शीर्षक,विवरण
चीनसँगको नाका खुलाउन माग गर्दै गृहमन्त्रीको ध्यानाकर्षण,गोरखा : चुमनुब्री गाउँपालिकाका जनप्रतिनिधिले चीनसँगको नाका खुल्ला गर्न पहल गरिदिन गृहमन्त्री नारायणकाजी श्रेष्ठको ध्यानाकर्षण गराएका छन्। गाउँपालिकाका अध्यक्ष निमा लामाको नेतृत्वमा गएको प्रतिनिधिमण्डलले मंगलबार मन्त्री श्रेष्ठलाई ज्ञापनपत्र बुझाउँदै नाका खुलाउने वातावरण बनाइदिन माग गरेका हुन्। कोभिड१९ महामारी सुरु भएपछि चीन सरकारले २०७६ सालदेखि चुमनुब्री र तिब्बती सीमास्थित रुइला र ङुइला नाका एकातर्फी रूपमा बन्द गरेको छ। नाकाबन्द हुँदा नजिकको तिब्बती बजारमा गई दैनिक उपभोग्य बस्तु खरिद गर्न तथा सीमा वारपारका आफन्तहरू भेटघाट गर्नसमेत समस्या भएको स्थानीयबासीको गुनासो छ। ज्ञापनपत्र बुझ्दै मन्त्री श्रेष्ठले नाका खुलाउनका लागि संवेदनशील भएर कूटनीतिक पहल गर्ने जनाएका थिए। जनप्रतिनिधिले पेश गरेको ज्ञापनपत्रमा मनास्लु क्षेत्रमा लागु गरिएको निषेधित क्षेत्रले स्थानीयबासीलाई दैनिक जीवनयापनमा समेत दुश्प्रभाव पारेको भन्दै निषेधित क्षेत्रको व्यवस्था हटाइदिन माग गरिएको छ। त्यस्तै सीमा क्षेत्रका सामागाउँ र छेकम्पारमा बोर्डर आउटपोस्ट(बिओपी) स्थापना गर्न पनि माग गरिएको छ। चुम्चेत र बिहीमा प्रहरी चौकी स्थापना गर्न पनि ज्ञापनपत्रमार्फत स्थानीयबासीले माग गरेका छन्। एउटै समुदायको बाक्लो बसोबास रहेको स्थानलाई विशेष क्षेत्र घोषणा गर्न मिल्ने संवैधानिक व्यवस्था लागु गर्दै भोटे लामा समुदायको बसोबास रहेको चुमनुब्री गाउँपालिकालाई विशेष क्षेत्र घोषणा गर्न माग गरेका छन्। चुमनुब्री ३ को देवल गाउँका ७६ घरधुरी र चुमनुब्री ६ को लोक्पा गाउँ पहिरोको अत्याधिक जोखिममा रहेकाले सुरक्षित स्थानमा बस्ती स्थानान्तरण गर्न पनि जनप्रतिनिधिहरुले माग गरेका छन्।
ग्लोबल आइएमई बैंकको नयाँ शाखारहित बैंकिङ सेवा पाँचथरको डेरी बजारमा,"काठमाडौं : ग्लोबल आइएमई बैंक लिमिटेडले पाँचथर को फिदिम नगरपालिका१२, डेरी बजारमा सोमबारदेखि नयाँ शाखा रहित बैंकिङ सेवा सञ्चालनमा ल्याएको छ। यससँगै बैंकको शाखा रहित बैंकिङ सेवाहरुको संख्या २७५ पुगेको छ। शाखा रहित बैंकिङ सेवाको उद्घाटन फिदिम नगरपालिकाका उपमेयर राधाकृष्ण न्यौपाने, वडा नम्बर २ का अध्यक्ष कमल प्रसाद चापागाईं तथा बैंकका सहायक महाप्रबन्धक दिलिप पोखरेलले संयुक्तरुपमा गरेका हुन्। शाखा रहित बैंकिङ सेवाबाट ग्रामीण क्षेत्रका बासिन्दाले स्थानीय प्रतिनिधि मार्फत विभिन्न बैंकिङ सेवा लिन सक्नेछन्। यसबाट निक्षेप खाता खोल्ने, तोकिएको सीमासम्मको रकम जम्मा गर्ने तथा झिक्ने, आफ्नो खातामा रहेको मौज्दातको जानकारी लिने, कर्जाको व्याज भुक्तानी लगायतका सेवा लिन सक्नेछन्। ग्लोबल आइएमई बैंक मुलुकका सतहत्तरै जिल्लामा शाखा सञ्जाल रहेको निजी क्षेत्रको पहिलो वाणिज्य बैंक हो। बैंकले ३५५ शाखा कार्यालय, ३७८ एटिएम, २७५ शाखा रहित बैंकिङ सेवा, ६४ एक्सटेन्सन तथा राजश्व संकलन काउन्टर तथा ३ वटा वैदेशिक प्रतिनिधि कार्यालय समेत गरी १,१०० भन्दा बढी सेवा केन्द्र रहेका छन।"
हत्याका दुई जना अभियुक्त २१ वर्षपछि पक्राउ,विराटनगर : भोजपुरमा भएको हत्याको घटनामा संलग्न २ जना अभियुक्त २१ वर्षपछि पक्राउ परेका छन्। पक्राउ पर्नेमा टेम्केमैयुङ गाउँपालिका४ (साविकको नागी गाविस१०) का ५४ वर्षीय प्रश्नजंग राई र ५८ वर्षीय सौरज भनिने सौराज राई रहेका छन्। भोजपुर प्रहरी प्रमुख डीएसपी सुदीपराज पाठकका अनुसार विशेष सूचनाका आधारमा दुवै जनालाई सोमबार राति पक्राउ गरिएको हो। प्रश्नजंगलाई भोजपुर नगरपालिका७ र सौराजलाई टेम्केमैयुङ४ बाट पक्राउ गरिएको जानकारी उनले दिए। भोजपुरको टेम्केमैयुङ४ का भीमबहादुर राईको घरमा बस्दै आएका ४० वर्षीय भक्तबहादुर राईको २०५९ माघ २४ गते राति हत्या भएको थियो। प्रश्नजंगसमेतको समूहले काठको चिर्पट र घरेलु हतियार प्रहार गरेर भक्तबहादुरको हत्या गरेको प्रहरीको भनाइ छ। घटनामा संलग्नहरू हालसम्म पक्राउ परेका थिएनन्। डीएसपी पाठकले अपराधका पुराना फायल खोलेर अनुसन्धान गर्दै जाँदा घटना भएको २१ वर्षपछि हत्यामा संलग्नहरू पक्राउ परेको जानकारी दिए। उनका अनुसार भक्तबहादुरको हत्यापछि घटनामा संलग्नहरू वारदातस्थलबाट तत्कालै फरार भएको पाइएको छ। पक्राउ परेकाविरुद्ध कर्तव्य ज्यान मुद्दा चलाउन मंगलबार अदालतबाट म्याद थप गरेर अनुसन्धानको बाँकी प्रक्रिया अघि बढाइएको पाठकले बताए। घटनामा संलग्न अन्य प्रतिवादीहरूको खोजी जारी राखिएको उनको भनाइ छ।
"पूर्वी नाकाबाट चाइनिज लाइटर तस्करी, १२ लाखको लाइटर बरामद","झापा : पूर्वी नाका मेचीनगरका विभिन्न स्थानबाट चाइनिज लाइटर भारत तस्करी भइरहेको पाइएको छ। मेचीनगरको सतिघट्टा, काँकडभिट्टा, नकलबन्दा, बाहुनडाँगी, तिरिङ लगायतको खुला नाकाबाट ठुलो परिणामको चाइनिज लाइटर भारत तस्करी भइरहेको हो। मेचीनगरबाट भारत तस्करी भएको ४० कार्टुन चाइनिज लाइटर पश्चिम बङ्गाल प्रहरीले मंगलबार सिलगुढीबाट बरामद गरेसँगै सो घटनाको पुष्टि भएको हो। स्पेसल अपरेसन ग्रुप (एसओजी) र सिलगुढी प्रहरीले खालपाडा इलाकाको एउटा गोदाममा नेपालबाट अवैध रुपमा भित्राइएको चाइनिज लाइटर बरामद गरेको जनाइएको छ। सिलगुढी प्रहरीले लाइटरसहित गोदाम सञ्चालक ६० वर्षीय ललन महतोलाई पनि पक्राउ गरेको छ। एक लाख २० हजार पिस लाइटरको अनुमानित भारतीय बजार मूल्य लगभग १२ लाख रुपैयाँ तोकिएको छ। सो लाइटर काँकडभिट्टा नाकाबाट अवैध रुपमा भित्राई सिलगुढी पुर्याएको भारतीय प्रहरीको दाबी छ। भारतीय प्रहरीले नेपाली लाइटर भनिए पनि सो लाइटर चाइनिज हो। सुपारी, मरीच, केराउ र छोकडा ल्याउने नेपाली व्यापारीले पछिल्लो समयमा चीनबाट ठुलो परिणाममा लाइटर आयात गरी नेपाल भित्राएका छन्। ती व्यापारी समूहले चाइनिज लाइटर झापाको गोदाममा ल्याएर भण्डारण गरी राखेको छ। ती व्यापारी समूहले नै अहिले चाइनिज लाइटर अवैध रुपमा भारत निकासी गरिरहेको स्रोतको दाबी छ। एक कार्टुन चाइनिज लाइटरको नेपाली मुल्य ७ हजार रुपैयाँ पर्छ। अहिले दाम घटेको हो। पहिला साढे ८ हजार पर्थ्यो, एक कारोबारीले भने, अहिले सिलगुढीमा भारतीय ५ हजार २ सय रुपैयाँमा प्रति कार्टुन बिक्री भइरहेको छ, पहिला ६ हजार ५ सय रुपैयाँसम्म बिक्री हुन्थ्यो। सीमा नाका कटाए बापत लाइनमेनले एक कार्टुनको भारतीय ३ सय अर्थात् नेपाली ४ सय ८० रुपैयाँ पाउँछ। सिधै नेपालदेखि भारतसम्म पुर्याउने ठेक्का लिने कारोबारीलाई नेपाली ८ सयदेखि एक हजारसम्म बच्छ, ती कारोबारीले भने। झापाको अन्य नाकाबाट लाइटर पठाउँदा बढी खर्च लाग्ने भएकाले व्यापारी र कारोबारीले मेचीनगरका विभिन्न नाकाबाट दिनहुँ सीमामा तैनाथ सुरक्षाकर्मीको सेटिङ लाइटर भारत तस्करी गरिरहेको उनको दाबी छ। तस्कर समूहले जलाइदिए सशस्त्र बस्ने टहरा नेपालबाट चाइनिज लाइटर भारत तस्करी गर्ने समूहले मेचीनगरमा सशस्त्र प्रहरीको अस्थायी टहरा (चेक पोस्ट)मा आगो लगाइदिएको छ। गत फागुन ४ गते दिउँसो ३:१५ बजेको समयमा मेचीनगर नगरपालिका७ गैरीगाउँमा तस्कर समूहले प्रस्तावित सीमा सुरक्षा गुल्म काँकडभिट्टाले बनाएको अस्थायी टहरामा आगो लगाएको थियो। सेटिङ मिलाउँदा पनि चाइनिज लाइटर सशस्त्रले बरामद गरेको भन्दै तस्करी समूहले टहरामा आगो लगाइदिएको बताइएको छ। यसअघि पनि सशस्त्र प्रहरीका सादा पोसाकमा खटिएका कर्मचारी र लाइटर तस्कर महिलाबीच हातपात भएको थियो। तस्कर समूहले सशस्त्र बस्ने टहरामा आगो लगाएपछि प्रस्तावित सीमा सुरक्षा गुल्म काँकडभिट्टाले ५ जनाको नाम पहिचान गरी इलाका प्रहरी कार्यालय काँकडभिट्टामा जाहेरी दिएको छ। यता इलाका प्रहरी कार्यालय काँकडभिट्टाका डीएसपी दीपक भारतीले टहरामा आगो लगाएको विषयमा सशस्त्रले केही व्यक्तिका नाममा जाहेरी दिएको र सो घटनाका बारेमा अनुसन्धान भइरहेको बताए। अहिलेसम्म कोही व्यक्ति पक्राउ नपरेको उनको भनाइ छ।"
कलैयामा सद्भाव र्याली हुने,"कलैया : बारामा क्रियाशील राजनीतिक दलले तराईका केही जिल्लामा सामाजिक सद्भाव बिथोल्ने गतिविधि भइरहेको भन्दै त्यसो नगर्न अपिल गरेका छन्। जिल्ला भित्र क्रियाशील १२ राजनीतिक दलका नेतृत्व तथा प्रतिनिधिले एक संयुक्त विज्ञप्ति जारी गर्दै सामाजिक एकता भंग हुने कुनै पनि गतिविधि नगर्न अपिल गरेका हुन्। पछिल्लो समय सामाजिक सद्भाव एवम् धार्मिक सहिष्णुतामाथि खलल पुग्ने गतिविधिप्रति ध्यानाकर्षण भएको भन्दै दलको नेतृत्वले सबै धर्म र संस्कृतिको सम्मान गर्न तथा एकआपसमा एकता कायम राख्न आग्रह गरेका छन्। जिल्ला भित्र जातीय सद्भाव बिथोल्ने गतिविधि नगर्न आग्रह गर्दै राजनीतिक दलले त्यस्ता गतिविधि कानुनविपरीत हुने समेत जनाएका छन्। विज्ञप्तिमा सामाजिक सद्भाव बिथोल्ने सामग्रीहरु सामाजिक सञ्जालमा नराख्न र त्यस्ता गतिविधि गर्नका लागि उकास्ने काम समेत नगर्न अनुरोध गरिएको छ। संयुक्त विज्ञप्तिमा नेकपा एमाले बाराका अध्यक्ष एवम् कलैया उपमहानगरपालिकाका नगर प्रमुख विनोद साह, नेपाली कांग्रेसका प्रतिनिधि चन्द्रिकाप्रसाद गुप्ता, नेकपा माओवादी केन्द्रका प्रतिनिधि मुकेश साह, राष्ट्रिय स्वतन्त्र पार्टीका जिल्ला संयोजक चन्दनकुमार स्वर्णकार, राष्ट्रिय प्रजातन्त्र पार्टीका जिल्ला अध्यक्ष गिरधारीप्रसाद चौधरी, जनता समाजवादी पार्टीका जिल्ला अध्यक्ष रामबाबुप्रसाद यादव, जनमत पार्टीका जिल्ला अध्यक्ष शिवनाथ पटेल, एकीकृत समाजवादी पार्टीका क्षेत्रीय संयोजक वीरेन्द्रप्रसाद यादव, नागरिक उन्मुक्ति पार्टीका मधेस प्रदेश अध्यक्ष रामचन्द्र चौधरी, नेपाल मजदुर किसान पार्टीका जिल्ला अध्यक्ष मुक्ति यादव, विवेकशील साझा पार्टीका जिल्ला अध्यक्ष डा सुशील साह र नेपाल जनता दलका केन्द्रीय सदस्य गोपाल दासले हस्ताक्षर गरेका छन्। कलैयामा बुधबार सर्वपक्षीय सद्भाव र्याली हुने कलैयामा बुधबार बिहान सर्वपक्षीय सद्भाव र्याली हुने भएको छ। जिल्ला प्रशासन कार्यालय बाराको नेतृत्वमा बिहान ७:३० बजे सद्भाव र्याली हुने भएको हो। जिल्ला प्रशासन कार्यालय परिसरबाट निस्कने सद्भाव र्यालीमा सहभागी हुन् कार्यालयले सामाजिक संजाल फेसबुकमार्फत अपिल गरेको छ। पछिल्लो समय केही जिल्लामा सामाजिक सद्भाव बिग्रने गतिविधि देखिएको भन्दै कार्यालयले सामाजिक एकता बलियो रहेको सन्देश प्रवाह गर्न सद्भाव र्यालीको आयोजना गरेको हो। जिल्ला प्रशासन कार्यालय परिसर कलैयाबाट सर्वपक्षीय सद्भाव र्याली आयोजना गरिएको हुँदा सबै राजनीतिक दल, जनप्रतिनिधि , धार्मिक संघसंस्था, नागरिक समाज, सञ्चारकर्मी, शिक्षक, कर्मचारी, सुरक्षाकर्मी, स्थानीय क्लबलगायत आम बारा निवासी दिदीबहिनी, दाजुभाइलाई र्यालीमा उपस्थित भई सामाजिक सद्भाव कायम गर्ने कार्यमा योगदान पुर्याउनुहुन हार्दिक अनुरोध छ, जिल्ला प्रशासन कार्यालय बाराको अपिलमा भनिएको छ। यसअघि बाराका प्रमुख जिल्ला अधिकारी शशिधर घिमिरेको अध्यक्षतामा बसेको सर्वपक्षीय बैठकले सामाजिक सद्भाव बिग्रन नदिनका लागि दलीय भूमिका निर्वाह गर्ने सम्बन्धमा छलफल भएको थियो। छलफलमा सामाजिक सद्भाव र एकता बिग्रन नदिने प्रतिवद्धता जनाएका राजनीतिक दलले संयुक्त अपिल जारी गरेका हुन्।"
"हत्या गरिएको युवकको पहिचान, २ जना पक्राउ","कपिलवस्तु : टाउको काटेर हत्या गरी गाडिएको अवस्थामा फेला परेको शवको पहिचान भएको छ। महाराजगंज नगरपालिका६ भलवारीका २७ वर्षीय शिवकुमार कुर्मी रहेको जिल्ला प्रहरी कार्यालयले जनाएको छ। टाउको नरहेको शव सोमबार फेला परेको र आज पहिचान खुलेको प्रहरीले जनाएको छ। पोष्टमार्टम पछि शव बुझ्नका लागि परिवार बुटवल गएका प्रहरी नायब उपरीक्षक हरिबहादुर वलीले बताए। शिव शनिबार बिहेका लागि हिँडेका उनका बुबा रामपति कुर्मीले बताए। तौलिहवामा एउटा शव फेला परेको खबर पाए पछि जिल्ला प्रहरी कार्यालयमा सम्पर्क गर्दा छोराको कपडा र अन्य हुलियाबाट आफ्नै छोरा हो भन्ने पहिचान खुल्यो, 'मृतकका पिता कुर्मीले भने, घटनामा संलग्न रहेका सबैलाई पक्राउ गरी कडा कारवाही हुनु पर्यो।' शिवकुमारको शव जलाएर गाडिएको अवस्थामा आइतबार राति कपिलवस्तु नगरपालिका४ पिपरी गाउँदेखि दक्षिण तर्फको नहरको कुलोमा शव फेला परेको हो।"
'रुख'मै मत हाल्न पाउने अवस्था सुनिश्चित गरौं : गगन थापा (प्रतिवेदनसहित),"ललितपुर : नेपाली कांग्रेसका महामन्त्री गगनकुमार थापाले कांग्रेसका कार्यकर्ताले रुख चिह्नमै मतदान गर्ने सुनिश्चित गर्ने बताएका छन्। जारी महासमिति बैठकमा सांगठानिक प्रस्ताव पेस गर्दै थापाले यस्तो बताएका हुन्। 'पार्टीका सदस्यहरू, शुभेच्छुक तथा समर्थक र आम नागरिकलाई पूर्ण विश्वास दिलाउँदै, दृढ संकल्प गर्छौँ,' उनले प्रस्ताव पेस गर्दै भने, 'हामी भविष्यमा हुने आवाधिक निर्वाचनहरू आफ्नै ताकतमा एक्लै लड्ने छौं र हाम्रो मतदातालाई नेपाली कांग्रेसको चुनाव चिह्न 'रुख' मा नै मत हाल्न पाउने अवस्था सुनिश्चित गर्ने छौं।'"
वीरगन्जमा कर्फ्यु जारी रहने,वीरगन्ज : सर्वदलीयसर्वपक्षीय बैठकपछि मंगलबार साँझ बसेको जिल्ला सुरक्षा समितिको बैठकले सोमबारदेखि जारी कर्फ्युलाई निरन्तरता दिने निर्णय गरेको छ। अवस्था अझै पूर्ण नियन्त्रणमा आइनसकेकाले जारी कर्फ्युलाई निरन्तरता दिने निर्णय गरिएको सहायक प्रमुख जिल्ला अधिकारी लम्सालले जानकारी दिए। यसैबीच कर्फ्यु लगाउँदा पनि मंगलबार वीरगन्जको अवस्था दिनभर तनावग्रस्त रह्यो। कर्फ्यु लागे पनि वीरगन्जका ठाउँ ठाउँमा हिन्दुवादीहरूले टायर बालेर प्रदर्शन गरेका थिए। घडिअर्वामा मंगलबार बिहान टायर बालेर प्रदर्शन गरेकाहरूलाई प्रहरीले लखेट्ने क्रममा प्रदर्शनकारी र प्रहरीबीच झडप भएको थियो। त्यसक्रममा त्यहाँबाट प्रहरीले पाँच जना युवालाई नियन्त्रणमा पनि लिएको थियो। मंगलबार वीरगन्जका विभिन्न स्थानबाट कर्फ्यु उल्लंघन गरेको आरोपमा प्रहरीले ३० भन्दा बढीलाई नियन्त्रणमा लिएको थियो। यसअघि सोमबार वीरगन्जको इदगाह चोकमा भएको झडपमा नेपाल प्रहरी र सशस्त्र प्रहरीका गरी ११ जना सुरक्षाकर्मी घाइते पनि भएका थिए।
परराष्ट्रमन्त्री भोलि भारत भ्रमणमा जाँदै,काठमाडौं : परराष्ट्रमन्त्री नारायण प्रकाश साउद बहुपक्षीय मञ्च रायसिना संवादको नवौं संस्करणमा भाग लिन भोलि बुधबार नयाँदिल्ली प्रस्थान गर्दैछन्। मन्त्री साउदले फागुन ११ गते शुक्रबार फोरमलाई सम्बोधन गर्ने कार्यक्रम रहेको परराष्ट्र मन्त्रालयले जनाएको छ। नयाँ दिल्लीमा रहँदा परराष्ट्रमन्त्रीले भारत सरकारका साथै अन्य सहभागी देशका उच्चस्तरीय व्यक्तित्वसँग पनि भेट गर्ने कार्यक्रम छ। रायसिना संवाद एक बहुपक्षीय मञ्च हो जसलाई अब्जर्भर रिसर्च फाउन्डेसनले भारत सरकारको विदेश मन्त्रालयसँगको सहकार्यमा आयोजना गरेको हो।
प्रधानमन्त्रीसँग बेलायतका विकासमन्त्रीको भेट,"काठमाडौं : प्रधानमन्त्री पुष्पकमल दाहालसँग नेपाल भ्रमणमा रहेका बेलायतका विकासमन्त्री एन्ड्रयू मिचेलले शिष्टाचार भेटवार्ता गरेका छन्। प्रधानमन्त्री कार्यालयमा मंगलबार उनीहरूबीच द्विपक्षीय हित, आपसी चासो तथा विकासका विविध आयामबारे छलफल भएको थियो। त्यस अवसरमा प्रधानमन्त्री दाहालले आगामी वैशाखमा नेपालले आयोजना गर्न लागेको लगानी सम्मेलनमा लगानीकर्तालाई नेपालमा पठाउन सहयोग गर्न आग्रह गरेको उनको सचिवालयले जनाएको छ। प्रधानमन्त्रीले द्विपक्षीय संयन्त्रको वार्ताबाट बेलायती गोर्खा सैनिकको माग सम्बोधन हुने विश्वास व्यक्त गर्दै आगामी दिनमा यसले सकारात्मक नतिजा दिने बताए। आजै नेपाल र बेलायतबीच ग्रीन ग्रोथ नेपाल र नेपाल इन बिजनेस सम्बन्धी सम्झौता भएको छ।"
बेलायतद्वारा दुई परियोजना कार्यान्वयन गर्न ११ अर्ब ७० करोड अनुदान,"काठमाडौं : संयुक्त अधिराज्यले व्यवसायमा नेपाल (नेपाल इन् बिजनेसएनआइबी) र हरित विकास कार्यक्रम (ग्रीन ग्रोथ प्रोग्रामजिजिपी) परियोजना कार्यान्वयन गर्न सात करोड स्टर्लिङ पाउण्ड (करिब रु ११ अर्ब ७० करोड) अनुदान उपलब्ध गारउने भएको छ। आगामी सात वर्षसम्म दुवै परियोजना सञ्चालन हुनेछन्। अनुदान सोही अवधिका निम्ति प्रदान गरिएको हो। नेपालको भ्रमणमा रहेका अफ्रिकाका निम्ति बेलायतका विकास मन्त्री एन्ड्रु मिचेल र अर्थमन्त्री डा प्रकाशशरण महतको उपस्थितिमा अनुदान सहायतासम्बन्धी सम्झौतापत्रमा आज अर्थ मन्त्रालयमा आयोजित एक कार्यक्रममा उक्त मन्त्रालयका सहसचिव श्रीकृष्ण नेपाल र यहाँस्थित बेलायती दूतावासका विकास निर्देशक पिपा बर्डले हस्ताक्षर गरे। यो अनुदानमा प्राविधिक सहायता र वैदेशिक विकास सहायता पनि समावेश गरिएको छ। अर्थ मन्त्रालयका अनुसार एनआइबी कार्यक्रमबाट प्राप्त हुने अनुदान नेपालको समग्र आर्थिक विकास, गरिबी निवारण र समग्र आर्थिक समृद्धिको बाटो निर्धारणमा सहयोग गर्ने अपेक्षा गरिएको छ। यो कार्यक्रमले साना तथा मझौला उद्यमलाई सहयोग गर्नेछ। साना तथा मझौला उद्यमलाई उत्पादनमा जोड्ने र त्यस्ता व्यवसाय विकासका लागि वित्तपोषण गर्ने अपेक्षा गरिएको छ। त्यसैगरी हरित नेपाल विकास कार्यक्रमले उद्योग तथा सेवा क्षेत्रमा लगानी गर्न, जलवायु अनुकूलित पूर्वाधार निर्माण गर्न, दिगो आर्थिक नीतिलाई सुदृढ गर्न र आर्थिक सहजीकरण गरी समावेशी विकासका लागि सहयोग गर्नेछ। त्यस्तै प्रत्यक्ष वैदेशिक लगानीका क्षेत्रमा सुधार र जलवायु अनुकूल लगानी परियोजना विकासमा योगदान गर्ने बताइएको छ। त्यस अवसरमा अर्थमन्त्री महतले नेपालबेलायत सम्बन्धबारे चर्चा गर्दै नेपालको सामाजिकआर्थिक विकासका प्राथमिकतालाई पूरा गर्न बेलायत सरकारले निरन्तर सहयोग गरेकमा आभार व्यक्त गरे। उनले नेपालको आर्थिक वृद्धि, दिगोपन प्रवद्र्धन, गरिबी घटाउनेलगायत महत्वपूर्ण कार्यक्रम कार्यान्वयनका निम्ति अनुदान उपयोगी हुने विश्वास व्यक्त गरे। 'आर्थिक रुपान्तरण, जलवायु परिवर्तनका मुद्दा, सामाजिक सेवा तथा समावेशीकरणका लागि पनि अनुदानबाट सञ्चालन हुने कार्यक्रम महत्वपूर्ण छन्,' उनले भने। बेलायती मन्त्रीले आर्थिक रुपान्तरण, जलावायु परिवर्तनका प्रभावसँग सम्बन्धित विषय, सबल सामाजिक सेवा प्रवाह, समावेशिता प्रवद्र्धनमा सहयोग र सहकार्यका प्रशस्त क्षेत्र रहेका बताए।"
"राष्ट्र बैंकले भन्यो सर्वसाधारणको बचत पूर्णरूपमा सुरक्षित छ, भ्रममा नपरौं","काठमाडौं : नेपाल राष्ट्र बैंकले बैंकिङजस्तो संवेदनशील क्षेत्रप्रति सर्वसाधारणलाई भ्रमित गर्ने गरी भइरहेको दुष्प्रचारको पछाडि नलाग्न सबैमा आग्रह गरेको छ। केन्द्रीय बैंकले मंगलबार सूचना प्रकाशित गरी लगानीकर्ता, निक्षेपकर्ता, ग्राहक तथा सरोकारवालालाई ढुक्कसँग नियमितरूपमा बैंकिङ कारोबार गर्न अनुरोध गरेको छ। 'नेपाल राष्ट्र बैंकबाट इजाजतपत्र प्राप्त गरी यस बैंकको प्रत्यक्ष नियामकीय तथा सुपरिवेक्षकीय दायरामा रहेका बैंक तथा वित्तीय संस्थाहरूको सञ्चालन तथा स्थायित्वका सम्बन्धमा हाल केही व्यक्तिसमूहले दिएको भ्रामक अभिव्यक्ति र दुष्प्रचारप्रति यस बैंककको गम्भीर ध्यानाकर्षण भएको छ,' सूचनामा भनिएको छ। बैंकिङ क्षेत्र अर्थव्यवस्थाको मेरुदण्ड भएको उल्लेख गर्दै केन्द्रीय बैंकले नेपालको अर्थतन्त्रको दिगो विकासमा सहयोग पुर्याउन मूल्य र शोधनान्तर स्थिरता कायम गर्दै समग्र बैंकिङ तथा वित्तीय क्षेत्रको स्थायित्व कायम गरी सर्वसाधारणको विश्वसनीयता अभिवृद्धि गर्न यस बैंकलाई कानुनले स्पष्ट 'इजाजतपत्र प्राप्त बैंक तथा वित्तीय संस्थाहरू अन्तर्राष्ट्रिय बैंकिङ सिद्धान्त तथा असल अभ्यासका आधारमा यस बैंकले दिएको निर्देशनको अधीनमा रही सञ्चालनमा रहने तथा ती संस्थामा यस बैंकबाट नियमितरूपमा निरीक्षण र सुपरिवेक्षण हुने गरेको छ,' राष्ट्र बैंकले सूचनामा भनेको छ। राष्ट्र बैंकले सर्वसाधारणको बचत सुरक्षित रहेको समेत जनाएको छ। 'बैंक तथा वित्तीय संस्था सञ्चालनको पछिल्लो अवस्था हेर्दा समग्र बैंकिङ क्षेत्र सक्षम र सबल रहेको र यस बैंकले बैंक तथा वित्तीय संस्थाको कारोबारको नियमित निगरानी गरिरहेकोले सर्वसाधारणको निक्षेप पूर्ण रूपमा सुरक्षित रहेको ब्यहोरा अनुरोध छ। बैंकिङ जस्तो सम्वेदनशील क्षेत्रप्रति सर्वसाधारणलाई भ्रमित गर्न दुष्प्रचार गर्ने कार्यको पछाडि नलागी सम्बद्ध लगानीकर्ता, निक्षेपकर्ता, ग्राहक तथा सरोकारवालालाई ढुक्कसँग नियमित रूपमा बैंकिङ कारोबार गर्न नेपाल राष्ट्र बैंक हार्दिक अनुरोध गर्दछ,' सूचनामा भनिएको छ।"
महासमिति बैठकमा पेस भएका प्रतिवेदनमाथि ४ वटा हलमा छलफल हुने,"काठमाडौं : नेपाली कांग्रेसको जारी महासमिति बैठकमा पेस भएका विभिन्न प्रतिवेदनमाथि बुधबार छलफल हुनेछ। त्यसको लागि महासमिति प्रतिनिधिलाई प्रदेशगतरूपमा विभिन्न समूहमा विभाजन गरिनेछ। गोदावरी सम्मेलन केन्द्रको विभिन्न हलमा प्रदेशगतरूपमा छलफल हुनेछ। गोदावरी हलमा कोशी र सुदूरपश्चिम प्रदेश, विशंखु नारायण हलमा मधेस र कर्णली, फुलचोकी हलमा बागमती र गण्डकी, केन्ज्योसोम हलमा लुम्बिनी प्रदेशका साथै शुभेच्छुक संस्था र जनसम्पर्क समितिहरूले प्रस्ताव मागि सुझाव दिन बैठक छलफल गर्नेछन्। केन्द्रीय पदाधिकारी, पूर्व पदाधिकारी र केन्द्रीय सदस्यहरू सम्बन्धित प्रदेशको छलफलमा सहभागी हुनेछन्। सोमबारबाट सुरु भएको महासमिति बैठकमा उपसभापति पूर्णबहादुर खड्काले नीतिगत, महामन्त्री गगन थापाले संगठनात्मक, अर्का महामन्त्री विश्वप्रकाश शर्माले समसायिक राजनीतिक, प्रवक्ता डा प्रकाशशरण महतले मुलुकको आर्थिक अवस्थासम्बन्धी प्रतिवेदन पेस गरेका छन्।"
सर्वोच्चले भन्यो भीआईपी सवारीका नाममा सडक बन्द नगराउनू,काठमाडौं : सर्वोच्च अदालतले भीआईपी सवारीका नाममा सडक बन्द नगराउन सरकारका नाममा परमादेश जारी गरेको छ। करिब ६ वर्षअघि अधिवक्ता ज्ञानेश्वर कोइरालाले दायर गरेको रिटमाथि सुनुवाइ गर्दै न्याायाधीश मनोजकुमार शर्मा र महेश शर्मा पौडेलको संयुक्त इजलासले उक्त आदेश जारी गरेको हो। भीआईपीको सवारीका नाममा सडक बन्दा गराउँदा सर्वसाधारणहरूले सास्ती खेप्नु परेपछि अधिवक्ता कोइरालाले १९ माघ २०७४ सालमा सर्वोच्चमा रिट दायर गरेका थिए। भीईपीका नाममा सडक बन्द गराउँदा सर्वसाधारण नागरिकको स्वतन्त्रता नै हनन भएको जिकिर गर्दै अधिवक्ता कोइरालाले रिट दायर गरेका थिए। रिटमा प्रधानमन्त्री तथा मन्त्रिपरिषदलाई प्रतिवादी बनाइएको थियो। रिटमाथि सुनुवाइ गर्दै ०७४ साल माघ २३ गते न्यायाधीश तेजबहादुर केसीको एकल इजलासले कारण देखाउ आदेश जारी गरेको थियो। सर्वोच्चले लिखित जवाफ मागेपछि गृहमन्त्रालयले जवाफ पठाउँदै औपचारिक समारोहमा सरिक हुन जाँदा र फर्किदा केही समयको लागि सवारी साधन रोकेको अवस्थालाई व्यक्तिको स्वतन्त्रता हनन् भन्न नमिल्दै भन्दै रिट खारेजको माग गरेको थियो। प्रधानमन्त्री तथा मन्त्रिपरिषदको कार्यालयले पनि लिखित जवाफमा रिट खारेजीको माग गरेको थियो। रिटमाथि सुनुवाइका लागि २३ पटक पेशी तोकिएको थियो।
जनश्रमदानबाटै ३ करोडमा गुम्बा निर्माण,"सिन्धुपाल्चोक : सिन्धुपाल्चोकको पाँचपोखरी थाङ्पाल गाउँपालिका२ बरुवामा जनश्रमदानबाट ३ करोड लागतमा गुम्बा निर्माण गरिएको छ। ७ सय वर्ष पुरानो शंक क्षेलिङ गुम्बा भूकम्पले भत्काएपछि जनश्रमदानबाट २०७७ सालबाट निर्माण सुरु गरेको गुम्बा निर्माण समितिका अध्यक्ष सत्यमान तामाङले बताए। निर्माण कार्य सकिएको छ, अब मुर्ति स्थापना, रङ, बुट्टा भर्ने लगायतका काम बाँकी छ, तामाङले भने। ४८ घर गुठी रहेको गुम्बा १ रोपनी जग्गामा निर्माण भएको छ। बौद्ध धर्म अनुसारका हरेक संस्कार गर्नका बौद्धमार्गीलाई लक्षित गर्दै गुम्बा निर्माण सुरु गरिएको गुम्बा निर्माणमा देश विदेशमा रहेका दाताबाट प्राप्त भएको सहयोग र जनश्रमबाट गुम्बा निर्माणका कामलाई जारी रहेको समितिले जनाएको छ। राष्ट्रिय पुनर्निर्माण प्राधिकरणको गुम्बा निर्माण गर्नुपर्ने सूचीमा शंक क्षेलिङ गुम्बा रहे पनि अहिलेसम्म पनि कुनै निकायबाट सहयोग नपाएको स्थानीयले बताएका छन्। अहिलेसम्म जनश्रमदानबाट निर्माण गरियो, स्थानीय कर्म वाङ्जेनले भने, १ सय ६७ दिनसम्म श्रमदानमा सहभागी भयौं। अबका दिनमा बाँकी काम सम्पन्न गर्नका लागि सरकारी निकायहरूलाई भनिरहेका छौं। ५० लाख रुपैयाँ कोषमा भएको रकमबाट सुरु गरिएको गुम्बा निर्माणमा जनश्रमदानबाट ३० लाख, पाँचपोखरी थाङ्पाल गाउँपालिकाबाट ३० लाख र गुठियार लगायत आफन्तबाट उठेको करिब ७० लाख रुपैयाँ हालसम्म गुम्बा निर्माणमा खर्च भएको समितिका अध्यक्ष तामाङले जानकारी दिए। पटक पटक संघ र प्रदेश सरकारलाई गुम्बाका बारेमा ध्यानाकर्षण गराउँदा समेत कुनै पनि सहयोग प्राप्त नभएको स्थानीय ग्याल्जेन स्याङ्बोले भने। सरकारले वास्ता नगरेपछि समुदाय आफैले गुम्बा निर्माणको काम अगाडि बढाएका हौं, उनले भने, अहिले श्रमदानबाट पनि यति धेरै काम हुने रहेछ भन्ने सन्देश दिन सकिएको छ। भूकम्पले गुम्बा भत्काएको र आसपासमा अर्को गुम्बा नभएका कारण स्थानीयलाई पूजा गर्न निकै कठिन भएको प्रमुख लामा छेवाङ ग्याल्बो लामाले बताए। बर्खामा पानी पर्ने, हिउँदमा हावा चल्ने, खुला ठाउँमा पूजा गर्नुपर्दा धेरै समस्या हुने गरेको थियो, उनले भने, हाम्रो समुदायमा मर्दापर्दा हरेक काम गुम्बामा नै हुन्छ। अहिले गुम्बा निर्माणले तीव्रता लिएसँगै यी समस्या समाधान हुने आशा छ। पाँचपोखरीमा ४१ वटा गुम्बा पुनर्निर्माण गर्नुपर्ने पाँचपोखरी गाउँपालिकाका अध्यक्ष टासी लामाले बताए। ४१ वटा गुम्बा निर्माण गर्नुपर्ने छ, बल्ल ५६ वटा बन्यो अरु पनि क्रमशः बनाउने योजना छ, उनले भने गाउँपालिकाको आन्तरिक स्रोत अत्यन्तै न्यून रहेकाले पनि गुम्बा, मठमन्दिर लगायतका क्षेत्रमा उल्लेख्य प्रगति गर्न सकिएको छैन। बौद्ध धर्मावलम्बीहरूको विवाह, व्रतबन्ध लगायतका पुनित कार्यहरू गुम्बामा आयोजना गरिन्छ। पुनर्निर्माणमा ढिलाइ हुँदा यो समुदायलाई समस्या आफ्नो रीतिरिवाजमा समस्या परिरहेको उनले बताए। पालिका भित्र रहेका गुम्बा तथा अन्य धार्मिक संरचनाको पुनर्निर्माण र संरक्षणका लागि गाउँपालिकाले स्रोतले भ्याएसम्म आवश्यक सहयोग गर्ने लामाले बताए। राष्ट्रिय पुनर्निर्माण प्राधिकरण, जिल्ला आयोजना कार्यान्वयन एकाइ, अनुदान व्यवस्थापन तथा स्थानीय पूर्वाधार कार्यालयका अनुसार २०७२ को विनाशकारी भूकम्पले सिन्धुपाल्चोकमा रहेका १ सय ९० गुम्बामा क्षति पुगेको थियो।"
नेपाल एको पहिलो जित,"काठमाडौं : नेपाल ए ले पहिलो जित दर्ता गरेको छ। मूलपानी क्रिकेट मैदानमा क्यानडा११ लाई २ विकेटले हराउँदै नेपाल ए विजयी भएको हो। नेपाल एलाई जिताउन कप्तान सन्दीप जोरा र बसिर अहमदले अर्धशतक प्रहार गरे। सन्दीपले ७४ बलमा ७ चौका र १ छक्कासहित ६६ रन बनाएर आउट हुँदा बसिर ७३ बलमा ४ चौका र १ छक्कासहित ५२ रनमा अविजित रहे। त्यस्तै रसिद खान ४७, अर्जुन कुमाल ४० र किरण ठगुन्ना १३ रनमा आउट भए। यसअघि टस हारेर ब्याटिङको निम्तो पाएको क्यानडाले ४९५ ओभरमा अलआउट हुँदै २४० रन बनाएको थियो। खेलमा क्यानडाका लागि श्रेयस मोभाले उत्कृष्ट ब्याटिङ गर्दै ६८ रन जोडेका थिए। त्यसैगरी नवनित धलिवलले ४६ रन, सृमन्थ विजयरत्नेले ४१ रन, आरोन जोन्सनले ३६ रन र डिलोन हेलीगरले १६ रनको योगदान दिए। नेपालका लागि साहब आलमले सर्वाधिक ३ विकेट लिए। शेर मल्ल र राशीद खानले २२ विकेट, सागर ढकाल र बसिर अहमंदले ११ विकेट लिए। यसअघि पहिलो खेलमा नेपाल ए क्यानडा११ सँग पराजित भएको थियो।"
"कोशी अस्पतालमा रोकिएन मनोमानी, चिकित्सक नियुक्त गर्न अर्को चलखेल","विराटनगर : कोशी प्रदेशकै सबैभन्दा ठूलो सरकारी स्वास्थ्य संस्था विराटनगरस्थित कोशी अस्पतालमा चिकित्सक नियुक्त गर्न फेरि अर्को चलखेल भइरहेको पाइएको छ। अस्पताल प्रशासन र विकास समितिको मिलेमतोमा ३ जना मेडिकल अधिकृतलाई नियुक्ति दिन मनमौजी हिसाबले विज्ञापन गरिएको फेला परेको हो। विकास समितिको निर्णयबिना नै अस्पतालले ३ महिने सेवा करारका लागि भनेर फागुन ४ गतेको मिति राखी ७ दिने सूचना वेबसाइटमार्फत सार्वजनिक गरेको छ। सार्वजनिक हिसाबले सञ्चार माध्यममार्फत विज्ञापन गरिएको छैन। रिक्त दरबन्दीमा आठौं तहका चिकित्सक नियुक्त गर्ने भनेर दरखास्त आह्वान गरिए पनि आफूनिकटलाई भित्र्याउन व्यापक चलखेल भइरहेको स्रोतले बतायो। स्रोतका अनुसार खुला प्रतिस्पर्धाबिना अन्तरर्वार्ताको भरमा मात्रै चिकित्सक नियुक्तिका लागि सूचना जारी गरेर ठूलो आर्थिक चलखेल गरिएको छ। अस्पतालले एमबीबीएस वा सो सरहको उपाधि प्राप्त गरेका फरेन्सिक विज्ञ, जनरल सर्जन र माइक्रोबायोलोजिस्टको माग गर्दै शंकास्पद एवं विवादास्पद हिसाबले दरखास्त आह्वान गरेको हो। दरखास्त दिने व्यक्ति सम्बन्धित विषय (फरेन्सिक मेडिसिन, जनरल सर्जरी र माइक्रोबोयोलोजी तथा इन्फेक्सियन रोग)मा स्नातकोत्तर उपाधि प्राप्त गरी काउन्सिलमा दर्ता भइ अध्यावधिक भएको हुनुपर्ने सूचनामा उल्लेख छ। आठौं तहका मेडिकल अधिकृतलाई अन्तरर्वार्ताका भरमा मात्रै नियुक्ति दिन खोजिनुले चलखेल प्रष्ट हुन्छ, एक चिकित्सक भन्छन्, यसमा अस्पताल विकास समितिका अध्यक्ष डा फरवार्ड सिलवाल, मेडिकल सुपरिटेन्डेन्ट डा चन्द्रभाल झालगायतको स्वार्थ जोडिएको छ। उनका अनुसार आर्थिक चलखेल गरेर चिकित्सक नियुक्त गर्ने तयारी भइरहँदा पनि सरोकारवाला निकायले चासो दिएका छैनन्। विभागीय प्रमुखलाई समेत थाहा नदिइकन मेडिकल अधिकृत नियुक्तिका लागि सुटुक्क विज्ञापन गरेको पाइएको छ। विकास समितिका सदस्यहरु पनि अनभिज्ञ छन्।अस्पतालको सर्जरी विभागका प्रमुख डा रवि बस्ताकोटीले नयाँ जनरल सर्जन नियुक्तिको विषयमा आफूलाई थाहा नभएको बताए। चिकित्सक नियुक्ति गर्नुअघि अस्पताल प्रशासनले विभागीय प्रमुखसँग राय परामर्श लिनुपर्ने हो। नियुक्तिमा विभागीय प्रमुखको सिफारिस आवश्यक हुन्छ, उनी भन्छन्, कसरी र कुन आधारलाई टेकेर विज्ञापन गरियो भन्ने थाहा भएन। नियम नमान्नु राम्रो हैन। जनशक्ति आवश्यक छ कि छैन र कति जनालाई कसरी नियुक्त गर्दा उपयुक्त हुन्छ लगायतका विषयमा विभागीय प्रमुखसँग छलफल गर्नुपर्ने डा बस्ताकोटीको भनाइ छ। बस्ताकोटीको भनाइले पनि मेडिकल अधिकृत नियुक्तिमा ठूलो चलखेल भइरहेको प्रष्ट हुन्छ। अस्पतालले यसअघि माघ ४ गते २१ दिनको म्याद दिँदै आठौं तहको १० जना मेडिकल अधिकृत, सातौं तहको १ जना नर्सिङ अधिकृत, पाँचौं तहको ३० जना स्टाफ नर्स, २ जना बायोमेडिकल टेक्निसियन र ७ जना फार्मेसी सहायक गरेर ५० जना कर्मचारी भर्नाका लागि दरखास्त आह्वान गरेको थियो। मेसु झाका अनुसार मेडिकल अधिकृतमा ५८, नर्सिङ अधिकृतमा ४३, स्टाफ नर्समा ३ सय ९६, बायोमेडिकल टेक्निसियनमा ७ र फार्मेसी सहायकमा १ सय ४९ जनाको दरखास्त परेको छ। तर, परीक्षाका लागि अलगअलग मापदण्ड बनाउँदै चलानी नम्बर र पत्र संख्या क्रमबद्ध नराखिकन तथा पत्र संख्या नै गायब पारेर अस्पतालले विवादास्पद सूचना जारी गरेको भनेर त्यसलाई रद्द गर्नुपर्ने आवाज बारम्बार उठिरहेको थियो। त्यतिबेला आठौं तहको मेडिकल अधिकृत, पाँचौं तहको स्टाफ नर्स एवं पाँचौं तहको फार्मेसी सहायकमा लिखित र अन्तरर्वार्ता तथा सातौं तहको नर्सिङ अधिकृत र पाँचौंको बायोमेडिकल टेक्निसियनमा अन्तर्वार्ताका माध्यमबाट मात्रै नियुक्ति दिने गरी विवादास्पद हिसाबले विज्ञापन गरिएको थियो। पाँचौं तहलाई लिखित र अन्तर्वार्ता दुवै लिने गरी दरखास्त आह्वान गरिँदा त्योभन्दा माथिको सातौं तहलाई अन्तर्वार्ता मात्रै लिएर नियुक्ति दिने भनिएको हो। एउटै सूचनामा अलगअलग मापदण्ड बनाएर विभेदपूर्ण तरिकाले कर्मचारी भर्नाको विज्ञापन गरिएपछि जिल्ला प्रशासन कार्यालय मोरङ र अख्तियार दुरुपयोग अनुसन्धान आयोगले छानबिन एवं अनुसन्धान सुरु गरिएको जनाएका थिए। दुवै निकायले अनुसन्धानको प्रक्रियालाई कहाँ पुर्याए भन्ने यकिन छैन। सम्बन्धित निकायले गरेको भनिएको छानबिन एवं अनुसन्धान नै शंकास्पद छ, स्रोतले भन्यो, अनुसन्धान गर्दैछौं भनेर बाहिर हल्ला गर्दै झारो टार्ने मेलो भइरहेको छ। यस विषयमा बुझ्न खोज्दा मोरङका प्रमुख जिल्ला अधिकारी प्रेमप्रसाद भट्टराई सम्पर्कमै आउन चाहेनन्। अख्तियार दुरुपयोग अनुसन्धान आयोग इटहरीका प्रमुख एवं सहसचिव सुरेश न्यौपानेले अस्पतालमाथि छानबिन जारी रहेको बताए। कर्मचारी भर्नाका लागि गलत तरिकाले विज्ञापन गरिएको विषय आएपछि कागजात मागेर अध्ययन गर्ने काम भइरहेको छ, उनले भने, राम्रोसँग छानबिन गर्छौं र बदमासी गरेको पुष्टि भए कारबाही अघि बढाउँछौं। मेडिकल अधिकृत नियुक्तिको पछिल्लो विज्ञापनका बारेमा भने जानकारी नभएको न्यौपानेको भनाइ छ। अख्तियारसमेतका निकायले छानबिन जारी रहेको बताइरहँदा पुनः बदमासीपूर्ण हिसाबबाट मेडिकल अधिकृत भर्नाका लागि विज्ञापन गरिएको अस्पतालकै एक कर्मचारी बताउँछन्। उनका अनुसार अस्पतालले माघ ४ गतेको विज्ञापन अनुसार चिकित्सकसहितका कर्मचारी नियुक्तिको प्रक्रिया पूरा गरेको छैन। त्यतिबेला मेडिकल अधिकृतमा २१ दिनको म्याद दिएर दरखास्त आह्वान गरिएको भएपनि अहिले ७ दिनको मात्रै दिइएको छ। अघिल्लो विज्ञापन नै विवादमा परेको छ। त्यसअनुसार नियुक्तिको प्रक्रिया पूरा गरिएको छैन। फेरि विवादास्पद हिसाबले अर्को विज्ञापन गरियो। यसमा ठूलो बदबासी छ, उनले भने। कर्मचारी भर्ना गर्न स्वास्थ्य मन्त्रालयबाट स्वीकृत दरबन्दीलाई नै लुकाएर १ महिनाअघि गरिएको विज्ञापनको प्रक्रिया पूरा नहुँदै अन्तर्वार्ता मात्रै लिएर सेटिङमा मेडिकल अधिकृत भर्नाका लागि १ महिनापछि पुनः विज्ञापन गरिएको ती कर्मचारी बताउँछन्। त्यतिबेला स्वास्थ्य मन्त्रालयबाट १२ जना मेडिकल अधिकृतको दरबन्दी स्वीकृत भएर आएकोमा १० जनाका लागि मात्रै दरखास्त आह्वान गरिएको थियो। उनका अनुसार १ महिनाअघि दरखास्त अवधि २१ दिनको दिएर लिखित र अन्तर्वार्तामार्फत मेडिकल अधिकृत भर्ना गर्ने भनिए पनि त्यही पदका लागि अहिले पुनः विज्ञापन गरेर ७ दिनको मात्रै म्याद दिँदै अन्तर्वार्ताको भरमा नियुक्ति दिन खोज्नुले सेटिङ प्रष्ट हुन्छ। उनले मेडिकल अधिकृतका लागि १ महिनाको अन्तरमा अलगअलग मापदण्डको विज्ञापन गर्नुले नियत सही देखिँदैन। अनेक हतकण्डा अपनाएर १ महिनाभित्रमा एउटै पदमा भर्नाका लागि फरकफरक मापदण्ड बनाउँदै अलगअलग विज्ञापन गरिएको छ। कसैलाई लिखित र अन्तर्वार्ता तथा कोहीलाई अन्तर्वार्ताका भरमा मात्रै नियुक्ति दिन खोजियो। त्यही पदका लागि एउटा विज्ञापनमा २१ दिनको म्याद छ। अर्कोमा ७ दिनको मात्रै म्याद दिइयो। आफूनिकटलाई भित्र्याउन अध्यक्ष र मेसुले मनोमानी गरिरहेका छन्, उनले भने। स्रोतका अनुसार सर्जनमा डा दिवाकर विश्वास, फरेन्सिकमा डा दीक्षान्त पोखरेल र माइक्रोबायोलोजिस्टमा डा धर्निस झालाई नियुक्ति दिने तयारी छ। उनीहरु राजनीतिक एवं व्यावसायिक पारिवारिक पृष्ठभूमिका रहेको बताइएको छ। उनीहरुलाई विकास समिति अध्यक्ष डा सिलवाल र मेसु झाले सिधै अन्तर्वार्ता मात्रै लिएर आठौं तहमा छिराउन खोजिरहेको स्रोतको दाबी छ। आफू निकटकालाई नियुक्ति दिन भइरहेको खुलेआम चलखेल रोक्न सरोकारवालाले चासो दिनुपर्ने एक कर्मचारीको भनाइ छ। उनले अस्पताललाई भर्तीकेन्द्र बनाउने गरी भइरहेको मनपरी झन् बढेर गएको बताए। मेसु झा भने पद एउटै भएपनि मेडिकल अधिकृतको जिम्मेवारी फरकफरक भएको बताउँछन्। आईसीयू, एनआईसीयू र आकस्मिक कक्षमा ड्युटी गर्ने मेडिकल अधिकृत भर्नाका लागि यसअघि विज्ञापन गरिएको थियो। अहिले कन्सलटेन्ट लेबलको मान्छे राख्न खोजिएको हो, उनले भने, एमडी योग्यताको ३ जना विशेषज्ञ नियुक्ति गर्ने तयारी छ। पद एउटै भएपनि कामको उद्देश्य फरक छ। डा झाले एमडी योग्यता भने पनि उनको हस्ताक्षर रहेको सूचनामा भने एमबीबीएस वा सो सरहको उपाधि प्राप्त हुनुपर्ने भनेर मात्रै उल्लेख छ। करारमा नियुक्तिका लागि लिखित परीक्षा लिइरहन नपर्ने दाबी उनी गर्छन्। यसअघि आह्वान गरिएको विज्ञापनमा धेरैको दरखास्त पर्ने भएकाले लिखित र अन्तर्वार्ता दुवै लिने भनिएको थियो। १० जना माग्दा ५८ जनाको आवेदन परेको छ, उनी भन्छन्, तर, अहिले दरखास्त नै धेरै पर्नेवाला छैन। १ साताको मात्रै म्याद दिएर विज्ञापन गरिएको छ। यसअघि आह्वान गरिएको विज्ञापनअनुसारको कर्मचारी भर्ना गर्न बाँकी रहेको र विकास समितिको निर्णयबिना नै पछिल्लो विज्ञापन गरिएको डा झाले स्वीकार गरे। तर, सँगै रहेका विकास समिति अध्यक्ष डा सिलवालले भने निर्णय गरेर नै पछिल्लो विज्ञापन गरिएको जिकिर गरे। अस्पताललाई जनशक्ति अभाव रहेपनि भर्नामा सबैको चित्त बुझाउन नसकिने झाको भनाइ छ। उनका अनुसार अस्पतालमा फरेन्सिक विज्ञ र माइक्रोबायोलोजिस्टको दरबन्दी छैन। सेवा नै अवरुद्ध हुने अवस्था आएपछि कामको सहजता र सेवाग्राहीको सुविधाका लागि नियुक्त गर्न खोजिएको डा झा बताउँछन्। कर्मचारी युनियनले गरायो ध्यानाकर्षण कोशी अस्पताल विकास समिति कर्मचारी युनियनले सरकारी अस्पतालमा बढ्दो मनोमानीलाई दृष्टिगत गर्दै मंगलबार ध्यानाकर्षण गराएको छ। अस्पताल प्रशासन र विकास समितिका नाममा भइरहेका बेथिति रोक्नुपर्ने आशयको १७ बुँदे ज्ञापनपत्र बुझाउँदै युनियनले अस्पताल प्रशासनको ध्यानाकर्षण गराएको हो। मापदण्डविपरीत कर्मचारी पदपूर्तिका लागि गरिएको तयारी रोक्नुपर्ने लगायतका माग राखेर ज्ञापनपत्र बुझाइएको युनियनका अध्यक्ष डा रोशन खड्काले बताए। विकास समिति अध्यक्ष डा सिलवाल र मेसु झाले सँगै ज्ञापनपत्र बुझेका छन्। कर्मचारी भर्नाका लागि मापदण्ड मिचेर गरिएको विज्ञापनले अस्पतालमा कार्यरतको मनोबल गिराएको बताउँदै डा खड्काले अस्पतालका सबै कामकारबाही नियमसंगत हुनुपर्नेमा जोड दिए। नियमित कार्यरत करार र ज्यालादारीका चिकित्सक तथा अन्य प्राविधिक कर्मचारीहरुलाई बेवास्ता गरी सूचना प्रकाशित गरिएको तथा कर्मचारीहरुका बीचमा विभेद र विभाजन गर्ने काम भइरहेको भन्दै युनियनले गम्भीर ध्यानाकर्षण भएको जनाएको छ। यसअघि कोरोना महामारीमा दुःख गरेकाहरुलाई चिकित्सक एवं कर्मचारी भर्नाको विज्ञापनले नसमेट्ने डा खड्काले बताए। कर्मचारी नियुक्तिमा विभागीय प्रमुखसँग सल्लाह नगरिएकोप्रति पनि युनियनले ध्यानाकर्षण भएको जनाएको छ। अस्पतालबाट प्रकाशित कर्मचारी छनौट सम्बन्धी सूचनामा एकरुपता देखिएन। एउटै सूचनामा प्रकाशित पदहरुमा कसैलाई लिखित र अन्तर्वार्ताबाट तथा केहीलाई अन्तर्वार्ताबाट मात्रै पदपूर्ति गर्ने भनिएको छ। एउटै पदमा अलगअलग मापदण्ड बनाइएको छ। असमान संशोधन हुनुपर्छ, ज्ञापनपत्रमा भनिएको छ। अस्पताल विकास समिति, जिल्ला प्रशासन कार्यालय मोरङ, स्वास्थ्य तथा जनसंख्या मन्त्रालय समेतलाई बोधार्थ दिँदै बुझाइएको ज्ञापनपत्रमा दरबन्दीबिना जथाभावी कर्मचारी नियुक्ति गर्ने परिपाटी रोक्न र प्रभावकारी सेवा सञ्चालनमा ध्यान दिन आग्रह गरिएको छ। ज्ञापनपत्रमा अस्पतालको सेवालाई व्यवस्थित गर्नुपर्ने र आईसीयू, एनआईसीयू तथा एचडीसीयू सञ्चालन गर्नुपर्ने, गुरुयोजनाका आधारमा अस्पतालमा निर्माण तथा मर्मतको काम गर्नुपर्ने, विकास समितिको कुनै पनि बैठकमा कर्मचारी युनियनका अध्यक्षको प्रतिनिधित्व हुनुपर्ने लगायतका माग समेटिएको छ।"
चीनबाट ल्याइएको ७ लाख बोरा रासायनिक मल तातोपानीमै थन्कियो,"सिन्धुपाल्चोक : छिमेकी मुलुक चीनबाट ल्याइएको रासायनिक मल १० महिनादेखि तातोपानी भन्सारको गोदाममा थन्किएको छ। भोटेकोशी गाउँपालिका२ स्थित तातोपानी नाकामा एक सय ११ कन्टेनरले वैशाख महिनाभर ल्याएको सात लाख ३५ हजार बोरा रासायनिक मल लार्चा सुक्खा बन्दरगाह यार्डभित्र गोदाममै थन्किएको हो। कृषि सामग्री कम्पनी र आयातकर्ताबीच सहमति भए पनि मल गोदामबाट उठ्न नसक्दा अरू सामान लोडअनलोड गर्न समेत कठिनाइ परेको तातोपानी भन्सार कार्यालयका प्रमुख दयानन्द केसीले बताए। मलले सिंगो गोदाम ढाकेकाले खासा भएर तातोपानी सुक्खा बन्दरगाह आएका अन्य सामग्री लोडअनलोड गर्न भन्सारलाई समस्या परेको केसीले बताए। मलले ठाउँ ओगटेकोले बन्दरगाहमा आएका सामग्री भन्सार कार्यालयभित्र राखेर जाँच गर्नुपर्ने अवस्था छ, उनले भने गोदाममा रहेको मलबारे सम्बन्धित पक्षलाई पटक पटक जानकारी गराएका छौं तर चासो देखाएको पाएका छैनौं। कृषि सामग्री कम्पनीसँग सम्झौता गरी ल्याइएको रासायनिक मल थन्किनु तातोपानी भन्सार कार्यालयको कुनै हात नरहेको केसी बताउँछन्। मल रोकिनुमा उहाँहरुकै कुरा नमिलेर हो, हाम्रो यसमा कुनै भूमिका हुँदैन, भन्सार प्रमुख केसीले भने। भन्सार नियमावली अनुसार भन्सारमा आइपुगेको ६० दिनसम्म पनि सामग्री नलगेमा प्रकृया पुर्याएर जफत गर्न सक्छ। सो मल उठाउनुपर्ने अन्तिम मिति नाघेको ८ महिना भए पनि हालसम्म नलगिएको भन्सार कार्यालयले जनाएको छ। मल सिल्क कम्पनी अन्तर्गत रहेको सिल्क मार्केट प्रालिले आयात गरेको हो। सिल्क मार्केट प्रालिले नेपाल सरकारको कृषि सामग्री कम्पनी लिमिटेडबाट रासायनिक मल आयात गर्ने ठेक्का पाएको छ। तर रासायनिक मलको राजस्व असुल नहुने भएकाले कृषि सामग्री कम्पनी लिमिटेडले चिनियाँ सहरबाट झिकाएर सिधै राजधानी लाने गरेको उनले जानकारी दिए। तातोपानी नाकामा एकछत्र काम गर्दै आएको सिल्कले सम्झौताअनुसार रासायनिक मल समयमै ल्याउन सकेन। गत वर्ष ल्याउनुपर्ने मल यो वर्षको जेठमा मात्रै आयात भएपछि कृषि सामग्री कम्पनीले मल लिन नमानेको सिल्क मार्केटका रमेश शेर्पाले बताए। कृषि सामग्री कम्पनी लिमिटेडसँग कुराकानी गरिरहेको र प्रक्रिया पूरा भएपछि मल काठमाडौँ लगिने शेर्पाले बताए। केही प्राविधिक कारणले मल रोकिएको हो, शेर्पाले भने गत वर्षको तुलनामा मलको मूल्य घटेकाले आयातकर्ताले मूल्य समायोजन गर्न कृषि सामग्रीलाई अनुरोध गरिएको छ, अनुरोध स्वीकृत भएपछि मल लगिने छ। कृषि सामग्री कम्पनीसँग गत वर्ष भएको सम्झौताअनुसार मल बिक्री गर्न नसकिने भएपछि सिल्कले मल भन्सारमै राखेर कम्पनीसँग कुराकानी गरिरहेको जनाएको छ। साल्ट ट्रेडिङ कर्पोरेसन लिमिटेडले स्थानीय सहकारी मार्फत किसानलाई मल बिक्री गर्ने गरेको छ। तर, भन्सार गोदाममबाट मल नलगिदा सहकारीले पाएका छैनन्। मल भन्सारमै थन्किँदा हिउँदे बाली लगाउने किसान भने समस्यामा परेका छन्।"
गगनको निष्कर्ष : गठबन्धन गरेर चुनाव लड्दा कार्यकर्तामा विजयभाव र उत्साह देखिएन,"काठमाडौं : नेपाली कांग्रेसका महामन्त्री गगनकुमार थापाले घुमाउरो भाषामा पार्टी एक्लैले चुनाव लड्नुपर्ने अडान कायमै राखेका छन्। ललितपुरको गोदावरीमा जारी महासमिति बैठकमा सांगठनिक प्रस्ताव प्रस्तुत गर्दै महामन्त्री थापाले एक्लैले निर्वाचन लडेजस्तो कार्यकर्तामा विजयभाव र उत्साह नदेखिएको निष्कर्ष निकालेका छन्। 'निर्वाचनमा अंकगणितका हिसाबले कांग्रेस ठूलो पार्टी त बन्यो। तर, यो अनुभवले हामीलाई सिकाएको छ निर्वाचनपूर्व गठबन्धन गर्दा पार्टीले एक्लै चुनाव लड्दाजस्तो कार्यकर्तामा विजयको भाव र उत्साह नआउने रहेछ,' उनले भनेका छन्। उनले गठबन्धनलाई राजनीतिक परिस्थितिजन्य बाध्यता भएको उल्लेख गरेका छन्। तर कार्यकर्ताले गठबन्धनलाई वैचारिक क्षयीकरणको रूपमा बुझेको उनको भनाइ छ। 'नेपाली कांग्रेस पार्टीका निम्ति निर्वाचनपूर्व पार्टीले विशिष्ट परिस्थितिमा गर्नुपरेको गठबन्धन राजनीतिक परिस्थितिजन्य बाध्यता वा रणनीतिक विषय हो। तर, समर्थक र शुभेच्छुकले भने त्यसलाई कांग्रेसको वैचारिक क्षयीकरणको रूपमा बुझे र पार्टीसँग चित्त दुखाएका छन्। हामीले विशेष राजनीतिक परिघटनाले सिर्जना गरेको परिस्थितिबाट गर्नुपरेको गठबन्धन नियमित राजनीतिक घटनाक्रम होइन भन्ने कुरा बुझाउनुपर्ने आवश्यकता छ,' उनले भनेका छन्। उनले नेताकार्यकर्ताको भरोसा टुट्न नदिन पार्टीले रुखमै मत हाल्न पाउनुपर्ने संकल्प गर्नुपर्ने बताए। 'निर्वाचन पूर्वको गठबन्धन लोकतन्त्रमा नियमित राजनीतिक अवस्था नभएर एउटा बाध्यात्मक परिस्थितिको उपज थियो भन्ने कुरालाई मनन गर्दै नेपाली कांग्रेस यस महासमिति बैठकबाट पार्टीका सदस्यहरू, शुभेच्छुक तथा समर्थक र आम नागरिकलाई पूर्ण विश्वास दिलाउँदै, दृढ संकल्प गर्छ 'हामी भविष्यमा हुने आवाधिक निर्वाचनहरू आफ्नै ताकतमा एक्लै लड्ने छौं र हाम्रो मतदातालाई नेपाली कांग्रेसको चुनाव चिन्ह 'रुख' मा नै मत हाल्न पाउने अवस्था सुनिश्चि गर्ने छौं,' उनले भने। महामन्त्री थापाले कांग्रेस सरकारमा रहँदासमेत कार्यकर्तामा संशय देखिएको बताए। त्यसको कठोर मूल्यांकन गर्न जरुरी रहेको उनको भनाइ छ। 'हामी आफैंले बनाएको संविधान, आफैंले परिकल्पना गरेको राजनीतिक प्रणालीमा निर्वाचनबाट पहिलो पार्टी बनेर सबै तहको सरकारमा नेतृत्वदायी भूमिकामा रहेको यो क्षणमा पार्टीभित्र ठूलो उत्साह र विजयभाव मात्र हुनुपर्ने हो, तर कताकता केही अलमल र संशय पनि देखिन्छ। किन यस्तो भइरहेको छ? यसलाई हामीले अनदेखा गर्न मिल्दैन,' उनले भने। उनले सरकार र पार्टीबीच पनि समन्य हुन नसकेको बताएका छन्। 'सरकार र पार्टीबिचको समन्वय गर्ने कुरा जतिसुकै सैद्धान्तिक तवरबाट हामीले गरेपनि त्यसमा सधैं कमी नै देखियो। अब यसलाई व्यवस्थित गर्नुपरेको छ ताकि भोली यो अवस्था नआओस्,' उनले भनेका छन्। प्रतिवेदन पढ्नुस्: उनले जनप्रतिनिधि बन्ने आकांक्षा राख्ने वा स्थानीय, प्रदेश र संघीय सरकारमा कार्यकारी भूमिकामा जिम्मेवारी लिन चाहानेहरूलाई जिम्मेवारीसँग जोडिएको आधारभूत तथा विषयगत ज्ञान, सिप र नेतृत्व विकासका लागि निर्वाचन भन्दा ६ महिना अगाडि अनिवार्य कक्षा लिनुपर्ने बताएका छन्।"
यस्ता छन् मन्त्रिपरिषद् बैठकको निर्णयहरू,"काठमाडौं : सरकारले बालकुमारी घटनासम्बन्धी प्रतिवेदनको अध्ययन सकिएपछि आवश्यक निर्णय लिइने जनाएको छ। मन्त्रिपरिषद्का निर्णय सार्वजनिक गर्न मंगलबार सिंहदरबारमा आयोजित पत्रकार सम्मेलनमा सरकारका प्रवक्ता रेखा शर्माले बालकुमारी घटनाबारे सत्यतथ्य जाँचबुझ गर्न सरकारले गठन गरेको आयोगको प्रतिवेदन गृहमन्त्रीले प्रधानमन्त्रीलाई बुझाएको भन्दै प्रतिवेदनको अध्ययन सकिएपछि आवश्यक निर्णय लिइने जानकारी दिइन्। मन्त्रिपरिषद्ले तीनै तहका सरकारबीच रोयल्टी बाँडफाँटका आधारसहितका अनुसुचीहरु स्वीकृत गर्ने र सम्बन्धीत प्रदेश तथा स्थानीय तहहरूलाई रकम हस्तान्तरण गर्ने निर्णय गरेको उनले बताइन्। डेडिकेटेड फिडर तथा ट्रङ्क लाइनबाट विद्युत उपभोग गर्ने ग्राहकहरूको विद्युत महसुलसम्बन्धी विवाद निरुपण गर्न गठित जाँचबुझ आयोगको म्याद एक महिना थप्ने निर्णय भएको उनले बताइन्। त्यस्तै एनसेलको सेयर खरिद बिक्रीसम्बन्धी अध्ययन तथा छानविन गर्न गठित समितिको प्रतिवेदन कार्यान्वयनका लागि सम्बन्धित निकायमा पठाउने, सशस्त्र द्वन्द्वमा घाइते भई अपाङ्गता भएका व्यक्तिहरुको अपाङ्गता प्रतिशत निर्धारण तथा पुनरावलोकन कार्यविधि, २०७४ को अध्ययन गरी दुई महिनाभित्र परिमार्जित मस्यौदा पेस गर्न गृह मन्त्रालयका सचिवको संयोजकत्वमा कार्यदल गठन गर्ने निर्णय भएको प्रवक्ता शर्माले बताइन्।"
नवलपरासीमा जताततै नदीजन्य पदार्थको अवैध डम्पिङ,"परासी : नवलपरासी जिल्लाका विभिन्न स्थानमा नदीजन्य पदार्थको अवैधरुपमा डम्पिङ गरेर राख्ने कार्य बढेको छ। जिल्लाका स्थानीय तहहरूले नदीजन्य पदार्थको ठेक्का नलगाउँदा चोरी गरेर ल्याइएका नदीजन्य पदार्थलाई डम्पिङ गरेर राख्ने कार्य बढेको हो। चोरी गरेर ल्याइएका ढुंगा, गिट्टी, बालुवालगायतका नदीजन्य पदार्थलाई खोला किनार, सार्वजनिक जग्गा र व्यक्तिका जग्गाहरूमा डम्पिङ गरेर राखिएको छ। त्यसरी डम्पिङ गरेर राखेका नदीजन्य पदार्थलाई पुरानो स्टक भनेर बिक्री गर्ने गरेको पाइएको छ। जिल्लाको सुनवल, बर्दघाट, रामग्राम र सुस्ता गाउँपालिकामा लाखौं रुपैयाँ पर्ने नदीजन्य पदार्थ डम्पिङ गरेर राखे पनि स्थानीय तहले वास्ता नगरेको भन्दै आलोचना बढेपछि जिल्ला समन्वय समितिले सबै पालिका प्रमुखहरूसँग बैठक बसालेर जफत गर्न निर्णय गरेको छ। सोही निर्णयअनुसार पालिकाहरूले अनुमगन गरेर अवैधरुपमा डम्पिङ गरेर राखेका नदीजन्य पदार्थलाई जफत गर्न थालेका छन्। केही पालिकामा एक वर्षदेखि चोरी गरेर डम्पिङ गरी राखेका नदीजन्य पदार्थ फेला परेका छन्। जिल्लाको सुनवल नगरपालिका४ मच्छरमारामा ३४ वर्षअघिदेखि नदीजन्य पदार्थ डम्पिङ गरेर राखेको पाइएको छ। त्यस स्थानमा पहाडजस्तो गरी नदीजन्य पदार्थ डम्पिङ गरेर राखिएको छ। त्यहाँ ४ लाख ४५ हजार घनफिट नदीजन्य पदार्थ रहेको नगरपालिकाले जनाएको छ। सुनवल नगर क्षेत्रका विभिन्न खोलाबाट चोरी गरी ल्याइएका नदीजन्य पदार्थहरू डम्पिङ गरेर राखिएको हो। अनुगमनका क्रममा सुनवल नगरपालिका क्षेत्रमा मात्र करिब ४ लाख ७० हजार घनफिटको हाराहारीमा अवैधरुपमा नदीजन्य पदार्थ डम्पिङ गरेर राखेको हुन सक्ने नगर प्रमुख विमला अर्यालले बताइन्। अहिले नगर क्षेत्रमा अनुगमन गरेर नदीजन्जय पदार्थ जफत गरेका छौं। थोरै मात्रामा रहेकालाई टिपरमार्फत ल्याएर नगरपालिका परिसरमा राखेका छौं। धेरै मात्रामा रहेका स्थानमा नापजाँच गरी मुचुल्का बनाएर सुरक्षित तबरले त्यही राखेका छौं, नगर प्रमुख अर्यालले भनिन्। त्यसरी जफन गरिएका नदीजन्य पदार्थलाई प्रक्रियामार्फत लिलाम गरिने अर्यालले बताइन्। सुनवल क्षेत्रमा मात्र करिब ७० लाख बराबरका अवैध नदीजन्य पदार्थ रहेको अनुमान छ। त्यसैगरी सुस्ता गाउँपालिकाले पनि अवैधरुपमा डम्पिङ गरेर राखेका नदीजन्य पदार्थ जफत गरेको छ। नारायणी नदीबाट चोरी गरी ल्याइएका नदीजन्य पदार्थलाई सार्वजनिक र निजी जग्गामा राखेको पाइएको गाउँपालिका अध्यक्ष टेकनारायण उपाध्यायले बताए। पहिलो चरणमा ४ हजार घनमिटर परिमाणको नदीजन्य पदार्थ जफत गरी लिलाम प्रक्रिया अघि बढेको अध्यक्ष उपाध्यायले जानकारी दिए। दैनिक रुपमा अनुगमन भएको र जफत हुने सबै नदीजन्य पदार्थलाई क्रमशः लिलाम गरिने उपाध्यायले बताए। बर्दघाट क्षेत्रमा पनि अवैधरुपमा राखिएका नदीजन्य पदार्थको अनुगमन गरिने नगर प्रमुख शम्भुलाल श्रेष्ठले जानकारी दिए। त्यहाँ डम्पिङ भन्दा पनि अवैधरुपमा खोलाबाट नदीजन्य पदार्थ निकालेर बिक्री गर्ने गरेको बताइएको छ। खोलाबाट निकालेको नदीजन्य पदार्थ सिधैं बिक्री गर्ने कारण ठूलो परिमाणमा नरहेको एक स्थानीयले बताएका छन्। बर्दघाट क्षेत्रमा खजुरा खोलाबाट व्यापकरुपमा नदीजन्य पदार्थको चोरी हुँदै आएको छ। हाम्रो पालिकामा डम्पिङ गरेर राखेका त्यति धेरै नदीजन्य पदार्थ नहोलान्। तैपनि अनुगमनका क्रममा फेला परे कानुनअनुसार अघि बढ्छौं। नगर प्रमुख श्रेष्ठले भने। यता रामग्राम नगरपालिका क्षेत्रमा पनि अवैधरुपमा नदीजन्य पदार्थ डम्पिङ गरेर राखिएको स्थानीयले बताएका छन्। जिल्लाका सातवटै पालिकाका प्रमुखसहितको गत फागुन १ गतेको बैठकले अवैध नदीजन्य पदार्थ जफत गर्ने निर्णय गरे पनि सो समय बितिसक्दा पनि रामग्राम नगरपालिकाले अनुगमनसमेत गरेको छैन। झरही, तुरिया, भूमही लगायतका खोलाबाट चोरी गरी ल्याइएका नदीजन्य पदार्थलाई सडक छेउका खाली जग्गामा डम्पिङ गरेर राखेको देख्न सकिने स्थानीयको भनाइ छ। नगर क्षेत्रका केही स्थानमा डम्पिङ गरेर राखेको देखेका छौं। केही दिनमा अनुगमन गरेर अवैधरुपमा राखेको भए जफत गछौं, नगर प्रमुख धनपत यादवले भने। जिल्लाको पाल्हीनन्दन, सरावल र प्रतापपुर गाउँपालिकाले ठूला खोला नभएकाले नदीजन्य पदार्थको डम्पिङ पनि नरहेको जनाएका छन्। नदीजन्य पदार्थको ठेक्का नलाग्दा चोरी कार्य बढेकाले केही पालिकाहरूले ठेक्काका लागि आवश्यक पर्ने प्रक्रिया अघि बढाएको जनाएका छन्। सुनवल नगरपालिकाले पानभार, तुरिया, भूमही, विचासय खोलाको ठेक्का लगाउन प्राविधिक मूल्यांकन गरी चुरेमा अनुमतिका लागि पत्राचार गरेको प्रमुख प्रशासकीय अधिकृत चेतनाथ गिरीले बताए। अनुमतिका लागि चुरेमा पत्र पठाएका छौं। त्यहाँबाट अनुमति पाएपछि तत्काल ठेक्का आव्हान गछौं, गिरीले भने। बर्दघाट नगरपालिकाले भने यसवर्ष खजुरा खोलाको ठेक्का नलगाउने जनाएको छ। अन्य क्षेत्रमा ठेक्का लगाउन प्रक्रिया अघि बढाइने नगरपालिकाले जनाएको छ। त्यस्तै सुस्ता गाउँपालिकाले नारायणी नदीको वडा नम्बर ५ बाट नदीजन्य पदार्थका लागि ठेक्का आव्हान गरेपनि ठेक्का नपरेको प्रमुख प्रशासकीय अधिकृत हुमलाल भुसालले बताए। अवैध नदीजन्य पदार्थ जफत हुन थालेपछि केही व्यक्तिहरूले अमानतमा दिन माग गर्न थालेको गाउँपालिकाले जनाएको छ।"
सामसङको ग्यालेक्सी ए १५ फाइभजी नेपाली बजारमा,"काठमाडौं : नेपाली बजारमा सामसङ ग्यालेक्सी ए १५ फाइभजी सार्वजनिक भएको छ। उत्कृष्ट सुविधासहित नेपालमा ग्यालेक्सी ए १५ सार्वजनिक गरेको सामसङ नेपालले जनाएको छ। यस डिभाइसमा  रेजोल्युसन भएको  इन्चको उत्कृष्ट सुपर  इन्फिनिटी डिस्प्ले छ। जसले जीवन्त दुश्यहरू र स्पष्ट विवरणहरू प्रदान गर्दछ।  रिफ्रेस रेटको कारणले तपाईंले यसलाई स्क्रोल गर्दा ट्याप गर्दा बा स्वाइप गर्दा सहज र प्रतिक्रियात्मक अनुभव हुन्छ। यसको अत्याधुनिक क्यामराका विशेषताहरुले गर्दा   को क्यामरा फोटोग्राफीको लागि उत्कृष्ट छ। पछ्याडिको सेटअपमा  वाइड एंगल क्यामरा  अल्ट्रा वाइड क्यामेरा, र  म्याक्रो क्यामरा समावेश छ। जसले गर्दा प्रयोगकर्ताहरूले शानद्वार परिदृश्यदेखि जटिल विवरणहरूसम्म सबै कुरा सजिलै खिच्न सक्छन्।  फ्रन्ट क्यामरा शानदार सेल्फीका लागि उपयुक्त छ।   तपाईंका सबै फोटोग्राफी आवश्यकताहरूको लागि आदर्श विकल्प बनेको छ। यो एन्ड्रोइड १४ मा चल्छ र यसमा सामसङको प्रयोग गर्न सजिलो    छ। यसले तपाईंलाई अनुकूल इन्टरफेस दिन्छ। जुन तपाईं सजिलैसँग कष्टमाइज गर्न सक्नुहुन्छ। यस बाहेक यो डिभाइसले ४ वर्षको ओएस अपडेटहरू र ५ वर्षको सुरक्षा अपडेटहरू पनि प्रदान गर्दछ। डिभाइसको  देखि  सम्मको नेटवर्कहरूले व्यापक कनेक्टिभिटीका विकल्पहरू प्रदान गर्ने सुनिश्चित गर्दछ जसले गर्दा नेपालका प्रयोगकर्ताहरूले छिटो र भरपर्दो इन्टरनेटको आनन्द लिन सक्छन्। अत्याधुनिक सुविधाहरूले भरिपूर्ण भएपनि  ले सामसङको पहुँचको लागि प्रतिबद्धता कायम राख्छ। ६१२८ जीबीको हाइइन्ड टेक्नोलोजी प्रदान गर्दै यो २७ हजार ९९९ को प्रतिस्पर्धी मूल्यमा, ८१२८ जीबी २९ हजार ९९९ मा र ८२५६जीबी संस्करण ३३ हजार ९९९ मा उपलब्ध हुनेछ। ग्यालेक्सी   इन्स्टा फाइनान्स सेवाको साथमा सबै अधिकृत सामसङ स्टोरहरूमा सजिलै प्राप्त गर्न सकिन्छ।"
रथी थापालाई दर्ज्यानी चिन्ह प्रदान,काठमाडौं : प्रधानसेनापति प्रभुराम शर्माले रथी दर्जामा पदोन्नति भएका उपरथी निर्मलकुमार थापालाई दर्ज्यानी चिन्ह प्रदान गरेका छन्। गत माघ २५ गतेको मन्त्रिपरिषद् बैठकले थापालाई रथीमा बढुवा गरेको थियो। पदोन्नतिसँगै रथी थापा बलाध्यक्ष विभागमा नियुक्त भएको नेपाली सेनाले जनाको छ। हालः उनी      () मिशनको प्रमुखको रूपमा कार्यरत छन्। उनी विसं२०४३ फागुन ३ गते नेपाली सेनाको अधिकृत क्याडेट दर्जामा प्रवेश गरेका थिए।
मोटरसाइकलको पछाडि सवार पुरुषको दुर्घटनामा मृत्यु,"विराटनगर : मोरङको सुन्दरहरैँचामा मंगलबार पहिचान नखुलेको सवारीसाधनको ठक्करबाट मोटरसाइकलको पछाडि सवार रहेका एक जना पुरुषको मृत्यु भएको छ। पूर्वपश्चिम लोकमार्गअन्तर्गत सुन्दरहरैँचा नगरपालिका४ मा नम्बर प्लेट नखुलेको सवारीसाधनले को २० प २११४ नम्बरको मोटरसाइकललाई ठक्कर दिँदा दुर्घटना भएको थियो। मोरङको बेलबारीबाट सुनसरीको इटहरीतर्फ जाँदै गरेको मोटरसाइकललाई ठक्कर दिँदा पछाडि सवार सुन्दरहरैँचा७ का ४५ वर्षीय खुलानाथ दाहालको मृत्यु भएको हो। दुर्घटनामा परेर गम्भीर घाइते भएका उनलाई उपचारका लागि विराटनगरको नोबेल शिक्षण अस्पताल ल्याइएको थियो। उपचारकै क्रममा दिउँसो ४:४० बजेतिर मृत्यु भएको मोरङ ट्राफिक प्रमुख प्रहरी निरीक्षक सुमन न्यौपानेले बताए। उनका अनुसार दुर्घटनामा मोटरसाइकल चालक सुन्दरहरैँचा१० का ४० वर्षीय सुन्दर बुढाथोकी पनि घाइते भएका छन्। टाउको, खुट्टालगायत शरीरका विभिन्न भागमा चोट लागेका बुढाथोकीको नोबेलमै उपचार भइरहेको छ। ठक्कर दिने सवारीसाधन दुर्घटनालगत्तै फरार भएको प्रहरीको भनाइ छ। उक्त सवारीसाधनको पहिचान र खोजीका लागि विशेष टोली परिचालन गरिएको मोरङ प्रहरीले जनाएको छ। केही शंकास्पद सवारीसाधन हाम्रो निगरानीमा छन्, प्रहरी स्रोतले भन्यो, थप विषयमा प्रष्ट हुनका लागि यातायातलाई लेखेर पठाइएको छ।"
सबै तहका उम्मेदवार प्राइमरी इलेक्सनबाट छनोट गर्ने गगनको प्रस्ताव,"ललितपुर : नेपाली कांग्रेसका महामन्त्री गगनकुमार थापाले सबै तहका उम्मेदवार छनोट गर्दा प्राइमरी इलेक्सन गर्ने प्रस्ताव गरेका छन्। सोमबारदेखि ललितपुरको गोदावरीमा जारी महासमिति बैठकमा सांगठनीक प्रस्ताव पेस गर्दै थापाले अहिलेको विधि प्रक्रियालाई परिवर्तन गरेर क्रियाशील सदस्यको मतदानबाटै उम्मेदवार चयन गर्ने व्यवस्था गर्न प्रस्ताव गरेका हुन्। 'पार्टीको विधानले तल्लो तहका कार्य समितिहरूबाट प्रारम्भिक सिफारिस र राय सहित निर्णय गर्ने तहमा पुऱ्याउने अनि निर्णय गर्ने निकायले विधानले तोके बमोजिमको समिति बनाएर उम्मेदवार चयन गर्ने व्यवस्था गरेको छ। अब यही व्यवस्था र अभ्यासलाई निरन्तरता दिने ?,' उनले प्रस्ताव गरेका छन्, 'वा सम्बन्धित तह र क्षेत्रका क्रियाशील सदस्यको प्रत्यक्ष मतदान (प्राइमरी इलेक्सन) बाट उम्मेदवार छनोट गर्ने।' उनले संसदीय उम्मेदवार छनोट गर्दा पनि सम्बन्धित क्षर्त्रका पार्टीका क्रियाशील सदस्यको प्रत्यक्ष मतदानबाट टुंग्याउन प्रस्ताव गरेका छन्। थापाले योबाहेक सम्बन्धित क्षेत्रका पार्टी सदस्यहरूले मतदान गरेर बढी मत ल्याउने एक महिलासहित तीन जना छनोट गरी निर्णय गर्ने तहमा पठाउने प्रस्ताव पनि गरेका छन्। उनले यसरी पठाउँदा तीन जनाभन्दा बढीको नाम सिफारिस नै गर्न नपाउने पनि भनेका छन्। त्यस्तै निर्णय गर्ने निकायले सम्बन्धित क्षेत्रबाट सिफारिस भएका तीनजना मध्ये एक जना चयन गर्ने र सिफारिस भएका तीनजना भन्दा बाहिरबाट उम्मेदवार बनाउन नपाउने व्यवस्था गर्न पनि उनले प्रस्ताव गरेका छन्। थापाले पार्टीबाट समानुपातिकतर्फका उम्मेदवार छनोट गर्दा निश्चित मापदण्ड नै बनाउन प्रस्ताव गरेका छन्। 'पार्टीले समानुपातिकको सूची बनाउँदा सम्बन्धित क्लस्टरमा पनि विगतमा अवसर नपाएका समुदाय, क्षेत्र र क्लस्टरलाई प्राथमिकता दिने,' उनले प्रस्तावमा उल्लेख गरेका छन्, 'पार्टीले लोकप्रिय र सक्षम उम्मेदवार पत्ता लगाउन सर्भेलगायत अन्य विधि र प्रक्रिया अबलम्बन गरी निश्चित मापदण्डका आधारमा उम्मेदवार छनोट गर्ने।' थापाले पार्टीको आर्थिक व्यवस्थापन विषयका सन्दर्भमा अहिलेकै व्यवस्था राख्ने यार परिवर्तन गर्ने भन्ने विकल्पसहित प्रस्ताव दिएका छन्। उनले दलहरूलाई मतभारको आधारमा राज्यले नै कोष उपलब्ध गराउने व्यवस्थाका लागि पहल गर्ने पनि भनेका छन्। 'पार्टीको आर्थिक पारदर्शितासहित कोष व्यवस्थापनका सन्दर्भमा पार्टीको आन्तरिक कोष व्यवस्थापनका अतिरिक्त पार्टीहरूले निर्वाचनमा पाएको मतभारको आधारमा राज्यले नै दलहरूलाई कोष उपलब्ध गराउने व्यवस्थाका लागि पार्टीले पहलकदमी लिने,' उनले भनेका छन्, 'पार्टी भित्रको निर्वाचन र आम निर्वाचनको खर्च यही कोषबाट व्यहोर्ने प्रणालीको विकास गर्ने।' थापाले कतिपय जिल्लाहरूमा पार्टीको गतिविधि नै विधानअनुसार हुन नसकेको कारण संगठनमा आएको शिथिलतालाई सक्रिय बनाउनेतर्फ ध्यान दिने गरी लाग्ने कार्यसूची बनाउनु पर्ने बताएका छन्। 'चलायमान बनाउनका लागि समस्या भएका जिल्लाहरूमा केन्द्रबाट उच्च तहको नेतृत्वलाई निश्चित अधिकार र विशेष जिम्मेवारी सहित खटाउने' उनले भने। उनले पार्टीको तर्फबाट उम्मेदवार भएर गएका जनप्रतिनिधि वा कार्यकारी भूमिकामा रहेका व्यक्ति र पार्टी समितिबीच समन्वय हुनुपर्ने पनि बताएका छन्। 'सरकार र पार्टीको सम्बन्ध सुमधुर हुन सकेन भने त्यसले सरकारको विश्ववनीयता र स्थीरतामा समेत असर गर्छ। त्यसैले यो विषयमा सैद्धान्तिक मात्रै होइन व्यवहारिक ढङ्गले समाधान खोज्न अपरिहार्य छ' उनको प्रस्तावमा उल्लेख छ। उनले प्रत्येक गाउँ नगरपालिका र वडामा पार्टीको तर्फबाट जितेका जनप्रतिनिधि र पार्टी समितिबिच समन्वय, संवाद र सहजीकरणका लागि देहायको समन्वय संयन्त्र बनाउने पनि प्रस्ताव गरेका छन्। त्यस्तै महामन्त्री थापाले १० करोडको पार्टी अक्षयकोष स्थापना गर्ने प्रस्ताव गरेका छन्। 'पार्टीलेृ आफ्नै सदस्य शुभेच्छुक र समितिको सहयोगमा १० करोडको अक्षय कोष स्थापना गर्ने कार्यविधि बनाएर सहिदका परिवार, विस्थापित परिवार, द्वन्द्वपीडित घाइतेका परिवार, प्रजातन्त्र सेनानी परिवारको शिक्षा स्वास्थ्यमा सहयोग गर्ने,' उनले प्रस्तावमा लेखेका छन्।"
गठबन्धन फरक मतको चुनौतीपूर्ण सहयात्रा हो : महामन्त्री शर्मा (प्रतिवेदनसहित),"गोदावरी : नेपाली कांग्रेसका महामन्त्री विश्वप्रका शर्माले जारी महासमिति बैठकमा समसायिक राजनीतिक प्रतिवेदन प्रस्तुत गरेका छन्। ललितपुरको गोदावारीमा जारी महासमिति बैठकको दोस्रो दिन महामन्त्री शर्माले प्रतिवेदनमा लोकतन्त्रको विकल्प समुन्न लोकतन्त्र भएको उल्लेख गरे। 'संघर्ष र संविधानसभाको मार्गबाट आएको नेपालको वर्तमान संविधाननै सबै चुनौती हल गर्दै मुलुकलाई समुन्नतीको उचाईंमा पुर्याउने भरपर्दो माध्याम हो भन्ने तथ्यमा नेपाली कांग्रेस स्पष्ट छ,' उनले भने। महामन्त्री शर्माले अहिलेको गठबन्धन फरक मतको चुनौतीपूर्ण सहयात्रा भएको उल्लेख गरे। उनले भने, 'फटकपटकको संसद् विघटन र संविधानको रक्षका लागि मुख्य दलहरू गत निर्वाचनमा एक भएर मैदानमा होमिएका थिए। त्यो गठबन्धनबाट उपलब्धि हासिल भएको छ। तैपनि असन्तुष्टि र चुनौतीहरू बढ्दै गएको देखिन्छ।' प्रतिवेदनमा महामन्त्री शर्माले हालको गठबन्धन आगतको सम्झौता नभई विगतले बोकाएको अभिभारा भएको बताए। एकल बहुमत कसैको नभएको संसद्मा गठबन्धनलाई कायम राखेर नै देश र जनताको हितमा काम गर्नुपर्ने अभिभार कांग्रेसको रहेको उनको भनाइ छ। महामन्त्री शर्माले सरकारको प्रभावकारिता र कमजोरीमाथि खुलेर छलफल गर्नुपर्ने र कांग्रेसले सम्हालेका मन्त्रालयको प्रगति र कमजोरीको पनि समीक्षा गर्नुपर्ने बताए। 'वर्तमान अवस्थामा नेपाली समाजमा देखिएका असन्तुष्टि र पीडाको पहिचान यही समाजले बनाएको सबैभन्दा ठूलो दलको महासमिति बैठकले गर्नुपर्छ र त्यसलाई क्रमश समाधान गरेर जाने संकल्प र दृढणता राख्नुपर्छ,' उनको प्रतिवेदनमा उल्लेख छ। महामन्त्री शर्माले राजनीतिप्रतिको विकर्षण अन्त्य गरी देशप्रति भरोसा वृद्धि गर्ने, छिमेकी मित्र राष्ट्रहरूसँग वृहत्तर सहकार्य गर्ने, पर्यावरण रक्षासहित भौतिक विकासमा जोड दिने, शिक्षा क्षेत्रमा सुधार गर्ने कार्यभार कांग्रेसको जिम्मेवारी रहेको बताए। यदाकदा उग्र राष्ट्रवाद देखिने गरेको उल्लेख गर्दै उनले भने, 'उग्र राष्ट्रवादका कारण बाह्य लगानीको वातावरणलाई विगतमा परेका असरहरूले छोडेका प्रभावहरूको पृष्ठभूमिमा फेरि त्यस्तो स्थिति आउन नदिन गम्भीर सर्तकता अपनाउन जरूरी छ।' यस्तो छ प्रतिवेदन"
कांग्रेस प्रवक्ताको प्रतिवेदन : देशको अर्थतन्त्र समस्यामुक्त भइसकेको छैन,"गोदावरी : अर्थमन्त्रीसमेत रहेका नेपाली कांग्रेसका प्रवक्ता डा प्रकाशशरण महतले सहकारी क्षेत्रमा नियामक निकाय बन्न सकेमात्र यस क्षेत्रको समस्या समाधान हुने दाबी गरेका छन्। पार्टीको जारी महासमिति बैठकमा नेपालको वर्तमान आर्थिक अवस्था, सम्भावना र भावी दिशा प्रतिवेदन प्रस्तुत गर्दै उनले नियामक निकाय सेकेण्ड टाइयर इन्सीच्यूसन गठन प्रक्रिया अघि बढिसकेको जानकारी दिए। उनले सहकारी क्षेत्रमा विद्यमान समस्याले साना बचतकर्ताको रकम जोखिममा परेको प्रतिवेदनमा उल्लेख गरेका छन्। 'सहकारी क्षेत्रको नियमन व्यवस्था प्रभावकारी नभएका कारण यस्तो समस्या देखिएको हो। यस क्षेत्रलाई साना बचतकर्ताको बचत परिचालन गर्ने र भरपर्दो क्षेत्रको रूपमा स्थापित गर्नु चुनौतीपूर्ण भएको छ,' उनले लेखेका छन्, 'सहकारी क्षेत्रको नियामक निकाय (  ) गठन प्रक्रिया अघि बढाइएको छ। यस निकायले कर्याप्रारम्भ गरेपछि सहकारी क्षेत्रको समस्या निराकरण हुने अपेक्षा छ।' प्रतिवेदनमार्फत डा महतले देशको अर्थतन्त्र समस्या मुक्त भइनसकेको उल्लेख गरेका छन्। आर्थिक परिसूचक अनुकूल भए पनि राजश्व वृद्धि अपेक्षित हुन नसक्दा सार्वजनिक वित्त व्यवस्थापन चुनौतीपूर्ण भएको स्वीकार उनको छ। 'अर्थतन्त्रका अधिकांश परिसूचक सकारात्मक रहे पनि वास्तविक क्षेत्रमा आर्थिक क्रियाकलापहरूको विस्तार, उत्पादन र उत्पादकत्व वृद्धि गर्नु एक प्रमुख चुनौती हो,' उनले प्रतिवेदन प्रस्तुत गर्दै भने। प्रतिवेदन प्रस्तुत गर्दै अर्थमन्त्री महतले अर्थतन्त्र सुधार नहुनुमा पर्याप्त तयारीविना बजेट प्रस्ताव ल्याउने कार्य पनि प्रमुख कारक भएको उल्लेख गरेका छन्। सार्वजनिक खर्च व्यवस्थापनमा गम्भीर खालका चुनौतीहरू रहेको भन्दै उनले बजेट सुनिश्चित नहुँदै ठेक्का लगाउने प्रवृत्तिले अर्थतन्त्रमा थप समस्या सिर्जना गरेको बताए। 'अनावश्यक देखिएको संरचना खारेज नगर्ने प्रवृत्ति विद्यमान छ। वैदेशिक साहयताको उपयोग क्षमता कमजोर हुनुले उपयोग विनियोजनको औसत ५० प्रतिशत जतिमात्र रहेको छ,' उनले भने। अर्थमन्त्री महतले देशको अर्थतन्त्र सुधारका सम्भावनका क्षेत्रहरूमा जलविद्युत् आयोजना, कृषिको व्यवसायीकरण, पर्यटन, सूचना प्रविधिको क्षेत्र औंल्याएका छन्। प्रतिवेदनको पूर्ण पाठ "":"" """" """" """""
तनहुँको जन्ती बोकेको जीप दुर्घटना : मृतकको सङ्ख्या ३ पुग्यो,"दमौली : तनहुँको आँबुखैरेनी गाउँपालिका१ गिरानचौरस्थित भित्री सडकमा सोमबार भएको जीप दुर्घटनामा मृतकको सङ्ख्या तीन पुगेको छ । जन्ती बोकेर छापस्वाँरा जाँदै गरेको जीप दुर्घटना हुँदा दुई जनाको मृत्यु भएको थियो भने १६ जना घाइते भएका थिए । घाइतेमध्ये आँबुखैरेनी गाउँपालिका६ का ५६ वर्षीय शेरबहादुर गुरुङको सोमबार राति उपचारका क्रममा मृत्यु भएको जिल्ला प्रहरी कार्यालय तनहुँका प्रहरी नायब उपरीक्षक मोहनबहादुर खाणले जानकारी दिए। दुर्घटनामा परी सोही ठाउँ बस्ने ७२ वर्षीय आसपुर गुरुङ र व्यास नगरपालिका९ गजौडे बस्ने १७ वर्षीया तुलसी गुरुङको मृत्यु भएको थियो । दुर्घटनामा घाइते भएका अन्यको चितवनमा उपचार भइरहेको प्रहरीले जनाएको छ । रमाइलो माहोल एकाएक शोकमा बदलियो छापस्वाँरामा आइतबारदेखि विवाहको रमाइलो माहोल थियो । केटापक्ष केटी लिन भानुको मिर्लुङ पुग्यो । आइतबार राति नै दुलही लिएर जन्ती फर्किँदै थियो । दुलाहादुलही चढेको गाडी घर पुगिसकेको थियो । तर अन्तिममा आउँदै गरेको बोलेरो जीप अचानक दुर्घटनामा पर्यो । आँबुखैरेनी गाउँपालिका१ गिरानचौरस्थित भित्री सडकखण्डमा छापस्वाँरा जाँदै गरेको जन्ती बोकेको जीप दुर्घटना भयो । दुर्घटनापश्चात् विवाहको रमाइलो माहोल शोकमा बदलिएको छ । आँबुखैरेनी६ का वडाध्यक्ष दिलिप गुरुङले दुर्घटनापश्चात् गाउँ नै शोकमा डुबेको बताए। उनले भने, 'खुसीको क्षणलाई दुर्घटनाको दुःखद क्षणले नरमाइलो बनाएको छ । गाउँ शोकमा डुबेको छ ।' गुरुङका अनुसार विवाहका लागि तीन वटा गाडी लगिएको थियो । त्यसमध्ये अन्तिमको गाडी दुर्घटनामा परेको हो । उनले भने, 'दुई वटा गाडी घर पुगिसकेको थियो । आफन्तहरु चढेको बोलेरो जीप दुर्घटना भयो । घाइतेहरु पनि आफन्त नै हुन् ।' रासस"
टोखास्थित विष्णुमति करिडोरका अवैध संरचना हटाउन सुरु,काठमाडौं : टोखास्थित विष्णुमति नदी आसपासमा अवैध रुपमा निर्माण गरिएका संरचना हटाउन सुरु गरिएको छ। टोखा नगरपालिकाले विष्णुमति नदी करिडोरलाई सुन्दर र व्यवस्थित बनाउनका लागि त्यस आसपासमा निर्माण गरिएका अस्थायी संरचना आज बिहान डोजर लगाएर हटाएको हो। नगरपालिकाका प्रमुख प्रशासकीय अधिकृत शेरबहादुर विसीले सार्वजनिक जग्गा मिचेर नदीको किनारामा निर्माण गरिएका संरचना डोजर लगाएर हटाइएर्को जानकारी दिए। टोखाले सार्वजनिक जग्गा संरक्षण गर्नका लागि वडा नं ४ का वडाअध्यक्ष धर्मेन्द्र श्रेष्ठको संयोजकत्वमा सार्वजनिक जग्गा संरक्षण समिति निर्माण गरी सार्वजनिक जग्गा मिचेर अवैध रुपमा निर्माण गरिएका संरचना हटाएको हो। उक्त समितिले आज टोखा नगरपालिका८ स्थित फ्लोरोसेन्ट स्कुल अगाडि निर्माण गरिएका संरचना हटाएको नगरपालिकाका उपप्रमुख मुरारी तामाङले जानकारी दिए। उनले टोखाभित्रको सार्वजनिक सम्पत्ति संरक्षणका लागि नगरपालिकाले काम गरिरहेको बताए। नगरपालिकाले पहिलो चरणमा मनोरथ तीर्थदेखि टोखा प्रहरी चौकीसम्म विष्णुमति करिडोर आसपासमा निर्माण गरिएका संरचना हटाउने बताएको छ। नगरपालिकाका प्रमुख प्रकाश अधिकारीले टोखावासीलाई विष्णुमति करिडोरबाट आवतजावत लागि सहज होस् भन्ने उद्देश्यले डोजर लगाइएको बताए। टोखाभित्र एक हजारभन्दा बढी रोपनी सार्वजनिक जग्गा अतिक्रमण भएको भन्दै यसलाई संरक्षण गर्ने योजना नगरपालिका लागेको बताए। संरचना हटाउने क्रममा स्थानीयले अवरोधसमेत गरेका थिए। फ्लोरोसेन्ट स्कुल आसपासमा नदीको किनारा आसपासमा घर बनाएर बस्दै आएका स्थानीयले नगरपालिका र प्रहरीलाई ढुङ्गामुढासमेत गरेका थिए। नगरपालिकाले केहीदिन अघि सूचना जारी गरेर सार्वजनिक जग्गामा बनेका संरचना हटाउन नगरवासीलाई आग्रह गरेको थियो। रासस
विश्वप्रकाशको निष्कर्ष : कोशीको परिणामले गठबन्धन संकटमा छ,"काठमाडौं : नेपाली कांग्रेसका महामन्त्री विश्वप्रकाश शर्माले पार्टीका केही मन्त्रीको कार्यसम्पादन सन्तोषजनक नरहेको बताएका छन्। ललितपुरको गोदावरीमा जारी महासमिति बैठकमा समसामयिक राजनीतिक प्रस्ताव प्रस्तुत गर्दै आफ्ना मन्त्रीको कार्यसम्पादनबारे गम्भीर समीक्षा गर्नुपर्ने बताए। 'पूरै पाँच वर्ष यो गठबन्धन कायम रहनुपर्छ भन्ने हाम्रो निर्णय एकातर्फ छ। तर, अर्कोतर्फ नागरिकको अपेक्षाअनुरुप सरकारको गति प्रभावकारी ढंगले अघि बढ्न नसकेको यथार्थ छ। कांग्रेसका केही मन्त्रीको कार्यसम्पादन सन्तोषजनक निश्चय नै छ। तर, केही मन्त्रीको भूमिका मन्त्रीका रुपमा प्रभावकारी विल्कुलै छैन,' उनले भने। उनले प्रदेशका मुख्यमन्त्री, मन्त्री र कांग्रेस नेतृत्वमा रहेका स्थानीय तहको पनि छुट्टै कार्यसम्पादन हुनुपर्ने बताए। उनले वर्तमान सरकारमार्फत संविधान रक्षाको साझा कार्यभार सम्पादन भए पनि नागरिकको भावना अपेक्षित गतिमा सम्बोधन गर्न नसकेको आरोप ल गाएका छन्। संघीयता कार्यान्वयनका विषयमा सरकारबाट कमजोरी भइरहेको प्रष्ट पारे। उनले यथाशिघ्र प्रदेशहरूलाई अधिकार सम्पन्न बनाउनुपर्ने माग गरे। उनले सरकारको सफलता र असफलतामा कांग्रेसको पनि छबि गाँसिएको बताए। 'वर्तमान सरकारको सफलता असफलतासँग कांग्रेसको पनि छबि गाँसिएको छ। सरकारले गर्ने राम्रा कामको जस लिन नसक्ने तर अपजसहरूको भारी बोक्नुपर्ने? भन्ने प्रश्न र असन्तुष्टि कांग्रेस पार्टी पंक्तिमा देखिन्छ,' उनले भने। त्यस्तै राष्ट्रिय सभा निर्वाचनमा कोशी प्रदेशमा भएको गल्तीलाई गम्भीर समीक्षा गर्नुपर्ने बताए। उनले कोशी नतिजासँगै माओवादीसँगको समझदारीमा समस्या आएको स्पष्ट पारेका छन्। 'संविधानको धारा १६८ (५) बमोजिमको सरकार गठनका लागि आह्वान भएपछि कोशीमा जेजस्तो घटनाक्रम विकसित भयो, त्यसले कांग्रेसभित्रै द्वन्द्व सिर्जना भएको थियो। माओवादी पार्टीसँग त्यसबेला कायम रहन नसकेको समझदारी राष्ट्रिय सभाको निर्वाचन परिणामपछि झनै समस्याको चपेटामा परेको छ। गठबन्धनको सरकार पाँच बर्ष चल्नुपर्छ भन्ने अपेक्षा, निर्णय र चाहना बोकिरहँदा समस्याको ढाकछोपले होइन, खुला छलफल र आपसी विश्वासले मात्र त्यो सम्भव हुने तथ्य भुल्न मिल्दैन,' उनले भने। उनले गठबन्धनमा रहिसकेपछि स्वतन्त्र गतिविधि गर्न नमिल्ने प्रष्ट पारेका छन्। 'हामीले के हेक्का राख्नैपर्छ भने गठबन्धन छोड्न हामी कुनै पनि दल स्वतन्त्र छौं, तर गठबन्धनमा रहेर स्वतन्त्र गतिविधि गर्न हामी स्वतन्त्र छैनौं। केन्द्र र प्रदेश दुवै ठाउँमा विश्वासको निश्चित आधारमा कार्य गर्न सकिएन भने त्यसले गठबन्धनको भविष्य संकटमा पर्नेछ,' उनले भने। उनले अन्य दलसँगको चुनावी या सत्ता गठबन्धन दल र दलका बीच संस्थागत निर्णयको आधारमा हुने बताए। गठबन्धन गर्ने या नगर्ने अथवा भएको गठबन्धनलाई निरन्तरता दिने या गठबन्धन छोड्ने जस्ता विषय व्यक्तिगत स्तरमा बन्ने मनोगत धारणाको भड्काउमा हुन नहुने उनको भनाइ छ। प्रतिवेदन पढ्नुस्"
स्रोत साधनका अभावमा संवैधानिक आयोगहरूले काम गर्न सकेनन् : अध्यक्ष तिमिल्सिना,काठमाडौं : राष्ट्रियसभाका अध्यक्ष गणेश तिमिल्सिनाले संवैधानिक आयोगहरुको प्रभावकारीता बढाउन राज्यले प्रयाप्त स्रोत साधन उपलब्ध गराउनुपर्ने बताएका छन्। राष्ट्रिय समावेशी आयोगको तेस्रो वार्षिक स्थापना दिवसका अवसरमा मंगलबार काठमाडौंमा आयोजित कार्यक्रममा तिमिल्सिनाले संवैधानिक आयोगहरूले स्रोत साधनका अभावका कारण काम गर्न नसकेको गुनासो गर्ने गरेको भन्दै राज्यले यस विषयमा विशेष ध्यान दिनुपर्ने बताएका हुन्। स्रोत साधनको अभावमा लक्ष्य अनुसारको काम पुरा हुन नसक्ने उनले बताए । उनले आयोगहरुले पनि आफ्नो क्षेत्राधिकारमा रहेको कामलाई प्रभावकारी रुपमा गर्नुपर्नेमा जोड दिए । तिमिल्सिनाले आयोगले गरेका सिफारिसहरूलाई राज्यका सम्बन्धित निकायहरूले कार्यान्वयन गर्नुपर्ने धारणा राखे। उनले जुनसुकै नागरिकले विना अवरोध राज्यबाट सेवा पाउनुपर्ने बताए। कार्यक्रममा समावेशी आयोगका अध्यक्ष डाराम कृष्ण तिमल्सेनाले राजनीतिमा विभिन्न प्रकारका विभेद अन्त्य गरी समावेशी सिद्धान्तलाई अवलम्वन गर्न सरकारलाई सिफारिस गरिएको जानकारी दिए। आरक्षणलाई सामाजिक न्यायको दृष्टिकोणबाट उपयुक्त बनाउन पनि सिफारिस गरिएको उनले बताए।
क्यानडा११ विरुद्ध सन्दीपको अर्धशतक,काठमाडौं : कप्तान सन्दीप जोराले क्यानडा११ विरुद्ध अर्धशतक प्रहार गरेका छन्। मूलपानीमा भइरहेको दोस्रो एक दिवसीय खेलमा कप्तान सन्दीपले ६६ बलमा अर्धशतक पूरा गरे। सन्दीप ७३ बलमा ६६ रन बनाएर आउट भए। कप्तान विनोद भण्डारी बिरामी परेपछि नेपाल क्रिकेट संघ (क्यान)ले सन्दीपलाई कप्तानी सुम्पेको हो। टस हारेर ब्याटिङ गरेको क्यानडा११ ले १ बल अगावै अलआउट हुँदै २४० रन बनाएको थियो। जवाफी ब्याटिङ गरिरहेको नेपालले २५ ओभरको समाप्तिमा ३ विकेट गुमाएर ११७ रन बनाएर खेलिरहेको छ। नेपालका लागि अर्जुन कुमाल ४० रन बनाएर आउट भए भने मयन यादव शून्यमै आउट भए भने शेर मल्लले ७ रन बनाए।
लघुवित्त खारेजको माग गर्दै पीडितले गरे चक्रपथमा 'मार्चपास',"काठमाडौं : मिटरब्याज र लघुवित्त पीडितहरूको न्याय मार्चको टोलीले मंगलबार काठमाडौंमा मार्च पास गरेको छ । लघुवित्त तथा वित्तिय शोषणविरुद्धको संघर्ष समिति नेपालले लघुवित्त तथा वित्तिय शोषण विरुद्धमा काठमाडौंको रिङरोडमा मार्चपास गरेका हुन् । नेपालका विभिन्न क्षेत्रबाट पैदल उनीहरू काठमाडौं आएका हुन् । उनीहरूले सामान्तीका रुपमा रहेको लघुवित्त र वित्तिय संस्था खारेज गर,सामूहिक ऋण मिनाहा गर, समाजवादी अर्थतन्त्रको विकास गर, कालोसूची तथा धितो लिलाम फुकुवा गर,आम गरिब किसानलाई निशुल्क ऋणको व्यवस्था गरलगायतका नौ बुँदे माग अघि सारेका छन् । लत्ताकपडासहित आएका लघुवित्तपीडितले आफ्ना मागहरू पूरा नभएसम्म घर नफर्किने बताएका छन् । मिटर व्याज र लघुवित्तले जग्गाजमिन नै लिलाम गर्ने अवस्था आएकाले न्याय माग्न काठमाडौं आएको उनीहरूको भनाइ छ । तीन वर्षदेखि सरकारले आश्वासन दिएपनि माग पूरा नगरेको पीडितहरूको गुनासो छ । गत चैतमा पैदलयात्रा गर्दै काठमाडौं आएर पीडितहरूले धर्ना दिएपछि सरकारले विशेष अदालतका अध्यक्ष गौरीबहादुर कार्कीको अध्यक्षतामा मिटरब्याज पीडित जाँचबुझ आयोग गठन गरेको थियो । आयोगले प्रतिवेदन बुझाएपनि सरकारले अझैसम्म न्याय नदिएको उनीहरुको गुनासो छ ।"
वीरगन्जमा सामाजिक सद्भाव कायम गर्न सामूहिक प्रयास गरिने,"वीरगन्ज : वीरगन्जमा सामाजिक सद्भाव कायम गर्न सामूहिक प्रयास गरिने भएको छ। जिल्ला प्रशासन कार्यालय पर्सामा मंगलबार बसेको सर्वदलीय बैठकले वीरगन्जमा सदियौंदेखि कायम जातजाति, भाषा, धर्म, समुदायबीचको एकतालाई अझ मजबुत बनाउने निर्णय गरेको हो। वीरगन्जमा दुई फरक धर्म समुदायबीचको द्वन्द्वका कारण सोमबारदेखि उत्पन्न तनावलाई साम्य पार्न मंगलबार बसेको बैठकले नेपाली जनताबीचको सुसम्बन्ध र एकतालाई विखण्डन गर्न खोज्ने जुनसुकै दुष्प्रयासलाई निष्फल पार्न सामूहिक प्रयास गर्ने निर्णयसमेत गरेको छ। यस्तै बैठकमा वीरगन्जमा रहेकका धार्मिकस्थलहरुमा नाराबाजी,जुलुश लगायतका विरोधका कार्यक्रम नगर्ने नगराउने र यस्ता किसिमका गतिविधि गर्नेलाई कानुनी कारबाहीको दायरामा ल्याउन प्रहरी प्रशासनलाई सहयोग गर्ने सहमति भएको पर्साका सहायक प्रमुख जिल्ला अधिकारी शिव लम्सालले बताए। यसैगरी खुल्लमखुल्ला रुपमा डिजे बजाउने र चर्को स्वरमा माइक बजाउने, राँके जुलुश, लाठीभाला सहितको जुलुश निकाल्ने लगायतका क्रियाकलाप गर्ने विरुद्ध कानुन बमोजिम कारबाही गर्न प्रशासन समक्ष अनुरोध गर्ने र यसमा सबै दलले सहयोग गर्ने सहमति भएको उनले बताए। जिल्लाको शान्ति सुरक्षा र अमन चयनलाई खलल पर्ने किसिमका धार्मिक र सामाजिक सद्भाव बिगार्ने एंव द्वन्द्वलाई उस्काउने प्रकारका अवाञ्छित गतिविधि साथै धार्मिक, साम्प्रदायिक र्याली, जुलुश,बन्द हड्ताल लगायतका गतिवधि कुनै पनि संघसंस्था र समुदायले नगर्ने र यसमा सबै दल,नागरिक समाज र संघसंस्थाले सहयोग गर्ने सहमति भएको लम्सालले बताए । यस्तै सामाजिक सञ्जालमा कुनै पनि जातजाति, धर्म वा समुदायलाई लक्षित गरी नकारात्मक कुराहरू पोष्ट गर्ने गराउने उपर प्रशासनले कडा कारबाही गर्ने निर्णयपनि भएको उनले बताए। उनले सोमबार साँझदेखि वीरगन्जमा जारी कर्फ्युका विषयमा भने जिल्ला सुरक्षा समितिको बैठक बसेर आवश्यक निर्णय लिने बताए।"
साउदी दूतावासमा सुझाव पेटिका,साउदी : साउदीमा रहेको नेपाली दूतावास रियादले दूतावास परिसरमा नेपाली श्रमिकलाई मध्यनजर गदै सुझाव पेटिकाको सुरुवात गरेको छ । राजदूत नवराज सुवेदीका अनुसार साउदीमा कार्यरत नेपालीहरूले सुझाव पेटिकामा आफ्ना समस्या तथा सुझाव राख्न खुला गरिएको छ। पाइएका समस्या तथा सुझावलाई दूतावासले सम्बन्धित कर्मचारी तथा सम्बन्धित निकायसँग छलफल गरी समाधान गर्न सुझाव पेटिका प्रयोगमा ल्याइएको उनको भनाइ छ। साउदीमा हाल ४ लाख नेपाली कार्यरत रहेका छन्। दूतावास रियादले साउदीमा कार्यरत नेपालीले हकहितको लागि दूतावासमा कार्यरत कर्मचारीहरूको कार्य विभाजन अनुसारको सम्पर्क नम्बर समेत उपलब्ध गराएको छ।
फास्टट्रयाकमा पुल र सुरुङको काम फटाफट,"मकवानपुर : कसरी भइरहेको छ र कति भयो काम ? काठमाडौं तराई फास्टट्रयाकको काम १३ प्याकेजमा भइरहेको छ। प्याकेज नं १, २, ३, ४, ५, ६, ७ र १० मा निर्माण कार्य द्रुतगतिमा भइरहेको छ। यी प्याकेजमा मकवानपुरको महादेवटारदेखि निजगढसम्मको ५० किलोमिटर खण्ड पर्छ। जसमा सडक, पुल र सुरुङमार्ग निर्माण भइरहेका छन्। बाँकी करिब २१ किमि खण्डको काम भने सुरु हुन सकेको छैन। यो प्याकेजमा ८क र ८ख तथा ९क र ९ख हुन। जुन ललितपुरको डुकुछापदेखि महादेवटारसम्मको क्षेत्र हो। यो खण्डको काम भने अघि बढेको छैन। प्रतिस्पर्धामा रहेका निर्माण व्यवसायीले पाटन उच्च अदालतमा मुद्दा हाले। अदालतले तत्काल काम अघि नबढाउन आदेश दिएको छ। पुनः प्राविधि मूल्यांकन गर्नुपर्ने मागसहित निर्माण व्यवसायीले गत पुस ६ गते पाटन उच्च अदालतमा रिट हालेका थिए। पाटनले २४ गते स्टे अर्डर दियो। ८(ख) मा भने पहिलो प्रक्रिया रद्द गरी दोस्रोपल्ट प्राप्त आवेदनको मूल्यांकन भइरहेको छ। प्याकेज नं ११ को काम सुरु नै भएको छैन। ललितपुरको खोकनादेखि डुकुछापसम्म पर्ने यो खण्डको काम अघि बढ्न नसक्नुको कारण हुन, स्थानीय अवरोध, मुआब्जा विवाद र डिजाइन परिवर्तन। तराईबाट राजधानी आउने सबै सवारीका लागि खोकना अन्तिम बिन्दु रहे पनि यहाँबाट राजधानीको अन्यत्र जाने सवारी व्यवस्थापन गर्न वर्तमान अवस्थामा मुस्किल छ। खोकनामा बाहिरी चक्रपथ बन्ने र फास्टट्रयाकबाट आएका सवारी सोही चक्रपथमा प्रवेश गर्ने भनिए पनि चक्रपथको काम सुरु भएको छैन। यो समस्याको विकल्प खोज्ने सम्बन्धमा अध्ययन भइरहेको छ। विस्तृत सम्भाव्यता अध्ययन कार्यको जिम्मा पुल्चोक इन्जिनियरिङ क्याम्पसको रिचर्ज एन्ड ट्रेनिङ एकाइले पाएको छ। सुरु बिन्दु निर्धारण, आवागमन व्यवस्थापन र जग्गा अधिग्रहणको काम सकेर यो खण्डको काम सुरु गर्ने तयारी नेपाली सेनाको छ। नेपाली सेनाको व्यवस्थापनमा निर्माणाधीन फास्टट्रयाकको करिब ३१ प्रतिशत काम सकिएको छ। चालु आर्थिक वर्ष २०८०८१ को माघ मसान्तसम्म आयोजनाको भौतिक प्रगति ३० दशमलव ९६ प्रतिशत र वित्तीय प्रगति ३१ दशमलव ५७ प्रतिशत छ। यसको अर्थ करिब ३१ प्रतिशत निर्माण कार्य सम्पन्न भएको छ भने ३१ प्रतिशत रकम खर्च भइसकेको छ। चालु आर्थिक वर्षका लागि राखिएको लक्ष्यअनुसार काम भइरहेको छ। माघ मसान्तसम्म ५८ प्रतिशत काम भएको छ भने २८ प्रतिशतमात्र खर्च भएको छ। धमाधम बन्दै छन् सुरुङ फास्टट्रयाकका ६ स्थानमा सुरुङ बन्दै छन्। एक स्थानमा २ वटा अर्थात् कुल १२ वटा सुरुङ बन्ने छन्। निजगढबाट काठमाडौंतर्फ जाने र काठमाडौंबाट निजगढतर्फ जाने सवारीका लागि छुट्टाछुट्टै सुरुङ हुनेछन्। कुल ६ स्थानका सुरुङमध्ये महादेवटार, धेद्रे र लेनडाँडामा बन्ने ३ वटा सुरुङ दुईतिहाइ खनेर सकिएको छ। ३ स्थानमा ६ किलोमिटर ४ सय १५ मिटर सुरुङ बन्नुपर्नेमा हालसम्म ४ किलोमिटर ३ सय २५ मिटर सुरुङ खनिएको छ। नेपाली सेनाका अनुसार महादेवटार सुरुङ १ किलोमिटर ९ सय ४८ मिटर, धेद्रे सुरुङ १ किलोमिटर १ सय ७३ मिटर खनिएका छ भने लेनडाँडा सुरुङ खन्न २ सय २६ मिटरमात्र बाँकी छ। पुलको काम कुन रफ्तारमा ? काठमाडौं तराई फास्टट्रयाकमा बन्ने कुल ८९ पुलमध्ये ६७ वटा निर्माणको चरणमा छन्। प्याकेज १ देखि ७ सम्म अर्थात् महादेवटारदेखि निजगढसम्म बन्ने यी ६७ पुलमा कुल २ हजार ८ सय २ फाउन्डेसन पाइल रहनेछन्। पाइलहरू पुलको पिलरलाई जमिनमा अडाउन जमिनमुनि गाडिने खुट्टा हुन्। यीमध्ये १ हजार ६ सय ६५ पाइल निर्माण भइसकेका छन्। पुल निर्माण कार्यले तीव्रता पाएको राजदमार क्षेत्रमा देखिन्छ। यो इलाकामा ५ वटा पुल बनिसकेका छन्। ८९ मध्ये २२ पुल निर्माण कार्य सुरु हुनै बाँकी छन। यी खोकनामहादेवटार खण्डमा पर्नेछन्। जग्गा अधिग्रहण र वृक्षारोपण आयोजना निर्माणका लागि अधिग्रहण गर्नुपर्ने कुल १५ हजार ४ सय १६ रोपनी जग्गामध्ये सरकारी जग्गा १० हजार २ सय ४४ र व्यक्तिगत जग्गा ५ हजार १ सय ७२ रोपनी रहेको छ। अधिग्रहणको सूचनामा प्रकाशित व्यक्तिगत जग्गा ५ हजार १ सय ७२ रोपनीमध्ये हालसम्म ४ हजार ७ सय ७७ रोपनी जग्गा अधिग्रहण भइसकेको छ भने ३ सय ९५ रोपनी जग्गा अधिग्रहण हुन बाँकी रहेको नेपाली सेनाले जनाएको छ। खोकनाबुङ्गमती क्षेत्रमा २ सय १४ रोपनी जग्गाको मूल्य निर्धारण भई मुआब्जा वितरण हुन बाँकी छ। १ सय ६५ रोपनी जग्गाको मूल्य निर्धारण हुन सकेको छैन। यो क्षेत्रमा कुल ३ सय ७९ रोपनी जग्गा अधिग्रहण हुन बाँकी छ। आयोजनाका लागि हालसम्म कटान गरिएका रूखको बदलामा १ अनुपात २५ का दरले वृक्षरोपण गरिएको सेनाले जनाएको छ। आयोजनाका लागि कुल ७ लाख ४ हजार ४ सय ४० बिरुवा रोप्नुपर्नेमा हालसम्म आवश्यकताभन्दा बढी अर्थात् ७ लाख ५ हजार ५ सय ५२ बिरुवा रोप्ने कार्य सकिएको छ। यी बिरुवा बारा र रौतहटका विभिन्न १९ स्थानमा वनले उपलब्ध गराएको जग्गामा रोपिएका छन्। कानुनअनुसार सबै बिरुवा आयोजनाले ५ वर्षसम्म रेखदेख गर्नुपर्ने हुन्छ। नेपाली सेनाका प्राविधिक सहायक रथी तथा काठमाडौं तराई फास्टट्रयाक आयोजना प्रमुख विकास पोखरेल मुआब्जा वितरण तथा जग्गा अधिग्रहण हुन बाँकी खोकना क्षेत्र र अदालतमा मुद्दा परेका ठेक्का प्रक्रियामा बाहेक कामको प्रगति सन्तोषजनक रहेको दाबी गर्छन्। ठेक्का लागिसकेका काममा प्रगति राम्रो छ। केही खरिद प्रक्रिया टुंगिन बाँकी छन्। मुद्दा मामिलामा पनि गएका छन्, पोखरेल भन्छन्, तर हामीले तोकिएको समय ०८३ चैतसम्ममा आयोजनाको काम सम्पन्न गर्ने लक्ष्य राखेका छौं। उनले राष्ट्रिय गौरवको आयोजनामा आइपर्ने कानुनी, प्रशासनिक तथा अरू कठिनाइलाई प्राथमिकताका साथ चाँडो टुंग्याउन सक्नुपर्नेमा जोड दिए। आयोजनाको अप्रेसन तथा कार्यान्वयन महाशाखा प्रमुख इन्दिवर गुरुङका अनुसार अहिले आयोजनाको करिब ९५ प्रतिशत प्याकेज कार्यान्वयन तथा खरिद प्रक्रियामा गइसकेको छ। मन्त्रिपरिषद्को २०७४ वैशाख २१ गतेको निर्णयअनुसार राष्ट्रिय गौरव एवं रणनीतिक महत्व बोकेको यो आयोजनाको निर्माण व्यवस्थापनको जिम्मेवारी सेनाले पाएको थियो। आयोजनाको ०७४ जेठ १४ गते प्रधानमन्त्री पुष्पकमल दाहाल प्रचण्डले बाराको निजगढमा शिलान्यास गरेका थिए। साउन २७ गते सडक विभागबाट नेपाली सेनालाई आयोजना हस्तान्तरण भएको थियो। सोही वर्ष मंसिरदेखि नेपाली सेनाको जनशक्ति तथा राष्ट्रियस्तरका निर्माण व्यवसायीमार्फत द्रुतमार्गको ट्रयाक निर्माणको काम थालिएको हो। गत वैशाखमा आयोजना सम्पन्न हुने समयावधि बढाएर २०८३ चैत मसान्तसम्म पुर्याइएको थियो। त्यस्तै, गत साउनमा आयोजनाको परिमार्जित विस्तृत आयोजना प्रतिवेदन स्वीकृत भएको थियो। नेपाल सरकार मन्त्रिपरिषद्बाट २०८० साउन ३० गते स्वीकृत भएको आयोजनाको परिमार्जित विस्तृत आयोजना प्रतिवेदन (डीपीआर) बमोजिम आयोजनाको कुल लम्बाइ ७० दशमलव ९७७ किलोमिटर छ। यो आयोजनाको प्रस्थान विन्दु खोकना हो भने अन्तिम विन्दु निजगढ हो। विसं २०७८ वैशाख ३१ गते प्याकेज नम्बर १ र २ को निर्माण व्यवसायीसँग पहिलो अन्तर्राष्ट्रिय प्रतिस्पर्धाबाट सम्झौता भई जेठ ३१ गतेदेखि निर्माण सुरु भएको हो। घट्यो लागत विस्तृत अध्ययन प्रतिवेदनअनुसार काठमाडौं तराई फास्टट्रयाकको लागत घटेको छ। नयाँ अनुमानित लागत २ खर्ब ११ अर्ब ९३ करोड रुपैयाँ छ। जबकि २०७६ को डीपीआरले फास्टट्रयाक बनाउन २ खर्ब १३ अर्ब ९५ करोड रुपैयाँ लाग्ने अनुमान गरेको थियो। हरेक पुल र सुरुङ एकतर्फी फास्टट्रयाककाो ६ स्थानमा कुल १२ सुरुङ बन्नेछन्। यी सुरुङमा एकतर्फी सवारी सञ्चालन हुनेछन्। अर्थात् काठमाडौंदेखि निजगढ जाने र निजगढबाट काठमाडौं जान सुरुङ फरक रहनेछ। यसो हुँदा दुर्घटनाको सम्भावना अन्त्य हुनेछ। विशेष प्रकृतिका पुलहरू पनि एकतर्फी सवारी गुड्ने गरी डिजाइन गरिएको छ। स्लोप प्रोटेक्सन र बायोइन्जिनियरिङ फास्टट्रयाक बनाउन डाँडा काट्न सकिने स्थानमा डाँडै काटिएको छ। डाँडा काटेपछि नांगो नराख्न वा पहिरोे रोकथाम गर्न सुरुमा बीपी राजमार्गमा झैं पहिरो रोकथाम गर्ने उपाय अबलम्बन गरिनेछ। पछि हरियाली कायम गर्ने र माटोलाई बग्न नदिन भेटिबरलगायत बनस्पति रोप्ने तयारी गरिएको छ। सिग्नेचर पुल बकैया नदीको एउटा स्थानमा एउटा फरक डिजाइनको पुल बन्नेछ। मात्र दुइटा पिलरमा उभिने पुलको स्पानलाई पिलरमा बाँधिएको केबलले तानेर अड्याउनेछन्। मकवानपुरमा पर्ने यो पुल चिसापानीस्थित कर्णाली नदीको पुल जस्तै तर दुइटा पिलरसहितको हुनेछ। यो पुलको लम्बाइ ४ सय २५ मिटर हुनेछ। धरहराभन्दा अग्ला पुल देशकै सबैभन्दा अग्लो पक्की पुल फास्टट्रयाकमै बन्ने भएको छ। धेद्रे र लेनडाँडा सुरुङको बीचमा पर्ने जितपुर खोला पुलमा ७२ मिटर अग्लो पिलरमाथि पल बन्नेछ। ७२ मिटर पिलरभन्दा मुनि जमिनमा ९ मिटर रहने भएकाले यो पुललाई धरहराभन्दा अग्लो मानिएको छ। एनिमल पास, सर्भिस रोड र आवतजावत गर्न अन्डरपास निजगढ नजिकै जंगलमा वन्यजन्तुको आवागमनमा बाधा नपुगोस् भन्ने उद्देश्यले एनिमल पास बन्नेछन्। १ सय ३० मिटर लामो यो अन्डरपासबाट हात्तीलगायत वन्यजन्तु बिना अवरोध वारपार गर्न सक्नेछन्। फास्टट्रयाक निर्माण हुँदै गर्दा काठमाडौं तराई जोड्नेमात्र प्राथमिक लक्ष्य पूरा गर्ने सोच बनेको देखिँदैन। गाउँ तथा आवासीय क्षेत्रमा सडकको दुवैपट्टि सर्भिस रोड बनाइँदै छ। यो सडकमार्फत स्थानीयले एकस्थानबाट अर्को स्थान यात्रा गर्न सक्छन्। यसबाहेक स्थानीयलाई बाधा नपरोस् भनेर ठाउँठाउँमा भेइकल पास र पेडेस्ट्रियन पास बनाइएको छ। यी सबै पास प्रयोग गर्दा फास्टट्रयाकको सवारी मुभमेन्टमाथि असर पर्नेछैन। बुदुनेमा इन्टरचेन्ज, हेटौंडाबाट काठमाडौं जान निजगढ पुग्नुनपर्ने काठमाडौं तराई फास्टट्रयाक भनिए पनि यो सडकबाट हेटौंडा र पश्चिमबाट काठमाडौं जानेफर्कने पनि लाभ लिन सक्नेछन्। यो सुविधाका लागि मकवानपुरको बुदुनेमा एउटा फ्लाइओभर सहितको इन्टरचेन्ज निर्माण हुनेछ। जसमार्फत हेटौंडाबाट काठमाडौं जानफर्कन तथा निजगढबाट हेटौंडा जानफर्कन सकिनेछ। इन्टरचेन्जबाट डेढ किलोमिटर दूरीमा मदनभण्डारी राजमार्ग भेट्न सकिन्छ। निजगढ र खोकनामा बन्ने इन्टरचेन्जमा पनि राजमार्गबाट द्रुतमार्गको यात्रा तय गर्न फ्लाइओभर वा र्याम्प निर्माण गरिनेछ। यी स्थानमा लेन बदलेर आफ्नो अघिल्लो मार्ग पहिल्याउनु पर्नेछ। दुइटा रेस्ट सेन्टर, पेट्रोल पम्प, चार्जिङ स्टेसन क्याफे रहने मकवानपुरको बुदुनेमा २ वटा रेस्ट सेन्टर रहने छन्। काठमाडौंबाट निजगढहेटौंडा जानेका लागि र निजगढहेटौंडाबाट काठमाडौं जानेका लागि ३ सय मिटरको अन्तरमा रेस्ट सेन्टर निर्माण हुनेछ। यस स्थानमा पेट्रोल पम्प, चार्जिङ स्टेसन, शौचालय क्याफेटेरिया रहनेछ भने स्थानीय उत्पादन पनि खरिद गर्न सकिनेछ। ५ घण्टाको बाटो १ घन्टामै फास्टट्रयाक अघिकतम प्रतिघण्टा १२० किमिको गतिमा सवारी दौडाउन सकिने गरी डिजाइन गरिएको छ। रेस्ट सेन्टरमा केहीबेर रोकिएर अघि बढ्दा पनि ७० किमि दूरी अधिकतम १ घण्टामा तय गर्न सकिनेछ। अहिले निजगढबाट काठमाडौं पुग्न ५ घन्टाभन्दा बढी समय लाग्ने गरेको छ। दसैंअघि ३ स्थानकै सुरुङ छिचोलिने काठमाडौंतराई फास्टट्रयाकको निर्माणाधीन ३ स्थानका सुरूङ आगामी दसैंसम्म छिचोलिने भएका छन्। हालसम्म दुईतिहाइभन्दा बढी खनिएका यी सुरुङ अबको ८ महिनाभित्र ब्रेक थ्रु भइसक्नेछन्। सबैभन्दा बढी काम भएको लेनडाँडाको सुरुङ आगामी चैतमा ब्रेकथ्रु हुनेछ भने धेद्रेको जेठमा र महादेवटारको दसैंअघि ब्रेक थ्रु गरिसक्ने तयारी छ। फास्ट ट्रयाकमा गाडी दौडाउन कति तिर्नुपर्छ ? हाल कुनै पनि सडकमा यात्रा गर्ने सवारीले सडक दस्तुर वा टोल बुझाउनु पर्दैन। काठमाडौं तराई फास्टट्रयाकमा चल्ने गाडीले भने न्यूनतम ३ सयदेखि २६ सय रुपैयाँसम्म तिर्नुपर्ने छ। यसरी रकम खोकना, बुदुने वा निजगढमा तिनुपर्ने वा तिरेको विवरण देखाउनुपर्नेछ। प्रस्तावित टोलदरअनुसार निजगढकाठमाडौं यात्रा गर्ने कार, सानो बस वा सानो ट्रकले ९ सय रुपैयाँ टोल बुझाउनुपर्नेछ। यसैगरी यो रुटमा यात्रा गर्ने मध्यम आकारका बस वा ट्रकले १९ सय र ठूला बसट्रकले २९ सय रुपैयाँ तिनुपर्नेछ। यसैगरी हेटौंडाकाठमाडौं यात्रा गर्ने सवारीले क्रमशः ६ सय, १३ सय र १८ सय तिर्नुपर्ने छ। निजगढबाट हेटौंडा जानका निम्ति फास्टट्रयाक प्रयोग गर्ने सवारीले आकारअनुसार क्रमशः २ सय, ६ सय र ८ सय तिर्नुपर्नेछ। यो मार्गमा दुई वा तीनपांग्रे सवारीलाई भने प्रवेश दिइने छैन। काठमाडौंतराई फास्टट्रयाक कुल लम्बाइः ७०९७७ किमि प्रस्थान बिन्दुः खोकना, ललितपुर अन्तिम बिन्दुः निजगढ, बारा सडकको चौडाइः पहाडी भूभागः २५ मिटर तराई भूभागः २७ मिटर आयोजनाको खण्डः ललितपुरः ९ किमि काठमाडौंः ४६ किमि मकवानपुरः ४८७७ किमि बाराः ७६ किमि सुरुङः ६ स्थान सुरुङको लम्बाइः १००५५ किमि लेनडाँडा सुरुङः १४३० मिटर धेद्रे सुरुङः १६५० मिटर महादेवटार सुरुङः ३३५५ मिटर चन्द्रामभिर सुरुङः २२५० मिटर सिसौटार सुरुङः ३९० मिटर देवीचौर सुरुङः १००० मिटर पुलको संख्याः ८९ वटा पुलको कुल लम्बाइः १२८८५ किमि इन्टर नचेन्जको संख्याः ३ (खोकना, निजगढ र बुदुने) विश्रामस्थलको संख्याः २ (बुदुने) टोल संकलनस्थलः ३ यात्रा समयः १ घन्टा डिजाइन स्पिडः प्रतिकिमि १२० किमि लागतः २ खर्ब १३ अर्ब ९३ करोड रुपैयाँ"
मङ्गोलियामा ४९ वर्षपछि भारी हिमपात : चिसोले ६ लाख ६७ हजार पशु मरे,"यस हिउँदमा मङ्गोलियामा कीर्तिमानी हिमपात भएको छ। जुन सन् १९७५ पछिको सबैभन्दा उच्च रहेको मौसम विज्ञान र वातावरणीय अनुगमनका लागि राष्ट्रिय एजेन्सीले मङ्गलबार जनाएको छ। यस हिउँदमा हालसम्म औसत हिमपात ९६ मिलिमिटर पुगेको मौसम अनुगमन निकायले जनाएको छ। मङ्गोलियाका लगभग सबै प्रान्तहरूमा बारम्बार भारी हिमपात भएको छ। बारम्बार हिमपातका कारण यस हिउँदमा चरम चिसोको अनुभव गरिएको एजेन्सीले जनाएको छ। देशको ८० प्रतिशतभन्दा बढी भाग हिउँले ढाकेको छ। सोमबारसम्म मङ्गोलियामा अत्यधिक चिसो मौसमका कारण हुने पशुको मृत्युको सङ्ख्या ६ लाख ६७ हजार ८४१ पुगेको छ। मङ्गोलिया संसारको नोमाडिक देशहरूको मध्ये एक हो यहाँ लगातार कडा हिमपात, धुलो, आँधीहुरी आइरहने कठोर महाद्वीपीय जलवायुले युक्त छ।"
झापामा जंगली हात्तीको आक्रमणबाट एक महिला घाइते,झापा : झापामा जंगली हात्तीको आक्रमणबाट एक महिला घाइते भएकी छिन्। मेचीनगर नगरपालिका१२ स्थित पाथीभरा टोलका ४५ जना महिला मंगलबार दिउँसो साढे १२ बजे घर नजिकैको कालिका सामुदायिक वनमा दाउरा खोज्न गएका थिए। दाउरा खोज्दै हिँडेकामध्ये ३१ वर्षीया चन्द्र कुमारी आङदाम्बेलाई जंगली हात्तीले आक्रमण गरेका थिए। एउटा जंगली हात्तीको आक्रमणबाट उनको टाउको र शरीरको विभिन्न भागमा चोट लागेको छ। घाइते भएका उनलाई उपचारका लागि बिर्तामोडस्थित बीएण्डसी अस्पताल पठाइएको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए। वनमा घटना भए लगतै प्रहरी चौकी चारआली र इलाका प्रहरी कार्यालय धुलाबारीको टोली घटनास्थल पुगेका थिए।
गठबन्धनका कारण जनताको आक्रोश र निराशा भयावह भइरहेको छ : ओली,"काठमाडौं : नेकपा एमालेका अध्यक्ष केपी शर्मा ओलीले वर्तमान गठबन्धनका कारण जनताको आक्रोश र निराशा भयावह ढंगले बढिरहेको बताएका छन्। मंगलबार पार्टीको सातौं केन्द्रीय कमिटीको बैठकलाई सम्बोधन गर्दै ओलीले दक्षिणपन्थी प्रतिक्रियावादी भित्रि र बाहिरी शक्तिले असन्तुष्टिलाई प्रयोग गर्न खोजिरहेको बताएका हुन्। उनले सक्कली राजतन्त्र २०५८ साल जेठ १९ गते समाप्त भएको उल्लेख गरे। राजा वीरेन्द्रको वंश विनाश गर्दा नै राजतन्त्र समाप्त भएको दाबी गर्दै उनले त्यसपछि कुशको राजतन्त्र खडा गरेर ज्ञानेन्द्र शाह केहि समय राजा भएको दोहोर्याए। जनताले फालेको राजतन्त्र फेरि ल्याउने मिठो सपना र कल्पना बोकेर आफ्नो दुनो सोझ्याउने धन्दामा लागेको बताए। उनले भने,अहिलेको गठबन्धनको असफलताले नयाँ शक्ति भन्दै राजनीतिक दलहरु जन्मिएका हुन्। दलप्रति युवाको वितृष्णा नयाँ जन्मिएका हुन्। जुन गठबन्धनको असफलता हो। असफलत गठबन्धनकै कारण राजतन्त्रको कुरा उठिरहेका छन्। उनले जनताको निराशा रोक्न सरकारको कुनै पहल नगरेको बताएका हुन्। उनले गठबन्धनबाट राष्ट्र र जनतापीडित रहेको दाबी गरे। उनले भने,एमालेका विरुद्ध झुटो लान्छना लगाउने काम वर्तमान गठबन्धनले गरिरहेको छ जुन गठबन्धनको ठूलो अपराध हो।ओलीले भने,अनेक प्रकारका शक्तिहरुले खेलका छन्, धर्मका नाममा, जातका नाममा, पहिचानका नाममा, राजनीतिक सोच र पृष्ठभूमी नभएकाहरु मैदानमा देखा परेका छन्। यो देशका लागि शुभ संकेत होइन। यसको पक्षमा गठबन्धन सरकार नै लागेको छ। यसलाई पूर्न र भ्रम चिर्न एमाले लाग्नुपर्दछ।"
पानीको मुहान संरक्षण गर्न रिचार्ज पोखरी,धनकुटा : खानेपानीको मुहान सुक्नबाट बचाउन तथा सुकेका मुहानहरूलाई पुनःजीवित गर्न धनकुटाको दुई स्थानीय तहमा वर्षात्को पानी जम्मा गर्ने रिचार्ज पाखरीहरू बनाउन सुरु गरिएको छ। मौसम सेवा प्रणाली स्थापनाका लागि धनकुटा नगरपालिका र छथर जोरपाटी गाउँपालिकामा रिचार्ज पोखरी निर्माण सुरु गरिएको हो। जलाधार र मुलाधार क्षेत्रलाई रिचार्ज गर्न लक्षित गरी धनकुटा नगरपालिकाका १० वडामध्ये आठ र छथर गाउँपालिकाको छ मध्ये दुई वडामा रिचार्ज पोखरी निर्माण भइरहेको छ। गत वर्षबाट पाँच वर्षमा सक्ने गरी सुरु गरिएको उक्त कार्यक्रम अन्तर्गत हालसम्म धनकुटा नगरपालिकामा २२ वटा र छथर जोपाटीमा ५८ वटा रिचार्ज पोखरी निर्माण गरिएको छ। वडाले धनकुटा बजार र हिले बजारलाई ल्याइएको खानेपानी जलाधार तथा मुलाधार रहेको राना टोल क्षेत्रमा १७ वटा रिचार्ज पोखरी निर्माण गरिएको वडाध्यक्ष वङ्द तामाङले जानकारी दिए। चालु आर्थिक वर्षमा वडाको जलाधार तथा मुलाधार क्षेत्रमा ७० देखि एक सय वटासम्म रिचार्ज पोखरी निर्माण गरिने उनले जानकारी दिए। खानेपानी तथा मुलपानी संरक्षणका लागि तोकिएका सबै वडाहरूमा पनि रिचार्ज पोखरीको कार्यक्रमलाई निरन्तरता दिइने धनकुटा नगरपालिकाका प्रमुख चिन्तन तामाङले जानकारी दिए।
क्यानडा११ ले नेपाल ए लाई दियो २४१ रनको लक्ष्य,"काठमाडौं : एकदिवसीय सिरिजको दोस्रो खेलमा क्यानडा११ ले नेपाल एलाई २४१ रनको लक्ष्य दिएको छ। मुलपानी क्रिकेट मैदानमा पहिलो ब्याटिङको निम्तो पाएको क्यानडा११ ले निर्धारित ४९५ ओभरमा अलआउट हुँदै २४० रन बनाएको हो। खेलमा क्यानडाका लागि श्रेयस मोभाले उत्कृष्ट ब्याटिङ गर्दै ६८ रन जोडेका थिए। त्यसैगरी नवनित धलिवलले ४६ रन, सृमन्थ विजयरत्नेले ४१ रन, आरोन जोन्सनले ३६ रन र डिलोन हेलीगरले १६ रनको योगदान दिए। नेपालका लागि साहब आलमले सर्वाधिक ३ विकेट लिए। शेर मल्ल र राशीद खानले २२ विकेट, सागर ढकाल र बसिर अहमंदले ११ विकेट लिए। मूलपानी क्रिकेट मैदानमा नेपाल एका कप्तान सन्दीप जोराले टस जितेर बलिङ गर्ने निर्णय लिएका हुन्। उनले क्यानडालाई ब्याटिङको निम्तो दिएका छन्। नेपाल एले आज टोलीमा दुई परिवर्तन गरेर खेलेको छ। विनोद भण्डारी र प्रतिश जिसीको स्थानमा शेर मल्ल र रिजन ढकाल आएका छन्। पहिलो खेलमा क्यानडा११ सँग चार विकेटले पराजित भएको थियो।"
त्रिविको उपकुलपति नियुक्ति प्रक्रिया टुङ्गिएको छैन : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले त्रिभुवन विश्वविद्यालयको उपकुलपतिको नियुक्ति प्रक्रियामै रहेको स्पष्ट पारेका छन्। प्रधानमन्त्री निवास बालुवाटारमा आज गोरखा पत्रकार समाज नेपालका पदाधिकारीसँगको भेटमा सोधिएको जिज्ञासामा उनले भने, 'त्रिविको उपकुलपति नियुक्ति प्रक्रियामै छ, सामाजिक सञ्जालमा आएको विषयमा कुनै सत्यता छैन ।' पत्रकारिता जगतले सत्यतथ्य र विश्वसनीय सूचनामा विश्वास गर्नुपर्नेमा जोड दिँदै प्रधानमन्त्रीले सामाजिक सञ्जालमा आएका विषयलाई लिएर धारणा नबनाउन आम नागरिकलाई आग्रह गरेका छन्। प्रधानमन्त्री दाहालले गत पुसमा भएको बालकुमारी घटनाका सम्बन्धमा प्राप्त प्रतिवेदन आफूले अध्ययन गरिरहेको जानकारी दिँदै त्यस विषयमा छिट्टै निर्णय लिइने बताए। उनले आफूले प्रधानमन्त्रीका रुपमा मुलुकलाई विश्वमाझ चिनाउन प्रयत्न गरेको उल्लेख गर्दै उच्चस्तरीय भ्रमणबाट विभिन्न मुलुकसँगको सम्बन्ध थप प्रगाढ बनेको बताए । 'संयुक्त राष्ट्र सङ्घको महासचिवको नेपाल भ्रमण तथा आफूले विभिन्न अन्तर्राष्ट्रिय फोरममा जनाएको सहभागिताबाट नेपालप्रति विश्व समुदायको ध्यान गएको छ', उनले भने। आफू गोरखाबाट निर्वाचित भएको स्मरण गर्दै उनले गोरखाको समग्र विकासमा ध्यान दिइएको बताए। 'लामो समयदेखि बन्द रहेको गोरखकाली रबर उद्योगलगायत रुग्ण उद्योग सञ्चालन गर्ने प्रक्रिया अघि बढेको छ', उनले भने। सरकार सुशासन, सामाजिक न्याय तथा आर्थिक समृद्धिको अभियानमा केन्द्रित भएको उल्लेख गर्दै प्रधानमनत्री दाहालले सरकारले थालनी गरेको अभियानमा सञ्चारजगत्बाट सहयोगको अपेक्षा गरिएको बताए। भेटमा गोरखा घर भई राजधानीमा क्रियाशील पत्रकारले जिल्लाको विकास निर्माणमा ध्यान दिन प्रधानमन्त्रीसमक्ष आग्रह गरेका थिए। रासस"
लुम्बिनी प्रदेश सांसद यादवसहित १९ जनाविरुद्ध भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले लुम्बिनी प्रदेशका सांसद जानकी प्रसाद यादवसहित १९ जनाविरुद्ध भ्रष्टाचार मुद्दा दायर गरेको छ। यादव कपिलवस्तु३ (२)बाट राप्रपाका निर्वाचित सांसद हुन्। आयोगले सांसद यादवसहित जिल्ला वन कार्यालय कपिलवस्तुका तत्कालीन जिल्ला वन अधिकृत कृष्णदत्त भट्ट,दुर्गाबहादुर कार्की,महेन्द्रराज वाग्लेसमेत गरी १९ जनाविरुद्ध मंगलबार विशेष अदालत काठमाडौंमा भ्रष्टाचार मुद्दा दायर गरेको हो। आयोगका प्रवक्ता नरहरि घिमिरेले गौतमबुद्ध साझेदारी वन व्यवस्थापन समिति कपिलवस्तुमा आर्थिक वर्ष २०७४०७५ मा ठेकेदार समेतले ६ वटा कटान प्लटहरूको ३७ हजार क्यू फिट काठ कटान गरी अनियमितता गरेको पुष्टि हुन आएकाले उनीहरूविरुद्ध भ्रष्टाचार मुद्दा दायर भएको बताए। आयोगका प्रवक्ता नरहरि घिमिरेले गौतमबुद्ध साझेदारी वन व्यवस्थापन समिति कपिलवस्तुमा आर्थिक वर्ष २०७४०७५ मा ठेकेदार समेतले ६ वटा कटान प्लटहरूको ३७ हजार क्यू फिट काठ कटान गरी २९ लाख १२ हजार १९३ रुपैयाँ अनियमितता गरेको पुष्टि हुन आएकाले उनीहरूविरुद्ध भ्रष्टाचार मुद्दा दायर भएको बताए। तत्कालीन वन अधिकृतहरू भट्ट,कार्की र राजपुतलाई २९ लाख १२ हजार १९३ रुपैयाँ बिगो बमोजिमको जरिवाना र बिगोसमेत असुल गर्न माग दावी गरिएको अख्तियारले जनाएको छ। वन रक्षक सन्जय थारु,वन रक्षकद्वय संजय केवट र रामगोपाल त्रिपाठी,फरेष्टर रमतु चौधरी,वन रक्षक बासुदेव गोडिया (अवकास)लाई पनि सोही रकम बराबरको बिगो माग दावी गरिएको आरोपपत्रमा उल्लेख छ। यसैगरी गौतम बुद्ध साझेदारी वन व्यवस्थान समिति कार्यान्वयन इकाइका तत्कालीन संयोजक वन अधिकृत महेन्द्र वाग्ले,सहायक वन अधिकृत (तत्काल निलम्बित) ब्रहमदेव महतो, रेन्जर हेमराज पण्डित,तत्कालीन सहायक वन अधिकृत शिव शंकर प्रसाद,सहायक वन अधिकृत टोलकराज चापागाई,सहायक वन अधिकृत लालबाबु झा र सहायक वन अधिकृत गणेश कुमार थारुविरुद्ध बिगो बमोजिमको जरिवाना र बिगोसमेत असुल उपर गर्दै भ्रष्टाचार मुद्दा दायर गरिएको अख्तियारले जनाएको छ।"
"सेयर बजारमा सामान्य अंकको गिरावट, कारोबार रकम पनि घट्यो","काठमाडौं : सेयर बजारको दोस्रो कारोबार दिन मंगलबार नेप्से परिसूचक सामान्य अंकले घटेको छ। नेप्से परिसूचक १७६ अंकले घटेर २०३३०६ विन्दुमा बन्द भएको छ। सेन्सेटिभ इण्डेक्स ०२४ प्रतिशतले घटेर ३६४३२ विन्दुमा झरेको छ। सोमबार सार्वजनिक बिदा परेकाले सेयर कारोबार भएन। आइतबार नेप्से परिसूचक २७२१ अंकले घटेको थियो। सो दिन ३ अर्ब ७७ करोड मूल्य बराबरको सेयर कारोबार भएको थियो। यसदिन ३१४ कम्पनीको ९३ लाख ४२ हजार ५४६ कित्ता सेयर ३ अर्ब ११ करोड ३५ लाख ५६ हजार ९७८ रुपैयाँमा खरिदबिक्री भए। आज सामान्य अंकले घटेको बजारमा दुईवटा कम्पनीको सेयर सकारात्मक सर्किट लेभलमा कारोबार भयो। बोटलर्स नेपाल र समाज लघुवित्त वित्तीय संस्थाको सेयर १० प्रतिशतले वृद्धि भएको हो। ३१ करोड ७३ लाख ७० हजार ९९८ रुपैयाँको कारोबार गरी हिमालयन रिइन्स्योरेन्स शीर्षस्थानमा रह्यो। यसैगरी साना किसान विकास वित्तीय संस्थाले १२ करोड,जोशी हाइड्रोपावरले ८ करोड,नगदी ग्रुपले ६ करोड मूल्य बराबरको सेयर कारोबार गरे। १३ उपसमूहमध्ये पाँच उपसमूहको मात्रै सूचक बढ्यो। डेभलपमेन्ट बैंक,फाइनान्स,इन्भेस्टमेन्ट , मनु एण्ड प्रो र अदर्श उपसमूहबाहेक अन्य उपसमूहको सूचक नकारात्मक देखिएका हुन्। कारोबारमा आएका कम्पनीमध्ये ९० वटाको मूल्य बढ्दा १५० को घट्यो भने ९ कम्पनीको मूल्य स्थिर रह्यो।"
उपसभापति पूर्णबहादुर खड्काले प्रस्तुत गरेको नीति प्रस्तावमा के छ ? (पूर्णपाठ),"काठमाडौं : नेपाली कांग्रेसका उपसभापति पूर्णबहादुर खड्काले महासमिति बैठकमा नीति प्रस्ताव पेश गरेका छन्। सोमबारदेखि ललितपुरको गोदावरीमा जारी महासमिति बैठकमा आज ९७ पृष्ठ लामो नीति प्रस्ताव पेश गरेका हुन्। रक्षामन्त्री समेत रहेका खड्काले केन्द्रीय सदस्यहरूका सुझाव समेटेर उक्त नीति प्रस्तावलाई अन्तिम रूप दिएका हुन्। उनले नयाँ दल र राजसंस्था पुर्नस्थापनाको एजेन्डा बोक्ने दलहरूलाई अधिनायकवादीको संज्ञा दिएका छन् । यस्ता दलहरूले जनता निराशा बेचेर काल्पनिक सपना बाडिरहेको आरोप उनको छ। 'निराशा बेच्दै काल्पनिक सपनाको हावाहुरीमा परिवर्तन उल्टाएर एकाधिकार लाद्न खोज्नु अधिनायकवाद हो ।अधिनायकवादीहरू रूपमा भिन्न देखिए पनि सारमा लोकतन्त्र विरोधी हुन्,'प्रतिवेदन प्रस्तुत गर्दै उनले भनेका छन्, 'प्राप्त उपलब्धीमा उनीहरूको कुनै अपनत्व छैन । न त राष्ट्रको वृहत्तर हितको दायित्व बोध छ न त जिम्मेवारी ।' राजतन्त्र र हिन्दुराज्यको एजेन्डा बोक्नेहरू प्रति लक्षित गर्दै उनले निराशाको जगमा टेकेर धमिलो पानीमा माछा मार्ने प्रवृत्ति हावी हुन खोजेको आरोप लगाएका छन् । 'समस्या र अपठ्यारालाई पन्छाएर सहि दिशा प्रदान गर्न आर्थिक तथा भौतिक विकास गर्दै समाजिक रूपान्तरणको बाटोमा अगाडि बढ्नुपर्नेमा त्यसको ठिक विपरित नागरिकमा थप निराशा बढाउँदै त्यही निराशाको व्यापार गर्न खोजिदैछ,'प्रतिवेदनमा उनले लेखेका छन् । लोकरिझाइँ र अधिनायकवाद बढेको भन्दै दृष्ठिकोणबिनाको लोकप्रियताका लागि जे पनि बोल्नु उचित नहुनेमा उनले जोड दिएका । उनले यस्ता लोकरिँझाइमा रम्ने पार्टी र संगठनहरूको इतिहास,वर्तमान र भविष्य नभएको दाबी समेत गरेका छन् ।"
द्वन्द्वकालमा माओवादीबाट मारिएकाको आश्रित परिवारलाई रोजगारी दिनुपर्छ : कांग्रेस,"काठमाडौं : नेपाली कांग्रेसका उपसभापति पूर्णबहादुर खड्काले द्वन्द्वकालमा माओवादीबाट मारिएकाको आश्रित परिवारलाई रोजगारी दिनुपर्ने बताएका छन्। मंगलबार कांग्रेसको महासमिति बैठकमा नीति प्रतिवेदन पेश गर्दै रक्षा मन्त्री एवम् कांग्रेस उपसभापति खड्काले माओवादी हिंसाबाट पीडित पार्टीका हजारौँ साथीहरूको पीडा र भावनालाई पार्टीको संरचनाभित्र उचित प्रतिनिधित्व गराउने व्यवस्था मिलाइने बताएका हुन्। सशस्त्र द्वन्द्वमा पीडित बनाइएका पार्टीका नेता कार्यकर्ता, शुभेच्छुक, शिक्षक तथा अन्य व्यक्तिका परिवार र तिनका आश्रितलाई भरणपोषण तथा रोजगारीको उचित व्यवस्था गर्ने नीति अवलम्बन गरिने छ। नीति प्रतिवेदनमा भनिएको छ,माओवादी हिंसाबाट पीडित पार्टीका हजारौँ साथीहरूको पीडा र भावनालाई पार्टीको संरचनाभित्र उचित प्रतिनिधित्व गराउने व्यवस्था मिलाइने छ। उनले हिंसात्मक द्वन्द्वबाट पीडित निर्दोषहरूका सम्बन्धमा राष्ट्रिय तथा अन्तर्राष्ट्रिय कानून र प्रचलनहरूको प्रतिकूल नहुने गरी न्यायिक निरूपण गरिने प्रतिवेदनमा उल्लेख गरेका छन्। नीति प्रस्तावमा भनिएको छ, माओवादी हत्या हिंसाको चपेटामा परी आम नागरिकसँगै सुरक्षा निकायका हजारौँ व्यक्ति र सशस्त्र द्वन्द्वका पक्ष नै नरहेका तर विना कारण जनधन गुमाउनु परेका हिंसात्मक द्वन्द्वबाट पीडित निर्दोषहरूका सम्बन्धमा राष्ट्रिय तथा अन्तर्राष्ट्रिय कानून र प्रचलनहरूको प्रतिकूल नहुने गरी न्यायिक निरूपण गरिने छ। नागरिकमा निराशा उनले नीति प्रस्तावमा नागरिकस्तरमा निराशा बढ्दो रहेको उल्लेख गरेका छन्। आम नागरिकका अपेक्षा र देशको आवश्यकताको सही सम्बोधन हुन नसकेको कांग्रेसको दाबी छ। विविध विषम परिस्थिति तथा चुनौतीहरूका कारण नागरिकस्तरमा निराशा बढ्दो छ। द्वन्द्वग्रस्त अवस्थामा पुगेको मुलुकलाई नेपाली कांग्रेसले सम्हाल्दै सबै शक्तिलाई विश्वासमा लिई निकास दिएर मूलबाटोमा त फर्काएको छ तर पनि अझै शान्ति प्रक्रियाका कतिपय काम बाँकी छन्। जनआन्दोलनपछिको करिब १८ वर्षको अवधिमा देशले विकास, समुन्नति तथा आर्थिक बृद्धिमा धेरै काम गरिसक्नुपर्ने थियो नीति प्रतिवेदनमा भनिएको छ। देशमा द्रुत आर्थिक विकासको अभाव रहेको कांग्रेसको ठहर छ। नीति प्रतिवेदनमा भनिएको छ,देशले स्थिरता र प्रगतिको बाटो पक्रिसक्नु पर्ने थियो तर विविध कारणले त्यसो हुन सकिरहेको छैन। देशमा द्रुत आर्थिक विकासको अभाव छ। आम नागरिकका अपेक्षा र देशको आवश्यकताको सही सम्बोधन हुन सकिरहेको छैन। नागरिकमा उत्पन्न यस्ता निराशा चिर्दै आशा र भरोशा कायम गरी समुन्नत मुलुक निर्माण गर्न नेपाली कांग्रेस प्रतिवद्ध छ। गुणस्तरीय शिक्षा अनिवार्य शर्त गुणस्तरीय जीवनयापनका लागि गुणस्तरीय शिक्षाको उपलब्धता अनिवार्य शर्त भएको प्रतिवेदनमा उल्लेख छ। नीति प्रस्तावमा भनिएको छ, शिक्षामा निजी क्षेत्रको संलग्नताले गुणस्तरमा सुधार ल्याएता पनि असमानता बढाएको यथार्थलाई हृदयंगम गर्दै सार्वजनिक र निजी दुवै क्षेत्रको शिक्षालाई समान रूपमा गुणस्तरीय बनाउनको लागि आवश्यक नीति तय गर्नेछ।"
आर्थिक नीतिमा चुकेको सरकार,"आर्थिक नीतिहरूले घोषणाका समयमा कार्यान्वयनका समयमा शिथिल हुँदै जाने प्रवृत्ति देखिएको छ। कुनै पनि मुलुकले लिने आर्थिक नीति त्यहाँको शासन व्यवस्थासँग सापेक्ष रहन्छ। तर यसको कार्यान्वयन भने राजनीतिको सोच र सामथ्र्यका साथै प्रशासनिक व्यावसायिकताको स्तरमा निर्भर गर्छ। नेपाल यसको अपवाद होइन। नेपालमा आर्थिक नीति तथा कार्यक्रमहरूले घोषणाका समयमा उत्साह पाउने र कार्यान्वयनका समयमा शिथिल हुँदै जाने प्रवृत्ति देखिएको छ। साथै नीति व्यवस्थापनमा निजी क्षेत्र, सरकार र प्रशासनको लय मिलेको पनि देखिँदैन। त्यसैले अहिले मुलुकले उच्च बेरोजगारी, अकासिँदो मूल्यवृद्धि, न्यून आर्थिक वृद्धि, उच्च व्यापार घाटा र वित्तीय संरचनाहरूको कमजोर क्रियाशीलताको भोगिरहेको छ। मुलुकले चाहेको उच्च, फराकिलो र विस्तृत आधार भएको आर्थिक वृद्धिको अभीष्ट पर पर धकेलिँदै आएको छ। आर्थिक नीतिका चार स्तम्भ छन्, वित्त नीति, मौद्रिक नीति, व्यापार तथा बाह्य क्षेत्र व्यवस्थापन र संरचनात्मक सुधार। यी चारै स्तम्भ दह्रो भएमात्र आर्थिक विकास सम्भव हुन्छ वा आर्थिक वृद्धि, रोजगारी, मूल्य स्थिरता र शोधनान्तर सन्तुलन प्राप्त गर्न सकिन्छ। यी चार स्तम्भले आर्थिक गतिविधिका अन्य उपक्षेत्रहरूलाई अपेक्षित रूपमा चलायमान बनाउँछन्। नेपालमा यी चार स्तम्भ कमजोर त छँदैछन््, एकआपसमा समन्वित पनि छैनन्। आर्थिक नीतिको पहिलो स्तम्भ वित्त नीतिको कुरा गरौं। अहिले सरकारी कोष घाटामा छ, सञ्चित कोष पनि घाटामा छ। सरकारी खर्चका लागि परिचालन गरिएका आन्तरिक साधनले चालु तथा प्रतिबद्ध खर्च धान्ने क्षमता गुमाउँदै छ। घाटापूर्तिका लागि लिइएको ऋणको आयतन पनि विस्तार भएर २३ खर्ब नाघेको छ। कुल गार्हस्थ्य उत्पादनमा कुल ऋणभार ४१ प्रतिशत भए पनि आन्तरिक ऋण उत्पादनशील क्षेत्रमा उपयोग नहुनुु, बाह्य ऋणको प्रशोचन क्षमता कमजोर रहनुु र ऋणको व्यवस्थापन लागत बढ्दै जानुुले गम्भीरतातर्फ संकेत गर्छ। गत आर्थिक वर्षबाट बाह्यभन्दा आन्तरिक ऋणको आयतन बढेको छ। आन्तरिक बढाउँदै जाँदा उपभोग र पुँजी निर्माणलाई प्रतिकूल प्रभाव परेको छ। अनुदानका नयाँ क्षेत्र पहिचान र परिचालन भएका छैनन्, अनुदान प्राप्ति प्रत्येक आर्थिक वर्ष घट्दै गएको छ। प्राप्त ऋण तथा अनुदानको उपयोग क्षमता संकुचित छ। तहगत सरकारहरूमा विनियोजन सामथ्र्य विकास भएको छैन। खर्च व्यवस्थापन गुणस्तरीय हुन सकेको छैन। उत्पादनशील क्षेत्र र आर्थिक विकासको नेतृत्वदायी क्षेत्रमा साधन परिचालन भएको छैन। सामाजिक सुरक्षालगायत वितरणमुखी क्षेत्रमा खर्च विस्तार भएको छ। सबैभन्दा महत्वपूर्ण पक्ष स्रोत योजना नै गरिएका छैनन् भने खर्च व्यवस्थापन शास्त्रीय छ। यसर्थ घाटा बजेट नियन्त्रण, आर्थिक वृद्धि, सामाजिकभौगोलिक न्याय र आर्थिक अनुशासन कायम गर्ने चुनौती वित्त नीतिमा छ। आर्थिक नीतिका चार स्तम्भ छन्, वित्ता नीति, मौद्रिक नीति, व्यापार तथा बाह्य क्षेत्र व्यवस्थापन र संरचनात्मक सुधार। यी चारै स्तम्भ दह्रो भएमात्र आर्थिक विकास सम्भव हुन्छ वा आर्थिक वृद्धि, रोजगारी, मूल्य स्थिरता र शोधनान्तर सन्तुलन प्राप्त गर्न सकिन्छ। नेपाल चारवटैमा चुकेको छ। दोस्रो स्तम्भ मौद्रिक नीति हो। अल्पकालमध्यकालमा मूल्य स्थिरता कायम गर्नु मौद्रिक नीतिको प्रमुख काम हो। मुलुकको वित्तीय स्रोतलाई उत्पादन, रोजगारी र वित्तीय स्थायित्व कायम गरेर भुक्तानी प्रणालीलाई बलियो बनाउने उद्देश्य लिएर मौद्रिक नीति जारी गरिन्छ। पुँजीलाई महँगो बनाउने कि सस्तो, राष्ट्रिय मुद्रालाई अन्तर्राष्ट्रिय मुद्राको तुलनामा कसरी बलियो बनाउने भन्ने कुरालाई मौद्रिक नीतिले निर्धारण गर्छ। केन्द्रीय मौद्रिक पदाधिकारीका रूपमा रहेको नेपाल राष्ट्र बैंकले सरकारको वित्तनीति वा बजेटलाई मौद्रिक पाटोबाट सहयोग गर्नुपर्छ। अधिकांश मुलुकका केन्द्रीय मौद्रिक पदाधिकारीले मूल्य स्थिरताका लागि मुुद्रास्फीति नियन्त्रणको लक्ष्य (इन्फ्लेसन टार्जेटिङ) निर्धारण गरेका हुन्छन्। मूल्यलाई उपभोक्ता मूूल्य सूचीअनुरूप बनाउन १ देखि ३ प्रतिशतसम्मको मुद्रास्फीति कायम गर्छन्। अमेरिका तथा युरोपका मुलुकमा केन्द्रीय बैंकले मुद्रास्फीतिको सीमा निर्धारणलाई प्रभावकारी रूपमा लिएका छन्। नेपालमा पनि बजार सूचनाका आधारमा अन्य विधि र उपकरण, खुला बजार कारोबार र गैरपरम्परागत विधिहरू अपनाउने सामथ्र्यमा राष्ट्र बैंक रहनु पर्छ। चालु आर्थिक वर्षको मौद्रिक नीतिका केही सकारात्मक पक्ष छन्। जस्तो कि ठूला कर्जा नियमन, कर्जाको अतिकेन्द्रीकरण नियन्त्रण, मनपरी कर्जा पुनर्तालीकीकरण नियन्त्रण आदि। साथै वित्तीय उच्छृंखलता नियन्त्रणका लागि वित्तीय कसुर ऐन संशोधन गर्ने भनिएको छ भने निश्चित सीमाभन्दा बढी कर्जा सुविधा लिनेका लागि स्थायी लेखा नम्बर लिनुपर्ने व्यवस्था पनि गरेको छ। तर मिटर ब्याज र लघुवित्त समस्यालाई समाधान गर्नेतर्फ ध्यान दिएको छैन। साथै विपन्न क्षेत्र कर्जा अनुपात, एसएमई फाइनान्सिङ, रोजगारी सिर्जना र उत्पादनशील कर्जा कार्यक्रम पनि वित्त नीतिसोच अनुरूप छैनन्। नवप्रवर्तनकारी वित्तको व्यवस्था गर्न सकेको छैन। यस अर्थमा वित्त तथा मौद्रिक नीतिबीच परिपूरकता देखिँदैन। परिणामतः बजेट वक्तव्यले भनेको ६ प्रतिशत आर्थिक वृद्धिलाई सहयोग पुुर्याउने अवस्था छैन। दुवै नीतिले संयुक्त रूपमा सम्बोधन गर्नुपर्ने घरपरिवार तहदेखि नै ससाना आर्थिक संरचना निर्माणमा लघुवित्त तथा विपन्न क्षेत्र कर्जा परिचालनलगायतका उपाय पर्याप्त छैनन्। बजेटले निजी क्षेत्र समुदाय परिचालन गर्न सकेको छैन। वित्तीय संकटमोचन तथा आर्थिक गतिशीलता विस्तारका लागि पूर्वचेतावनीका संकेतहरू समयमै पहिचान गर्ने र एक नीति उद्देश्यका अर्कोतिर पर्ने असरप्रति सावधान हुने प्रणाली निर्माण गर्न बाँकी छ। आर्थिक नीतिको तेस्रो स्तम्भ व्यापार तथा बाह्य क्षेत्र व्यवस्थापन हो। नेपालले आर्थिक उदारीकरणको नीति अवलम्बन गरेर विश्व अर्थतन्त्रसँग आफूलाई आबद्ध गरेको छ। तर यसले अन्तरनिर्भरताको होइन, परनिर्भरता बढाएको छ। कठोर र बन्द नीति वातावरणबाट उदारीकरणमा जाँदाका संक्रमणका लागतले तत्कालमा बाह्यनिर्भरता बढाए पनि उदारीकरणको झन्डै तीन दशकसम्म अर्थतन्त्रले फाइदा लिन नसक्नु नीति असफलता हो। विकसित पुँजी र प्रविधिबाट अर्थतन्त्रले फाइदा लिन सकेको छैन, बाह्य व्यापारमा फराकिलो असन्तुलन छ। आन्तरिक उत्पादकत्व बढाउन नसकिएको मात्र होइन, उत्पादन पनि बढेको छैन। आन्तरिक क्षमतालाई व्यावसायिक प्रतिस्पर्धामा पुुर्याएर फाइदा लिन सक्ने वातावरण निर्माण गर्न जरुरी छ। तदर्थ नीतिव्यवहारले सबल होइन, आसेपासे अर्थतन्त्र विकास हुन्छ। ध्यान नपुुगेको अर्को पाटो स्थानीय उत्पादन संरचना निर्माण गरी ठूला आर्थिक उद्यमको जगको रूपमा व्यवहार गर्न नसक्नु पनि हो। चौथो स्तम्भ, संरचनात्मक सुधार कार्यक्रम त्यसै पनि जटिल हो, नेपालका सन्दर्भमा झन् असजिलो यस अर्थमा छ कि नेपालको आर्थिक नीतिशिल्पी निकायले यस जटिलतामा त्यति हातै हालेका छैनन्। नीति अनुवादलाई संरचनात्मक सुधारले हस्तक्षेप गर्नुपर्ने हुन्छ। यसलाई विभिन्न पक्षले प्रभाव पार्छ। तर आन्तरिक नीति परिवर्तन तथा बाह्य वातावरणमा आएको परिवर्तनमा आर्थिक संरचनाहरूको व्यवहार अनुकूलितसमायोजित हुँदै जाने सामथ्र्यले मात्र आर्थिक नीतिले लाभ लिन सक्छ। यसका लागि गतिलो सूचना प्रणाली र तत्काल प्रतिक्रिया दिन सक्ने सामथ्र्य चाहिन्छ, जसले आर्थिक भूमिका निर्वाहकर्तालाई सचेतीकरण, सहजीकरण र नियमन गर्न सकोस्।  मैनाली, सरकारका पूर्वसचिव हुन्।"
सत्ता पक्ष र विद्रोही पक्षका पीडक रहेको वर्तमान सरकारबाट द्वन्द्वपीडितले न्याय पाउँदैनन् : ओली,"काठमाडौं : नेकपा एमालेका अध्यक्ष केपी शर्मा ओलीले द्वन्द्वपीडितले वर्तमान सरकारबाट न्याय नपाउने बताएका छन्। मंगलबार पार्टीको सातौं केन्द्रीय कमिटीको बैठकलाई सम्बोधन गर्दै ओलीले संक्रमणकालीन न्यायको विधेयक पीडित केन्द्रित हुनुपर्ने माग एमालेले राख्दै आएको बताएका हुन्। सशस्त्र द्वन्द्वका विद्रोहीका तर्फबाट पीडा दिने समूहबाट एउटा पक्षबाट प्रचण्डजी प्रधानमन्त्री हुनुहुन्छ। अर्कातर्फ राज्यको तर्फबाट, क्रान्तिको नाममा पीडा दिने एकातिर प्रधानमन्त्री, अर्को हिंसा रोक्ने नाममा पीडा दिने शेरबहादुरजी गठबन्धनमा हुनुहुन्छ। ओलीले भने, दुवै पीडक पक्ष राज्य सञ्चालकमा छन्। दुवै पीडकको सरकार बनेको छ। पीडितहरु उनीहरुको प्राथमिकताको विषय होइन, आफैं प्राथमिकता हो। तर एमाले उक्त समयमा कुनै पक्षमा नभएको धारणा राखे। एमालेले माओवादीको आलोचना गरेको उल्लेख गर्दै उनले नीति कार्यक्रम लिएर जनताका बीचमा जान र बहुमत ल्याएर सरकारमा जान आग्रह गरेको बताए। उनले मानव अधिकारका गम्भीर उलंघन गर्नेलाई सजायको दायरामा ल्याउनुपर्ने र आममाफि दिन नहुने पक्षमा एमाले रहेको बताए। गठबन्धन सरकारमा सशस्त्र द्वन्द्व सत्ता पक्ष र विद्रोही पक्षका पीडकहरुले नै रहेकाले पीडित न्याय पाउन सम्भावना कम रहेको उनको भनाई छ। के काविरुद्ध थियो सशस्त्र द्वन्द्व ? प्रचण्डले अहिलेसम्म बताउन सक्नुभएको छैन। राजासँग उहाँको साँठगाँठ थियो, कार्यगत एकता थियो। कार्यकर्ता हाम्रा मारिएका थिए। उनले भने,अब त न्याय दिनुपर्यो नी। पीडित केन्द्रित न्याय हुनुपर्छ।मानवताविरुद्धका गम्भीर उलंघन गर्नेलाई सजायको दायरामा ल्याउनुपर्छ। ओलीले आफू सरकारमा रहँदा पनि संक्रमणकालीन न्याय टुंग्याउन पहल गर्दा प्रचण्ड र शेरबहादुर देउवानले नै नमानेको दाबी गरे। उनले भने, हाम्रा लागि आफ्नो केही छैन। संक्रमणकालीन न्यायसम्बन्धि विधेयकमा पीडित मञ्जुर भए हाम्रो पनि सहमति हुन्छ। यो पनि पढ्नुहोस द्वन्द्वकालमा माओवादीबाट मारिएकाको आश्रित परिवारलाई रोजगारी दिनुपर्छ : कांग्रेस"
सम्पन्न योजनाका भएन भुक्तानी,"अर्घाखाँची : अर्थ मन्त्रालयबाट बजेट निकासी नहुँदा सम्पन्न भएका योजनाको रकम भुक्तानी हुन सकेको छैन। सन्धिखर्क नगरपालिकामा भएका विकास निर्माणका ठेक्का सम्झौताभन्दा अघि नै सम्पन्न हुँदा पनि भुक्तानी नभएको हो। सन्धिखर्क नगरपालिका वडा नम्बर ७ फज्र्यांग, ८ किमडाँडा र ११ डिभर्नाको स्वास्थ्यचौकी भवन निर्माणको काम सम्झौता मितिभन्दा पाँच महिनाअघि नै सम्पन्न भएका छन्। १५ महिनामा सम्पन्न गर्ने भनी सम्झौता भएकोमा १० महिनामै सम्पन्न भएका छन्। प्रतिभाखनाल ब्रदर्ससम्झना जेभीले तीन वडामा स्वास्थ्यचौकी भवन निर्माण २०८१ साल जेठ ७ गतेसम्ममा सम्पन्न गर्ने गरी गर्न सन्धिखर्क नगरपालिकामा सम्झौता गरेको थियो। स्वास्थ्यचौकी भवन निर्माण पाँच महिनाअघि नै सम्पन्न भइसकेको नगरपालिकाका प्रमुख प्रशासकीय अधिकृत खुमलाल भुसालले बताए। तीन स्वास्थ्यचौकी भवन निर्माणका लागि ५ करोड ७६ लाख ३९ हजार रुपैयाँमा निर्माण व्यवसायीले सम्झौता गरेको र सम्झौताअनुसारको काम सम्पन्न गरेर भुक्तानीका लागि निवेदन पेस भइसकेको नगरपालिकाका योजना शाखा प्रमुख डिलकुमार केसीले जानकारी दिए। संघीय सरकारबाट चालु आर्थिक वर्षका लागि विशेष अनुदान शीर्षकमा विनियोजित बजेट अपर्याप्त रहेकाले निर्माण सम्पन्न गरेर राष्ट्रिय योजना आयोग र अर्थ मन्त्रालयमा थप बजेट माग्दा पनि बजेट निकासा नभएकाले निर्माण व्यवसायीलाई रकम भुक्तानी गर्न नसकिएको प्रमुख प्रशासकीय अधिकृत भुसालको भनाइ छ। सन्धिखर्क नगरपालिकाकै चुत्राबेसी, भक्तिटोला, धरमपानी, अर्घामैदान सडक स्तरोन्नति २०८० साल माघ २६ गते सम्पन्न गर्ने गरी सम्झौता भएकोमा यो काम पनि झन्डै एक महिनाअघि पूरा भएको छ। यो सडक निर्माणका लागि रायमाझीजयमाताखनाल ब्रदर्स जेभीले २०८० माघ २६ सम्म काम सम्पन्न गर्ने गरी २०७८ फागुन ९ गते कार्य आदेश पाएको थियो। यो सडक निर्माणका लागि जेभीले ६ करोड, १९ लाख १७ हजार रुपैयाँमा सम्झौता गरेको थियो। यस्तै, सन्धिखर्क९ मा रहेको अर्घा भगवती आधारभूत विद्यालय भवन निर्माण पनि सम्झौताभन्दा दुई महिनाअघि सम्पन्न भएको छ। विद्यालय भवन निर्माण २०८० साल चैत ६ गतेसम्ममा सम्पन्न गर्ने गरी केसी, प्रतीक्षा सिर्जना जेभीले ३ करोड ९ लाख १४ हजार रुपैयाँमा ठेक्का सम्झौता गरेको थियो। विकास निर्माणका कार्यलाई गुणस्तरीय बनाउन समयसमयमा अनुगमन, मूल्यांकन, ल्याब टेस्टलगायतका काम पनि नगरपालिकाका प्राविधिकको टोलीले गरेको थियो।"
विद्यालय जाँदैनन् मधेशका ३ लाखभन्दा बढी बालबालिका,"जनकपुरधाम : मधु सदा १२ वर्षकी भइन् तर उनी विद्यालय जाँदिनन्। उनी कहिल्यै विद्यालय नगएको भने होइन। ३ कक्षासम्म घर नजिकैको विद्यालयमा पढ्न जान्थिन् पछि घरको काम सम्हाल्न भन्दै उनका बुवाआमाले पढाइ छोड्न लगाए। जनकपुरधाम उपमहानगरपालिका७ मुसहर बस्तीकी मधुका तीन दिदीहरु पनि कहिल्यै विद्यालय नै गएनन्। उपमहानगरपालिकामै घर भए पनि उनीहरुलाई विद्यालय भर्ना अभियानले तान्न सकेन। मधुका कान्छा भाइ पनि पाँच कक्षासम्म विद्यालय गए तर अहिले उनी पनि पढ्न छाडेर घरमै यताउति गरेर समय बिताउँछन्। गत साता स्थानीय अगुवाहरुको प्रयासमा मुसहर बस्तीकी मधुलाई जनकपुरधाम उपमहानगरपालिकाका प्रमुख मनोजकुमार साहले अनौपचारिक शिक्षा कक्षामा दाखिला गराए। मधेश प्रदेशको राजधानीमै बस्ने मधु र उनका दिदी भाइ जस्तै मुसहर बस्तीका अन्य बालबालिका पनि विद्यालय पहुँच बाहिर छन्। सानो कक्षासम्म बालबालिकालाई विद्यालय पठाए पनि अलि कामकाज गर्ने भएपछि घरकै काम गर्न लगाएर अभिभावकले नै विद्यालय पठाउँदैनन्। मधेश प्रदेशका ८ जिल्लामा ३ लाख ९१ हजार बालबालिका विद्यालयको पहुँच बाहिर रहेको तथ्यांकले देखाएको छ। बीचैमा विद्यालय छाड्ने बालबालिकाको संख्या पनि घटेको छैन। दैनिक मजदुरी नगरे हातमुख जोड्न समस्या भएका दलित, असहाय र गरिबीले गाँजिएका मधेश प्रदेशमा १८ प्रतिशतभन्दा बढी दलित समुदायको बसोबास छ। संघीय सरकारको शिक्षा तथा मानव श्रोत विकास केन्द्रले हालै सार्वजनिक गरेको एक अध्यन प्रतिवेदन अनुसार मधेशमा रहेका ४ देखि १७ वर्ष उमेर समुहका १८ लाख ५१ हजार १ सय ५१ जनामध्ये ३ लाख १९ हजार ४ सय ७८ जना बालबालिका विद्यालय बाहिर छन्। विद्यालय बाहिर हुने बालबालिकामा सबैभन्दा बढी रौतहटमा २६६ प्रतिशत र सबैभन्दा कम सप्तरीमा १४५ प्रतिशत बालबालिका रहेका छन्। सिरहामा १६७, धनुषामा १६५, महोत्तरीमा २१३, सर्लाहीमा २२३, बारामा १९४ र पर्सामा १६८ प्रतिशत छन्। समग्रमा मधेशमा कुल जनसंख्याको १९५ प्रतिशत बालबालिका विद्यालयको पहुँचभन्दा बाहिर छन्। कक्षा १२ सम्मको अधिकार स्थानीयतहमा छ। प्रदेशले बालबालिकाको विद्यालयसम्म पहुँच र शिक्षा सुधारको नाममा ठूलो धनरासी खर्चिंदै आएको छ। सरकारी र गैरसकारी संस्थाका साथै अभिभावक, शिक्षक र जनप्रतिनिधि लगायत सरोकारवलामा गम्भीरताको अभावले सडक, सञ्चार लगायत सुविधा भएका मधेश प्रदेश अझै पनि शैक्षिक स्तरमा पछाडि नै छ। बालबालिकाहरुलाई विद्यालयमा भर्ना गराइए पनि उनीहरुलाई टिकाइराख्न निकै चुनौतिपूर्ण रहेको जनकपुरधाम उपमहानगरपालिका शिक्षा शाखाकी अधिकृत अन्जु पाण्डे बताउँछिन्। उनी भन्छिन्, आफ्नो छोराछोरीहरुलाई पढाउनु पर्छ। पढे भने मात्रै उनीहरुको भविष्य उज्वल हुन सक्छ भन्ने कुराको ज्ञान जबसम्म अभिभावकमा हुँदैन तबसम्म मधेशमा बालबालिकाहरुलाई विद्यालयमा टिकाउन सहज छैन। प्रायःजसो अभिभावकलेनै बालबालिकाहरुलाई विभिन्न बाहानामा विद्यालय छोड्न लगाउने गरेको पाण्डे बताउँछिन्। मधेशमा बालबालिकाहरुलाई विद्यालयमा टिकाई राख्न मधेश प्रदेश सरकारले विभिन्न आकर्षक कार्यक्रम सञ्चालनमा ल्याएको भए पनि तिनको प्रभावकारी कार्यान्वयन हुन सकेको छैन। जसमध्ये बालिकाहरुका लागि ल्याइएको मुख्यमन्त्री बेटी पढाऊ, बेटी बचाऊ कार्यक्रम निकै लोकप्रिय र बालिकाहरुलाई शिक्षातर्फ उन्मुख गर्न प्रभावकारी बनेको थियो। तर, चरम भ्रष्टाचार र अनियमितता भएपछि पछिल्लो समय यो कार्यक्रम पनि रोकिएको छ। मधेश प्रदेशका मुख्यमन्त्री सरोजकुमार यादवले हालै आफू नेतृत्वको सरकारले एक वर्षको अवधिमा गरेको प्रमुख कामकाज सम्बन्धमा उपलब्धीहरु सार्वजनिक गर्दा यस प्रदेशलाई साक्षर प्रदेश बनाउनका निम्ति कार्यक्रम ल्याइएको दाबी गरे। साथै अबको दोस्रो कार्यकालमा मधेश प्रदेशलाई साक्षर प्रदेश नै घोषणा गर्ने प्रतिबद्धतासमेत व्यक्त गरे। तर, प्रदेश सरकारले आफ्नो सो प्रतिबद्धता पूरा गर्न शिक्षाको स्तर उकास्न कुनै ठोस काम भने गरेको छैन। यादव नेतृत्वको सरकार गठन भएपछि विकास निर्माण र पूर्वाधारको क्षेत्रमा व्यापक रकम खर्चिए पनि शिक्षातर्फ १ प्रतिशतभन्दा कम बजेट विनियोजन गरिएको छ। मुख्यमन्त्री यादवले हालै सार्वजनिक गरेको प्रदेशको एक वर्षे प्रमुख कार्यहरुको सूचिमा शिक्षा क्षेत्रमा सुधार र बालबालिकाहरु लक्षित खासै महत्वपूर्ण कार्यक्रमहरु भएको देखिंदैन। एक वर्षको अवधिमा प्रदेश सरकारले आठै जिल्लामा सामुदायिक विद्यालयको कक्षा ९ मा अध्ययनरत ८३ हजार ५ सय २३ बालबालिकाहरुलाई शैक्षिक किटसहितको झोला वितरण गरेको छ। त्यसैगरी प्राविधिक शिक्षा सञ्चालनतर्फ ५५ वटा विद्यालयलाई २५ लाखको दरले अनुदान प्रदान गरेको छ। प्रदेशको प्रत्येक निर्वाचन क्षेत्रका ६४ वटा सामुदायिक विद्यालयमा कम्प्युटर ल्याबसहितको सूचना तथा संचार प्रविधि पूर्वाधार निर्माण गरेको छ। प्रत्येक वर्ष शैक्षिक सत्र सुरु हुने बेला विद्यालय भर्ना अभियान चलाइन्छ। तर पनि बालबालिकाले वर्षेनी धेरै संख्यामा विद्यालय छाड्ने गरेका छन्।"
वीरगन्जमा दोस्रो दिन पनि कर्फ्यु जारी,"वीरगन्ज : कर्फ्यु जारी रहेकै अवस्थामा वीरगन्जको अवस्था तनावग्रस्त रहेको छ। सोमबार दुई फरक धर्म समुदायकाबीच विवाद भएपछि स्थानीय प्रशासनले वीरगन्ज महानगरपालिकामा सोमबार साँझ ५ देखि नै अनिश्चितकालीन कर्फ्यु आदेश जारी गरेको थियो। मंगलबार बिहान ६ बजेदेखि १० बजेसम्म सर्वसाधारणका किनमेलका लागि खुकुलो गरिएको कर्फ्यु बिहान १० बजेपछि पुन लागू गरिएको छ। कर्फ्यु लागेपनि वीरगन्जका ठाउँठाउँमा हिन्दुवादीहरूले टायर बालेर प्रदर्शन गरेपछि अवस्था तनावग्रस्त बनेको हो। घडिअर्वा र गहवामा टायर बालेर प्रदर्शन गरेकाहरूलाई प्रहरीले लखेटेको छ। त्यसक्रममा घडिअर्वामा प्रदर्शनकारी र प्रहरीबीच सामान्य झडप भएको छ। त्यहाँबाट प्रहरीले चारजना युवालाई नियन्त्रणमा पनि लिएको छ। बिहानैदेखि वीरगन्जका चोकचोकमा ठूलो संख्यामा नेपाल प्रहरी र सशस्त्र प्रहरी परिचालन गरिएको छ। रौतहटको ईशनाथ नगरपालिकाको मोतीपुरमा सरस्वतीको मूर्ति सेलाउने विषयलाई लिएर हिन्दु र मुस्लिम समुदायबीच भएको विवादलाई लिएर वीरगन्जमा पनि सोमबारदेखि दुई फरक धर्म समुदायबीच तानाव सृजना भएको हो। सोमबार वीरगन्जको इदगाह चोकमा भएको झडपमा नेपाल प्रहरी र सशस्त्र प्रहरीका गरी ११ जना सुरक्षाकर्मी घाइते भएका थिए । यसअघि सोमबार दिउँसोदेखि केहि हिन्दुवादीहरूले प्रदर्शन गर्दै बजार बन्द गराउने क्रममा हिन्दुवादी र प्रहरीबीच झडप भएको थियो । यस्तै हिन्दुवादीहररूले बजार बन्द गराउने क्रममा केहि पसलमा तोडफोड गरेपछि मुस्लिम समुदायका एक समूहले अवरोध गर्न खोज्दा प्रहरीले हस्तक्षप गरेको थियो । त्यस्तै हिन्दुवादीहरूले जुलुश निकालेर बजार बन्द गराउँदै हिँडेपछि समूह बनाएर मुख्य सडकमा आएका मुस्लिम समुदायको एक समूहले आदर्शनगर र महावीरस्थानमा हिन्दु धर्मको झण्डा च्यात्न थालेपछि स्थिति तनावपूर्ण बनेको भएपनि प्रहरीले हस्तक्षप गरेर स्थिति नियन्त्रणमा लिएको थियो । तर त्यसपछि वीरगन्जकै इदगाह चोकमा मुस्लिम समुदायका केहि युवाहरूले सडकमा टायर बालेर प्रदर्शन गरिरहेका बेला प्रहरीले हस्तक्षप गर्दै लाठीचार्ज गरपछि स्थिति फेरि बिग्रिएको थियो । त्यसक्रममा प्रदर्शनकारीले प्रहरीमाथि ढुंगामुढा गरेको र प्रहरीले भिड तितरवितर पार्न १० राउन्ड बढी अश्रुग्यास प्रहार गरेको थियो । यसअघि हिन्दु समाज नामक समूहको अगुवाइमा हिन्दुवादीहरूले रौतहट,महोतरीलगायतका जिल्लामा हिन्दुमाथि अत्याचार भएको भन्दै त्यसमा संलग्नहरूलाई कारबाहीको माग गर्दै जिल्ला प्रशासन कार्यालय पर्सामा ज्ञापनपत्र बुझाएका थिए ।"
सन्दीप जोराको कप्तानीमा क्यानडा११ विरुद्ध फिल्डिङ गर्दै नेपाल ए,"काठमाडौं : क्यानडा११ विरुद्धको एकदिवसीय सिरिजको दोस्रो खेलमा नेपाल एले फिल्डिङ गरिरहेको छ। मूलपानी क्रिकेट मैदानमा नेपाल एका कप्तान सन्दीप जोराले टस जितेर बलिङ गर्ने निर्णय लिएका हुन्। उनले क्यानडालाई ब्याटिङको निम्तो दिएका छन्। नेपाल एले आज टोलीमा दुई परिवर्तन गरेर खेलेको छ। विनोद भण्डारी र प्रतिश जिसीको स्थानमा शेर मल्ल र रिजन ढकाल आएका छन्। पहिलो खेलमा क्यानडा११ सँग चार विकेटले पराजित भएको छ। मूलपानी मैदानमा नेपालले दिएको दुई सय १७ रनको लक्ष्य क्यानडाले ४९३ ओभरमा पूरा गरेको थियो। क्यानडाले ३ ओभरको समाप्तिमा १६ रन बनाएर खेलिरहेको छ। नेपालको प्लेइङ ११ : अर्जुन कुमाल, बसीर अहमद, विवेक यादव, किरण ठगुन्ना, मयन यादव, राशीद खान, सागर ढकाल, शाहब आलम, सन्दीप जोरा (कप्तान), शेर मल्ल, रिजन ढकाल बेञ्च : विनोद भण्डारी, सुजन थपलिया, हेमन्त धामी, आशुतोष घिरैया, प्रतिश जिसी"
म्याग्दीमा यस वर्ष २० करोडको सुन्तला व्यापार,"बेनी : म्याग्दीमा यस वर्ष बीस करोड रुपैयाँको सुन्तलाको कारोबार भएको छ । सुन्तला म्याग्दीबाट निकासी हुने प्रमुख कृषि उपज हो । कृषि ज्ञान केन्द्र म्याग्दी केन्द्रका प्रमुख सञ्जिव बास्तोलाले यस वर्ष बीस करोड मूल्य बराबरको सुन्तलाको कारोबार भएको जानकारी दिए । ८१० हेक्टर क्षेत्रफलमा सुन्तला खेती भएकोमा ४२० हेक्टरको बोटले उत्पादन दिन्छ, उनले भने, प्रतिहेक्टर ८६ मेट्रिक्टनका दरले उत्पादन भएको सुन्तला प्रतिकिलो ५५ देखि ६० रुपैयाँमा बिक्री हुदा बीस करोड रुपैयाँको कारोबार भएको छ । उत्पादकत्व घटे पनि नयाँ बिरुवा थपिएको र क्षेत्रफल विस्तार भएकाले समग्रमा गत वर्षकै हाराहारीमा सुन्तला उत्पादन भएको बास्तोलाले बताए। अघिल्लो वर्ष ४०० हेक्टरमा चार हजार मेट्रिक्टन सुन्तला फलेको थियो । यसपाली २० हेक्टर क्षेत्रफलमा फल दिने सुन्तलाका नयाँ बोट थपिएका केन्द्रले जनाएको छ । कृषि ज्ञान केन्द्र, स्थानीय तहको कृषि शाखा र प्रधानमन्त्री कृषि आधुनिकिकरण परियोजनाको सुन्तला जोनका प्राविधिकहरुले म्याग्दीका विभिन्न ठाउँमा क्रप कटिङ बिधिबाट सुन्तला उत्पादनको अवस्था अध्ययन गरेका थिए । मंगला गाउँपालिकाको कृषि शाखाले एक करोड ६० लाख रुपैयाँ मूल्य बराबरको सुन्तला निकासी भएको जनाएको छ । बेनी नगरपालिका३ को बाट दुई करोड, वडा नम्बर ४ बाट एक करोड पाँच लाख, मालिका गाउँपालिका७ बिमबाट एक करोड, अन्नपूर्ण गाउँपालिका६ बाट ४५ लाख रुपैयाँ मूल्य बराबरको सुन्तला निकासी भएको कृषक समूह र जनप्रतिनिधिले जानकारी दिएका छन् । अन्य ठाउँबाट निकासी भएको सुन्तलाको विवरण संकलन भइरहेको कृषि ज्ञान केन्द्रकी सूचना अधिकारी सम्झना आचार्यले बताइन् । मंसिरको अन्तिम सातादेखि सुन्तला टिप्न सुरु भएको थियो, उनले भनिन् अधिकांश बगैचाको सुन्तला निकासी भइसकेको छ । पालिकाको कृषि शाखाबाट विवरण आउने क्रम जारी छ । म्याग्दीमा उत्पादन भएको सुन्तला जिल्ला सदरमुकाम बेनीका साथै राजधानी काठमाडौ, पोखरा, मुग्लीन लगायतका बजारमा निकासी भएको बेनी नगरपालिका३ राखुका कृषक खिम पुनले बताए । राखु, मरेक, सुर्केमेला, बरंजा, भेडाबारी, अर्मन, रुन्मा, बिम, ओखरबोट, ताकम, घतान, पिप्ले, भगवति, बेग, दोवा, दोसल्ले, घार, भुरुङ तातोपानी, दाना र नारच्याङमा दुई सयभन्दा बढी सुन्तला बगैचा छन् । यातायात सुविधा भएकाले ब्यापारी सुन्तला किन्न गाडी लिएर बगैचामै पुगेका छन् । सुन्तला टिपेर बजार पठाएपछि कृषकहरु बगैचा व्यवस्थापनको तयारीमा जुटेका छन् । मल हाल्ने, सिचाई गर्ने, मल्चिङ गर्ने, वोडोपेष्ट लगाउने र हाँगा काटछाँट गर्न थालेका हुन् । सुन्तला खेती विस्तार, बगैचा व्यवस्थापन र नर्सरी स्रोत केन्द्र स्थापना सम्बन्धी कार्यक्रमका लागि चालु आर्थिक वर्षमा कृषि ज्ञान केन्द्रले ५१ वटा फर्म, समूह र सहकारीका लागि ६२ लाख रुपैयाँ अनुदान दिन छनौट गरेको जनाएको छ ।"
स्वस्थ जीवनको एउटा गन्तव्य,"रजहर गाउँ साँच्चै सुन्दर ठाउँ हो। उत्तरतर्फको हरियाली वन, दक्षिणतर्फ चितवन राष्ट्रिय निकुञ्ज र पवित्र नारायणी नदीको काखमा अवस्थित रजहर देवघाट र त्रिवेणीजस्तै पर्यटकीय गन्तव्य पनि हो। देवचुली नगरपालिकाको एउटा गाउँमा सामुदायिक प्राकृतिक चिकित्सालयले १३ वर्षदेखि अनवरत सेवा दिइरहेको छ। यहाँ प्रवेश गर्नेबित्तिकै जो कोहीको पनि मन प्रफुल्लित हुन्छ। यहाँका कर्मचारीले गर्ने व्यवहार नितान्त शालीन र बिरामीमैत्री छ। चिकित्सालय देशविदेश बस्ने र लामो समयसम्म निरन्तर काम गरेर विश्राम चाहिरहेका या कुनै पनि रोगले सताएर दुःखपूर्ण जीवन बाँचिरहेका रोगीहरूको लागि महŒवपूर्ण गन्तव्य हुन सक्छ। जहाँबाट मानिसले नयाँ जीवन पाएका छन्। यो चिकित्सालयका कारण स्थानीय बासिन्दाले त सेवा पाएकै छन् साथमा ५० भन्दा बढी मानिसले रोजगारी पनि पाएका छन्। स्थानीय स्तरमा आर्थिक गतिविधि बढेका छन्। यहाँ प्रायः तीन किसिमका मानिस स्वास्थ्यलाभलाई आउने गरेको पाइन्छ। पहिलो खालका मानिसमा रोग निदानको अन्तिम विकल्प खोज्ने प्रकृतिका रोगीहरू जस्तै पहिलो स्टेजका क्यान्सर लागेका रोगी, किड्नीको डायलासिस गर्न आवश्यक ठानिएका रोगी, प्रेसरको कारणले अंग नचल्ने अवस्था अर्थात् प्यारालाइसिस भएका बिरामी, अप्रेसनबाहेक विकल्प छैन भनिएका नसा तथा हाडजोर्र्नीका बिरामी साथै अन्य विविध गहिरो र जटिल प्रकृतिका रोग लागेका मानिस। दोस्रो प्रकृतिका मानिसमा टन्सिल, पिनास, अल्सर, सुगर, प्रेसर, अनिन्द्रा, ढाड दुख्ने, महिनावारी गडबढी, दम, बाथ, कलेजोका रोग, कब्जियत, पायल्स, माइग्रेन, मानसिक रोग आदिसम्बन्धी रोगीहरू आउँछन्। जो एकदेखि दुई महिनामा ठीक भएर जान्छन्। तेस्रो प्रकृतिका बिरामी भन्नाले रुघा, खोकी, ज्वरो, अपच तथा शरीर शुद्धीकरणका लागि आउने बिरामी। शरीर सर्भिसिङका लागि आउने बिरामी जो आफ्नो स्वास्थ्यप्रति सजग छन्् र रोग लाग्नुभन्दा अघि नै निदानका उपायहरू खोज्छन्, ती आउँछन्। अथवा, सानातिना रोगहरू लागेका छन् भने पनि १० देखि १५ दिन बसेर निको भएर जानेहरू पनि छन्। मूलतः विदेशी भूमिमा बसेर एकोहोरो प्रकृतिका कामहरू गर्ने र शारीरिक एवं मानसिक रूपले विक्षिप्त भइसकेका मानिसले धेरैभन्दा धेरै फाइदा लिएको दृष्टान्त छ यहाँ। लाग्न सक्छ, यति राम्रो र प्रभावकारी चिकित्सालय यो ठाउँमा कसरी स्थापना भयो ? करिब १७ वर्षअगाडि यस ठाउँका स्थानीय युवा व्यवसायी हरि सापकोटा निकै नराम्रोसँग बिरामी पर्नुभयो। विभिन्न अस्पताल चाहार्नुभयो तर उहाँको स्वास्थ्यमा सुधार आएन। गाउँलेले भिजेका परेलीहरू लिएर उहाँलाई अन्तिम उपायका लागि गोरखपुरको प्राकृतिक चिकित्सालयमा उपचार गर्न बिदाइका हात हल्लाए। पाँच महिनाको उपचारपछि उहाँ पुनर्जीवन भएर फर्कनुभयो। पोखरामा रहेको एक प्राकृतिक चिकित्सालयमा तीन वर्ष स्वयंसेवक बनेर सेवा दिनुभयो। त्यसपछि आफ्नो ठाउँमा फर्किएर प्राकृतिक चिकित्सालयको स्थापना गर्ने सोच बन्यो। सबै मिलेर महायज्ञ लगाए। महायज्ञमा १ करोड ४३ लाख रुपैयाँ रकम उठ्यो। जुन रकमले पोखरामा सञ्चालनमा रहेको चिकित्सालयलाई स्थानान्तरण गरिदियो। ५२ शय्यासहितको भौतिक संरचना निर्माण गरी २०६७ सालबाट अस्पताल सञ्चालनमा आयो। तत्कालीन प्रधानमन्त्री झलनाथ खनालले १० बिघा जग्गाको भोगाधिकार र नेपाल सरकारको पहिलो अनुदान २० लाखबाट २०६८ सालमा चिकित्सालयको उद्घाटन गर्नुभयो। जहाँ सयजना बिरामीलाई दैनिक रूपमा सेवा दिन सक्नेगरी शय्याहरूको व्यवस्था गरिएको छ। महिला तथा अशक्तका लागि छुट्टै किसिमको उपचार युनिटहरूको व्यवस्था छ। उच्च राजनीतिक तथा सरकारी निकायका व्यक्तित्वहरूको भ्रमण, अनुगमन एवं अवलोकनका कारण तथा उपचार लिएर सकारात्मक नतिजा प्राप्त हुन थालेपछि सरकारको पनि यस कार्यको बढोत्तरीका लागि ध्यान आकर्षण भएको पाइन्छ। यसैको उपजको रूपमा ६२ कोठाको करिब आठ करोड लगानीमा बिरामी आवास भवनको निर्माण नेपाल सरकार स्वास्थ्य तथा जनसंख्या मन्त्रालयले पटकपटक गरी पूर्ण अनुदानमा निर्माण गरेको छ। गण्डकी प्रदेश सरकारको पूर्ण अनुदानमा ३० लाखको लगानीमा निर्मित आधुनिक महिला उपचार भवन तथा गण्डकी प्रदेश र केन्द्र सरकारको संयुक्त लगानीमा मोडर्न नेचुरोपेथी ट्रिटमेन्ट एवं टिचिङ अस्पताल भवन निर्माणाधीन छ। १३ करोड ३७ लाखको लगानीमा रहेको उक्त भवनको हाल ५ करोडबराबरको रकम निकासा र काम सम्पन्न भएको छ। अपुग ८ करोड ३७ लाख नेपाल सरकारसँग माग गरिएको छ। यहाँ २३ कोठे सुविधासम्पन्न आवासगृह पनि छ। श्यामकृष्ण स्मृति भवनले चिनिने यो आवासगृह गौरादेवी प्रधानले स्किन सोराइसिस र दमको उपचारकै क्रममा श्रीमान्को निधनपछि स्मृतिमा निर्माण गरिएको हो। चिकित्सालयका व्यवस्थापक हरि सापकोटा भौतिक निर्माणका अन्य काममा के गर्न सकिन्छ भन्ने सन्दर्भमा भन्नुहुन्छ अधुरा भवनहरूको समयभित्रै निर्माण हुन आवश्यक छ। कम्पाउन्ड वाल लगाउनुपर्ने तथा योगध्यानका लागि हलको निर्माण गर्नुपर्ने, उपचार उपकरणहरू, ल्याब्रोटरी र फिजियोथेरापीलाई व्यवस्थित गर्नुपर्ने, हाइड्रोथेरापीका लागि वाटर पुल र स्विमिङ पुलको निर्माण गर्नुपर्ने, मोडर्न नेचुरोपेथी ट्रिटमेन्ट एवं टिचिङ अस्पताल भवन सम्पन्न भएपछि हाल सञ्चालनमा रहेको ५२ शय्याको मूल भवनलाई सुविधासम्पन्न ज्येष्ठ नागरिक उपचार केन्द्रको रूपमा विकास गर्नुपर्ने अवस्था छ। चिकित्सालयका सामाजिक गतिविधि पनि अनुकरणीय छन्। कोरोनाको कहर चलिरहेको बेला यस चिकित्सालयमा आठ सयभन्दा बढी कोरोना संक्रमितले सेवा प्राप्त गरे। सो समयमा बिरामीहरूको मृत्युदर शून्य प्रतिशत रह्यो। व्यवस्थापक सापकोटा थप्नुहुन्छ चिकित्सालयले स्थानीय समूह, संघ, संस्था, स्कुल कलेज, सहकारीसँग सहकार्य गर्दै योग र प्राकृतिक चिकित्साको महत्व, जीवनशैली सुधारसम्बन्धी जनचेतना सञ्चालन गर्दै आएको छ। बिरामीलाई आवश्यकता र अवस्था हेरी छुट र निःशुल्क उपचार गरेको छ। विकासविद् शर्मा चिकित्सालयका सेवाग्राही हुन्।"
क्यानडा११ विरुद्ध नेपाल ए ले लियो ३ विकेट,"काठमाडौं : क्यानडा११ विरुद्धको एकदिवसीय सिरिजमा नेपाल एले ३ विकेट लिएको छ। मूलपानी क्रिकेट मैदानमा टस जितेर बलिङ गरिरहेको नेपालले क्यानडाको ३ विकेट लिएको हो। नेपालका लागि शेर मल्लले १९२ ओभरमा सृमन्थ विजयरत्नेलाई आउट गराएका हुन्। उनी ५७ बलमा ४१ रन बनाएर आउट भए। त्यस अगाडि शाहब आलमले १४३ ओभरमा निकोलस किर्तन र सागर ढकालले ११३ ओभरमा आरोन जोन्सनलाई आउट गराएका थिए। जोन्सनले ३८ बलमा ३६ रन बनाए। आजको खेलमा नेपाल एका कप्तान सन्दीप जोराले क्यानडा११ लाई ब्याटिङको निम्तो दिएका हुन्। क्यानडाले २१ ओभरमा ३ विकेटको क्षतिमा ९७ रन बनाएर खेलिरहेको छ। नेपाल एले आज टोलीमा दुई परिवर्तन गरेर खेलेको छ। विनोद भण्डारी र प्रतिश जिसीको स्थानमा शेर मल्ल र रिजन ढकाल आएका छन्। पहिलो खेलमा क्यानडा११ सँग चार विकेटले पराजित भएको छ। मूलपानी मैदानमा नेपालले दिएको दुई सय १७ रनको लक्ष्य क्यानडाले ४९३ ओभरमा पूरा गरेको थियो। नेपाली टोली : अर्जुन कुमाल, बसीर अहमद, विवेक यादव, किरण ठगुन्ना, मयन यादव, रशिद खान, सागर ढकाल, शाहब आलम, सन्दीप जोरा (कप्तान), शेर मल्ल, रिजन ढकाल बेञ्च : विनोद भण्डारी, सुजन थपलिया, हेमन्त धामी, आशुतोष घिरैया, प्रतिश जिसी"
विमानस्थलबाट ८५५ ग्राम सुनसहित भारतीय नागरिक पक्राउ,काठमाडौं : त्रिभुवन अन्तर्राष्ट्रिय विमानस्थलबाट ८ सय ५५ ग्राम सुनसहित एकजना भारतीय नागरिक पक्राउ परेका छन्। अर्धठोस बनाएर ल्याएको अवस्थामा सुनसहित भारतीय नागरिक ३५ वर्षीय शरिफ अहमद अब्दुल गफुरलाई नियन्त्रणमा लिएको विमानस्थल सुरक्षा प्रहरी कार्यालयले जनाएको छ। सोमबार राती फ्लाइ दुबईको उडानबाट काठमाडौं आएका गफुरलाई विमानस्थलको आगमन एरियाबाट नियन्त्रणमा लिइ जाँच गर्ने क्रममा सुन समेत फेला परेको हो। उनलाई थप अनुसन्धान र कारबाहीका लागि विमानस्थल भन्सार कार्यालय बुझाइएको छ। बबरामद भएको अर्धठोस बनाएर ल्याएको सुन।
३२ महिना साउदीको जेल बसेर फर्किएपछि,"धनकुटा : ३२ महिना साउदीको जेलमा बिताएका चौबिसे गाउँपालिका४ फलामेटारका दिनेश कार्की आइतबार घरको आँगन टेक्दा भावुक बने। घरको दैलो छेवैमा बरन्डाको बेञ्चमा बसेका बुवा गणेशबहादुर कार्कीलाई देख्नेबित्तिकै गहभरी आँसु बनाए। शारीरिक रूपमा अशक्त बुवासँग भेट्दा उनीसँग बोल्ने शब्द थिएन। बुवाको खुट्टा दुई हातले समाउँदै ढोग गरे। बुवाले पनि दिनेशको टाउकोमा हात राख्दै आशीर्वाद दिए। बाउ छोराको यो दृश्य देख्दा नजिकै रहेकी आमा दुर्गाकुमारी कार्कीका आँखा रसाए। छोरा दिनेशलाई हेर्दै उनी भावुक बनिन्। तर, जेलमा रहेको छोरा आँखै अगाडि देख्दा भावुकसँगै खुसी थिइन्। दिनेश आइपुगेको खबर गाउँभरि फैलिएपछि उनका साथीभाइ, छरछिमेक सबै दिनेशको घरमा भेला भएका थिए। दिनेशलाई घरका सदस्य, छरछिमेक तथा साथीभाइहरूले हात मिलाउँदै खादा लगाएर स्वागत गरेका थिए। दिनेश र उनको परिवारबीचको भेटघाट झन्डै आठ वर्षपछिको थियो। वैदेशिक रोजगारीको सिलसिलामा आठ वर्षअघि साउदी पुगेका दिनेश क्षतिपूर्ति बापतको जरिवाना रकम तिर्न नसक्दा पछिल्लो ३२ महिना जेलमा बिताएका थिए। स्थानीय छिमेकी महेन्द्र न्यौपानेको अगुवाइमा आर्थिक सहयोग संकलन अभियानमार्फत जुटाएको रकमले क्षतिपूर्तिबापत जरिवाना रकम तिरेपछि जेलमुक्त हुँदै केही दिनअघि उनी नेपाल फर्किएका थिए। आइतबार उनी छिमेकी महेन्द्र न्यौपानेसहितको टोलीसँग फलामेटारमा रहेको घर आइपुगेका थिए। छोरा कहिले फर्किएला भनेर बाटो हेर्दै बसेकी थिएँ आज आँखै अगाडि छोरा देख्दा खुसी लागेको छ, आमा दुर्गाकुमारी कार्कीले बताइन्। छोराछोरीको माया आमालाई कति हुन्छ, आमाको मनभित्र छँदै छ, तर सबैको सहयोगले छोरा घर फर्किंदा त्योभन्दा ठूलो खुसी केही नहुने उनले बताइन्। एक वर्षभन्दा बढी छोरासँग सम्पर्क थिएन। किन टाढियो भनेर मनमा सधैं खुल्दुली भइरहन्थ्यो। पछि छिमेकी भाइ महेन्द्र न्यौपानेले फोनमा कुरा गराइदिँदा सबै कुरा थाहा भयो। उनले भनिन्, छोरा कतिबेला घर आइपुग्ला भन्ने प्रतिक्षा भइरहन्थ्यो। कार्कीको घर चौबिसे गाउँपालिका४ स्थित फलामेटारको तमोर किनारमा छ। उनको घरमा अहिले बुवा गणेशबहादुर कार्की र आमा दुर्गाकुमारी कार्की मात्रै बस्छन्। बुवा गणेशबहादुर शारीरिक रूपमा अशक्त छन्। १५ वर्षअघि लडेको कारण सामान्य तरिकाले हिँडडुल गर्न सक्दैनन्। कार्कीका तीन दाजु भाइ दिनेश कान्छा छोरा हुन्। दिनेशका जेठा दाइ उमेश घरमा छन्। भने माइला दाइ विदेशमा छन्। घरसहित १५ रोपनी जग्गा छ। उब्जाउ खेत तमोर नदीको बाढीले पुरिदिएको छ। वैदेशिक रोजगारीको सिलसिलामा साउदीको अल हवाला फर ट्रेनिङ एन्ड इन्डस्ट्री कम्पनीमा ट्रेलर चालकको रूपमा काम गर्न ८ वर्ष अघि पुगेका थिए। २ वर्ष काम गरेपछि पनि कम्पनिले श्रम सम्झौता अनुसारको सेवा सुविधा नदिएपछि उनी बाहिरै अवैध रूपमा काम गर्न थाले। बाहिर काम गर्न थालेको २ वर्ष भइसकेको थियो। तर, पछिल्लो ३२ महिना अघि कामको सिलसिलामा सवारीसाधन दुर्घटना भएपछि त्यहाँँको सुरक्षाकर्मीबाट पक्राउ परे। दिनेशका अनुसारसँग ड्राइभिङ अनुमति पत्रलगायत सबै काजगात भए पनि अवैध रूपमा बसेको कारण कागजातले काम दिएन। त्यहाँँको प्रशासनले ५७ हजार रियाल क्षतिपूर्ति बापतको जरिवाना तोकेको थियो। जेल परेको ६ महिनापछि गाउँकै स्थानीय दाइ महेन्द्र न्यौपानेसँग सम्र्पक भयो। महेन्द्र दाइलाई क्षतिपूर्ति तिर्नु पर्नेलगायत सबै कुरा सुनाए। कुराकानीका क्रममा दाइले आर्थिक सहयोग संकलन गरेरै भए पनि जेलबाट छुटाएर नेपाल फर्काउने विश्वास दिए । त्यसपछि मात्रै आश पलायो। जेलमा पर्दा मैले आस मारिसकेको थिएँ। बाँकी जीवन जेलमै बित्ने भयो भन्ठानेको थिएँ। घरमा रहेका बुवाआमालाई सम्झिन्थेँ। भक्कानिएर रुन्थेँ। जेलमा रहँदा कुटपिट त हुँदैथ्यो थियो। तर कहिले निस्किन्छु भन्ने मनमा कुरा खेलिरहन्थ्यो। निस्किन्छु निस्किन्न भन्ने तनाब भइरहन्थ्यो। जेलमा मोवाइल चलाउन दिँदैन थियो। एउटा रिसिभर हुन्थ्यो। रिसिभरबाट कहिलेकहीँ परिवारसँग कुराकानी गर्थेँ। जेलमै थिएँ तैपनि फैसला नहुँदासम्म म आउँछु होला भनेर ढाँट्थेँ । घरमा पनि सान्त्वना दिन्थें। सत्य कुरा पनि कहिलेकहीँ ढाट्दा नमिठो अनुभव हुँदो रैछ। पहिलोपटक अनुभव गरे। क्षतिपूर्तिबारे फैसला भएपछि घरमा सुनाए। नआत्तिनु घरमा आउँछु भनेर विश्वास दिलाएँ। एकमनले के हो कसो हो, कहाँ छु, निस्कन पाउँछु कि पाउँदिन भनेर लागिरहन्थ्यो। बुवाआमालाई भेट्न पाउँछु कि पाउँदिन भन्ने लाग्थ्यो। कार्कीलाई जेलबाट छुटाउन स्थानीय छिमेकी महेन्द्र न्यौपानेसहित संविधानसभा सदस्य हेमराज भण्डारीले सरकारी पहल सुरु गरेका थिए। दिनेशलाई छुटाउन आर्थिक सहयोग संकलनदेखि प्रमुख जिल्ला अधिकारी, प्रधामन्त्रीसँग पहलका लागि पुगेको स्थानीय महेन्द्र न्यौपानेले बताए। समाजिक सञ्जालमा सहयोग संकलन अभियानसमेत चलाइएको थियो। डेढवर्ष अभियान चलाउँदा देश तथा विदेशमा रहेका नेपालीहरू, विभिन्न सामाजिक संघसंस्था तथा सरकारी निकायबाट सहयोग जुटेको उनले बताए। साउदी सरकारले ५५ हजार रियाल क्षतिपूर्तिबापत जरिवाना रकम तोकेको थियो। तर दूतावासको पहलमा साउदी सरकारले ५५ हजारबाट छुट गर्दै ३० हजार पुर्याएपछि दिनेशलाई जेलबाट छुटाउन सम्भव भएको संविधानसभा सदस्य हेमराज भण्डारीले बताए। आर्थिक सहयोग संकलन अभियानवाट ९ लाख ९१ हजार ६ सय ११ रुपैयाँ सहयोग संकलन भएको थियो। त्यस मध्येबाट ८ लाख ९ हजार ५ सय रूपैयाँ जरिवाना बापतको रकम तिर्न पठाइएको थियो। भने ३१ हजार पाँच सय रुपैयाँ टिकटमा खर्च गरिएको थियो। दिनेशको यातायात, लत्ताकपडा, स्वास्थ परीक्षणमा २७ हजार रूपैयाँ खर्च गरी बाँकी बचत रहेको करिब ४० हजार रूपैयाँ रकम परिवारलाई हस्तान्तरण गरिएको न्यौपानेले बताए। व्यापारी दुर्गा प्रसाईले घरमा भेट्न बोलाएर २ लाख रूपैयाँ आर्थिक सहयोग गर्छु भनेर घोषणा गरे पनि सहयोग नगरेको उनले गुनासो गरे। सहयोग गर्छु भनेर असक्त बुवालाई काठमाडौंंसम्म ल्याइयो। प्रसाईले मिडियाबाजी मात्रै गरे सहयोग गरेनन् । सहयोगी दाताप्रति धन्य छु क्षतिपूर्ति बापतको रकम तिर्न आर्थिक सहयोग गर्ने सबै दाता प्रति दिनेशले धन्यवाद दिएका छन्। सबैको सहयोग विना जेलवाट निस्किन सम्भव थिएन। उनले भने, महेन्द्र दाजुको अगुवाइमा सबैको सहयोगले जेलवाट निस्किन सम्भव भएकाले हृदय देखिनै हार्दिक धन्यवाद व्यक्त गर्दछु। साउदीको जेलमा रहेका दिनेश कार्की वारे अन्नपूर्ण पोस्ट् दैनिक र अनलाइन संस्करणले डेढवर्षदेखि निरन्तर समाचार सम्प्रेषण गरेको थियो। दिनेश छुटाउने वारे सरकारी पहल, आर्थिक सहयोग संकलन अभियानबारे लगातार समाचार सम्प्रेषणले केही सहज बनाएको दिनेशकी आमा दुर्गाकुमारी कार्की र स्थानीय छिमेकी महेन्द्र न्यौपानले बताए। अब विदेश जान्नँ घरको दुःख सम्झेर विदेश गएको थिएँ। दुःख पाएँ। अब बुवा आमासँगै बस्छु। बुवा अशक्त हुनुहुन्छ। आमाको पनि उमेर ढल्किँदै गएको छ।बुवाआमाको साथमै बस्ने सोच छ। विदेश जाँदा जसरी गएको थिएँ। फर्किंदा रित्तो भएर आएँ। यहीँ केही उद्यम गरेर बस्छु। गाउँका साथीभाइ, घरपरिवार आफन्तले पनि यहीँ बस्नुपर्छ भन्ने सल्लाह दिनुभएको छ। अब विदेश जान्नँ।"
शान्ति स्थापनाको महत्त्वलाई अतिरञ्जित गर्नुहुँदैन : प्रधानमन्त्री,"उनले भने, नेपालको प्रतिबद्धता विश्वमा शान्ति र सद्भावका चाहनामा निहित छ। काठमाडौं : प्रधानमन्त्री पुष्पकमल दाहाल प्रचण्डले शान्ति स्थापनाको महत्त्वलाई अतिरञ्जित गर्न नहुने बताएका छन्। चौथो शान्ति प्रयासअभ्यासको उद्घाटन गर्दै प्रधानमन्त्री प्रचण्डले शान्ति स्थापनाका लागि मानवताको गहिरो भावना, प्रतिबद्धता र कमजोरलाई जोगाउने हस्तक्षेप गर्ने तत्परता आवश्यक पर्ने बताएका हुन्। उनले वर्तमान विश्व देखिएका जातीय तनाव र आतङ्कवादका विभिन्न कारकहरूबाट सञ्चालित जटिल द्वन्द्वका कारण शान्ति स्थापनार्थ सैनिकहरूले खतराको सामना गर्नुपरेको बताए। उनले बहुस्तरीय प्रकृतिका द्वन्द्वका विषमा हामीहरू सचेत हुनुपर्ने बताए। शान्ति स्थापना कार्यहरू जटिल राजनीतिकसैन्यमानवीय प्रयासका रूपमा विकसित भएको उल्लेख गदै उनले शान्ति सैनिकले अझ धेरै बुझ्नुपर्ने र तयारी गर्नुपर्ने अवस्था आएको बताए। प्रधानमन्त्री प्रचण्डले शान्ति सैनिकले गरेको त्यस्ता प्रयासको गहिरो प्रभाव परेको उल्लेख गरे। यस अवसरमा म विश्वभर शान्तिको खोजीमा बलिदान दिने बहादुर शान्ति सैनिकहरूप्रति सम्मान एवं श्रद्धाञ्जली अर्पण गर्न चाहन्छु, प्रचण्डले भने, उहाँहरूको निस्वार्थता र समर्पण हामी सबैको लागि प्रेरणको स्रोत हो। उनले कठिन चुनौतिको सामना गर्दै वीरता र करुणका साथ सेवा जारी राख्ने शान्ति सैनिकहरूप्रति प्रशंसा गरे। नेपालले अन्तर्राष्ट्रिय मञ्चहरूमा शान्ति र समानताका लागि निरन्तर र जोडदाररूपमा वकालत गरेको र आगामी दिनमा पनि गर्ने स्पष्ट पारे। उनले भने, नेपालको प्रतिबद्धता विश्वमा शान्ति र सद्भावका चाहनामा निहित छ। नेपालले विश्व शान्ति, प्रगति र समृद्धिमा संयुक्त राष्ट्रसङ्घको महत्त्वपूर्ण योगदानको प्रशांसा गरेको उल्लेख गर्दै प्रधानमन्त्री प्रचण्डले राष्ट्रसङ्घको शान्ति प्रयासमा नेपालले दृढतापूर्वक प्रतिबद्धता जनाउँदै आएको स्पष्ट पारे। उनले विश्वमा शान्ति स्थापना नेपालको विदेश नीतिको महत्त्वपूर्ण अङ्ग रहेको बताउँदै यस कार्यको विश्वले प्रशंसा गरेको स्मरण गरे। नेपालले हाल संयुक्त राष्ट्रसङ्घीय शान्ति मिसनमा सबैभन्दा धेरै सेना र प्रहरी खटाउने गरेको र थप दश हजारसम्म तालिमप्राप्त सेना परिचालन गर्ने बाचा गरेको तथ्यलाई जोड दिएकोप्रति गर्व महसुस भएको बताए।"
कांग्रेस महासमिति बैठकको बन्द सत्र सुरू,"काठमाडौं : नेपाली कांग्रेसको महासमिति बैठकको बन्द सत्र सुरू भएको छ । ललितपुरको गोदावरीमा जारी महासमिति बैठकमा आज विभिन्न प्रतिवेदन पेश गरिनेछन्। बन्द सत्रमा उपसभापति पूर्णबहादुर खड्काले नीति,महामन्त्री गगन थापाले साङ्गठनिक,अर्का महामन्त्री विश्वप्रकाश शर्माले समसामयिक र अर्थमन्त्रीसमेत रहेका डाप्रकाशशरण महतले अर्थतन्त्रको वर्तमान अवस्था र चुनौतीबारे प्रतिवेदन पेश गर्ने कार्यसूची छ। अहिले उपसभापति पूर्णबहादुर खड्काले नीति प्रस्ताव बाचन गरिरहेका छन् । राजनीतिक स्थायीत्व,रुपान्तरण र नविनता,स्वतन्त्रता न्याय र समानता भन्ने मूल नाराका साथ सुरू हुने महासमिति बैठक फागुन १० गतेसम्म चल्नेछ। आजदेखि महासमिति बैठकमा विभिन्न समूहमा रहेर पार्टीका विभिन्न प्रस्तावहरूमाथि छलफल हुनेछन्। प्रतिवेदनमा छलफलपछि महासमिति सदस्यले राखेका विचारका आधारमा संशोधनसहित पारित हुने कांग्रेसले जनाएको छ।"
प्री ओपन सेसनमा नेप्से परिसूचक सामान्य अंकले घट्यो,काठमाडौं : प्री ओपन सेसनमा नेप्से परिसूचक सामान्य अंकले घटेको छ। साताको दोस्रो कारोबार दिन मंगलबार नेप्से परिसूचक ००३ अंकले घटेर २०३४७८ विन्दुमा बन्द भएको छ। यो समयमा सेन्सेटिभ इण्डेक्स ०२२ अंकले घटेको छ। अघिल्लो दिन सोमबार सार्वजनिक बिदा परेकाले सेयर कारोबार भएन। आज प्री ओपन सेसनमा ३१ स्टकको ९६२ कित्ता सेयर ५ लाख १२ हजार ४१० रुपैयाँमा खरिदबिक्री भए। कारोबारमा आएका स्टकमध्ये १३ को मूल्य बढ्यो भने १५ वटाको मूल्य घट्यो। बाँकी ३ स्टकको मूल्य स्थिर रह्यो।
नेकपा एमालेको सातौं केन्द्रीय कमिटी बैठक सुरु,"काठमाडौं : नेकपा एमालेको सातौं केन्द्रीय कमिटी बैठक सुरु भएको छ। पार्टी कार्यालय च्यासलमा आजबाट जारी बैठक बिहीबारसम्म सञ्चालन हुनेछ। बैठकका लागि ६ वटा कार्यसूची तय भएका छन्। महासचिव शंकर पोखरेलका अनुसार बैठकका जनपरिचालन र जनदबाब, राजनीतिक स्थितिको समीक्षा, संगठनात्मक प्रतिवेदन, संगठन शुद्धीकरणबारे विशेष कार्य योजना तर्जुमा लगायतका विषयमा छलफल हुनेछ। सरकारले मुलुक र जनतामाथि चरम ज्यादती गर्न थालेको र राष्ट्रिय स्वाधीनतामाथि समेत गम्भीर खालका आँच आउने काम गरेको निष्कर्षसहित एमालेले सडक आन्दोलनको तयारीमा स्वरुप बैठकको आयोजना गरेको हो। बैठकमा अध्यक्ष केपी शर्मा ओलीले मुलुकको समसायिक परिस्थितिबारे विश्लेषण गर्ने र त्यसमा सरकारको काम कारबाही, पार्टीले तत्काल गर्नुपर्ने कामबारे निर्देशन दिने बताइएको छ। गठबन्धन सरकारको कारण राष्ट्रिय हित, जनसरोकार र सुशासनका विषयमा प्रश्नमा गम्भीर बिचलन आएको एमालेको दाबी छ। बिहीबार बसेको सचिवालय बैठकले सरकारविरुद्ध जनपरिचालन गर्ने निर्णय गरेपछि एमालेको भातृसंगठन अनेरास्ववियूले समेत चरणबद्ध आन्दोलन गर्ने घोषणा घोषणा गरेको छ। एमालेको पछिल्लो समय केन्द्रदेखि जिल्लासम्मका संगठन चलायमान भएका छन्। मिसन ग्रासरुट अभियान र मध्यपहाडी लोकमार्ग केन्द्रित गरिएको अभियानका चलाएको एमालेले प्रदेश अधिवेशन सकिएलगत्तै जिल्ला अधिवेशन पनि धमाधम गरिरहेको छ।"
झापामा ब्राउन सुगरको कारोबार गर्ने चार जना पक्राउ,"झापा : झापाको अर्जुनधारामा लागु औषध ब्राउन सुगरको कारोबार गरेको आरोपमा चार जना पक्राउ परेका छन्। अर्जुनधारा नगरपालिका ११ का ३७ वर्षीया शोभा श्रेष्ठले ब्राउन सुगरको कारोबार गर्ने गरेको गोप्य सूचनाको आधारमा अस्थायी प्रहरी चौकी बुट्टावारि र इलाका प्रहरी कार्यालय अनारमनिबाट खटिएको प्रहरी टोलीले सोमबार राती सवा ८ बजेको समयमा उनको घरमा छापा मारेको थियो। प्रहरीले घर खानतलासी गर्दा उनको साथबाट प्लास्टिकमा ससाना पोका बनाइएको तीन पोका ब्राउन सुगर, ११ थान मोबाइल, नगद ३७ हजार रुपैयाँ, ४ थान पुराना घडी, २ थान ईयरबट, १ थान पावर बैङ्क फेला परेको थियो। सो घरको कोठाभित्र श्रेष्ठसँगै रहेका उनका १९ वर्षीय छोरा गोविन्द श्रेष्ठ, १८ वर्षीया बुहारी सन्ध्या चौधरी श्रेष्ठ र इलाम सन्दकपुर गाउँपालिका४ की २४ वर्षीया पलबी गुरुङलाई प्रहरीले पक्राउ गरेको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए। श्रेष्ठको साथबाट बरामद भएको प्लास्टिकको पोका डिजिटल तराजुमा तौल गर्दा ५५० मिलिग्राम ब्राउन सुगर फेला परेको र उनीहरूलाई आवश्यक कारबाहीका लागि इलाका प्रहरी कार्यालय अनारमनिमा राखिएको जनाइएको छ।"
ब्राउन सुगर बोकेर नेपाल छिरेका भारतीय पक्राउ,विराटनगर : लागूऔषध ब्राउन सुगर (खैरो हेरोइन) बोकेर नेपाल छिरेका एक जना भारतीय नागरिक विराटनगरबाट पक्राउ परेका छन्। भारतको जोगवनी हुँदै नेपाल प्रवेश गरेका भारतीय युवकलाई प्रहरीले विराटनगर महानगरपालिका१५ स्थित १ नम्बर ढाटबाट पक्राउ गरेको हो। पक्राउ पर्नेमा भारतको उत्तर प्रदेशस्थित भर्साली साहापुरका २१ वर्षीय मोहमद सलमान रहेका छन्। लागूऔषध नियन्त्रण ब्युरो विराटनगरबाट खटिएको टोलीले सोमबार साँझ नियन्त्रणमा लिएर शरीर खानतलासी गर्दा उनको साथबाट ११२ ग्राम ब्राउन सुगर फेला परेको प्रहरीको भनाइ छ। साथबाट ब्राउन सुगरसहित पक्राउ परेका सलमानलाई इलाका प्रहरी कार्यालय रानीको हिरासतमा राखिएको छ। यस विषयमा इन्सपेक्टर सन्दीप बेलबासे नेतृत्वको टोलीले थप अनुसन्धान गरिरहेको छ। सलमानविरुद्ध लागूऔषध ऐनअन्तर्गतको मुद्दा चलाइने प्रहरीले जनाएको छ।
आगामी निर्वाचनमा विदेशमा रहेका नेपालीको मताधिकार सुनिश्चित गर्न कांग्रेसले निर्णायक पहल गर्ने,"काठमाडौं :नेपाली कांग्रेसका उपसभापति एवं रक्षामन्त्री पूर्णबहादुर खड्काले आगामी निर्वाचनमा विदेशमा रहेका नेपाली नागरिकहरूको मताधिकार सुनिश्चित गर्न कांग्रेसले निर्णायक पहल गर्ने दावी गरेका छन्। सोमबारदेखि सुरू भएको ललितपुरको गोदावरीमा महासमिति बैठकमा उपसभापति खड्काले पेश गरेको नीतिप्रस्तावमा उल्लेख छ। उनले नेपालको आर्थिक विकासमा महत्वपूर्ण भूमिका निर्वाह गर्दै आएका गैरआवासीय नेपाली समुदायको संविधानप्रदत्त हक,अधिकार र सुरक्षा प्रत्याभूत गरिने बताएका छन्। उपसभापति खड्काले विदेशमा आप्रवासी नेपालीहरूको दक्षता,कोशल र पूँजीलाई लोकतन्त्र र राष्ट्र निमार्णमा परिचालन गरिनुपर्नेमा जोड दिएका छन्। 'कामको सिलसिलामा विदेशमा रहेका आप्रवासी नेपालीहरूको दक्षता, कौशल र पूँजीलाई लोकतन्त्र र राष्ट्र निर्माणमा प्रभावकारी ढङ्गले परिचालन गरिने छ । साथै, सम्बन्धित मुलुकसँगको कुटनीतिक सम्बन्धका आधारमा उनीहरूको थप अधिकार र सुविधा वृद्धिका लागि पहल गरिने छ,'नीति प्रस्तावमा उल्लेख छ। यसैगरी विभिन्न देशमा रहेका नेपालीहरूलाई संगठित गरी राष्ट्र निर्माणमा परिचालन गरिने नीति प्रस्तावमा भनिएको छ। 'नेपालीहरू विश्वभरि फैलिएका छन् । यस किसिमको फैलावट स्वदेशका लागि आर्थिक र बौद्धिक शक्तिको स्रोत हो । विश्वका विभिन्न देशमा रहेका नेपालीहरूलाई संगठित गरी राष्ट्र निर्माणमा परिचालित गरिनेछ। कांग्रेसका समर्थक कार्यकर्ताहरूलाई संगठित गरी जनसम्पर्क समितिहरूको गठन गर्ने व्यवस्था छ । यो व्यवस्थालाई व्यावहारिक र पारदर्शी बनाउँदै संगठनका सदस्यहरूको क्षमता विकास गराउन तथा राजनीतिक चेतना अभिवृद्धि गराउन योग्य प्रशिक्षकहरू खटाई प्रशिक्षणको व्यवस्था गरिने छ,'नीति प्रस्तावमा उल्लेख छ।"
तोकियो आगामी बजेटको सीमा,"काठमाडौं : राष्ट्रिय स्रोत अनुमान समितिले आगामी आर्थिक वर्ष २०८१०८२ का लागि १८ खर्ब रुपैयाँको बजेट सीमा (सिलिङ) तोकेको छ। चालु आवको सुरुवाती विनियोजनभन्दा ५० अर्ब र अर्धवार्षिक समीक्षापछिको खर्चको अनुमानभन्दा २ खर्ब ७० अर्ब रुपैयाँ ठूलो आकारको खर्चको सीमा निर्धारण गरिएको हो। ठूलो आकारको बजेट ल्याउने तर लक्ष्यअनुसार राजस्व संकलन र खर्च गर्न नसक्ने विद्यमान परिस्थितिमा आगामी आवका लागि १८ खर्ब रुपैयाँको स्रोत कसरी कहाँबाट जुट्छ भन्ने प्रश्न उठेको छ। सरकारले चालु आर्थिक वर्षका लागि १७ खर्ब ५१ अर्ब ३१ करोड ५१ लाख रुपैयाँबराबरको बजेट विनियोजन भएको थियो। बजेटको अर्धवार्षिक समीक्षामार्फत स्रोत र खर्चको अनुमान संशोधन गरेर १५ खर्ब ३० अर्ब २६ करोड रुपैयाँमा झारिएको छ। गत जेठमा बजेट ल्याउँदा तय भएको आम्दानी र खर्चको प्रक्षेपण माघ मसान्तसम्म आइपुग्दा करिब सवा दुई खर्ब रुपैयाँले आकार घटेको छ। अर्धवार्षिक समीक्षालगत्तै तयार भएको बजेट सिलिङ भने १८ खर्ब रुपैयाँको छ। आगामी आर्थिक वर्षका लागि राष्ट्रिय स्रोतको अनुमान तथा खर्चको सीमा निर्धारण गर्दा १२ खर्ब ४५ अर्ब रुपैयाँबराबर सरकारी राजस्वको अनुमान गरिएको छ। जबकि चालु आवको बजेटका लागि सरकारले १२ खर्ब ४८ अर्ब ६२ करोड रुपैयाँबराबर आन्तरिक राजस्व उठाउने गरी स्रोत देखाएको थियो। अर्थात्, चालु आर्थिक वर्षको सुरुवाती लक्ष्यभन्दा आगामी आर्थिक वर्षको राजस्व संलनको अनुमान करिब तीन अर्ब रुपैयाँले न्यून हो। त्यस्तै, आगामी आवमा २ खर्ब ६० अर्ब रुपैयाँबराबर वैदेशिक सहायता लिने अनुमान गरिएको छ। वैदेशिक सहायताको रकममध्ये ५० अर्ब अनुदान र २ खर्ब १० अर्ब रुपैयाँ बाह्य ऋण उठाइनेछ। चालु आर्थिक वर्षमा सरकारले २ खर्ब १२ अर्ब रुपैयाँबराबर बाह्य ऋण उठाउने गरी बजेट स्रोत देखाएको थियो। आगामी आर्थिक वर्षमा आन्तरिक ऋणको सीमा २ खर्ब ९५ अर्ब रुपैयाँ तोकिएको छ। चालु आवको बजेटमा आन्तरिक ऋण २ खर्ब ४० अर्ब रुपैयाँबराबर उठाउने उल्लेख छ। राष्ट्रिय स्रोत अनुमान समितिले मध्यमकालीन खर्च संरचनाको अनुमान गर्दा आव २०८२८३ का लागि २१ खर्ब र आव २०८३८४ का लागि २४ खर्ब ५५ अर्ब रुपैयाँबराबर खर्चको सीमा निर्धारण गरेको छ। आव २०८२०८३ को २१ खर्बको बजेटका लागि १४ खर्ब ५३ अर्ब आन्तरिक राजस्व, ३ खर्ब १२ अर्ब वैदेशिक सहायता र ३ खर्ब ३५ अर्ब रुपैयाँ आन्तरिक ऋण उठाइने अनुमान गरिएको छ। आर्थिक वर्ष २०८३०८४ का लागि २४ खर्ब ५५ अर्बको बजेट ल्याउँदा १७ खर्ब ३ अर्ब आन्तरिक राजस्व उठाउने, ३ खर्ब ७४ अर्ब वैदेशिक सहायता लिने र ३ खर्ब ७७ अर्ब रुपैयाँ आन्तरिक ऋण लिने लक्ष्य राखिएको छ। राष्ट्रिय स्रोतको अनुमान तथा खर्च सीमा निर्धारण गर्दा समितिले आगामी तीन आर्थिक वर्षको आर्थिक वृद्धिदरको पनि अनुमान गरेको छ। आगामी आर्थिक वर्षमा ६ प्रतिशत, आर्थिक वर्ष २०८२०८३ मा साढे ६ प्रतिशत, र आर्थिक वर्ष २०८३०८४ मा ७ प्रतिशतको आर्थिक वृद्धिदर हासिल गर्ने लक्ष्य निर्धारण गरिएको हो। त्यस्तै, मुद्रास्फीति आगामी तीन आर्थिक वर्षमा समान साढे ५ प्रतिशतको वाञ्छित सीमाभित्र राख्ने अनुमान गरिएको छ। राजस्व वृद्धिदर आर्थिक वर्ष २०८१०८२ मा १६४, आर्थिक वर्ष २०८२०८३ मा १६८ र आर्थिक वर्ष २०८३०८४ मा १७३ प्रतिशत रहने अनुमान गरिएको छ। कुल गार्हस्थ्य उत्पादनको तुलनामा राजस्वको अनुपात आगामी तीन आर्थिक वर्षमा क्रमशः २११, २२ र २२९ प्रतिशत रहने अनुमान गरिएको छ। आगामी आर्थिक वर्षको वार्षिक कार्यक्रम तथा बजेट र त्रिवर्षीय मध्यमकालीन खर्च संरचना तर्जुमाको लागि समष्टिगत तथा विषय क्षेत्रगत खर्चको सीमा निर्धारण तथा स्रोत अनुमान तयार गर्दा विभिन्न विषयवस्तुलाई प्रमुख आधारका रूपमा लिएको छ। जसमध्ये, नेपालको संविधानमा उल्लेखित मौलिक हक तथा राज्यका निर्देशक सिद्धान्त तथा नीतिहरू, आगामी सोह्रौं योजनाका सोच, उद्देश्य, समष्टिगत तथा रूपान्तरणकारी रणनीति र प्रमुख हस्तक्षेपकारी कार्यक्रम, नेपाल सरकार कार्यविभाजन नियमावली, २०७४ तथा चालु वर्षको नेपाल सरकारको नीति तथा कार्यक्रमका निरन्तरता दिनुपर्ने र राष्ट्रिय प्राथमिकताका कार्यक्रम छन्।"
विराटनगरमा मोटरसाइकलको ठक्करबाट महिलाको मृत्यु,विराटनगर : विराटनगरमा मोटरसाइकलले ठक्कर दिँदा एक जना महिलाको मृत्यु भएको छ । सुनसरीको इटहरीबाट विराटनगरतर्फ आउँदै गरेको प्रदेश १०१०१४ प १२५१ नम्बरको मोटरसाइकलले साँझ ५:३० बजेतिर ठक्कर दिँदा मोरङको बूढीगंगा गाउँपालिका१ की अन्दाजी ६० वर्षीया धनमाया खतिवडाको मृत्यु भएको हो । मोरङ ट्राफिक प्रमुख प्रहरी निरीक्षक सुमन न्यौपानेका अनुसार खतिवडालाई घाइते अवस्थामा उद्धार गरेर उपचारका लागि विराटनगरको नोबेल शिक्षण अस्पतालमा लगिएको थियो । उपचारकै क्रममा राति ११:४५ बजेतिर मृत्यु भएको न्यौपानेले बताए । उनका अनुसार विराटनगर महानगरपालिका३ दूध फारममा सडक पार गर्दै गर्दा तीव्र गतिमा रहेको मोटरसाइकलले खतिवडालाई ठक्कर दिएको खुलेको छ । दुर्घटनामा मोटरसाइकल चालक इटहरी उपमहानगरपालिका४ का ३० वर्षीय आशिष श्रेष्ठ पनि घाइते भएका छन् । श्रेष्ठको नोबेलमै उपचार भइरहेको छ । प्रहरीका अनुसार मोटरसाइकललाई नियन्त्रणमा लिएर घटनाको अनुसन्धान सुरु गरिएको छ ।
पञ्चकोटमा बृहत् ब्रह्माण्डीय महायज्ञ,"बागलुङ : बागलुङको धार्मिक तथा पर्यटकीय स्थल पञ्चकोटमा बृहत् ब्रह्माण्डीय महायज्ञको तयारी अन्तिम चरणमा पुगेको छ। स्वामी कमलनयनाचार्यको अगुवाइमा फागुन ९ गतेदेखि २३ गतेसम्म १५ दिन सञ्चालन हुने अनन्तश्री ब्रह्माण्डीय महायज्ञ २०८० को तयारी अन्तिम चरणमा पुगेको सोमबार पत्रकार सम्मेलन गरेर जनाइएको छ। महायज्ञको फागुन ९ गते ९ वर्षका १०८ कन्याहरूबाट उद्घाटन हुने उनले बताए। महायज्ञका मूल संयोजक मुक्तिनाथ बाबा स्वामी कमलनयनाचार्यले महायज्ञमा १५ दिनसम्म विभिन्न कार्यक्रम र सम्मेलन गरिने जानकारी दिए। महायज्ञ सञ्चालन हुने हरेक दिन फरकफरक कार्यक्रम हुनेछन्। पहिलो दिन फागुन ९ गने जल, ऊर्जा, विकास तथा वातावरण सम्मेलन हुनेछ। फागुन १० गते पञ्चकोटको महत्वबारे प्रकाश पारिनेछ। फागुन ११ गते राष्ट्रिय शिक्षा प्रणालीको कार्यान्वयन सम्मेलन, फागुन १२ गते गण्डकी विकासको अवधारणा र कार्यान्वयन सम्मेलन, फागुन १३ गते प्रादेशिक राजनीति र सुशासन सम्मेलन हुनेछ। फागुन १४ गते राष्ट्रिय सुरक्षा प्रणाली, न्यायिक पद्धति कार्यान्वयन सम्मेलन, फागुन १५ गते आत्म निर्भरमुखी राष्ट्रिय कृषि सम्मेलन, फागुन १६ गते योग तथा खेल सम्मेलन, फागुन १७ गते पूर्वीय चिकित्सा पद्धति र जनस्वास्थ्य विकास सम्मेलन हुने भएको मूल संयोजक कमलनयनाचार्यले बताए। यस्तै, फागुन १८ गते राष्ट्रिय अर्थतन्त्रको विकास र वित्तीय संस्थाको योगदान, फागुन १९ गते समावेशीताको सिद्धान्त र महिलाको क्षमता विकास सम्मेलन, फागुन २० गते भाषा, साहित्य र संस्कृति संरक्षण सम्मेलन हुने छ। फागुन २१ गते समाजसेवा र समाजसेवीको प्रभावकारिता सम्मेलन, फागुन २२ गते प्राकृतिक स्रोत संरक्षण र वातावरण सम्मेलन तथा फागुन २३ गते बैदिक सनातन तथा बौद्ध धर्म र धार्मिक संस्थलको संरक्षणसम्बन्धी सम्मेलनसमेत हुने भएको संयोजक कमलनयनाचार्यले बताए। उनले महायज्ञमा २१ हजार ५ सय ५५ क्विन्टल धान्यान्चलसमेत गर्न लागेको बताए। ब्रह्माण्डी महायज्ञ अहिलेसम्म नेपालमा नभएको र बागलुङमा पहिलोपटक हुन लागेको उनले जानकारी दिए। मेरो जानकारीमा भएसम्म यस्तो खालको यज्ञ नेपालमा भएको छैन, उनी भन्छन्, महायज्ञको अध्यक्ष भगवान् मुक्तिनाथ, संरक्षक भगवान् पशुपतिनाथ, आह्वानकर्ता भगवान् बुद्ध र स्वागतकर्ता गण्डकी नदी कृष्णगण्डकी र शुक्लागण्डकी दिदीबहिनी रहनेछन्। यो एउटा अद्भुत संयोग रहनेछ। ब्रह्माण्डीय महायज्ञ केवल धार्मिक कार्यक्रम मात्र नभई जल जोगाउन राष्ट्रिय आह्वान भएको कमलनयनाचार्यले बताए। जल र गौ जोगाउन सक्यौं भने नेपाल समृद्ध हुन्छ, उनले भने, यो महायज्ञ मात्र होइन। यो ब्रह्माण्डीय महायज्ञ हो। यहाँ जल, ऊर्जा, विकास तथा वातावरण, देश विकासको अवधारणा र कार्यान्वयनका साथै राजनीति र सुशासनका बारेमा सम्मेलन हुनेछन्। १५ दिनसम्म चल्ने महायज्ञमा २५ फिट अग्लो मौलो २१ हजार कर्ताबाट धान अर्पण गरेर पुरिनेछ। पञ्चकोटमा विश्वशान्ति कलश निर्माणका लागि २०७१ सालमा शिलान्यास भए पनि काम पूरा हुन सकेको छैन। १५१ फिट अग्लो कलशमा करिब एक हजार पाँच सय व्यक्ति अटाउने गरी हामी कलश निर्माण भइरहेको छ। कलश निर्माणका लागि ४० फिट जमिनमुनिबाट फाउन्डेसन तयार पार्ने काम भइसकेको उनले बताए। ४० फिट तलबाट कलशका लागि फाउन्डेसनको काम भइसकेर एक तला ढलान भइसकेको छ, उनले भने, यो नेपालमै पहिलोपटक विश्वशान्तिको सन्देश कालीगण्डकीको तटबाट सन्देश प्रवाह गर्नेगरी काम गर्दैछौं। ५ हजार ५ सय ५५ केजीको महाघण्ट तयार भएर पञ्चकोटमा आइपुगेको छ। उक्त महाघण्ट महायज्ञकै अवसरमा फागुन १० गते राष्ट्रपति रामचन्द्र पौडेलले अनावरण गर्ने संयोजक कमलनयनाचार्यले बताए। पञ्चकोटमा अहिलेसम्म ५० करोड बढीको पूर्वाधार तयार भइसकेका छन्। २०७१ सालमा सञ्चालन गरिएको पहिलो महायज्ञबाट उठेको रकमबाट सुरु गरिएको पञ्चकोट निर्माणको कामले अहिले एउटा स्वरूप धारण गरेको छ। शिश महल, सत्संग भवन, गणेश मन्दिर, हनुमानको मूर्ति, पञ्चनारायण मन्दिर, लक्ष्मीनारायण मन्दिर, गरुडशिला लगायतका संरचनाहरू पञ्चकोट विकास परिषद्का प्रतिनिधि अध्यक्ष दामोदर शास्त्रीले बताए। उनले गरुडनारायणको मन्दिर, हनुमानको मूर्ति स्थापना, सडक पूर्वाधारको सुधार तथा निर्माण, खानेपानीको व्यवस्थापन लगायका कामहरू सम्पन्न भइसकेको बताउँदै विशेष गरी ठूलो भौतिक र धार्मिक संरचनाहरू ताराजालकोट रहेको ठाउँमा निर्माण भइरहेका जानकारी दिए।"
"नमुना प्रयास, नमुना पालिका","मजबुत सहकार्य, संघ र प्रदेश सरकारको सहयोग र समुदाय परिचालन नै हुन्। यी पालिकाहरूले गरेको नमुना कामलाई थाँती राखेर हेर्ने हो भने देशभरका धेरै पालिकालाई विकृति र विसंगतिको चाङमा भेट्न सकिन्छ। दुई दशक जनप्रतिनिधिविहीन भएको स्थानीय तहले पछिल्ला ६ वर्षमा गरेको काम सराह्रनीय देखिएको छ। विकट र दूरदराजमा पनि अनेकन राम्रा कामको सुरुआत हुनु संघीयता कार्यान्वयनको सफलताको सूचक हो भन्दा अत्युक्ति हुँदैन। मुस्किलले तीन लाख रूपैयाँ पाउने गाउँ विकास समितिहरू स्थानीय सरकार अर्थात् गाउँका सिंहदरबारमा परिणत भएपछि उनीहरू अर्बौंको बजेटको पहुँचमा पनि पुगेका छन्। जसले संघ सरकारजस्तै स्वायत्तसरह भएकाले योजना र कार्यान्वयनमा पनि परिणाम देखाउन सक्ने हैसियतमा पुर्याएको छ। यसबीच प्रायः स्थानीय तहले आफ्ना सबै वडामा सडक सञ्जाल विस्तार गरेको छ। विकासका अन्य पूर्वाधार, शिक्षा र स्वास्थ्यको सूचकांकमा पनि स्तर वृद्धि गरेका छन्। स्थानीय सरकारहरू भएकै कारण सिंहदरबारले नदेखेको दूरदराजमा विकासले चिहाउने अवसर पाउन थालेका हुन्। सानातिना सरकारी कामका लागि पनि सदरमुकाम धाउनुपर्ने बाध्यतासमेत मुलुकभर रहेका ७ सय ५३ स्थानीय तहले लगभग अन्त्य गरिसकेका छन्। केही स्थानीय तहले गरेका नमुना कामले देशभर नै सकारात्मक सन्देश दिएका छन्। बुटवलमा भएको सडक विस्तार, तिलोत्तमाले कायम गरेको सुशासन, भरतपुर, वालिङलगायत स्थानीय तहले गरेका काम वास्तममै सबै प्रदेशका पालिकाहरूले सिक्न लायक छन्। आखिर यी पालिकाहरूले आफूलाई कसरी नमुना बनाउन सके ? जनप्रतिनिधि र कर्मचारीको स्थानीय तहलाई अब्बल बनाउने हुटहुटी, मजबुत सहकार्य, संघ र प्रदेश सरकारको सहयोग र समुदाय परिचालन नै हुन्। यी पालिकाहरूले गरेको नमुना कामलाई थाँती राखेर हेर्ने हो भने देशभरका धेरै पालिकालाई विकृति र विसंगतिको चाङमा भेट्न सकिन्छ। अझ भ्रष्टाचारको दलदलमै भासिएका पनि कैयौं उदाहरण पाउन सकिन्छ। कतिसम्म भने जनप्रतिनिधि र कर्मचारीको कमिसन र कमाउधन्दामा लागेको घामजस्तै छर्लंग छ। पार्टी, नातागोता र व्यक्तिकेन्द्रित योजना र कामले त स्थानीय तहको प्रगतिमात्र कमजोर बनेको छैन, देश विकासलाई नै दशकपछि धकेलिदिएका छन्। समग्रमा संघीय संरचनामाथि नै वितृष्णा फैलाएका छन्। इच्छाशक्ति हुने पालिकाहरूले अन्य पालिकासरह संघ र प्रदेशबाट प्राप्त गर्ने बजेट, अनुदान र जनशक्तिबाटै राम्रा काम गरेर देखाएका छन्। उनीहरूले जनताको पक्षमा उत्तरदायी भएर काम गर्ने हो भने आफ्नो पालिकालाई नमुना बनाउन सकिन्छ भन्ने उदाहरण दिएका छन्। जुन मुलुकभरका सबै स्थानीय सरकारले सिक्न ढिला भइसकेको छ।"
"सरकारविरुद्ध सडक आन्दोलनको तयारीमा एमाले, आजबाट केन्द्रीय कमिटी बैठक बस्दै","काठमाडौं : प्रमुख प्रतिपक्ष दल नेकपा एमाले सरकारविरुद्ध आक्रमक रुपमा प्रस्तुत हुने तयारी गरेको छ। सरकारले मुलुक र जनतामाथि चरम ज्यादती गर्न थालेको र राष्ट्रिय स्वाधीनतामाथि समेत गम्भीर खालका आँच आउने काम गरेको निष्कर्षसहित एमालेले सडक आन्दोलनको तयारीमा जुटेको हो। एमालेको पछिल्लो समय केन्द्रदेखि जिल्लासम्मका संगठन चलायमान भएका छन्। मिसन ग्रासरुट अभियान र मध्यपहाडी लोकमार्ग केन्द्रित गरिएको अभियानका चलाएको एमालेले प्रदेश अधिवेशन सकिएलगत्तै जिल्ला अधिवेशन पनि धमाधम गरिरहेको छ। महासचिव शंकर पोखरेलका अनुसार आजबाट बिहीबारसम्म केन्द्रीय कमिटी बैठक बस्दैछ। पार्टी कार्यालय च्यासलमा आज बिहान ११ बजे बैठक बस्ने तय भएको हो। केन्द्रीय कमिटी बैठकका जनपरिचालन र जनदबाब, राजनीतिक स्थितिको समीक्षा, संगठनात्मक प्रतिवेदन, संगठन शुद्धीकरणबारे विशेष कार्य योजना तर्जुमा प्रमुख एजेन्डा तय गरेको महासचिव पोखरेलले जानकारी दिए। बैठकमा अध्यक्ष केपी शर्मा ओलीले मुलुकको समसायिक परिस्थितिबारे विश्लेषण गर्ने र त्यसमा सरकारको काम कारबाही, पार्टीले तत्काल गर्नुपर्ने कामबारे निर्देशन दिने बताइएको छ। गठबन्धन सरकारको कारण राष्ट्रिय हित, जनसरोकार र सुशासनका विषयमा प्रश्नमा गम्भीर बिचलन आएको एमालेको दाबी छ। बिहीबार बसेको सचिवालय बैठकले सरकारविरुद्ध जनपरिचालन गर्ने निर्णय गरेपछि एमालेको भातृसंगठन अनेरास्ववियूले समेत चरणबद्ध आन्दोलन गर्ने घोषणा घोषणा गरेको छ।"
रैथाने परिकारले तान्यो ४० हजारलाई,"बर्दिबास : धेरै बर्दिबासेलीको भान्छामा तीन दिनसम्म साँझको खाना पाकेन। खाना नपाक्नुको कारण थियो, महोत्तरी खाना महोत्सव। महोत्सवमा थरीथरीका रैथाने खानाखाजाको परिकार पस्किएको थियो। जहाँ सबैजना साँझको खानाखाजा खान पुग्थे। महोत्सव फागुन ५, ६ र ७ गते चलेको थियो। बर्दिबासको ४०५० वर्षको व्यापारिक बिरासतमा पहिलोपटक खाना महोत्सव लगाइएको थियो। जहाँ एकसे एक रैथाने खानाखाजाको स्वाद चखाइएको थियो। सानादेखि तारे होटलसमेतले स्वादिष्ट परिकारहरू पस्किएको होटल तथा पर्यटन व्यवसायी संघ महोत्तरीका सचिव परमेश्वर महतोले बताए। बर्दिबास होटलहरूको हबले चिनिन्छ। रैथाने परिकारको बेजोड स्वाद संघका महासचिव नारायण घिमिरेका अनुसार आहा ! घोंघीको स्वाद बेजोड थियो। कटियाको मासु हेर्दै जिब्रो रसाएर स्टलमा उपभोक्ताहरू चाख्न पुगे। तारेको माछा खाउँखाउँ लागेर भोकाएका पेटहरू त्यहाँँ झुमे। मधेसको बगियाँ, पुरी र तरुवाको स्वाद चाख्नेहरूको भिडै थेगिनसक्नु थियो। त्यसमा भोक मेटिएपछि स्वादिष्ट मिठा पानको स्वाद त जीब्रोले छोड्नै मानेन। जीवनमा पहिलोपटक एकै ठाउँमा यतिधेरै परिकारहरू खान पायौं, बर्दिबासकी अमृताकुमारी महतो भन्छिन्, परिवारसहित महोत्सवमा पुग्दा छुट्टै आनन्द आयो। मधेस प्रदेशको फरकफरक संस्कृतिका परिकार, गीतसँगीत र पहिरनले बर्दिबासमा उत्सवको माहोल नै बन्यो। देशविदेशका करिब ४० हजार मानिसहरूले महोत्सवमा खानाखाजा चाखेका थिए। होटल तथा पर्यटन व्यवसायी महासंघ मधेस प्रदेशका अध्यक्ष हीरा गौतम विस्तारै मधेस प्रदेशका सबै जिल्लामा खाना महोत्सव लगाउने बताउँछन्। महोत्सवमा सानादेखि तारे होटलको सेवा छ, उनले भने, हामीले कमाउने भन्दा पनि खानाको प्रचारप्रसार र पर्यटन प्रबद्र्धनका लागि महोत्वस लगाएका हौं। पूर्वपश्चिम महेन्द्र राजमार्ग र बीपी राजमार्गको बर्दिबाससिन्धुलीखुर्कोट सडकखण्डको केन्द्रबिन्दु बर्दिबास चोकमा खाना महोत्सव लगाइएको थियो। होटल तथा पर्यटन व्यवसायी संघ महोत्तरीका अध्यक्ष गोपाल (गुञ्ज) कार्कीले स्वादिलो खाना सस्तो मूल्यमा सबैलाई उपलब्ध गराउन सडक खाना महोत्सव लगाएको बताउँछन्। पर्यटन क्षेत्रको खोजी गरिँदै बर्दिबाससँग प्राकृतिक चुरिया पहाडका पाखापखेराहरू भएकाले पर्यटनको प्रचुर सम्भावना रहेको बर्दिबास उद्योग वाणिज्य संघका अध्यक्ष विष्णु खड्का बताउँछन् । हामीले पर्यटन तथा व्यापार प्रबद्र्धनका लागि मेलामहोत्सव लगाउँदै आएका छौं, उनी भन्छन्, बर्दिबासको ४०५० वर्षको व्यापारिक इतिहासमा छुट्टै खालको खाना महोत्सव आयोजना भयो। यसले दुरगामी महत्व राखेको छ। बर्दिबासमा पर्यटन क्षेत्र विस्तारका लागि तीनै तहको सरकार लाग्नु पर्ने बताउँदै उनले थपे, अहिले हामी पर्यटनको सम्भावना भएका स्थानहरूको खोजी गर्न पैदल यात्रा गरिरहेका छौं। अब पर्यटन क्षेत्रको बिस्तारमा तीनै तहको सरकार लाग्नुपर्छ। बर्दिबास होटल र शिक्षाको हब बन्दै गएको छ। अब पर्यटनको हब बनाउन बर्दिबास नगरपालिकाले योजना बनाएर काम गरिरहेको मेयर प्रह्लाद कुमार क्षेत्रीले सुनाए । यहाँ होटल धेरै भए। यसलाई व्यवस्थित गर्न र पर्यटनका सम्भावनाको खोजी गर्दै विकास गर्न हामी योजना बनाएर अघि बढेका छौं, मेयर क्षेत्रीले भने, पर्यटन तथा सांस्कृतिक प्रबद्र्धन समिति गठन गरेर काम अघि बढाएका छौं बर्दिबासमा रामजानकी फन पार्क र ताल बनाउने योजना अघि सारेको उनले सुनाए।"
तेक्वान्दो खेलाडी छनोट,"काठमाडौं : आगामी मार्चमा चीनको ताइयाङ सहरमा हुने एसियाली छनोट प्रतियोगितामा सहभागी हुने नेपालका तेक्वान्दो खेलाडीको छनोट सम्पन्न भएको छ। सातदोबाटोस्थित नेपाल तेक्वान्दो एकेडेमीमा सम्पन्न प्रतियोगिताबाट दुई पुरुष र दुई महिला खेलाडी छनोट गरिएको हो। यस्तै पारालिम्पिकमा भने दुई पुरुष र एक महिला खेलाडी छनोट हुन सफल भए। मार्च १५ देखि १७ तारिखसम्म चीनमा हुने प्रतियोगिता यही वर्ष फ्रान्सको पेरिसमा आयोजना हुने ओलम्पिक तथा पारालिम्पिकको छनोट खेल रहेको नेपाल तेक्वान्दो संघले जनाएको छ। प्रतियोगितामा ग्योरोगीको महिला ४९ केजी तौल समूहमुनि अञ्जली तामाङ र ६७ केजीमुनि इन्दिरा बस्नेत छनोट भए। गत असोजमा चीनमा सम्पन्न १९औं एसियाली खेलकुदमा सहभागी अञ्जली र इन्दिरा नेपाल पुलिस क्लबका खेलाडी हुन्। यसैगरी पुरुष ५८ केजीमुनि राहुल कुमाल र ६८ केजीमुनि नेपाल वीरबहादुर महरा छनोट भए। राहुल त्रिभुवन आर्मी र महरा नेपाल पुलिस क्लबका खेलाडी हुन्। दुवै खेलाडी १९औं एसियाली खेलकुदमा सहभागी भएका थिए। छनोट प्रतियोगितामा महिला तथा पुरुष गरी ३८ खेलाडी सहभागी रहेको संघले जनाएको छ। यस्तै पारा तेक्वान्दोअन्तर्गत के४४ विधाको महिला ५७ केजीमुनिको तौल समूहमा पलेशा गोवद्र्धन, पुरुष ६३ केजीमुनि भरतसिंह महता र पुरुषकै ५८ केजीमा अमिर भ्लोन छनोट भएको अन्तर्राष्ट्रिय प्रशिक्षक कविराज नेगी लामाले जानकारी दिए। सन् २०२० को ओलम्पियन पलेसाले चीनमा भएको एसियन पारा गेम्समा ऐतिहासिक कांस्य पदक जितेकी थिइन्।"
"जो नक्कली लाइसेन्समा मुछिए, उनैले मन्त्रीलाई दोषी देखाए","आफूले कारबाही गर्न भनेर अख्तियारलाई पत्राचार गरेका व्यक्ति नै आयोगमा बसेर पूर्वाग्रही प्रतिवेदन बनाइएको मन्त्री ज्वालाको तर्क थियो। त्यसैकारण उनले आफूलाई दोषी ठहर गरिएको प्रतिवेदन अध्ययन गर्न पाउनुपर्ने तर्क मन्त्रिपरिषद्मा गरेका थिए। तर, गृहमन्त्री श्रेष्ठले दिन मानेनन्। काठमाडौं : यातायात व्यवस्था विभागबाट ०७२ भदौ यता ६६ हजार बढी नक्कली सवारी लाइसेन्स जारी भए। लिखित परीक्षा र बिना ट्रायल नक्कली लाइसेन्स प्रकरणमा अर्बौंको चलखेल भएको विभागकै अध्ययन प्रतिवेदनले देखायो। त्यसपछि विभागले नक्कली लाइसेन्सको छानबिन गर्न पुस २९ गते अख्तियार दुरुपयोग अनुसन्धान आयोग र नेपाल प्रहरीको केन्द्रीय अनुसन्धान ब्युरो (सीआईबी) लाई पत्राचार गर्यो। दुवै निकायले नक्कली लाइसेन्स प्रकरणको छानबिन गरिरहेका छन्। विभागका १० महानिर्देशकका पालामा नक्कली लाइसेन्स जारी भएका थिए। सबैभन्दा बढी रूपनारायण भट्टराईको पालामा छापिएका थिए। यस्तै, नारायणप्रसाद भट्टराई महानिर्देशक भएका बेला ६ सय ६९ नक्कली लाइसेन्स जारी भएका थिए। ०७९ फागुन २६ देखि ०८० साउन १० सम्म विभागको महानिर्देशक बनेका भट्टराईका पालामा डाटा इन्ट्री गरी बिक्री गर्ने तयारी अवस्थामा राखिएका १ सय ५३ लाइसेन्स फेला परेका थिए। नक्कली लाइसेन्स प्रकरणमा छानबिनका लागि अख्तियार र (सीआईबी) लाई पत्राचार गर्न भौतिकमन्त्री प्रकाश ज्वालाले निर्देशन दिएपछि भट्टराई मन्त्री ज्वालासँग रिसाएका थिए। तर, अख्तियारलाई छानबिनका लागि पत्र पठाएको कुरा आफूलाई थाहा नभएको भट्टराईले बताए। त्यो विषय हाम्रो जानकारीमा छैन, भट्टराईले अन्नपूर्णसँग भने। अख्तियारले छानबिन गरिरहेकै बेला भट्टराई गृह मन्त्रालय पुगे। गृहको प्रवक्ता बने। यसैबीच बालकुमारी घटना भयो। कोरियाको पानी जहाज निर्माण कम्पनीमा काम गर्न फेल भएका विद्यार्थीले उत्पादनमूलक क्षेत्रका लागि भाषा परीक्षा दिन पाउनुपर्ने भन्दै बालकुमारीमा प्रदर्शन गरेका थिए। पार्टीको कार्यक्रममा भाग लिएर फर्कंदै गरेका मन्त्री ज्वाला प्रदर्शन क्षेत्रमा पुगेका थिए। त्यस क्रममा प्रहरीले गोली चलायो, दुई युवाको ज्यान गएको थियो। उक्त घटनाबारे जाँचबुझ आयोग बन्यो। उनै, भट्टराई आयोगको सदस्य बने। आयोगले आफ्नो प्रतिवेदन शुक्रबार गृहमन्त्री श्रेष्ठलाई बुझायो। उक्त प्रतिवेदनमा मन्त्री ज्वालालाई दोषी देखाइएको थियो। गृहमन्त्री श्रेष्ठले आइतबार बसेको मन्त्रीपरिषद बैठकमा उक्त प्रतिवेदन प्रधानमन्त्रीलाई बुझाए। त्यस क्रममा उपप्रधान तथा गृहमन्त्री श्रेष्ठ र भौतिकमन्त्री ज्वालाबीच चर्कै विवाद भएको एक मन्त्रीले जानकारी दिए। आफूले कारबाही गर्न भनेर अख्तियारलाई पत्राचार गरेका व्यक्ति नै आयोगमा बसेर पूर्वाग्रही प्रतिवेदन बनाइएको मन्त्री ज्वालाको तर्क थियो। त्यसैकारण उनले आफूलाई दोषी ठहर गरिएको प्रतिवेदन अध्ययन गर्न पाउनुपर्ने तर्क मन्त्रिपरिषद्मा गरेका थिए। तर, गृहमन्त्री श्रेष्ठले दिन मानेनन्। गृहमन्त्री श्रेष्ठले सरकारको प्रतिवेदन पार्टीपार्टीलाई दिन नमिल्ने तर्क गरे। त्यसको प्रतिवाद गरेका थिए अर्का उपप्रधान तथा रक्षामन्त्री पूर्णबहादुर खड्काले। उनले एउटा कुनै दलको सरकार हो कि गठबन्धनको भनी प्रश्न गरेका थिए। मन्त्रीबीच चर्को विवादपछि प्रधानमन्त्रीले तीन जना मन्त्रीसँग छुट्टै छलफल गरेका थिए। नक्कली लाइसेन्स प्रकरणमा संलग्न पाइएपछि कारबाहीका लागि सिफारिस गरिएका व्यक्तिले पूर्वाग्रही रूपमा बनाएको प्रतिवेदनको काम छैन, एकीकृत समाजवादीका सचिव जीवनराम श्रेष्ठले भने, बालकुमारीमा गोली हान्न निर्देशन दिने र गोली हान्ने निर्दोष हुने, बाटोमा हिँडेको मन्त्री दोषी हुने भन्ने पनि कहीँ तर्क हुन्छ ? यो पनि पढ्नुहोस बालकुमारीमा आगजनी भएको गाडी यातायात मन्त्री ज्वालाको भएको पुष्टि बालकुमारीमा प्रहरीले चलाएको गोलीबाट एकजनाको मृत्यु बालकुमारीमा प्रहरीको गोली लागेर घाइते भएका अर्का युवाको पनि मृत्यु बालकुमारी घटना : सिडियोलाई गृह मन्त्रालय र एसएसपीलाई प्रहरी हेडक्वाटर तानियो बालकुमारी घटना : गृहमन्त्रीको राजीनामा माग गर्दै माइतीघरमा युवाहरुको प्रदर्शन (तस्बिर) बालकुमारी घटनामा ज्यान गुमाएका परिवारलाई राहतस्वरुप १०१० लाख दिने सरकारको निर्णय बालकुमारी घटनामा इपीएस शाखाका निर्देशकसहित तीन जना निलम्बित, सिडिओ र प्रहरी प्रमुखलाई फिर्ता बोलाइयो बालकुमारी प्रदर्शनमा पक्राउ परेका ७३ जना रिहा मन्त्री ज्वालाको गाडीमा आगजनी र मन्त्रीको ज्यानको सवाल भएकाले प्रहरीले बल प्रयोग गर्यो बालकुमारी काण्ड : कोरिया रोजगारी गुम्ने संशय बालकुमारी घटनामा दोषी जोसुकै होस् कारवाही गर्छौं : गृहमन्त्री बालकुमारी घटना : सुर्खेतमा प्रदर्शनकारीद्वारा प्रशासन घेराउ बालकुमारी घटनामा मन्त्री ज्वाला दोषी छैनन् : माधव नेपाल भीम रावलको आक्रोश : बालकुमारी घटना गणतन्त्रविरुद्धको डिजाइनमा भयो भनेर प्रधानमन्त्रीले मोड्न खोज्दैछन् पुल निर्माणको माग गर्दै सरोकारवालाको मन्त्री ज्वालालाई ध्यानाकर्षण बालकुमारीमा चुकेको गृह प्रशासन करिब एक लाख नक्कली लाइसेन्स रद्द गर्दैछौं : यातायात मन्त्री बालकुमारी घटना : जाँचबुझ आयोगको म्याद थपियो ३ अर्बको नक्कली लाइसेन्स किनबेच भएको छ जाँचबुझ आयोगले बुझायो बालकुमारी घटनाको प्रतिवेदन बालकुमारी घटना : मन्त्री ज्वालालाई तत्काल बर्खास्त गरेर कारबाही गर्न एमालेको माग भौतिक मन्त्रीलाई बर्खास्त गर्न एमालेको माग बालकुमारी घटनामा प्रधानमन्त्रीको जवाफ : प्रतिवेदन अध्ययनपछि दोषीमाथि कारवाही हुन्छ"
मधेसलाई उपाधि,"काठमाडौं : मधेस प्रदेशले मनमोहन स्मृति यू१६ राष्ट्रिय क्रिकेट प्रतियोगिताको उपाधि जितेको छ। पोखरा रंगशालाको क्रिकेट मैदानमा सोमबार भएको फाइनलमा सुदूरपश्चिम प्रदेशलाई पाँच विकेटले पराजित गर्दै मधेसले उपाधि जितेको हो। सुदूरपश्चिमले दिएको ८७ रनको लक्ष्य मधेसले २०४ ओभरमा पाँच विकेट गुमाउँदै पूरा गरेको थियो। मधेसका परिमार्जन यादवले अविजित ३० रन बनाए। यस्तै मोहमद अमौनले २० र प्रियांसु कर्णले १३ रनको योथदान दिए। सुदूरपश्चिमका डम्बर माझीले दुई विकेट लिए। यसअघि टस जितेर ब्याटिङ रोजेको सुदूरपश्चिमले २०२ ओभरमा सबै विकेट गुमाउँदै ८६ रनको योगफल तयार पारेको थियो। सुदूरपश्चिमका विशाल विष्टले २४, निराजन गौतमले १८ र सचिन साउदले १४ रन बनाए। मधेसका धिरेन्द्र पासवानले चार विकेट लिए। यस्तै रोहन यादवले तीन विकेट हात पारे। उपाधिसँगै मधेसले एक लाख रुपैयाँ पुरस्कार पायो। उपविजेता सुदूरपश्चिमले ५० हजार रुपैयाँमा चित्त बुझायो। प्रतियोगितामा मधेस प्रदेशका चन्दन राम सर्वोकृष्ट खेलाडी घोषित हुँदा सुदूरपश्चिमका डम्बर माझी उत्कृष्ट बलर र मधेसका राहुल हक अन्सारी उत्कृष्ट ब्याटर चुनिए। प्रतियोगितामा सात प्रदेश र आयोजकको एक गरी आठ टोलीको सहभागिता थियो।"
दोलखाको हाटडाँडा केन्द्रविन्दु भएर भूकम्पको धक्का,काठमाडौं : दोलखा जिल्लाको हाटडाँडा केन्द्रविन्दु भएर भूकम्प गएको छ । राष्ट्रिय भूकम्प मापन तथा अनुसन्धान केन्द्र लैनचौरका अनुसार आज बिहान ४ बजेर ५८ मिनेट जाँदा दोलखा जिल्लाको हाटडाँडा आसपास केन्द्रविन्दु भएर चार दशमलव एक रेक्टरस्केलको भूकम्प गएको हो । यही फागुन ४ गते बझाङ जिल्लाको परकाट्ने केन्द्रविन्दु भएर चार दशमलव चार रेक्टरस्केलको भूकम्प गएको थियो । रासस
आगामी तीन दिन देशका यी भागमा वर्षा र हिमपात हुने,"काठमाडौं : आगामी तीन दिन देशका पहाड र तराईका केही भागमा सामान्य वर्षा र हिमाली भागमा हिमपात हुने मौसम पूर्वानुमान महाशाखाले उल्लेख गरेको छ। हाल नेपालमा पश्चिमी वायुको प्रभाव रहेको छ। गण्डकी, कर्णाली र सुदूरपश्चिम प्रदेश लगायत देशका पहाडी भूभागमा आंशिक देखि साधारणतया बदली रही बाँकी भूभागमा मौसम आंशिक बदली देखि मुख्यतया सफा रहेको छ। तराइका थोरै स्थानमा हल्का हुस्सु लागिरहेको छ। आज दिउँसो गण्डकी, लुम्बिनी, कर्णाली र सुदूरपश्चिम प्रदेश प्रदेशका केही स्थानहरूमा हल्का देखि मध्यम वर्षाको साथै देशका बाँकी पहाडी भूभागका थोरै स्थानहरूमा हल्का वर्षाको सम्भावना रहेको महाशाखाले जनाएको छ। महाशाखाले बुलेटिनमा सुदूरपश्चिम र कर्णाली प्रदेशका उच्च पहाडी तथा हिमाली भूभागका केही स्थानहरूमा हल्कादेखि मध्यम हिमपातको साथै बाँकी उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको उल्लेख गरेको छ। त्यस्तै आज राती पनि देशका पहाडी भूभागका एकदुई स्थानमा हल्का वर्षाको सम्भावना छ। सुदूरपश्चिम र कर्णाली प्रदेशका उच्च पहाडी तथा हिमाली भूभागका थोरै स्थानहरूमा र बाँकी उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको जनाएको छ। बुधबार मधेश प्रदेश लगायत देशका पहाडी भूभागका थोरै स्थानहरूमा हल्का वर्षाको सम्भावना रहेको छ। सुदूरपश्चिम ,कर्णाली र गण्डकी प्रदेशका उच्च पहाडी तथा हिमाली भूभागका केही स्थानहरूमा हल्कादेखि मध्यम हिमपातको साथै बाँकी उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको छ। त्यस्तै बिहीबार पनि कोशी, मधेश, बागमती र गण्डकी प्रदेशका केही स्थानहरूमा तथा बाँकी प्रदेशका थोरै स्थानहरूमा हल्का देखि मध्यम वर्षाको सम्भावना रहेको छ । कोशी, बागमती र गण्डकी प्रदेशका उच्च पहाडी तथा हिमाली भूभागका केही स्थानहरूमा तथा बाँकी प्रदेशका उच्च पहाडी तथा हिमाली भूभागका थोरै स्थानहरूमा हल्का देखि मध्यम हिमपातको सम्भावना रहेको छ ।"
उद्योगमा अघोषित लोडसेडिङ किन ?,"सरकारी संस्था प्राधिकरण नाफामुखी मात्र हुनुभएन। सरसर्ती हेर्दा उद्योगले दुःख पाइरहेको देखिए पनि यसको भ्यालुचेनले गर्दा अर्थतन्त्रमा पनि असर गरिरहेको छ। मुलुकमा आर्थिक मन्दी छ। त्यसैकारण उद्योगहरू निकै कम क्षमतामा सञ्चालन भइरहेका छन्। यही बेला उद्योगहरूले १२ घण्टासम्म लोडसेडिङ भोगिरहेका छन्। उद्योगमा भइरहेको अघोषित लोडसेडिङको मारमा उद्योगीव्यवसायी छन्। हिउँदयामका कारण विद्युत् उत्पादन घटिरहेको छ। तर, कम क्षमतामा चलेका उद्योग हिउँदमा नचलाए पनि हुन्छ, भनेर विद्युत् प्राधिकरणले भन्न मिल्दैन। कम क्षमतामा चले पनि धेरै उद्योग २४ सै घण्टा चलाउनुपर्ने हुन्छ। कि त विद्युत्को अभावमा यी उद्योग महिनौ बन्द गर्नुपर्यो। नत्र २४ घण्टा बन्द गर्नै मिल्दैन। बिजुली भए पनि नभए पनि २४ सै घण्टा उद्योग सञ्चालन गर्नुपर्छ। प्राधिकरणले लोडसेडिङ गरेका कारण डिजेल खपत बढिरहेको छ। जेनेरेटर चलाउँदा प्रतियुनिट ५० रुपैयाँ पर्न जान्छ। जबकि विद्युत् प्रतियुनिट करिब १० रुपैयाँ छ। प्रतियुनिट ४० रुपैयाँ महँगो पर्न जान्छ। यसले वस्तु उत्पादनको लागत बढाउँछ। लागत बढे पनि उत्पादित वस्तुको मूल्य बढाउने अवस्था छैन। उसै पनि बजारमा मूल्यवृद्धि छ। यस कारण उद्योगीहरू निकै अप्ठ्यारो स्थितिमा छन्। कोभिडका कारण बैंकको ब्याज तिर्न गाह्रो भयो, बजारबाट पैसा उठ्न सकेको छैन। लोडसेडिङका कारण उद्योगहरू दिनप्रतिदिन घाटा बेहोरिरहेका छन्। लागत थपिएको छ। निकासी गर्ने उद्योग झन् मारमा परेका छन्। सरकारले निकासी बढाउने र व्यापार घाटा कम गर्ने त भन्छ, यो पाराले कसरी सम्भव हुन्छ ? विद्युत्मा प्राधिकरणको एकाधिकार भएकाले पनि अहिलेको अवस्था सिर्जना भएको हो। प्राधिकरणले विद्युत् बढी भए नलिने र विद्युत् आपूर्ति घटी हुँदा पनि भारतबाट नकिन्ने नीति लिएको छ। अर्कोतिर प्रसारणलाइनको अभाव देखाएर प्राधिकरणले मनलाग्दी गरिरहेको छ। आफूलाई घाटा हुने बहानामा प्राधिकरणले मुलुकलाई आवश्यक बिजुली भारतबाट नकिन्दा हिउँदयाममा उद्योगले बिजुली नपाएका हुन्। सरकारी संस्था प्राधिकरण नाफामुखी मात्र हुनुभएन। सरसर्ती हेर्दा उद्योगले दुःख पाइरहेको देखिए पनि यसको भ्यालुचेनले गर्दा अर्थतन्त्रमा पनि असर गरिरहेको छ। (उद्योगी अग्रवाल, नेपाल उद्योग परिसंघ (सीएनआई) का अध्यक्ष हुन्।)"
"कांग्रेसमा मध्यराति सहमति : गठबन्धन नगर्ने, संगठन बलियो बनाउने","काठमाडौं : हामी संकल्प गर्छौं कि नेपाली कांग्रेसले भविष्यमा हुने आवधिक निर्वाचनहरूमा निर्वाचनपूर्व गठबन्धन (प्रिइलेक्सन एलायन्स) गरेर अब कहिल्यै आफ्ना मतदातालाई अन्य कुनै दलको चुनाव चिह्नमा मत हाल्ने अवस्था सिर्जना गर्ने छैन, महामन्त्री गगन थापाको सांगठानिक प्रतिवेदनमा उल्लेख छ। थापाको यही प्रस्तावले कांग्रेसमा सोमबार दिनभर हलचल पैदा गर्यो। महासमिति बैठकको बन्द सत्र सुरु हुन सकेन। पार्टी सभापति शेरबहादुर देउवाले चुनावमा गठबन्धन नगर्ने भन्ने प्रतिवेदनको वाक्यांस फेर्न महामन्त्री थापासँग पटकपटक आग्रह गरे। थापाले मानेनन्। सभापति देउवा अहिल्यै चुनावी गठबन्धनबारे नीति बनाउन नहुने पक्षमा थिए। तर, महामन्त्री थापालाई संस्थापन इतर शेखर कोइराला समूहको आशिंक समर्थन छ। थापा आफ्नो प्रस्तावबाट टसमस भएका छैनन्। महासमिति उद्घाटनपछि पदाधिकारी र पूर्वपदाधिकारीको बैठक देउवा निवासमा बस्यो। त्यहाँ पनि महामन्त्री थापा आफ्नो अडानमा अडिग रहे। चुनावमा गठबन्धन नगर्ने प्रस्ताव लैजाने अडान लिए। विगतमा गठबन्धन गर्नु हाम्रो बाध्यता थियो, अब गर्दैनौं, बैठकपछि महामन्त्री थापाले अन्नपूर्णसँग भने, यही प्रस्ताव महासमितिमा लैजाने निर्णय भयो। तर, अर्का महामन्त्री विश्वप्रकाश शर्माले भने गठबन्धन शब्द उल्लेख नगर्ने सहमति बनेको बताए। गठबन्धनबारे मौन बस्ने र संगठन निर्माणमा ध्यान दिने कुरा आयो, शर्माले भने, संगठन बलियो बनाइयो भने कांग्रेसलाई अरू दलसँग गठबन्धन गर्ने आवश्यक्तै पर्दैन। महामन्त्री थापालगायतका नेताहरूले एक्लै चुनावमा जाने नीतिमा अडान लिएपछि देउवा प्रधानमन्त्री पुष्पकमल दाहाल भेटन बालुवाटार पुगेका थिए। त्यस क्रममा देउवाले पार्टीभित्रको विवादका कारण गठबन्धनमा असर नपर्ने आश्वासन दिएका थिए। त्यसपछि देउवा पदाधिकारी बैठकमा सहभागी भएका थिए। देउवाले महासमिति बैठकको उद्घाटन सत्रमा पनि चुनावमा गठबन्धन नगर्ने भन्ने कुरा अहिल्यै निर्णय गर्न नहुने धारणा राखेका थिए। महामन्त्री थापाले सरकार निर्माणमा भने गठबन्धन गर्न सकिने प्रस्तावमा उल्लेख गरेका छन्। चुनावी प्रणालीका कारण कुनै एक दलको बहुमत आउन नसक्ने भएकाले सरकार निर्माणमा गठबन्धन गर्न सकिने भए पनि गठबन्धन बनाएर चुनावमा जान नहुने उनको प्रस्ताव छ। हाम्रो निर्वाचन प्रणालीको सीमाले गर्दा कुनै पनि दलले बहुमत प्राप्त नगरेको अवस्थामा निर्वाचन पछाडि निश्चित साझा नीति तथा कार्यक्रम बनाएर सरकार सञ्चालनका लागि तालमेल गर्ने कुरा स्वाभाविक हुन सक्छ, महामन्त्री थापाले भनेका छन्। त्यसअघि देउवाले चुनावी गठबन्धनबारे अहिल्यै निर्णय गर्न नहुने भनाइ राखेका थिए। महासमिति बैठकको उद्घाटन गर्दै देउवाले भने, भविष्यमा राजनीतिक गठबन्धन गर्ने वा नगर्ने भन्ने विषय तत्कालीन परिस्थितिमा निर्भर हुने भएको हुँदा पार्टीेले तत्कालीन परिस्थितिअनुसार गठबन्धनको औचित्य सान्दर्भिकता लगायतका विषयमा ठोस मूल्यांकन र छलफल गरी त्यसै बेलामा उचित निर्णय लिन सक्नेछ। अहिले नै चुनावी गठबन्धनबारे निर्णय गरे सत्ता गठबन्धनमा तलमाथि हुनसक्ने भय सभापति देउवालाई छ। गठबन्धन गर्न नहुनेलगायत महामन्त्री थापाले प्रतिवेदनमा राखेका केही विषयप्रति सभापति देउवा असन्तुष्ट छन्। विशेष गरी १५औं महाधिवेशनका लागि अहिलेदेखि नै मिति तोक्ने प्रस्ताव, गठबन्धन, राष्ट्रियसभा निर्वाचन र विधानबारे थापाले प्रतिवेदनमा राखेका विषयमा देउवाको असन्तुष्टि छ। महामन्त्रीको प्रतिवेदन छलफलमै जान नदिने प्रयास गर्नु नै गलत भएको केन्द्रीय सदस्य प्रदीप पौडेल बताउँछन्। उनी भन्छन्, सभापतिजिले केन्द्रीय समितिको बैठकमै पास गर्नु हुन्थेन। अहिले आएर दस्तावेज महासमितिमा पठाउनबाट रोक्न राम्रो हैन। अहिल्यै गठबन्धन नगर्ने नीति पारित गरेर जाने हो भने माओवादीले कांग्रेससँगको गठबन्धन तोडेर एमालेसँग सहकार्य गरेर सरकार बनाउन सक्ने चिन्ता सभापतिलाई छ। देउवा निकट नेता रमेश लेखक भने गठबन्धन गर्ने कि नगर्ने भन्नका लागि अझै ४ वर्ष बाँकी भएकाले अहिले नै यस्तो विषयमा अल्झिनुको कुनै अर्थ नभएको बताउँछन्। कोशीको प्रसंग हटाउन शर्मासँग आग्रह सभापति देउवाले अर्का महामन्त्री विश्वप्रकाश शर्माले तयार पारेको राजनीतिक प्रतिवेदनबाट राष्ट्रियसभा निर्वाचनका क्रममा भएको कोशी प्रसंग हटाउन भनेका छन्। शर्माले कोशी प्रकरणपछि जुनसुकै बेलामा गठबन्धन संकटमा पर्न सक्ने उल्लेख गरेका छन्। शर्माले भनेका छन्, कोशी प्रदेशका पछिल्लो पटक सरकार बनाउँदा र गत राष्ट्रियसभा चुनावमा माओवादी उम्मेदवार पराजित हुँदा सहयात्री दलले हामीप्रति असन्तोष प्रकट गरेको स्थिति छ। यो घटनाक्रमलाई गम्भीर समीक्षा गर्न, कमजोरी पहिचान गर्न र सहमतिपूर्व निदान पहिल्याउन जरुरी छ। महामन्त्री शर्माको प्रस्तावमा एउटै व्यक्ति राष्ट्रपतिमा १ पटक, प्रधानमन्त्रीमा २ पटक, मन्त्री ३ पटक र सांसद ४ पटकभन्दा बढी हुन नपाउने उल्लेख छ। त्यस्तै प्रदेशमा पनि मुख्यमन्त्री बढीमा २ पटक, मन्त्री ३ पटक र प्रदेश सांसद ४ पटकभन्दा बढी हुन नपाउने व्यवस्था दस्ताबेजमा प्रस्ताव छ। यो प्रस्तावमा केही परिमार्जन भए पनि राखिएको छ। किनभने यसमा धारणा बनाउन सकिने विषय भएकाले राखिएको देउवा निकट एक नेताले बताए।"
"कांग्रेस महासमिति बैठक : आज विभिन्न प्रतिवेदन पेश हुने, समूहगत छलफल गर्ने","काठमाडौं : नेपाली कांग्रेसको महासमिति बैठक आज बिहान ९ बजेबाट सुरु हुने भएको छ। ललितपुरको गोदावरीमा जारी महासमिति बैठकको बन्दसत्रमा आज विभिन्न प्रतिवेदन पेश गरिने भएको छ। सूचना, संचार तथा प्रचार विभागका प्रमुख मीन विश्वकर्माका अनुसार बन्द सत्रमा उपसभापति पूर्णबहादुर खड्काले नीति, महामन्त्री गगन थापाले साङ्गठनिक, अर्का महामन्त्री विश्वप्रकाश शर्माले समसामयिक र अर्थमन्त्रीसमेत रहेका डा प्रकाशशरण महतले अर्थतन्त्रको वर्तमान अवस्था र चुनौतीबारे प्रतिवेदन पेश गर्ने कार्यसूची छ। उक्त प्रस्तावहरुमाथि विभिन्न समूहमा रहेर छलफल हुने विश्वकर्माले जानकारी दिए। महामन्त्री थापाको सांगठनिक प्रतिवेदनमा सोमबार मध्यरातिमात्रै सहमति जुटेको छ। हामी संकल्प गर्छौं कि नेपाली कांग्रेसले भविष्यमा हुने आवधिक निर्वाचनहरूमा निर्वाचनपूर्व गठबन्धन (प्रिइलेक्सन एलायन्स) गरेर अब कहिल्यै आफ्ना मतदातालाई अन्य कुनै दलको चुनाव चिह्नमा मत हाल्ने अवस्था सिर्जना गर्ने छैन, महामन्त्री गगन थापाको सांगठानिक प्रतिवेदनमा उल्लेख छ। थापाको यही प्रस्तावले कांग्रेसमा सोमबार दिनभर हलचल पैदा गर्यो। महासमिति बैठकको बन्द सत्र सुरु हुन सकेन। पार्टी सभापति शेरबहादुर देउवाले चुनावमा गठबन्धन नगर्नेभन्ने प्रतिवेदनको वाक्यांस फेर्न महामन्त्री थापासँग पटकपटक आग्रह गरे। थापाले मानेनन्। सभापति देउवा अहिल्यै चुनावी गठबन्धनबारे नीति बनाउन नहुने पक्षमा थिए। महासमिति उद्घाटनपछि देउवा निवासमा पदाधिकारी र पूर्वपदाधिकारीको बैठकपश्चात सहमति जुटेको हो। यद्यपी संस्थापनइत्तर पक्षबाट शेखर कोइरालाले एजेण्डामा बलियो साथ नदिएको भन्दै गगन थापा रुष्ट बनेका छन्। यो पनि पढ्नुहोस कांग्रेस नेताहरूले सुरू गरे हिन्दूराष्ट्र बनाउने अभियान कांग्रेस महासमिति बैठकमा ६० प्रतिशत नेताले बोल्ने कांग्रेसप्रति किन आशा जागेन ? कांग्रेसमा नीति बहस : कांग्रेसले रूखमा मात्रै भोट हाल्न पाउने कि नपाउने ? कांग्रेसका भातृ संस्थाले भने : उपलब्धिलाई संस्थागत गर्नुपर्नेमा प्रतिगमन गर्न खोज्नु पार्टी र जनताका लागि दुर्भाग्य कांग्रेसको महासमिति बैठक आजबाट, चारतारे झण्डाले झकिझकाउ गोदावरी (तस्बिर) होला कांग्रेसमा आमूल परिवर्तन ? सभापति देउवाले गरे कांग्रेस महासमिति बैठकको उद्घाटन कांग्रेस पदाधिकारीले गरेका गल्तीहरू महासमिति बैठकले सच्याउनुपर्छ : उपसभापति गुरूङ कांग्रेसमा मध्यराति सहमति : गठबन्धन नगर्ने, संगठन बलियो बनाउने"
"नमुना प्रयास, नमुना पालिका","मजबुत सहकार्य, संघ र प्रदेश सरकारको सहयोग र समुदाय परिचालन नै हुन्। यी पालिकाहरूले गरेको नमुना कामलाई थाँती राखेर हेर्ने हो भने देशभरका धेरै पालिकालाई विकृति र विसंगतिको चाङमा भेट्न सकिन्छ। दुई दशक जनप्रतिनिधिविहीन भएको स्थानीय तहले पछिल्ला ६ वर्षमा गरेको काम सराह्रनीय देखिएको छ। विकट र दूरदराजमा पनि अनेकन राम्रा कामको सुरुआत हुनु संघीयता कार्यान्वयनको सफलताको सूचक हो भन्दा अत्युक्ति हुँदैन। मुस्किलले तीन लाख रूपैयाँ पाउने गाउँ विकास समितिहरू स्थानीय सरकार अर्थात् गाउँका सिंहदरबारमा परिणत भएपछि उनीहरू अर्बौंको बजेटको पहुँचमा पनि पुगेका छन्। जसले संघ सरकारजस्तै स्वायत्तसरह भएकाले योजना र कार्यान्वयनमा पनि परिणाम देखाउन सक्ने हैसियतमा पुर्याएको छ। यसबीच प्रायः स्थानीय तहले आफ्ना सबै वडामा सडक सञ्जाल विस्तार गरेको छ। विकासका अन्य पूर्वाधार, शिक्षा र स्वास्थ्यको सूचकांकमा पनि स्तर वृद्धि गरेका छन्। स्थानीय सरकारहरू भएकै कारण सिंहदरबारले नदेखेको दूरदराजमा विकासले चिहाउने अवसर पाउन थालेका हुन्। सानातिना सरकारी कामका लागि पनि सदरमुकाम धाउनुपर्ने बाध्यतासमेत मुलुकभर रहेका ७ सय ५३ स्थानीय तहले लगभग अन्त्य गरिसकेका छन्। केही स्थानीय तहले गरेका नमुना कामले देशभर नै सकारात्मक सन्देश दिएका छन्। बुटवलमा भएको सडक विस्तार, तिलोत्तमाले कायम गरेको सुशासन, भरतपुर, वालिङलगायत स्थानीय तहले गरेका काम वास्तममै सबै प्रदेशका पालिकाहरूले सिक्न लायक छन्। आखिर यी पालिकाहरूले आफूलाई कसरी नमुना बनाउन सके ? जनप्रतिनिधि र कर्मचारीको स्थानीय तहलाई अब्बल बनाउने हुटहुटी, मजबुत सहकार्य, संघ र प्रदेश सरकारको सहयोग र समुदाय परिचालन नै हुन्। यी पालिकाहरूले गरेको नमुना कामलाई थाँती राखेर हेर्ने हो भने देशभरका धेरै पालिकालाई विकृति र विसंगतिको चाङमा भेट्न सकिन्छ। अझ भ्रष्टाचारको दलदलमै भासिएका पनि कैयौं उदाहरण पाउन सकिन्छ। कतिसम्म भने जनप्रतिनिधि र कर्मचारीको कमिसन र कमाउधन्दामा लागेको घामजस्तै छर्लंग छ। पार्टी, नातागोता र व्यक्तिकेन्द्रित योजना र कामले त स्थानीय तहको प्रगतिमात्र कमजोर बनेको छैन, देश विकासलाई नै दशकपछि धकेलिदिएका छन्। समग्रमा संघीय संरचनामाथि नै वितृष्णा फैलाएका छन्। इच्छाशक्ति हुने पालिकाहरूले अन्य पालिकासरह संघ र प्रदेशबाट प्राप्त गर्ने बजेट, अनुदान र जनशक्तिबाटै राम्रा काम गरेर देखाएका छन्। उनीहरूले जनताको पक्षमा उत्तरदायी भएर काम गर्ने हो भने आफ्नो पालिकालाई नमुना बनाउन सकिन्छ भन्ने उदाहरण दिएका छन्। जुन मुलुकभरका सबै स्थानीय सरकारले सिक्न ढिला भइसकेको छ।"
उद्योगमा अघोषित लोडसेडिङ किन ?,"सरकारी संस्था प्राधिकरण नाफामुखी मात्र हुनुभएन। सरसर्ती हेर्दा उद्योगले दुःख पाइरहेको देखिए पनि यसको भ्यालुचेनले गर्दा अर्थतन्त्रमा पनि असर गरिरहेको छ। मुलुकमा आर्थिक मन्दी छ। त्यसैकारण उद्योगहरू निकै कम क्षमतामा सञ्चालन भइरहेका छन्। यही बेला उद्योगहरूले १२ घण्टासम्म लोडसेडिङ भोगिरहेका छन्। उद्योगमा भइरहेको अघोषित लोडसेडिङको मारमा उद्योगीव्यवसायी छन्। हिउँदयामका कारण विद्युत् उत्पादन घटिरहेको छ। तर, कम क्षमतामा चलेका उद्योग हिउँदमा नचलाए पनि हुन्छ, भनेर विद्युत् प्राधिकरणले भन्न मिल्दैन। कम क्षमतामा चले पनि धेरै उद्योग २४ सै घण्टा चलाउनुपर्ने हुन्छ। कि त विद्युत्को अभावमा यी उद्योग महिनौ बन्द गर्नुपर्यो। नत्र २४ घण्टा बन्द गर्नै मिल्दैन। बिजुली भए पनि नभए पनि २४ सै घण्टा उद्योग सञ्चालन गर्नुपर्छ। प्राधिकरणले लोडसेडिङ गरेका कारण डिजेल खपत बढिरहेको छ। जेनेरेटर चलाउँदा प्रतियुनिट ५० रुपैयाँ पर्न जान्छ। जबकि विद्युत् प्रतियुनिट करिब १० रुपैयाँ छ। प्रतियुनिट ४० रुपैयाँ महँगो पर्न जान्छ। यसले वस्तु उत्पादनको लागत बढाउँछ। लागत बढे पनि उत्पादित वस्तुको मूल्य बढाउने अवस्था छैन। उसै पनि बजारमा मूल्यवृद्धि छ। यस कारण उद्योगीहरू निकै अप्ठ्यारो स्थितिमा छन्। कोभिडका कारण बैंकको ब्याज तिर्न गाह्रो भयो, बजारबाट पैसा उठ्न सकेको छैन। लोडसेडिङका कारण उद्योगहरू दिनप्रतिदिन घाटा बेहोरिरहेका छन्। लागत थपिएको छ। निकासी गर्ने उद्योग झन् मारमा परेका छन्। सरकारले निकासी बढाउने र व्यापार घाटा कम गर्ने त भन्छ, यो पाराले कसरी सम्भव हुन्छ ? विद्युत्मा प्राधिकरणको एकाधिकार भएकाले पनि अहिलेको अवस्था सिर्जना भएको हो। प्राधिकरणले विद्युत् बढी भए नलिने र विद्युत् आपूर्ति घटी हुँदा पनि भारतबाट नकिन्ने नीति लिएको छ। अर्कोतिर प्रसारणलाइनको अभाव देखाएर प्राधिकरणले मनलाग्दी गरिरहेको छ। आफूलाई घाटा हुने बहानामा प्राधिकरणले मुलुकलाई आवश्यक बिजुली भारतबाट नकिन्दा हिउँदयाममा उद्योगले बिजुली नपाएका हुन्। सरकारी संस्था प्राधिकरण नाफामुखी मात्र हुनुभएन। सरसर्ती हेर्दा उद्योगले दुःख पाइरहेको देखिए पनि यसको भ्यालुचेनले गर्दा अर्थतन्त्रमा पनि असर गरिरहेको छ। (उद्योगी अग्रवाल, नेपाल उद्योग परिसंघ (सीएनआई) का अध्यक्ष हुन्।)"
"जो नक्कली लाइसेन्समा मुछिए, उनैले मन्त्रीलाई दोषी देखाए","आफूले कारबाही गर्न भनेर अख्तियारलाई पत्राचार गरेका व्यक्ति नै आयोगमा बसेर पूर्वाग्रही प्रतिवेदन बनाइएको मन्त्री ज्वालाको तर्क थियो। त्यसैकारण उनले आफूलाई दोषी ठहर गरिएको प्रतिवेदन अध्ययन गर्न पाउनुपर्ने तर्क मन्त्रिपरिषद्मा गरेका थिए। तर, गृहमन्त्री श्रेष्ठले दिन मानेनन्। काठमाडौं : यातायात व्यवस्था विभागबाट ०७२ भदौ यता ६६ हजार बढी नक्कली सवारी लाइसेन्स जारी भए। लिखित परीक्षा र बिना ट्रायल नक्कली लाइसेन्स प्रकरणमा अर्बौंको चलखेल भएको विभागकै अध्ययन प्रतिवेदनले देखायो। त्यसपछि विभागले नक्कली लाइसेन्सको छानबिन गर्न पुस २९ गते अख्तियार दुरुपयोग अनुसन्धान आयोग र नेपाल प्रहरीको केन्द्रीय अनुसन्धान ब्युरो (सीआईबी) लाई पत्राचार गर्यो। दुवै निकायले नक्कली लाइसेन्स प्रकरणको छानबिन गरिरहेका छन्। विभागका १० महानिर्देशकका पालामा नक्कली लाइसेन्स जारी भएका थिए। सबैभन्दा बढी रूपनारायण भट्टराईको पालामा छापिएका थिए। यस्तै, नारायणप्रसाद भट्टराई महानिर्देशक भएका बेला ६ सय ६९ नक्कली लाइसेन्स जारी भएका थिए। ०७९ फागुन २६ देखि ०८० साउन १० सम्म विभागको महानिर्देशक बनेका भट्टराईका पालामा डाटा इन्ट्री गरी बिक्री गर्ने तयारी अवस्थामा राखिएका १ सय ५३ लाइसेन्स फेला परेका थिए। नक्कली लाइसेन्स प्रकरणमा छानबिनका लागि अख्तियार र (सीआईबी) लाई पत्राचार गर्न भौतिकमन्त्री प्रकाश ज्वालाले निर्देशन दिएपछि भट्टराई मन्त्री ज्वालासँग रिसाएका थिए। तर, अख्तियारलाई छानबिनका लागि पत्र पठाएको कुरा आफूलाई थाहा नभएको भट्टराईले बताए। त्यो विषय हाम्रो जानकारीमा छैन, भट्टराईले अन्नपूर्णसँग भने। अख्तियारले छानबिन गरिरहेकै बेला भट्टराई गृह मन्त्रालय पुगे। गृहको प्रवक्ता बने। यसैबीच बालकुमारी घटना भयो। कोरियाको पानी जहाज निर्माण कम्पनीमा काम गर्न फेल भएका विद्यार्थीले उत्पादनमूलक क्षेत्रका लागि भाषा परीक्षा दिन पाउनुपर्ने भन्दै बालकुमारीमा प्रदर्शन गरेका थिए। पार्टीको कार्यक्रममा भाग लिएर फर्कंदै गरेका मन्त्री ज्वाला प्रदर्शन क्षेत्रमा पुगेका थिए। त्यस क्रममा प्रहरीले गोली चलायो, दुई युवाको ज्यान गएको थियो। उक्त घटनाबारे जाँचबुझ आयोग बन्यो। उनै, भट्टराई आयोगको सदस्य बने। आयोगले आफ्नो प्रतिवेदन शुक्रबार गृहमन्त्री श्रेष्ठलाई बुझायो। उक्त प्रतिवेदनमा मन्त्री ज्वालालाई दोषी देखाइएको थियो। गृहमन्त्री श्रेष्ठले आइतबार बसेको मन्त्रीपरिषद बैठकमा उक्त प्रतिवेदन प्रधानमन्त्रीलाई बुझाए। त्यस क्रममा उपप्रधान तथा गृहमन्त्री श्रेष्ठ र भौतिकमन्त्री ज्वालाबीच चर्कै विवाद भएको एक मन्त्रीले जानकारी दिए। आफूले कारबाही गर्न भनेर अख्तियारलाई पत्राचार गरेका व्यक्ति नै आयोगमा बसेर पूर्वाग्रही प्रतिवेदन बनाइएको मन्त्री ज्वालाको तर्क थियो। त्यसैकारण उनले आफूलाई दोषी ठहर गरिएको प्रतिवेदन अध्ययन गर्न पाउनुपर्ने तर्क मन्त्रिपरिषद्मा गरेका थिए। तर, गृहमन्त्री श्रेष्ठले दिन मानेनन्। गृहमन्त्री श्रेष्ठले सरकारको प्रतिवेदन पार्टीपार्टीलाई दिन नमिल्ने तर्क गरे। त्यसको प्रतिवाद गरेका थिए अर्का उपप्रधान तथा रक्षामन्त्री पूर्णबहादुर खड्काले। उनले एउटा कुनै दलको सरकार हो कि गठबन्धनको भनी प्रश्न गरेका थिए। मन्त्रीबीच चर्को विवादपछि प्रधानमन्त्रीले तीन जना मन्त्रीसँग छुट्टै छलफल गरेका थिए। नक्कली लाइसेन्स प्रकरणमा संलग्न पाइएपछि कारबाहीका लागि सिफारिस गरिएका व्यक्तिले पूर्वाग्रही रूपमा बनाएको प्रतिवेदनको काम छैन, एकीकृत समाजवादीका सचिव जीवनराम श्रेष्ठले भने, बालकुमारीमा गोली हान्न निर्देशन दिने र गोली हान्ने निर्दोष हुने, बाटोमा हिँडेको मन्त्री दोषी हुने भन्ने पनि कहीँ तर्क हुन्छ ?"
तोकियो आगामी बजेटको सीमा,"काठमाडौं : राष्ट्रिय स्रोत अनुमान समितिले आगामी आर्थिक वर्ष २०८१०८२ का लागि १८ खर्ब रुपैयाँको बजेट सीमा (सिलिङ) तोकेको छ। चालु आवको सुरुवाती विनियोजनभन्दा ५० अर्ब र अर्धवार्षिक समीक्षापछिको खर्चको अनुमानभन्दा २ खर्ब ७० अर्ब रुपैयाँ ठूलो आकारको खर्चको सीमा निर्धारण गरिएको हो। ठूलो आकारको बजेट ल्याउने तर लक्ष्यअनुसार राजस्व संकलन र खर्च गर्न नसक्ने विद्यमान परिस्थितिमा आगामी आवका लागि १८ खर्ब रुपैयाँको स्रोत कसरी कहाँबाट जुट्छ भन्ने प्रश्न उठेको छ। सरकारले चालु आर्थिक वर्षका लागि १७ खर्ब ५१ अर्ब ३१ करोड ५१ लाख रुपैयाँबराबरको बजेट विनियोजन भएको थियो। बजेटको अर्धवार्षिक समीक्षामार्फत स्रोत र खर्चको अनुमान संशोधन गरेर १५ खर्ब ३० अर्ब २६ करोड रुपैयाँमा झारिएको छ। गत जेठमा बजेट ल्याउँदा तय भएको आम्दानी र खर्चको प्रक्षेपण माघ मसान्तसम्म आइपुग्दा करिब सवा दुई खर्ब रुपैयाँले आकार घटेको छ। अर्धवार्षिक समीक्षालगत्तै तयार भएको बजेट सिलिङ भने १८ खर्ब रुपैयाँको छ। आगामी आर्थिक वर्षका लागि राष्ट्रिय स्रोतको अनुमान तथा खर्चको सीमा निर्धारण गर्दा १२ खर्ब ४५ अर्ब रुपैयाँबराबर सरकारी राजस्वको अनुमान गरिएको छ। जबकि चालु आवको बजेटका लागि सरकारले १२ खर्ब ४८ अर्ब ६२ करोड रुपैयाँबराबर आन्तरिक राजस्व उठाउने गरी स्रोत देखाएको थियो। अर्थात्, चालु आर्थिक वर्षको सुरुवाती लक्ष्यभन्दा आगामी आर्थिक वर्षको राजस्व संलनको अनुमान करिब तीन अर्ब रुपैयाँले न्यून हो। त्यस्तै, आगामी आवमा २ खर्ब ६० अर्ब रुपैयाँबराबर वैदेशिक सहायता लिने अनुमान गरिएको छ। वैदेशिक सहायताको रकममध्ये ५० अर्ब अनुदान र २ खर्ब १० अर्ब रुपैयाँ बाह्य ऋण उठाइनेछ। चालु आर्थिक वर्षमा सरकारले २ खर्ब १२ अर्ब रुपैयाँबराबर बाह्य ऋण उठाउने गरी बजेट स्रोत देखाएको थियो। आगामी आर्थिक वर्षमा आन्तरिक ऋणको सीमा २ खर्ब ९५ अर्ब रुपैयाँ तोकिएको छ। चालु आवको बजेटमा आन्तरिक ऋण २ खर्ब ४० अर्ब रुपैयाँबराबर उठाउने उल्लेख छ। राष्ट्रिय स्रोत अनुमान समितिले मध्यमकालीन खर्च संरचनाको अनुमान गर्दा आव २०८२८३ का लागि २१ खर्ब र आव २०८३८४ का लागि २४ खर्ब ५५ अर्ब रुपैयाँबराबर खर्चको सीमा निर्धारण गरेको छ। आव २०८२०८३ को २१ खर्बको बजेटका लागि १४ खर्ब ५३ अर्ब आन्तरिक राजस्व, ३ खर्ब १२ अर्ब वैदेशिक सहायता र ३ खर्ब ३५ अर्ब रुपैयाँ आन्तरिक ऋण उठाइने अनुमान गरिएको छ। आर्थिक वर्ष २०८३०८४ का लागि २४ खर्ब ५५ अर्बको बजेट ल्याउँदा १७ खर्ब ३ अर्ब आन्तरिक राजस्व उठाउने, ३ खर्ब ७४ अर्ब वैदेशिक सहायता लिने र ३ खर्ब ७७ अर्ब रुपैयाँ आन्तरिक ऋण लिने लक्ष्य राखिएको छ। राष्ट्रिय स्रोतको अनुमान तथा खर्च सीमा निर्धारण गर्दा समितिले आगामी तीन आर्थिक वर्षको आर्थिक वृद्धिदरको पनि अनुमान गरेको छ। आगामी आर्थिक वर्षमा ६ प्रतिशत, आर्थिक वर्ष २०८२०८३ मा साढे ६ प्रतिशत, र आर्थिक वर्ष २०८३०८४ मा ७ प्रतिशतको आर्थिक वृद्धिदर हासिल गर्ने लक्ष्य निर्धारण गरिएको हो। त्यस्तै, मुद्रास्फीति आगामी तीन आर्थिक वर्षमा समान साढे ५ प्रतिशतको वाञ्छित सीमाभित्र राख्ने अनुमान गरिएको छ। राजस्व वृद्धिदर आर्थिक वर्ष २०८१०८२ मा १६४, आर्थिक वर्ष २०८२०८३ मा १६८ र आर्थिक वर्ष २०८३०८४ मा १७३ प्रतिशत रहने अनुमान गरिएको छ। कुल गार्हस्थ्य उत्पादनको तुलनामा राजस्वको अनुपात आगामी तीन आर्थिक वर्षमा क्रमशः २११, २२ र २२९ प्रतिशत रहने अनुमान गरिएको छ। आगामी आर्थिक वर्षको वार्षिक कार्यक्रम तथा बजेट र त्रिवर्षीय मध्यमकालीन खर्च संरचना तर्जुमाको लागि समष्टिगत तथा विषय क्षेत्रगत खर्चको सीमा निर्धारण तथा स्रोत अनुमान तयार गर्दा विभिन्न विषयवस्तुलाई प्रमुख आधारका रूपमा लिएको छ। जसमध्ये, नेपालको संविधानमा उल्लेखित मौलिक हक तथा राज्यका निर्देशक सिद्धान्त तथा नीतिहरू, आगामी सोह्रौं योजनाका सोच, उद्देश्य, समष्टिगत तथा रूपान्तरणकारी रणनीति र प्रमुख हस्तक्षेपकारी कार्यक्रम, नेपाल सरकार कार्यविभाजन नियमावली, २०७४ तथा चालु वर्षको नेपाल सरकारको नीति तथा कार्यक्रमका निरन्तरता दिनुपर्ने र राष्ट्रिय प्राथमिकताका कार्यक्रम छन्।"
फास्टट्रयाकमा पुल र सुरुङको काम फटाफट,"मकवानपुर : काठमाडौं तराई फास्टट्रयाकको काम १३ प्याकेजमा भइरहेको छ। प्याकेज नं १, २, ३, ४, ५, ६, ७ र १० मा निर्माण कार्य द्रुतगतिमा भइरहेको छ। यी प्याकेजमा मकवानपुरको महादेवटारदेखि निजगढसम्मको ५० किलोमिटर खण्ड पर्छ। जसमा सडक, पुल र सुरुङमार्ग निर्माण भइरहेका छन्। बाँकी करिब २१ किमि खण्डको काम भने सुरु हुन सकेको छैन। यो प्याकेजमा ८क र ८ख तथा ९क र ९ख हुन। जुन ललितपुरको डुकुछापदेखि महादेवटारसम्मको क्षेत्र हो। यो खण्डको काम भने अघि बढेको छैन। प्रतिस्पर्धामा रहेका निर्माण व्यवसायीले पाटन उच्च अदालतमा मुद्दा हाले। अदालतले तत्काल काम अघि नबढाउन आदेश दिएको छ। पुनः प्राविधि मूल्यांकन गर्नुपर्ने मागसहित निर्माण व्यवसायीले गत पुस ६ गते पाटन उच्च अदालतमा रिट हालेका थिए। पाटनले २४ गते स्टे अर्डर दियो। ८(ख) मा भने पहिलो प्रक्रिया रद्द गरी दोस्रोपल्ट प्राप्त आवेदनको मूल्यांकन भइरहेको छ। प्याकेज नं ११ को काम सुरु नै भएको छैन। ललितपुरको खोकनादेखि डुकुछापसम्म पर्ने यो खण्डको काम अघि बढ्न नसक्नुको कारण हुन, स्थानीय अवरोध, मुआब्जा विवाद र डिजाइन परिवर्तन। तराईबाट राजधानी आउने सबै सवारीका लागि खोकना अन्तिम बिन्दु रहे पनि यहाँबाट राजधानीको अन्यत्र जाने सवारी व्यवस्थापन गर्न वर्तमान अवस्थामा मुस्किल छ। खोकनामा बाहिरी चक्रपथ बन्ने र फास्टट्रयाकबाट आएका सवारी सोही चक्रपथमा प्रवेश गर्ने भनिए पनि चक्रपथको काम सुरु भएको छैन। यो समस्याको विकल्प खोज्ने सम्बन्धमा अध्ययन भइरहेको छ। विस्तृत सम्भाव्यता अध्ययन कार्यको जिम्मा पुल्चोक इन्जिनियरिङ क्याम्पसको रिचर्ज एन्ड ट्रेनिङ एकाइले पाएको छ। सुरु बिन्दु निर्धारण, आवागमन व्यवस्थापन र जग्गा अधिग्रहणको काम सकेर यो खण्डको काम सुरु गर्ने तयारी नेपाली सेनाको छ। नेपाली सेनाको व्यवस्थापनमा निर्माणाधीन फास्टट्रयाकको करिब ३१ प्रतिशत काम सकिएको छ। चालु आर्थिक वर्ष २०८०८१ को माघ मसान्तसम्म आयोजनाको भौतिक प्रगति ३० दशमलव ९६ प्रतिशत र वित्तीय प्रगति ३१ दशमलव ५७ प्रतिशत छ। यसको अर्थ करिब ३१ प्रतिशत निर्माण कार्य सम्पन्न भएको छ भने ३१ प्रतिशत रकम खर्च भइसकेको छ। चालु आर्थिक वर्षका लागि राखिएको लक्ष्यअनुसार काम भइरहेको छ। माघ मसान्तसम्म ५८ प्रतिशत काम भएको छ भने २८ प्रतिशतमात्र खर्च भएको छ। धमाधम बन्दै छन् सुरुङ फास्टट्रयाकका ६ स्थानमा सुरुङ बन्दै छन्। एक स्थानमा २ वटा अर्थात् कुल १२ वटा सुरुङ बन्ने छन्। निजगढबाट काठमाडौंतर्फ जाने र काठमाडौंबाट निजगढतर्फ जाने सवारीका लागि छुट्टाछुट्टै सुरुङ हुनेछन्। कुल ६ स्थानका सुरुङमध्ये महादेवटार, धेद्रे र लेनडाँडामा बन्ने ३ वटा सुरुङ दुईतिहाइ खनेर सकिएको छ। ३ स्थानमा ६ किलोमिटर ४ सय १५ मिटर सुरुङ बन्नुपर्नेमा हालसम्म ४ किलोमिटर ३ सय २५ मिटर सुरुङ खनिएको छ। नेपाली सेनाका अनुसार महादेवटार सुरुङ १ किलोमिटर ९ सय ४८ मिटर, धेद्रे सुरुङ १ किलोमिटर १ सय ७३ मिटर खनिएका छ भने लेनडाँडा सुरुङ खन्न २ सय २६ मिटरमात्र बाँकी छ। पुलको काम कुन रफ्तारमा ? काठमाडौं तराई फास्टट्रयाकमा बन्ने कुल ८९ पुलमध्ये ६७ वटा निर्माणको चरणमा छन्। प्याकेज १ देखि ७ सम्म अर्थात् महादेवटारदेखि निजगढसम्म बन्ने यी ६७ पुलमा कुल २ हजार ८ सय २ फाउन्डेसन पाइल रहनेछन्। पाइलहरू पुलको पिलरलाई जमिनमा अडाउन जमिनमुनि गाडिने खुट्टा हुन्। यीमध्ये १ हजार ६ सय ६५ पाइल निर्माण भइसकेका छन्। पुल निर्माण कार्यले तीव्रता पाएको राजदमार क्षेत्रमा देखिन्छ। यो इलाकामा ५ वटा पुल बनिसकेका छन्। ८९ मध्ये २२ पुल निर्माण कार्य सुरु हुनै बाँकी छन। यी खोकनामहादेवटार खण्डमा पर्नेछन्। जग्गा अधिग्रहण र वृक्षारोपण आयोजना निर्माणका लागि अधिग्रहण गर्नुपर्ने कुल १५ हजार ४ सय १६ रोपनी जग्गामध्ये सरकारी जग्गा १० हजार २ सय ४४ र व्यक्तिगत जग्गा ५ हजार १ सय ७२ रोपनी रहेको छ। अधिग्रहणको सूचनामा प्रकाशित व्यक्तिगत जग्गा ५ हजार १ सय ७२ रोपनीमध्ये हालसम्म ४ हजार ७ सय ७७ रोपनी जग्गा अधिग्रहण भइसकेको छ भने ३ सय ९५ रोपनी जग्गा अधिग्रहण हुन बाँकी रहेको नेपाली सेनाले जनाएको छ। खोकनाबुङ्गमती क्षेत्रमा २ सय १४ रोपनी जग्गाको मूल्य निर्धारण भई मुआब्जा वितरण हुन बाँकी छ। १ सय ६५ रोपनी जग्गाको मूल्य निर्धारण हुन सकेको छैन। यो क्षेत्रमा कुल ३ सय ७९ रोपनी जग्गा अधिग्रहण हुन बाँकी छ। आयोजनाका लागि हालसम्म कटान गरिएका रूखको बदलामा १ अनुपात २५ का दरले वृक्षरोपण गरिएको सेनाले जनाएको छ। आयोजनाका लागि कुल ७ लाख ४ हजार ४ सय ४० बिरुवा रोप्नुपर्नेमा हालसम्म आवश्यकताभन्दा बढी अर्थात् ७ लाख ५ हजार ५ सय ५२ बिरुवा रोप्ने कार्य सकिएको छ। यी बिरुवा बारा र रौतहटका विभिन्न १९ स्थानमा वनले उपलब्ध गराएको जग्गामा रोपिएका छन्। कानुनअनुसार सबै बिरुवा आयोजनाले ५ वर्षसम्म रेखदेख गर्नुपर्ने हुन्छ। नेपाली सेनाका प्राविधिक सहायक रथी तथा काठमाडौं तराई फास्टट्रयाक आयोजना प्रमुख विकास पोखरेल मुआब्जा वितरण तथा जग्गा अधिग्रहण हुन बाँकी खोकना क्षेत्र र अदालतमा मुद्दा परेका ठेक्का प्रक्रियामा बाहेक कामको प्रगति सन्तोषजनक रहेको दाबी गर्छन्। ठेक्का लागिसकेका काममा प्रगति राम्रो छ। केही खरिद प्रक्रिया टुंगिन बाँकी छन्। मुद्दा मामिलामा पनि गएका छन्, पोखरेल भन्छन्, तर हामीले तोकिएको समय ०८३ चैतसम्ममा आयोजनाको काम सम्पन्न गर्ने लक्ष्य राखेका छौं। उनले राष्ट्रिय गौरवको आयोजनामा आइपर्ने कानुनी, प्रशासनिक तथा अरू कठिनाइलाई प्राथमिकताका साथ चाँडो टुंग्याउन सक्नुपर्नेमा जोड दिए। आयोजनाको अप्रेसन तथा कार्यान्वयन महाशाखा प्रमुख इन्दिवर गुरुङका अनुसार अहिले आयोजनाको करिब ९५ प्रतिशत प्याकेज कार्यान्वयन तथा खरिद प्रक्रियामा गइसकेको छ। मन्त्रिपरिषद्को २०७४ वैशाख २१ गतेको निर्णयअनुसार राष्ट्रिय गौरव एवं रणनीतिक महत्व बोकेको यो आयोजनाको निर्माण व्यवस्थापनको जिम्मेवारी सेनाले पाएको थियो। आयोजनाको ०७४ जेठ १४ गते प्रधानमन्त्री पुष्पकमल दाहाल प्रचण्डले बाराको निजगढमा शिलान्यास गरेका थिए। साउन २७ गते सडक विभागबाट नेपाली सेनालाई आयोजना हस्तान्तरण भएको थियो। सोही वर्ष मंसिरदेखि नेपाली सेनाको जनशक्ति तथा राष्ट्रियस्तरका निर्माण व्यवसायीमार्फत द्रुतमार्गको ट्रयाक निर्माणको काम थालिएको हो। गत वैशाखमा आयोजना सम्पन्न हुने समयावधि बढाएर २०८३ चैत मसान्तसम्म पुर्याइएको थियो। त्यस्तै, गत साउनमा आयोजनाको परिमार्जित विस्तृत आयोजना प्रतिवेदन स्वीकृत भएको थियो। नेपाल सरकार मन्त्रिपरिषद्बाट २०८० साउन ३० गते स्वीकृत भएको आयोजनाको परिमार्जित विस्तृत आयोजना प्रतिवेदन (डीपीआर) बमोजिम आयोजनाको कुल लम्बाइ ७० दशमलव ९७७ किलोमिटर छ। यो आयोजनाको प्रस्थान विन्दु खोकना हो भने अन्तिम विन्दु निजगढ हो। विसं २०७८ वैशाख ३१ गते प्याकेज नम्बर १ र २ को निर्माण व्यवसायीसँग पहिलो अन्तर्राष्ट्रिय प्रतिस्पर्धाबाट सम्झौता भई जेठ ३१ गतेदेखि निर्माण सुरु भएको हो। घट्यो लागत विस्तृत अध्ययन प्रतिवेदनअनुसार काठमाडौं तराई फास्टट्रयाकको लागत घटेको छ। नयाँ अनुमानित लागत २ खर्ब ११ अर्ब ९३ करोड रुपैयाँ छ। जबकि २०७६ को डीपीआरले फास्टट्रयाक बनाउन २ खर्ब १३ अर्ब ९५ करोड रुपैयाँ लाग्ने अनुमान गरेको थियो। हरेक पुल र सुरुङ एकतर्फी फास्टट्रयाककाो ६ स्थानमा कुल १२ सुरुङ बन्नेछन्। यी सुरुङमा एकतर्फी सवारी सञ्चालन हुनेछन्। अर्थात् काठमाडौंदेखि निजगढ जाने र निजगढबाट काठमाडौं जान सुरुङ फरक रहनेछ। यसो हुँदा दुर्घटनाको सम्भावना अन्त्य हुनेछ। विशेष प्रकृतिका पुलहरू पनि एकतर्फी सवारी गुड्ने गरी डिजाइन गरिएको छ। स्लोप प्रोटेक्सन र बायोइन्जिनियरिङ फास्टट्रयाक बनाउन डाँडा काट्न सकिने स्थानमा डाँडै काटिएको छ। डाँडा काटेपछि नांगो नराख्न वा पहिरोे रोकथाम गर्न सुरुमा बीपी राजमार्गमा झैं पहिरो रोकथाम गर्ने उपाय अबलम्बन गरिनेछ। पछि हरियाली कायम गर्ने र माटोलाई बग्न नदिन भेटिबरलगायत बनस्पति रोप्ने तयारी गरिएको छ। सिग्नेचर पुल बकैया नदीको एउटा स्थानमा एउटा फरक डिजाइनको पुल बन्नेछ। मात्र दुइटा पिलरमा उभिने पुलको स्पानलाई पिलरमा बाँधिएको केबलले तानेर अड्याउनेछन्। मकवानपुरमा पर्ने यो पुल चिसापानीस्थित कर्णाली नदीको पुल जस्तै तर दुइटा पिलरसहितको हुनेछ। यो पुलको लम्बाइ ४ सय २५ मिटर हुनेछ। धरहराभन्दा अग्ला पुल देशकै सबैभन्दा अग्लो पक्की पुल फास्टट्रयाकमै बन्ने भएको छ। धेद्रे र लेनडाँडा सुरुङको बीचमा पर्ने जितपुर खोला पुलमा ७२ मिटर अग्लो पिलरमाथि पल बन्नेछ। ७२ मिटर पिलरभन्दा मुनि जमिनमा ९ मिटर रहने भएकाले यो पुललाई धरहराभन्दा अग्लो मानिएको छ। एनिमल पास, सर्भिस रोड र आवतजावत गर्न अन्डरपास निजगढ नजिकै जंगलमा वन्यजन्तुको आवागमनमा बाधा नपुगोस् भन्ने उद्देश्यले एनिमल पास बन्नेछन्। १ सय ३० मिटर लामो यो अन्डरपासबाट हात्तीलगायत वन्यजन्तु बिना अवरोध वारपार गर्न सक्नेछन्। फास्टट्रयाक निर्माण हुँदै गर्दा काठमाडौं तराई जोड्नेमात्र प्राथमिक लक्ष्य पूरा गर्ने सोच बनेको देखिँदैन। गाउँ तथा आवासीय क्षेत्रमा सडकको दुवैपट्टि सर्भिस रोड बनाइँदै छ। यो सडकमार्फत स्थानीयले एकस्थानबाट अर्को स्थान यात्रा गर्न सक्छन्। यसबाहेक स्थानीयलाई बाधा नपरोस् भनेर ठाउँठाउँमा भेइकल पास र पेडेस्ट्रियन पास बनाइएको छ। यी सबै पास प्रयोग गर्दा फास्टट्रयाकको सवारी मुभमेन्टमाथि असर पर्नेछैन। बुदुनेमा इन्टरचेन्ज, हेटौंडाबाट काठमाडौं जान निजगढ पुग्नुनपर्ने काठमाडौं तराई फास्टट्रयाक भनिए पनि यो सडकबाट हेटौंडा र पश्चिमबाट काठमाडौं जानेफर्कने पनि लाभ लिन सक्नेछन्। यो सुविधाका लागि मकवानपुरको बुदुनेमा एउटा फ्लाइओभर सहितको इन्टरचेन्ज निर्माण हुनेछ। जसमार्फत हेटौंडाबाट काठमाडौं जानफर्कन तथा निजगढबाट हेटौंडा जानफर्कन सकिनेछ। इन्टरचेन्जबाट डेढ किलोमिटर दूरीमा मदनभण्डारी राजमार्ग भेट्न सकिन्छ। निजगढ र खोकनामा बन्ने इन्टरचेन्जमा पनि राजमार्गबाट द्रुतमार्गको यात्रा तय गर्न फ्लाइओभर वा र्याम्प निर्माण गरिनेछ। यी स्थानमा लेन बदलेर आफ्नो अघिल्लो मार्ग पहिल्याउनु पर्नेछ। दुइटा रेस्ट सेन्टर, पेट्रोल पम्प, चार्जिङ स्टेसन क्याफे रहने मकवानपुरको बुदुनेमा २ वटा रेस्ट सेन्टर रहने छन्। काठमाडौंबाट निजगढहेटौंडा जानेका लागि र निजगढहेटौंडाबाट काठमाडौं जानेका लागि ३ सय मिटरको अन्तरमा रेस्ट सेन्टर निर्माण हुनेछ। यस स्थानमा पेट्रोल पम्प, चार्जिङ स्टेसन, शौचालय क्याफेटेरिया रहनेछ भने स्थानीय उत्पादन पनि खरिद गर्न सकिनेछ। ५ घण्टाको बाटो १ घन्टामैफास्टट्रयाक अघिकतम प्रतिघण्टा १२० किमिको गतिमा सवारी दौडाउन सकिने गरी डिजाइन गरिएको छ। रेस्ट सेन्टरमा केहीबेर रोकिएर अघि बढ्दा पनि ७० किमि दूरी अधिकतम १ घण्टामा तय गर्न सकिनेछ। अहिले निजगढबाट काठमाडौं पुग्न ५ घन्टाभन्दा बढी समय लाग्ने गरेको छ।दसैंअघि ३ स्थानकै सुरुङ छिचोलिने काठमाडौंतराई फास्टट्रयाकको निर्माणाधीन ३ स्थानका सुरूङ आगामी दसैंसम्म छिचोलिने भएका छन्। हालसम्म दुईतिहाइभन्दा बढी खनिएका यी सुरुङ अबको ८ महिनाभित्र ब्रेक थ्रु भइसक्नेछन्।सबैभन्दा बढी काम भएको लेनडाँडाको सुरुङ आगामी चैतमा ब्रेकथ्रु हुनेछ भने धेद्रेको जेठमा र महादेवटारको दसैंअघि ब्रेक थ्रु गरिसक्ने तयारी छ। फास्ट ट्रयाकमा गाडी दौडाउन कति तिर्नुपर्छ ? हाल कुनै पनि सडकमा यात्रा गर्ने सवारीले सडक दस्तुर वा टोल बुझाउनु पर्दैन। काठमाडौं तराई फास्टट्रयाकमा चल्ने गाडीले भने न्यूनतम ३ सयदेखि २६ सय रुपैयाँसम्म तिर्नुपर्ने छ। यसरी रकम खोकना, बुदुने वा निजगढमा तिनुपर्ने वा तिरेको विवरण देखाउनुपर्नेछ। प्रस्तावित टोलदरअनुसार निजगढकाठमाडौं यात्रा गर्ने कार, सानो बस वा सानो ट्रकले ९ सय रुपैयाँ टोल बुझाउनुपर्नेछ। यसैगरी यो रुटमा यात्रा गर्ने मध्यम आकारका बस वा ट्रकले १९ सय र ठूला बसट्रकले २९ सय रुपैयाँ तिनुपर्नेछ। यसैगरी हेटौंडाकाठमाडौं यात्रा गर्ने सवारीले क्रमशः ६ सय, १३ सय र १८ सय तिर्नुपर्ने छ। निजगढबाट हेटौंडा जानका निम्ति फास्टट्रयाक प्रयोग गर्ने सवारीले आकारअनुसार क्रमशः २ सय, ६ सय र ८ सय तिर्नुपर्नेछ। यो मार्गमा दुई वा तीनपांग्रे सवारीलाई भने प्रवेश दिइने छैन। काठमाडौंतराई फास्टट्रयाक"
पञ्चकोटमा बृहत् ब्रह्माण्डीय महायज्ञ,"बागलुङ : बागलुङको धार्मिक तथा पर्यटकीय स्थल पञ्चकोटमा बृहत् ब्रह्माण्डीय महायज्ञको तयारी अन्तिम चरणमा पुगेको छ। स्वामी कमलनयनाचार्यको अगुवाइमा फागुन ९ गतेदेखि २३ गतेसम्म १५ दिन सञ्चालन हुने अनन्तश्री ब्रह्माण्डीय महायज्ञ २०८० को तयारी अन्तिम चरणमा पुगेको सोमबार पत्रकार सम्मेलन गरेर जनाइएको छ। महायज्ञको फागुन ९ गते ९ वर्षका १०८ कन्याहरूबाट उद्घाटन हुने उनले बताए। महायज्ञका मूल संयोजक मुक्तिनाथ बाबा स्वामी कमलनयनाचार्यले महायज्ञमा १५ दिनसम्म विभिन्न कार्यक्रम र सम्मेलन गरिने जानकारी दिए। महायज्ञ सञ्चालन हुने हरेक दिन फरकफरक कार्यक्रम हुनेछन्। पहिलो दिन फागुन ९ गने जल, ऊर्जा, विकास तथा वातावरण सम्मेलन हुनेछ। फागुन १० गते पञ्चकोटको महत्वबारे प्रकाश पारिनेछ। फागुन ११ गते राष्ट्रिय शिक्षा प्रणालीको कार्यान्वयन सम्मेलन, फागुन १२ गते गण्डकी विकासको अवधारणा र कार्यान्वयन सम्मेलन, फागुन १३ गते प्रादेशिक राजनीति र सुशासन सम्मेलन हुनेछ। फागुन १४ गते राष्ट्रिय सुरक्षा प्रणाली, न्यायिक पद्धति कार्यान्वयन सम्मेलन, फागुन १५ गते आत्म निर्भरमुखी राष्ट्रिय कृषि सम्मेलन, फागुन १६ गते योग तथा खेल सम्मेलन, फागुन १७ गते पूर्वीय चिकित्सा पद्धति र जनस्वास्थ्य विकास सम्मेलन हुने भएको मूल संयोजक कमलनयनाचार्यले बताए। यस्तै, फागुन १८ गते राष्ट्रिय अर्थतन्त्रको विकास र वित्तीय संस्थाको योगदान, फागुन १९ गते समावेशीताको सिद्धान्त र महिलाको क्षमता विकास सम्मेलन, फागुन २० गते भाषा, साहित्य र संस्कृति संरक्षण सम्मेलन हुने छ। फागुन २१ गते समाजसेवा र समाजसेवीको प्रभावकारिता सम्मेलन, फागुन २२ गते प्राकृतिक स्रोत संरक्षण र वातावरण सम्मेलन तथा फागुन २३ गते बैदिक सनातन तथा बौद्ध धर्म र धार्मिक संस्थलको संरक्षणसम्बन्धी सम्मेलनसमेत हुने भएको संयोजक कमलनयनाचार्यले बताए। उनले महायज्ञमा २१ हजार ५ सय ५५ क्विन्टल धान्यान्चलसमेत गर्न लागेको बताए। ब्रह्माण्डी महायज्ञ अहिलेसम्म नेपालमा नभएको र बागलुङमा पहिलोपटक हुन लागेको उनले जानकारी दिए। मेरो जानकारीमा भएसम्म यस्तो खालको यज्ञ नेपालमा भएको छैन, उनी भन्छन्, महायज्ञको अध्यक्ष भगवान् मुक्तिनाथ, संरक्षक भगवान् पशुपतिनाथ, आह्वानकर्ता भगवान् बुद्ध र स्वागतकर्ता गण्डकी नदी कृष्णगण्डकी र शुक्लागण्डकी दिदीबहिनी रहनेछन्। यो एउटा अद्भुत संयोग रहनेछ। ब्रह्माण्डीय महायज्ञ केवल धार्मिक कार्यक्रम मात्र नभई जल जोगाउन राष्ट्रिय आह्वान भएको कमलनयनाचार्यले बताए। जल र गौ जोगाउन सक्यौं भने नेपाल समृद्ध हुन्छ, उनले भने, यो महायज्ञ मात्र होइन। यो ब्रह्माण्डीय महायज्ञ हो। यहाँ जल, ऊर्जा, विकास तथा वातावरण, देश विकासको अवधारणा र कार्यान्वयनका साथै राजनीति र सुशासनका बारेमा सम्मेलन हुनेछन्। १५ दिनसम्म चल्ने महायज्ञमा २५ फिट अग्लो मौलो २१ हजार कर्ताबाट धान अर्पण गरेर पुरिनेछ। पञ्चकोटमा विश्वशान्ति कलश निर्माणका लागि २०७१ सालमा शिलान्यास भए पनि काम पूरा हुन सकेको छैन। १५१ फिट अग्लो कलशमा करिब एक हजार पाँच सय व्यक्ति अटाउने गरी हामी कलश निर्माण भइरहेको छ। कलश निर्माणका लागि ४० फिट जमिनमुनिबाट फाउन्डेसन तयार पार्ने काम भइसकेको उनले बताए। ४० फिट तलबाट कलशका लागि फाउन्डेसनको काम भइसकेर एक तला ढलान भइसकेको छ, उनले भने, यो नेपालमै पहिलोपटक विश्वशान्तिको सन्देश कालीगण्डकीको तटबाट सन्देश प्रवाह गर्नेगरी काम गर्दैछौं। ५ हजार ५ सय ५५ केजीको महाघण्ट तयार भएर पञ्चकोटमा आइपुगेको छ। उक्त महाघण्ट महायज्ञकै अवसरमा फागुन १० गते राष्ट्रपति रामचन्द्र पौडेलले अनावरण गर्ने संयोजक कमलनयनाचार्यले बताए। पञ्चकोटमा अहिलेसम्म ५० करोड बढीको पूर्वाधार तयार भइसकेका छन्। २०७१ सालमा सञ्चालन गरिएको पहिलो महायज्ञबाट उठेको रकमबाट सुरु गरिएको पञ्चकोट निर्माणको कामले अहिले एउटा स्वरूप धारण गरेको छ। शिश महल, सत्संग भवन, गणेश मन्दिर, हनुमानको मूर्ति, पञ्चनारायण मन्दिर, लक्ष्मीनारायण मन्दिर, गरुडशिला लगायतका संरचनाहरू पञ्चकोट विकास परिषद्का प्रतिनिधि अध्यक्ष दामोदर शास्त्रीले बताए। उनले गरुडनारायणको मन्दिर, हनुमानको मूर्ति स्थापना, सडक पूर्वाधारको सुधार तथा निर्माण, खानेपानीको व्यवस्थापन लगायका कामहरू सम्पन्न भइसकेको बताउँदै विशेष गरी ठूलो भौतिक र धार्मिक संरचनाहरू ताराजालकोट रहेको ठाउँमा निर्माण भइरहेका जानकारी दिए।"
प्रधानमन्त्रीसँग बेलायतका विकासमन्त्रीको भेट,"काठमाडौं : प्रधानमन्त्री पुष्पकमल दाहालसँग नेपाल भ्रमणमा रहेका बेलायतका विकासमन्त्री एन्ड्रयू मिचेलले शिष्टाचार भेटवार्ता गरेका छन्। प्रधानमन्त्री कार्यालयमा मंगलबार उनीहरूबीच द्विपक्षीय हित, आपसी चासो तथा विकासका विविध आयामबारे छलफल भएको थियो।"
चीनसँगको नाका खुलाउन माग गर्दै गृहमन्त्रीको ध्यानाकर्षण,गोरखा : चुमनुब्री गाउँपालिकाका जनप्रतिनिधिले चीनसँगको नाका खुल्ला गर्न पहल गरिदिन गृहमन्त्री नारायणकाजी श्रेष्ठको ध्यानाकर्षण गराएका छन्। गाउँपालिकाका अध्यक्ष निमा लामाको नेतृत्वमा गएको प्रतिनिधिमण्डलले मंगलबार मन्त्री श्रेष्ठलाई ज्ञापनपत्र बुझाउँदै नाका खुलाउने वातावरण बनाइदिन माग गरेका हुन्। कोभिड१९ महामारी सुरु भएपछि चीन सरकारले २०७६ सालदेखि चुमनुब्री र तिब्बती सीमास्थित रुइला र ङुइला नाका एकातर्फी रूपमा बन्द गरेको छ। नाकाबन्द हुँदा नजिकको तिब्बती बजारमा गई दैनिक उपभोग्य बस्तु खरिद गर्न तथा सीमा वारपारका आफन्तहरू भेटघाट गर्नसमेत समस्या भएको स्थानीयबासीको गुनासो छ। ज्ञापनपत्र बुझ्दै मन्त्री श्रेष्ठले नाका खुलाउनका लागि संवेदनशील भएर कूटनीतिक पहल गर्ने जनाएका थिए। जनप्रतिनिधिले पेश गरेको ज्ञापनपत्रमा मनास्लु क्षेत्रमा लागु गरिएको निषेधित क्षेत्रले स्थानीयबासीलाई दैनिक जीवनयापनमा समेत दुश्प्रभाव पारेको भन्दै निषेधित क्षेत्रको व्यवस्था हटाइदिन माग गरिएको छ। त्यस्तै सीमा क्षेत्रका सामागाउँ र छेकम्पारमा बोर्डर आउटपोस्ट(बिओपी) स्थापना गर्न पनि माग गरिएको छ। चुम्चेत र बिहीमा प्रहरी चौकी स्थापना गर्न पनि ज्ञापनपत्रमार्फत स्थानीयबासीले माग गरेका छन्। एउटै समुदायको बाक्लो बसोबास रहेको स्थानलाई विशेष क्षेत्र घोषणा गर्न मिल्ने संवैधानिक व्यवस्था लागु गर्दै भोटे लामा समुदायको बसोबास रहेको चुमनुब्री गाउँपालिकालाई विशेष क्षेत्र घोषणा गर्न माग गरेका छन्। चुमनुब्री ३ को देवल गाउँका ७६ घरधुरी र चुमनुब्री ६ को लोक्पा गाउँ पहिरोको अत्याधिक जोखिममा रहेकाले सुरक्षित स्थानमा बस्ती स्थानान्तरण गर्न पनि जनप्रतिनिधिहरुले माग गरेका छन्।
रथी थापालाई दर्ज्यानी चिन्ह प्रदान,काठमाडौं : प्रधानसेनापति प्रभुराम शर्माले रथी दर्जामा पदोन्नति भएका उपरथी निर्मलकुमार थापालाई दर्ज्यानी चिन्ह प्रदान गरेका छन्। गत माघ २५ गतेको मन्त्रिपरिषद् बैठकले थापालाई रथीमा बढुवा गरेको थियो। पदोन्नतिसँगै रथी थापा बलाध्यक्ष विभागमा नियुक्त भएको नेपाली सेनाले जनाको छ। हालः उनी      () मिशनको प्रमुखको रूपमा कार्यरत छन्। उनी विसं२०४३ फागुन ३ गते नेपाली सेनाको अधिकृत क्याडेट दर्जामा प्रवेश गरेका थिए।
परराष्ट्रमन्त्री भोलि भारत भ्रमणमा जाँदै,काठमाडौं : परराष्ट्रमन्त्री नारायण प्रकाश साउद बहुपक्षीय मञ्च रायसिना संवादको नवौं संस्करणमा भाग लिन भोलि बुधबार नयाँदिल्ली प्रस्थान गर्दैछन्। मन्त्री साउदले फागुन ११ गते शुक्रबार फोरमलाई सम्बोधन गर्ने कार्यक्रम रहेको परराष्ट्र मन्त्रालयले जनाएको छ। नयाँ दिल्लीमा रहँदा परराष्ट्रमन्त्रीले भारत सरकारका साथै अन्य सहभागी देशका उच्चस्तरीय व्यक्तित्वसँग पनि भेट गर्ने कार्यक्रम छ। रायसिना संवाद एक बहुपक्षीय मञ्च हो जसलाई अब्जर्भर रिसर्च फाउन्डेसनले भारत सरकारको विदेश मन्त्रालयसँगको सहकार्यमा आयोजना गरेको हो।
बेलायतद्वारा दुई परियोजना कार्यान्वयन गर्न ११ अर्ब ७० करोड अनुदान,"काठमाडौं : संयुक्त अधिराज्यले व्यवसायमा नेपाल (नेपाल इन् बिजनेसएनआइबी) र हरित विकास कार्यक्रम (ग्रीन ग्रोथ प्रोग्रामजिजिपी) परियोजना कार्यान्वयन गर्न सात करोड स्टर्लिङ पाउण्ड (करिब रु ११ अर्ब ७० करोड) अनुदान उपलब्ध गारउने भएको छ। आगामी सात वर्षसम्म दुवै परियोजना सञ्चालन हुनेछन्। अनुदान सोही अवधिका निम्ति प्रदान गरिएको हो। नेपालको भ्रमणमा रहेका अफ्रिकाका निम्ति बेलायतका विकास मन्त्री एन्ड्रु मिचेल र अर्थमन्त्री डा प्रकाशशरण महतको उपस्थितिमा अनुदान सहायतासम्बन्धी सम्झौतापत्रमा आज अर्थ मन्त्रालयमा आयोजित एक कार्यक्रममा उक्त मन्त्रालयका सहसचिव श्रीकृष्ण नेपाल र यहाँस्थित बेलायती दूतावासका विकास निर्देशक पिपा बर्डले हस्ताक्षर गरे। यो अनुदानमा प्राविधिक सहायता र वैदेशिक विकास सहायता पनि समावेश गरिएको छ। अर्थ मन्त्रालयका अनुसार एनआइबी कार्यक्रमबाट प्राप्त हुने अनुदान नेपालको समग्र आर्थिक विकास, गरिबी निवारण र समग्र आर्थिक समृद्धिको बाटो निर्धारणमा सहयोग गर्ने अपेक्षा गरिएको छ। यो कार्यक्रमले साना तथा मझौला उद्यमलाई सहयोग गर्नेछ। साना तथा मझौला उद्यमलाई उत्पादनमा जोड्ने र त्यस्ता व्यवसाय विकासका लागि वित्तपोषण गर्ने अपेक्षा गरिएको छ। त्यसैगरी हरित नेपाल विकास कार्यक्रमले उद्योग तथा सेवा क्षेत्रमा लगानी गर्न, जलवायु अनुकूलित पूर्वाधार निर्माण गर्न, दिगो आर्थिक नीतिलाई सुदृढ गर्न र आर्थिक सहजीकरण गरी समावेशी विकासका लागि सहयोग गर्नेछ। त्यस्तै प्रत्यक्ष वैदेशिक लगानीका क्षेत्रमा सुधार र जलवायु अनुकूल लगानी परियोजना विकासमा योगदान गर्ने बताइएको छ। त्यस अवसरमा अर्थमन्त्री महतले नेपालबेलायत सम्बन्धबारे चर्चा गर्दै नेपालको सामाजिकआर्थिक विकासका प्राथमिकतालाई पूरा गर्न बेलायत सरकारले निरन्तर सहयोग गरेकमा आभार व्यक्त गरे। उनले नेपालको आर्थिक वृद्धि, दिगोपन प्रवद्र्धन, गरिबी घटाउनेलगायत महत्वपूर्ण कार्यक्रम कार्यान्वयनका निम्ति अनुदान उपयोगी हुने विश्वास व्यक्त गरे। 'आर्थिक रुपान्तरण, जलवायु परिवर्तनका मुद्दा, सामाजिक सेवा तथा समावेशीकरणका लागि पनि अनुदानबाट सञ्चालन हुने कार्यक्रम महत्वपूर्ण छन्,' उनले भने। बेलायती मन्त्रीले आर्थिक रुपान्तरण, जलावायु परिवर्तनका प्रभावसँग सम्बन्धित विषय, सबल सामाजिक सेवा प्रवाह, समावेशिता प्रवद्र्धनमा सहयोग र सहकार्यका प्रशस्त क्षेत्र रहेका बताए।"
सबै तहका उम्मेदवार प्राइमरी इलेक्सनबाट छनोट गर्ने गगनको प्रस्ताव,"ललितपुर : नेपाली कांग्रेसका महामन्त्री गगनकुमार थापाले सबै तहका उम्मेदवार छनोट गर्दा प्राइमरी इलेक्सन गर्ने प्रस्ताव गरेका छन्। सोमबारदेखि ललितपुरको गोदावरीमा जारी महासमिति बैठकमा सांगठनीक प्रस्ताव पेस गर्दै थापाले अहिलेको विधि प्रक्रियालाई परिवर्तन गरेर क्रियाशील सदस्यको मतदानबाटै उम्मेदवार चयन गर्ने व्यवस्था गर्न प्रस्ताव गरेका हुन्। 'पार्टीको विधानले तल्लो तहका कार्य समितिहरूबाट प्रारम्भिक सिफारिस र राय सहित निर्णय गर्ने तहमा पुऱ्याउने अनि निर्णय गर्ने निकायले विधानले तोके बमोजिमको समिति बनाएर उम्मेदवार चयन गर्ने व्यवस्था गरेको छ। अब यही व्यवस्था र अभ्यासलाई निरन्तरता दिने ?,' उनले प्रस्ताव गरेका छन्, 'वा सम्बन्धित तह र क्षेत्रका क्रियाशील सदस्यको प्रत्यक्ष मतदान (प्राइमरी इलेक्सन) बाट उम्मेदवार छनोट गर्ने।' उनले संसदीय उम्मेदवार छनोट गर्दा पनि सम्बन्धित क्षर्त्रका पार्टीका क्रियाशील सदस्यको प्रत्यक्ष मतदानबाट टुंग्याउन प्रस्ताव गरेका छन्। थापाले योबाहेक सम्बन्धित क्षेत्रका पार्टी सदस्यहरूले मतदान गरेर बढी मत ल्याउने एक महिलासहित तीन जना छनोट गरी निर्णय गर्ने तहमा पठाउने प्रस्ताव पनि गरेका छन्। उनले यसरी पठाउँदा तीन जनाभन्दा बढीको नाम सिफारिस नै गर्न नपाउने पनि भनेका छन्। त्यस्तै निर्णय गर्ने निकायले सम्बन्धित क्षेत्रबाट सिफारिस भएका तीनजना मध्ये एक जना चयन गर्ने र सिफारिस भएका तीनजना भन्दा बाहिरबाट उम्मेदवार बनाउन नपाउने व्यवस्था गर्न पनि उनले प्रस्ताव गरेका छन्। थापाले पार्टीबाट समानुपातिकतर्फका उम्मेदवार छनोट गर्दा निश्चित मापदण्ड नै बनाउन प्रस्ताव गरेका छन्। 'पार्टीले समानुपातिकको सूची बनाउँदा सम्बन्धित क्लस्टरमा पनि विगतमा अवसर नपाएका समुदाय, क्षेत्र र क्लस्टरलाई प्राथमिकता दिने,' उनले प्रस्तावमा उल्लेख गरेका छन्, 'पार्टीले लोकप्रिय र सक्षम उम्मेदवार पत्ता लगाउन सर्भेलगायत अन्य विधि र प्रक्रिया अबलम्बन गरी निश्चित मापदण्डका आधारमा उम्मेदवार छनोट गर्ने।' थापाले पार्टीको आर्थिक व्यवस्थापन विषयका सन्दर्भमा अहिलेकै व्यवस्था राख्ने यार परिवर्तन गर्ने भन्ने विकल्पसहित प्रस्ताव दिएका छन्। उनले दलहरूलाई मतभारको आधारमा राज्यले नै कोष उपलब्ध गराउने व्यवस्थाका लागि पहल गर्ने पनि भनेका छन्। 'पार्टीको आर्थिक पारदर्शितासहित कोष व्यवस्थापनका सन्दर्भमा पार्टीको आन्तरिक कोष व्यवस्थापनका अतिरिक्त पार्टीहरूले निर्वाचनमा पाएको मतभारको आधारमा राज्यले नै दलहरूलाई कोष उपलब्ध गराउने व्यवस्थाका लागि पार्टीले पहलकदमी लिने,' उनले भनेका छन्, 'पार्टी भित्रको निर्वाचन र आम निर्वाचनको खर्च यही कोषबाट व्यहोर्ने प्रणालीको विकास गर्ने।' थापाले कतिपय जिल्लाहरूमा पार्टीको गतिविधि नै विधानअनुसार हुन नसकेको कारण संगठनमा आएको शिथिलतालाई सक्रिय बनाउनेतर्फ ध्यान दिने गरी लाग्ने कार्यसूची बनाउनु पर्ने बताएका छन्। 'चलायमान बनाउनका लागि समस्या भएका जिल्लाहरूमा केन्द्रबाट उच्च तहको नेतृत्वलाई निश्चित अधिकार र विशेष जिम्मेवारी सहित खटाउने' उनले भने। उनले पार्टीको तर्फबाट उम्मेदवार भएर गएका जनप्रतिनिधि वा कार्यकारी भूमिकामा रहेका व्यक्ति र पार्टी समितिबीच समन्वय हुनुपर्ने पनि बताएका छन्। 'सरकार र पार्टीको सम्बन्ध सुमधुर हुन सकेन भने त्यसले सरकारको विश्ववनीयता र स्थीरतामा समेत असर गर्छ। त्यसैले यो विषयमा सैद्धान्तिक मात्रै होइन व्यवहारिक ढङ्गले समाधान खोज्न अपरिहार्य छ' उनको प्रस्तावमा उल्लेख छ। उनले प्रत्येक गाउँ नगरपालिका र वडामा पार्टीको तर्फबाट जितेका जनप्रतिनिधि र पार्टी समितिबिच समन्वय, संवाद र सहजीकरणका लागि देहायको समन्वय संयन्त्र बनाउने पनि प्रस्ताव गरेका छन्। त्यस्तै महामन्त्री थापाले १० करोडको पार्टी अक्षयकोष स्थापना गर्ने प्रस्ताव गरेका छन्। 'पार्टीलेृ आफ्नै सदस्य शुभेच्छुक र समितिको सहयोगमा १० करोडको अक्षय कोष स्थापना गर्ने कार्यविधि बनाएर सहिदका परिवार, विस्थापित परिवार, द्वन्द्वपीडित घाइतेका परिवार, प्रजातन्त्र सेनानी परिवारको शिक्षा स्वास्थ्यमा सहयोग गर्ने,' उनले प्रस्तावमा लेखेका छन्।"
गठबन्धनका कारण जनताको आक्रोश र निराशा भयावह भइरहेको छ : ओली,"काठमाडौं : नेकपा एमालेका अध्यक्ष केपी शर्मा ओलीले वर्तमान गठबन्धनका कारण जनताको आक्रोश र निराशा भयावह ढंगले बढिरहेको बताएका छन्। मंगलबार पार्टीको सातौं केन्द्रीय कमिटीको बैठकलाई सम्बोधन गर्दै ओलीले दक्षिणपन्थी प्रतिक्रियावादी भित्रि र बाहिरी शक्तिले असन्तुष्टिलाई प्रयोग गर्न खोजिरहेको बताएका हुन्। उनले सक्कली राजतन्त्र २०५८ साल जेठ १९ गते समाप्त भएको उल्लेख गरे। राजा वीरेन्द्रको वंश विनाश गर्दा नै राजतन्त्र समाप्त भएको दाबी गर्दै उनले त्यसपछि कुशको राजतन्त्र खडा गरेर ज्ञानेन्द्र शाह केहि समय राजा भएको दोहोर्याए। जनताले फालेको राजतन्त्र फेरि ल्याउने मिठो सपना र कल्पना बोकेर आफ्नो दुनो सोझ्याउने धन्दामा लागेको बताए। उनले भने,अहिलेको गठबन्धनको असफलताले नयाँ शक्ति भन्दै राजनीतिक दलहरु जन्मिएका हुन्। दलप्रति युवाको वितृष्णा नयाँ जन्मिएका हुन्। जुन गठबन्धनको असफलता हो। असफलत गठबन्धनकै कारण राजतन्त्रको कुरा उठिरहेका छन्। उनले जनताको निराशा रोक्न सरकारको कुनै पहल नगरेको बताएका हुन्। उनले गठबन्धनबाट राष्ट्र र जनतापीडित रहेको दाबी गरे। उनले भने,एमालेका विरुद्ध झुटो लान्छना लगाउने काम वर्तमान गठबन्धनले गरिरहेको छ जुन गठबन्धनको ठूलो अपराध हो।ओलीले भने,अनेक प्रकारका शक्तिहरुले खेलका छन्, धर्मका नाममा, जातका नाममा, पहिचानका नाममा, राजनीतिक सोच र पृष्ठभूमी नभएकाहरु मैदानमा देखा परेका छन्। यो देशका लागि शुभ संकेत होइन। यसको पक्षमा गठबन्धन सरकार नै लागेको छ। यसलाई पूर्न र भ्रम चिर्न एमाले लाग्नुपर्दछ।"
कांग्रेस महासमिति बैठकको बन्द सत्र सुरू,"काठमाडौं : नेपाली कांग्रेसको महासमिति बैठकको बन्द सत्र सुरू भएको छ । ललितपुरको गोदावरीमा जारी महासमिति बैठकमा आज विभिन्न प्रतिवेदन पेश गरिनेछन्। बन्द सत्रमा उपसभापति पूर्णबहादुर खड्काले नीति,महामन्त्री गगन थापाले साङ्गठनिक,अर्का महामन्त्री विश्वप्रकाश शर्माले समसामयिक र अर्थमन्त्रीसमेत रहेका डाप्रकाशशरण महतले अर्थतन्त्रको वर्तमान अवस्था र चुनौतीबारे प्रतिवेदन पेश गर्ने कार्यसूची छ। अहिले उपसभापति पूर्णबहादुर खड्काले नीति प्रस्ताव बाचन गरिरहेका छन् । राजनीतिक स्थायीत्व,रुपान्तरण र नविनता,स्वतन्त्रता न्याय र समानता भन्ने मूल नाराका साथ सुरू हुने महासमिति बैठक फागुन १० गतेसम्म चल्नेछ। आजदेखि महासमिति बैठकमा विभिन्न समूहमा रहेर पार्टीका विभिन्न प्रस्तावहरूमाथि छलफल हुनेछन्। प्रतिवेदनमा छलफलपछि महासमिति सदस्यले राखेका विचारका आधारमा संशोधनसहित पारित हुने कांग्रेसले जनाएको छ।"
'रुख'मै मत हाल्न पाउने अवस्था सुनिश्चित गरौं : गगन थापा (प्रतिवेदनसहित),"ललितपुर : नेपाली कांग्रेसका महामन्त्री गगनकुमार थापाले कांग्रेसका कार्यकर्ताले रुख चिह्नमै मतदान गर्ने सुनिश्चित गर्ने बताएका छन्। जारी महासमिति बैठकमा सांगठानिक प्रस्ताव पेस गर्दै थापाले यस्तो बताएका हुन्। 'पार्टीका सदस्यहरू, शुभेच्छुक तथा समर्थक र आम नागरिकलाई पूर्ण विश्वास दिलाउँदै, दृढ संकल्प गर्छौँ,' उनले प्रस्ताव पेस गर्दै भने, 'हामी भविष्यमा हुने आवाधिक निर्वाचनहरू आफ्नै ताकतमा एक्लै लड्ने छौं र हाम्रो मतदातालाई नेपाली कांग्रेसको चुनाव चिह्न 'रुख' मा नै मत हाल्न पाउने अवस्था सुनिश्चित गर्ने छौं।'"
सत्ता पक्ष र विद्रोही पक्षका पीडक रहेको वर्तमान सरकारबाट द्वन्द्वपीडितले न्याय पाउँदैनन् : ओली,"काठमाडौं : नेकपा एमालेका अध्यक्ष केपी शर्मा ओलीले द्वन्द्वपीडितले वर्तमान सरकारबाट न्याय नपाउने बताएका छन्। मंगलबार पार्टीको सातौं केन्द्रीय कमिटीको बैठकलाई सम्बोधन गर्दै ओलीले संक्रमणकालीन न्यायको विधेयक पीडित केन्द्रित हुनुपर्ने माग एमालेले राख्दै आएको बताएका हुन्। सशस्त्र द्वन्द्वका विद्रोहीका तर्फबाट पीडा दिने समूहबाट एउटा पक्षबाट प्रचण्डजी प्रधानमन्त्री हुनुहुन्छ। अर्कातर्फ राज्यको तर्फबाट, क्रान्तिको नाममा पीडा दिने एकातिर प्रधानमन्त्री, अर्को हिंसा रोक्ने नाममा पीडा दिने शेरबहादुरजी गठबन्धनमा हुनुहुन्छ। ओलीले भने, दुवै पीडक पक्ष राज्य सञ्चालकमा छन्। दुवै पीडकको सरकार बनेको छ। पीडितहरु उनीहरुको प्राथमिकताको विषय होइन, आफैं प्राथमिकता हो। तर एमाले उक्त समयमा कुनै पक्षमा नभएको धारणा राखे। एमालेले माओवादीको आलोचना गरेको उल्लेख गर्दै उनले नीति कार्यक्रम लिएर जनताका बीचमा जान र बहुमत ल्याएर सरकारमा जान आग्रह गरेको बताए। उनले मानव अधिकारका गम्भीर उलंघन गर्नेलाई सजायको दायरामा ल्याउनुपर्ने र आममाफि दिन नहुने पक्षमा एमाले रहेको बताए। गठबन्धन सरकारमा सशस्त्र द्वन्द्व सत्ता पक्ष र विद्रोही पक्षका पीडकहरुले नै रहेकाले पीडित न्याय पाउन सम्भावना कम रहेको उनको भनाई छ। के काविरुद्ध थियो सशस्त्र द्वन्द्व ? प्रचण्डले अहिलेसम्म बताउन सक्नुभएको छैन। राजासँग उहाँको साँठगाँठ थियो, कार्यगत एकता थियो। कार्यकर्ता हाम्रा मारिएका थिए। उनले भने,अब त न्याय दिनुपर्यो नी। पीडित केन्द्रित न्याय हुनुपर्छ।मानवताविरुद्धका गम्भीर उलंघन गर्नेलाई सजायको दायरामा ल्याउनुपर्छ। ओलीले आफू सरकारमा रहँदा पनि संक्रमणकालीन न्याय टुंग्याउन पहल गर्दा प्रचण्ड र शेरबहादुर देउवानले नै नमानेको दाबी गरे। उनले भने, हाम्रा लागि आफ्नो केही छैन। संक्रमणकालीन न्यायसम्बन्धि विधेयकमा पीडित मञ्जुर भए हाम्रो पनि सहमति हुन्छ।"
विश्वप्रकाशको निष्कर्ष : कोशीको परिणामले गठबन्धन संकटमा छ,"काठमाडौं : नेपाली कांग्रेसका महामन्त्री विश्वप्रकाश शर्माले पार्टीका केही मन्त्रीको कार्यसम्पादन सन्तोषजनक नरहेको बताएका छन्। ललितपुरको गोदावरीमा जारी महासमिति बैठकमा समसामयिक राजनीतिक प्रस्ताव प्रस्तुत गर्दै आफ्ना मन्त्रीको कार्यसम्पादनबारे गम्भीर समीक्षा गर्नुपर्ने बताए। 'पूरै पाँच वर्ष यो गठबन्धन कायम रहनुपर्छ भन्ने हाम्रो निर्णय एकातर्फ छ। तर, अर्कोतर्फ नागरिकको अपेक्षाअनुरुप सरकारको गति प्रभावकारी ढंगले अघि बढ्न नसकेको यथार्थ छ। कांग्रेसका केही मन्त्रीको कार्यसम्पादन सन्तोषजनक निश्चय नै छ। तर, केही मन्त्रीको भूमिका मन्त्रीका रुपमा प्रभावकारी विल्कुलै छैन,' उनले भने। उनले वर्तमान सरकारमार्फत संविधान रक्षाको साझा कार्यभार सम्पादन भए पनि नागरिकको भावना अपेक्षित गतिमा सम्बोधन गर्न नसकेको आरोप ल गाएका छन्। संघीयता कार्यान्वयनका विषयमा सरकारबाट कमजोरी भइरहेको प्रष्ट पारे। उनले यथाशिघ्र प्रदेशहरूलाई अधिकार सम्पन्न बनाउनुपर्ने माग गरे। उनले सरकारको सफलता र असफलतामा कांग्रेसको पनि छबि गाँसिएको बताए। 'वर्तमान सरकारको सफलता असफलतासँग कांग्रेसको पनि छबि गाँसिएको छ। सरकारले गर्ने राम्रा कामको जस लिन नसक्ने तर अपजसहरूको भारी बोक्नुपर्ने? भन्ने प्रश्न र असन्तुष्टि कांग्रेस पार्टी पंक्तिमा देखिन्छ,' उनले भने। त्यस्तै राष्ट्रिय सभा निर्वाचनमा कोशी प्रदेशमा भएको गल्तीलाई गम्भीर समीक्षा गर्नुपर्ने बताए। उनले कोशी नतिजासँगै माओवादीसँगको समझदारीमा समस्या आएको स्पष्ट पारेका छन्। 'संविधानको धारा १६८ (५) बमोजिमको सरकार गठनका लागि आह्वान भएपछि कोशीमा जेजस्तो घटनाक्रम विकसित भयो, त्यसले कांग्रेसभित्रै द्वन्द्व सिर्जना भएको थियो। माओवादी पार्टीसँग त्यसबेला कायम रहन नसकेको समझदारी राष्ट्रिय सभाको निर्वाचन परिणामपछि झनै समस्याको चपेटामा परेको छ। गठबन्धनको सरकार पाँच बर्ष चल्नुपर्छ भन्ने अपेक्षा, निर्णय र चाहना बोकिरहँदा समस्याको ढाकछोपले होइन, खुला छलफल र आपसी विश्वासले मात्र त्यो सम्भव हुने तथ्य भुल्न मिल्दैन,' उनले भने। उनले गठबन्धनमा रहिसकेपछि स्वतन्त्र गतिविधि गर्न नमिल्ने प्रष्ट पारेका छन्। 'हामीले के हेक्का राख्नैपर्छ भने गठबन्धन छोड्न हामी कुनै पनि दल स्वतन्त्र छौं, तर गठबन्धनमा रहेर स्वतन्त्र गतिविधि गर्न हामी स्वतन्त्र छैनौं। केन्द्र र प्रदेश दुवै ठाउँमा विश्वासको निश्चित आधारमा कार्य गर्न सकिएन भने त्यसले गठबन्धनको भविष्य संकटमा पर्नेछ,' उनले भने। उनले अन्य दलसँगको चुनावी या सत्ता गठबन्धन दल र दलका बीच संस्थागत निर्णयको आधारमा हुने बताए। गठबन्धन गर्ने या नगर्ने अथवा भएको गठबन्धनलाई निरन्तरता दिने या गठबन्धन छोड्ने जस्ता विषय व्यक्तिगत स्तरमा बन्ने मनोगत धारणाको भड्काउमा हुन नहुने उनको भनाइ छ। प्रतिवेदन पढ्नुस्"
यस्ता छन् मन्त्रिपरिषद् बैठकको निर्णयहरू,"काठमाडौं : सरकारले बालकुमारी घटनासम्बन्धी प्रतिवेदनको अध्ययन सकिएपछि आवश्यक निर्णय लिइने जनाएको छ। मन्त्रिपरिषद्का निर्णय सार्वजनिक गर्न मंगलबार सिंहदरबारमा आयोजित पत्रकार सम्मेलनमा सरकारका प्रवक्ता रेखा शर्माले बालकुमारी घटनाबारे सत्यतथ्य जाँचबुझ गर्न सरकारले गठन गरेको आयोगको प्रतिवेदन गृहमन्त्रीले प्रधानमन्त्रीलाई बुझाएको भन्दै प्रतिवेदनको अध्ययन सकिएपछि आवश्यक निर्णय लिइने जानकारी दिइन्। मन्त्रिपरिषद्ले तीनै तहका सरकारबीच रोयल्टी बाँडफाँटका आधारसहितका अनुसुचीहरु स्वीकृत गर्ने र सम्बन्धीत प्रदेश तथा स्थानीय तहहरूलाई रकम हस्तान्तरण गर्ने निर्णय गरेको उनले बताइन्। डेडिकेटेड फिडर तथा ट्रङ्क लाइनबाट विद्युत उपभोग गर्ने ग्राहकहरूको विद्युत महसुलसम्बन्धी विवाद निरुपण गर्न गठित जाँचबुझ आयोगको म्याद एक महिना थप्ने निर्णय भएको उनले बताइन्। त्यस्तै एनसेलको सेयर खरिद बिक्रीसम्बन्धी अध्ययन तथा छानविन गर्न गठित समितिको प्रतिवेदन कार्यान्वयनका लागि सम्बन्धित निकायमा पठाउने, सशस्त्र द्वन्द्वमा घाइते भई अपाङ्गता भएका व्यक्तिहरुको अपाङ्गता प्रतिशत निर्धारण तथा पुनरावलोकन कार्यविधि, २०७४ को अध्ययन गरी दुई महिनाभित्र परिमार्जित मस्यौदा पेस गर्न गृह मन्त्रालयका सचिवको संयोजकत्वमा कार्यदल गठन गर्ने निर्णय भएको प्रवक्ता शर्माले बताइन्।"
शान्ति स्थापनाको महत्त्वलाई अतिरञ्जित गर्नुहुँदैन : प्रधानमन्त्री,"उनले भने, नेपालको प्रतिबद्धता विश्वमा शान्ति र सद्भावका चाहनामा निहित छ। काठमाडौं : प्रधानमन्त्री पुष्पकमल दाहाल प्रचण्डले शान्ति स्थापनाको महत्त्वलाई अतिरञ्जित गर्न नहुने बताएका छन्। चौथो शान्ति प्रयासअभ्यासको उद्घाटन गर्दै प्रधानमन्त्री प्रचण्डले शान्ति स्थापनाका लागि मानवताको गहिरो भावना, प्रतिबद्धता र कमजोरलाई जोगाउने हस्तक्षेप गर्ने तत्परता आवश्यक पर्ने बताएका हुन्। उनले वर्तमान विश्व देखिएका जातीय तनाव र आतङ्कवादका विभिन्न कारकहरूबाट सञ्चालित जटिल द्वन्द्वका कारण शान्ति स्थापनार्थ सैनिकहरूले खतराको सामना गर्नुपरेको बताए। उनले बहुस्तरीय प्रकृतिका द्वन्द्वका विषमा हामीहरू सचेत हुनुपर्ने बताए। शान्ति स्थापना कार्यहरू जटिल राजनीतिकसैन्यमानवीय प्रयासका रूपमा विकसित भएको उल्लेख गदै उनले शान्ति सैनिकले अझ धेरै बुझ्नुपर्ने र तयारी गर्नुपर्ने अवस्था आएको बताए। प्रधानमन्त्री प्रचण्डले शान्ति सैनिकले गरेको त्यस्ता प्रयासको गहिरो प्रभाव परेको उल्लेख गरे। यस अवसरमा म विश्वभर शान्तिको खोजीमा बलिदान दिने बहादुर शान्ति सैनिकहरूप्रति सम्मान एवं श्रद्धाञ्जली अर्पण गर्न चाहन्छु, प्रचण्डले भने, उहाँहरूको निस्वार्थता र समर्पण हामी सबैको लागि प्रेरणको स्रोत हो। उनले कठिन चुनौतिको सामना गर्दै वीरता र करुणका साथ सेवा जारी राख्ने शान्ति सैनिकहरूप्रति प्रशंसा गरे। नेपालले अन्तर्राष्ट्रिय मञ्चहरूमा शान्ति र समानताका लागि निरन्तर र जोडदाररूपमा वकालत गरेको र आगामी दिनमा पनि गर्ने स्पष्ट पारे। उनले भने, नेपालको प्रतिबद्धता विश्वमा शान्ति र सद्भावका चाहनामा निहित छ। नेपालले विश्व शान्ति, प्रगति र समृद्धिमा संयुक्त राष्ट्रसङ्घको महत्त्वपूर्ण योगदानको प्रशांसा गरेको उल्लेख गर्दै प्रधानमन्त्री प्रचण्डले राष्ट्रसङ्घको शान्ति प्रयासमा नेपालले दृढतापूर्वक प्रतिबद्धता जनाउँदै आएको स्पष्ट पारे। उनले विश्वमा शान्ति स्थापना नेपालको विदेश नीतिको महत्त्वपूर्ण अङ्ग रहेको बताउँदै यस कार्यको विश्वले प्रशंसा गरेको स्मरण गरे। नेपालले हाल संयुक्त राष्ट्रसङ्घीय शान्ति मिसनमा सबैभन्दा धेरै सेना र प्रहरी खटाउने गरेको र थप दश हजारसम्म तालिमप्राप्त सेना परिचालन गर्ने बाचा गरेको तथ्यलाई जोड दिएकोप्रति गर्व महसुस भएको बताए।"
"कांग्रेस महासमिति बैठक : आज विभिन्न प्रतिवेदन पेश हुने, समूहगत छलफल गर्ने","काठमाडौं : नेपाली कांग्रेसको महासमिति बैठक आज बिहान ९ बजेबाट सुरु हुने भएको छ। ललितपुरको गोदावरीमा जारी महासमिति बैठकको बन्दसत्रमा आज विभिन्न प्रतिवेदन पेश गरिने भएको छ। सूचना, संचार तथा प्रचार विभागका प्रमुख मीन विश्वकर्माका अनुसार बन्द सत्रमा उपसभापति पूर्णबहादुर खड्काले नीति, महामन्त्री गगन थापाले साङ्गठनिक, अर्का महामन्त्री विश्वप्रकाश शर्माले समसामयिक र अर्थमन्त्रीसमेत रहेका डा प्रकाशशरण महतले अर्थतन्त्रको वर्तमान अवस्था र चुनौतीबारे प्रतिवेदन पेश गर्ने कार्यसूची छ। उक्त प्रस्तावहरुमाथि विभिन्न समूहमा रहेर छलफल हुने विश्वकर्माले जानकारी दिए। महामन्त्री थापाको सांगठनिक प्रतिवेदनमा सोमबार मध्यरातिमात्रै सहमति जुटेको छ। हामी संकल्प गर्छौं कि नेपाली कांग्रेसले भविष्यमा हुने आवधिक निर्वाचनहरूमा निर्वाचनपूर्व गठबन्धन (प्रिइलेक्सन एलायन्स) गरेर अब कहिल्यै आफ्ना मतदातालाई अन्य कुनै दलको चुनाव चिह्नमा मत हाल्ने अवस्था सिर्जना गर्ने छैन, महामन्त्री गगन थापाको सांगठानिक प्रतिवेदनमा उल्लेख छ। थापाको यही प्रस्तावले कांग्रेसमा सोमबार दिनभर हलचल पैदा गर्यो। महासमिति बैठकको बन्द सत्र सुरु हुन सकेन। पार्टी सभापति शेरबहादुर देउवाले चुनावमा गठबन्धन नगर्नेभन्ने प्रतिवेदनको वाक्यांस फेर्न महामन्त्री थापासँग पटकपटक आग्रह गरे। थापाले मानेनन्। सभापति देउवा अहिल्यै चुनावी गठबन्धनबारे नीति बनाउन नहुने पक्षमा थिए। महासमिति उद्घाटनपछि देउवा निवासमा पदाधिकारी र पूर्वपदाधिकारीको बैठकपश्चात सहमति जुटेको हो। यद्यपी संस्थापनइत्तर पक्षबाट शेखर कोइरालाले एजेण्डामा बलियो साथ नदिएको भन्दै गगन थापा रुष्ट बनेका छन्।"
गगनको निष्कर्ष : गठबन्धन गरेर चुनाव लड्दा कार्यकर्तामा विजयभाव र उत्साह देखिएन,"काठमाडौं : नेपाली कांग्रेसका महामन्त्री गगनकुमार थापाले घुमाउरो भाषामा पार्टी एक्लैले चुनाव लड्नुपर्ने अडान कायमै राखेका छन्। ललितपुरको गोदावरीमा जारी महासमिति बैठकमा सांगठनिक प्रस्ताव प्रस्तुत गर्दै महामन्त्री थापाले एक्लैले निर्वाचन लडेजस्तो कार्यकर्तामा विजयभाव र उत्साह नदेखिएको निष्कर्ष निकालेका छन्। 'निर्वाचनमा अंकगणितका हिसाबले कांग्रेस ठूलो पार्टी त बन्यो। तर, यो अनुभवले हामीलाई सिकाएको छ निर्वाचनपूर्व गठबन्धन गर्दा पार्टीले एक्लै चुनाव लड्दाजस्तो कार्यकर्तामा विजयको भाव र उत्साह नआउने रहेछ,' उनले भनेका छन्। उनले गठबन्धनलाई राजनीतिक परिस्थितिजन्य बाध्यता भएको उल्लेख गरेका छन्। तर कार्यकर्ताले गठबन्धनलाई वैचारिक क्षयीकरणको रूपमा बुझेको उनको भनाइ छ। 'नेपाली कांग्रेस पार्टीका निम्ति निर्वाचनपूर्व पार्टीले विशिष्ट परिस्थितिमा गर्नुपरेको गठबन्धन राजनीतिक परिस्थितिजन्य बाध्यता वा रणनीतिक विषय हो। तर, समर्थक र शुभेच्छुकले भने त्यसलाई कांग्रेसको वैचारिक क्षयीकरणको रूपमा बुझे र पार्टीसँग चित्त दुखाएका छन्। हामीले विशेष राजनीतिक परिघटनाले सिर्जना गरेको परिस्थितिबाट गर्नुपरेको गठबन्धन नियमित राजनीतिक घटनाक्रम होइन भन्ने कुरा बुझाउनुपर्ने आवश्यकता छ,' उनले भनेका छन्। उनले नेताकार्यकर्ताको भरोसा टुट्न नदिन पार्टीले रुखमै मत हाल्न पाउनुपर्ने संकल्प गर्नुपर्ने बताए। 'निर्वाचन पूर्वको गठबन्धन लोकतन्त्रमा नियमित राजनीतिक अवस्था नभएर एउटा बाध्यात्मक परिस्थितिको उपज थियो भन्ने कुरालाई मनन गर्दै नेपाली कांग्रेस यस महासमिति बैठकबाट पार्टीका सदस्यहरू, शुभेच्छुक तथा समर्थक र आम नागरिकलाई पूर्ण विश्वास दिलाउँदै, दृढ संकल्प गर्छ 'हामी भविष्यमा हुने आवाधिक निर्वाचनहरू आफ्नै ताकतमा एक्लै लड्ने छौं र हाम्रो मतदातालाई नेपाली कांग्रेसको चुनाव चिन्ह 'रुख' मा नै मत हाल्न पाउने अवस्था सुनिश्चि गर्ने छौं,' उनले भने। महामन्त्री थापाले कांग्रेस सरकारमा रहँदासमेत कार्यकर्तामा संशय देखिएको बताए। त्यसको कठोर मूल्यांकन गर्न जरुरी रहेको उनको भनाइ छ। 'हामी आफैंले बनाएको संविधान, आफैंले परिकल्पना गरेको राजनीतिक प्रणालीमा निर्वाचनबाट पहिलो पार्टी बनेर सबै तहको सरकारमा नेतृत्वदायी भूमिकामा रहेको यो क्षणमा पार्टीभित्र ठूलो उत्साह र विजयभाव मात्र हुनुपर्ने हो, तर कताकता केही अलमल र संशय पनि देखिन्छ। किन यस्तो भइरहेको छ? यसलाई हामीले अनदेखा गर्न मिल्दैन,' उनले भने। उनले सरकार र पार्टीबीच पनि समन्य हुन नसकेको बताएका छन्। 'सरकार र पार्टीबिचको समन्वय गर्ने कुरा जतिसुकै सैद्धान्तिक तवरबाट हामीले गरेपनि त्यसमा सधैं कमी नै देखियो। अब यसलाई व्यवस्थित गर्नुपरेको छ ताकि भोली यो अवस्था नआओस्,' उनले भनेका छन्। प्रतिवेदन पढ्नुस्: उनले जनप्रतिनिधि बन्ने आकांक्षा राख्ने वा स्थानीय, प्रदेश र संघीय सरकारमा कार्यकारी भूमिकामा जिम्मेवारी लिन चाहानेहरूलाई जिम्मेवारीसँग जोडिएको आधारभूत तथा विषयगत ज्ञान, सिप र नेतृत्व विकासका लागि निर्वाचन भन्दा ६ महिना अगाडि अनिवार्य कक्षा लिनुपर्ने बताएका छन्।"
"जो नक्कली लाइसेन्समा मुछिए, उनैले मन्त्रीलाई दोषी देखाए","आफूले कारबाही गर्न भनेर अख्तियारलाई पत्राचार गरेका व्यक्ति नै आयोगमा बसेर पूर्वाग्रही प्रतिवेदन बनाइएको मन्त्री ज्वालाको तर्क थियो। त्यसैकारण उनले आफूलाई दोषी ठहर गरिएको प्रतिवेदन अध्ययन गर्न पाउनुपर्ने तर्क मन्त्रिपरिषद्मा गरेका थिए। तर, गृहमन्त्री श्रेष्ठले दिन मानेनन्। काठमाडौं : यातायात व्यवस्था विभागबाट ०७२ भदौ यता ६६ हजार बढी नक्कली सवारी लाइसेन्स जारी भए। लिखित परीक्षा र बिना ट्रायल नक्कली लाइसेन्स प्रकरणमा अर्बौंको चलखेल भएको विभागकै अध्ययन प्रतिवेदनले देखायो। त्यसपछि विभागले नक्कली लाइसेन्सको छानबिन गर्न पुस २९ गते अख्तियार दुरुपयोग अनुसन्धान आयोग र नेपाल प्रहरीको केन्द्रीय अनुसन्धान ब्युरो (सीआईबी) लाई पत्राचार गर्यो। दुवै निकायले नक्कली लाइसेन्स प्रकरणको छानबिन गरिरहेका छन्। विभागका १० महानिर्देशकका पालामा नक्कली लाइसेन्स जारी भएका थिए। सबैभन्दा बढी रूपनारायण भट्टराईको पालामा छापिएका थिए। यस्तै, नारायणप्रसाद भट्टराई महानिर्देशक भएका बेला ६ सय ६९ नक्कली लाइसेन्स जारी भएका थिए। ०७९ फागुन २६ देखि ०८० साउन १० सम्म विभागको महानिर्देशक बनेका भट्टराईका पालामा डाटा इन्ट्री गरी बिक्री गर्ने तयारी अवस्थामा राखिएका १ सय ५३ लाइसेन्स फेला परेका थिए। नक्कली लाइसेन्स प्रकरणमा छानबिनका लागि अख्तियार र (सीआईबी) लाई पत्राचार गर्न भौतिकमन्त्री प्रकाश ज्वालाले निर्देशन दिएपछि भट्टराई मन्त्री ज्वालासँग रिसाएका थिए। तर, अख्तियारलाई छानबिनका लागि पत्र पठाएको कुरा आफूलाई थाहा नभएको भट्टराईले बताए। त्यो विषय हाम्रो जानकारीमा छैन, भट्टराईले अन्नपूर्णसँग भने। अख्तियारले छानबिन गरिरहेकै बेला भट्टराई गृह मन्त्रालय पुगे। गृहको प्रवक्ता बने। यसैबीच बालकुमारी घटना भयो। कोरियाको पानी जहाज निर्माण कम्पनीमा काम गर्न फेल भएका विद्यार्थीले उत्पादनमूलक क्षेत्रका लागि भाषा परीक्षा दिन पाउनुपर्ने भन्दै बालकुमारीमा प्रदर्शन गरेका थिए। पार्टीको कार्यक्रममा भाग लिएर फर्कंदै गरेका मन्त्री ज्वाला प्रदर्शन क्षेत्रमा पुगेका थिए। त्यस क्रममा प्रहरीले गोली चलायो, दुई युवाको ज्यान गएको थियो। उक्त घटनाबारे जाँचबुझ आयोग बन्यो। उनै, भट्टराई आयोगको सदस्य बने। आयोगले आफ्नो प्रतिवेदन शुक्रबार गृहमन्त्री श्रेष्ठलाई बुझायो। उक्त प्रतिवेदनमा मन्त्री ज्वालालाई दोषी देखाइएको थियो। गृहमन्त्री श्रेष्ठले आइतबार बसेको मन्त्रीपरिषद बैठकमा उक्त प्रतिवेदन प्रधानमन्त्रीलाई बुझाए। त्यस क्रममा उपप्रधान तथा गृहमन्त्री श्रेष्ठ र भौतिकमन्त्री ज्वालाबीच चर्कै विवाद भएको एक मन्त्रीले जानकारी दिए। आफूले कारबाही गर्न भनेर अख्तियारलाई पत्राचार गरेका व्यक्ति नै आयोगमा बसेर पूर्वाग्रही प्रतिवेदन बनाइएको मन्त्री ज्वालाको तर्क थियो। त्यसैकारण उनले आफूलाई दोषी ठहर गरिएको प्रतिवेदन अध्ययन गर्न पाउनुपर्ने तर्क मन्त्रिपरिषद्मा गरेका थिए। तर, गृहमन्त्री श्रेष्ठले दिन मानेनन्। गृहमन्त्री श्रेष्ठले सरकारको प्रतिवेदन पार्टीपार्टीलाई दिन नमिल्ने तर्क गरे। त्यसको प्रतिवाद गरेका थिए अर्का उपप्रधान तथा रक्षामन्त्री पूर्णबहादुर खड्काले। उनले एउटा कुनै दलको सरकार हो कि गठबन्धनको भनी प्रश्न गरेका थिए। मन्त्रीबीच चर्को विवादपछि प्रधानमन्त्रीले तीन जना मन्त्रीसँग छुट्टै छलफल गरेका थिए। नक्कली लाइसेन्स प्रकरणमा संलग्न पाइएपछि कारबाहीका लागि सिफारिस गरिएका व्यक्तिले पूर्वाग्रही रूपमा बनाएको प्रतिवेदनको काम छैन, एकीकृत समाजवादीका सचिव जीवनराम श्रेष्ठले भने, बालकुमारीमा गोली हान्न निर्देशन दिने र गोली हान्ने निर्दोष हुने, बाटोमा हिँडेको मन्त्री दोषी हुने भन्ने पनि कहीँ तर्क हुन्छ ?"
उपसभापति पूर्णबहादुर खड्काले प्रस्तुत गरेको नीति प्रस्तावमा के छ ? (पूर्णपाठ),"काठमाडौं : नेपाली कांग्रेसका उपसभापति पूर्णबहादुर खड्काले महासमिति बैठकमा नीति प्रस्ताव पेश गरेका छन्। सोमबारदेखि ललितपुरको गोदावरीमा जारी महासमिति बैठकमा आज ९७ पृष्ठ लामो नीति प्रस्ताव पेश गरेका हुन्। रक्षामन्त्री समेत रहेका खड्काले केन्द्रीय सदस्यहरूका सुझाव समेटेर उक्त नीति प्रस्तावलाई अन्तिम रूप दिएका हुन्। उनले नयाँ दल र राजसंस्था पुर्नस्थापनाको एजेन्डा बोक्ने दलहरूलाई अधिनायकवादीको संज्ञा दिएका छन् । यस्ता दलहरूले जनता निराशा बेचेर काल्पनिक सपना बाडिरहेको आरोप उनको छ। 'निराशा बेच्दै काल्पनिक सपनाको हावाहुरीमा परिवर्तन उल्टाएर एकाधिकार लाद्न खोज्नु अधिनायकवाद हो ।अधिनायकवादीहरू रूपमा भिन्न देखिए पनि सारमा लोकतन्त्र विरोधी हुन्,'प्रतिवेदन प्रस्तुत गर्दै उनले भनेका छन्, 'प्राप्त उपलब्धीमा उनीहरूको कुनै अपनत्व छैन । न त राष्ट्रको वृहत्तर हितको दायित्व बोध छ न त जिम्मेवारी ।' राजतन्त्र र हिन्दुराज्यको एजेन्डा बोक्नेहरू प्रति लक्षित गर्दै उनले निराशाको जगमा टेकेर धमिलो पानीमा माछा मार्ने प्रवृत्ति हावी हुन खोजेको आरोप लगाएका छन् । 'समस्या र अपठ्यारालाई पन्छाएर सहि दिशा प्रदान गर्न आर्थिक तथा भौतिक विकास गर्दै समाजिक रूपान्तरणको बाटोमा अगाडि बढ्नुपर्नेमा त्यसको ठिक विपरित नागरिकमा थप निराशा बढाउँदै त्यही निराशाको व्यापार गर्न खोजिदैछ,'प्रतिवेदनमा उनले लेखेका छन् । लोकरिझाइँ र अधिनायकवाद बढेको भन्दै दृष्ठिकोणबिनाको लोकप्रियताका लागि जे पनि बोल्नु उचित नहुनेमा उनले जोड दिएका । उनले यस्ता लोकरिँझाइमा रम्ने पार्टी र संगठनहरूको इतिहास,वर्तमान र भविष्य नभएको दाबी समेत गरेका छन् ।"
स्रोत साधनका अभावमा संवैधानिक आयोगहरूले काम गर्न सकेनन् : अध्यक्ष तिमिल्सिना,काठमाडौं : राष्ट्रियसभाका अध्यक्ष गणेश तिमिल्सिनाले संवैधानिक आयोगहरुको प्रभावकारीता बढाउन राज्यले प्रयाप्त स्रोत साधन उपलब्ध गराउनुपर्ने बताएका छन्। राष्ट्रिय समावेशी आयोगको तेस्रो वार्षिक स्थापना दिवसका अवसरमा मंगलबार काठमाडौंमा आयोजित कार्यक्रममा तिमिल्सिनाले संवैधानिक आयोगहरूले स्रोत साधनका अभावका कारण काम गर्न नसकेको गुनासो गर्ने गरेको भन्दै राज्यले यस विषयमा विशेष ध्यान दिनुपर्ने बताएका हुन्। स्रोत साधनको अभावमा लक्ष्य अनुसारको काम पुरा हुन नसक्ने उनले बताए । उनले आयोगहरुले पनि आफ्नो क्षेत्राधिकारमा रहेको कामलाई प्रभावकारी रुपमा गर्नुपर्नेमा जोड दिए । तिमिल्सिनाले आयोगले गरेका सिफारिसहरूलाई राज्यका सम्बन्धित निकायहरूले कार्यान्वयन गर्नुपर्ने धारणा राखे। उनले जुनसुकै नागरिकले विना अवरोध राज्यबाट सेवा पाउनुपर्ने बताए। कार्यक्रममा समावेशी आयोगका अध्यक्ष डाराम कृष्ण तिमल्सेनाले राजनीतिमा विभिन्न प्रकारका विभेद अन्त्य गरी समावेशी सिद्धान्तलाई अवलम्वन गर्न सरकारलाई सिफारिस गरिएको जानकारी दिए। आरक्षणलाई सामाजिक न्यायको दृष्टिकोणबाट उपयुक्त बनाउन पनि सिफारिस गरिएको उनले बताए।
"सरकारविरुद्ध सडक आन्दोलनको तयारीमा एमाले, आजबाट केन्द्रीय कमिटी बैठक बस्दै","काठमाडौं : प्रमुख प्रतिपक्ष दल नेकपा एमाले सरकारविरुद्ध आक्रमक रुपमा प्रस्तुत हुने तयारी गरेको छ। सरकारले मुलुक र जनतामाथि चरम ज्यादती गर्न थालेको र राष्ट्रिय स्वाधीनतामाथि समेत गम्भीर खालका आँच आउने काम गरेको निष्कर्षसहित एमालेले सडक आन्दोलनको तयारीमा जुटेको हो। एमालेको पछिल्लो समय केन्द्रदेखि जिल्लासम्मका संगठन चलायमान भएका छन्। मिसन ग्रासरुट अभियान र मध्यपहाडी लोकमार्ग केन्द्रित गरिएको अभियानका चलाएको एमालेले प्रदेश अधिवेशन सकिएलगत्तै जिल्ला अधिवेशन पनि धमाधम गरिरहेको छ। महासचिव शंकर पोखरेलका अनुसार आजबाट बिहीबारसम्म केन्द्रीय कमिटी बैठक बस्दैछ। पार्टी कार्यालय च्यासलमा आज बिहान ११ बजे बैठक बस्ने तय भएको हो। केन्द्रीय कमिटी बैठकका जनपरिचालन र जनदबाब, राजनीतिक स्थितिको समीक्षा, संगठनात्मक प्रतिवेदन, संगठन शुद्धीकरणबारे विशेष कार्य योजना तर्जुमा प्रमुख एजेन्डा तय गरेको महासचिव पोखरेलले जानकारी दिए। बैठकमा अध्यक्ष केपी शर्मा ओलीले मुलुकको समसायिक परिस्थितिबारे विश्लेषण गर्ने र त्यसमा सरकारको काम कारबाही, पार्टीले तत्काल गर्नुपर्ने कामबारे निर्देशन दिने बताइएको छ। गठबन्धन सरकारको कारण राष्ट्रिय हित, जनसरोकार र सुशासनका विषयमा प्रश्नमा गम्भीर बिचलन आएको एमालेको दाबी छ। बिहीबार बसेको सचिवालय बैठकले सरकारविरुद्ध जनपरिचालन गर्ने निर्णय गरेपछि एमालेको भातृसंगठन अनेरास्ववियूले समेत चरणबद्ध आन्दोलन गर्ने घोषणा घोषणा गरेको छ।"
त्रिविको उपकुलपति नियुक्ति प्रक्रिया टुङ्गिएको छैन : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले त्रिभुवन विश्वविद्यालयको उपकुलपतिको नियुक्ति प्रक्रियामै रहेको स्पष्ट पारेका छन्। प्रधानमन्त्री निवास बालुवाटारमा आज गोरखा पत्रकार समाज नेपालका पदाधिकारीसँगको भेटमा सोधिएको जिज्ञासामा उनले भने, 'त्रिविको उपकुलपति नियुक्ति प्रक्रियामै छ, सामाजिक सञ्जालमा आएको विषयमा कुनै सत्यता छैन ।' प्रधानमन्त्री दाहालले गत पुसमा भएको बालकुमारी घटनाका सम्बन्धमा प्राप्त प्रतिवेदन आफूले अध्ययन गरिरहेको जानकारी दिँदै त्यस विषयमा छिट्टै निर्णय लिइने बताए। उनले आफूले प्रधानमन्त्रीका रुपमा मुलुकलाई विश्वमाझ चिनाउन प्रयत्न गरेको उल्लेख गर्दै उच्चस्तरीय भ्रमणबाट विभिन्न मुलुकसँगको सम्बन्ध थप प्रगाढ बनेको बताए । 'संयुक्त राष्ट्र सङ्घको महासचिवको नेपाल भ्रमण तथा आफूले विभिन्न अन्तर्राष्ट्रिय फोरममा जनाएको सहभागिताबाट नेपालप्रति विश्व समुदायको ध्यान गएको छ', उनले भने। आफू गोरखाबाट निर्वाचित भएको स्मरण गर्दै उनले गोरखाको समग्र विकासमा ध्यान दिइएको बताए। 'लामो समयदेखि बन्द रहेको गोरखकाली रबर उद्योगलगायत रुग्ण उद्योग सञ्चालन गर्ने प्रक्रिया अघि बढेको छ', उनले भने। सरकार सुशासन, सामाजिक न्याय तथा आर्थिक समृद्धिको अभियानमा केन्द्रित भएको उल्लेख गर्दै प्रधानमनत्री दाहालले सरकारले थालनी गरेको अभियानमा सञ्चारजगत्बाट सहयोगको अपेक्षा गरिएको बताए। भेटमा गोरखा घर भई राजधानीमा क्रियाशील पत्रकारले जिल्लाको विकास निर्माणमा ध्यान दिन प्रधानमन्त्रीसमक्ष आग्रह गरेका थिए। रासस"
कांग्रेस प्रवक्ताको प्रतिवेदन : देशको अर्थतन्त्र समस्यामुक्त भइसकेको छैन,"गोदावरी : अर्थमन्त्रीसमेत रहेका नेपाली कांग्रेसका प्रवक्ता डा प्रकाशशरण महतले सहकारी क्षेत्रमा नियामक निकाय बन्न सकेमात्र यस क्षेत्रको समस्या समाधान हुने दाबी गरेका छन्। पार्टीको जारी महासमिति बैठकमा नेपालको वर्तमान आर्थिक अवस्था, सम्भावना र भावी दिशा प्रतिवेदन प्रस्तुत गर्दै उनले नियामक निकाय सेकेण्ड टाइयर इन्सीच्यूसन गठन प्रक्रिया अघि बढिसकेको जानकारी दिए। उनले सहकारी क्षेत्रमा विद्यमान समस्याले साना बचतकर्ताको रकम जोखिममा परेको प्रतिवेदनमा उल्लेख गरेका छन्। 'सहकारी क्षेत्रको नियमन व्यवस्था प्रभावकारी नभएका कारण यस्तो समस्या देखिएको हो। यस क्षेत्रलाई साना बचतकर्ताको बचत परिचालन गर्ने र भरपर्दो क्षेत्रको रूपमा स्थापित गर्नु चुनौतीपूर्ण भएको छ,' उनले लेखेका छन्, 'सहकारी क्षेत्रको नियामक निकाय (  ) गठन प्रक्रिया अघि बढाइएको छ। यस निकायले कर्याप्रारम्भ गरेपछि सहकारी क्षेत्रको समस्या निराकरण हुने अपेक्षा छ।' प्रतिवेदनमार्फत डा महतले देशको अर्थतन्त्र समस्या मुक्त भइनसकेको उल्लेख गरेका छन्। आर्थिक परिसूचक अनुकूल भए पनि राजश्व वृद्धि अपेक्षित हुन नसक्दा सार्वजनिक वित्त व्यवस्थापन चुनौतीपूर्ण भएको स्वीकार उनको छ। 'अर्थतन्त्रका अधिकांश परिसूचक सकारात्मक रहे पनि वास्तविक क्षेत्रमा आर्थिक क्रियाकलापहरूको विस्तार, उत्पादन र उत्पादकत्व वृद्धि गर्नु एक प्रमुख चुनौती हो,' उनले प्रतिवेदन प्रस्तुत गर्दै भने। प्रतिवेदन प्रस्तुत गर्दै अर्थमन्त्री महतले अर्थतन्त्र सुधार नहुनुमा पर्याप्त तयारीविना बजेट प्रस्ताव ल्याउने कार्य पनि प्रमुख कारक भएको उल्लेख गरेका छन्। सार्वजनिक खर्च व्यवस्थापनमा गम्भीर खालका चुनौतीहरू रहेको भन्दै उनले बजेट सुनिश्चित नहुँदै ठेक्का लगाउने प्रवृत्तिले अर्थतन्त्रमा थप समस्या सिर्जना गरेको बताए। 'अनावश्यक देखिएको संरचना खारेज नगर्ने प्रवृत्ति विद्यमान छ। वैदेशिक साहयताको उपयोग क्षमता कमजोर हुनुले उपयोग विनियोजनको औसत ५० प्रतिशत जतिमात्र रहेको छ,' उनले भने। अर्थमन्त्री महतले देशको अर्थतन्त्र सुधारका सम्भावनका क्षेत्रहरूमा जलविद्युत् आयोजना, कृषिको व्यवसायीकरण, पर्यटन, सूचना प्रविधिको क्षेत्र औंल्याएका छन्। प्रतिवेदनको पूर्ण पाठ "":"" """" """" """""
गठबन्धन फरक मतको चुनौतीपूर्ण सहयात्रा हो : महामन्त्री शर्मा (प्रतिवेदनसहित),"गोदावरी : नेपाली कांग्रेसका महामन्त्री विश्वप्रका शर्माले जारी महासमिति बैठकमा समसायिक राजनीतिक प्रतिवेदन प्रस्तुत गरेका छन्। ललितपुरको गोदावारीमा जारी महासमिति बैठकको दोस्रो दिन महामन्त्री शर्माले प्रतिवेदनमा लोकतन्त्रको विकल्प समुन्न लोकतन्त्र भएको उल्लेख गरे। 'संघर्ष र संविधानसभाको मार्गबाट आएको नेपालको वर्तमान संविधाननै सबै चुनौती हल गर्दै मुलुकलाई समुन्नतीको उचाईंमा पुर्याउने भरपर्दो माध्याम हो भन्ने तथ्यमा नेपाली कांग्रेस स्पष्ट छ,' उनले भने। महामन्त्री शर्माले अहिलेको गठबन्धन फरक मतको चुनौतीपूर्ण सहयात्रा भएको उल्लेख गरे। उनले भने, 'फटकपटकको संसद् विघटन र संविधानको रक्षका लागि मुख्य दलहरू गत निर्वाचनमा एक भएर मैदानमा होमिएका थिए। त्यो गठबन्धनबाट उपलब्धि हासिल भएको छ। तैपनि असन्तुष्टि र चुनौतीहरू बढ्दै गएको देखिन्छ।' प्रतिवेदनमा महामन्त्री शर्माले हालको गठबन्धन आगतको सम्झौता नभई विगतले बोकाएको अभिभारा भएको बताए। एकल बहुमत कसैको नभएको संसद्मा गठबन्धनलाई कायम राखेर नै देश र जनताको हितमा काम गर्नुपर्ने अभिभार कांग्रेसको रहेको उनको भनाइ छ। महामन्त्री शर्माले सरकारको प्रभावकारिता र कमजोरीमाथि खुलेर छलफल गर्नुपर्ने र कांग्रेसले सम्हालेका मन्त्रालयको प्रगति र कमजोरीको पनि समीक्षा गर्नुपर्ने बताए। 'वर्तमान अवस्थामा नेपाली समाजमा देखिएका असन्तुष्टि र पीडाको पहिचान यही समाजले बनाएको सबैभन्दा ठूलो दलको महासमिति बैठकले गर्नुपर्छ र त्यसलाई क्रमश समाधान गरेर जाने संकल्प र दृढणता राख्नुपर्छ,' उनको प्रतिवेदनमा उल्लेख छ। महामन्त्री शर्माले राजनीतिप्रतिको विकर्षण अन्त्य गरी देशप्रति भरोसा वृद्धि गर्ने, छिमेकी मित्र राष्ट्रहरूसँग वृहत्तर सहकार्य गर्ने, पर्यावरण रक्षासहित भौतिक विकासमा जोड दिने, शिक्षा क्षेत्रमा सुधार गर्ने कार्यभार कांग्रेसको जिम्मेवारी रहेको बताए। यदाकदा उग्र राष्ट्रवाद देखिने गरेको उल्लेख गर्दै उनले भने, 'उग्र राष्ट्रवादका कारण बाह्य लगानीको वातावरणलाई विगतमा परेका असरहरूले छोडेका प्रभावहरूको पृष्ठभूमिमा फेरि त्यस्तो स्थिति आउन नदिन गम्भीर सर्तकता अपनाउन जरूरी छ।' यस्तो छ प्रतिवेदन"
महासमिति बैठकमा पेस भएका प्रतिवेदनमाथि ४ वटा हलमा छलफल हुने,"काठमाडौं : नेपाली कांग्रेसको जारी महासमिति बैठकमा पेस भएका विभिन्न प्रतिवेदनमाथि बुधबार छलफल हुनेछ। त्यसको लागि महासमिति प्रतिनिधिलाई प्रदेशगतरूपमा विभिन्न समूहमा विभाजन गरिनेछ। गोदावरी सम्मेलन केन्द्रको विभिन्न हलमा प्रदेशगतरूपमा छलफल हुनेछ। गोदावरी हलमा कोशी र सुदूरपश्चिम प्रदेश, विशंखु नारायण हलमा मधेस र कर्णली, फुलचोकी हलमा बागमती र गण्डकी, केन्ज्योसोम हलमा लुम्बिनी प्रदेशका साथै शुभेच्छुक संस्था र जनसम्पर्क समितिहरूले प्रस्ताव मागि सुझाव दिन बैठक छलफल गर्नेछन्। केन्द्रीय पदाधिकारी, पूर्व पदाधिकारी र केन्द्रीय सदस्यहरू सम्बन्धित प्रदेशको छलफलमा सहभागी हुनेछन्। सोमबारबाट सुरु भएको महासमिति बैठकमा उपसभापति पूर्णबहादुर खड्काले नीतिगत, महामन्त्री गगन थापाले संगठनात्मक, अर्का महामन्त्री विश्वप्रकाश शर्माले समसायिक राजनीतिक, प्रवक्ता डा प्रकाशशरण महतले मुलुकको आर्थिक अवस्थासम्बन्धी प्रतिवेदन पेस गरेका छन्।"
आगामी निर्वाचनमा विदेशमा रहेका नेपालीको मताधिकार सुनिश्चित गर्न कांग्रेसले निर्णायक पहल गर्ने,"काठमाडौं :नेपाली कांग्रेसका उपसभापति एवं रक्षामन्त्री पूर्णबहादुर खड्काले आगामी निर्वाचनमा विदेशमा रहेका नेपाली नागरिकहरूको मताधिकार सुनिश्चित गर्न कांग्रेसले निर्णायक पहल गर्ने दावी गरेका छन्। सोमबारदेखि सुरू भएको ललितपुरको गोदावरीमा महासमिति बैठकमा उपसभापति खड्काले पेश गरेको नीतिप्रस्तावमा उल्लेख छ। उनले नेपालको आर्थिक विकासमा महत्वपूर्ण भूमिका निर्वाह गर्दै आएका गैरआवासीय नेपाली समुदायको संविधानप्रदत्त हक,अधिकार र सुरक्षा प्रत्याभूत गरिने बताएका छन्। उपसभापति खड्काले विदेशमा आप्रवासी नेपालीहरूको दक्षता,कोशल र पूँजीलाई लोकतन्त्र र राष्ट्र निमार्णमा परिचालन गरिनुपर्नेमा जोड दिएका छन्। 'कामको सिलसिलामा विदेशमा रहेका आप्रवासी नेपालीहरूको दक्षता, कौशल र पूँजीलाई लोकतन्त्र र राष्ट्र निर्माणमा प्रभावकारी ढङ्गले परिचालन गरिने छ । साथै, सम्बन्धित मुलुकसँगको कुटनीतिक सम्बन्धका आधारमा उनीहरूको थप अधिकार र सुविधा वृद्धिका लागि पहल गरिने छ,'नीति प्रस्तावमा उल्लेख छ। यसैगरी विभिन्न देशमा रहेका नेपालीहरूलाई संगठित गरी राष्ट्र निर्माणमा परिचालन गरिने नीति प्रस्तावमा भनिएको छ। 'नेपालीहरू विश्वभरि फैलिएका छन् । यस किसिमको फैलावट स्वदेशका लागि आर्थिक र बौद्धिक शक्तिको स्रोत हो । विश्वका विभिन्न देशमा रहेका नेपालीहरूलाई संगठित गरी राष्ट्र निर्माणमा परिचालित गरिनेछ। कांग्रेसका समर्थक कार्यकर्ताहरूलाई संगठित गरी जनसम्पर्क समितिहरूको गठन गर्ने व्यवस्था छ । यो व्यवस्थालाई व्यावहारिक र पारदर्शी बनाउँदै संगठनका सदस्यहरूको क्षमता विकास गराउन तथा राजनीतिक चेतना अभिवृद्धि गराउन योग्य प्रशिक्षकहरू खटाई प्रशिक्षणको व्यवस्था गरिने छ,'नीति प्रस्तावमा उल्लेख छ।"
नेकपा एमालेको सातौं केन्द्रीय कमिटी बैठक सुरु,"काठमाडौं : नेकपा एमालेको सातौं केन्द्रीय कमिटी बैठक सुरु भएको छ। पार्टी कार्यालय च्यासलमा आजबाट जारी बैठक बिहीबारसम्म सञ्चालन हुनेछ। बैठकका लागि ६ वटा कार्यसूची तय भएका छन्। महासचिव शंकर पोखरेलका अनुसार बैठकका जनपरिचालन र जनदबाब, राजनीतिक स्थितिको समीक्षा, संगठनात्मक प्रतिवेदन, संगठन शुद्धीकरणबारे विशेष कार्य योजना तर्जुमा लगायतका विषयमा छलफल हुनेछ। सरकारले मुलुक र जनतामाथि चरम ज्यादती गर्न थालेको र राष्ट्रिय स्वाधीनतामाथि समेत गम्भीर खालका आँच आउने काम गरेको निष्कर्षसहित एमालेले सडक आन्दोलनको तयारीमा स्वरुप बैठकको आयोजना गरेको हो। बैठकमा अध्यक्ष केपी शर्मा ओलीले मुलुकको समसायिक परिस्थितिबारे विश्लेषण गर्ने र त्यसमा सरकारको काम कारबाही, पार्टीले तत्काल गर्नुपर्ने कामबारे निर्देशन दिने बताइएको छ। गठबन्धन सरकारको कारण राष्ट्रिय हित, जनसरोकार र सुशासनका विषयमा प्रश्नमा गम्भीर बिचलन आएको एमालेको दाबी छ। बिहीबार बसेको सचिवालय बैठकले सरकारविरुद्ध जनपरिचालन गर्ने निर्णय गरेपछि एमालेको भातृसंगठन अनेरास्ववियूले समेत चरणबद्ध आन्दोलन गर्ने घोषणा घोषणा गरेको छ। एमालेको पछिल्लो समय केन्द्रदेखि जिल्लासम्मका संगठन चलायमान भएका छन्। मिसन ग्रासरुट अभियान र मध्यपहाडी लोकमार्ग केन्द्रित गरिएको अभियानका चलाएको एमालेले प्रदेश अधिवेशन सकिएलगत्तै जिल्ला अधिवेशन पनि धमाधम गरिरहेको छ।"
द्वन्द्वकालमा माओवादीबाट मारिएकाको आश्रित परिवारलाई रोजगारी दिनुपर्छ : कांग्रेस,"काठमाडौं : नेपाली कांग्रेसका उपसभापति पूर्णबहादुर खड्काले द्वन्द्वकालमा माओवादीबाट मारिएकाको आश्रित परिवारलाई रोजगारी दिनुपर्ने बताएका छन्। मंगलबार कांग्रेसको महासमिति बैठकमा नीति प्रतिवेदन पेश गर्दै रक्षा मन्त्री एवम् कांग्रेस उपसभापति खड्काले माओवादी हिंसाबाट पीडित पार्टीका हजारौँ साथीहरूको पीडा र भावनालाई पार्टीको संरचनाभित्र उचित प्रतिनिधित्व गराउने व्यवस्था मिलाइने बताएका हुन्। सशस्त्र द्वन्द्वमा पीडित बनाइएका पार्टीका नेता कार्यकर्ता, शुभेच्छुक, शिक्षक तथा अन्य व्यक्तिका परिवार र तिनका आश्रितलाई भरणपोषण तथा रोजगारीको उचित व्यवस्था गर्ने नीति अवलम्बन गरिने छ। नीति प्रतिवेदनमा भनिएको छ,माओवादी हिंसाबाट पीडित पार्टीका हजारौँ साथीहरूको पीडा र भावनालाई पार्टीको संरचनाभित्र उचित प्रतिनिधित्व गराउने व्यवस्था मिलाइने छ। उनले हिंसात्मक द्वन्द्वबाट पीडित निर्दोषहरूका सम्बन्धमा राष्ट्रिय तथा अन्तर्राष्ट्रिय कानून र प्रचलनहरूको प्रतिकूल नहुने गरी न्यायिक निरूपण गरिने प्रतिवेदनमा उल्लेख गरेका छन्। नीति प्रस्तावमा भनिएको छ, माओवादी हत्या हिंसाको चपेटामा परी आम नागरिकसँगै सुरक्षा निकायका हजारौँ व्यक्ति र सशस्त्र द्वन्द्वका पक्ष नै नरहेका तर विना कारण जनधन गुमाउनु परेका हिंसात्मक द्वन्द्वबाट पीडित निर्दोषहरूका सम्बन्धमा राष्ट्रिय तथा अन्तर्राष्ट्रिय कानून र प्रचलनहरूको प्रतिकूल नहुने गरी न्यायिक निरूपण गरिने छ। नागरिकमा निराशा उनले नीति प्रस्तावमा नागरिकस्तरमा निराशा बढ्दो रहेको उल्लेख गरेका छन्। आम नागरिकका अपेक्षा र देशको आवश्यकताको सही सम्बोधन हुन नसकेको कांग्रेसको दाबी छ। विविध विषम परिस्थिति तथा चुनौतीहरूका कारण नागरिकस्तरमा निराशा बढ्दो छ। द्वन्द्वग्रस्त अवस्थामा पुगेको मुलुकलाई नेपाली कांग्रेसले सम्हाल्दै सबै शक्तिलाई विश्वासमा लिई निकास दिएर मूलबाटोमा त फर्काएको छ तर पनि अझै शान्ति प्रक्रियाका कतिपय काम बाँकी छन्। जनआन्दोलनपछिको करिब १८ वर्षको अवधिमा देशले विकास, समुन्नति तथा आर्थिक बृद्धिमा धेरै काम गरिसक्नुपर्ने थियो नीति प्रतिवेदनमा भनिएको छ। देशमा द्रुत आर्थिक विकासको अभाव रहेको कांग्रेसको ठहर छ। नीति प्रतिवेदनमा भनिएको छ,देशले स्थिरता र प्रगतिको बाटो पक्रिसक्नु पर्ने थियो तर विविध कारणले त्यसो हुन सकिरहेको छैन। देशमा द्रुत आर्थिक विकासको अभाव छ। आम नागरिकका अपेक्षा र देशको आवश्यकताको सही सम्बोधन हुन सकिरहेको छैन। नागरिकमा उत्पन्न यस्ता निराशा चिर्दै आशा र भरोशा कायम गरी समुन्नत मुलुक निर्माण गर्न नेपाली कांग्रेस प्रतिवद्ध छ। गुणस्तरीय शिक्षा अनिवार्य शर्त गुणस्तरीय जीवनयापनका लागि गुणस्तरीय शिक्षाको उपलब्धता अनिवार्य शर्त भएको प्रतिवेदनमा उल्लेख छ। नीति प्रस्तावमा भनिएको छ, शिक्षामा निजी क्षेत्रको संलग्नताले गुणस्तरमा सुधार ल्याएता पनि असमानता बढाएको यथार्थलाई हृदयंगम गर्दै सार्वजनिक र निजी दुवै क्षेत्रको शिक्षालाई समान रूपमा गुणस्तरीय बनाउनको लागि आवश्यक नीति तय गर्नेछ।"
"कांग्रेसमा मध्यराति सहमति : गठबन्धन नगर्ने, संगठन बलियो बनाउने","काठमाडौं : हामी संकल्प गर्छौं कि नेपाली कांग्रेसले भविष्यमा हुने आवधिक निर्वाचनहरूमा निर्वाचनपूर्व गठबन्धन (प्रिइलेक्सन एलायन्स) गरेर अब कहिल्यै आफ्ना मतदातालाई अन्य कुनै दलको चुनाव चिह्नमा मत हाल्ने अवस्था सिर्जना गर्ने छैन, महामन्त्री गगन थापाको सांगठानिक प्रतिवेदनमा उल्लेख छ। थापाको यही प्रस्तावले कांग्रेसमा सोमबार दिनभर हलचल पैदा गर्यो। महासमिति बैठकको बन्द सत्र सुरु हुन सकेन। पार्टी सभापति शेरबहादुर देउवाले चुनावमा गठबन्धन नगर्ने भन्ने प्रतिवेदनको वाक्यांस फेर्न महामन्त्री थापासँग पटकपटक आग्रह गरे। थापाले मानेनन्। सभापति देउवा अहिल्यै चुनावी गठबन्धनबारे नीति बनाउन नहुने पक्षमा थिए। तर, महामन्त्री थापालाई संस्थापन इतर शेखर कोइराला समूहको आशिंक समर्थन छ। थापा आफ्नो प्रस्तावबाट टसमस भएका छैनन्। महासमिति उद्घाटनपछि पदाधिकारी र पूर्वपदाधिकारीको बैठक देउवा निवासमा बस्यो। त्यहाँ पनि महामन्त्री थापा आफ्नो अडानमा अडिग रहे। चुनावमा गठबन्धन नगर्ने प्रस्ताव लैजाने अडान लिए। विगतमा गठबन्धन गर्नु हाम्रो बाध्यता थियो, अब गर्दैनौं, बैठकपछि महामन्त्री थापाले अन्नपूर्णसँग भने, यही प्रस्ताव महासमितिमा लैजाने निर्णय भयो। तर, अर्का महामन्त्री विश्वप्रकाश शर्माले भने गठबन्धन शब्द उल्लेख नगर्ने सहमति बनेको बताए। गठबन्धनबारे मौन बस्ने र संगठन निर्माणमा ध्यान दिने कुरा आयो, शर्माले भने, संगठन बलियो बनाइयो भने कांग्रेसलाई अरू दलसँग गठबन्धन गर्ने आवश्यक्तै पर्दैन। महामन्त्री थापालगायतका नेताहरूले एक्लै चुनावमा जाने नीतिमा अडान लिएपछि देउवा प्रधानमन्त्री पुष्पकमल दाहाल भेटन बालुवाटार पुगेका थिए। त्यस क्रममा देउवाले पार्टीभित्रको विवादका कारण गठबन्धनमा असर नपर्ने आश्वासन दिएका थिए। त्यसपछि देउवा पदाधिकारी बैठकमा सहभागी भएका थिए। देउवाले महासमिति बैठकको उद्घाटन सत्रमा पनि चुनावमा गठबन्धन नगर्ने भन्ने कुरा अहिल्यै निर्णय गर्न नहुने धारणा राखेका थिए। महामन्त्री थापाले सरकार निर्माणमा भने गठबन्धन गर्न सकिने प्रस्तावमा उल्लेख गरेका छन्। चुनावी प्रणालीका कारण कुनै एक दलको बहुमत आउन नसक्ने भएकाले सरकार निर्माणमा गठबन्धन गर्न सकिने भए पनि गठबन्धन बनाएर चुनावमा जान नहुने उनको प्रस्ताव छ। हाम्रो निर्वाचन प्रणालीको सीमाले गर्दा कुनै पनि दलले बहुमत प्राप्त नगरेको अवस्थामा निर्वाचन पछाडि निश्चित साझा नीति तथा कार्यक्रम बनाएर सरकार सञ्चालनका लागि तालमेल गर्ने कुरा स्वाभाविक हुन सक्छ, महामन्त्री थापाले भनेका छन्। त्यसअघि देउवाले चुनावी गठबन्धनबारे अहिल्यै निर्णय गर्न नहुने भनाइ राखेका थिए। महासमिति बैठकको उद्घाटन गर्दै देउवाले भने, भविष्यमा राजनीतिक गठबन्धन गर्ने वा नगर्ने भन्ने विषय तत्कालीन परिस्थितिमा निर्भर हुने भएको हुँदा पार्टीेले तत्कालीन परिस्थितिअनुसार गठबन्धनको औचित्य सान्दर्भिकता लगायतका विषयमा ठोस मूल्यांकन र छलफल गरी त्यसै बेलामा उचित निर्णय लिन सक्नेछ। अहिले नै चुनावी गठबन्धनबारे निर्णय गरे सत्ता गठबन्धनमा तलमाथि हुनसक्ने भय सभापति देउवालाई छ। गठबन्धन गर्न नहुनेलगायत महामन्त्री थापाले प्रतिवेदनमा राखेका केही विषयप्रति सभापति देउवा असन्तुष्ट छन्। विशेष गरी १५औं महाधिवेशनका लागि अहिलेदेखि नै मिति तोक्ने प्रस्ताव, गठबन्धन, राष्ट्रियसभा निर्वाचन र विधानबारे थापाले प्रतिवेदनमा राखेका विषयमा देउवाको असन्तुष्टि छ। महामन्त्रीको प्रतिवेदन छलफलमै जान नदिने प्रयास गर्नु नै गलत भएको केन्द्रीय सदस्य प्रदीप पौडेल बताउँछन्। उनी भन्छन्, सभापतिजिले केन्द्रीय समितिको बैठकमै पास गर्नु हुन्थेन। अहिले आएर दस्तावेज महासमितिमा पठाउनबाट रोक्न राम्रो हैन। अहिल्यै गठबन्धन नगर्ने नीति पारित गरेर जाने हो भने माओवादीले कांग्रेससँगको गठबन्धन तोडेर एमालेसँग सहकार्य गरेर सरकार बनाउन सक्ने चिन्ता सभापतिलाई छ। देउवा निकट नेता रमेश लेखक भने गठबन्धन गर्ने कि नगर्ने भन्नका लागि अझै ४ वर्ष बाँकी भएकाले अहिले नै यस्तो विषयमा अल्झिनुको कुनै अर्थ नभएको बताउँछन्। कोशीको प्रसंग हटाउन शर्मासँग आग्रह सभापति देउवाले अर्का महामन्त्री विश्वप्रकाश शर्माले तयार पारेको राजनीतिक प्रतिवेदनबाट राष्ट्रियसभा निर्वाचनका क्रममा भएको कोशी प्रसंग हटाउन भनेका छन्। शर्माले कोशी प्रकरणपछि जुनसुकै बेलामा गठबन्धन संकटमा पर्न सक्ने उल्लेख गरेका छन्। शर्माले भनेका छन्, कोशी प्रदेशका पछिल्लो पटक सरकार बनाउँदा र गत राष्ट्रियसभा चुनावमा माओवादी उम्मेदवार पराजित हुँदा सहयात्री दलले हामीप्रति असन्तोष प्रकट गरेको स्थिति छ। यो घटनाक्रमलाई गम्भीर समीक्षा गर्न, कमजोरी पहिचान गर्न र सहमतिपूर्व निदान पहिल्याउन जरुरी छ। महामन्त्री शर्माको प्रस्तावमा एउटै व्यक्ति राष्ट्रपतिमा १ पटक, प्रधानमन्त्रीमा २ पटक, मन्त्री ३ पटक र सांसद ४ पटकभन्दा बढी हुन नपाउने उल्लेख छ। त्यस्तै प्रदेशमा पनि मुख्यमन्त्री बढीमा २ पटक, मन्त्री ३ पटक र प्रदेश सांसद ४ पटकभन्दा बढी हुन नपाउने व्यवस्था दस्ताबेजमा प्रस्ताव छ। यो प्रस्तावमा केही परिमार्जन भए पनि राखिएको छ। किनभने यसमा धारणा बनाउन सकिने विषय भएकाले राखिएको देउवा निकट एक नेताले बताए।"
"हत्या गरिएको युवकको पहिचान, २ जना पक्राउ","कपिलवस्तु : टाउको काटेर हत्या गरी गाडिएको अवस्थामा फेला परेको शवको पहिचान भएको छ। महाराजगंज नगरपालिका६ भलवारीका २७ वर्षीय शिवकुमार कुर्मी रहेको जिल्ला प्रहरी कार्यालयले जनाएको छ। टाउको नरहेको शव सोमबार फेला परेको र आज पहिचान खुलेको प्रहरीले जनाएको छ। पोष्टमार्टम पछि शव बुझ्नका लागि परिवार बुटवल गएका प्रहरी नायब उपरीक्षक हरिबहादुर वलीले बताए। शिव शनिबार बिहेका लागि हिँडेका उनका बुबा रामपति कुर्मीले बताए। तौलिहवामा एउटा शव फेला परेको खबर पाए पछि जिल्ला प्रहरी कार्यालयमा सम्पर्क गर्दा छोराको कपडा र अन्य हुलियाबाट आफ्नै छोरा हो भन्ने पहिचान खुल्यो, 'मृतकका पिता कुर्मीले भने, घटनामा संलग्न रहेका सबैलाई पक्राउ गरी कडा कारवाही हुनु पर्यो।' शिवकुमारको शव जलाएर गाडिएको अवस्थामा आइतबार राति कपिलवस्तु नगरपालिका४ पिपरी गाउँदेखि दक्षिण तर्फको नहरको कुलोमा शव फेला परेको हो।"
हत्याका दुई जना अभियुक्त २१ वर्षपछि पक्राउ,विराटनगर : भोजपुरमा भएको हत्याको घटनामा संलग्न २ जना अभियुक्त २१ वर्षपछि पक्राउ परेका छन्। पक्राउ पर्नेमा टेम्केमैयुङ गाउँपालिका४ (साविकको नागी गाविस१०) का ५४ वर्षीय प्रश्नजंग राई र ५८ वर्षीय सौरज भनिने सौराज राई रहेका छन्। भोजपुर प्रहरी प्रमुख डीएसपी सुदीपराज पाठकका अनुसार विशेष सूचनाका आधारमा दुवै जनालाई सोमबार राति पक्राउ गरिएको हो। प्रश्नजंगलाई भोजपुर नगरपालिका७ र सौराजलाई टेम्केमैयुङ४ बाट पक्राउ गरिएको जानकारी उनले दिए। भोजपुरको टेम्केमैयुङ४ का भीमबहादुर राईको घरमा बस्दै आएका ४० वर्षीय भक्तबहादुर राईको २०५९ माघ २४ गते राति हत्या भएको थियो। प्रश्नजंगसमेतको समूहले काठको चिर्पट र घरेलु हतियार प्रहार गरेर भक्तबहादुरको हत्या गरेको प्रहरीको भनाइ छ। घटनामा संलग्नहरू हालसम्म पक्राउ परेका थिएनन्। डीएसपी पाठकले अपराधका पुराना फायल खोलेर अनुसन्धान गर्दै जाँदा घटना भएको २१ वर्षपछि हत्यामा संलग्नहरू पक्राउ परेको जानकारी दिए। उनका अनुसार भक्तबहादुरको हत्यापछि घटनामा संलग्नहरू वारदातस्थलबाट तत्कालै फरार भएको पाइएको छ। पक्राउ परेकाविरुद्ध कर्तव्य ज्यान मुद्दा चलाउन मंगलबार अदालतबाट म्याद थप गरेर अनुसन्धानको बाँकी प्रक्रिया अघि बढाइएको पाठकले बताए। घटनामा संलग्न अन्य प्रतिवादीहरूको खोजी जारी राखिएको उनको भनाइ छ।
ग्लोबल आइएमई बैंकको नयाँ शाखारहित बैंकिङ सेवा पाँचथरको डेरी बजारमा,"काठमाडौं : ग्लोबल आइएमई बैंक लिमिटेडले पाँचथर को फिदिम नगरपालिका१२, डेरी बजारमा सोमबारदेखि नयाँ शाखा रहित बैंकिङ सेवा सञ्चालनमा ल्याएको छ। यससँगै बैंकको शाखा रहित बैंकिङ सेवाहरुको संख्या २७५ पुगेको छ। शाखा रहित बैंकिङ सेवाको उद्घाटन फिदिम नगरपालिकाका उपमेयर राधाकृष्ण न्यौपाने, वडा नम्बर २ का अध्यक्ष कमल प्रसाद चापागाईं तथा बैंकका सहायक महाप्रबन्धक दिलिप पोखरेलले संयुक्तरुपमा गरेका हुन्। शाखा रहित बैंकिङ सेवाबाट ग्रामीण क्षेत्रका बासिन्दाले स्थानीय प्रतिनिधि मार्फत विभिन्न बैंकिङ सेवा लिन सक्नेछन्। यसबाट निक्षेप खाता खोल्ने, तोकिएको सीमासम्मको रकम जम्मा गर्ने तथा झिक्ने, आफ्नो खातामा रहेको मौज्दातको जानकारी लिने, कर्जाको व्याज भुक्तानी लगायतका सेवा लिन सक्नेछन्। ग्लोबल आइएमई बैंक मुलुकका सतहत्तरै जिल्लामा शाखा सञ्जाल रहेको निजी क्षेत्रको पहिलो वाणिज्य बैंक हो। बैंकले ३५५ शाखा कार्यालय, ३७८ एटिएम, २७५ शाखा रहित बैंकिङ सेवा, ६४ एक्सटेन्सन तथा राजश्व संकलन काउन्टर तथा ३ वटा वैदेशिक प्रतिनिधि कार्यालय समेत गरी १,१०० भन्दा बढी सेवा केन्द्र रहेका छन।"
चीनसँगको नाका खुलाउन माग गर्दै गृहमन्त्रीको ध्यानाकर्षण,गोरखा : चुमनुब्री गाउँपालिकाका जनप्रतिनिधिले चीनसँगको नाका खुल्ला गर्न पहल गरिदिन गृहमन्त्री नारायणकाजी श्रेष्ठको ध्यानाकर्षण गराएका छन्। गाउँपालिकाका अध्यक्ष निमा लामाको नेतृत्वमा गएको प्रतिनिधिमण्डलले मंगलबार मन्त्री श्रेष्ठलाई ज्ञापनपत्र बुझाउँदै नाका खुलाउने वातावरण बनाइदिन माग गरेका हुन्। कोभिड१९ महामारी सुरु भएपछि चीन सरकारले २०७६ सालदेखि चुमनुब्री र तिब्बती सीमास्थित रुइला र ङुइला नाका एकातर्फी रूपमा बन्द गरेको छ। नाकाबन्द हुँदा नजिकको तिब्बती बजारमा गई दैनिक उपभोग्य बस्तु खरिद गर्न तथा सीमा वारपारका आफन्तहरू भेटघाट गर्नसमेत समस्या भएको स्थानीयबासीको गुनासो छ। ज्ञापनपत्र बुझ्दै मन्त्री श्रेष्ठले नाका खुलाउनका लागि संवेदनशील भएर कूटनीतिक पहल गर्ने जनाएका थिए। जनप्रतिनिधिले पेश गरेको ज्ञापनपत्रमा मनास्लु क्षेत्रमा लागु गरिएको निषेधित क्षेत्रले स्थानीयबासीलाई दैनिक जीवनयापनमा समेत दुश्प्रभाव पारेको भन्दै निषेधित क्षेत्रको व्यवस्था हटाइदिन माग गरिएको छ। त्यस्तै सीमा क्षेत्रका सामागाउँ र छेकम्पारमा बोर्डर आउटपोस्ट(बिओपी) स्थापना गर्न पनि माग गरिएको छ। चुम्चेत र बिहीमा प्रहरी चौकी स्थापना गर्न पनि ज्ञापनपत्रमार्फत स्थानीयबासीले माग गरेका छन्। एउटै समुदायको बाक्लो बसोबास रहेको स्थानलाई विशेष क्षेत्र घोषणा गर्न मिल्ने संवैधानिक व्यवस्था लागु गर्दै भोटे लामा समुदायको बसोबास रहेको चुमनुब्री गाउँपालिकालाई विशेष क्षेत्र घोषणा गर्न माग गरेका छन्। चुमनुब्री ३ को देवल गाउँका ७६ घरधुरी र चुमनुब्री ६ को लोक्पा गाउँ पहिरोको अत्याधिक जोखिममा रहेकाले सुरक्षित स्थानमा बस्ती स्थानान्तरण गर्न पनि जनप्रतिनिधिहरुले माग गरेका छन्।
"राष्ट्र बैंकले भन्यो सर्वसाधारणको बचत पूर्णरूपमा सुरक्षित छ, भ्रममा नपरौं","काठमाडौं : नेपाल राष्ट्र बैंकले बैंकिङजस्तो संवेदनशील क्षेत्रप्रति सर्वसाधारणलाई भ्रमित गर्ने गरी भइरहेको दुष्प्रचारको पछाडि नलाग्न सबैमा आग्रह गरेको छ। केन्द्रीय बैंकले मंगलबार सूचना प्रकाशित गरी लगानीकर्ता, निक्षेपकर्ता, ग्राहक तथा सरोकारवालालाई ढुक्कसँग नियमितरूपमा बैंकिङ कारोबार गर्न अनुरोध गरेको छ। 'नेपाल राष्ट्र बैंकबाट इजाजतपत्र प्राप्त गरी यस बैंकको प्रत्यक्ष नियामकीय तथा सुपरिवेक्षकीय दायरामा रहेका बैंक तथा वित्तीय संस्थाहरूको सञ्चालन तथा स्थायित्वका सम्बन्धमा हाल केही व्यक्तिसमूहले दिएको भ्रामक अभिव्यक्ति र दुष्प्रचारप्रति यस बैंककको गम्भीर ध्यानाकर्षण भएको छ,' सूचनामा भनिएको छ। बैंकिङ क्षेत्र अर्थव्यवस्थाको मेरुदण्ड भएको उल्लेख गर्दै केन्द्रीय बैंकले नेपालको अर्थतन्त्रको दिगो विकासमा सहयोग पुर्याउन मूल्य र शोधनान्तर स्थिरता कायम गर्दै समग्र बैंकिङ तथा वित्तीय क्षेत्रको स्थायित्व कायम गरी सर्वसाधारणको विश्वसनीयता अभिवृद्धि गर्न यस बैंकलाई कानुनले स्पष्ट 'इजाजतपत्र प्राप्त बैंक तथा वित्तीय संस्थाहरू अन्तर्राष्ट्रिय बैंकिङ सिद्धान्त तथा असल अभ्यासका आधारमा यस बैंकले दिएको निर्देशनको अधीनमा रही सञ्चालनमा रहने तथा ती संस्थामा यस बैंकबाट नियमितरूपमा निरीक्षण र सुपरिवेक्षण हुने गरेको छ,' राष्ट्र बैंकले सूचनामा भनेको छ। राष्ट्र बैंकले सर्वसाधारणको बचत सुरक्षित रहेको समेत जनाएको छ। 'बैंक तथा वित्तीय संस्था सञ्चालनको पछिल्लो अवस्था हेर्दा समग्र बैंकिङ क्षेत्र सक्षम र सबल रहेको र यस बैंकले बैंक तथा वित्तीय संस्थाको कारोबारको नियमित निगरानी गरिरहेकोले सर्वसाधारणको निक्षेप पूर्ण रूपमा सुरक्षित रहेको ब्यहोरा अनुरोध छ। बैंकिङ जस्तो सम्वेदनशील क्षेत्रप्रति सर्वसाधारणलाई भ्रमित गर्न दुष्प्रचार गर्ने कार्यको पछाडि नलागी सम्बद्ध लगानीकर्ता, निक्षेपकर्ता, ग्राहक तथा सरोकारवालालाई ढुक्कसँग नियमित रूपमा बैंकिङ कारोबार गर्न नेपाल राष्ट्र बैंक हार्दिक अनुरोध गर्दछ,' सूचनामा भनिएको छ।"
"पूर्वी नाकाबाट चाइनिज लाइटर तस्करी, १२ लाखको लाइटर बरामद","झापा : पूर्वी नाका मेचीनगरका विभिन्न स्थानबाट चाइनिज लाइटर भारत तस्करी भइरहेको पाइएको छ। मेचीनगरको सतिघट्टा, काँकडभिट्टा, नकलबन्दा, बाहुनडाँगी, तिरिङ लगायतको खुला नाकाबाट ठुलो परिणामको चाइनिज लाइटर भारत तस्करी भइरहेको हो। मेचीनगरबाट भारत तस्करी भएको ४० कार्टुन चाइनिज लाइटर पश्चिम बङ्गाल प्रहरीले मंगलबार सिलगुढीबाट बरामद गरेसँगै सो घटनाको पुष्टि भएको हो। स्पेसल अपरेसन ग्रुप (एसओजी) र सिलगुढी प्रहरीले खालपाडा इलाकाको एउटा गोदाममा नेपालबाट अवैध रुपमा भित्राइएको चाइनिज लाइटर बरामद गरेको जनाइएको छ। सिलगुढी प्रहरीले लाइटरसहित गोदाम सञ्चालक ६० वर्षीय ललन महतोलाई पनि पक्राउ गरेको छ। एक लाख २० हजार पिस लाइटरको अनुमानित भारतीय बजार मूल्य लगभग १२ लाख रुपैयाँ तोकिएको छ। सो लाइटर काँकडभिट्टा नाकाबाट अवैध रुपमा भित्राई सिलगुढी पुर्याएको भारतीय प्रहरीको दाबी छ। भारतीय प्रहरीले नेपाली लाइटर भनिए पनि सो लाइटर चाइनिज हो। सुपारी, मरीच, केराउ र छोकडा ल्याउने नेपाली व्यापारीले पछिल्लो समयमा चीनबाट ठुलो परिणाममा लाइटर आयात गरी नेपाल भित्राएका छन्। ती व्यापारी समूहले चाइनिज लाइटर झापाको गोदाममा ल्याएर भण्डारण गरी राखेको छ। ती व्यापारी समूहले नै अहिले चाइनिज लाइटर अवैध रुपमा भारत निकासी गरिरहेको स्रोतको दाबी छ। एक कार्टुन चाइनिज लाइटरको नेपाली मुल्य ७ हजार रुपैयाँ पर्छ। अहिले दाम घटेको हो। पहिला साढे ८ हजार पर्थ्यो, एक कारोबारीले भने, अहिले सिलगुढीमा भारतीय ५ हजार २ सय रुपैयाँमा प्रति कार्टुन बिक्री भइरहेको छ, पहिला ६ हजार ५ सय रुपैयाँसम्म बिक्री हुन्थ्यो। सीमा नाका कटाए बापत लाइनमेनले एक कार्टुनको भारतीय ३ सय अर्थात् नेपाली ४ सय ८० रुपैयाँ पाउँछ। सिधै नेपालदेखि भारतसम्म पुर्याउने ठेक्का लिने कारोबारीलाई नेपाली ८ सयदेखि एक हजारसम्म बच्छ, ती कारोबारीले भने। झापाको अन्य नाकाबाट लाइटर पठाउँदा बढी खर्च लाग्ने भएकाले व्यापारी र कारोबारीले मेचीनगरका विभिन्न नाकाबाट दिनहुँ सीमामा तैनाथ सुरक्षाकर्मीको सेटिङ लाइटर भारत तस्करी गरिरहेको उनको दाबी छ। तस्कर समूहले जलाइदिए सशस्त्र बस्ने टहरा नेपालबाट चाइनिज लाइटर भारत तस्करी गर्ने समूहले मेचीनगरमा सशस्त्र प्रहरीको अस्थायी टहरा (चेक पोस्ट)मा आगो लगाइदिएको छ। गत फागुन ४ गते दिउँसो ३:१५ बजेको समयमा मेचीनगर नगरपालिका७ गैरीगाउँमा तस्कर समूहले प्रस्तावित सीमा सुरक्षा गुल्म काँकडभिट्टाले बनाएको अस्थायी टहरामा आगो लगाएको थियो। सेटिङ मिलाउँदा पनि चाइनिज लाइटर सशस्त्रले बरामद गरेको भन्दै तस्करी समूहले टहरामा आगो लगाइदिएको बताइएको छ। यसअघि पनि सशस्त्र प्रहरीका सादा पोसाकमा खटिएका कर्मचारी र लाइटर तस्कर महिलाबीच हातपात भएको थियो। तस्कर समूहले सशस्त्र बस्ने टहरामा आगो लगाएपछि प्रस्तावित सीमा सुरक्षा गुल्म काँकडभिट्टाले ५ जनाको नाम पहिचान गरी इलाका प्रहरी कार्यालय काँकडभिट्टामा जाहेरी दिएको छ। यता इलाका प्रहरी कार्यालय काँकडभिट्टाका डीएसपी दीपक भारतीले टहरामा आगो लगाएको विषयमा सशस्त्रले केही व्यक्तिका नाममा जाहेरी दिएको र सो घटनाका बारेमा अनुसन्धान भइरहेको बताए। अहिलेसम्म कोही व्यक्ति पक्राउ नपरेको उनको भनाइ छ।"
प्रधानमन्त्रीसँग बेलायतका विकासमन्त्रीको भेट,"काठमाडौं : प्रधानमन्त्री पुष्पकमल दाहालसँग नेपाल भ्रमणमा रहेका बेलायतका विकासमन्त्री एन्ड्रयू मिचेलले शिष्टाचार भेटवार्ता गरेका छन्। प्रधानमन्त्री कार्यालयमा मंगलबार उनीहरूबीच द्विपक्षीय हित, आपसी चासो तथा विकासका विविध आयामबारे छलफल भएको थियो। त्यस अवसरमा प्रधानमन्त्री दाहालले आगामी वैशाखमा नेपालले आयोजना गर्न लागेको लगानी सम्मेलनमा लगानीकर्तालाई नेपालमा पठाउन सहयोग गर्न आग्रह गरेको उनको सचिवालयले जनाएको छ। प्रधानमन्त्रीले द्विपक्षीय संयन्त्रको वार्ताबाट बेलायती गोर्खा सैनिकको माग सम्बोधन हुने विश्वास व्यक्त गर्दै आगामी दिनमा यसले सकारात्मक नतिजा दिने बताए। आजै नेपाल र बेलायतबीच ग्रीन ग्रोथ नेपाल र नेपाल इन बिजनेस सम्बन्धी सम्झौता भएको छ।"
कलैयामा सद्भाव र्याली हुने,"कलैया : बारामा क्रियाशील राजनीतिक दलले तराईका केही जिल्लामा सामाजिक सद्भाव बिथोल्ने गतिविधि भइरहेको भन्दै त्यसो नगर्न अपिल गरेका छन्। जिल्ला भित्र क्रियाशील १२ राजनीतिक दलका नेतृत्व तथा प्रतिनिधिले एक संयुक्त विज्ञप्ति जारी गर्दै सामाजिक एकता भंग हुने कुनै पनि गतिविधि नगर्न अपिल गरेका हुन्। पछिल्लो समय सामाजिक सद्भाव एवम् धार्मिक सहिष्णुतामाथि खलल पुग्ने गतिविधिप्रति ध्यानाकर्षण भएको भन्दै दलको नेतृत्वले सबै धर्म र संस्कृतिको सम्मान गर्न तथा एकआपसमा एकता कायम राख्न आग्रह गरेका छन्। जिल्ला भित्र जातीय सद्भाव बिथोल्ने गतिविधि नगर्न आग्रह गर्दै राजनीतिक दलले त्यस्ता गतिविधि कानुनविपरीत हुने समेत जनाएका छन्। विज्ञप्तिमा सामाजिक सद्भाव बिथोल्ने सामग्रीहरु सामाजिक सञ्जालमा नराख्न र त्यस्ता गतिविधि गर्नका लागि उकास्ने काम समेत नगर्न अनुरोध गरिएको छ। संयुक्त विज्ञप्तिमा नेकपा एमाले बाराका अध्यक्ष एवम् कलैया उपमहानगरपालिकाका नगर प्रमुख विनोद साह, नेपाली कांग्रेसका प्रतिनिधि चन्द्रिकाप्रसाद गुप्ता, नेकपा माओवादी केन्द्रका प्रतिनिधि मुकेश साह, राष्ट्रिय स्वतन्त्र पार्टीका जिल्ला संयोजक चन्दनकुमार स्वर्णकार, राष्ट्रिय प्रजातन्त्र पार्टीका जिल्ला अध्यक्ष गिरधारीप्रसाद चौधरी, जनता समाजवादी पार्टीका जिल्ला अध्यक्ष रामबाबुप्रसाद यादव, जनमत पार्टीका जिल्ला अध्यक्ष शिवनाथ पटेल, एकीकृत समाजवादी पार्टीका क्षेत्रीय संयोजक वीरेन्द्रप्रसाद यादव, नागरिक उन्मुक्ति पार्टीका मधेस प्रदेश अध्यक्ष रामचन्द्र चौधरी, नेपाल मजदुर किसान पार्टीका जिल्ला अध्यक्ष मुक्ति यादव, विवेकशील साझा पार्टीका जिल्ला अध्यक्ष डा सुशील साह र नेपाल जनता दलका केन्द्रीय सदस्य गोपाल दासले हस्ताक्षर गरेका छन्। कलैयामा बुधबार सर्वपक्षीय सद्भाव र्याली हुने कलैयामा बुधबार बिहान सर्वपक्षीय सद्भाव र्याली हुने भएको छ। जिल्ला प्रशासन कार्यालय बाराको नेतृत्वमा बिहान ७:३० बजे सद्भाव र्याली हुने भएको हो। जिल्ला प्रशासन कार्यालय परिसरबाट निस्कने सद्भाव र्यालीमा सहभागी हुन् कार्यालयले सामाजिक संजाल फेसबुकमार्फत अपिल गरेको छ। पछिल्लो समय केही जिल्लामा सामाजिक सद्भाव बिग्रने गतिविधि देखिएको भन्दै कार्यालयले सामाजिक एकता बलियो रहेको सन्देश प्रवाह गर्न सद्भाव र्यालीको आयोजना गरेको हो। जिल्ला प्रशासन कार्यालय परिसर कलैयाबाट सर्वपक्षीय सद्भाव र्याली आयोजना गरिएको हुँदा सबै राजनीतिक दल, जनप्रतिनिधि , धार्मिक संघसंस्था, नागरिक समाज, सञ्चारकर्मी, शिक्षक, कर्मचारी, सुरक्षाकर्मी, स्थानीय क्लबलगायत आम बारा निवासी दिदीबहिनी, दाजुभाइलाई र्यालीमा उपस्थित भई सामाजिक सद्भाव कायम गर्ने कार्यमा योगदान पुर्याउनुहुन हार्दिक अनुरोध छ, जिल्ला प्रशासन कार्यालय बाराको अपिलमा भनिएको छ। यसअघि बाराका प्रमुख जिल्ला अधिकारी शशिधर घिमिरेको अध्यक्षतामा बसेको सर्वपक्षीय बैठकले सामाजिक सद्भाव बिग्रन नदिनका लागि दलीय भूमिका निर्वाह गर्ने सम्बन्धमा छलफल भएको थियो। छलफलमा सामाजिक सद्भाव र एकता बिग्रन नदिने प्रतिवद्धता जनाएका राजनीतिक दलले संयुक्त अपिल जारी गरेका हुन्।"
सबै तहका उम्मेदवार प्राइमरी इलेक्सनबाट छनोट गर्ने गगनको प्रस्ताव,"ललितपुर : नेपाली कांग्रेसका महामन्त्री गगनकुमार थापाले सबै तहका उम्मेदवार छनोट गर्दा प्राइमरी इलेक्सन गर्ने प्रस्ताव गरेका छन्। सोमबारदेखि ललितपुरको गोदावरीमा जारी महासमिति बैठकमा सांगठनीक प्रस्ताव पेस गर्दै थापाले अहिलेको विधि प्रक्रियालाई परिवर्तन गरेर क्रियाशील सदस्यको मतदानबाटै उम्मेदवार चयन गर्ने व्यवस्था गर्न प्रस्ताव गरेका हुन्। 'पार्टीको विधानले तल्लो तहका कार्य समितिहरूबाट प्रारम्भिक सिफारिस र राय सहित निर्णय गर्ने तहमा पुऱ्याउने अनि निर्णय गर्ने निकायले विधानले तोके बमोजिमको समिति बनाएर उम्मेदवार चयन गर्ने व्यवस्था गरेको छ। अब यही व्यवस्था र अभ्यासलाई निरन्तरता दिने ?,' उनले प्रस्ताव गरेका छन्, 'वा सम्बन्धित तह र क्षेत्रका क्रियाशील सदस्यको प्रत्यक्ष मतदान (प्राइमरी इलेक्सन) बाट उम्मेदवार छनोट गर्ने।' उनले संसदीय उम्मेदवार छनोट गर्दा पनि सम्बन्धित क्षर्त्रका पार्टीका क्रियाशील सदस्यको प्रत्यक्ष मतदानबाट टुंग्याउन प्रस्ताव गरेका छन्। थापाले योबाहेक सम्बन्धित क्षेत्रका पार्टी सदस्यहरूले मतदान गरेर बढी मत ल्याउने एक महिलासहित तीन जना छनोट गरी निर्णय गर्ने तहमा पठाउने प्रस्ताव पनि गरेका छन्। उनले यसरी पठाउँदा तीन जनाभन्दा बढीको नाम सिफारिस नै गर्न नपाउने पनि भनेका छन्। त्यस्तै निर्णय गर्ने निकायले सम्बन्धित क्षेत्रबाट सिफारिस भएका तीनजना मध्ये एक जना चयन गर्ने र सिफारिस भएका तीनजना भन्दा बाहिरबाट उम्मेदवार बनाउन नपाउने व्यवस्था गर्न पनि उनले प्रस्ताव गरेका छन्। थापाले पार्टीबाट समानुपातिकतर्फका उम्मेदवार छनोट गर्दा निश्चित मापदण्ड नै बनाउन प्रस्ताव गरेका छन्। 'पार्टीले समानुपातिकको सूची बनाउँदा सम्बन्धित क्लस्टरमा पनि विगतमा अवसर नपाएका समुदाय, क्षेत्र र क्लस्टरलाई प्राथमिकता दिने,' उनले प्रस्तावमा उल्लेख गरेका छन्, 'पार्टीले लोकप्रिय र सक्षम उम्मेदवार पत्ता लगाउन सर्भेलगायत अन्य विधि र प्रक्रिया अबलम्बन गरी निश्चित मापदण्डका आधारमा उम्मेदवार छनोट गर्ने।' थापाले पार्टीको आर्थिक व्यवस्थापन विषयका सन्दर्भमा अहिलेकै व्यवस्था राख्ने यार परिवर्तन गर्ने भन्ने विकल्पसहित प्रस्ताव दिएका छन्। उनले दलहरूलाई मतभारको आधारमा राज्यले नै कोष उपलब्ध गराउने व्यवस्थाका लागि पहल गर्ने पनि भनेका छन्। 'पार्टीको आर्थिक पारदर्शितासहित कोष व्यवस्थापनका सन्दर्भमा पार्टीको आन्तरिक कोष व्यवस्थापनका अतिरिक्त पार्टीहरूले निर्वाचनमा पाएको मतभारको आधारमा राज्यले नै दलहरूलाई कोष उपलब्ध गराउने व्यवस्थाका लागि पार्टीले पहलकदमी लिने,' उनले भनेका छन्, 'पार्टी भित्रको निर्वाचन र आम निर्वाचनको खर्च यही कोषबाट व्यहोर्ने प्रणालीको विकास गर्ने।' थापाले कतिपय जिल्लाहरूमा पार्टीको गतिविधि नै विधानअनुसार हुन नसकेको कारण संगठनमा आएको शिथिलतालाई सक्रिय बनाउनेतर्फ ध्यान दिने गरी लाग्ने कार्यसूची बनाउनु पर्ने बताएका छन्। 'चलायमान बनाउनका लागि समस्या भएका जिल्लाहरूमा केन्द्रबाट उच्च तहको नेतृत्वलाई निश्चित अधिकार र विशेष जिम्मेवारी सहित खटाउने' उनले भने। उनले पार्टीको तर्फबाट उम्मेदवार भएर गएका जनप्रतिनिधि वा कार्यकारी भूमिकामा रहेका व्यक्ति र पार्टी समितिबीच समन्वय हुनुपर्ने पनि बताएका छन्। 'सरकार र पार्टीको सम्बन्ध सुमधुर हुन सकेन भने त्यसले सरकारको विश्ववनीयता र स्थीरतामा समेत असर गर्छ। त्यसैले यो विषयमा सैद्धान्तिक मात्रै होइन व्यवहारिक ढङ्गले समाधान खोज्न अपरिहार्य छ' उनको प्रस्तावमा उल्लेख छ। उनले प्रत्येक गाउँ नगरपालिका र वडामा पार्टीको तर्फबाट जितेका जनप्रतिनिधि र पार्टी समितिबिच समन्वय, संवाद र सहजीकरणका लागि देहायको समन्वय संयन्त्र बनाउने पनि प्रस्ताव गरेका छन्। त्यस्तै महामन्त्री थापाले १० करोडको पार्टी अक्षयकोष स्थापना गर्ने प्रस्ताव गरेका छन्। 'पार्टीलेृ आफ्नै सदस्य शुभेच्छुक र समितिको सहयोगमा १० करोडको अक्षय कोष स्थापना गर्ने कार्यविधि बनाएर सहिदका परिवार, विस्थापित परिवार, द्वन्द्वपीडित घाइतेका परिवार, प्रजातन्त्र सेनानी परिवारको शिक्षा स्वास्थ्यमा सहयोग गर्ने,' उनले प्रस्तावमा लेखेका छन्।"
गगनको निष्कर्ष : गठबन्धन गरेर चुनाव लड्दा कार्यकर्तामा विजयभाव र उत्साह देखिएन,"काठमाडौं : नेपाली कांग्रेसका महामन्त्री गगनकुमार थापाले घुमाउरो भाषामा पार्टी एक्लैले चुनाव लड्नुपर्ने अडान कायमै राखेका छन्। ललितपुरको गोदावरीमा जारी महासमिति बैठकमा सांगठनिक प्रस्ताव प्रस्तुत गर्दै महामन्त्री थापाले एक्लैले निर्वाचन लडेजस्तो कार्यकर्तामा विजयभाव र उत्साह नदेखिएको निष्कर्ष निकालेका छन्। 'निर्वाचनमा अंकगणितका हिसाबले कांग्रेस ठूलो पार्टी त बन्यो। तर, यो अनुभवले हामीलाई सिकाएको छ निर्वाचनपूर्व गठबन्धन गर्दा पार्टीले एक्लै चुनाव लड्दाजस्तो कार्यकर्तामा विजयको भाव र उत्साह नआउने रहेछ,' उनले भनेका छन्। उनले गठबन्धनलाई राजनीतिक परिस्थितिजन्य बाध्यता भएको उल्लेख गरेका छन्। तर कार्यकर्ताले गठबन्धनलाई वैचारिक क्षयीकरणको रूपमा बुझेको उनको भनाइ छ। 'नेपाली कांग्रेस पार्टीका निम्ति निर्वाचनपूर्व पार्टीले विशिष्ट परिस्थितिमा गर्नुपरेको गठबन्धन राजनीतिक परिस्थितिजन्य बाध्यता वा रणनीतिक विषय हो। तर, समर्थक र शुभेच्छुकले भने त्यसलाई कांग्रेसको वैचारिक क्षयीकरणको रूपमा बुझे र पार्टीसँग चित्त दुखाएका छन्। हामीले विशेष राजनीतिक परिघटनाले सिर्जना गरेको परिस्थितिबाट गर्नुपरेको गठबन्धन नियमित राजनीतिक घटनाक्रम होइन भन्ने कुरा बुझाउनुपर्ने आवश्यकता छ,' उनले भनेका छन्। उनले नेताकार्यकर्ताको भरोसा टुट्न नदिन पार्टीले रुखमै मत हाल्न पाउनुपर्ने संकल्प गर्नुपर्ने बताए। 'निर्वाचन पूर्वको गठबन्धन लोकतन्त्रमा नियमित राजनीतिक अवस्था नभएर एउटा बाध्यात्मक परिस्थितिको उपज थियो भन्ने कुरालाई मनन गर्दै नेपाली कांग्रेस यस महासमिति बैठकबाट पार्टीका सदस्यहरू, शुभेच्छुक तथा समर्थक र आम नागरिकलाई पूर्ण विश्वास दिलाउँदै, दृढ संकल्प गर्छ 'हामी भविष्यमा हुने आवाधिक निर्वाचनहरू आफ्नै ताकतमा एक्लै लड्ने छौं र हाम्रो मतदातालाई नेपाली कांग्रेसको चुनाव चिन्ह 'रुख' मा नै मत हाल्न पाउने अवस्था सुनिश्चि गर्ने छौं,' उनले भने। महामन्त्री थापाले कांग्रेस सरकारमा रहँदासमेत कार्यकर्तामा संशय देखिएको बताए। त्यसको कठोर मूल्यांकन गर्न जरुरी रहेको उनको भनाइ छ। 'हामी आफैंले बनाएको संविधान, आफैंले परिकल्पना गरेको राजनीतिक प्रणालीमा निर्वाचनबाट पहिलो पार्टी बनेर सबै तहको सरकारमा नेतृत्वदायी भूमिकामा रहेको यो क्षणमा पार्टीभित्र ठूलो उत्साह र विजयभाव मात्र हुनुपर्ने हो, तर कताकता केही अलमल र संशय पनि देखिन्छ। किन यस्तो भइरहेको छ? यसलाई हामीले अनदेखा गर्न मिल्दैन,' उनले भने। उनले सरकार र पार्टीबीच पनि समन्य हुन नसकेको बताएका छन्। 'सरकार र पार्टीबिचको समन्वय गर्ने कुरा जतिसुकै सैद्धान्तिक तवरबाट हामीले गरेपनि त्यसमा सधैं कमी नै देखियो। अब यसलाई व्यवस्थित गर्नुपरेको छ ताकि भोली यो अवस्था नआओस्,' उनले भनेका छन्। प्रतिवेदन पढ्नुस्: उनले जनप्रतिनिधि बन्ने आकांक्षा राख्ने वा स्थानीय, प्रदेश र संघीय सरकारमा कार्यकारी भूमिकामा जिम्मेवारी लिन चाहानेहरूलाई जिम्मेवारीसँग जोडिएको आधारभूत तथा विषयगत ज्ञान, सिप र नेतृत्व विकासका लागि निर्वाचन भन्दा ६ महिना अगाडि अनिवार्य कक्षा लिनुपर्ने बताएका छन्।"
नेपाल एको पहिलो जित,"काठमाडौं : नेपाल ए ले पहिलो जित दर्ता गरेको छ। मूलपानी क्रिकेट मैदानमा क्यानडा११ लाई २ विकेटले हराउँदै नेपाल ए विजयी भएको हो। नेपाल एलाई जिताउन कप्तान सन्दीप जोरा र बसिर अहमदले अर्धशतक प्रहार गरे। सन्दीपले ७४ बलमा ७ चौका र १ छक्कासहित ६६ रन बनाएर आउट हुँदा बसिर ७३ बलमा ४ चौका र १ छक्कासहित ५२ रनमा अविजित रहे। त्यस्तै रसिद खान ४७, अर्जुन कुमाल ४० र किरण ठगुन्ना १३ रनमा आउट भए। यसअघि टस हारेर ब्याटिङको निम्तो पाएको क्यानडाले ४९५ ओभरमा अलआउट हुँदै २४० रन बनाएको थियो। खेलमा क्यानडाका लागि श्रेयस मोभाले उत्कृष्ट ब्याटिङ गर्दै ६८ रन जोडेका थिए। त्यसैगरी नवनित धलिवलले ४६ रन, सृमन्थ विजयरत्नेले ४१ रन, आरोन जोन्सनले ३६ रन र डिलोन हेलीगरले १६ रनको योगदान दिए। नेपालका लागि साहब आलमले सर्वाधिक ३ विकेट लिए। शेर मल्ल र राशीद खानले २२ विकेट, सागर ढकाल र बसिर अहमंदले ११ विकेट लिए। यसअघि पहिलो खेलमा नेपाल ए क्यानडा११ सँग पराजित भएको थियो।"
झापामा जंगली हात्तीको आक्रमणबाट एक महिला घाइते,झापा : झापामा जंगली हात्तीको आक्रमणबाट एक महिला घाइते भएकी छिन्। मेचीनगर नगरपालिका१२ स्थित पाथीभरा टोलका ४५ जना महिला मंगलबार दिउँसो साढे १२ बजे घर नजिकैको कालिका सामुदायिक वनमा दाउरा खोज्न गएका थिए। दाउरा खोज्दै हिँडेकामध्ये ३१ वर्षीया चन्द्र कुमारी आङदाम्बेलाई जंगली हात्तीले आक्रमण गरेका थिए। एउटा जंगली हात्तीको आक्रमणबाट उनको टाउको र शरीरको विभिन्न भागमा चोट लागेको छ। घाइते भएका उनलाई उपचारका लागि बिर्तामोडस्थित बीएण्डसी अस्पताल पठाइएको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए। वनमा घटना भए लगतै प्रहरी चौकी चारआली र इलाका प्रहरी कार्यालय धुलाबारीको टोली घटनास्थल पुगेका थिए।
मोटरसाइकलको पछाडि सवार पुरुषको दुर्घटनामा मृत्यु,"विराटनगर : मोरङको सुन्दरहरैँचामा मंगलबार पहिचान नखुलेको सवारीसाधनको ठक्करबाट मोटरसाइकलको पछाडि सवार रहेका एक जना पुरुषको मृत्यु भएको छ। पूर्वपश्चिम लोकमार्गअन्तर्गत सुन्दरहरैँचा नगरपालिका४ मा नम्बर प्लेट नखुलेको सवारीसाधनले को २० प २११४ नम्बरको मोटरसाइकललाई ठक्कर दिँदा दुर्घटना भएको थियो। मोरङको बेलबारीबाट सुनसरीको इटहरीतर्फ जाँदै गरेको मोटरसाइकललाई ठक्कर दिँदा पछाडि सवार सुन्दरहरैँचा७ का ४५ वर्षीय खुलानाथ दाहालको मृत्यु भएको हो। दुर्घटनामा परेर गम्भीर घाइते भएका उनलाई उपचारका लागि विराटनगरको नोबेल शिक्षण अस्पताल ल्याइएको थियो। उपचारकै क्रममा दिउँसो ४:४० बजेतिर मृत्यु भएको मोरङ ट्राफिक प्रमुख प्रहरी निरीक्षक सुमन न्यौपानेले बताए। उनका अनुसार दुर्घटनामा मोटरसाइकल चालक सुन्दरहरैँचा१० का ४० वर्षीय सुन्दर बुढाथोकी पनि घाइते भएका छन्। टाउको, खुट्टालगायत शरीरका विभिन्न भागमा चोट लागेका बुढाथोकीको नोबेलमै उपचार भइरहेको छ। ठक्कर दिने सवारीसाधन दुर्घटनालगत्तै फरार भएको प्रहरीको भनाइ छ। उक्त सवारीसाधनको पहिचान र खोजीका लागि विशेष टोली परिचालन गरिएको मोरङ प्रहरीले जनाएको छ। केही शंकास्पद सवारीसाधन हाम्रो निगरानीमा छन्, प्रहरी स्रोतले भन्यो, थप विषयमा प्रष्ट हुनका लागि यातायातलाई लेखेर पठाइएको छ।"
जनश्रमदानबाटै ३ करोडमा गुम्बा निर्माण,"सिन्धुपाल्चोक : सिन्धुपाल्चोकको पाँचपोखरी थाङ्पाल गाउँपालिका२ बरुवामा जनश्रमदानबाट ३ करोड लागतमा गुम्बा निर्माण गरिएको छ। ७ सय वर्ष पुरानो शंक क्षेलिङ गुम्बा भूकम्पले भत्काएपछि जनश्रमदानबाट २०७७ सालबाट निर्माण सुरु गरेको गुम्बा निर्माण समितिका अध्यक्ष सत्यमान तामाङले बताए। निर्माण कार्य सकिएको छ, अब मुर्ति स्थापना, रङ, बुट्टा भर्ने लगायतका काम बाँकी छ, तामाङले भने। ४८ घर गुठी रहेको गुम्बा १ रोपनी जग्गामा निर्माण भएको छ। बौद्ध धर्म अनुसारका हरेक संस्कार गर्नका बौद्धमार्गीलाई लक्षित गर्दै गुम्बा निर्माण सुरु गरिएको गुम्बा निर्माणमा देश विदेशमा रहेका दाताबाट प्राप्त भएको सहयोग र जनश्रमबाट गुम्बा निर्माणका कामलाई जारी रहेको समितिले जनाएको छ। राष्ट्रिय पुनर्निर्माण प्राधिकरणको गुम्बा निर्माण गर्नुपर्ने सूचीमा शंक क्षेलिङ गुम्बा रहे पनि अहिलेसम्म पनि कुनै निकायबाट सहयोग नपाएको स्थानीयले बताएका छन्। अहिलेसम्म जनश्रमदानबाट निर्माण गरियो, स्थानीय कर्म वाङ्जेनले भने, १ सय ६७ दिनसम्म श्रमदानमा सहभागी भयौं। अबका दिनमा बाँकी काम सम्पन्न गर्नका लागि सरकारी निकायहरूलाई भनिरहेका छौं। ५० लाख रुपैयाँ कोषमा भएको रकमबाट सुरु गरिएको गुम्बा निर्माणमा जनश्रमदानबाट ३० लाख, पाँचपोखरी थाङ्पाल गाउँपालिकाबाट ३० लाख र गुठियार लगायत आफन्तबाट उठेको करिब ७० लाख रुपैयाँ हालसम्म गुम्बा निर्माणमा खर्च भएको समितिका अध्यक्ष तामाङले जानकारी दिए। पटक पटक संघ र प्रदेश सरकारलाई गुम्बाका बारेमा ध्यानाकर्षण गराउँदा समेत कुनै पनि सहयोग प्राप्त नभएको स्थानीय ग्याल्जेन स्याङ्बोले भने। सरकारले वास्ता नगरेपछि समुदाय आफैले गुम्बा निर्माणको काम अगाडि बढाएका हौं, उनले भने, अहिले श्रमदानबाट पनि यति धेरै काम हुने रहेछ भन्ने सन्देश दिन सकिएको छ। भूकम्पले गुम्बा भत्काएको र आसपासमा अर्को गुम्बा नभएका कारण स्थानीयलाई पूजा गर्न निकै कठिन भएको प्रमुख लामा छेवाङ ग्याल्बो लामाले बताए। बर्खामा पानी पर्ने, हिउँदमा हावा चल्ने, खुला ठाउँमा पूजा गर्नुपर्दा धेरै समस्या हुने गरेको थियो, उनले भने, हाम्रो समुदायमा मर्दापर्दा हरेक काम गुम्बामा नै हुन्छ। अहिले गुम्बा निर्माणले तीव्रता लिएसँगै यी समस्या समाधान हुने आशा छ। पाँचपोखरीमा ४१ वटा गुम्बा पुनर्निर्माण गर्नुपर्ने पाँचपोखरी गाउँपालिकाका अध्यक्ष टासी लामाले बताए। ४१ वटा गुम्बा निर्माण गर्नुपर्ने छ, बल्ल ५६ वटा बन्यो अरु पनि क्रमशः बनाउने योजना छ, उनले भने गाउँपालिकाको आन्तरिक स्रोत अत्यन्तै न्यून रहेकाले पनि गुम्बा, मठमन्दिर लगायतका क्षेत्रमा उल्लेख्य प्रगति गर्न सकिएको छैन। बौद्ध धर्मावलम्बीहरूको विवाह, व्रतबन्ध लगायतका पुनित कार्यहरू गुम्बामा आयोजना गरिन्छ। पुनर्निर्माणमा ढिलाइ हुँदा यो समुदायलाई समस्या आफ्नो रीतिरिवाजमा समस्या परिरहेको उनले बताए। पालिका भित्र रहेका गुम्बा तथा अन्य धार्मिक संरचनाको पुनर्निर्माण र संरक्षणका लागि गाउँपालिकाले स्रोतले भ्याएसम्म आवश्यक सहयोग गर्ने लामाले बताए। राष्ट्रिय पुनर्निर्माण प्राधिकरण, जिल्ला आयोजना कार्यान्वयन एकाइ, अनुदान व्यवस्थापन तथा स्थानीय पूर्वाधार कार्यालयका अनुसार २०७२ को विनाशकारी भूकम्पले सिन्धुपाल्चोकमा रहेका १ सय ९० गुम्बामा क्षति पुगेको थियो।"
सामसङको ग्यालेक्सी ए १५ फाइभजी नेपाली बजारमा,"काठमाडौं : नेपाली बजारमा सामसङ ग्यालेक्सी ए १५ फाइभजी सार्वजनिक भएको छ। उत्कृष्ट सुविधासहित नेपालमा ग्यालेक्सी ए १५ सार्वजनिक गरेको सामसङ नेपालले जनाएको छ। यस डिभाइसमा  रेजोल्युसन भएको  इन्चको उत्कृष्ट सुपर  इन्फिनिटी डिस्प्ले छ। जसले जीवन्त दुश्यहरू र स्पष्ट विवरणहरू प्रदान गर्दछ।  रिफ्रेस रेटको कारणले तपाईंले यसलाई स्क्रोल गर्दा ट्याप गर्दा बा स्वाइप गर्दा सहज र प्रतिक्रियात्मक अनुभव हुन्छ। यसको अत्याधुनिक क्यामराका विशेषताहरुले गर्दा   को क्यामरा फोटोग्राफीको लागि उत्कृष्ट छ। पछ्याडिको सेटअपमा  वाइड एंगल क्यामरा  अल्ट्रा वाइड क्यामेरा, र  म्याक्रो क्यामरा समावेश छ। जसले गर्दा प्रयोगकर्ताहरूले शानद्वार परिदृश्यदेखि जटिल विवरणहरूसम्म सबै कुरा सजिलै खिच्न सक्छन्।  फ्रन्ट क्यामरा शानदार सेल्फीका लागि उपयुक्त छ।   तपाईंका सबै फोटोग्राफी आवश्यकताहरूको लागि आदर्श विकल्प बनेको छ। यो एन्ड्रोइड १४ मा चल्छ र यसमा सामसङको प्रयोग गर्न सजिलो    छ। यसले तपाईंलाई अनुकूल इन्टरफेस दिन्छ। जुन तपाईं सजिलैसँग कष्टमाइज गर्न सक्नुहुन्छ। यस बाहेक यो डिभाइसले ४ वर्षको ओएस अपडेटहरू र ५ वर्षको सुरक्षा अपडेटहरू पनि प्रदान गर्दछ। डिभाइसको  देखि  सम्मको नेटवर्कहरूले व्यापक कनेक्टिभिटीका विकल्पहरू प्रदान गर्ने सुनिश्चित गर्दछ जसले गर्दा नेपालका प्रयोगकर्ताहरूले छिटो र भरपर्दो इन्टरनेटको आनन्द लिन सक्छन्। अत्याधुनिक सुविधाहरूले भरिपूर्ण भएपनि  ले सामसङको पहुँचको लागि प्रतिबद्धता कायम राख्छ। ६१२८ जीबीको हाइइन्ड टेक्नोलोजी प्रदान गर्दै यो २७ हजार ९९९ को प्रतिस्पर्धी मूल्यमा, ८१२८ जीबी २९ हजार ९९९ मा र ८२५६जीबी संस्करण ३३ हजार ९९९ मा उपलब्ध हुनेछ। ग्यालेक्सी   इन्स्टा फाइनान्स सेवाको साथमा सबै अधिकृत सामसङ स्टोरहरूमा सजिलै प्राप्त गर्न सकिन्छ।"
'रुख'मै मत हाल्न पाउने अवस्था सुनिश्चित गरौं : गगन थापा (प्रतिवेदनसहित),"ललितपुर : नेपाली कांग्रेसका महामन्त्री गगनकुमार थापाले कांग्रेसका कार्यकर्ताले रुख चिह्नमै मतदान गर्ने सुनिश्चित गर्ने बताएका छन्। जारी महासमिति बैठकमा सांगठानिक प्रस्ताव पेस गर्दै थापाले यस्तो बताएका हुन्। 'पार्टीका सदस्यहरू, शुभेच्छुक तथा समर्थक र आम नागरिकलाई पूर्ण विश्वास दिलाउँदै, दृढ संकल्प गर्छौँ,' उनले प्रस्ताव पेस गर्दै भने, 'हामी भविष्यमा हुने आवाधिक निर्वाचनहरू आफ्नै ताकतमा एक्लै लड्ने छौं र हाम्रो मतदातालाई नेपाली कांग्रेसको चुनाव चिह्न 'रुख' मा नै मत हाल्न पाउने अवस्था सुनिश्चित गर्ने छौं।'"
रथी थापालाई दर्ज्यानी चिन्ह प्रदान,काठमाडौं : प्रधानसेनापति प्रभुराम शर्माले रथी दर्जामा पदोन्नति भएका उपरथी निर्मलकुमार थापालाई दर्ज्यानी चिन्ह प्रदान गरेका छन्। गत माघ २५ गतेको मन्त्रिपरिषद् बैठकले थापालाई रथीमा बढुवा गरेको थियो। पदोन्नतिसँगै रथी थापा बलाध्यक्ष विभागमा नियुक्त भएको नेपाली सेनाले जनाको छ। हालः उनी      () मिशनको प्रमुखको रूपमा कार्यरत छन्। उनी विसं२०४३ फागुन ३ गते नेपाली सेनाको अधिकृत क्याडेट दर्जामा प्रवेश गरेका थिए।
साउदी दूतावासमा सुझाव पेटिका,साउदी : साउदीमा रहेको नेपाली दूतावास रियादले दूतावास परिसरमा नेपाली श्रमिकलाई मध्यनजर गदै सुझाव पेटिकाको सुरुवात गरेको छ । राजदूत नवराज सुवेदीका अनुसार साउदीमा कार्यरत नेपालीहरूले सुझाव पेटिकामा आफ्ना समस्या तथा सुझाव राख्न खुला गरिएको छ। पाइएका समस्या तथा सुझावलाई दूतावासले सम्बन्धित कर्मचारी तथा सम्बन्धित निकायसँग छलफल गरी समाधान गर्न सुझाव पेटिका प्रयोगमा ल्याइएको उनको भनाइ छ। साउदीमा हाल ४ लाख नेपाली कार्यरत रहेका छन्। दूतावास रियादले साउदीमा कार्यरत नेपालीले हकहितको लागि दूतावासमा कार्यरत कर्मचारीहरूको कार्य विभाजन अनुसारको सम्पर्क नम्बर समेत उपलब्ध गराएको छ।
"कोशी अस्पतालमा रोकिएन मनोमानी, चिकित्सक नियुक्त गर्न अर्को चलखेल","विराटनगर : कोशी प्रदेशकै सबैभन्दा ठूलो सरकारी स्वास्थ्य संस्था विराटनगरस्थित कोशी अस्पतालमा चिकित्सक नियुक्त गर्न फेरि अर्को चलखेल भइरहेको पाइएको छ। अस्पताल प्रशासन र विकास समितिको मिलेमतोमा ३ जना मेडिकल अधिकृतलाई नियुक्ति दिन मनमौजी हिसाबले विज्ञापन गरिएको फेला परेको हो। विकास समितिको निर्णयबिना नै अस्पतालले ३ महिने सेवा करारका लागि भनेर फागुन ४ गतेको मिति राखी ७ दिने सूचना वेबसाइटमार्फत सार्वजनिक गरेको छ। सार्वजनिक हिसाबले सञ्चार माध्यममार्फत विज्ञापन गरिएको छैन। रिक्त दरबन्दीमा आठौं तहका चिकित्सक नियुक्त गर्ने भनेर दरखास्त आह्वान गरिए पनि आफूनिकटलाई भित्र्याउन व्यापक चलखेल भइरहेको स्रोतले बतायो। स्रोतका अनुसार खुला प्रतिस्पर्धाबिना अन्तरर्वार्ताको भरमा मात्रै चिकित्सक नियुक्तिका लागि सूचना जारी गरेर ठूलो आर्थिक चलखेल गरिएको छ। अस्पतालले एमबीबीएस वा सो सरहको उपाधि प्राप्त गरेका फरेन्सिक विज्ञ, जनरल सर्जन र माइक्रोबायोलोजिस्टको माग गर्दै शंकास्पद एवं विवादास्पद हिसाबले दरखास्त आह्वान गरेको हो। दरखास्त दिने व्यक्ति सम्बन्धित विषय (फरेन्सिक मेडिसिन, जनरल सर्जरी र माइक्रोबोयोलोजी तथा इन्फेक्सियन रोग)मा स्नातकोत्तर उपाधि प्राप्त गरी काउन्सिलमा दर्ता भइ अध्यावधिक भएको हुनुपर्ने सूचनामा उल्लेख छ। आठौं तहका मेडिकल अधिकृतलाई अन्तरर्वार्ताका भरमा मात्रै नियुक्ति दिन खोजिनुले चलखेल प्रष्ट हुन्छ, एक चिकित्सक भन्छन्, यसमा अस्पताल विकास समितिका अध्यक्ष डा फरवार्ड सिलवाल, मेडिकल सुपरिटेन्डेन्ट डा चन्द्रभाल झालगायतको स्वार्थ जोडिएको छ। उनका अनुसार आर्थिक चलखेल गरेर चिकित्सक नियुक्त गर्ने तयारी भइरहँदा पनि सरोकारवाला निकायले चासो दिएका छैनन्। विभागीय प्रमुखलाई समेत थाहा नदिइकन मेडिकल अधिकृत नियुक्तिका लागि सुटुक्क विज्ञापन गरेको पाइएको छ। विकास समितिका सदस्यहरु पनि अनभिज्ञ छन्।अस्पतालको सर्जरी विभागका प्रमुख डा रवि बस्ताकोटीले नयाँ जनरल सर्जन नियुक्तिको विषयमा आफूलाई थाहा नभएको बताए। चिकित्सक नियुक्ति गर्नुअघि अस्पताल प्रशासनले विभागीय प्रमुखसँग राय परामर्श लिनुपर्ने हो। नियुक्तिमा विभागीय प्रमुखको सिफारिस आवश्यक हुन्छ, उनी भन्छन्, कसरी र कुन आधारलाई टेकेर विज्ञापन गरियो भन्ने थाहा भएन। नियम नमान्नु राम्रो हैन। जनशक्ति आवश्यक छ कि छैन र कति जनालाई कसरी नियुक्त गर्दा उपयुक्त हुन्छ लगायतका विषयमा विभागीय प्रमुखसँग छलफल गर्नुपर्ने डा बस्ताकोटीको भनाइ छ। बस्ताकोटीको भनाइले पनि मेडिकल अधिकृत नियुक्तिमा ठूलो चलखेल भइरहेको प्रष्ट हुन्छ। अस्पतालले यसअघि माघ ४ गते २१ दिनको म्याद दिँदै आठौं तहको १० जना मेडिकल अधिकृत, सातौं तहको १ जना नर्सिङ अधिकृत, पाँचौं तहको ३० जना स्टाफ नर्स, २ जना बायोमेडिकल टेक्निसियन र ७ जना फार्मेसी सहायक गरेर ५० जना कर्मचारी भर्नाका लागि दरखास्त आह्वान गरेको थियो। मेसु झाका अनुसार मेडिकल अधिकृतमा ५८, नर्सिङ अधिकृतमा ४३, स्टाफ नर्समा ३ सय ९६, बायोमेडिकल टेक्निसियनमा ७ र फार्मेसी सहायकमा १ सय ४९ जनाको दरखास्त परेको छ। तर, परीक्षाका लागि अलगअलग मापदण्ड बनाउँदै चलानी नम्बर र पत्र संख्या क्रमबद्ध नराखिकन तथा पत्र संख्या नै गायब पारेर अस्पतालले विवादास्पद सूचना जारी गरेको भनेर त्यसलाई रद्द गर्नुपर्ने आवाज बारम्बार उठिरहेको थियो। त्यतिबेला आठौं तहको मेडिकल अधिकृत, पाँचौं तहको स्टाफ नर्स एवं पाँचौं तहको फार्मेसी सहायकमा लिखित र अन्तरर्वार्ता तथा सातौं तहको नर्सिङ अधिकृत र पाँचौंको बायोमेडिकल टेक्निसियनमा अन्तर्वार्ताका माध्यमबाट मात्रै नियुक्ति दिने गरी विवादास्पद हिसाबले विज्ञापन गरिएको थियो। पाँचौं तहलाई लिखित र अन्तर्वार्ता दुवै लिने गरी दरखास्त आह्वान गरिँदा त्योभन्दा माथिको सातौं तहलाई अन्तर्वार्ता मात्रै लिएर नियुक्ति दिने भनिएको हो। एउटै सूचनामा अलगअलग मापदण्ड बनाएर विभेदपूर्ण तरिकाले कर्मचारी भर्नाको विज्ञापन गरिएपछि जिल्ला प्रशासन कार्यालय मोरङ र अख्तियार दुरुपयोग अनुसन्धान आयोगले छानबिन एवं अनुसन्धान सुरु गरिएको जनाएका थिए। दुवै निकायले अनुसन्धानको प्रक्रियालाई कहाँ पुर्याए भन्ने यकिन छैन। सम्बन्धित निकायले गरेको भनिएको छानबिन एवं अनुसन्धान नै शंकास्पद छ, स्रोतले भन्यो, अनुसन्धान गर्दैछौं भनेर बाहिर हल्ला गर्दै झारो टार्ने मेलो भइरहेको छ। यस विषयमा बुझ्न खोज्दा मोरङका प्रमुख जिल्ला अधिकारी प्रेमप्रसाद भट्टराई सम्पर्कमै आउन चाहेनन्। अख्तियार दुरुपयोग अनुसन्धान आयोग इटहरीका प्रमुख एवं सहसचिव सुरेश न्यौपानेले अस्पतालमाथि छानबिन जारी रहेको बताए। कर्मचारी भर्नाका लागि गलत तरिकाले विज्ञापन गरिएको विषय आएपछि कागजात मागेर अध्ययन गर्ने काम भइरहेको छ, उनले भने, राम्रोसँग छानबिन गर्छौं र बदमासी गरेको पुष्टि भए कारबाही अघि बढाउँछौं। मेडिकल अधिकृत नियुक्तिको पछिल्लो विज्ञापनका बारेमा भने जानकारी नभएको न्यौपानेको भनाइ छ। अख्तियारसमेतका निकायले छानबिन जारी रहेको बताइरहँदा पुनः बदमासीपूर्ण हिसाबबाट मेडिकल अधिकृत भर्नाका लागि विज्ञापन गरिएको अस्पतालकै एक कर्मचारी बताउँछन्। उनका अनुसार अस्पतालले माघ ४ गतेको विज्ञापन अनुसार चिकित्सकसहितका कर्मचारी नियुक्तिको प्रक्रिया पूरा गरेको छैन। त्यतिबेला मेडिकल अधिकृतमा २१ दिनको म्याद दिएर दरखास्त आह्वान गरिएको भएपनि अहिले ७ दिनको मात्रै दिइएको छ। अघिल्लो विज्ञापन नै विवादमा परेको छ। त्यसअनुसार नियुक्तिको प्रक्रिया पूरा गरिएको छैन। फेरि विवादास्पद हिसाबले अर्को विज्ञापन गरियो। यसमा ठूलो बदबासी छ, उनले भने। कर्मचारी भर्ना गर्न स्वास्थ्य मन्त्रालयबाट स्वीकृत दरबन्दीलाई नै लुकाएर १ महिनाअघि गरिएको विज्ञापनको प्रक्रिया पूरा नहुँदै अन्तर्वार्ता मात्रै लिएर सेटिङमा मेडिकल अधिकृत भर्नाका लागि १ महिनापछि पुनः विज्ञापन गरिएको ती कर्मचारी बताउँछन्। त्यतिबेला स्वास्थ्य मन्त्रालयबाट १२ जना मेडिकल अधिकृतको दरबन्दी स्वीकृत भएर आएकोमा १० जनाका लागि मात्रै दरखास्त आह्वान गरिएको थियो। उनका अनुसार १ महिनाअघि दरखास्त अवधि २१ दिनको दिएर लिखित र अन्तर्वार्तामार्फत मेडिकल अधिकृत भर्ना गर्ने भनिए पनि त्यही पदका लागि अहिले पुनः विज्ञापन गरेर ७ दिनको मात्रै म्याद दिँदै अन्तर्वार्ताको भरमा नियुक्ति दिन खोज्नुले सेटिङ प्रष्ट हुन्छ। उनले मेडिकल अधिकृतका लागि १ महिनाको अन्तरमा अलगअलग मापदण्डको विज्ञापन गर्नुले नियत सही देखिँदैन। अनेक हतकण्डा अपनाएर १ महिनाभित्रमा एउटै पदमा भर्नाका लागि फरकफरक मापदण्ड बनाउँदै अलगअलग विज्ञापन गरिएको छ। कसैलाई लिखित र अन्तर्वार्ता तथा कोहीलाई अन्तर्वार्ताका भरमा मात्रै नियुक्ति दिन खोजियो। त्यही पदका लागि एउटा विज्ञापनमा २१ दिनको म्याद छ। अर्कोमा ७ दिनको मात्रै म्याद दिइयो। आफूनिकटलाई भित्र्याउन अध्यक्ष र मेसुले मनोमानी गरिरहेका छन्, उनले भने। स्रोतका अनुसार सर्जनमा डा दिवाकर विश्वास, फरेन्सिकमा डा दीक्षान्त पोखरेल र माइक्रोबायोलोजिस्टमा डा धर्निस झालाई नियुक्ति दिने तयारी छ। उनीहरु राजनीतिक एवं व्यावसायिक पारिवारिक पृष्ठभूमिका रहेको बताइएको छ। उनीहरुलाई विकास समिति अध्यक्ष डा सिलवाल र मेसु झाले सिधै अन्तर्वार्ता मात्रै लिएर आठौं तहमा छिराउन खोजिरहेको स्रोतको दाबी छ। आफू निकटकालाई नियुक्ति दिन भइरहेको खुलेआम चलखेल रोक्न सरोकारवालाले चासो दिनुपर्ने एक कर्मचारीको भनाइ छ। उनले अस्पताललाई भर्तीकेन्द्र बनाउने गरी भइरहेको मनपरी झन् बढेर गएको बताए। मेसु झा भने पद एउटै भएपनि मेडिकल अधिकृतको जिम्मेवारी फरकफरक भएको बताउँछन्। आईसीयू, एनआईसीयू र आकस्मिक कक्षमा ड्युटी गर्ने मेडिकल अधिकृत भर्नाका लागि यसअघि विज्ञापन गरिएको थियो। अहिले कन्सलटेन्ट लेबलको मान्छे राख्न खोजिएको हो, उनले भने, एमडी योग्यताको ३ जना विशेषज्ञ नियुक्ति गर्ने तयारी छ। पद एउटै भएपनि कामको उद्देश्य फरक छ। डा झाले एमडी योग्यता भने पनि उनको हस्ताक्षर रहेको सूचनामा भने एमबीबीएस वा सो सरहको उपाधि प्राप्त हुनुपर्ने भनेर मात्रै उल्लेख छ। करारमा नियुक्तिका लागि लिखित परीक्षा लिइरहन नपर्ने दाबी उनी गर्छन्। यसअघि आह्वान गरिएको विज्ञापनमा धेरैको दरखास्त पर्ने भएकाले लिखित र अन्तर्वार्ता दुवै लिने भनिएको थियो। १० जना माग्दा ५८ जनाको आवेदन परेको छ, उनी भन्छन्, तर, अहिले दरखास्त नै धेरै पर्नेवाला छैन। १ साताको मात्रै म्याद दिएर विज्ञापन गरिएको छ। यसअघि आह्वान गरिएको विज्ञापनअनुसारको कर्मचारी भर्ना गर्न बाँकी रहेको र विकास समितिको निर्णयबिना नै पछिल्लो विज्ञापन गरिएको डा झाले स्वीकार गरे। तर, सँगै रहेका विकास समिति अध्यक्ष डा सिलवालले भने निर्णय गरेर नै पछिल्लो विज्ञापन गरिएको जिकिर गरे। अस्पताललाई जनशक्ति अभाव रहेपनि भर्नामा सबैको चित्त बुझाउन नसकिने झाको भनाइ छ। उनका अनुसार अस्पतालमा फरेन्सिक विज्ञ र माइक्रोबायोलोजिस्टको दरबन्दी छैन। सेवा नै अवरुद्ध हुने अवस्था आएपछि कामको सहजता र सेवाग्राहीको सुविधाका लागि नियुक्त गर्न खोजिएको डा झा बताउँछन्। कर्मचारी युनियनले गरायो ध्यानाकर्षण कोशी अस्पताल विकास समिति कर्मचारी युनियनले सरकारी अस्पतालमा बढ्दो मनोमानीलाई दृष्टिगत गर्दै मंगलबार ध्यानाकर्षण गराएको छ। अस्पताल प्रशासन र विकास समितिका नाममा भइरहेका बेथिति रोक्नुपर्ने आशयको १७ बुँदे ज्ञापनपत्र बुझाउँदै युनियनले अस्पताल प्रशासनको ध्यानाकर्षण गराएको हो। मापदण्डविपरीत कर्मचारी पदपूर्तिका लागि गरिएको तयारी रोक्नुपर्ने लगायतका माग राखेर ज्ञापनपत्र बुझाइएको युनियनका अध्यक्ष डा रोशन खड्काले बताए। विकास समिति अध्यक्ष डा सिलवाल र मेसु झाले सँगै ज्ञापनपत्र बुझेका छन्। कर्मचारी भर्नाका लागि मापदण्ड मिचेर गरिएको विज्ञापनले अस्पतालमा कार्यरतको मनोबल गिराएको बताउँदै डा खड्काले अस्पतालका सबै कामकारबाही नियमसंगत हुनुपर्नेमा जोड दिए। नियमित कार्यरत करार र ज्यालादारीका चिकित्सक तथा अन्य प्राविधिक कर्मचारीहरुलाई बेवास्ता गरी सूचना प्रकाशित गरिएको तथा कर्मचारीहरुका बीचमा विभेद र विभाजन गर्ने काम भइरहेको भन्दै युनियनले गम्भीर ध्यानाकर्षण भएको जनाएको छ। यसअघि कोरोना महामारीमा दुःख गरेकाहरुलाई चिकित्सक एवं कर्मचारी भर्नाको विज्ञापनले नसमेट्ने डा खड्काले बताए। कर्मचारी नियुक्तिमा विभागीय प्रमुखसँग सल्लाह नगरिएकोप्रति पनि युनियनले ध्यानाकर्षण भएको जनाएको छ। अस्पतालबाट प्रकाशित कर्मचारी छनौट सम्बन्धी सूचनामा एकरुपता देखिएन। एउटै सूचनामा प्रकाशित पदहरुमा कसैलाई लिखित र अन्तर्वार्ताबाट तथा केहीलाई अन्तर्वार्ताबाट मात्रै पदपूर्ति गर्ने भनिएको छ। एउटै पदमा अलगअलग मापदण्ड बनाइएको छ। असमान संशोधन हुनुपर्छ, ज्ञापनपत्रमा भनिएको छ। अस्पताल विकास समिति, जिल्ला प्रशासन कार्यालय मोरङ, स्वास्थ्य तथा जनसंख्या मन्त्रालय समेतलाई बोधार्थ दिँदै बुझाइएको ज्ञापनपत्रमा दरबन्दीबिना जथाभावी कर्मचारी नियुक्ति गर्ने परिपाटी रोक्न र प्रभावकारी सेवा सञ्चालनमा ध्यान दिन आग्रह गरिएको छ। ज्ञापनपत्रमा अस्पतालको सेवालाई व्यवस्थित गर्नुपर्ने र आईसीयू, एनआईसीयू तथा एचडीसीयू सञ्चालन गर्नुपर्ने, गुरुयोजनाका आधारमा अस्पतालमा निर्माण तथा मर्मतको काम गर्नुपर्ने, विकास समितिको कुनै पनि बैठकमा कर्मचारी युनियनका अध्यक्षको प्रतिनिधित्व हुनुपर्ने लगायतका माग समेटिएको छ।"
बेलायतद्वारा दुई परियोजना कार्यान्वयन गर्न ११ अर्ब ७० करोड अनुदान,"काठमाडौं : संयुक्त अधिराज्यले व्यवसायमा नेपाल (नेपाल इन् बिजनेसएनआइबी) र हरित विकास कार्यक्रम (ग्रीन ग्रोथ प्रोग्रामजिजिपी) परियोजना कार्यान्वयन गर्न सात करोड स्टर्लिङ पाउण्ड (करिब रु ११ अर्ब ७० करोड) अनुदान उपलब्ध गारउने भएको छ। आगामी सात वर्षसम्म दुवै परियोजना सञ्चालन हुनेछन्। अनुदान सोही अवधिका निम्ति प्रदान गरिएको हो। नेपालको भ्रमणमा रहेका अफ्रिकाका निम्ति बेलायतका विकास मन्त्री एन्ड्रु मिचेल र अर्थमन्त्री डा प्रकाशशरण महतको उपस्थितिमा अनुदान सहायतासम्बन्धी सम्झौतापत्रमा आज अर्थ मन्त्रालयमा आयोजित एक कार्यक्रममा उक्त मन्त्रालयका सहसचिव श्रीकृष्ण नेपाल र यहाँस्थित बेलायती दूतावासका विकास निर्देशक पिपा बर्डले हस्ताक्षर गरे। यो अनुदानमा प्राविधिक सहायता र वैदेशिक विकास सहायता पनि समावेश गरिएको छ। अर्थ मन्त्रालयका अनुसार एनआइबी कार्यक्रमबाट प्राप्त हुने अनुदान नेपालको समग्र आर्थिक विकास, गरिबी निवारण र समग्र आर्थिक समृद्धिको बाटो निर्धारणमा सहयोग गर्ने अपेक्षा गरिएको छ। यो कार्यक्रमले साना तथा मझौला उद्यमलाई सहयोग गर्नेछ। साना तथा मझौला उद्यमलाई उत्पादनमा जोड्ने र त्यस्ता व्यवसाय विकासका लागि वित्तपोषण गर्ने अपेक्षा गरिएको छ। त्यसैगरी हरित नेपाल विकास कार्यक्रमले उद्योग तथा सेवा क्षेत्रमा लगानी गर्न, जलवायु अनुकूलित पूर्वाधार निर्माण गर्न, दिगो आर्थिक नीतिलाई सुदृढ गर्न र आर्थिक सहजीकरण गरी समावेशी विकासका लागि सहयोग गर्नेछ। त्यस्तै प्रत्यक्ष वैदेशिक लगानीका क्षेत्रमा सुधार र जलवायु अनुकूल लगानी परियोजना विकासमा योगदान गर्ने बताइएको छ। त्यस अवसरमा अर्थमन्त्री महतले नेपालबेलायत सम्बन्धबारे चर्चा गर्दै नेपालको सामाजिकआर्थिक विकासका प्राथमिकतालाई पूरा गर्न बेलायत सरकारले निरन्तर सहयोग गरेकमा आभार व्यक्त गरे। उनले नेपालको आर्थिक वृद्धि, दिगोपन प्रवद्र्धन, गरिबी घटाउनेलगायत महत्वपूर्ण कार्यक्रम कार्यान्वयनका निम्ति अनुदान उपयोगी हुने विश्वास व्यक्त गरे। 'आर्थिक रुपान्तरण, जलवायु परिवर्तनका मुद्दा, सामाजिक सेवा तथा समावेशीकरणका लागि पनि अनुदानबाट सञ्चालन हुने कार्यक्रम महत्वपूर्ण छन्,' उनले भने। बेलायती मन्त्रीले आर्थिक रुपान्तरण, जलावायु परिवर्तनका प्रभावसँग सम्बन्धित विषय, सबल सामाजिक सेवा प्रवाह, समावेशिता प्रवद्र्धनमा सहयोग र सहकार्यका प्रशस्त क्षेत्र रहेका बताए।"
महासमिति बैठकमा पेस भएका प्रतिवेदनमाथि ४ वटा हलमा छलफल हुने,"काठमाडौं : नेपाली कांग्रेसको जारी महासमिति बैठकमा पेस भएका विभिन्न प्रतिवेदनमाथि बुधबार छलफल हुनेछ। त्यसको लागि महासमिति प्रतिनिधिलाई प्रदेशगतरूपमा विभिन्न समूहमा विभाजन गरिनेछ। गोदावरी सम्मेलन केन्द्रको विभिन्न हलमा प्रदेशगतरूपमा छलफल हुनेछ। गोदावरी हलमा कोशी र सुदूरपश्चिम प्रदेश, विशंखु नारायण हलमा मधेस र कर्णली, फुलचोकी हलमा बागमती र गण्डकी, केन्ज्योसोम हलमा लुम्बिनी प्रदेशका साथै शुभेच्छुक संस्था र जनसम्पर्क समितिहरूले प्रस्ताव मागि सुझाव दिन बैठक छलफल गर्नेछन्। केन्द्रीय पदाधिकारी, पूर्व पदाधिकारी र केन्द्रीय सदस्यहरू सम्बन्धित प्रदेशको छलफलमा सहभागी हुनेछन्। सोमबारबाट सुरु भएको महासमिति बैठकमा उपसभापति पूर्णबहादुर खड्काले नीतिगत, महामन्त्री गगन थापाले संगठनात्मक, अर्का महामन्त्री विश्वप्रकाश शर्माले समसायिक राजनीतिक, प्रवक्ता डा प्रकाशशरण महतले मुलुकको आर्थिक अवस्थासम्बन्धी प्रतिवेदन पेस गरेका छन्।"
नवलपरासीमा जताततै नदीजन्य पदार्थको अवैध डम्पिङ,"परासी : नवलपरासी जिल्लाका विभिन्न स्थानमा नदीजन्य पदार्थको अवैधरुपमा डम्पिङ गरेर राख्ने कार्य बढेको छ। जिल्लाका स्थानीय तहहरूले नदीजन्य पदार्थको ठेक्का नलगाउँदा चोरी गरेर ल्याइएका नदीजन्य पदार्थलाई डम्पिङ गरेर राख्ने कार्य बढेको हो। चोरी गरेर ल्याइएका ढुंगा, गिट्टी, बालुवालगायतका नदीजन्य पदार्थलाई खोला किनार, सार्वजनिक जग्गा र व्यक्तिका जग्गाहरूमा डम्पिङ गरेर राखिएको छ। त्यसरी डम्पिङ गरेर राखेका नदीजन्य पदार्थलाई पुरानो स्टक भनेर बिक्री गर्ने गरेको पाइएको छ। जिल्लाको सुनवल, बर्दघाट, रामग्राम र सुस्ता गाउँपालिकामा लाखौं रुपैयाँ पर्ने नदीजन्य पदार्थ डम्पिङ गरेर राखे पनि स्थानीय तहले वास्ता नगरेको भन्दै आलोचना बढेपछि जिल्ला समन्वय समितिले सबै पालिका प्रमुखहरूसँग बैठक बसालेर जफत गर्न निर्णय गरेको छ। सोही निर्णयअनुसार पालिकाहरूले अनुमगन गरेर अवैधरुपमा डम्पिङ गरेर राखेका नदीजन्य पदार्थलाई जफत गर्न थालेका छन्। केही पालिकामा एक वर्षदेखि चोरी गरेर डम्पिङ गरी राखेका नदीजन्य पदार्थ फेला परेका छन्। जिल्लाको सुनवल नगरपालिका४ मच्छरमारामा ३४ वर्षअघिदेखि नदीजन्य पदार्थ डम्पिङ गरेर राखेको पाइएको छ। त्यस स्थानमा पहाडजस्तो गरी नदीजन्य पदार्थ डम्पिङ गरेर राखिएको छ। त्यहाँ ४ लाख ४५ हजार घनफिट नदीजन्य पदार्थ रहेको नगरपालिकाले जनाएको छ। सुनवल नगर क्षेत्रका विभिन्न खोलाबाट चोरी गरी ल्याइएका नदीजन्य पदार्थहरू डम्पिङ गरेर राखिएको हो। अनुगमनका क्रममा सुनवल नगरपालिका क्षेत्रमा मात्र करिब ४ लाख ७० हजार घनफिटको हाराहारीमा अवैधरुपमा नदीजन्य पदार्थ डम्पिङ गरेर राखेको हुन सक्ने नगर प्रमुख विमला अर्यालले बताइन्। अहिले नगर क्षेत्रमा अनुगमन गरेर नदीजन्जय पदार्थ जफत गरेका छौं। थोरै मात्रामा रहेकालाई टिपरमार्फत ल्याएर नगरपालिका परिसरमा राखेका छौं। धेरै मात्रामा रहेका स्थानमा नापजाँच गरी मुचुल्का बनाएर सुरक्षित तबरले त्यही राखेका छौं, नगर प्रमुख अर्यालले भनिन्। त्यसरी जफन गरिएका नदीजन्य पदार्थलाई प्रक्रियामार्फत लिलाम गरिने अर्यालले बताइन्। सुनवल क्षेत्रमा मात्र करिब ७० लाख बराबरका अवैध नदीजन्य पदार्थ रहेको अनुमान छ। त्यसैगरी सुस्ता गाउँपालिकाले पनि अवैधरुपमा डम्पिङ गरेर राखेका नदीजन्य पदार्थ जफत गरेको छ। नारायणी नदीबाट चोरी गरी ल्याइएका नदीजन्य पदार्थलाई सार्वजनिक र निजी जग्गामा राखेको पाइएको गाउँपालिका अध्यक्ष टेकनारायण उपाध्यायले बताए। पहिलो चरणमा ४ हजार घनमिटर परिमाणको नदीजन्य पदार्थ जफत गरी लिलाम प्रक्रिया अघि बढेको अध्यक्ष उपाध्यायले जानकारी दिए। दैनिक रुपमा अनुगमन भएको र जफत हुने सबै नदीजन्य पदार्थलाई क्रमशः लिलाम गरिने उपाध्यायले बताए। बर्दघाट क्षेत्रमा पनि अवैधरुपमा राखिएका नदीजन्य पदार्थको अनुगमन गरिने नगर प्रमुख शम्भुलाल श्रेष्ठले जानकारी दिए। त्यहाँ डम्पिङ भन्दा पनि अवैधरुपमा खोलाबाट नदीजन्य पदार्थ निकालेर बिक्री गर्ने गरेको बताइएको छ। खोलाबाट निकालेको नदीजन्य पदार्थ सिधैं बिक्री गर्ने कारण ठूलो परिमाणमा नरहेको एक स्थानीयले बताएका छन्। बर्दघाट क्षेत्रमा खजुरा खोलाबाट व्यापकरुपमा नदीजन्य पदार्थको चोरी हुँदै आएको छ। हाम्रो पालिकामा डम्पिङ गरेर राखेका त्यति धेरै नदीजन्य पदार्थ नहोलान्। तैपनि अनुगमनका क्रममा फेला परे कानुनअनुसार अघि बढ्छौं। नगर प्रमुख श्रेष्ठले भने। यता रामग्राम नगरपालिका क्षेत्रमा पनि अवैधरुपमा नदीजन्य पदार्थ डम्पिङ गरेर राखिएको स्थानीयले बताएका छन्। जिल्लाका सातवटै पालिकाका प्रमुखसहितको गत फागुन १ गतेको बैठकले अवैध नदीजन्य पदार्थ जफत गर्ने निर्णय गरे पनि सो समय बितिसक्दा पनि रामग्राम नगरपालिकाले अनुगमनसमेत गरेको छैन। झरही, तुरिया, भूमही लगायतका खोलाबाट चोरी गरी ल्याइएका नदीजन्य पदार्थलाई सडक छेउका खाली जग्गामा डम्पिङ गरेर राखेको देख्न सकिने स्थानीयको भनाइ छ। नगर क्षेत्रका केही स्थानमा डम्पिङ गरेर राखेको देखेका छौं। केही दिनमा अनुगमन गरेर अवैधरुपमा राखेको भए जफत गछौं, नगर प्रमुख धनपत यादवले भने। जिल्लाको पाल्हीनन्दन, सरावल र प्रतापपुर गाउँपालिकाले ठूला खोला नभएकाले नदीजन्य पदार्थको डम्पिङ पनि नरहेको जनाएका छन्। नदीजन्य पदार्थको ठेक्का नलाग्दा चोरी कार्य बढेकाले केही पालिकाहरूले ठेक्काका लागि आवश्यक पर्ने प्रक्रिया अघि बढाएको जनाएका छन्। सुनवल नगरपालिकाले पानभार, तुरिया, भूमही, विचासय खोलाको ठेक्का लगाउन प्राविधिक मूल्यांकन गरी चुरेमा अनुमतिका लागि पत्राचार गरेको प्रमुख प्रशासकीय अधिकृत चेतनाथ गिरीले बताए। अनुमतिका लागि चुरेमा पत्र पठाएका छौं। त्यहाँबाट अनुमति पाएपछि तत्काल ठेक्का आव्हान गछौं, गिरीले भने। बर्दघाट नगरपालिकाले भने यसवर्ष खजुरा खोलाको ठेक्का नलगाउने जनाएको छ। अन्य क्षेत्रमा ठेक्का लगाउन प्रक्रिया अघि बढाइने नगरपालिकाले जनाएको छ। त्यस्तै सुस्ता गाउँपालिकाले नारायणी नदीको वडा नम्बर ५ बाट नदीजन्य पदार्थका लागि ठेक्का आव्हान गरेपनि ठेक्का नपरेको प्रमुख प्रशासकीय अधिकृत हुमलाल भुसालले बताए। अवैध नदीजन्य पदार्थ जफत हुन थालेपछि केही व्यक्तिहरूले अमानतमा दिन माग गर्न थालेको गाउँपालिकाले जनाएको छ।"
वीरगन्जमा कर्फ्यु जारी रहने,वीरगन्ज : सर्वदलीयसर्वपक्षीय बैठकपछि मंगलबार साँझ बसेको जिल्ला सुरक्षा समितिको बैठकले सोमबारदेखि जारी कर्फ्युलाई निरन्तरता दिने निर्णय गरेको छ। अवस्था अझै पूर्ण नियन्त्रणमा आइनसकेकाले जारी कर्फ्युलाई निरन्तरता दिने निर्णय गरिएको सहायक प्रमुख जिल्ला अधिकारी लम्सालले जानकारी दिए। यसैबीच कर्फ्यु लगाउँदा पनि मंगलबार वीरगन्जको अवस्था दिनभर तनावग्रस्त रह्यो। कर्फ्यु लागे पनि वीरगन्जका ठाउँ ठाउँमा हिन्दुवादीहरूले टायर बालेर प्रदर्शन गरेका थिए। घडिअर्वामा मंगलबार बिहान टायर बालेर प्रदर्शन गरेकाहरूलाई प्रहरीले लखेट्ने क्रममा प्रदर्शनकारी र प्रहरीबीच झडप भएको थियो। त्यसक्रममा त्यहाँबाट प्रहरीले पाँच जना युवालाई नियन्त्रणमा पनि लिएको थियो। मंगलबार वीरगन्जका विभिन्न स्थानबाट कर्फ्यु उल्लंघन गरेको आरोपमा प्रहरीले ३० भन्दा बढीलाई नियन्त्रणमा लिएको थियो। यसअघि सोमबार वीरगन्जको इदगाह चोकमा भएको झडपमा नेपाल प्रहरी र सशस्त्र प्रहरीका गरी ११ जना सुरक्षाकर्मी घाइते पनि भएका थिए।
चीनबाट ल्याइएको ७ लाख बोरा रासायनिक मल तातोपानीमै थन्कियो,"सिन्धुपाल्चोक : छिमेकी मुलुक चीनबाट ल्याइएको रासायनिक मल १० महिनादेखि तातोपानी भन्सारको गोदाममा थन्किएको छ। भोटेकोशी गाउँपालिका२ स्थित तातोपानी नाकामा एक सय ११ कन्टेनरले वैशाख महिनाभर ल्याएको सात लाख ३५ हजार बोरा रासायनिक मल लार्चा सुक्खा बन्दरगाह यार्डभित्र गोदाममै थन्किएको हो। कृषि सामग्री कम्पनी र आयातकर्ताबीच सहमति भए पनि मल गोदामबाट उठ्न नसक्दा अरू सामान लोडअनलोड गर्न समेत कठिनाइ परेको तातोपानी भन्सार कार्यालयका प्रमुख दयानन्द केसीले बताए। मलले सिंगो गोदाम ढाकेकाले खासा भएर तातोपानी सुक्खा बन्दरगाह आएका अन्य सामग्री लोडअनलोड गर्न भन्सारलाई समस्या परेको केसीले बताए। मलले ठाउँ ओगटेकोले बन्दरगाहमा आएका सामग्री भन्सार कार्यालयभित्र राखेर जाँच गर्नुपर्ने अवस्था छ, उनले भने गोदाममा रहेको मलबारे सम्बन्धित पक्षलाई पटक पटक जानकारी गराएका छौं तर चासो देखाएको पाएका छैनौं। कृषि सामग्री कम्पनीसँग सम्झौता गरी ल्याइएको रासायनिक मल थन्किनु तातोपानी भन्सार कार्यालयको कुनै हात नरहेको केसी बताउँछन्। मल रोकिनुमा उहाँहरुकै कुरा नमिलेर हो, हाम्रो यसमा कुनै भूमिका हुँदैन, भन्सार प्रमुख केसीले भने। भन्सार नियमावली अनुसार भन्सारमा आइपुगेको ६० दिनसम्म पनि सामग्री नलगेमा प्रकृया पुर्याएर जफत गर्न सक्छ। सो मल उठाउनुपर्ने अन्तिम मिति नाघेको ८ महिना भए पनि हालसम्म नलगिएको भन्सार कार्यालयले जनाएको छ। मल सिल्क कम्पनी अन्तर्गत रहेको सिल्क मार्केट प्रालिले आयात गरेको हो। सिल्क मार्केट प्रालिले नेपाल सरकारको कृषि सामग्री कम्पनी लिमिटेडबाट रासायनिक मल आयात गर्ने ठेक्का पाएको छ। तर रासायनिक मलको राजस्व असुल नहुने भएकाले कृषि सामग्री कम्पनी लिमिटेडले चिनियाँ सहरबाट झिकाएर सिधै राजधानी लाने गरेको उनले जानकारी दिए। तातोपानी नाकामा एकछत्र काम गर्दै आएको सिल्कले सम्झौताअनुसार रासायनिक मल समयमै ल्याउन सकेन। गत वर्ष ल्याउनुपर्ने मल यो वर्षको जेठमा मात्रै आयात भएपछि कृषि सामग्री कम्पनीले मल लिन नमानेको सिल्क मार्केटका रमेश शेर्पाले बताए। कृषि सामग्री कम्पनी लिमिटेडसँग कुराकानी गरिरहेको र प्रक्रिया पूरा भएपछि मल काठमाडौँ लगिने शेर्पाले बताए। केही प्राविधिक कारणले मल रोकिएको हो, शेर्पाले भने गत वर्षको तुलनामा मलको मूल्य घटेकाले आयातकर्ताले मूल्य समायोजन गर्न कृषि सामग्रीलाई अनुरोध गरिएको छ, अनुरोध स्वीकृत भएपछि मल लगिने छ। कृषि सामग्री कम्पनीसँग गत वर्ष भएको सम्झौताअनुसार मल बिक्री गर्न नसकिने भएपछि सिल्कले मल भन्सारमै राखेर कम्पनीसँग कुराकानी गरिरहेको जनाएको छ। साल्ट ट्रेडिङ कर्पोरेसन लिमिटेडले स्थानीय सहकारी मार्फत किसानलाई मल बिक्री गर्ने गरेको छ। तर, भन्सार गोदाममबाट मल नलगिदा सहकारीले पाएका छैनन्। मल भन्सारमै थन्किँदा हिउँदे बाली लगाउने किसान भने समस्यामा परेका छन्।"
परराष्ट्रमन्त्री भोलि भारत भ्रमणमा जाँदै,काठमाडौं : परराष्ट्रमन्त्री नारायण प्रकाश साउद बहुपक्षीय मञ्च रायसिना संवादको नवौं संस्करणमा भाग लिन भोलि बुधबार नयाँदिल्ली प्रस्थान गर्दैछन्। मन्त्री साउदले फागुन ११ गते शुक्रबार फोरमलाई सम्बोधन गर्ने कार्यक्रम रहेको परराष्ट्र मन्त्रालयले जनाएको छ। नयाँ दिल्लीमा रहँदा परराष्ट्रमन्त्रीले भारत सरकारका साथै अन्य सहभागी देशका उच्चस्तरीय व्यक्तित्वसँग पनि भेट गर्ने कार्यक्रम छ। रायसिना संवाद एक बहुपक्षीय मञ्च हो जसलाई अब्जर्भर रिसर्च फाउन्डेसनले भारत सरकारको विदेश मन्त्रालयसँगको सहकार्यमा आयोजना गरेको हो।
कांग्रेस प्रवक्ताको प्रतिवेदन : देशको अर्थतन्त्र समस्यामुक्त भइसकेको छैन,"गोदावरी : अर्थमन्त्रीसमेत रहेका नेपाली कांग्रेसका प्रवक्ता डा प्रकाशशरण महतले सहकारी क्षेत्रमा नियामक निकाय बन्न सकेमात्र यस क्षेत्रको समस्या समाधान हुने दाबी गरेका छन्। पार्टीको जारी महासमिति बैठकमा नेपालको वर्तमान आर्थिक अवस्था, सम्भावना र भावी दिशा प्रतिवेदन प्रस्तुत गर्दै उनले नियामक निकाय सेकेण्ड टाइयर इन्सीच्यूसन गठन प्रक्रिया अघि बढिसकेको जानकारी दिए। उनले सहकारी क्षेत्रमा विद्यमान समस्याले साना बचतकर्ताको रकम जोखिममा परेको प्रतिवेदनमा उल्लेख गरेका छन्। 'सहकारी क्षेत्रको नियमन व्यवस्था प्रभावकारी नभएका कारण यस्तो समस्या देखिएको हो। यस क्षेत्रलाई साना बचतकर्ताको बचत परिचालन गर्ने र भरपर्दो क्षेत्रको रूपमा स्थापित गर्नु चुनौतीपूर्ण भएको छ,' उनले लेखेका छन्, 'सहकारी क्षेत्रको नियामक निकाय (  ) गठन प्रक्रिया अघि बढाइएको छ। यस निकायले कर्याप्रारम्भ गरेपछि सहकारी क्षेत्रको समस्या निराकरण हुने अपेक्षा छ।' प्रतिवेदनमार्फत डा महतले देशको अर्थतन्त्र समस्या मुक्त भइनसकेको उल्लेख गरेका छन्। आर्थिक परिसूचक अनुकूल भए पनि राजश्व वृद्धि अपेक्षित हुन नसक्दा सार्वजनिक वित्त व्यवस्थापन चुनौतीपूर्ण भएको स्वीकार उनको छ। 'अर्थतन्त्रका अधिकांश परिसूचक सकारात्मक रहे पनि वास्तविक क्षेत्रमा आर्थिक क्रियाकलापहरूको विस्तार, उत्पादन र उत्पादकत्व वृद्धि गर्नु एक प्रमुख चुनौती हो,' उनले प्रतिवेदन प्रस्तुत गर्दै भने। प्रतिवेदन प्रस्तुत गर्दै अर्थमन्त्री महतले अर्थतन्त्र सुधार नहुनुमा पर्याप्त तयारीविना बजेट प्रस्ताव ल्याउने कार्य पनि प्रमुख कारक भएको उल्लेख गरेका छन्। सार्वजनिक खर्च व्यवस्थापनमा गम्भीर खालका चुनौतीहरू रहेको भन्दै उनले बजेट सुनिश्चित नहुँदै ठेक्का लगाउने प्रवृत्तिले अर्थतन्त्रमा थप समस्या सिर्जना गरेको बताए। 'अनावश्यक देखिएको संरचना खारेज नगर्ने प्रवृत्ति विद्यमान छ। वैदेशिक साहयताको उपयोग क्षमता कमजोर हुनुले उपयोग विनियोजनको औसत ५० प्रतिशत जतिमात्र रहेको छ,' उनले भने। अर्थमन्त्री महतले देशको अर्थतन्त्र सुधारका सम्भावनका क्षेत्रहरूमा जलविद्युत् आयोजना, कृषिको व्यवसायीकरण, पर्यटन, सूचना प्रविधिको क्षेत्र औंल्याएका छन्। प्रतिवेदनको पूर्ण पाठ "":"" """" """" """""
सर्वोच्चले भन्यो भीआईपी सवारीका नाममा सडक बन्द नगराउनू,काठमाडौं : सर्वोच्च अदालतले भीआईपी सवारीका नाममा सडक बन्द नगराउन सरकारका नाममा परमादेश जारी गरेको छ। करिब ६ वर्षअघि अधिवक्ता ज्ञानेश्वर कोइरालाले दायर गरेको रिटमाथि सुनुवाइ गर्दै न्याायाधीश मनोजकुमार शर्मा र महेश शर्मा पौडेलको संयुक्त इजलासले उक्त आदेश जारी गरेको हो। भीआईपीको सवारीका नाममा सडक बन्दा गराउँदा सर्वसाधारणहरूले सास्ती खेप्नु परेपछि अधिवक्ता कोइरालाले १९ माघ २०७४ सालमा सर्वोच्चमा रिट दायर गरेका थिए। भीईपीका नाममा सडक बन्द गराउँदा सर्वसाधारण नागरिकको स्वतन्त्रता नै हनन भएको जिकिर गर्दै अधिवक्ता कोइरालाले रिट दायर गरेका थिए। रिटमा प्रधानमन्त्री तथा मन्त्रिपरिषदलाई प्रतिवादी बनाइएको थियो। रिटमाथि सुनुवाइ गर्दै ०७४ साल माघ २३ गते न्यायाधीश तेजबहादुर केसीको एकल इजलासले कारण देखाउ आदेश जारी गरेको थियो। सर्वोच्चले लिखित जवाफ मागेपछि गृहमन्त्रालयले जवाफ पठाउँदै औपचारिक समारोहमा सरिक हुन जाँदा र फर्किदा केही समयको लागि सवारी साधन रोकेको अवस्थालाई व्यक्तिको स्वतन्त्रता हनन् भन्न नमिल्दै भन्दै रिट खारेजको माग गरेको थियो। प्रधानमन्त्री तथा मन्त्रिपरिषदको कार्यालयले पनि लिखित जवाफमा रिट खारेजीको माग गरेको थियो। रिटमाथि सुनुवाइका लागि २३ पटक पेशी तोकिएको थियो।
यस्ता छन् मन्त्रिपरिषद् बैठकको निर्णयहरू,"काठमाडौं : सरकारले बालकुमारी घटनासम्बन्धी प्रतिवेदनको अध्ययन सकिएपछि आवश्यक निर्णय लिइने जनाएको छ। मन्त्रिपरिषद्का निर्णय सार्वजनिक गर्न मंगलबार सिंहदरबारमा आयोजित पत्रकार सम्मेलनमा सरकारका प्रवक्ता रेखा शर्माले बालकुमारी घटनाबारे सत्यतथ्य जाँचबुझ गर्न सरकारले गठन गरेको आयोगको प्रतिवेदन गृहमन्त्रीले प्रधानमन्त्रीलाई बुझाएको भन्दै प्रतिवेदनको अध्ययन सकिएपछि आवश्यक निर्णय लिइने जानकारी दिइन्। मन्त्रिपरिषद्ले तीनै तहका सरकारबीच रोयल्टी बाँडफाँटका आधारसहितका अनुसुचीहरु स्वीकृत गर्ने र सम्बन्धीत प्रदेश तथा स्थानीय तहहरूलाई रकम हस्तान्तरण गर्ने निर्णय गरेको उनले बताइन्। डेडिकेटेड फिडर तथा ट्रङ्क लाइनबाट विद्युत उपभोग गर्ने ग्राहकहरूको विद्युत महसुलसम्बन्धी विवाद निरुपण गर्न गठित जाँचबुझ आयोगको म्याद एक महिना थप्ने निर्णय भएको उनले बताइन्। त्यस्तै एनसेलको सेयर खरिद बिक्रीसम्बन्धी अध्ययन तथा छानविन गर्न गठित समितिको प्रतिवेदन कार्यान्वयनका लागि सम्बन्धित निकायमा पठाउने, सशस्त्र द्वन्द्वमा घाइते भई अपाङ्गता भएका व्यक्तिहरुको अपाङ्गता प्रतिशत निर्धारण तथा पुनरावलोकन कार्यविधि, २०७४ को अध्ययन गरी दुई महिनाभित्र परिमार्जित मस्यौदा पेस गर्न गृह मन्त्रालयका सचिवको संयोजकत्वमा कार्यदल गठन गर्ने निर्णय भएको प्रवक्ता शर्माले बताइन्।"
तनहुँको जन्ती बोकेको जीप दुर्घटना : मृतकको सङ्ख्या ३ पुग्यो,"दमौली : तनहुँको आँबुखैरेनी गाउँपालिका१ गिरानचौरस्थित भित्री सडकमा सोमबार भएको जीप दुर्घटनामा मृतकको सङ्ख्या तीन पुगेको छ । जन्ती बोकेर छापस्वाँरा जाँदै गरेको जीप दुर्घटना हुँदा दुई जनाको मृत्यु भएको थियो भने १६ जना घाइते भएका थिए । घाइतेमध्ये आँबुखैरेनी गाउँपालिका६ का ५६ वर्षीय शेरबहादुर गुरुङको सोमबार राति उपचारका क्रममा मृत्यु भएको जिल्ला प्रहरी कार्यालय तनहुँका प्रहरी नायब उपरीक्षक मोहनबहादुर खाणले जानकारी दिए। दुर्घटनामा परी सोही ठाउँ बस्ने ७२ वर्षीय आसपुर गुरुङ र व्यास नगरपालिका९ गजौडे बस्ने १७ वर्षीया तुलसी गुरुङको मृत्यु भएको थियो । दुर्घटनामा घाइते भएका अन्यको चितवनमा उपचार भइरहेको प्रहरीले जनाएको छ । रमाइलो माहोल एकाएक शोकमा बदलियो छापस्वाँरामा आइतबारदेखि विवाहको रमाइलो माहोल थियो । केटापक्ष केटी लिन भानुको मिर्लुङ पुग्यो । आइतबार राति नै दुलही लिएर जन्ती फर्किँदै थियो । दुलाहादुलही चढेको गाडी घर पुगिसकेको थियो । तर अन्तिममा आउँदै गरेको बोलेरो जीप अचानक दुर्घटनामा पर्यो । आँबुखैरेनी गाउँपालिका१ गिरानचौरस्थित भित्री सडकखण्डमा छापस्वाँरा जाँदै गरेको जन्ती बोकेको जीप दुर्घटना भयो । दुर्घटनापश्चात् विवाहको रमाइलो माहोल शोकमा बदलिएको छ । आँबुखैरेनी६ का वडाध्यक्ष दिलिप गुरुङले दुर्घटनापश्चात् गाउँ नै शोकमा डुबेको बताए। उनले भने, 'खुसीको क्षणलाई दुर्घटनाको दुःखद क्षणले नरमाइलो बनाएको छ । गाउँ शोकमा डुबेको छ ।' गुरुङका अनुसार विवाहका लागि तीन वटा गाडी लगिएको थियो । त्यसमध्ये अन्तिमको गाडी दुर्घटनामा परेको हो । उनले भने, 'दुई वटा गाडी घर पुगिसकेको थियो । आफन्तहरु चढेको बोलेरो जीप दुर्घटना भयो । घाइतेहरु पनि आफन्त नै हुन् ।' रासस"
त्रिविको उपकुलपति नियुक्ति प्रक्रिया टुङ्गिएको छैन : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले त्रिभुवन विश्वविद्यालयको उपकुलपतिको नियुक्ति प्रक्रियामै रहेको स्पष्ट पारेका छन्। प्रधानमन्त्री निवास बालुवाटारमा आज गोरखा पत्रकार समाज नेपालका पदाधिकारीसँगको भेटमा सोधिएको जिज्ञासामा उनले भने, 'त्रिविको उपकुलपति नियुक्ति प्रक्रियामै छ, सामाजिक सञ्जालमा आएको विषयमा कुनै सत्यता छैन ।' पत्रकारिता जगतले सत्यतथ्य र विश्वसनीय सूचनामा विश्वास गर्नुपर्नेमा जोड दिँदै प्रधानमन्त्रीले सामाजिक सञ्जालमा आएका विषयलाई लिएर धारणा नबनाउन आम नागरिकलाई आग्रह गरेका छन्। प्रधानमन्त्री दाहालले गत पुसमा भएको बालकुमारी घटनाका सम्बन्धमा प्राप्त प्रतिवेदन आफूले अध्ययन गरिरहेको जानकारी दिँदै त्यस विषयमा छिट्टै निर्णय लिइने बताए। उनले आफूले प्रधानमन्त्रीका रुपमा मुलुकलाई विश्वमाझ चिनाउन प्रयत्न गरेको उल्लेख गर्दै उच्चस्तरीय भ्रमणबाट विभिन्न मुलुकसँगको सम्बन्ध थप प्रगाढ बनेको बताए । 'संयुक्त राष्ट्र सङ्घको महासचिवको नेपाल भ्रमण तथा आफूले विभिन्न अन्तर्राष्ट्रिय फोरममा जनाएको सहभागिताबाट नेपालप्रति विश्व समुदायको ध्यान गएको छ', उनले भने। आफू गोरखाबाट निर्वाचित भएको स्मरण गर्दै उनले गोरखाको समग्र विकासमा ध्यान दिइएको बताए। 'लामो समयदेखि बन्द रहेको गोरखकाली रबर उद्योगलगायत रुग्ण उद्योग सञ्चालन गर्ने प्रक्रिया अघि बढेको छ', उनले भने। सरकार सुशासन, सामाजिक न्याय तथा आर्थिक समृद्धिको अभियानमा केन्द्रित भएको उल्लेख गर्दै प्रधानमनत्री दाहालले सरकारले थालनी गरेको अभियानमा सञ्चारजगत्बाट सहयोगको अपेक्षा गरिएको बताए। भेटमा गोरखा घर भई राजधानीमा क्रियाशील पत्रकारले जिल्लाको विकास निर्माणमा ध्यान दिन प्रधानमन्त्रीसमक्ष आग्रह गरेका थिए। रासस"
विमानस्थलबाट ८५५ ग्राम सुनसहित भारतीय नागरिक पक्राउ,काठमाडौं : त्रिभुवन अन्तर्राष्ट्रिय विमानस्थलबाट ८ सय ५५ ग्राम सुनसहित एकजना भारतीय नागरिक पक्राउ परेका छन्। अर्धठोस बनाएर ल्याएको अवस्थामा सुनसहित भारतीय नागरिक ३५ वर्षीय शरिफ अहमद अब्दुल गफुरलाई नियन्त्रणमा लिएको विमानस्थल सुरक्षा प्रहरी कार्यालयले जनाएको छ। सोमबार राती फ्लाइ दुबईको उडानबाट काठमाडौं आएका गफुरलाई विमानस्थलको आगमन एरियाबाट नियन्त्रणमा लिइ जाँच गर्ने क्रममा सुन समेत फेला परेको हो। उनलाई थप अनुसन्धान र कारबाहीका लागि विमानस्थल भन्सार कार्यालय बुझाइएको छ। बबरामद भएको अर्धठोस बनाएर ल्याएको सुन।
स्रोत साधनका अभावमा संवैधानिक आयोगहरूले काम गर्न सकेनन् : अध्यक्ष तिमिल्सिना,काठमाडौं : राष्ट्रियसभाका अध्यक्ष गणेश तिमिल्सिनाले संवैधानिक आयोगहरुको प्रभावकारीता बढाउन राज्यले प्रयाप्त स्रोत साधन उपलब्ध गराउनुपर्ने बताएका छन्। राष्ट्रिय समावेशी आयोगको तेस्रो वार्षिक स्थापना दिवसका अवसरमा मंगलबार काठमाडौंमा आयोजित कार्यक्रममा तिमिल्सिनाले संवैधानिक आयोगहरूले स्रोत साधनका अभावका कारण काम गर्न नसकेको गुनासो गर्ने गरेको भन्दै राज्यले यस विषयमा विशेष ध्यान दिनुपर्ने बताएका हुन्। स्रोत साधनको अभावमा लक्ष्य अनुसारको काम पुरा हुन नसक्ने उनले बताए । उनले आयोगहरुले पनि आफ्नो क्षेत्राधिकारमा रहेको कामलाई प्रभावकारी रुपमा गर्नुपर्नेमा जोड दिए । तिमिल्सिनाले आयोगले गरेका सिफारिसहरूलाई राज्यका सम्बन्धित निकायहरूले कार्यान्वयन गर्नुपर्ने धारणा राखे। उनले जुनसुकै नागरिकले विना अवरोध राज्यबाट सेवा पाउनुपर्ने बताए। कार्यक्रममा समावेशी आयोगका अध्यक्ष डाराम कृष्ण तिमल्सेनाले राजनीतिमा विभिन्न प्रकारका विभेद अन्त्य गरी समावेशी सिद्धान्तलाई अवलम्वन गर्न सरकारलाई सिफारिस गरिएको जानकारी दिए। आरक्षणलाई सामाजिक न्यायको दृष्टिकोणबाट उपयुक्त बनाउन पनि सिफारिस गरिएको उनले बताए।
विश्वप्रकाशको निष्कर्ष : कोशीको परिणामले गठबन्धन संकटमा छ,"काठमाडौं : नेपाली कांग्रेसका महामन्त्री विश्वप्रकाश शर्माले पार्टीका केही मन्त्रीको कार्यसम्पादन सन्तोषजनक नरहेको बताएका छन्। ललितपुरको गोदावरीमा जारी महासमिति बैठकमा समसामयिक राजनीतिक प्रस्ताव प्रस्तुत गर्दै आफ्ना मन्त्रीको कार्यसम्पादनबारे गम्भीर समीक्षा गर्नुपर्ने बताए। 'पूरै पाँच वर्ष यो गठबन्धन कायम रहनुपर्छ भन्ने हाम्रो निर्णय एकातर्फ छ। तर, अर्कोतर्फ नागरिकको अपेक्षाअनुरुप सरकारको गति प्रभावकारी ढंगले अघि बढ्न नसकेको यथार्थ छ। कांग्रेसका केही मन्त्रीको कार्यसम्पादन सन्तोषजनक निश्चय नै छ। तर, केही मन्त्रीको भूमिका मन्त्रीका रुपमा प्रभावकारी विल्कुलै छैन,' उनले भने। उनले प्रदेशका मुख्यमन्त्री, मन्त्री र कांग्रेस नेतृत्वमा रहेका स्थानीय तहको पनि छुट्टै कार्यसम्पादन हुनुपर्ने बताए। उनले वर्तमान सरकारमार्फत संविधान रक्षाको साझा कार्यभार सम्पादन भए पनि नागरिकको भावना अपेक्षित गतिमा सम्बोधन गर्न नसकेको आरोप ल गाएका छन्। संघीयता कार्यान्वयनका विषयमा सरकारबाट कमजोरी भइरहेको प्रष्ट पारे। उनले यथाशिघ्र प्रदेशहरूलाई अधिकार सम्पन्न बनाउनुपर्ने माग गरे। उनले सरकारको सफलता र असफलतामा कांग्रेसको पनि छबि गाँसिएको बताए। 'वर्तमान सरकारको सफलता असफलतासँग कांग्रेसको पनि छबि गाँसिएको छ। सरकारले गर्ने राम्रा कामको जस लिन नसक्ने तर अपजसहरूको भारी बोक्नुपर्ने? भन्ने प्रश्न र असन्तुष्टि कांग्रेस पार्टी पंक्तिमा देखिन्छ,' उनले भने। त्यस्तै राष्ट्रिय सभा निर्वाचनमा कोशी प्रदेशमा भएको गल्तीलाई गम्भीर समीक्षा गर्नुपर्ने बताए। उनले कोशी नतिजासँगै माओवादीसँगको समझदारीमा समस्या आएको स्पष्ट पारेका छन्। 'संविधानको धारा १६८ (५) बमोजिमको सरकार गठनका लागि आह्वान भएपछि कोशीमा जेजस्तो घटनाक्रम विकसित भयो, त्यसले कांग्रेसभित्रै द्वन्द्व सिर्जना भएको थियो। माओवादी पार्टीसँग त्यसबेला कायम रहन नसकेको समझदारी राष्ट्रिय सभाको निर्वाचन परिणामपछि झनै समस्याको चपेटामा परेको छ। गठबन्धनको सरकार पाँच बर्ष चल्नुपर्छ भन्ने अपेक्षा, निर्णय र चाहना बोकिरहँदा समस्याको ढाकछोपले होइन, खुला छलफल र आपसी विश्वासले मात्र त्यो सम्भव हुने तथ्य भुल्न मिल्दैन,' उनले भने। उनले गठबन्धनमा रहिसकेपछि स्वतन्त्र गतिविधि गर्न नमिल्ने प्रष्ट पारेका छन्। 'हामीले के हेक्का राख्नैपर्छ भने गठबन्धन छोड्न हामी कुनै पनि दल स्वतन्त्र छौं, तर गठबन्धनमा रहेर स्वतन्त्र गतिविधि गर्न हामी स्वतन्त्र छैनौं। केन्द्र र प्रदेश दुवै ठाउँमा विश्वासको निश्चित आधारमा कार्य गर्न सकिएन भने त्यसले गठबन्धनको भविष्य संकटमा पर्नेछ,' उनले भने। उनले अन्य दलसँगको चुनावी या सत्ता गठबन्धन दल र दलका बीच संस्थागत निर्णयको आधारमा हुने बताए। गठबन्धन गर्ने या नगर्ने अथवा भएको गठबन्धनलाई निरन्तरता दिने या गठबन्धन छोड्ने जस्ता विषय व्यक्तिगत स्तरमा बन्ने मनोगत धारणाको भड्काउमा हुन नहुने उनको भनाइ छ। प्रतिवेदन पढ्नुस्"
मङ्गोलियामा ४९ वर्षपछि भारी हिमपात : चिसोले ६ लाख ६७ हजार पशु मरे,"यस हिउँदमा मङ्गोलियामा कीर्तिमानी हिमपात भएको छ। जुन सन् १९७५ पछिको सबैभन्दा उच्च रहेको मौसम विज्ञान र वातावरणीय अनुगमनका लागि राष्ट्रिय एजेन्सीले मङ्गलबार जनाएको छ। यस हिउँदमा हालसम्म औसत हिमपात ९६ मिलिमिटर पुगेको मौसम अनुगमन निकायले जनाएको छ। मङ्गोलियाका लगभग सबै प्रान्तहरूमा बारम्बार भारी हिमपात भएको छ। बारम्बार हिमपातका कारण यस हिउँदमा चरम चिसोको अनुभव गरिएको एजेन्सीले जनाएको छ। देशको ८० प्रतिशतभन्दा बढी भाग हिउँले ढाकेको छ। सोमबारसम्म मङ्गोलियामा अत्यधिक चिसो मौसमका कारण हुने पशुको मृत्युको सङ्ख्या ६ लाख ६७ हजार ८४१ पुगेको छ। मङ्गोलिया संसारको नोमाडिक देशहरूको मध्ये एक हो यहाँ लगातार कडा हिमपात, धुलो, आँधीहुरी आइरहने कठोर महाद्वीपीय जलवायुले युक्त छ।"
"सेयर बजारमा सामान्य अंकको गिरावट, कारोबार रकम पनि घट्यो","काठमाडौं : सेयर बजारको दोस्रो कारोबार दिन मंगलबार नेप्से परिसूचक सामान्य अंकले घटेको छ। नेप्से परिसूचक १७६ अंकले घटेर २०३३०६ विन्दुमा बन्द भएको छ। सेन्सेटिभ इण्डेक्स ०२४ प्रतिशतले घटेर ३६४३२ विन्दुमा झरेको छ। सोमबार सार्वजनिक बिदा परेकाले सेयर कारोबार भएन। आइतबार नेप्से परिसूचक २७२१ अंकले घटेको थियो। सो दिन ३ अर्ब ७७ करोड मूल्य बराबरको सेयर कारोबार भएको थियो। यसदिन ३१४ कम्पनीको ९३ लाख ४२ हजार ५४६ कित्ता सेयर ३ अर्ब ११ करोड ३५ लाख ५६ हजार ९७८ रुपैयाँमा खरिदबिक्री भए। आज सामान्य अंकले घटेको बजारमा दुईवटा कम्पनीको सेयर सकारात्मक सर्किट लेभलमा कारोबार भयो। बोटलर्स नेपाल र समाज लघुवित्त वित्तीय संस्थाको सेयर १० प्रतिशतले वृद्धि भएको हो। ३१ करोड ७३ लाख ७० हजार ९९८ रुपैयाँको कारोबार गरी हिमालयन रिइन्स्योरेन्स शीर्षस्थानमा रह्यो। यसैगरी साना किसान विकास वित्तीय संस्थाले १२ करोड,जोशी हाइड्रोपावरले ८ करोड,नगदी ग्रुपले ६ करोड मूल्य बराबरको सेयर कारोबार गरे। १३ उपसमूहमध्ये पाँच उपसमूहको मात्रै सूचक बढ्यो। डेभलपमेन्ट बैंक,फाइनान्स,इन्भेस्टमेन्ट , मनु एण्ड प्रो र अदर्श उपसमूहबाहेक अन्य उपसमूहको सूचक नकारात्मक देखिएका हुन्। कारोबारमा आएका कम्पनीमध्ये ९० वटाको मूल्य बढ्दा १५० को घट्यो भने ९ कम्पनीको मूल्य स्थिर रह्यो।"
गठबन्धन फरक मतको चुनौतीपूर्ण सहयात्रा हो : महामन्त्री शर्मा (प्रतिवेदनसहित),"गोदावरी : नेपाली कांग्रेसका महामन्त्री विश्वप्रका शर्माले जारी महासमिति बैठकमा समसायिक राजनीतिक प्रतिवेदन प्रस्तुत गरेका छन्। ललितपुरको गोदावारीमा जारी महासमिति बैठकको दोस्रो दिन महामन्त्री शर्माले प्रतिवेदनमा लोकतन्त्रको विकल्प समुन्न लोकतन्त्र भएको उल्लेख गरे। 'संघर्ष र संविधानसभाको मार्गबाट आएको नेपालको वर्तमान संविधाननै सबै चुनौती हल गर्दै मुलुकलाई समुन्नतीको उचाईंमा पुर्याउने भरपर्दो माध्याम हो भन्ने तथ्यमा नेपाली कांग्रेस स्पष्ट छ,' उनले भने। महामन्त्री शर्माले अहिलेको गठबन्धन फरक मतको चुनौतीपूर्ण सहयात्रा भएको उल्लेख गरे। उनले भने, 'फटकपटकको संसद् विघटन र संविधानको रक्षका लागि मुख्य दलहरू गत निर्वाचनमा एक भएर मैदानमा होमिएका थिए। त्यो गठबन्धनबाट उपलब्धि हासिल भएको छ। तैपनि असन्तुष्टि र चुनौतीहरू बढ्दै गएको देखिन्छ।' प्रतिवेदनमा महामन्त्री शर्माले हालको गठबन्धन आगतको सम्झौता नभई विगतले बोकाएको अभिभारा भएको बताए। एकल बहुमत कसैको नभएको संसद्मा गठबन्धनलाई कायम राखेर नै देश र जनताको हितमा काम गर्नुपर्ने अभिभार कांग्रेसको रहेको उनको भनाइ छ। महामन्त्री शर्माले सरकारको प्रभावकारिता र कमजोरीमाथि खुलेर छलफल गर्नुपर्ने र कांग्रेसले सम्हालेका मन्त्रालयको प्रगति र कमजोरीको पनि समीक्षा गर्नुपर्ने बताए। 'वर्तमान अवस्थामा नेपाली समाजमा देखिएका असन्तुष्टि र पीडाको पहिचान यही समाजले बनाएको सबैभन्दा ठूलो दलको महासमिति बैठकले गर्नुपर्छ र त्यसलाई क्रमश समाधान गरेर जाने संकल्प र दृढणता राख्नुपर्छ,' उनको प्रतिवेदनमा उल्लेख छ। महामन्त्री शर्माले राजनीतिप्रतिको विकर्षण अन्त्य गरी देशप्रति भरोसा वृद्धि गर्ने, छिमेकी मित्र राष्ट्रहरूसँग वृहत्तर सहकार्य गर्ने, पर्यावरण रक्षासहित भौतिक विकासमा जोड दिने, शिक्षा क्षेत्रमा सुधार गर्ने कार्यभार कांग्रेसको जिम्मेवारी रहेको बताए। यदाकदा उग्र राष्ट्रवाद देखिने गरेको उल्लेख गर्दै उनले भने, 'उग्र राष्ट्रवादका कारण बाह्य लगानीको वातावरणलाई विगतमा परेका असरहरूले छोडेका प्रभावहरूको पृष्ठभूमिमा फेरि त्यस्तो स्थिति आउन नदिन गम्भीर सर्तकता अपनाउन जरूरी छ।' यस्तो छ प्रतिवेदन"
टोखास्थित विष्णुमति करिडोरका अवैध संरचना हटाउन सुरु,काठमाडौं : टोखास्थित विष्णुमति नदी आसपासमा अवैध रुपमा निर्माण गरिएका संरचना हटाउन सुरु गरिएको छ। टोखा नगरपालिकाले विष्णुमति नदी करिडोरलाई सुन्दर र व्यवस्थित बनाउनका लागि त्यस आसपासमा निर्माण गरिएका अस्थायी संरचना आज बिहान डोजर लगाएर हटाएको हो। नगरपालिकाका प्रमुख प्रशासकीय अधिकृत शेरबहादुर विसीले सार्वजनिक जग्गा मिचेर नदीको किनारामा निर्माण गरिएका संरचना डोजर लगाएर हटाइएर्को जानकारी दिए। टोखाले सार्वजनिक जग्गा संरक्षण गर्नका लागि वडा नं ४ का वडाअध्यक्ष धर्मेन्द्र श्रेष्ठको संयोजकत्वमा सार्वजनिक जग्गा संरक्षण समिति निर्माण गरी सार्वजनिक जग्गा मिचेर अवैध रुपमा निर्माण गरिएका संरचना हटाएको हो। उक्त समितिले आज टोखा नगरपालिका८ स्थित फ्लोरोसेन्ट स्कुल अगाडि निर्माण गरिएका संरचना हटाएको नगरपालिकाका उपप्रमुख मुरारी तामाङले जानकारी दिए। उनले टोखाभित्रको सार्वजनिक सम्पत्ति संरक्षणका लागि नगरपालिकाले काम गरिरहेको बताए। नगरपालिकाले पहिलो चरणमा मनोरथ तीर्थदेखि टोखा प्रहरी चौकीसम्म विष्णुमति करिडोर आसपासमा निर्माण गरिएका संरचना हटाउने बताएको छ। नगरपालिकाका प्रमुख प्रकाश अधिकारीले टोखावासीलाई विष्णुमति करिडोरबाट आवतजावत लागि सहज होस् भन्ने उद्देश्यले डोजर लगाइएको बताए। टोखाभित्र एक हजारभन्दा बढी रोपनी सार्वजनिक जग्गा अतिक्रमण भएको भन्दै यसलाई संरक्षण गर्ने योजना नगरपालिका लागेको बताए। संरचना हटाउने क्रममा स्थानीयले अवरोधसमेत गरेका थिए। फ्लोरोसेन्ट स्कुल आसपासमा नदीको किनारा आसपासमा घर बनाएर बस्दै आएका स्थानीयले नगरपालिका र प्रहरीलाई ढुङ्गामुढासमेत गरेका थिए। नगरपालिकाले केहीदिन अघि सूचना जारी गरेर सार्वजनिक जग्गामा बनेका संरचना हटाउन नगरवासीलाई आग्रह गरेको थियो। रासस
क्यानडा११ ले नेपाल ए लाई दियो २४१ रनको लक्ष्य,"काठमाडौं : एकदिवसीय सिरिजको दोस्रो खेलमा क्यानडा११ ले नेपाल एलाई २४१ रनको लक्ष्य दिएको छ। मुलपानी क्रिकेट मैदानमा पहिलो ब्याटिङको निम्तो पाएको क्यानडा११ ले निर्धारित ४९५ ओभरमा अलआउट हुँदै २४० रन बनाएको हो। खेलमा क्यानडाका लागि श्रेयस मोभाले उत्कृष्ट ब्याटिङ गर्दै ६८ रन जोडेका थिए। त्यसैगरी नवनित धलिवलले ४६ रन, सृमन्थ विजयरत्नेले ४१ रन, आरोन जोन्सनले ३६ रन र डिलोन हेलीगरले १६ रनको योगदान दिए। नेपालका लागि साहब आलमले सर्वाधिक ३ विकेट लिए। शेर मल्ल र राशीद खानले २२ विकेट, सागर ढकाल र बसिर अहमंदले ११ विकेट लिए। मूलपानी क्रिकेट मैदानमा नेपाल एका कप्तान सन्दीप जोराले टस जितेर बलिङ गर्ने निर्णय लिएका हुन्। उनले क्यानडालाई ब्याटिङको निम्तो दिएका छन्। नेपाल एले आज टोलीमा दुई परिवर्तन गरेर खेलेको छ। विनोद भण्डारी र प्रतिश जिसीको स्थानमा शेर मल्ल र रिजन ढकाल आएका छन्। पहिलो खेलमा क्यानडा११ सँग चार विकेटले पराजित भएको थियो।"
लघुवित्त खारेजको माग गर्दै पीडितले गरे चक्रपथमा 'मार्चपास',"काठमाडौं : मिटरब्याज र लघुवित्त पीडितहरूको न्याय मार्चको टोलीले मंगलबार काठमाडौंमा मार्च पास गरेको छ । लघुवित्त तथा वित्तिय शोषणविरुद्धको संघर्ष समिति नेपालले लघुवित्त तथा वित्तिय शोषण विरुद्धमा काठमाडौंको रिङरोडमा मार्चपास गरेका हुन् । नेपालका विभिन्न क्षेत्रबाट पैदल उनीहरू काठमाडौं आएका हुन् । उनीहरूले सामान्तीका रुपमा रहेको लघुवित्त र वित्तिय संस्था खारेज गर,सामूहिक ऋण मिनाहा गर, समाजवादी अर्थतन्त्रको विकास गर, कालोसूची तथा धितो लिलाम फुकुवा गर,आम गरिब किसानलाई निशुल्क ऋणको व्यवस्था गरलगायतका नौ बुँदे माग अघि सारेका छन् । लत्ताकपडासहित आएका लघुवित्तपीडितले आफ्ना मागहरू पूरा नभएसम्म घर नफर्किने बताएका छन् । मिटर व्याज र लघुवित्तले जग्गाजमिन नै लिलाम गर्ने अवस्था आएकाले न्याय माग्न काठमाडौं आएको उनीहरूको भनाइ छ । तीन वर्षदेखि सरकारले आश्वासन दिएपनि माग पूरा नगरेको पीडितहरूको गुनासो छ । गत चैतमा पैदलयात्रा गर्दै काठमाडौं आएर पीडितहरूले धर्ना दिएपछि सरकारले विशेष अदालतका अध्यक्ष गौरीबहादुर कार्कीको अध्यक्षतामा मिटरब्याज पीडित जाँचबुझ आयोग गठन गरेको थियो । आयोगले प्रतिवेदन बुझाएपनि सरकारले अझैसम्म न्याय नदिएको उनीहरुको गुनासो छ ।"
फास्टट्रयाकमा पुल र सुरुङको काम फटाफट,"मकवानपुर : कसरी भइरहेको छ र कति भयो काम ? काठमाडौं तराई फास्टट्रयाकको काम १३ प्याकेजमा भइरहेको छ। प्याकेज नं १, २, ३, ४, ५, ६, ७ र १० मा निर्माण कार्य द्रुतगतिमा भइरहेको छ। यी प्याकेजमा मकवानपुरको महादेवटारदेखि निजगढसम्मको ५० किलोमिटर खण्ड पर्छ। जसमा सडक, पुल र सुरुङमार्ग निर्माण भइरहेका छन्। बाँकी करिब २१ किमि खण्डको काम भने सुरु हुन सकेको छैन। यो प्याकेजमा ८क र ८ख तथा ९क र ९ख हुन। जुन ललितपुरको डुकुछापदेखि महादेवटारसम्मको क्षेत्र हो। यो खण्डको काम भने अघि बढेको छैन। प्रतिस्पर्धामा रहेका निर्माण व्यवसायीले पाटन उच्च अदालतमा मुद्दा हाले। अदालतले तत्काल काम अघि नबढाउन आदेश दिएको छ। पुनः प्राविधि मूल्यांकन गर्नुपर्ने मागसहित निर्माण व्यवसायीले गत पुस ६ गते पाटन उच्च अदालतमा रिट हालेका थिए। पाटनले २४ गते स्टे अर्डर दियो। ८(ख) मा भने पहिलो प्रक्रिया रद्द गरी दोस्रोपल्ट प्राप्त आवेदनको मूल्यांकन भइरहेको छ। प्याकेज नं ११ को काम सुरु नै भएको छैन। ललितपुरको खोकनादेखि डुकुछापसम्म पर्ने यो खण्डको काम अघि बढ्न नसक्नुको कारण हुन, स्थानीय अवरोध, मुआब्जा विवाद र डिजाइन परिवर्तन। तराईबाट राजधानी आउने सबै सवारीका लागि खोकना अन्तिम बिन्दु रहे पनि यहाँबाट राजधानीको अन्यत्र जाने सवारी व्यवस्थापन गर्न वर्तमान अवस्थामा मुस्किल छ। खोकनामा बाहिरी चक्रपथ बन्ने र फास्टट्रयाकबाट आएका सवारी सोही चक्रपथमा प्रवेश गर्ने भनिए पनि चक्रपथको काम सुरु भएको छैन। यो समस्याको विकल्प खोज्ने सम्बन्धमा अध्ययन भइरहेको छ। विस्तृत सम्भाव्यता अध्ययन कार्यको जिम्मा पुल्चोक इन्जिनियरिङ क्याम्पसको रिचर्ज एन्ड ट्रेनिङ एकाइले पाएको छ। सुरु बिन्दु निर्धारण, आवागमन व्यवस्थापन र जग्गा अधिग्रहणको काम सकेर यो खण्डको काम सुरु गर्ने तयारी नेपाली सेनाको छ। नेपाली सेनाको व्यवस्थापनमा निर्माणाधीन फास्टट्रयाकको करिब ३१ प्रतिशत काम सकिएको छ। चालु आर्थिक वर्ष २०८०८१ को माघ मसान्तसम्म आयोजनाको भौतिक प्रगति ३० दशमलव ९६ प्रतिशत र वित्तीय प्रगति ३१ दशमलव ५७ प्रतिशत छ। यसको अर्थ करिब ३१ प्रतिशत निर्माण कार्य सम्पन्न भएको छ भने ३१ प्रतिशत रकम खर्च भइसकेको छ। चालु आर्थिक वर्षका लागि राखिएको लक्ष्यअनुसार काम भइरहेको छ। माघ मसान्तसम्म ५८ प्रतिशत काम भएको छ भने २८ प्रतिशतमात्र खर्च भएको छ। धमाधम बन्दै छन् सुरुङ फास्टट्रयाकका ६ स्थानमा सुरुङ बन्दै छन्। एक स्थानमा २ वटा अर्थात् कुल १२ वटा सुरुङ बन्ने छन्। निजगढबाट काठमाडौंतर्फ जाने र काठमाडौंबाट निजगढतर्फ जाने सवारीका लागि छुट्टाछुट्टै सुरुङ हुनेछन्। कुल ६ स्थानका सुरुङमध्ये महादेवटार, धेद्रे र लेनडाँडामा बन्ने ३ वटा सुरुङ दुईतिहाइ खनेर सकिएको छ। ३ स्थानमा ६ किलोमिटर ४ सय १५ मिटर सुरुङ बन्नुपर्नेमा हालसम्म ४ किलोमिटर ३ सय २५ मिटर सुरुङ खनिएको छ। नेपाली सेनाका अनुसार महादेवटार सुरुङ १ किलोमिटर ९ सय ४८ मिटर, धेद्रे सुरुङ १ किलोमिटर १ सय ७३ मिटर खनिएका छ भने लेनडाँडा सुरुङ खन्न २ सय २६ मिटरमात्र बाँकी छ। पुलको काम कुन रफ्तारमा ? काठमाडौं तराई फास्टट्रयाकमा बन्ने कुल ८९ पुलमध्ये ६७ वटा निर्माणको चरणमा छन्। प्याकेज १ देखि ७ सम्म अर्थात् महादेवटारदेखि निजगढसम्म बन्ने यी ६७ पुलमा कुल २ हजार ८ सय २ फाउन्डेसन पाइल रहनेछन्। पाइलहरू पुलको पिलरलाई जमिनमा अडाउन जमिनमुनि गाडिने खुट्टा हुन्। यीमध्ये १ हजार ६ सय ६५ पाइल निर्माण भइसकेका छन्। पुल निर्माण कार्यले तीव्रता पाएको राजदमार क्षेत्रमा देखिन्छ। यो इलाकामा ५ वटा पुल बनिसकेका छन्। ८९ मध्ये २२ पुल निर्माण कार्य सुरु हुनै बाँकी छन। यी खोकनामहादेवटार खण्डमा पर्नेछन्। जग्गा अधिग्रहण र वृक्षारोपण आयोजना निर्माणका लागि अधिग्रहण गर्नुपर्ने कुल १५ हजार ४ सय १६ रोपनी जग्गामध्ये सरकारी जग्गा १० हजार २ सय ४४ र व्यक्तिगत जग्गा ५ हजार १ सय ७२ रोपनी रहेको छ। अधिग्रहणको सूचनामा प्रकाशित व्यक्तिगत जग्गा ५ हजार १ सय ७२ रोपनीमध्ये हालसम्म ४ हजार ७ सय ७७ रोपनी जग्गा अधिग्रहण भइसकेको छ भने ३ सय ९५ रोपनी जग्गा अधिग्रहण हुन बाँकी रहेको नेपाली सेनाले जनाएको छ। खोकनाबुङ्गमती क्षेत्रमा २ सय १४ रोपनी जग्गाको मूल्य निर्धारण भई मुआब्जा वितरण हुन बाँकी छ। १ सय ६५ रोपनी जग्गाको मूल्य निर्धारण हुन सकेको छैन। यो क्षेत्रमा कुल ३ सय ७९ रोपनी जग्गा अधिग्रहण हुन बाँकी छ। आयोजनाका लागि हालसम्म कटान गरिएका रूखको बदलामा १ अनुपात २५ का दरले वृक्षरोपण गरिएको सेनाले जनाएको छ। आयोजनाका लागि कुल ७ लाख ४ हजार ४ सय ४० बिरुवा रोप्नुपर्नेमा हालसम्म आवश्यकताभन्दा बढी अर्थात् ७ लाख ५ हजार ५ सय ५२ बिरुवा रोप्ने कार्य सकिएको छ। यी बिरुवा बारा र रौतहटका विभिन्न १९ स्थानमा वनले उपलब्ध गराएको जग्गामा रोपिएका छन्। कानुनअनुसार सबै बिरुवा आयोजनाले ५ वर्षसम्म रेखदेख गर्नुपर्ने हुन्छ। नेपाली सेनाका प्राविधिक सहायक रथी तथा काठमाडौं तराई फास्टट्रयाक आयोजना प्रमुख विकास पोखरेल मुआब्जा वितरण तथा जग्गा अधिग्रहण हुन बाँकी खोकना क्षेत्र र अदालतमा मुद्दा परेका ठेक्का प्रक्रियामा बाहेक कामको प्रगति सन्तोषजनक रहेको दाबी गर्छन्। ठेक्का लागिसकेका काममा प्रगति राम्रो छ। केही खरिद प्रक्रिया टुंगिन बाँकी छन्। मुद्दा मामिलामा पनि गएका छन्, पोखरेल भन्छन्, तर हामीले तोकिएको समय ०८३ चैतसम्ममा आयोजनाको काम सम्पन्न गर्ने लक्ष्य राखेका छौं। उनले राष्ट्रिय गौरवको आयोजनामा आइपर्ने कानुनी, प्रशासनिक तथा अरू कठिनाइलाई प्राथमिकताका साथ चाँडो टुंग्याउन सक्नुपर्नेमा जोड दिए। आयोजनाको अप्रेसन तथा कार्यान्वयन महाशाखा प्रमुख इन्दिवर गुरुङका अनुसार अहिले आयोजनाको करिब ९५ प्रतिशत प्याकेज कार्यान्वयन तथा खरिद प्रक्रियामा गइसकेको छ। मन्त्रिपरिषद्को २०७४ वैशाख २१ गतेको निर्णयअनुसार राष्ट्रिय गौरव एवं रणनीतिक महत्व बोकेको यो आयोजनाको निर्माण व्यवस्थापनको जिम्मेवारी सेनाले पाएको थियो। आयोजनाको ०७४ जेठ १४ गते प्रधानमन्त्री पुष्पकमल दाहाल प्रचण्डले बाराको निजगढमा शिलान्यास गरेका थिए। साउन २७ गते सडक विभागबाट नेपाली सेनालाई आयोजना हस्तान्तरण भएको थियो। सोही वर्ष मंसिरदेखि नेपाली सेनाको जनशक्ति तथा राष्ट्रियस्तरका निर्माण व्यवसायीमार्फत द्रुतमार्गको ट्रयाक निर्माणको काम थालिएको हो। गत वैशाखमा आयोजना सम्पन्न हुने समयावधि बढाएर २०८३ चैत मसान्तसम्म पुर्याइएको थियो। त्यस्तै, गत साउनमा आयोजनाको परिमार्जित विस्तृत आयोजना प्रतिवेदन स्वीकृत भएको थियो। नेपाल सरकार मन्त्रिपरिषद्बाट २०८० साउन ३० गते स्वीकृत भएको आयोजनाको परिमार्जित विस्तृत आयोजना प्रतिवेदन (डीपीआर) बमोजिम आयोजनाको कुल लम्बाइ ७० दशमलव ९७७ किलोमिटर छ। यो आयोजनाको प्रस्थान विन्दु खोकना हो भने अन्तिम विन्दु निजगढ हो। विसं २०७८ वैशाख ३१ गते प्याकेज नम्बर १ र २ को निर्माण व्यवसायीसँग पहिलो अन्तर्राष्ट्रिय प्रतिस्पर्धाबाट सम्झौता भई जेठ ३१ गतेदेखि निर्माण सुरु भएको हो। घट्यो लागत विस्तृत अध्ययन प्रतिवेदनअनुसार काठमाडौं तराई फास्टट्रयाकको लागत घटेको छ। नयाँ अनुमानित लागत २ खर्ब ११ अर्ब ९३ करोड रुपैयाँ छ। जबकि २०७६ को डीपीआरले फास्टट्रयाक बनाउन २ खर्ब १३ अर्ब ९५ करोड रुपैयाँ लाग्ने अनुमान गरेको थियो। हरेक पुल र सुरुङ एकतर्फी फास्टट्रयाककाो ६ स्थानमा कुल १२ सुरुङ बन्नेछन्। यी सुरुङमा एकतर्फी सवारी सञ्चालन हुनेछन्। अर्थात् काठमाडौंदेखि निजगढ जाने र निजगढबाट काठमाडौं जान सुरुङ फरक रहनेछ। यसो हुँदा दुर्घटनाको सम्भावना अन्त्य हुनेछ। विशेष प्रकृतिका पुलहरू पनि एकतर्फी सवारी गुड्ने गरी डिजाइन गरिएको छ। स्लोप प्रोटेक्सन र बायोइन्जिनियरिङ फास्टट्रयाक बनाउन डाँडा काट्न सकिने स्थानमा डाँडै काटिएको छ। डाँडा काटेपछि नांगो नराख्न वा पहिरोे रोकथाम गर्न सुरुमा बीपी राजमार्गमा झैं पहिरो रोकथाम गर्ने उपाय अबलम्बन गरिनेछ। पछि हरियाली कायम गर्ने र माटोलाई बग्न नदिन भेटिबरलगायत बनस्पति रोप्ने तयारी गरिएको छ। सिग्नेचर पुल बकैया नदीको एउटा स्थानमा एउटा फरक डिजाइनको पुल बन्नेछ। मात्र दुइटा पिलरमा उभिने पुलको स्पानलाई पिलरमा बाँधिएको केबलले तानेर अड्याउनेछन्। मकवानपुरमा पर्ने यो पुल चिसापानीस्थित कर्णाली नदीको पुल जस्तै तर दुइटा पिलरसहितको हुनेछ। यो पुलको लम्बाइ ४ सय २५ मिटर हुनेछ। धरहराभन्दा अग्ला पुल देशकै सबैभन्दा अग्लो पक्की पुल फास्टट्रयाकमै बन्ने भएको छ। धेद्रे र लेनडाँडा सुरुङको बीचमा पर्ने जितपुर खोला पुलमा ७२ मिटर अग्लो पिलरमाथि पल बन्नेछ। ७२ मिटर पिलरभन्दा मुनि जमिनमा ९ मिटर रहने भएकाले यो पुललाई धरहराभन्दा अग्लो मानिएको छ। एनिमल पास, सर्भिस रोड र आवतजावत गर्न अन्डरपास निजगढ नजिकै जंगलमा वन्यजन्तुको आवागमनमा बाधा नपुगोस् भन्ने उद्देश्यले एनिमल पास बन्नेछन्। १ सय ३० मिटर लामो यो अन्डरपासबाट हात्तीलगायत वन्यजन्तु बिना अवरोध वारपार गर्न सक्नेछन्। फास्टट्रयाक निर्माण हुँदै गर्दा काठमाडौं तराई जोड्नेमात्र प्राथमिक लक्ष्य पूरा गर्ने सोच बनेको देखिँदैन। गाउँ तथा आवासीय क्षेत्रमा सडकको दुवैपट्टि सर्भिस रोड बनाइँदै छ। यो सडकमार्फत स्थानीयले एकस्थानबाट अर्को स्थान यात्रा गर्न सक्छन्। यसबाहेक स्थानीयलाई बाधा नपरोस् भनेर ठाउँठाउँमा भेइकल पास र पेडेस्ट्रियन पास बनाइएको छ। यी सबै पास प्रयोग गर्दा फास्टट्रयाकको सवारी मुभमेन्टमाथि असर पर्नेछैन। बुदुनेमा इन्टरचेन्ज, हेटौंडाबाट काठमाडौं जान निजगढ पुग्नुनपर्ने काठमाडौं तराई फास्टट्रयाक भनिए पनि यो सडकबाट हेटौंडा र पश्चिमबाट काठमाडौं जानेफर्कने पनि लाभ लिन सक्नेछन्। यो सुविधाका लागि मकवानपुरको बुदुनेमा एउटा फ्लाइओभर सहितको इन्टरचेन्ज निर्माण हुनेछ। जसमार्फत हेटौंडाबाट काठमाडौं जानफर्कन तथा निजगढबाट हेटौंडा जानफर्कन सकिनेछ। इन्टरचेन्जबाट डेढ किलोमिटर दूरीमा मदनभण्डारी राजमार्ग भेट्न सकिन्छ। निजगढ र खोकनामा बन्ने इन्टरचेन्जमा पनि राजमार्गबाट द्रुतमार्गको यात्रा तय गर्न फ्लाइओभर वा र्याम्प निर्माण गरिनेछ। यी स्थानमा लेन बदलेर आफ्नो अघिल्लो मार्ग पहिल्याउनु पर्नेछ। दुइटा रेस्ट सेन्टर, पेट्रोल पम्प, चार्जिङ स्टेसन क्याफे रहने मकवानपुरको बुदुनेमा २ वटा रेस्ट सेन्टर रहने छन्। काठमाडौंबाट निजगढहेटौंडा जानेका लागि र निजगढहेटौंडाबाट काठमाडौं जानेका लागि ३ सय मिटरको अन्तरमा रेस्ट सेन्टर निर्माण हुनेछ। यस स्थानमा पेट्रोल पम्प, चार्जिङ स्टेसन, शौचालय क्याफेटेरिया रहनेछ भने स्थानीय उत्पादन पनि खरिद गर्न सकिनेछ। ५ घण्टाको बाटो १ घन्टामै फास्टट्रयाक अघिकतम प्रतिघण्टा १२० किमिको गतिमा सवारी दौडाउन सकिने गरी डिजाइन गरिएको छ। रेस्ट सेन्टरमा केहीबेर रोकिएर अघि बढ्दा पनि ७० किमि दूरी अधिकतम १ घण्टामा तय गर्न सकिनेछ। अहिले निजगढबाट काठमाडौं पुग्न ५ घन्टाभन्दा बढी समय लाग्ने गरेको छ। दसैंअघि ३ स्थानकै सुरुङ छिचोलिने काठमाडौंतराई फास्टट्रयाकको निर्माणाधीन ३ स्थानका सुरूङ आगामी दसैंसम्म छिचोलिने भएका छन्। हालसम्म दुईतिहाइभन्दा बढी खनिएका यी सुरुङ अबको ८ महिनाभित्र ब्रेक थ्रु भइसक्नेछन्। सबैभन्दा बढी काम भएको लेनडाँडाको सुरुङ आगामी चैतमा ब्रेकथ्रु हुनेछ भने धेद्रेको जेठमा र महादेवटारको दसैंअघि ब्रेक थ्रु गरिसक्ने तयारी छ। फास्ट ट्रयाकमा गाडी दौडाउन कति तिर्नुपर्छ ? हाल कुनै पनि सडकमा यात्रा गर्ने सवारीले सडक दस्तुर वा टोल बुझाउनु पर्दैन। काठमाडौं तराई फास्टट्रयाकमा चल्ने गाडीले भने न्यूनतम ३ सयदेखि २६ सय रुपैयाँसम्म तिर्नुपर्ने छ। यसरी रकम खोकना, बुदुने वा निजगढमा तिनुपर्ने वा तिरेको विवरण देखाउनुपर्नेछ। प्रस्तावित टोलदरअनुसार निजगढकाठमाडौं यात्रा गर्ने कार, सानो बस वा सानो ट्रकले ९ सय रुपैयाँ टोल बुझाउनुपर्नेछ। यसैगरी यो रुटमा यात्रा गर्ने मध्यम आकारका बस वा ट्रकले १९ सय र ठूला बसट्रकले २९ सय रुपैयाँ तिनुपर्नेछ। यसैगरी हेटौंडाकाठमाडौं यात्रा गर्ने सवारीले क्रमशः ६ सय, १३ सय र १८ सय तिर्नुपर्ने छ। निजगढबाट हेटौंडा जानका निम्ति फास्टट्रयाक प्रयोग गर्ने सवारीले आकारअनुसार क्रमशः २ सय, ६ सय र ८ सय तिर्नुपर्नेछ। यो मार्गमा दुई वा तीनपांग्रे सवारीलाई भने प्रवेश दिइने छैन। काठमाडौंतराई फास्टट्रयाक कुल लम्बाइः ७०९७७ किमि प्रस्थान बिन्दुः खोकना, ललितपुर अन्तिम बिन्दुः निजगढ, बारा सडकको चौडाइः पहाडी भूभागः २५ मिटर तराई भूभागः २७ मिटर आयोजनाको खण्डः ललितपुरः ९ किमि काठमाडौंः ४६ किमि मकवानपुरः ४८७७ किमि बाराः ७६ किमि सुरुङः ६ स्थान सुरुङको लम्बाइः १००५५ किमि लेनडाँडा सुरुङः १४३० मिटर धेद्रे सुरुङः १६५० मिटर महादेवटार सुरुङः ३३५५ मिटर चन्द्रामभिर सुरुङः २२५० मिटर सिसौटार सुरुङः ३९० मिटर देवीचौर सुरुङः १००० मिटर पुलको संख्याः ८९ वटा पुलको कुल लम्बाइः १२८८५ किमि इन्टर नचेन्जको संख्याः ३ (खोकना, निजगढ र बुदुने) विश्रामस्थलको संख्याः २ (बुदुने) टोल संकलनस्थलः ३ यात्रा समयः १ घन्टा डिजाइन स्पिडः प्रतिकिमि १२० किमि लागतः २ खर्ब १३ अर्ब ९३ करोड रुपैयाँ"
उपसभापति पूर्णबहादुर खड्काले प्रस्तुत गरेको नीति प्रस्तावमा के छ ? (पूर्णपाठ),"काठमाडौं : नेपाली कांग्रेसका उपसभापति पूर्णबहादुर खड्काले महासमिति बैठकमा नीति प्रस्ताव पेश गरेका छन्। सोमबारदेखि ललितपुरको गोदावरीमा जारी महासमिति बैठकमा आज ९७ पृष्ठ लामो नीति प्रस्ताव पेश गरेका हुन्। रक्षामन्त्री समेत रहेका खड्काले केन्द्रीय सदस्यहरूका सुझाव समेटेर उक्त नीति प्रस्तावलाई अन्तिम रूप दिएका हुन्। उनले नयाँ दल र राजसंस्था पुर्नस्थापनाको एजेन्डा बोक्ने दलहरूलाई अधिनायकवादीको संज्ञा दिएका छन् । यस्ता दलहरूले जनता निराशा बेचेर काल्पनिक सपना बाडिरहेको आरोप उनको छ। 'निराशा बेच्दै काल्पनिक सपनाको हावाहुरीमा परिवर्तन उल्टाएर एकाधिकार लाद्न खोज्नु अधिनायकवाद हो ।अधिनायकवादीहरू रूपमा भिन्न देखिए पनि सारमा लोकतन्त्र विरोधी हुन्,'प्रतिवेदन प्रस्तुत गर्दै उनले भनेका छन्, 'प्राप्त उपलब्धीमा उनीहरूको कुनै अपनत्व छैन । न त राष्ट्रको वृहत्तर हितको दायित्व बोध छ न त जिम्मेवारी ।' राजतन्त्र र हिन्दुराज्यको एजेन्डा बोक्नेहरू प्रति लक्षित गर्दै उनले निराशाको जगमा टेकेर धमिलो पानीमा माछा मार्ने प्रवृत्ति हावी हुन खोजेको आरोप लगाएका छन् । 'समस्या र अपठ्यारालाई पन्छाएर सहि दिशा प्रदान गर्न आर्थिक तथा भौतिक विकास गर्दै समाजिक रूपान्तरणको बाटोमा अगाडि बढ्नुपर्नेमा त्यसको ठिक विपरित नागरिकमा थप निराशा बढाउँदै त्यही निराशाको व्यापार गर्न खोजिदैछ,'प्रतिवेदनमा उनले लेखेका छन् । लोकरिझाइँ र अधिनायकवाद बढेको भन्दै दृष्ठिकोणबिनाको लोकप्रियताका लागि जे पनि बोल्नु उचित नहुनेमा उनले जोड दिएका । उनले यस्ता लोकरिँझाइमा रम्ने पार्टी र संगठनहरूको इतिहास,वर्तमान र भविष्य नभएको दाबी समेत गरेका छन् ।"
म्याग्दीमा यस वर्ष २० करोडको सुन्तला व्यापार,"बेनी : म्याग्दीमा यस वर्ष बीस करोड रुपैयाँको सुन्तलाको कारोबार भएको छ । सुन्तला म्याग्दीबाट निकासी हुने प्रमुख कृषि उपज हो । कृषि ज्ञान केन्द्र म्याग्दी केन्द्रका प्रमुख सञ्जिव बास्तोलाले यस वर्ष बीस करोड मूल्य बराबरको सुन्तलाको कारोबार भएको जानकारी दिए । ८१० हेक्टर क्षेत्रफलमा सुन्तला खेती भएकोमा ४२० हेक्टरको बोटले उत्पादन दिन्छ, उनले भने, प्रतिहेक्टर ८६ मेट्रिक्टनका दरले उत्पादन भएको सुन्तला प्रतिकिलो ५५ देखि ६० रुपैयाँमा बिक्री हुदा बीस करोड रुपैयाँको कारोबार भएको छ । उत्पादकत्व घटे पनि नयाँ बिरुवा थपिएको र क्षेत्रफल विस्तार भएकाले समग्रमा गत वर्षकै हाराहारीमा सुन्तला उत्पादन भएको बास्तोलाले बताए। अघिल्लो वर्ष ४०० हेक्टरमा चार हजार मेट्रिक्टन सुन्तला फलेको थियो । यसपाली २० हेक्टर क्षेत्रफलमा फल दिने सुन्तलाका नयाँ बोट थपिएका केन्द्रले जनाएको छ । कृषि ज्ञान केन्द्र, स्थानीय तहको कृषि शाखा र प्रधानमन्त्री कृषि आधुनिकिकरण परियोजनाको सुन्तला जोनका प्राविधिकहरुले म्याग्दीका विभिन्न ठाउँमा क्रप कटिङ बिधिबाट सुन्तला उत्पादनको अवस्था अध्ययन गरेका थिए । मंगला गाउँपालिकाको कृषि शाखाले एक करोड ६० लाख रुपैयाँ मूल्य बराबरको सुन्तला निकासी भएको जनाएको छ । बेनी नगरपालिका३ को बाट दुई करोड, वडा नम्बर ४ बाट एक करोड पाँच लाख, मालिका गाउँपालिका७ बिमबाट एक करोड, अन्नपूर्ण गाउँपालिका६ बाट ४५ लाख रुपैयाँ मूल्य बराबरको सुन्तला निकासी भएको कृषक समूह र जनप्रतिनिधिले जानकारी दिएका छन् । अन्य ठाउँबाट निकासी भएको सुन्तलाको विवरण संकलन भइरहेको कृषि ज्ञान केन्द्रकी सूचना अधिकारी सम्झना आचार्यले बताइन् । मंसिरको अन्तिम सातादेखि सुन्तला टिप्न सुरु भएको थियो, उनले भनिन् अधिकांश बगैचाको सुन्तला निकासी भइसकेको छ । पालिकाको कृषि शाखाबाट विवरण आउने क्रम जारी छ । म्याग्दीमा उत्पादन भएको सुन्तला जिल्ला सदरमुकाम बेनीका साथै राजधानी काठमाडौ, पोखरा, मुग्लीन लगायतका बजारमा निकासी भएको बेनी नगरपालिका३ राखुका कृषक खिम पुनले बताए । राखु, मरेक, सुर्केमेला, बरंजा, भेडाबारी, अर्मन, रुन्मा, बिम, ओखरबोट, ताकम, घतान, पिप्ले, भगवति, बेग, दोवा, दोसल्ले, घार, भुरुङ तातोपानी, दाना र नारच्याङमा दुई सयभन्दा बढी सुन्तला बगैचा छन् । यातायात सुविधा भएकाले ब्यापारी सुन्तला किन्न गाडी लिएर बगैचामै पुगेका छन् । सुन्तला टिपेर बजार पठाएपछि कृषकहरु बगैचा व्यवस्थापनको तयारीमा जुटेका छन् । मल हाल्ने, सिचाई गर्ने, मल्चिङ गर्ने, वोडोपेष्ट लगाउने र हाँगा काटछाँट गर्न थालेका हुन् । सुन्तला खेती विस्तार, बगैचा व्यवस्थापन र नर्सरी स्रोत केन्द्र स्थापना सम्बन्धी कार्यक्रमका लागि चालु आर्थिक वर्षमा कृषि ज्ञान केन्द्रले ५१ वटा फर्म, समूह र सहकारीका लागि ६२ लाख रुपैयाँ अनुदान दिन छनौट गरेको जनाएको छ ।"
लुम्बिनी प्रदेश सांसद यादवसहित १९ जनाविरुद्ध भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले लुम्बिनी प्रदेशका सांसद जानकी प्रसाद यादवसहित १९ जनाविरुद्ध भ्रष्टाचार मुद्दा दायर गरेको छ। यादव कपिलवस्तु३ (२)बाट राप्रपाका निर्वाचित सांसद हुन्। आयोगले सांसद यादवसहित जिल्ला वन कार्यालय कपिलवस्तुका तत्कालीन जिल्ला वन अधिकृत कृष्णदत्त भट्ट,दुर्गाबहादुर कार्की,महेन्द्रराज वाग्लेसमेत गरी १९ जनाविरुद्ध मंगलबार विशेष अदालत काठमाडौंमा भ्रष्टाचार मुद्दा दायर गरेको हो। आयोगका प्रवक्ता नरहरि घिमिरेले गौतमबुद्ध साझेदारी वन व्यवस्थापन समिति कपिलवस्तुमा आर्थिक वर्ष २०७४०७५ मा ठेकेदार समेतले ६ वटा कटान प्लटहरूको ३७ हजार क्यू फिट काठ कटान गरी अनियमितता गरेको पुष्टि हुन आएकाले उनीहरूविरुद्ध भ्रष्टाचार मुद्दा दायर भएको बताए। आयोगका प्रवक्ता नरहरि घिमिरेले गौतमबुद्ध साझेदारी वन व्यवस्थापन समिति कपिलवस्तुमा आर्थिक वर्ष २०७४०७५ मा ठेकेदार समेतले ६ वटा कटान प्लटहरूको ३७ हजार क्यू फिट काठ कटान गरी २९ लाख १२ हजार १९३ रुपैयाँ अनियमितता गरेको पुष्टि हुन आएकाले उनीहरूविरुद्ध भ्रष्टाचार मुद्दा दायर भएको बताए। तत्कालीन वन अधिकृतहरू भट्ट,कार्की र राजपुतलाई २९ लाख १२ हजार १९३ रुपैयाँ बिगो बमोजिमको जरिवाना र बिगोसमेत असुल गर्न माग दावी गरिएको अख्तियारले जनाएको छ। वन रक्षक सन्जय थारु,वन रक्षकद्वय संजय केवट र रामगोपाल त्रिपाठी,फरेष्टर रमतु चौधरी,वन रक्षक बासुदेव गोडिया (अवकास)लाई पनि सोही रकम बराबरको बिगो माग दावी गरिएको आरोपपत्रमा उल्लेख छ। यसैगरी गौतम बुद्ध साझेदारी वन व्यवस्थान समिति कार्यान्वयन इकाइका तत्कालीन संयोजक वन अधिकृत महेन्द्र वाग्ले,सहायक वन अधिकृत (तत्काल निलम्बित) ब्रहमदेव महतो, रेन्जर हेमराज पण्डित,तत्कालीन सहायक वन अधिकृत शिव शंकर प्रसाद,सहायक वन अधिकृत टोलकराज चापागाई,सहायक वन अधिकृत लालबाबु झा र सहायक वन अधिकृत गणेश कुमार थारुविरुद्ध बिगो बमोजिमको जरिवाना र बिगोसमेत असुल उपर गर्दै भ्रष्टाचार मुद्दा दायर गरिएको अख्तियारले जनाएको छ।"
वीरगन्जमा सामाजिक सद्भाव कायम गर्न सामूहिक प्रयास गरिने,"वीरगन्ज : वीरगन्जमा सामाजिक सद्भाव कायम गर्न सामूहिक प्रयास गरिने भएको छ। जिल्ला प्रशासन कार्यालय पर्सामा मंगलबार बसेको सर्वदलीय बैठकले वीरगन्जमा सदियौंदेखि कायम जातजाति, भाषा, धर्म, समुदायबीचको एकतालाई अझ मजबुत बनाउने निर्णय गरेको हो। वीरगन्जमा दुई फरक धर्म समुदायबीचको द्वन्द्वका कारण सोमबारदेखि उत्पन्न तनावलाई साम्य पार्न मंगलबार बसेको बैठकले नेपाली जनताबीचको सुसम्बन्ध र एकतालाई विखण्डन गर्न खोज्ने जुनसुकै दुष्प्रयासलाई निष्फल पार्न सामूहिक प्रयास गर्ने निर्णयसमेत गरेको छ। यस्तै बैठकमा वीरगन्जमा रहेकका धार्मिकस्थलहरुमा नाराबाजी,जुलुश लगायतका विरोधका कार्यक्रम नगर्ने नगराउने र यस्ता किसिमका गतिविधि गर्नेलाई कानुनी कारबाहीको दायरामा ल्याउन प्रहरी प्रशासनलाई सहयोग गर्ने सहमति भएको पर्साका सहायक प्रमुख जिल्ला अधिकारी शिव लम्सालले बताए। यसैगरी खुल्लमखुल्ला रुपमा डिजे बजाउने र चर्को स्वरमा माइक बजाउने, राँके जुलुश, लाठीभाला सहितको जुलुश निकाल्ने लगायतका क्रियाकलाप गर्ने विरुद्ध कानुन बमोजिम कारबाही गर्न प्रशासन समक्ष अनुरोध गर्ने र यसमा सबै दलले सहयोग गर्ने सहमति भएको उनले बताए। जिल्लाको शान्ति सुरक्षा र अमन चयनलाई खलल पर्ने किसिमका धार्मिक र सामाजिक सद्भाव बिगार्ने एंव द्वन्द्वलाई उस्काउने प्रकारका अवाञ्छित गतिविधि साथै धार्मिक, साम्प्रदायिक र्याली, जुलुश,बन्द हड्ताल लगायतका गतिवधि कुनै पनि संघसंस्था र समुदायले नगर्ने र यसमा सबै दल,नागरिक समाज र संघसंस्थाले सहयोग गर्ने सहमति भएको लम्सालले बताए । यस्तै सामाजिक सञ्जालमा कुनै पनि जातजाति, धर्म वा समुदायलाई लक्षित गरी नकारात्मक कुराहरू पोष्ट गर्ने गराउने उपर प्रशासनले कडा कारबाही गर्ने निर्णयपनि भएको उनले बताए। उनले सोमबार साँझदेखि वीरगन्जमा जारी कर्फ्युका विषयमा भने जिल्ला सुरक्षा समितिको बैठक बसेर आवश्यक निर्णय लिने बताए।"
गठबन्धनका कारण जनताको आक्रोश र निराशा भयावह भइरहेको छ : ओली,"काठमाडौं : नेकपा एमालेका अध्यक्ष केपी शर्मा ओलीले वर्तमान गठबन्धनका कारण जनताको आक्रोश र निराशा भयावह ढंगले बढिरहेको बताएका छन्। मंगलबार पार्टीको सातौं केन्द्रीय कमिटीको बैठकलाई सम्बोधन गर्दै ओलीले दक्षिणपन्थी प्रतिक्रियावादी भित्रि र बाहिरी शक्तिले असन्तुष्टिलाई प्रयोग गर्न खोजिरहेको बताएका हुन्। उनले सक्कली राजतन्त्र २०५८ साल जेठ १९ गते समाप्त भएको उल्लेख गरे। राजा वीरेन्द्रको वंश विनाश गर्दा नै राजतन्त्र समाप्त भएको दाबी गर्दै उनले त्यसपछि कुशको राजतन्त्र खडा गरेर ज्ञानेन्द्र शाह केहि समय राजा भएको दोहोर्याए। जनताले फालेको राजतन्त्र फेरि ल्याउने मिठो सपना र कल्पना बोकेर आफ्नो दुनो सोझ्याउने धन्दामा लागेको बताए। उनले भने,अहिलेको गठबन्धनको असफलताले नयाँ शक्ति भन्दै राजनीतिक दलहरु जन्मिएका हुन्। दलप्रति युवाको वितृष्णा नयाँ जन्मिएका हुन्। जुन गठबन्धनको असफलता हो। असफलत गठबन्धनकै कारण राजतन्त्रको कुरा उठिरहेका छन्। उनले जनताको निराशा रोक्न सरकारको कुनै पहल नगरेको बताएका हुन्। उनले गठबन्धनबाट राष्ट्र र जनतापीडित रहेको दाबी गरे। उनले भने,एमालेका विरुद्ध झुटो लान्छना लगाउने काम वर्तमान गठबन्धनले गरिरहेको छ जुन गठबन्धनको ठूलो अपराध हो।ओलीले भने,अनेक प्रकारका शक्तिहरुले खेलका छन्, धर्मका नाममा, जातका नाममा, पहिचानका नाममा, राजनीतिक सोच र पृष्ठभूमी नभएकाहरु मैदानमा देखा परेका छन्। यो देशका लागि शुभ संकेत होइन। यसको पक्षमा गठबन्धन सरकार नै लागेको छ। यसलाई पूर्न र भ्रम चिर्न एमाले लाग्नुपर्दछ।"
आर्थिक नीतिमा चुकेको सरकार,"आर्थिक नीतिहरूले घोषणाका समयमा कार्यान्वयनका समयमा शिथिल हुँदै जाने प्रवृत्ति देखिएको छ। कुनै पनि मुलुकले लिने आर्थिक नीति त्यहाँको शासन व्यवस्थासँग सापेक्ष रहन्छ। तर यसको कार्यान्वयन भने राजनीतिको सोच र सामथ्र्यका साथै प्रशासनिक व्यावसायिकताको स्तरमा निर्भर गर्छ। नेपाल यसको अपवाद होइन। नेपालमा आर्थिक नीति तथा कार्यक्रमहरूले घोषणाका समयमा उत्साह पाउने र कार्यान्वयनका समयमा शिथिल हुँदै जाने प्रवृत्ति देखिएको छ। साथै नीति व्यवस्थापनमा निजी क्षेत्र, सरकार र प्रशासनको लय मिलेको पनि देखिँदैन। त्यसैले अहिले मुलुकले उच्च बेरोजगारी, अकासिँदो मूल्यवृद्धि, न्यून आर्थिक वृद्धि, उच्च व्यापार घाटा र वित्तीय संरचनाहरूको कमजोर क्रियाशीलताको भोगिरहेको छ। मुलुकले चाहेको उच्च, फराकिलो र विस्तृत आधार भएको आर्थिक वृद्धिको अभीष्ट पर पर धकेलिँदै आएको छ। आर्थिक नीतिका चार स्तम्भ छन्, वित्त नीति, मौद्रिक नीति, व्यापार तथा बाह्य क्षेत्र व्यवस्थापन र संरचनात्मक सुधार। यी चारै स्तम्भ दह्रो भएमात्र आर्थिक विकास सम्भव हुन्छ वा आर्थिक वृद्धि, रोजगारी, मूल्य स्थिरता र शोधनान्तर सन्तुलन प्राप्त गर्न सकिन्छ। यी चार स्तम्भले आर्थिक गतिविधिका अन्य उपक्षेत्रहरूलाई अपेक्षित रूपमा चलायमान बनाउँछन्। नेपालमा यी चार स्तम्भ कमजोर त छँदैछन््, एकआपसमा समन्वित पनि छैनन्। आर्थिक नीतिको पहिलो स्तम्भ वित्त नीतिको कुरा गरौं। अहिले सरकारी कोष घाटामा छ, सञ्चित कोष पनि घाटामा छ। सरकारी खर्चका लागि परिचालन गरिएका आन्तरिक साधनले चालु तथा प्रतिबद्ध खर्च धान्ने क्षमता गुमाउँदै छ। घाटापूर्तिका लागि लिइएको ऋणको आयतन पनि विस्तार भएर २३ खर्ब नाघेको छ। कुल गार्हस्थ्य उत्पादनमा कुल ऋणभार ४१ प्रतिशत भए पनि आन्तरिक ऋण उत्पादनशील क्षेत्रमा उपयोग नहुनुु, बाह्य ऋणको प्रशोचन क्षमता कमजोर रहनुु र ऋणको व्यवस्थापन लागत बढ्दै जानुुले गम्भीरतातर्फ संकेत गर्छ। गत आर्थिक वर्षबाट बाह्यभन्दा आन्तरिक ऋणको आयतन बढेको छ। आन्तरिक बढाउँदै जाँदा उपभोग र पुँजी निर्माणलाई प्रतिकूल प्रभाव परेको छ। अनुदानका नयाँ क्षेत्र पहिचान र परिचालन भएका छैनन्, अनुदान प्राप्ति प्रत्येक आर्थिक वर्ष घट्दै गएको छ। प्राप्त ऋण तथा अनुदानको उपयोग क्षमता संकुचित छ। तहगत सरकारहरूमा विनियोजन सामथ्र्य विकास भएको छैन। खर्च व्यवस्थापन गुणस्तरीय हुन सकेको छैन। उत्पादनशील क्षेत्र र आर्थिक विकासको नेतृत्वदायी क्षेत्रमा साधन परिचालन भएको छैन। सामाजिक सुरक्षालगायत वितरणमुखी क्षेत्रमा खर्च विस्तार भएको छ। सबैभन्दा महत्वपूर्ण पक्ष स्रोत योजना नै गरिएका छैनन् भने खर्च व्यवस्थापन शास्त्रीय छ। यसर्थ घाटा बजेट नियन्त्रण, आर्थिक वृद्धि, सामाजिकभौगोलिक न्याय र आर्थिक अनुशासन कायम गर्ने चुनौती वित्त नीतिमा छ। आर्थिक नीतिका चार स्तम्भ छन्, वित्ता नीति, मौद्रिक नीति, व्यापार तथा बाह्य क्षेत्र व्यवस्थापन र संरचनात्मक सुधार। यी चारै स्तम्भ दह्रो भएमात्र आर्थिक विकास सम्भव हुन्छ वा आर्थिक वृद्धि, रोजगारी, मूल्य स्थिरता र शोधनान्तर सन्तुलन प्राप्त गर्न सकिन्छ। नेपाल चारवटैमा चुकेको छ। दोस्रो स्तम्भ मौद्रिक नीति हो। अल्पकालमध्यकालमा मूल्य स्थिरता कायम गर्नु मौद्रिक नीतिको प्रमुख काम हो। मुलुकको वित्तीय स्रोतलाई उत्पादन, रोजगारी र वित्तीय स्थायित्व कायम गरेर भुक्तानी प्रणालीलाई बलियो बनाउने उद्देश्य लिएर मौद्रिक नीति जारी गरिन्छ। पुँजीलाई महँगो बनाउने कि सस्तो, राष्ट्रिय मुद्रालाई अन्तर्राष्ट्रिय मुद्राको तुलनामा कसरी बलियो बनाउने भन्ने कुरालाई मौद्रिक नीतिले निर्धारण गर्छ। केन्द्रीय मौद्रिक पदाधिकारीका रूपमा रहेको नेपाल राष्ट्र बैंकले सरकारको वित्तनीति वा बजेटलाई मौद्रिक पाटोबाट सहयोग गर्नुपर्छ। अधिकांश मुलुकका केन्द्रीय मौद्रिक पदाधिकारीले मूल्य स्थिरताका लागि मुुद्रास्फीति नियन्त्रणको लक्ष्य (इन्फ्लेसन टार्जेटिङ) निर्धारण गरेका हुन्छन्। मूल्यलाई उपभोक्ता मूूल्य सूचीअनुरूप बनाउन १ देखि ३ प्रतिशतसम्मको मुद्रास्फीति कायम गर्छन्। अमेरिका तथा युरोपका मुलुकमा केन्द्रीय बैंकले मुद्रास्फीतिको सीमा निर्धारणलाई प्रभावकारी रूपमा लिएका छन्। नेपालमा पनि बजार सूचनाका आधारमा अन्य विधि र उपकरण, खुला बजार कारोबार र गैरपरम्परागत विधिहरू अपनाउने सामथ्र्यमा राष्ट्र बैंक रहनु पर्छ। चालु आर्थिक वर्षको मौद्रिक नीतिका केही सकारात्मक पक्ष छन्। जस्तो कि ठूला कर्जा नियमन, कर्जाको अतिकेन्द्रीकरण नियन्त्रण, मनपरी कर्जा पुनर्तालीकीकरण नियन्त्रण आदि। साथै वित्तीय उच्छृंखलता नियन्त्रणका लागि वित्तीय कसुर ऐन संशोधन गर्ने भनिएको छ भने निश्चित सीमाभन्दा बढी कर्जा सुविधा लिनेका लागि स्थायी लेखा नम्बर लिनुपर्ने व्यवस्था पनि गरेको छ। तर मिटर ब्याज र लघुवित्त समस्यालाई समाधान गर्नेतर्फ ध्यान दिएको छैन। साथै विपन्न क्षेत्र कर्जा अनुपात, एसएमई फाइनान्सिङ, रोजगारी सिर्जना र उत्पादनशील कर्जा कार्यक्रम पनि वित्त नीतिसोच अनुरूप छैनन्। नवप्रवर्तनकारी वित्तको व्यवस्था गर्न सकेको छैन। यस अर्थमा वित्त तथा मौद्रिक नीतिबीच परिपूरकता देखिँदैन। परिणामतः बजेट वक्तव्यले भनेको ६ प्रतिशत आर्थिक वृद्धिलाई सहयोग पुुर्याउने अवस्था छैन। दुवै नीतिले संयुक्त रूपमा सम्बोधन गर्नुपर्ने घरपरिवार तहदेखि नै ससाना आर्थिक संरचना निर्माणमा लघुवित्त तथा विपन्न क्षेत्र कर्जा परिचालनलगायतका उपाय पर्याप्त छैनन्। बजेटले निजी क्षेत्र समुदाय परिचालन गर्न सकेको छैन। वित्तीय संकटमोचन तथा आर्थिक गतिशीलता विस्तारका लागि पूर्वचेतावनीका संकेतहरू समयमै पहिचान गर्ने र एक नीति उद्देश्यका अर्कोतिर पर्ने असरप्रति सावधान हुने प्रणाली निर्माण गर्न बाँकी छ। आर्थिक नीतिको तेस्रो स्तम्भ व्यापार तथा बाह्य क्षेत्र व्यवस्थापन हो। नेपालले आर्थिक उदारीकरणको नीति अवलम्बन गरेर विश्व अर्थतन्त्रसँग आफूलाई आबद्ध गरेको छ। तर यसले अन्तरनिर्भरताको होइन, परनिर्भरता बढाएको छ। कठोर र बन्द नीति वातावरणबाट उदारीकरणमा जाँदाका संक्रमणका लागतले तत्कालमा बाह्यनिर्भरता बढाए पनि उदारीकरणको झन्डै तीन दशकसम्म अर्थतन्त्रले फाइदा लिन नसक्नु नीति असफलता हो। विकसित पुँजी र प्रविधिबाट अर्थतन्त्रले फाइदा लिन सकेको छैन, बाह्य व्यापारमा फराकिलो असन्तुलन छ। आन्तरिक उत्पादकत्व बढाउन नसकिएको मात्र होइन, उत्पादन पनि बढेको छैन। आन्तरिक क्षमतालाई व्यावसायिक प्रतिस्पर्धामा पुुर्याएर फाइदा लिन सक्ने वातावरण निर्माण गर्न जरुरी छ। तदर्थ नीतिव्यवहारले सबल होइन, आसेपासे अर्थतन्त्र विकास हुन्छ। ध्यान नपुुगेको अर्को पाटो स्थानीय उत्पादन संरचना निर्माण गरी ठूला आर्थिक उद्यमको जगको रूपमा व्यवहार गर्न नसक्नु पनि हो। चौथो स्तम्भ, संरचनात्मक सुधार कार्यक्रम त्यसै पनि जटिल हो, नेपालका सन्दर्भमा झन् असजिलो यस अर्थमा छ कि नेपालको आर्थिक नीतिशिल्पी निकायले यस जटिलतामा त्यति हातै हालेका छैनन्। नीति अनुवादलाई संरचनात्मक सुधारले हस्तक्षेप गर्नुपर्ने हुन्छ। यसलाई विभिन्न पक्षले प्रभाव पार्छ। तर आन्तरिक नीति परिवर्तन तथा बाह्य वातावरणमा आएको परिवर्तनमा आर्थिक संरचनाहरूको व्यवहार अनुकूलितसमायोजित हुँदै जाने सामथ्र्यले मात्र आर्थिक नीतिले लाभ लिन सक्छ। यसका लागि गतिलो सूचना प्रणाली र तत्काल प्रतिक्रिया दिन सक्ने सामथ्र्य चाहिन्छ, जसले आर्थिक भूमिका निर्वाहकर्तालाई सचेतीकरण, सहजीकरण र नियमन गर्न सकोस्।  मैनाली, सरकारका पूर्वसचिव हुन्।"
पानीको मुहान संरक्षण गर्न रिचार्ज पोखरी,धनकुटा : खानेपानीको मुहान सुक्नबाट बचाउन तथा सुकेका मुहानहरूलाई पुनःजीवित गर्न धनकुटाको दुई स्थानीय तहमा वर्षात्को पानी जम्मा गर्ने रिचार्ज पाखरीहरू बनाउन सुरु गरिएको छ। मौसम सेवा प्रणाली स्थापनाका लागि धनकुटा नगरपालिका र छथर जोरपाटी गाउँपालिकामा रिचार्ज पोखरी निर्माण सुरु गरिएको हो। जलाधार र मुलाधार क्षेत्रलाई रिचार्ज गर्न लक्षित गरी धनकुटा नगरपालिकाका १० वडामध्ये आठ र छथर गाउँपालिकाको छ मध्ये दुई वडामा रिचार्ज पोखरी निर्माण भइरहेको छ। गत वर्षबाट पाँच वर्षमा सक्ने गरी सुरु गरिएको उक्त कार्यक्रम अन्तर्गत हालसम्म धनकुटा नगरपालिकामा २२ वटा र छथर जोपाटीमा ५८ वटा रिचार्ज पोखरी निर्माण गरिएको छ। वडाले धनकुटा बजार र हिले बजारलाई ल्याइएको खानेपानी जलाधार तथा मुलाधार रहेको राना टोल क्षेत्रमा १७ वटा रिचार्ज पोखरी निर्माण गरिएको वडाध्यक्ष वङ्द तामाङले जानकारी दिए। चालु आर्थिक वर्षमा वडाको जलाधार तथा मुलाधार क्षेत्रमा ७० देखि एक सय वटासम्म रिचार्ज पोखरी निर्माण गरिने उनले जानकारी दिए। खानेपानी तथा मुलपानी संरक्षणका लागि तोकिएका सबै वडाहरूमा पनि रिचार्ज पोखरीको कार्यक्रमलाई निरन्तरता दिइने धनकुटा नगरपालिकाका प्रमुख चिन्तन तामाङले जानकारी दिए।
क्यानडा११ विरुद्ध सन्दीपको अर्धशतक,काठमाडौं : कप्तान सन्दीप जोराले क्यानडा११ विरुद्ध अर्धशतक प्रहार गरेका छन्। मूलपानीमा भइरहेको दोस्रो एक दिवसीय खेलमा कप्तान सन्दीपले ६६ बलमा अर्धशतक पूरा गरे। सन्दीप ७३ बलमा ६६ रन बनाएर आउट भए। कप्तान विनोद भण्डारी बिरामी परेपछि नेपाल क्रिकेट संघ (क्यान)ले सन्दीपलाई कप्तानी सुम्पेको हो। टस हारेर ब्याटिङ गरेको क्यानडा११ ले १ बल अगावै अलआउट हुँदै २४० रन बनाएको थियो। जवाफी ब्याटिङ गरिरहेको नेपालले २५ ओभरको समाप्तिमा ३ विकेट गुमाएर ११७ रन बनाएर खेलिरहेको छ। नेपालका लागि अर्जुन कुमाल ४० रन बनाएर आउट भए भने मयन यादव शून्यमै आउट भए भने शेर मल्लले ७ रन बनाए।
विद्यालय जाँदैनन् मधेशका ३ लाखभन्दा बढी बालबालिका,"जनकपुरधाम : मधु सदा १२ वर्षकी भइन् तर उनी विद्यालय जाँदिनन्। उनी कहिल्यै विद्यालय नगएको भने होइन। ३ कक्षासम्म घर नजिकैको विद्यालयमा पढ्न जान्थिन् पछि घरको काम सम्हाल्न भन्दै उनका बुवाआमाले पढाइ छोड्न लगाए। जनकपुरधाम उपमहानगरपालिका७ मुसहर बस्तीकी मधुका तीन दिदीहरु पनि कहिल्यै विद्यालय नै गएनन्। उपमहानगरपालिकामै घर भए पनि उनीहरुलाई विद्यालय भर्ना अभियानले तान्न सकेन। मधुका कान्छा भाइ पनि पाँच कक्षासम्म विद्यालय गए तर अहिले उनी पनि पढ्न छाडेर घरमै यताउति गरेर समय बिताउँछन्। गत साता स्थानीय अगुवाहरुको प्रयासमा मुसहर बस्तीकी मधुलाई जनकपुरधाम उपमहानगरपालिकाका प्रमुख मनोजकुमार साहले अनौपचारिक शिक्षा कक्षामा दाखिला गराए। मधेश प्रदेशको राजधानीमै बस्ने मधु र उनका दिदी भाइ जस्तै मुसहर बस्तीका अन्य बालबालिका पनि विद्यालय पहुँच बाहिर छन्। सानो कक्षासम्म बालबालिकालाई विद्यालय पठाए पनि अलि कामकाज गर्ने भएपछि घरकै काम गर्न लगाएर अभिभावकले नै विद्यालय पठाउँदैनन्। मधेश प्रदेशका ८ जिल्लामा ३ लाख ९१ हजार बालबालिका विद्यालयको पहुँच बाहिर रहेको तथ्यांकले देखाएको छ। बीचैमा विद्यालय छाड्ने बालबालिकाको संख्या पनि घटेको छैन। दैनिक मजदुरी नगरे हातमुख जोड्न समस्या भएका दलित, असहाय र गरिबीले गाँजिएका मधेश प्रदेशमा १८ प्रतिशतभन्दा बढी दलित समुदायको बसोबास छ। संघीय सरकारको शिक्षा तथा मानव श्रोत विकास केन्द्रले हालै सार्वजनिक गरेको एक अध्यन प्रतिवेदन अनुसार मधेशमा रहेका ४ देखि १७ वर्ष उमेर समुहका १८ लाख ५१ हजार १ सय ५१ जनामध्ये ३ लाख १९ हजार ४ सय ७८ जना बालबालिका विद्यालय बाहिर छन्। विद्यालय बाहिर हुने बालबालिकामा सबैभन्दा बढी रौतहटमा २६६ प्रतिशत र सबैभन्दा कम सप्तरीमा १४५ प्रतिशत बालबालिका रहेका छन्। सिरहामा १६७, धनुषामा १६५, महोत्तरीमा २१३, सर्लाहीमा २२३, बारामा १९४ र पर्सामा १६८ प्रतिशत छन्। समग्रमा मधेशमा कुल जनसंख्याको १९५ प्रतिशत बालबालिका विद्यालयको पहुँचभन्दा बाहिर छन्। कक्षा १२ सम्मको अधिकार स्थानीयतहमा छ। प्रदेशले बालबालिकाको विद्यालयसम्म पहुँच र शिक्षा सुधारको नाममा ठूलो धनरासी खर्चिंदै आएको छ। सरकारी र गैरसकारी संस्थाका साथै अभिभावक, शिक्षक र जनप्रतिनिधि लगायत सरोकारवलामा गम्भीरताको अभावले सडक, सञ्चार लगायत सुविधा भएका मधेश प्रदेश अझै पनि शैक्षिक स्तरमा पछाडि नै छ। बालबालिकाहरुलाई विद्यालयमा भर्ना गराइए पनि उनीहरुलाई टिकाइराख्न निकै चुनौतिपूर्ण रहेको जनकपुरधाम उपमहानगरपालिका शिक्षा शाखाकी अधिकृत अन्जु पाण्डे बताउँछिन्। उनी भन्छिन्, आफ्नो छोराछोरीहरुलाई पढाउनु पर्छ। पढे भने मात्रै उनीहरुको भविष्य उज्वल हुन सक्छ भन्ने कुराको ज्ञान जबसम्म अभिभावकमा हुँदैन तबसम्म मधेशमा बालबालिकाहरुलाई विद्यालयमा टिकाउन सहज छैन। प्रायःजसो अभिभावकलेनै बालबालिकाहरुलाई विभिन्न बाहानामा विद्यालय छोड्न लगाउने गरेको पाण्डे बताउँछिन्। मधेशमा बालबालिकाहरुलाई विद्यालयमा टिकाई राख्न मधेश प्रदेश सरकारले विभिन्न आकर्षक कार्यक्रम सञ्चालनमा ल्याएको भए पनि तिनको प्रभावकारी कार्यान्वयन हुन सकेको छैन। जसमध्ये बालिकाहरुका लागि ल्याइएको मुख्यमन्त्री बेटी पढाऊ, बेटी बचाऊ कार्यक्रम निकै लोकप्रिय र बालिकाहरुलाई शिक्षातर्फ उन्मुख गर्न प्रभावकारी बनेको थियो। तर, चरम भ्रष्टाचार र अनियमितता भएपछि पछिल्लो समय यो कार्यक्रम पनि रोकिएको छ। मधेश प्रदेशका मुख्यमन्त्री सरोजकुमार यादवले हालै आफू नेतृत्वको सरकारले एक वर्षको अवधिमा गरेको प्रमुख कामकाज सम्बन्धमा उपलब्धीहरु सार्वजनिक गर्दा यस प्रदेशलाई साक्षर प्रदेश बनाउनका निम्ति कार्यक्रम ल्याइएको दाबी गरे। साथै अबको दोस्रो कार्यकालमा मधेश प्रदेशलाई साक्षर प्रदेश नै घोषणा गर्ने प्रतिबद्धतासमेत व्यक्त गरे। तर, प्रदेश सरकारले आफ्नो सो प्रतिबद्धता पूरा गर्न शिक्षाको स्तर उकास्न कुनै ठोस काम भने गरेको छैन। यादव नेतृत्वको सरकार गठन भएपछि विकास निर्माण र पूर्वाधारको क्षेत्रमा व्यापक रकम खर्चिए पनि शिक्षातर्फ १ प्रतिशतभन्दा कम बजेट विनियोजन गरिएको छ। मुख्यमन्त्री यादवले हालै सार्वजनिक गरेको प्रदेशको एक वर्षे प्रमुख कार्यहरुको सूचिमा शिक्षा क्षेत्रमा सुधार र बालबालिकाहरु लक्षित खासै महत्वपूर्ण कार्यक्रमहरु भएको देखिंदैन। एक वर्षको अवधिमा प्रदेश सरकारले आठै जिल्लामा सामुदायिक विद्यालयको कक्षा ९ मा अध्ययनरत ८३ हजार ५ सय २३ बालबालिकाहरुलाई शैक्षिक किटसहितको झोला वितरण गरेको छ। त्यसैगरी प्राविधिक शिक्षा सञ्चालनतर्फ ५५ वटा विद्यालयलाई २५ लाखको दरले अनुदान प्रदान गरेको छ। प्रदेशको प्रत्येक निर्वाचन क्षेत्रका ६४ वटा सामुदायिक विद्यालयमा कम्प्युटर ल्याबसहितको सूचना तथा संचार प्रविधि पूर्वाधार निर्माण गरेको छ। प्रत्येक वर्ष शैक्षिक सत्र सुरु हुने बेला विद्यालय भर्ना अभियान चलाइन्छ। तर पनि बालबालिकाले वर्षेनी धेरै संख्यामा विद्यालय छाड्ने गरेका छन्।"
स्वस्थ जीवनको एउटा गन्तव्य,"रजहर गाउँ साँच्चै सुन्दर ठाउँ हो। उत्तरतर्फको हरियाली वन, दक्षिणतर्फ चितवन राष्ट्रिय निकुञ्ज र पवित्र नारायणी नदीको काखमा अवस्थित रजहर देवघाट र त्रिवेणीजस्तै पर्यटकीय गन्तव्य पनि हो। देवचुली नगरपालिकाको एउटा गाउँमा सामुदायिक प्राकृतिक चिकित्सालयले १३ वर्षदेखि अनवरत सेवा दिइरहेको छ। यहाँ प्रवेश गर्नेबित्तिकै जो कोहीको पनि मन प्रफुल्लित हुन्छ। यहाँका कर्मचारीले गर्ने व्यवहार नितान्त शालीन र बिरामीमैत्री छ। चिकित्सालय देशविदेश बस्ने र लामो समयसम्म निरन्तर काम गरेर विश्राम चाहिरहेका या कुनै पनि रोगले सताएर दुःखपूर्ण जीवन बाँचिरहेका रोगीहरूको लागि महŒवपूर्ण गन्तव्य हुन सक्छ। जहाँबाट मानिसले नयाँ जीवन पाएका छन्। यो चिकित्सालयका कारण स्थानीय बासिन्दाले त सेवा पाएकै छन् साथमा ५० भन्दा बढी मानिसले रोजगारी पनि पाएका छन्। स्थानीय स्तरमा आर्थिक गतिविधि बढेका छन्। यहाँ प्रायः तीन किसिमका मानिस स्वास्थ्यलाभलाई आउने गरेको पाइन्छ। पहिलो खालका मानिसमा रोग निदानको अन्तिम विकल्प खोज्ने प्रकृतिका रोगीहरू जस्तै पहिलो स्टेजका क्यान्सर लागेका रोगी, किड्नीको डायलासिस गर्न आवश्यक ठानिएका रोगी, प्रेसरको कारणले अंग नचल्ने अवस्था अर्थात् प्यारालाइसिस भएका बिरामी, अप्रेसनबाहेक विकल्प छैन भनिएका नसा तथा हाडजोर्र्नीका बिरामी साथै अन्य विविध गहिरो र जटिल प्रकृतिका रोग लागेका मानिस। दोस्रो प्रकृतिका मानिसमा टन्सिल, पिनास, अल्सर, सुगर, प्रेसर, अनिन्द्रा, ढाड दुख्ने, महिनावारी गडबढी, दम, बाथ, कलेजोका रोग, कब्जियत, पायल्स, माइग्रेन, मानसिक रोग आदिसम्बन्धी रोगीहरू आउँछन्। जो एकदेखि दुई महिनामा ठीक भएर जान्छन्। तेस्रो प्रकृतिका बिरामी भन्नाले रुघा, खोकी, ज्वरो, अपच तथा शरीर शुद्धीकरणका लागि आउने बिरामी। शरीर सर्भिसिङका लागि आउने बिरामी जो आफ्नो स्वास्थ्यप्रति सजग छन्् र रोग लाग्नुभन्दा अघि नै निदानका उपायहरू खोज्छन्, ती आउँछन्। अथवा, सानातिना रोगहरू लागेका छन् भने पनि १० देखि १५ दिन बसेर निको भएर जानेहरू पनि छन्। मूलतः विदेशी भूमिमा बसेर एकोहोरो प्रकृतिका कामहरू गर्ने र शारीरिक एवं मानसिक रूपले विक्षिप्त भइसकेका मानिसले धेरैभन्दा धेरै फाइदा लिएको दृष्टान्त छ यहाँ। लाग्न सक्छ, यति राम्रो र प्रभावकारी चिकित्सालय यो ठाउँमा कसरी स्थापना भयो ? करिब १७ वर्षअगाडि यस ठाउँका स्थानीय युवा व्यवसायी हरि सापकोटा निकै नराम्रोसँग बिरामी पर्नुभयो। विभिन्न अस्पताल चाहार्नुभयो तर उहाँको स्वास्थ्यमा सुधार आएन। गाउँलेले भिजेका परेलीहरू लिएर उहाँलाई अन्तिम उपायका लागि गोरखपुरको प्राकृतिक चिकित्सालयमा उपचार गर्न बिदाइका हात हल्लाए। पाँच महिनाको उपचारपछि उहाँ पुनर्जीवन भएर फर्कनुभयो। पोखरामा रहेको एक प्राकृतिक चिकित्सालयमा तीन वर्ष स्वयंसेवक बनेर सेवा दिनुभयो। त्यसपछि आफ्नो ठाउँमा फर्किएर प्राकृतिक चिकित्सालयको स्थापना गर्ने सोच बन्यो। सबै मिलेर महायज्ञ लगाए। महायज्ञमा १ करोड ४३ लाख रुपैयाँ रकम उठ्यो। जुन रकमले पोखरामा सञ्चालनमा रहेको चिकित्सालयलाई स्थानान्तरण गरिदियो। ५२ शय्यासहितको भौतिक संरचना निर्माण गरी २०६७ सालबाट अस्पताल सञ्चालनमा आयो। तत्कालीन प्रधानमन्त्री झलनाथ खनालले १० बिघा जग्गाको भोगाधिकार र नेपाल सरकारको पहिलो अनुदान २० लाखबाट २०६८ सालमा चिकित्सालयको उद्घाटन गर्नुभयो। जहाँ सयजना बिरामीलाई दैनिक रूपमा सेवा दिन सक्नेगरी शय्याहरूको व्यवस्था गरिएको छ। महिला तथा अशक्तका लागि छुट्टै किसिमको उपचार युनिटहरूको व्यवस्था छ। उच्च राजनीतिक तथा सरकारी निकायका व्यक्तित्वहरूको भ्रमण, अनुगमन एवं अवलोकनका कारण तथा उपचार लिएर सकारात्मक नतिजा प्राप्त हुन थालेपछि सरकारको पनि यस कार्यको बढोत्तरीका लागि ध्यान आकर्षण भएको पाइन्छ। यसैको उपजको रूपमा ६२ कोठाको करिब आठ करोड लगानीमा बिरामी आवास भवनको निर्माण नेपाल सरकार स्वास्थ्य तथा जनसंख्या मन्त्रालयले पटकपटक गरी पूर्ण अनुदानमा निर्माण गरेको छ। गण्डकी प्रदेश सरकारको पूर्ण अनुदानमा ३० लाखको लगानीमा निर्मित आधुनिक महिला उपचार भवन तथा गण्डकी प्रदेश र केन्द्र सरकारको संयुक्त लगानीमा मोडर्न नेचुरोपेथी ट्रिटमेन्ट एवं टिचिङ अस्पताल भवन निर्माणाधीन छ। १३ करोड ३७ लाखको लगानीमा रहेको उक्त भवनको हाल ५ करोडबराबरको रकम निकासा र काम सम्पन्न भएको छ। अपुग ८ करोड ३७ लाख नेपाल सरकारसँग माग गरिएको छ। यहाँ २३ कोठे सुविधासम्पन्न आवासगृह पनि छ। श्यामकृष्ण स्मृति भवनले चिनिने यो आवासगृह गौरादेवी प्रधानले स्किन सोराइसिस र दमको उपचारकै क्रममा श्रीमान्को निधनपछि स्मृतिमा निर्माण गरिएको हो। चिकित्सालयका व्यवस्थापक हरि सापकोटा भौतिक निर्माणका अन्य काममा के गर्न सकिन्छ भन्ने सन्दर्भमा भन्नुहुन्छ अधुरा भवनहरूको समयभित्रै निर्माण हुन आवश्यक छ। कम्पाउन्ड वाल लगाउनुपर्ने तथा योगध्यानका लागि हलको निर्माण गर्नुपर्ने, उपचार उपकरणहरू, ल्याब्रोटरी र फिजियोथेरापीलाई व्यवस्थित गर्नुपर्ने, हाइड्रोथेरापीका लागि वाटर पुल र स्विमिङ पुलको निर्माण गर्नुपर्ने, मोडर्न नेचुरोपेथी ट्रिटमेन्ट एवं टिचिङ अस्पताल भवन सम्पन्न भएपछि हाल सञ्चालनमा रहेको ५२ शय्याको मूल भवनलाई सुविधासम्पन्न ज्येष्ठ नागरिक उपचार केन्द्रको रूपमा विकास गर्नुपर्ने अवस्था छ। चिकित्सालयका सामाजिक गतिविधि पनि अनुकरणीय छन्। कोरोनाको कहर चलिरहेको बेला यस चिकित्सालयमा आठ सयभन्दा बढी कोरोना संक्रमितले सेवा प्राप्त गरे। सो समयमा बिरामीहरूको मृत्युदर शून्य प्रतिशत रह्यो। व्यवस्थापक सापकोटा थप्नुहुन्छ चिकित्सालयले स्थानीय समूह, संघ, संस्था, स्कुल कलेज, सहकारीसँग सहकार्य गर्दै योग र प्राकृतिक चिकित्साको महत्व, जीवनशैली सुधारसम्बन्धी जनचेतना सञ्चालन गर्दै आएको छ। बिरामीलाई आवश्यकता र अवस्था हेरी छुट र निःशुल्क उपचार गरेको छ। विकासविद् शर्मा चिकित्सालयका सेवाग्राही हुन्।"
कांग्रेस महासमिति बैठकको बन्द सत्र सुरू,"काठमाडौं : नेपाली कांग्रेसको महासमिति बैठकको बन्द सत्र सुरू भएको छ । ललितपुरको गोदावरीमा जारी महासमिति बैठकमा आज विभिन्न प्रतिवेदन पेश गरिनेछन्। बन्द सत्रमा उपसभापति पूर्णबहादुर खड्काले नीति,महामन्त्री गगन थापाले साङ्गठनिक,अर्का महामन्त्री विश्वप्रकाश शर्माले समसामयिक र अर्थमन्त्रीसमेत रहेका डाप्रकाशशरण महतले अर्थतन्त्रको वर्तमान अवस्था र चुनौतीबारे प्रतिवेदन पेश गर्ने कार्यसूची छ। अहिले उपसभापति पूर्णबहादुर खड्काले नीति प्रस्ताव बाचन गरिरहेका छन् । राजनीतिक स्थायीत्व,रुपान्तरण र नविनता,स्वतन्त्रता न्याय र समानता भन्ने मूल नाराका साथ सुरू हुने महासमिति बैठक फागुन १० गतेसम्म चल्नेछ। आजदेखि महासमिति बैठकमा विभिन्न समूहमा रहेर पार्टीका विभिन्न प्रस्तावहरूमाथि छलफल हुनेछन्। प्रतिवेदनमा छलफलपछि महासमिति सदस्यले राखेका विचारका आधारमा संशोधनसहित पारित हुने कांग्रेसले जनाएको छ।"
३२ महिना साउदीको जेल बसेर फर्किएपछि,"धनकुटा : ३२ महिना साउदीको जेलमा बिताएका चौबिसे गाउँपालिका४ फलामेटारका दिनेश कार्की आइतबार घरको आँगन टेक्दा भावुक बने। घरको दैलो छेवैमा बरन्डाको बेञ्चमा बसेका बुवा गणेशबहादुर कार्कीलाई देख्नेबित्तिकै गहभरी आँसु बनाए। शारीरिक रूपमा अशक्त बुवासँग भेट्दा उनीसँग बोल्ने शब्द थिएन। बुवाको खुट्टा दुई हातले समाउँदै ढोग गरे। बुवाले पनि दिनेशको टाउकोमा हात राख्दै आशीर्वाद दिए। बाउ छोराको यो दृश्य देख्दा नजिकै रहेकी आमा दुर्गाकुमारी कार्कीका आँखा रसाए। छोरा दिनेशलाई हेर्दै उनी भावुक बनिन्। तर, जेलमा रहेको छोरा आँखै अगाडि देख्दा भावुकसँगै खुसी थिइन्। दिनेश आइपुगेको खबर गाउँभरि फैलिएपछि उनका साथीभाइ, छरछिमेक सबै दिनेशको घरमा भेला भएका थिए। दिनेशलाई घरका सदस्य, छरछिमेक तथा साथीभाइहरूले हात मिलाउँदै खादा लगाएर स्वागत गरेका थिए। दिनेश र उनको परिवारबीचको भेटघाट झन्डै आठ वर्षपछिको थियो। वैदेशिक रोजगारीको सिलसिलामा आठ वर्षअघि साउदी पुगेका दिनेश क्षतिपूर्ति बापतको जरिवाना रकम तिर्न नसक्दा पछिल्लो ३२ महिना जेलमा बिताएका थिए। स्थानीय छिमेकी महेन्द्र न्यौपानेको अगुवाइमा आर्थिक सहयोग संकलन अभियानमार्फत जुटाएको रकमले क्षतिपूर्तिबापत जरिवाना रकम तिरेपछि जेलमुक्त हुँदै केही दिनअघि उनी नेपाल फर्किएका थिए। आइतबार उनी छिमेकी महेन्द्र न्यौपानेसहितको टोलीसँग फलामेटारमा रहेको घर आइपुगेका थिए। छोरा कहिले फर्किएला भनेर बाटो हेर्दै बसेकी थिएँ आज आँखै अगाडि छोरा देख्दा खुसी लागेको छ, आमा दुर्गाकुमारी कार्कीले बताइन्। छोराछोरीको माया आमालाई कति हुन्छ, आमाको मनभित्र छँदै छ, तर सबैको सहयोगले छोरा घर फर्किंदा त्योभन्दा ठूलो खुसी केही नहुने उनले बताइन्। एक वर्षभन्दा बढी छोरासँग सम्पर्क थिएन। किन टाढियो भनेर मनमा सधैं खुल्दुली भइरहन्थ्यो। पछि छिमेकी भाइ महेन्द्र न्यौपानेले फोनमा कुरा गराइदिँदा सबै कुरा थाहा भयो। उनले भनिन्, छोरा कतिबेला घर आइपुग्ला भन्ने प्रतिक्षा भइरहन्थ्यो। कार्कीको घर चौबिसे गाउँपालिका४ स्थित फलामेटारको तमोर किनारमा छ। उनको घरमा अहिले बुवा गणेशबहादुर कार्की र आमा दुर्गाकुमारी कार्की मात्रै बस्छन्। बुवा गणेशबहादुर शारीरिक रूपमा अशक्त छन्। १५ वर्षअघि लडेको कारण सामान्य तरिकाले हिँडडुल गर्न सक्दैनन्। कार्कीका तीन दाजु भाइ दिनेश कान्छा छोरा हुन्। दिनेशका जेठा दाइ उमेश घरमा छन्। भने माइला दाइ विदेशमा छन्। घरसहित १५ रोपनी जग्गा छ। उब्जाउ खेत तमोर नदीको बाढीले पुरिदिएको छ। वैदेशिक रोजगारीको सिलसिलामा साउदीको अल हवाला फर ट्रेनिङ एन्ड इन्डस्ट्री कम्पनीमा ट्रेलर चालकको रूपमा काम गर्न ८ वर्ष अघि पुगेका थिए। २ वर्ष काम गरेपछि पनि कम्पनिले श्रम सम्झौता अनुसारको सेवा सुविधा नदिएपछि उनी बाहिरै अवैध रूपमा काम गर्न थाले। बाहिर काम गर्न थालेको २ वर्ष भइसकेको थियो। तर, पछिल्लो ३२ महिना अघि कामको सिलसिलामा सवारीसाधन दुर्घटना भएपछि त्यहाँँको सुरक्षाकर्मीबाट पक्राउ परे। दिनेशका अनुसारसँग ड्राइभिङ अनुमति पत्रलगायत सबै काजगात भए पनि अवैध रूपमा बसेको कारण कागजातले काम दिएन। त्यहाँँको प्रशासनले ५७ हजार रियाल क्षतिपूर्ति बापतको जरिवाना तोकेको थियो। जेल परेको ६ महिनापछि गाउँकै स्थानीय दाइ महेन्द्र न्यौपानेसँग सम्र्पक भयो। महेन्द्र दाइलाई क्षतिपूर्ति तिर्नु पर्नेलगायत सबै कुरा सुनाए। कुराकानीका क्रममा दाइले आर्थिक सहयोग संकलन गरेरै भए पनि जेलबाट छुटाएर नेपाल फर्काउने विश्वास दिए । त्यसपछि मात्रै आश पलायो। जेलमा पर्दा मैले आस मारिसकेको थिएँ। बाँकी जीवन जेलमै बित्ने भयो भन्ठानेको थिएँ। घरमा रहेका बुवाआमालाई सम्झिन्थेँ। भक्कानिएर रुन्थेँ। जेलमा रहँदा कुटपिट त हुँदैथ्यो थियो। तर कहिले निस्किन्छु भन्ने मनमा कुरा खेलिरहन्थ्यो। निस्किन्छु निस्किन्न भन्ने तनाब भइरहन्थ्यो। जेलमा मोवाइल चलाउन दिँदैन थियो। एउटा रिसिभर हुन्थ्यो। रिसिभरबाट कहिलेकहीँ परिवारसँग कुराकानी गर्थेँ। जेलमै थिएँ तैपनि फैसला नहुँदासम्म म आउँछु होला भनेर ढाँट्थेँ । घरमा पनि सान्त्वना दिन्थें। सत्य कुरा पनि कहिलेकहीँ ढाट्दा नमिठो अनुभव हुँदो रैछ। पहिलोपटक अनुभव गरे। क्षतिपूर्तिबारे फैसला भएपछि घरमा सुनाए। नआत्तिनु घरमा आउँछु भनेर विश्वास दिलाएँ। एकमनले के हो कसो हो, कहाँ छु, निस्कन पाउँछु कि पाउँदिन भनेर लागिरहन्थ्यो। बुवाआमालाई भेट्न पाउँछु कि पाउँदिन भन्ने लाग्थ्यो। कार्कीलाई जेलबाट छुटाउन स्थानीय छिमेकी महेन्द्र न्यौपानेसहित संविधानसभा सदस्य हेमराज भण्डारीले सरकारी पहल सुरु गरेका थिए। दिनेशलाई छुटाउन आर्थिक सहयोग संकलनदेखि प्रमुख जिल्ला अधिकारी, प्रधामन्त्रीसँग पहलका लागि पुगेको स्थानीय महेन्द्र न्यौपानेले बताए। समाजिक सञ्जालमा सहयोग संकलन अभियानसमेत चलाइएको थियो। डेढवर्ष अभियान चलाउँदा देश तथा विदेशमा रहेका नेपालीहरू, विभिन्न सामाजिक संघसंस्था तथा सरकारी निकायबाट सहयोग जुटेको उनले बताए। साउदी सरकारले ५५ हजार रियाल क्षतिपूर्तिबापत जरिवाना रकम तोकेको थियो। तर दूतावासको पहलमा साउदी सरकारले ५५ हजारबाट छुट गर्दै ३० हजार पुर्याएपछि दिनेशलाई जेलबाट छुटाउन सम्भव भएको संविधानसभा सदस्य हेमराज भण्डारीले बताए। आर्थिक सहयोग संकलन अभियानवाट ९ लाख ९१ हजार ६ सय ११ रुपैयाँ सहयोग संकलन भएको थियो। त्यस मध्येबाट ८ लाख ९ हजार ५ सय रूपैयाँ जरिवाना बापतको रकम तिर्न पठाइएको थियो। भने ३१ हजार पाँच सय रुपैयाँ टिकटमा खर्च गरिएको थियो। दिनेशको यातायात, लत्ताकपडा, स्वास्थ परीक्षणमा २७ हजार रूपैयाँ खर्च गरी बाँकी बचत रहेको करिब ४० हजार रूपैयाँ रकम परिवारलाई हस्तान्तरण गरिएको न्यौपानेले बताए। व्यापारी दुर्गा प्रसाईले घरमा भेट्न बोलाएर २ लाख रूपैयाँ आर्थिक सहयोग गर्छु भनेर घोषणा गरे पनि सहयोग नगरेको उनले गुनासो गरे। सहयोग गर्छु भनेर असक्त बुवालाई काठमाडौंंसम्म ल्याइयो। प्रसाईले मिडियाबाजी मात्रै गरे सहयोग गरेनन् । सहयोगी दाताप्रति धन्य छु क्षतिपूर्ति बापतको रकम तिर्न आर्थिक सहयोग गर्ने सबै दाता प्रति दिनेशले धन्यवाद दिएका छन्। सबैको सहयोग विना जेलवाट निस्किन सम्भव थिएन। उनले भने, महेन्द्र दाजुको अगुवाइमा सबैको सहयोगले जेलवाट निस्किन सम्भव भएकाले हृदय देखिनै हार्दिक धन्यवाद व्यक्त गर्दछु। साउदीको जेलमा रहेका दिनेश कार्की वारे अन्नपूर्ण पोस्ट् दैनिक र अनलाइन संस्करणले डेढवर्षदेखि निरन्तर समाचार सम्प्रेषण गरेको थियो। दिनेश छुटाउने वारे सरकारी पहल, आर्थिक सहयोग संकलन अभियानबारे लगातार समाचार सम्प्रेषणले केही सहज बनाएको दिनेशकी आमा दुर्गाकुमारी कार्की र स्थानीय छिमेकी महेन्द्र न्यौपानले बताए। अब विदेश जान्नँ घरको दुःख सम्झेर विदेश गएको थिएँ। दुःख पाएँ। अब बुवा आमासँगै बस्छु। बुवा अशक्त हुनुहुन्छ। आमाको पनि उमेर ढल्किँदै गएको छ।बुवाआमाको साथमै बस्ने सोच छ। विदेश जाँदा जसरी गएको थिएँ। फर्किंदा रित्तो भएर आएँ। यहीँ केही उद्यम गरेर बस्छु। गाउँका साथीभाइ, घरपरिवार आफन्तले पनि यहीँ बस्नुपर्छ भन्ने सल्लाह दिनुभएको छ। अब विदेश जान्नँ।"
शान्ति स्थापनाको महत्त्वलाई अतिरञ्जित गर्नुहुँदैन : प्रधानमन्त्री,"उनले भने, नेपालको प्रतिबद्धता विश्वमा शान्ति र सद्भावका चाहनामा निहित छ। काठमाडौं : प्रधानमन्त्री पुष्पकमल दाहाल प्रचण्डले शान्ति स्थापनाको महत्त्वलाई अतिरञ्जित गर्न नहुने बताएका छन्। चौथो शान्ति प्रयासअभ्यासको उद्घाटन गर्दै प्रधानमन्त्री प्रचण्डले शान्ति स्थापनाका लागि मानवताको गहिरो भावना, प्रतिबद्धता र कमजोरलाई जोगाउने हस्तक्षेप गर्ने तत्परता आवश्यक पर्ने बताएका हुन्। उनले वर्तमान विश्व देखिएका जातीय तनाव र आतङ्कवादका विभिन्न कारकहरूबाट सञ्चालित जटिल द्वन्द्वका कारण शान्ति स्थापनार्थ सैनिकहरूले खतराको सामना गर्नुपरेको बताए। उनले बहुस्तरीय प्रकृतिका द्वन्द्वका विषमा हामीहरू सचेत हुनुपर्ने बताए। शान्ति स्थापना कार्यहरू जटिल राजनीतिकसैन्यमानवीय प्रयासका रूपमा विकसित भएको उल्लेख गदै उनले शान्ति सैनिकले अझ धेरै बुझ्नुपर्ने र तयारी गर्नुपर्ने अवस्था आएको बताए। प्रधानमन्त्री प्रचण्डले शान्ति सैनिकले गरेको त्यस्ता प्रयासको गहिरो प्रभाव परेको उल्लेख गरे। यस अवसरमा म विश्वभर शान्तिको खोजीमा बलिदान दिने बहादुर शान्ति सैनिकहरूप्रति सम्मान एवं श्रद्धाञ्जली अर्पण गर्न चाहन्छु, प्रचण्डले भने, उहाँहरूको निस्वार्थता र समर्पण हामी सबैको लागि प्रेरणको स्रोत हो। उनले कठिन चुनौतिको सामना गर्दै वीरता र करुणका साथ सेवा जारी राख्ने शान्ति सैनिकहरूप्रति प्रशंसा गरे। नेपालले अन्तर्राष्ट्रिय मञ्चहरूमा शान्ति र समानताका लागि निरन्तर र जोडदाररूपमा वकालत गरेको र आगामी दिनमा पनि गर्ने स्पष्ट पारे। उनले भने, नेपालको प्रतिबद्धता विश्वमा शान्ति र सद्भावका चाहनामा निहित छ। नेपालले विश्व शान्ति, प्रगति र समृद्धिमा संयुक्त राष्ट्रसङ्घको महत्त्वपूर्ण योगदानको प्रशांसा गरेको उल्लेख गर्दै प्रधानमन्त्री प्रचण्डले राष्ट्रसङ्घको शान्ति प्रयासमा नेपालले दृढतापूर्वक प्रतिबद्धता जनाउँदै आएको स्पष्ट पारे। उनले विश्वमा शान्ति स्थापना नेपालको विदेश नीतिको महत्त्वपूर्ण अङ्ग रहेको बताउँदै यस कार्यको विश्वले प्रशंसा गरेको स्मरण गरे। नेपालले हाल संयुक्त राष्ट्रसङ्घीय शान्ति मिसनमा सबैभन्दा धेरै सेना र प्रहरी खटाउने गरेको र थप दश हजारसम्म तालिमप्राप्त सेना परिचालन गर्ने बाचा गरेको तथ्यलाई जोड दिएकोप्रति गर्व महसुस भएको बताए।"
प्री ओपन सेसनमा नेप्से परिसूचक सामान्य अंकले घट्यो,काठमाडौं : प्री ओपन सेसनमा नेप्से परिसूचक सामान्य अंकले घटेको छ। साताको दोस्रो कारोबार दिन मंगलबार नेप्से परिसूचक ००३ अंकले घटेर २०३४७८ विन्दुमा बन्द भएको छ। यो समयमा सेन्सेटिभ इण्डेक्स ०२२ अंकले घटेको छ। अघिल्लो दिन सोमबार सार्वजनिक बिदा परेकाले सेयर कारोबार भएन। आज प्री ओपन सेसनमा ३१ स्टकको ९६२ कित्ता सेयर ५ लाख १२ हजार ४१० रुपैयाँमा खरिदबिक्री भए। कारोबारमा आएका स्टकमध्ये १३ को मूल्य बढ्यो भने १५ वटाको मूल्य घट्यो। बाँकी ३ स्टकको मूल्य स्थिर रह्यो।
क्यानडा११ विरुद्ध नेपाल ए ले लियो ३ विकेट,"काठमाडौं : क्यानडा११ विरुद्धको एकदिवसीय सिरिजमा नेपाल एले ३ विकेट लिएको छ। मूलपानी क्रिकेट मैदानमा टस जितेर बलिङ गरिरहेको नेपालले क्यानडाको ३ विकेट लिएको हो। नेपालका लागि शेर मल्लले १९२ ओभरमा सृमन्थ विजयरत्नेलाई आउट गराएका हुन्। उनी ५७ बलमा ४१ रन बनाएर आउट भए। त्यस अगाडि शाहब आलमले १४३ ओभरमा निकोलस किर्तन र सागर ढकालले ११३ ओभरमा आरोन जोन्सनलाई आउट गराएका थिए। जोन्सनले ३८ बलमा ३६ रन बनाए। आजको खेलमा नेपाल एका कप्तान सन्दीप जोराले क्यानडा११ लाई ब्याटिङको निम्तो दिएका हुन्। क्यानडाले २१ ओभरमा ३ विकेटको क्षतिमा ९७ रन बनाएर खेलिरहेको छ। नेपाल एले आज टोलीमा दुई परिवर्तन गरेर खेलेको छ। विनोद भण्डारी र प्रतिश जिसीको स्थानमा शेर मल्ल र रिजन ढकाल आएका छन्। पहिलो खेलमा क्यानडा११ सँग चार विकेटले पराजित भएको छ। मूलपानी मैदानमा नेपालले दिएको दुई सय १७ रनको लक्ष्य क्यानडाले ४९३ ओभरमा पूरा गरेको थियो। नेपाली टोली : अर्जुन कुमाल, बसीर अहमद, विवेक यादव, किरण ठगुन्ना, मयन यादव, रशिद खान, सागर ढकाल, शाहब आलम, सन्दीप जोरा (कप्तान), शेर मल्ल, रिजन ढकाल बेञ्च : विनोद भण्डारी, सुजन थपलिया, हेमन्त धामी, आशुतोष घिरैया, प्रतिश जिसी"
तेक्वान्दो खेलाडी छनोट,"काठमाडौं : आगामी मार्चमा चीनको ताइयाङ सहरमा हुने एसियाली छनोट प्रतियोगितामा सहभागी हुने नेपालका तेक्वान्दो खेलाडीको छनोट सम्पन्न भएको छ। सातदोबाटोस्थित नेपाल तेक्वान्दो एकेडेमीमा सम्पन्न प्रतियोगिताबाट दुई पुरुष र दुई महिला खेलाडी छनोट गरिएको हो। यस्तै पारालिम्पिकमा भने दुई पुरुष र एक महिला खेलाडी छनोट हुन सफल भए। मार्च १५ देखि १७ तारिखसम्म चीनमा हुने प्रतियोगिता यही वर्ष फ्रान्सको पेरिसमा आयोजना हुने ओलम्पिक तथा पारालिम्पिकको छनोट खेल रहेको नेपाल तेक्वान्दो संघले जनाएको छ। प्रतियोगितामा ग्योरोगीको महिला ४९ केजी तौल समूहमुनि अञ्जली तामाङ र ६७ केजीमुनि इन्दिरा बस्नेत छनोट भए। गत असोजमा चीनमा सम्पन्न १९औं एसियाली खेलकुदमा सहभागी अञ्जली र इन्दिरा नेपाल पुलिस क्लबका खेलाडी हुन्। यसैगरी पुरुष ५८ केजीमुनि राहुल कुमाल र ६८ केजीमुनि नेपाल वीरबहादुर महरा छनोट भए। राहुल त्रिभुवन आर्मी र महरा नेपाल पुलिस क्लबका खेलाडी हुन्। दुवै खेलाडी १९औं एसियाली खेलकुदमा सहभागी भएका थिए। छनोट प्रतियोगितामा महिला तथा पुरुष गरी ३८ खेलाडी सहभागी रहेको संघले जनाएको छ। यस्तै पारा तेक्वान्दोअन्तर्गत के४४ विधाको महिला ५७ केजीमुनिको तौल समूहमा पलेशा गोवद्र्धन, पुरुष ६३ केजीमुनि भरतसिंह महता र पुरुषकै ५८ केजीमा अमिर भ्लोन छनोट भएको अन्तर्राष्ट्रिय प्रशिक्षक कविराज नेगी लामाले जानकारी दिए। सन् २०२० को ओलम्पियन पलेसाले चीनमा भएको एसियन पारा गेम्समा ऐतिहासिक कांस्य पदक जितेकी थिइन्।"
झापामा ब्राउन सुगरको कारोबार गर्ने चार जना पक्राउ,"झापा : झापाको अर्जुनधारामा लागु औषध ब्राउन सुगरको कारोबार गरेको आरोपमा चार जना पक्राउ परेका छन्। अर्जुनधारा नगरपालिका ११ का ३७ वर्षीया शोभा श्रेष्ठले ब्राउन सुगरको कारोबार गर्ने गरेको गोप्य सूचनाको आधारमा अस्थायी प्रहरी चौकी बुट्टावारि र इलाका प्रहरी कार्यालय अनारमनिबाट खटिएको प्रहरी टोलीले सोमबार राती सवा ८ बजेको समयमा उनको घरमा छापा मारेको थियो। प्रहरीले घर खानतलासी गर्दा उनको साथबाट प्लास्टिकमा ससाना पोका बनाइएको तीन पोका ब्राउन सुगर, ११ थान मोबाइल, नगद ३७ हजार रुपैयाँ, ४ थान पुराना घडी, २ थान ईयरबट, १ थान पावर बैङ्क फेला परेको थियो। सो घरको कोठाभित्र श्रेष्ठसँगै रहेका उनका १९ वर्षीय छोरा गोविन्द श्रेष्ठ, १८ वर्षीया बुहारी सन्ध्या चौधरी श्रेष्ठ र इलाम सन्दकपुर गाउँपालिका४ की २४ वर्षीया पलबी गुरुङलाई प्रहरीले पक्राउ गरेको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए। श्रेष्ठको साथबाट बरामद भएको प्लास्टिकको पोका डिजिटल तराजुमा तौल गर्दा ५५० मिलिग्राम ब्राउन सुगर फेला परेको र उनीहरूलाई आवश्यक कारबाहीका लागि इलाका प्रहरी कार्यालय अनारमनिमा राखिएको जनाइएको छ।"
सत्ता पक्ष र विद्रोही पक्षका पीडक रहेको वर्तमान सरकारबाट द्वन्द्वपीडितले न्याय पाउँदैनन् : ओली,"काठमाडौं : नेकपा एमालेका अध्यक्ष केपी शर्मा ओलीले द्वन्द्वपीडितले वर्तमान सरकारबाट न्याय नपाउने बताएका छन्। मंगलबार पार्टीको सातौं केन्द्रीय कमिटीको बैठकलाई सम्बोधन गर्दै ओलीले संक्रमणकालीन न्यायको विधेयक पीडित केन्द्रित हुनुपर्ने माग एमालेले राख्दै आएको बताएका हुन्। सशस्त्र द्वन्द्वका विद्रोहीका तर्फबाट पीडा दिने समूहबाट एउटा पक्षबाट प्रचण्डजी प्रधानमन्त्री हुनुहुन्छ। अर्कातर्फ राज्यको तर्फबाट, क्रान्तिको नाममा पीडा दिने एकातिर प्रधानमन्त्री, अर्को हिंसा रोक्ने नाममा पीडा दिने शेरबहादुरजी गठबन्धनमा हुनुहुन्छ। ओलीले भने, दुवै पीडक पक्ष राज्य सञ्चालकमा छन्। दुवै पीडकको सरकार बनेको छ। पीडितहरु उनीहरुको प्राथमिकताको विषय होइन, आफैं प्राथमिकता हो। तर एमाले उक्त समयमा कुनै पक्षमा नभएको धारणा राखे। एमालेले माओवादीको आलोचना गरेको उल्लेख गर्दै उनले नीति कार्यक्रम लिएर जनताका बीचमा जान र बहुमत ल्याएर सरकारमा जान आग्रह गरेको बताए। उनले मानव अधिकारका गम्भीर उलंघन गर्नेलाई सजायको दायरामा ल्याउनुपर्ने र आममाफि दिन नहुने पक्षमा एमाले रहेको बताए। गठबन्धन सरकारमा सशस्त्र द्वन्द्व सत्ता पक्ष र विद्रोही पक्षका पीडकहरुले नै रहेकाले पीडित न्याय पाउन सम्भावना कम रहेको उनको भनाई छ। के काविरुद्ध थियो सशस्त्र द्वन्द्व ? प्रचण्डले अहिलेसम्म बताउन सक्नुभएको छैन। राजासँग उहाँको साँठगाँठ थियो, कार्यगत एकता थियो। कार्यकर्ता हाम्रा मारिएका थिए। उनले भने,अब त न्याय दिनुपर्यो नी। पीडित केन्द्रित न्याय हुनुपर्छ।मानवताविरुद्धका गम्भीर उलंघन गर्नेलाई सजायको दायरामा ल्याउनुपर्छ। ओलीले आफू सरकारमा रहँदा पनि संक्रमणकालीन न्याय टुंग्याउन पहल गर्दा प्रचण्ड र शेरबहादुर देउवानले नै नमानेको दाबी गरे। उनले भने, हाम्रा लागि आफ्नो केही छैन। संक्रमणकालीन न्यायसम्बन्धि विधेयकमा पीडित मञ्जुर भए हाम्रो पनि सहमति हुन्छ। यो पनि पढ्नुहोस द्वन्द्वकालमा माओवादीबाट मारिएकाको आश्रित परिवारलाई रोजगारी दिनुपर्छ : कांग्रेस"
नेकपा एमालेको सातौं केन्द्रीय कमिटी बैठक सुरु,"काठमाडौं : नेकपा एमालेको सातौं केन्द्रीय कमिटी बैठक सुरु भएको छ। पार्टी कार्यालय च्यासलमा आजबाट जारी बैठक बिहीबारसम्म सञ्चालन हुनेछ। बैठकका लागि ६ वटा कार्यसूची तय भएका छन्। महासचिव शंकर पोखरेलका अनुसार बैठकका जनपरिचालन र जनदबाब, राजनीतिक स्थितिको समीक्षा, संगठनात्मक प्रतिवेदन, संगठन शुद्धीकरणबारे विशेष कार्य योजना तर्जुमा लगायतका विषयमा छलफल हुनेछ। सरकारले मुलुक र जनतामाथि चरम ज्यादती गर्न थालेको र राष्ट्रिय स्वाधीनतामाथि समेत गम्भीर खालका आँच आउने काम गरेको निष्कर्षसहित एमालेले सडक आन्दोलनको तयारीमा स्वरुप बैठकको आयोजना गरेको हो। बैठकमा अध्यक्ष केपी शर्मा ओलीले मुलुकको समसायिक परिस्थितिबारे विश्लेषण गर्ने र त्यसमा सरकारको काम कारबाही, पार्टीले तत्काल गर्नुपर्ने कामबारे निर्देशन दिने बताइएको छ। गठबन्धन सरकारको कारण राष्ट्रिय हित, जनसरोकार र सुशासनका विषयमा प्रश्नमा गम्भीर बिचलन आएको एमालेको दाबी छ। बिहीबार बसेको सचिवालय बैठकले सरकारविरुद्ध जनपरिचालन गर्ने निर्णय गरेपछि एमालेको भातृसंगठन अनेरास्ववियूले समेत चरणबद्ध आन्दोलन गर्ने घोषणा घोषणा गरेको छ। एमालेको पछिल्लो समय केन्द्रदेखि जिल्लासम्मका संगठन चलायमान भएका छन्। मिसन ग्रासरुट अभियान र मध्यपहाडी लोकमार्ग केन्द्रित गरिएको अभियानका चलाएको एमालेले प्रदेश अधिवेशन सकिएलगत्तै जिल्ला अधिवेशन पनि धमाधम गरिरहेको छ।"
विराटनगरमा मोटरसाइकलको ठक्करबाट महिलाको मृत्यु,विराटनगर : विराटनगरमा मोटरसाइकलले ठक्कर दिँदा एक जना महिलाको मृत्यु भएको छ । सुनसरीको इटहरीबाट विराटनगरतर्फ आउँदै गरेको प्रदेश १०१०१४ प १२५१ नम्बरको मोटरसाइकलले साँझ ५:३० बजेतिर ठक्कर दिँदा मोरङको बूढीगंगा गाउँपालिका१ की अन्दाजी ६० वर्षीया धनमाया खतिवडाको मृत्यु भएको हो । मोरङ ट्राफिक प्रमुख प्रहरी निरीक्षक सुमन न्यौपानेका अनुसार खतिवडालाई घाइते अवस्थामा उद्धार गरेर उपचारका लागि विराटनगरको नोबेल शिक्षण अस्पतालमा लगिएको थियो । उपचारकै क्रममा राति ११:४५ बजेतिर मृत्यु भएको न्यौपानेले बताए । उनका अनुसार विराटनगर महानगरपालिका३ दूध फारममा सडक पार गर्दै गर्दा तीव्र गतिमा रहेको मोटरसाइकलले खतिवडालाई ठक्कर दिएको खुलेको छ । दुर्घटनामा मोटरसाइकल चालक इटहरी उपमहानगरपालिका४ का ३० वर्षीय आशिष श्रेष्ठ पनि घाइते भएका छन् । श्रेष्ठको नोबेलमै उपचार भइरहेको छ । प्रहरीका अनुसार मोटरसाइकललाई नियन्त्रणमा लिएर घटनाको अनुसन्धान सुरु गरिएको छ ।
आगामी निर्वाचनमा विदेशमा रहेका नेपालीको मताधिकार सुनिश्चित गर्न कांग्रेसले निर्णायक पहल गर्ने,"काठमाडौं :नेपाली कांग्रेसका उपसभापति एवं रक्षामन्त्री पूर्णबहादुर खड्काले आगामी निर्वाचनमा विदेशमा रहेका नेपाली नागरिकहरूको मताधिकार सुनिश्चित गर्न कांग्रेसले निर्णायक पहल गर्ने दावी गरेका छन्। सोमबारदेखि सुरू भएको ललितपुरको गोदावरीमा महासमिति बैठकमा उपसभापति खड्काले पेश गरेको नीतिप्रस्तावमा उल्लेख छ। उनले नेपालको आर्थिक विकासमा महत्वपूर्ण भूमिका निर्वाह गर्दै आएका गैरआवासीय नेपाली समुदायको संविधानप्रदत्त हक,अधिकार र सुरक्षा प्रत्याभूत गरिने बताएका छन्। उपसभापति खड्काले विदेशमा आप्रवासी नेपालीहरूको दक्षता,कोशल र पूँजीलाई लोकतन्त्र र राष्ट्र निमार्णमा परिचालन गरिनुपर्नेमा जोड दिएका छन्। 'कामको सिलसिलामा विदेशमा रहेका आप्रवासी नेपालीहरूको दक्षता, कौशल र पूँजीलाई लोकतन्त्र र राष्ट्र निर्माणमा प्रभावकारी ढङ्गले परिचालन गरिने छ । साथै, सम्बन्धित मुलुकसँगको कुटनीतिक सम्बन्धका आधारमा उनीहरूको थप अधिकार र सुविधा वृद्धिका लागि पहल गरिने छ,'नीति प्रस्तावमा उल्लेख छ। यसैगरी विभिन्न देशमा रहेका नेपालीहरूलाई संगठित गरी राष्ट्र निर्माणमा परिचालन गरिने नीति प्रस्तावमा भनिएको छ। 'नेपालीहरू विश्वभरि फैलिएका छन् । यस किसिमको फैलावट स्वदेशका लागि आर्थिक र बौद्धिक शक्तिको स्रोत हो । विश्वका विभिन्न देशमा रहेका नेपालीहरूलाई संगठित गरी राष्ट्र निर्माणमा परिचालित गरिनेछ। कांग्रेसका समर्थक कार्यकर्ताहरूलाई संगठित गरी जनसम्पर्क समितिहरूको गठन गर्ने व्यवस्था छ । यो व्यवस्थालाई व्यावहारिक र पारदर्शी बनाउँदै संगठनका सदस्यहरूको क्षमता विकास गराउन तथा राजनीतिक चेतना अभिवृद्धि गराउन योग्य प्रशिक्षकहरू खटाई प्रशिक्षणको व्यवस्था गरिने छ,'नीति प्रस्तावमा उल्लेख छ।"
ब्राउन सुगर बोकेर नेपाल छिरेका भारतीय पक्राउ,विराटनगर : लागूऔषध ब्राउन सुगर (खैरो हेरोइन) बोकेर नेपाल छिरेका एक जना भारतीय नागरिक विराटनगरबाट पक्राउ परेका छन्। भारतको जोगवनी हुँदै नेपाल प्रवेश गरेका भारतीय युवकलाई प्रहरीले विराटनगर महानगरपालिका१५ स्थित १ नम्बर ढाटबाट पक्राउ गरेको हो। पक्राउ पर्नेमा भारतको उत्तर प्रदेशस्थित भर्साली साहापुरका २१ वर्षीय मोहमद सलमान रहेका छन्। लागूऔषध नियन्त्रण ब्युरो विराटनगरबाट खटिएको टोलीले सोमबार साँझ नियन्त्रणमा लिएर शरीर खानतलासी गर्दा उनको साथबाट ११२ ग्राम ब्राउन सुगर फेला परेको प्रहरीको भनाइ छ। साथबाट ब्राउन सुगरसहित पक्राउ परेका सलमानलाई इलाका प्रहरी कार्यालय रानीको हिरासतमा राखिएको छ। यस विषयमा इन्सपेक्टर सन्दीप बेलबासे नेतृत्वको टोलीले थप अनुसन्धान गरिरहेको छ। सलमानविरुद्ध लागूऔषध ऐनअन्तर्गतको मुद्दा चलाइने प्रहरीले जनाएको छ।
सन्दीप जोराको कप्तानीमा क्यानडा११ विरुद्ध फिल्डिङ गर्दै नेपाल ए,"काठमाडौं : क्यानडा११ विरुद्धको एकदिवसीय सिरिजको दोस्रो खेलमा नेपाल एले फिल्डिङ गरिरहेको छ। मूलपानी क्रिकेट मैदानमा नेपाल एका कप्तान सन्दीप जोराले टस जितेर बलिङ गर्ने निर्णय लिएका हुन्। उनले क्यानडालाई ब्याटिङको निम्तो दिएका छन्। नेपाल एले आज टोलीमा दुई परिवर्तन गरेर खेलेको छ। विनोद भण्डारी र प्रतिश जिसीको स्थानमा शेर मल्ल र रिजन ढकाल आएका छन्। पहिलो खेलमा क्यानडा११ सँग चार विकेटले पराजित भएको छ। मूलपानी मैदानमा नेपालले दिएको दुई सय १७ रनको लक्ष्य क्यानडाले ४९३ ओभरमा पूरा गरेको थियो। क्यानडाले ३ ओभरको समाप्तिमा १६ रन बनाएर खेलिरहेको छ। नेपालको प्लेइङ ११ : अर्जुन कुमाल, बसीर अहमद, विवेक यादव, किरण ठगुन्ना, मयन यादव, राशीद खान, सागर ढकाल, शाहब आलम, सन्दीप जोरा (कप्तान), शेर मल्ल, रिजन ढकाल बेञ्च : विनोद भण्डारी, सुजन थपलिया, हेमन्त धामी, आशुतोष घिरैया, प्रतिश जिसी"
सम्पन्न योजनाका भएन भुक्तानी,"अर्घाखाँची : अर्थ मन्त्रालयबाट बजेट निकासी नहुँदा सम्पन्न भएका योजनाको रकम भुक्तानी हुन सकेको छैन। सन्धिखर्क नगरपालिकामा भएका विकास निर्माणका ठेक्का सम्झौताभन्दा अघि नै सम्पन्न हुँदा पनि भुक्तानी नभएको हो। सन्धिखर्क नगरपालिका वडा नम्बर ७ फज्र्यांग, ८ किमडाँडा र ११ डिभर्नाको स्वास्थ्यचौकी भवन निर्माणको काम सम्झौता मितिभन्दा पाँच महिनाअघि नै सम्पन्न भएका छन्। १५ महिनामा सम्पन्न गर्ने भनी सम्झौता भएकोमा १० महिनामै सम्पन्न भएका छन्। प्रतिभाखनाल ब्रदर्ससम्झना जेभीले तीन वडामा स्वास्थ्यचौकी भवन निर्माण २०८१ साल जेठ ७ गतेसम्ममा सम्पन्न गर्ने गरी गर्न सन्धिखर्क नगरपालिकामा सम्झौता गरेको थियो। स्वास्थ्यचौकी भवन निर्माण पाँच महिनाअघि नै सम्पन्न भइसकेको नगरपालिकाका प्रमुख प्रशासकीय अधिकृत खुमलाल भुसालले बताए। तीन स्वास्थ्यचौकी भवन निर्माणका लागि ५ करोड ७६ लाख ३९ हजार रुपैयाँमा निर्माण व्यवसायीले सम्झौता गरेको र सम्झौताअनुसारको काम सम्पन्न गरेर भुक्तानीका लागि निवेदन पेस भइसकेको नगरपालिकाका योजना शाखा प्रमुख डिलकुमार केसीले जानकारी दिए। संघीय सरकारबाट चालु आर्थिक वर्षका लागि विशेष अनुदान शीर्षकमा विनियोजित बजेट अपर्याप्त रहेकाले निर्माण सम्पन्न गरेर राष्ट्रिय योजना आयोग र अर्थ मन्त्रालयमा थप बजेट माग्दा पनि बजेट निकासा नभएकाले निर्माण व्यवसायीलाई रकम भुक्तानी गर्न नसकिएको प्रमुख प्रशासकीय अधिकृत भुसालको भनाइ छ। सन्धिखर्क नगरपालिकाकै चुत्राबेसी, भक्तिटोला, धरमपानी, अर्घामैदान सडक स्तरोन्नति २०८० साल माघ २६ गते सम्पन्न गर्ने गरी सम्झौता भएकोमा यो काम पनि झन्डै एक महिनाअघि पूरा भएको छ। यो सडक निर्माणका लागि रायमाझीजयमाताखनाल ब्रदर्स जेभीले २०८० माघ २६ सम्म काम सम्पन्न गर्ने गरी २०७८ फागुन ९ गते कार्य आदेश पाएको थियो। यो सडक निर्माणका लागि जेभीले ६ करोड, १९ लाख १७ हजार रुपैयाँमा सम्झौता गरेको थियो। यस्तै, सन्धिखर्क९ मा रहेको अर्घा भगवती आधारभूत विद्यालय भवन निर्माण पनि सम्झौताभन्दा दुई महिनाअघि सम्पन्न भएको छ। विद्यालय भवन निर्माण २०८० साल चैत ६ गतेसम्ममा सम्पन्न गर्ने गरी केसी, प्रतीक्षा सिर्जना जेभीले ३ करोड ९ लाख १४ हजार रुपैयाँमा ठेक्का सम्झौता गरेको थियो। विकास निर्माणका कार्यलाई गुणस्तरीय बनाउन समयसमयमा अनुगमन, मूल्यांकन, ल्याब टेस्टलगायतका काम पनि नगरपालिकाका प्राविधिकको टोलीले गरेको थियो।"
वीरगन्जमा दोस्रो दिन पनि कर्फ्यु जारी,"वीरगन्ज : कर्फ्यु जारी रहेकै अवस्थामा वीरगन्जको अवस्था तनावग्रस्त रहेको छ। सोमबार दुई फरक धर्म समुदायकाबीच विवाद भएपछि स्थानीय प्रशासनले वीरगन्ज महानगरपालिकामा सोमबार साँझ ५ देखि नै अनिश्चितकालीन कर्फ्यु आदेश जारी गरेको थियो। मंगलबार बिहान ६ बजेदेखि १० बजेसम्म सर्वसाधारणका किनमेलका लागि खुकुलो गरिएको कर्फ्यु बिहान १० बजेपछि पुन लागू गरिएको छ। कर्फ्यु लागेपनि वीरगन्जका ठाउँठाउँमा हिन्दुवादीहरूले टायर बालेर प्रदर्शन गरेपछि अवस्था तनावग्रस्त बनेको हो। घडिअर्वा र गहवामा टायर बालेर प्रदर्शन गरेकाहरूलाई प्रहरीले लखेटेको छ। त्यसक्रममा घडिअर्वामा प्रदर्शनकारी र प्रहरीबीच सामान्य झडप भएको छ। त्यहाँबाट प्रहरीले चारजना युवालाई नियन्त्रणमा पनि लिएको छ। बिहानैदेखि वीरगन्जका चोकचोकमा ठूलो संख्यामा नेपाल प्रहरी र सशस्त्र प्रहरी परिचालन गरिएको छ। रौतहटको ईशनाथ नगरपालिकाको मोतीपुरमा सरस्वतीको मूर्ति सेलाउने विषयलाई लिएर हिन्दु र मुस्लिम समुदायबीच भएको विवादलाई लिएर वीरगन्जमा पनि सोमबारदेखि दुई फरक धर्म समुदायबीच तानाव सृजना भएको हो। सोमबार वीरगन्जको इदगाह चोकमा भएको झडपमा नेपाल प्रहरी र सशस्त्र प्रहरीका गरी ११ जना सुरक्षाकर्मी घाइते भएका थिए । यसअघि सोमबार दिउँसोदेखि केहि हिन्दुवादीहरूले प्रदर्शन गर्दै बजार बन्द गराउने क्रममा हिन्दुवादी र प्रहरीबीच झडप भएको थियो । यस्तै हिन्दुवादीहररूले बजार बन्द गराउने क्रममा केहि पसलमा तोडफोड गरेपछि मुस्लिम समुदायका एक समूहले अवरोध गर्न खोज्दा प्रहरीले हस्तक्षप गरेको थियो । त्यस्तै हिन्दुवादीहरूले जुलुश निकालेर बजार बन्द गराउँदै हिँडेपछि समूह बनाएर मुख्य सडकमा आएका मुस्लिम समुदायको एक समूहले आदर्शनगर र महावीरस्थानमा हिन्दु धर्मको झण्डा च्यात्न थालेपछि स्थिति तनावपूर्ण बनेको भएपनि प्रहरीले हस्तक्षप गरेर स्थिति नियन्त्रणमा लिएको थियो । तर त्यसपछि वीरगन्जकै इदगाह चोकमा मुस्लिम समुदायका केहि युवाहरूले सडकमा टायर बालेर प्रदर्शन गरिरहेका बेला प्रहरीले हस्तक्षप गर्दै लाठीचार्ज गरपछि स्थिति फेरि बिग्रिएको थियो । त्यसक्रममा प्रदर्शनकारीले प्रहरीमाथि ढुंगामुढा गरेको र प्रहरीले भिड तितरवितर पार्न १० राउन्ड बढी अश्रुग्यास प्रहार गरेको थियो । यसअघि हिन्दु समाज नामक समूहको अगुवाइमा हिन्दुवादीहरूले रौतहट,महोतरीलगायतका जिल्लामा हिन्दुमाथि अत्याचार भएको भन्दै त्यसमा संलग्नहरूलाई कारबाहीको माग गर्दै जिल्ला प्रशासन कार्यालय पर्सामा ज्ञापनपत्र बुझाएका थिए ।"
तोकियो आगामी बजेटको सीमा,"काठमाडौं : राष्ट्रिय स्रोत अनुमान समितिले आगामी आर्थिक वर्ष २०८१०८२ का लागि १८ खर्ब रुपैयाँको बजेट सीमा (सिलिङ) तोकेको छ। चालु आवको सुरुवाती विनियोजनभन्दा ५० अर्ब र अर्धवार्षिक समीक्षापछिको खर्चको अनुमानभन्दा २ खर्ब ७० अर्ब रुपैयाँ ठूलो आकारको खर्चको सीमा निर्धारण गरिएको हो। ठूलो आकारको बजेट ल्याउने तर लक्ष्यअनुसार राजस्व संकलन र खर्च गर्न नसक्ने विद्यमान परिस्थितिमा आगामी आवका लागि १८ खर्ब रुपैयाँको स्रोत कसरी कहाँबाट जुट्छ भन्ने प्रश्न उठेको छ। सरकारले चालु आर्थिक वर्षका लागि १७ खर्ब ५१ अर्ब ३१ करोड ५१ लाख रुपैयाँबराबरको बजेट विनियोजन भएको थियो। बजेटको अर्धवार्षिक समीक्षामार्फत स्रोत र खर्चको अनुमान संशोधन गरेर १५ खर्ब ३० अर्ब २६ करोड रुपैयाँमा झारिएको छ। गत जेठमा बजेट ल्याउँदा तय भएको आम्दानी र खर्चको प्रक्षेपण माघ मसान्तसम्म आइपुग्दा करिब सवा दुई खर्ब रुपैयाँले आकार घटेको छ। अर्धवार्षिक समीक्षालगत्तै तयार भएको बजेट सिलिङ भने १८ खर्ब रुपैयाँको छ। आगामी आर्थिक वर्षका लागि राष्ट्रिय स्रोतको अनुमान तथा खर्चको सीमा निर्धारण गर्दा १२ खर्ब ४५ अर्ब रुपैयाँबराबर सरकारी राजस्वको अनुमान गरिएको छ। जबकि चालु आवको बजेटका लागि सरकारले १२ खर्ब ४८ अर्ब ६२ करोड रुपैयाँबराबर आन्तरिक राजस्व उठाउने गरी स्रोत देखाएको थियो। अर्थात्, चालु आर्थिक वर्षको सुरुवाती लक्ष्यभन्दा आगामी आर्थिक वर्षको राजस्व संलनको अनुमान करिब तीन अर्ब रुपैयाँले न्यून हो। त्यस्तै, आगामी आवमा २ खर्ब ६० अर्ब रुपैयाँबराबर वैदेशिक सहायता लिने अनुमान गरिएको छ। वैदेशिक सहायताको रकममध्ये ५० अर्ब अनुदान र २ खर्ब १० अर्ब रुपैयाँ बाह्य ऋण उठाइनेछ। चालु आर्थिक वर्षमा सरकारले २ खर्ब १२ अर्ब रुपैयाँबराबर बाह्य ऋण उठाउने गरी बजेट स्रोत देखाएको थियो। आगामी आर्थिक वर्षमा आन्तरिक ऋणको सीमा २ खर्ब ९५ अर्ब रुपैयाँ तोकिएको छ। चालु आवको बजेटमा आन्तरिक ऋण २ खर्ब ४० अर्ब रुपैयाँबराबर उठाउने उल्लेख छ। राष्ट्रिय स्रोत अनुमान समितिले मध्यमकालीन खर्च संरचनाको अनुमान गर्दा आव २०८२८३ का लागि २१ खर्ब र आव २०८३८४ का लागि २४ खर्ब ५५ अर्ब रुपैयाँबराबर खर्चको सीमा निर्धारण गरेको छ। आव २०८२०८३ को २१ खर्बको बजेटका लागि १४ खर्ब ५३ अर्ब आन्तरिक राजस्व, ३ खर्ब १२ अर्ब वैदेशिक सहायता र ३ खर्ब ३५ अर्ब रुपैयाँ आन्तरिक ऋण उठाइने अनुमान गरिएको छ। आर्थिक वर्ष २०८३०८४ का लागि २४ खर्ब ५५ अर्बको बजेट ल्याउँदा १७ खर्ब ३ अर्ब आन्तरिक राजस्व उठाउने, ३ खर्ब ७४ अर्ब वैदेशिक सहायता लिने र ३ खर्ब ७७ अर्ब रुपैयाँ आन्तरिक ऋण लिने लक्ष्य राखिएको छ। राष्ट्रिय स्रोतको अनुमान तथा खर्च सीमा निर्धारण गर्दा समितिले आगामी तीन आर्थिक वर्षको आर्थिक वृद्धिदरको पनि अनुमान गरेको छ। आगामी आर्थिक वर्षमा ६ प्रतिशत, आर्थिक वर्ष २०८२०८३ मा साढे ६ प्रतिशत, र आर्थिक वर्ष २०८३०८४ मा ७ प्रतिशतको आर्थिक वृद्धिदर हासिल गर्ने लक्ष्य निर्धारण गरिएको हो। त्यस्तै, मुद्रास्फीति आगामी तीन आर्थिक वर्षमा समान साढे ५ प्रतिशतको वाञ्छित सीमाभित्र राख्ने अनुमान गरिएको छ। राजस्व वृद्धिदर आर्थिक वर्ष २०८१०८२ मा १६४, आर्थिक वर्ष २०८२०८३ मा १६८ र आर्थिक वर्ष २०८३०८४ मा १७३ प्रतिशत रहने अनुमान गरिएको छ। कुल गार्हस्थ्य उत्पादनको तुलनामा राजस्वको अनुपात आगामी तीन आर्थिक वर्षमा क्रमशः २११, २२ र २२९ प्रतिशत रहने अनुमान गरिएको छ। आगामी आर्थिक वर्षको वार्षिक कार्यक्रम तथा बजेट र त्रिवर्षीय मध्यमकालीन खर्च संरचना तर्जुमाको लागि समष्टिगत तथा विषय क्षेत्रगत खर्चको सीमा निर्धारण तथा स्रोत अनुमान तयार गर्दा विभिन्न विषयवस्तुलाई प्रमुख आधारका रूपमा लिएको छ। जसमध्ये, नेपालको संविधानमा उल्लेखित मौलिक हक तथा राज्यका निर्देशक सिद्धान्त तथा नीतिहरू, आगामी सोह्रौं योजनाका सोच, उद्देश्य, समष्टिगत तथा रूपान्तरणकारी रणनीति र प्रमुख हस्तक्षेपकारी कार्यक्रम, नेपाल सरकार कार्यविभाजन नियमावली, २०७४ तथा चालु वर्षको नेपाल सरकारको नीति तथा कार्यक्रमका निरन्तरता दिनुपर्ने र राष्ट्रिय प्राथमिकताका कार्यक्रम छन्।"
द्वन्द्वकालमा माओवादीबाट मारिएकाको आश्रित परिवारलाई रोजगारी दिनुपर्छ : कांग्रेस,"काठमाडौं : नेपाली कांग्रेसका उपसभापति पूर्णबहादुर खड्काले द्वन्द्वकालमा माओवादीबाट मारिएकाको आश्रित परिवारलाई रोजगारी दिनुपर्ने बताएका छन्। मंगलबार कांग्रेसको महासमिति बैठकमा नीति प्रतिवेदन पेश गर्दै रक्षा मन्त्री एवम् कांग्रेस उपसभापति खड्काले माओवादी हिंसाबाट पीडित पार्टीका हजारौँ साथीहरूको पीडा र भावनालाई पार्टीको संरचनाभित्र उचित प्रतिनिधित्व गराउने व्यवस्था मिलाइने बताएका हुन्। सशस्त्र द्वन्द्वमा पीडित बनाइएका पार्टीका नेता कार्यकर्ता, शुभेच्छुक, शिक्षक तथा अन्य व्यक्तिका परिवार र तिनका आश्रितलाई भरणपोषण तथा रोजगारीको उचित व्यवस्था गर्ने नीति अवलम्बन गरिने छ। नीति प्रतिवेदनमा भनिएको छ,माओवादी हिंसाबाट पीडित पार्टीका हजारौँ साथीहरूको पीडा र भावनालाई पार्टीको संरचनाभित्र उचित प्रतिनिधित्व गराउने व्यवस्था मिलाइने छ। उनले हिंसात्मक द्वन्द्वबाट पीडित निर्दोषहरूका सम्बन्धमा राष्ट्रिय तथा अन्तर्राष्ट्रिय कानून र प्रचलनहरूको प्रतिकूल नहुने गरी न्यायिक निरूपण गरिने प्रतिवेदनमा उल्लेख गरेका छन्। नीति प्रस्तावमा भनिएको छ, माओवादी हत्या हिंसाको चपेटामा परी आम नागरिकसँगै सुरक्षा निकायका हजारौँ व्यक्ति र सशस्त्र द्वन्द्वका पक्ष नै नरहेका तर विना कारण जनधन गुमाउनु परेका हिंसात्मक द्वन्द्वबाट पीडित निर्दोषहरूका सम्बन्धमा राष्ट्रिय तथा अन्तर्राष्ट्रिय कानून र प्रचलनहरूको प्रतिकूल नहुने गरी न्यायिक निरूपण गरिने छ। नागरिकमा निराशा उनले नीति प्रस्तावमा नागरिकस्तरमा निराशा बढ्दो रहेको उल्लेख गरेका छन्। आम नागरिकका अपेक्षा र देशको आवश्यकताको सही सम्बोधन हुन नसकेको कांग्रेसको दाबी छ। विविध विषम परिस्थिति तथा चुनौतीहरूका कारण नागरिकस्तरमा निराशा बढ्दो छ। द्वन्द्वग्रस्त अवस्थामा पुगेको मुलुकलाई नेपाली कांग्रेसले सम्हाल्दै सबै शक्तिलाई विश्वासमा लिई निकास दिएर मूलबाटोमा त फर्काएको छ तर पनि अझै शान्ति प्रक्रियाका कतिपय काम बाँकी छन्। जनआन्दोलनपछिको करिब १८ वर्षको अवधिमा देशले विकास, समुन्नति तथा आर्थिक बृद्धिमा धेरै काम गरिसक्नुपर्ने थियो नीति प्रतिवेदनमा भनिएको छ। देशमा द्रुत आर्थिक विकासको अभाव रहेको कांग्रेसको ठहर छ। नीति प्रतिवेदनमा भनिएको छ,देशले स्थिरता र प्रगतिको बाटो पक्रिसक्नु पर्ने थियो तर विविध कारणले त्यसो हुन सकिरहेको छैन। देशमा द्रुत आर्थिक विकासको अभाव छ। आम नागरिकका अपेक्षा र देशको आवश्यकताको सही सम्बोधन हुन सकिरहेको छैन। नागरिकमा उत्पन्न यस्ता निराशा चिर्दै आशा र भरोशा कायम गरी समुन्नत मुलुक निर्माण गर्न नेपाली कांग्रेस प्रतिवद्ध छ। गुणस्तरीय शिक्षा अनिवार्य शर्त गुणस्तरीय जीवनयापनका लागि गुणस्तरीय शिक्षाको उपलब्धता अनिवार्य शर्त भएको प्रतिवेदनमा उल्लेख छ। नीति प्रस्तावमा भनिएको छ, शिक्षामा निजी क्षेत्रको संलग्नताले गुणस्तरमा सुधार ल्याएता पनि असमानता बढाएको यथार्थलाई हृदयंगम गर्दै सार्वजनिक र निजी दुवै क्षेत्रको शिक्षालाई समान रूपमा गुणस्तरीय बनाउनको लागि आवश्यक नीति तय गर्नेछ।"
मधेसलाई उपाधि,"काठमाडौं : मधेस प्रदेशले मनमोहन स्मृति यू१६ राष्ट्रिय क्रिकेट प्रतियोगिताको उपाधि जितेको छ। पोखरा रंगशालाको क्रिकेट मैदानमा सोमबार भएको फाइनलमा सुदूरपश्चिम प्रदेशलाई पाँच विकेटले पराजित गर्दै मधेसले उपाधि जितेको हो। सुदूरपश्चिमले दिएको ८७ रनको लक्ष्य मधेसले २०४ ओभरमा पाँच विकेट गुमाउँदै पूरा गरेको थियो। मधेसका परिमार्जन यादवले अविजित ३० रन बनाए। यस्तै मोहमद अमौनले २० र प्रियांसु कर्णले १३ रनको योथदान दिए। सुदूरपश्चिमका डम्बर माझीले दुई विकेट लिए। यसअघि टस जितेर ब्याटिङ रोजेको सुदूरपश्चिमले २०२ ओभरमा सबै विकेट गुमाउँदै ८६ रनको योगफल तयार पारेको थियो। सुदूरपश्चिमका विशाल विष्टले २४, निराजन गौतमले १८ र सचिन साउदले १४ रन बनाए। मधेसका धिरेन्द्र पासवानले चार विकेट लिए। यस्तै रोहन यादवले तीन विकेट हात पारे। उपाधिसँगै मधेसले एक लाख रुपैयाँ पुरस्कार पायो। उपविजेता सुदूरपश्चिमले ५० हजार रुपैयाँमा चित्त बुझायो। प्रतियोगितामा मधेस प्रदेशका चन्दन राम सर्वोकृष्ट खेलाडी घोषित हुँदा सुदूरपश्चिमका डम्बर माझी उत्कृष्ट बलर र मधेसका राहुल हक अन्सारी उत्कृष्ट ब्याटर चुनिए। प्रतियोगितामा सात प्रदेश र आयोजकको एक गरी आठ टोलीको सहभागिता थियो।"
"कांग्रेस महासमिति बैठक : आज विभिन्न प्रतिवेदन पेश हुने, समूहगत छलफल गर्ने","काठमाडौं : नेपाली कांग्रेसको महासमिति बैठक आज बिहान ९ बजेबाट सुरु हुने भएको छ। ललितपुरको गोदावरीमा जारी महासमिति बैठकको बन्दसत्रमा आज विभिन्न प्रतिवेदन पेश गरिने भएको छ। सूचना, संचार तथा प्रचार विभागका प्रमुख मीन विश्वकर्माका अनुसार बन्द सत्रमा उपसभापति पूर्णबहादुर खड्काले नीति, महामन्त्री गगन थापाले साङ्गठनिक, अर्का महामन्त्री विश्वप्रकाश शर्माले समसामयिक र अर्थमन्त्रीसमेत रहेका डा प्रकाशशरण महतले अर्थतन्त्रको वर्तमान अवस्था र चुनौतीबारे प्रतिवेदन पेश गर्ने कार्यसूची छ। उक्त प्रस्तावहरुमाथि विभिन्न समूहमा रहेर छलफल हुने विश्वकर्माले जानकारी दिए। महामन्त्री थापाको सांगठनिक प्रतिवेदनमा सोमबार मध्यरातिमात्रै सहमति जुटेको छ। हामी संकल्प गर्छौं कि नेपाली कांग्रेसले भविष्यमा हुने आवधिक निर्वाचनहरूमा निर्वाचनपूर्व गठबन्धन (प्रिइलेक्सन एलायन्स) गरेर अब कहिल्यै आफ्ना मतदातालाई अन्य कुनै दलको चुनाव चिह्नमा मत हाल्ने अवस्था सिर्जना गर्ने छैन, महामन्त्री गगन थापाको सांगठानिक प्रतिवेदनमा उल्लेख छ। थापाको यही प्रस्तावले कांग्रेसमा सोमबार दिनभर हलचल पैदा गर्यो। महासमिति बैठकको बन्द सत्र सुरु हुन सकेन। पार्टी सभापति शेरबहादुर देउवाले चुनावमा गठबन्धन नगर्नेभन्ने प्रतिवेदनको वाक्यांस फेर्न महामन्त्री थापासँग पटकपटक आग्रह गरे। थापाले मानेनन्। सभापति देउवा अहिल्यै चुनावी गठबन्धनबारे नीति बनाउन नहुने पक्षमा थिए। महासमिति उद्घाटनपछि देउवा निवासमा पदाधिकारी र पूर्वपदाधिकारीको बैठकपश्चात सहमति जुटेको हो। यद्यपी संस्थापनइत्तर पक्षबाट शेखर कोइरालाले एजेण्डामा बलियो साथ नदिएको भन्दै गगन थापा रुष्ट बनेका छन्। यो पनि पढ्नुहोस कांग्रेस नेताहरूले सुरू गरे हिन्दूराष्ट्र बनाउने अभियान कांग्रेस महासमिति बैठकमा ६० प्रतिशत नेताले बोल्ने कांग्रेसप्रति किन आशा जागेन ? कांग्रेसमा नीति बहस : कांग्रेसले रूखमा मात्रै भोट हाल्न पाउने कि नपाउने ? कांग्रेसका भातृ संस्थाले भने : उपलब्धिलाई संस्थागत गर्नुपर्नेमा प्रतिगमन गर्न खोज्नु पार्टी र जनताका लागि दुर्भाग्य कांग्रेसको महासमिति बैठक आजबाट, चारतारे झण्डाले झकिझकाउ गोदावरी (तस्बिर) होला कांग्रेसमा आमूल परिवर्तन ? सभापति देउवाले गरे कांग्रेस महासमिति बैठकको उद्घाटन कांग्रेस पदाधिकारीले गरेका गल्तीहरू महासमिति बैठकले सच्याउनुपर्छ : उपसभापति गुरूङ कांग्रेसमा मध्यराति सहमति : गठबन्धन नगर्ने, संगठन बलियो बनाउने"
पञ्चकोटमा बृहत् ब्रह्माण्डीय महायज्ञ,"बागलुङ : बागलुङको धार्मिक तथा पर्यटकीय स्थल पञ्चकोटमा बृहत् ब्रह्माण्डीय महायज्ञको तयारी अन्तिम चरणमा पुगेको छ। स्वामी कमलनयनाचार्यको अगुवाइमा फागुन ९ गतेदेखि २३ गतेसम्म १५ दिन सञ्चालन हुने अनन्तश्री ब्रह्माण्डीय महायज्ञ २०८० को तयारी अन्तिम चरणमा पुगेको सोमबार पत्रकार सम्मेलन गरेर जनाइएको छ। महायज्ञको फागुन ९ गते ९ वर्षका १०८ कन्याहरूबाट उद्घाटन हुने उनले बताए। महायज्ञका मूल संयोजक मुक्तिनाथ बाबा स्वामी कमलनयनाचार्यले महायज्ञमा १५ दिनसम्म विभिन्न कार्यक्रम र सम्मेलन गरिने जानकारी दिए। महायज्ञ सञ्चालन हुने हरेक दिन फरकफरक कार्यक्रम हुनेछन्। पहिलो दिन फागुन ९ गने जल, ऊर्जा, विकास तथा वातावरण सम्मेलन हुनेछ। फागुन १० गते पञ्चकोटको महत्वबारे प्रकाश पारिनेछ। फागुन ११ गते राष्ट्रिय शिक्षा प्रणालीको कार्यान्वयन सम्मेलन, फागुन १२ गते गण्डकी विकासको अवधारणा र कार्यान्वयन सम्मेलन, फागुन १३ गते प्रादेशिक राजनीति र सुशासन सम्मेलन हुनेछ। फागुन १४ गते राष्ट्रिय सुरक्षा प्रणाली, न्यायिक पद्धति कार्यान्वयन सम्मेलन, फागुन १५ गते आत्म निर्भरमुखी राष्ट्रिय कृषि सम्मेलन, फागुन १६ गते योग तथा खेल सम्मेलन, फागुन १७ गते पूर्वीय चिकित्सा पद्धति र जनस्वास्थ्य विकास सम्मेलन हुने भएको मूल संयोजक कमलनयनाचार्यले बताए। यस्तै, फागुन १८ गते राष्ट्रिय अर्थतन्त्रको विकास र वित्तीय संस्थाको योगदान, फागुन १९ गते समावेशीताको सिद्धान्त र महिलाको क्षमता विकास सम्मेलन, फागुन २० गते भाषा, साहित्य र संस्कृति संरक्षण सम्मेलन हुने छ। फागुन २१ गते समाजसेवा र समाजसेवीको प्रभावकारिता सम्मेलन, फागुन २२ गते प्राकृतिक स्रोत संरक्षण र वातावरण सम्मेलन तथा फागुन २३ गते बैदिक सनातन तथा बौद्ध धर्म र धार्मिक संस्थलको संरक्षणसम्बन्धी सम्मेलनसमेत हुने भएको संयोजक कमलनयनाचार्यले बताए। उनले महायज्ञमा २१ हजार ५ सय ५५ क्विन्टल धान्यान्चलसमेत गर्न लागेको बताए। ब्रह्माण्डी महायज्ञ अहिलेसम्म नेपालमा नभएको र बागलुङमा पहिलोपटक हुन लागेको उनले जानकारी दिए। मेरो जानकारीमा भएसम्म यस्तो खालको यज्ञ नेपालमा भएको छैन, उनी भन्छन्, महायज्ञको अध्यक्ष भगवान् मुक्तिनाथ, संरक्षक भगवान् पशुपतिनाथ, आह्वानकर्ता भगवान् बुद्ध र स्वागतकर्ता गण्डकी नदी कृष्णगण्डकी र शुक्लागण्डकी दिदीबहिनी रहनेछन्। यो एउटा अद्भुत संयोग रहनेछ। ब्रह्माण्डीय महायज्ञ केवल धार्मिक कार्यक्रम मात्र नभई जल जोगाउन राष्ट्रिय आह्वान भएको कमलनयनाचार्यले बताए। जल र गौ जोगाउन सक्यौं भने नेपाल समृद्ध हुन्छ, उनले भने, यो महायज्ञ मात्र होइन। यो ब्रह्माण्डीय महायज्ञ हो। यहाँ जल, ऊर्जा, विकास तथा वातावरण, देश विकासको अवधारणा र कार्यान्वयनका साथै राजनीति र सुशासनका बारेमा सम्मेलन हुनेछन्। १५ दिनसम्म चल्ने महायज्ञमा २५ फिट अग्लो मौलो २१ हजार कर्ताबाट धान अर्पण गरेर पुरिनेछ। पञ्चकोटमा विश्वशान्ति कलश निर्माणका लागि २०७१ सालमा शिलान्यास भए पनि काम पूरा हुन सकेको छैन। १५१ फिट अग्लो कलशमा करिब एक हजार पाँच सय व्यक्ति अटाउने गरी हामी कलश निर्माण भइरहेको छ। कलश निर्माणका लागि ४० फिट जमिनमुनिबाट फाउन्डेसन तयार पार्ने काम भइसकेको उनले बताए। ४० फिट तलबाट कलशका लागि फाउन्डेसनको काम भइसकेर एक तला ढलान भइसकेको छ, उनले भने, यो नेपालमै पहिलोपटक विश्वशान्तिको सन्देश कालीगण्डकीको तटबाट सन्देश प्रवाह गर्नेगरी काम गर्दैछौं। ५ हजार ५ सय ५५ केजीको महाघण्ट तयार भएर पञ्चकोटमा आइपुगेको छ। उक्त महाघण्ट महायज्ञकै अवसरमा फागुन १० गते राष्ट्रपति रामचन्द्र पौडेलले अनावरण गर्ने संयोजक कमलनयनाचार्यले बताए। पञ्चकोटमा अहिलेसम्म ५० करोड बढीको पूर्वाधार तयार भइसकेका छन्। २०७१ सालमा सञ्चालन गरिएको पहिलो महायज्ञबाट उठेको रकमबाट सुरु गरिएको पञ्चकोट निर्माणको कामले अहिले एउटा स्वरूप धारण गरेको छ। शिश महल, सत्संग भवन, गणेश मन्दिर, हनुमानको मूर्ति, पञ्चनारायण मन्दिर, लक्ष्मीनारायण मन्दिर, गरुडशिला लगायतका संरचनाहरू पञ्चकोट विकास परिषद्का प्रतिनिधि अध्यक्ष दामोदर शास्त्रीले बताए। उनले गरुडनारायणको मन्दिर, हनुमानको मूर्ति स्थापना, सडक पूर्वाधारको सुधार तथा निर्माण, खानेपानीको व्यवस्थापन लगायका कामहरू सम्पन्न भइसकेको बताउँदै विशेष गरी ठूलो भौतिक र धार्मिक संरचनाहरू ताराजालकोट रहेको ठाउँमा निर्माण भइरहेका जानकारी दिए।"
दोलखाको हाटडाँडा केन्द्रविन्दु भएर भूकम्पको धक्का,काठमाडौं : दोलखा जिल्लाको हाटडाँडा केन्द्रविन्दु भएर भूकम्प गएको छ । राष्ट्रिय भूकम्प मापन तथा अनुसन्धान केन्द्र लैनचौरका अनुसार आज बिहान ४ बजेर ५८ मिनेट जाँदा दोलखा जिल्लाको हाटडाँडा आसपास केन्द्रविन्दु भएर चार दशमलव एक रेक्टरस्केलको भूकम्प गएको हो । यही फागुन ४ गते बझाङ जिल्लाको परकाट्ने केन्द्रविन्दु भएर चार दशमलव चार रेक्टरस्केलको भूकम्प गएको थियो । रासस
उद्योगमा अघोषित लोडसेडिङ किन ?,"सरकारी संस्था प्राधिकरण नाफामुखी मात्र हुनुभएन। सरसर्ती हेर्दा उद्योगले दुःख पाइरहेको देखिए पनि यसको भ्यालुचेनले गर्दा अर्थतन्त्रमा पनि असर गरिरहेको छ। मुलुकमा आर्थिक मन्दी छ। त्यसैकारण उद्योगहरू निकै कम क्षमतामा सञ्चालन भइरहेका छन्। यही बेला उद्योगहरूले १२ घण्टासम्म लोडसेडिङ भोगिरहेका छन्। उद्योगमा भइरहेको अघोषित लोडसेडिङको मारमा उद्योगीव्यवसायी छन्। हिउँदयामका कारण विद्युत् उत्पादन घटिरहेको छ। तर, कम क्षमतामा चलेका उद्योग हिउँदमा नचलाए पनि हुन्छ, भनेर विद्युत् प्राधिकरणले भन्न मिल्दैन। कम क्षमतामा चले पनि धेरै उद्योग २४ सै घण्टा चलाउनुपर्ने हुन्छ। कि त विद्युत्को अभावमा यी उद्योग महिनौ बन्द गर्नुपर्यो। नत्र २४ घण्टा बन्द गर्नै मिल्दैन। बिजुली भए पनि नभए पनि २४ सै घण्टा उद्योग सञ्चालन गर्नुपर्छ। प्राधिकरणले लोडसेडिङ गरेका कारण डिजेल खपत बढिरहेको छ। जेनेरेटर चलाउँदा प्रतियुनिट ५० रुपैयाँ पर्न जान्छ। जबकि विद्युत् प्रतियुनिट करिब १० रुपैयाँ छ। प्रतियुनिट ४० रुपैयाँ महँगो पर्न जान्छ। यसले वस्तु उत्पादनको लागत बढाउँछ। लागत बढे पनि उत्पादित वस्तुको मूल्य बढाउने अवस्था छैन। उसै पनि बजारमा मूल्यवृद्धि छ। यस कारण उद्योगीहरू निकै अप्ठ्यारो स्थितिमा छन्। कोभिडका कारण बैंकको ब्याज तिर्न गाह्रो भयो, बजारबाट पैसा उठ्न सकेको छैन। लोडसेडिङका कारण उद्योगहरू दिनप्रतिदिन घाटा बेहोरिरहेका छन्। लागत थपिएको छ। निकासी गर्ने उद्योग झन् मारमा परेका छन्। सरकारले निकासी बढाउने र व्यापार घाटा कम गर्ने त भन्छ, यो पाराले कसरी सम्भव हुन्छ ? विद्युत्मा प्राधिकरणको एकाधिकार भएकाले पनि अहिलेको अवस्था सिर्जना भएको हो। प्राधिकरणले विद्युत् बढी भए नलिने र विद्युत् आपूर्ति घटी हुँदा पनि भारतबाट नकिन्ने नीति लिएको छ। अर्कोतिर प्रसारणलाइनको अभाव देखाएर प्राधिकरणले मनलाग्दी गरिरहेको छ। आफूलाई घाटा हुने बहानामा प्राधिकरणले मुलुकलाई आवश्यक बिजुली भारतबाट नकिन्दा हिउँदयाममा उद्योगले बिजुली नपाएका हुन्। सरकारी संस्था प्राधिकरण नाफामुखी मात्र हुनुभएन। सरसर्ती हेर्दा उद्योगले दुःख पाइरहेको देखिए पनि यसको भ्यालुचेनले गर्दा अर्थतन्त्रमा पनि असर गरिरहेको छ। (उद्योगी अग्रवाल, नेपाल उद्योग परिसंघ (सीएनआई) का अध्यक्ष हुन्।)"
"कांग्रेसमा मध्यराति सहमति : गठबन्धन नगर्ने, संगठन बलियो बनाउने","काठमाडौं : हामी संकल्प गर्छौं कि नेपाली कांग्रेसले भविष्यमा हुने आवधिक निर्वाचनहरूमा निर्वाचनपूर्व गठबन्धन (प्रिइलेक्सन एलायन्स) गरेर अब कहिल्यै आफ्ना मतदातालाई अन्य कुनै दलको चुनाव चिह्नमा मत हाल्ने अवस्था सिर्जना गर्ने छैन, महामन्त्री गगन थापाको सांगठानिक प्रतिवेदनमा उल्लेख छ। थापाको यही प्रस्तावले कांग्रेसमा सोमबार दिनभर हलचल पैदा गर्यो। महासमिति बैठकको बन्द सत्र सुरु हुन सकेन। पार्टी सभापति शेरबहादुर देउवाले चुनावमा गठबन्धन नगर्ने भन्ने प्रतिवेदनको वाक्यांस फेर्न महामन्त्री थापासँग पटकपटक आग्रह गरे। थापाले मानेनन्। सभापति देउवा अहिल्यै चुनावी गठबन्धनबारे नीति बनाउन नहुने पक्षमा थिए। तर, महामन्त्री थापालाई संस्थापन इतर शेखर कोइराला समूहको आशिंक समर्थन छ। थापा आफ्नो प्रस्तावबाट टसमस भएका छैनन्। महासमिति उद्घाटनपछि पदाधिकारी र पूर्वपदाधिकारीको बैठक देउवा निवासमा बस्यो। त्यहाँ पनि महामन्त्री थापा आफ्नो अडानमा अडिग रहे। चुनावमा गठबन्धन नगर्ने प्रस्ताव लैजाने अडान लिए। विगतमा गठबन्धन गर्नु हाम्रो बाध्यता थियो, अब गर्दैनौं, बैठकपछि महामन्त्री थापाले अन्नपूर्णसँग भने, यही प्रस्ताव महासमितिमा लैजाने निर्णय भयो। तर, अर्का महामन्त्री विश्वप्रकाश शर्माले भने गठबन्धन शब्द उल्लेख नगर्ने सहमति बनेको बताए। गठबन्धनबारे मौन बस्ने र संगठन निर्माणमा ध्यान दिने कुरा आयो, शर्माले भने, संगठन बलियो बनाइयो भने कांग्रेसलाई अरू दलसँग गठबन्धन गर्ने आवश्यक्तै पर्दैन। महामन्त्री थापालगायतका नेताहरूले एक्लै चुनावमा जाने नीतिमा अडान लिएपछि देउवा प्रधानमन्त्री पुष्पकमल दाहाल भेटन बालुवाटार पुगेका थिए। त्यस क्रममा देउवाले पार्टीभित्रको विवादका कारण गठबन्धनमा असर नपर्ने आश्वासन दिएका थिए। त्यसपछि देउवा पदाधिकारी बैठकमा सहभागी भएका थिए। देउवाले महासमिति बैठकको उद्घाटन सत्रमा पनि चुनावमा गठबन्धन नगर्ने भन्ने कुरा अहिल्यै निर्णय गर्न नहुने धारणा राखेका थिए। महामन्त्री थापाले सरकार निर्माणमा भने गठबन्धन गर्न सकिने प्रस्तावमा उल्लेख गरेका छन्। चुनावी प्रणालीका कारण कुनै एक दलको बहुमत आउन नसक्ने भएकाले सरकार निर्माणमा गठबन्धन गर्न सकिने भए पनि गठबन्धन बनाएर चुनावमा जान नहुने उनको प्रस्ताव छ। हाम्रो निर्वाचन प्रणालीको सीमाले गर्दा कुनै पनि दलले बहुमत प्राप्त नगरेको अवस्थामा निर्वाचन पछाडि निश्चित साझा नीति तथा कार्यक्रम बनाएर सरकार सञ्चालनका लागि तालमेल गर्ने कुरा स्वाभाविक हुन सक्छ, महामन्त्री थापाले भनेका छन्। त्यसअघि देउवाले चुनावी गठबन्धनबारे अहिल्यै निर्णय गर्न नहुने भनाइ राखेका थिए। महासमिति बैठकको उद्घाटन गर्दै देउवाले भने, भविष्यमा राजनीतिक गठबन्धन गर्ने वा नगर्ने भन्ने विषय तत्कालीन परिस्थितिमा निर्भर हुने भएको हुँदा पार्टीेले तत्कालीन परिस्थितिअनुसार गठबन्धनको औचित्य सान्दर्भिकता लगायतका विषयमा ठोस मूल्यांकन र छलफल गरी त्यसै बेलामा उचित निर्णय लिन सक्नेछ। अहिले नै चुनावी गठबन्धनबारे निर्णय गरे सत्ता गठबन्धनमा तलमाथि हुनसक्ने भय सभापति देउवालाई छ। गठबन्धन गर्न नहुनेलगायत महामन्त्री थापाले प्रतिवेदनमा राखेका केही विषयप्रति सभापति देउवा असन्तुष्ट छन्। विशेष गरी १५औं महाधिवेशनका लागि अहिलेदेखि नै मिति तोक्ने प्रस्ताव, गठबन्धन, राष्ट्रियसभा निर्वाचन र विधानबारे थापाले प्रतिवेदनमा राखेका विषयमा देउवाको असन्तुष्टि छ। महामन्त्रीको प्रतिवेदन छलफलमै जान नदिने प्रयास गर्नु नै गलत भएको केन्द्रीय सदस्य प्रदीप पौडेल बताउँछन्। उनी भन्छन्, सभापतिजिले केन्द्रीय समितिको बैठकमै पास गर्नु हुन्थेन। अहिले आएर दस्तावेज महासमितिमा पठाउनबाट रोक्न राम्रो हैन। अहिल्यै गठबन्धन नगर्ने नीति पारित गरेर जाने हो भने माओवादीले कांग्रेससँगको गठबन्धन तोडेर एमालेसँग सहकार्य गरेर सरकार बनाउन सक्ने चिन्ता सभापतिलाई छ। देउवा निकट नेता रमेश लेखक भने गठबन्धन गर्ने कि नगर्ने भन्नका लागि अझै ४ वर्ष बाँकी भएकाले अहिले नै यस्तो विषयमा अल्झिनुको कुनै अर्थ नभएको बताउँछन्। कोशीको प्रसंग हटाउन शर्मासँग आग्रह सभापति देउवाले अर्का महामन्त्री विश्वप्रकाश शर्माले तयार पारेको राजनीतिक प्रतिवेदनबाट राष्ट्रियसभा निर्वाचनका क्रममा भएको कोशी प्रसंग हटाउन भनेका छन्। शर्माले कोशी प्रकरणपछि जुनसुकै बेलामा गठबन्धन संकटमा पर्न सक्ने उल्लेख गरेका छन्। शर्माले भनेका छन्, कोशी प्रदेशका पछिल्लो पटक सरकार बनाउँदा र गत राष्ट्रियसभा चुनावमा माओवादी उम्मेदवार पराजित हुँदा सहयात्री दलले हामीप्रति असन्तोष प्रकट गरेको स्थिति छ। यो घटनाक्रमलाई गम्भीर समीक्षा गर्न, कमजोरी पहिचान गर्न र सहमतिपूर्व निदान पहिल्याउन जरुरी छ। महामन्त्री शर्माको प्रस्तावमा एउटै व्यक्ति राष्ट्रपतिमा १ पटक, प्रधानमन्त्रीमा २ पटक, मन्त्री ३ पटक र सांसद ४ पटकभन्दा बढी हुन नपाउने उल्लेख छ। त्यस्तै प्रदेशमा पनि मुख्यमन्त्री बढीमा २ पटक, मन्त्री ३ पटक र प्रदेश सांसद ४ पटकभन्दा बढी हुन नपाउने व्यवस्था दस्ताबेजमा प्रस्ताव छ। यो प्रस्तावमा केही परिमार्जन भए पनि राखिएको छ। किनभने यसमा धारणा बनाउन सकिने विषय भएकाले राखिएको देउवा निकट एक नेताले बताए।"
आगामी तीन दिन देशका यी भागमा वर्षा र हिमपात हुने,"काठमाडौं : आगामी तीन दिन देशका पहाड र तराईका केही भागमा सामान्य वर्षा र हिमाली भागमा हिमपात हुने मौसम पूर्वानुमान महाशाखाले उल्लेख गरेको छ। हाल नेपालमा पश्चिमी वायुको प्रभाव रहेको छ। गण्डकी, कर्णाली र सुदूरपश्चिम प्रदेश लगायत देशका पहाडी भूभागमा आंशिक देखि साधारणतया बदली रही बाँकी भूभागमा मौसम आंशिक बदली देखि मुख्यतया सफा रहेको छ। तराइका थोरै स्थानमा हल्का हुस्सु लागिरहेको छ। आज दिउँसो गण्डकी, लुम्बिनी, कर्णाली र सुदूरपश्चिम प्रदेश प्रदेशका केही स्थानहरूमा हल्का देखि मध्यम वर्षाको साथै देशका बाँकी पहाडी भूभागका थोरै स्थानहरूमा हल्का वर्षाको सम्भावना रहेको महाशाखाले जनाएको छ। महाशाखाले बुलेटिनमा सुदूरपश्चिम र कर्णाली प्रदेशका उच्च पहाडी तथा हिमाली भूभागका केही स्थानहरूमा हल्कादेखि मध्यम हिमपातको साथै बाँकी उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको उल्लेख गरेको छ। त्यस्तै आज राती पनि देशका पहाडी भूभागका एकदुई स्थानमा हल्का वर्षाको सम्भावना छ। सुदूरपश्चिम र कर्णाली प्रदेशका उच्च पहाडी तथा हिमाली भूभागका थोरै स्थानहरूमा र बाँकी उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको जनाएको छ। बुधबार मधेश प्रदेश लगायत देशका पहाडी भूभागका थोरै स्थानहरूमा हल्का वर्षाको सम्भावना रहेको छ। सुदूरपश्चिम ,कर्णाली र गण्डकी प्रदेशका उच्च पहाडी तथा हिमाली भूभागका केही स्थानहरूमा हल्कादेखि मध्यम हिमपातको साथै बाँकी उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको छ। त्यस्तै बिहीबार पनि कोशी, मधेश, बागमती र गण्डकी प्रदेशका केही स्थानहरूमा तथा बाँकी प्रदेशका थोरै स्थानहरूमा हल्का देखि मध्यम वर्षाको सम्भावना रहेको छ । कोशी, बागमती र गण्डकी प्रदेशका उच्च पहाडी तथा हिमाली भूभागका केही स्थानहरूमा तथा बाँकी प्रदेशका उच्च पहाडी तथा हिमाली भूभागका थोरै स्थानहरूमा हल्का देखि मध्यम हिमपातको सम्भावना रहेको छ ।"
रैथाने परिकारले तान्यो ४० हजारलाई,"बर्दिबास : धेरै बर्दिबासेलीको भान्छामा तीन दिनसम्म साँझको खाना पाकेन। खाना नपाक्नुको कारण थियो, महोत्तरी खाना महोत्सव। महोत्सवमा थरीथरीका रैथाने खानाखाजाको परिकार पस्किएको थियो। जहाँ सबैजना साँझको खानाखाजा खान पुग्थे। महोत्सव फागुन ५, ६ र ७ गते चलेको थियो। बर्दिबासको ४०५० वर्षको व्यापारिक बिरासतमा पहिलोपटक खाना महोत्सव लगाइएको थियो। जहाँ एकसे एक रैथाने खानाखाजाको स्वाद चखाइएको थियो। सानादेखि तारे होटलसमेतले स्वादिष्ट परिकारहरू पस्किएको होटल तथा पर्यटन व्यवसायी संघ महोत्तरीका सचिव परमेश्वर महतोले बताए। बर्दिबास होटलहरूको हबले चिनिन्छ। रैथाने परिकारको बेजोड स्वाद संघका महासचिव नारायण घिमिरेका अनुसार आहा ! घोंघीको स्वाद बेजोड थियो। कटियाको मासु हेर्दै जिब्रो रसाएर स्टलमा उपभोक्ताहरू चाख्न पुगे। तारेको माछा खाउँखाउँ लागेर भोकाएका पेटहरू त्यहाँँ झुमे। मधेसको बगियाँ, पुरी र तरुवाको स्वाद चाख्नेहरूको भिडै थेगिनसक्नु थियो। त्यसमा भोक मेटिएपछि स्वादिष्ट मिठा पानको स्वाद त जीब्रोले छोड्नै मानेन। जीवनमा पहिलोपटक एकै ठाउँमा यतिधेरै परिकारहरू खान पायौं, बर्दिबासकी अमृताकुमारी महतो भन्छिन्, परिवारसहित महोत्सवमा पुग्दा छुट्टै आनन्द आयो। मधेस प्रदेशको फरकफरक संस्कृतिका परिकार, गीतसँगीत र पहिरनले बर्दिबासमा उत्सवको माहोल नै बन्यो। देशविदेशका करिब ४० हजार मानिसहरूले महोत्सवमा खानाखाजा चाखेका थिए। होटल तथा पर्यटन व्यवसायी महासंघ मधेस प्रदेशका अध्यक्ष हीरा गौतम विस्तारै मधेस प्रदेशका सबै जिल्लामा खाना महोत्सव लगाउने बताउँछन्। महोत्सवमा सानादेखि तारे होटलको सेवा छ, उनले भने, हामीले कमाउने भन्दा पनि खानाको प्रचारप्रसार र पर्यटन प्रबद्र्धनका लागि महोत्वस लगाएका हौं। पूर्वपश्चिम महेन्द्र राजमार्ग र बीपी राजमार्गको बर्दिबाससिन्धुलीखुर्कोट सडकखण्डको केन्द्रबिन्दु बर्दिबास चोकमा खाना महोत्सव लगाइएको थियो। होटल तथा पर्यटन व्यवसायी संघ महोत्तरीका अध्यक्ष गोपाल (गुञ्ज) कार्कीले स्वादिलो खाना सस्तो मूल्यमा सबैलाई उपलब्ध गराउन सडक खाना महोत्सव लगाएको बताउँछन्। पर्यटन क्षेत्रको खोजी गरिँदै बर्दिबाससँग प्राकृतिक चुरिया पहाडका पाखापखेराहरू भएकाले पर्यटनको प्रचुर सम्भावना रहेको बर्दिबास उद्योग वाणिज्य संघका अध्यक्ष विष्णु खड्का बताउँछन् । हामीले पर्यटन तथा व्यापार प्रबद्र्धनका लागि मेलामहोत्सव लगाउँदै आएका छौं, उनी भन्छन्, बर्दिबासको ४०५० वर्षको व्यापारिक इतिहासमा छुट्टै खालको खाना महोत्सव आयोजना भयो। यसले दुरगामी महत्व राखेको छ। बर्दिबासमा पर्यटन क्षेत्र विस्तारका लागि तीनै तहको सरकार लाग्नु पर्ने बताउँदै उनले थपे, अहिले हामी पर्यटनको सम्भावना भएका स्थानहरूको खोजी गर्न पैदल यात्रा गरिरहेका छौं। अब पर्यटन क्षेत्रको बिस्तारमा तीनै तहको सरकार लाग्नुपर्छ। बर्दिबास होटल र शिक्षाको हब बन्दै गएको छ। अब पर्यटनको हब बनाउन बर्दिबास नगरपालिकाले योजना बनाएर काम गरिरहेको मेयर प्रह्लाद कुमार क्षेत्रीले सुनाए । यहाँ होटल धेरै भए। यसलाई व्यवस्थित गर्न र पर्यटनका सम्भावनाको खोजी गर्दै विकास गर्न हामी योजना बनाएर अघि बढेका छौं, मेयर क्षेत्रीले भने, पर्यटन तथा सांस्कृतिक प्रबद्र्धन समिति गठन गरेर काम अघि बढाएका छौं बर्दिबासमा रामजानकी फन पार्क र ताल बनाउने योजना अघि सारेको उनले सुनाए।"
"सरकारविरुद्ध सडक आन्दोलनको तयारीमा एमाले, आजबाट केन्द्रीय कमिटी बैठक बस्दै","काठमाडौं : प्रमुख प्रतिपक्ष दल नेकपा एमाले सरकारविरुद्ध आक्रमक रुपमा प्रस्तुत हुने तयारी गरेको छ। सरकारले मुलुक र जनतामाथि चरम ज्यादती गर्न थालेको र राष्ट्रिय स्वाधीनतामाथि समेत गम्भीर खालका आँच आउने काम गरेको निष्कर्षसहित एमालेले सडक आन्दोलनको तयारीमा जुटेको हो। एमालेको पछिल्लो समय केन्द्रदेखि जिल्लासम्मका संगठन चलायमान भएका छन्। मिसन ग्रासरुट अभियान र मध्यपहाडी लोकमार्ग केन्द्रित गरिएको अभियानका चलाएको एमालेले प्रदेश अधिवेशन सकिएलगत्तै जिल्ला अधिवेशन पनि धमाधम गरिरहेको छ। महासचिव शंकर पोखरेलका अनुसार आजबाट बिहीबारसम्म केन्द्रीय कमिटी बैठक बस्दैछ। पार्टी कार्यालय च्यासलमा आज बिहान ११ बजे बैठक बस्ने तय भएको हो। केन्द्रीय कमिटी बैठकका जनपरिचालन र जनदबाब, राजनीतिक स्थितिको समीक्षा, संगठनात्मक प्रतिवेदन, संगठन शुद्धीकरणबारे विशेष कार्य योजना तर्जुमा प्रमुख एजेन्डा तय गरेको महासचिव पोखरेलले जानकारी दिए। बैठकमा अध्यक्ष केपी शर्मा ओलीले मुलुकको समसायिक परिस्थितिबारे विश्लेषण गर्ने र त्यसमा सरकारको काम कारबाही, पार्टीले तत्काल गर्नुपर्ने कामबारे निर्देशन दिने बताइएको छ। गठबन्धन सरकारको कारण राष्ट्रिय हित, जनसरोकार र सुशासनका विषयमा प्रश्नमा गम्भीर बिचलन आएको एमालेको दाबी छ। बिहीबार बसेको सचिवालय बैठकले सरकारविरुद्ध जनपरिचालन गर्ने निर्णय गरेपछि एमालेको भातृसंगठन अनेरास्ववियूले समेत चरणबद्ध आन्दोलन गर्ने घोषणा घोषणा गरेको छ।"
"जो नक्कली लाइसेन्समा मुछिए, उनैले मन्त्रीलाई दोषी देखाए","आफूले कारबाही गर्न भनेर अख्तियारलाई पत्राचार गरेका व्यक्ति नै आयोगमा बसेर पूर्वाग्रही प्रतिवेदन बनाइएको मन्त्री ज्वालाको तर्क थियो। त्यसैकारण उनले आफूलाई दोषी ठहर गरिएको प्रतिवेदन अध्ययन गर्न पाउनुपर्ने तर्क मन्त्रिपरिषद्मा गरेका थिए। तर, गृहमन्त्री श्रेष्ठले दिन मानेनन्। काठमाडौं : यातायात व्यवस्था विभागबाट ०७२ भदौ यता ६६ हजार बढी नक्कली सवारी लाइसेन्स जारी भए। लिखित परीक्षा र बिना ट्रायल नक्कली लाइसेन्स प्रकरणमा अर्बौंको चलखेल भएको विभागकै अध्ययन प्रतिवेदनले देखायो। त्यसपछि विभागले नक्कली लाइसेन्सको छानबिन गर्न पुस २९ गते अख्तियार दुरुपयोग अनुसन्धान आयोग र नेपाल प्रहरीको केन्द्रीय अनुसन्धान ब्युरो (सीआईबी) लाई पत्राचार गर्यो। दुवै निकायले नक्कली लाइसेन्स प्रकरणको छानबिन गरिरहेका छन्। विभागका १० महानिर्देशकका पालामा नक्कली लाइसेन्स जारी भएका थिए। सबैभन्दा बढी रूपनारायण भट्टराईको पालामा छापिएका थिए। यस्तै, नारायणप्रसाद भट्टराई महानिर्देशक भएका बेला ६ सय ६९ नक्कली लाइसेन्स जारी भएका थिए। ०७९ फागुन २६ देखि ०८० साउन १० सम्म विभागको महानिर्देशक बनेका भट्टराईका पालामा डाटा इन्ट्री गरी बिक्री गर्ने तयारी अवस्थामा राखिएका १ सय ५३ लाइसेन्स फेला परेका थिए। नक्कली लाइसेन्स प्रकरणमा छानबिनका लागि अख्तियार र (सीआईबी) लाई पत्राचार गर्न भौतिकमन्त्री प्रकाश ज्वालाले निर्देशन दिएपछि भट्टराई मन्त्री ज्वालासँग रिसाएका थिए। तर, अख्तियारलाई छानबिनका लागि पत्र पठाएको कुरा आफूलाई थाहा नभएको भट्टराईले बताए। त्यो विषय हाम्रो जानकारीमा छैन, भट्टराईले अन्नपूर्णसँग भने। अख्तियारले छानबिन गरिरहेकै बेला भट्टराई गृह मन्त्रालय पुगे। गृहको प्रवक्ता बने। यसैबीच बालकुमारी घटना भयो। कोरियाको पानी जहाज निर्माण कम्पनीमा काम गर्न फेल भएका विद्यार्थीले उत्पादनमूलक क्षेत्रका लागि भाषा परीक्षा दिन पाउनुपर्ने भन्दै बालकुमारीमा प्रदर्शन गरेका थिए। पार्टीको कार्यक्रममा भाग लिएर फर्कंदै गरेका मन्त्री ज्वाला प्रदर्शन क्षेत्रमा पुगेका थिए। त्यस क्रममा प्रहरीले गोली चलायो, दुई युवाको ज्यान गएको थियो। उक्त घटनाबारे जाँचबुझ आयोग बन्यो। उनै, भट्टराई आयोगको सदस्य बने। आयोगले आफ्नो प्रतिवेदन शुक्रबार गृहमन्त्री श्रेष्ठलाई बुझायो। उक्त प्रतिवेदनमा मन्त्री ज्वालालाई दोषी देखाइएको थियो। गृहमन्त्री श्रेष्ठले आइतबार बसेको मन्त्रीपरिषद बैठकमा उक्त प्रतिवेदन प्रधानमन्त्रीलाई बुझाए। त्यस क्रममा उपप्रधान तथा गृहमन्त्री श्रेष्ठ र भौतिकमन्त्री ज्वालाबीच चर्कै विवाद भएको एक मन्त्रीले जानकारी दिए। आफूले कारबाही गर्न भनेर अख्तियारलाई पत्राचार गरेका व्यक्ति नै आयोगमा बसेर पूर्वाग्रही प्रतिवेदन बनाइएको मन्त्री ज्वालाको तर्क थियो। त्यसैकारण उनले आफूलाई दोषी ठहर गरिएको प्रतिवेदन अध्ययन गर्न पाउनुपर्ने तर्क मन्त्रिपरिषद्मा गरेका थिए। तर, गृहमन्त्री श्रेष्ठले दिन मानेनन्। गृहमन्त्री श्रेष्ठले सरकारको प्रतिवेदन पार्टीपार्टीलाई दिन नमिल्ने तर्क गरे। त्यसको प्रतिवाद गरेका थिए अर्का उपप्रधान तथा रक्षामन्त्री पूर्णबहादुर खड्काले। उनले एउटा कुनै दलको सरकार हो कि गठबन्धनको भनी प्रश्न गरेका थिए। मन्त्रीबीच चर्को विवादपछि प्रधानमन्त्रीले तीन जना मन्त्रीसँग छुट्टै छलफल गरेका थिए। नक्कली लाइसेन्स प्रकरणमा संलग्न पाइएपछि कारबाहीका लागि सिफारिस गरिएका व्यक्तिले पूर्वाग्रही रूपमा बनाएको प्रतिवेदनको काम छैन, एकीकृत समाजवादीका सचिव जीवनराम श्रेष्ठले भने, बालकुमारीमा गोली हान्न निर्देशन दिने र गोली हान्ने निर्दोष हुने, बाटोमा हिँडेको मन्त्री दोषी हुने भन्ने पनि कहीँ तर्क हुन्छ ? यो पनि पढ्नुहोस बालकुमारीमा आगजनी भएको गाडी यातायात मन्त्री ज्वालाको भएको पुष्टि बालकुमारीमा प्रहरीले चलाएको गोलीबाट एकजनाको मृत्यु बालकुमारीमा प्रहरीको गोली लागेर घाइते भएका अर्का युवाको पनि मृत्यु बालकुमारी घटना : सिडियोलाई गृह मन्त्रालय र एसएसपीलाई प्रहरी हेडक्वाटर तानियो बालकुमारी घटना : गृहमन्त्रीको राजीनामा माग गर्दै माइतीघरमा युवाहरुको प्रदर्शन (तस्बिर) बालकुमारी घटनामा ज्यान गुमाएका परिवारलाई राहतस्वरुप १०१० लाख दिने सरकारको निर्णय बालकुमारी घटनामा इपीएस शाखाका निर्देशकसहित तीन जना निलम्बित, सिडिओ र प्रहरी प्रमुखलाई फिर्ता बोलाइयो बालकुमारी प्रदर्शनमा पक्राउ परेका ७३ जना रिहा मन्त्री ज्वालाको गाडीमा आगजनी र मन्त्रीको ज्यानको सवाल भएकाले प्रहरीले बल प्रयोग गर्यो बालकुमारी काण्ड : कोरिया रोजगारी गुम्ने संशय बालकुमारी घटनामा दोषी जोसुकै होस् कारवाही गर्छौं : गृहमन्त्री बालकुमारी घटना : सुर्खेतमा प्रदर्शनकारीद्वारा प्रशासन घेराउ बालकुमारी घटनामा मन्त्री ज्वाला दोषी छैनन् : माधव नेपाल भीम रावलको आक्रोश : बालकुमारी घटना गणतन्त्रविरुद्धको डिजाइनमा भयो भनेर प्रधानमन्त्रीले मोड्न खोज्दैछन् पुल निर्माणको माग गर्दै सरोकारवालाको मन्त्री ज्वालालाई ध्यानाकर्षण बालकुमारीमा चुकेको गृह प्रशासन करिब एक लाख नक्कली लाइसेन्स रद्द गर्दैछौं : यातायात मन्त्री बालकुमारी घटना : जाँचबुझ आयोगको म्याद थपियो ३ अर्बको नक्कली लाइसेन्स किनबेच भएको छ जाँचबुझ आयोगले बुझायो बालकुमारी घटनाको प्रतिवेदन बालकुमारी घटना : मन्त्री ज्वालालाई तत्काल बर्खास्त गरेर कारबाही गर्न एमालेको माग भौतिक मन्त्रीलाई बर्खास्त गर्न एमालेको माग बालकुमारी घटनामा प्रधानमन्त्रीको जवाफ : प्रतिवेदन अध्ययनपछि दोषीमाथि कारवाही हुन्छ"
"नमुना प्रयास, नमुना पालिका","मजबुत सहकार्य, संघ र प्रदेश सरकारको सहयोग र समुदाय परिचालन नै हुन्। यी पालिकाहरूले गरेको नमुना कामलाई थाँती राखेर हेर्ने हो भने देशभरका धेरै पालिकालाई विकृति र विसंगतिको चाङमा भेट्न सकिन्छ। दुई दशक जनप्रतिनिधिविहीन भएको स्थानीय तहले पछिल्ला ६ वर्षमा गरेको काम सराह्रनीय देखिएको छ। विकट र दूरदराजमा पनि अनेकन राम्रा कामको सुरुआत हुनु संघीयता कार्यान्वयनको सफलताको सूचक हो भन्दा अत्युक्ति हुँदैन। मुस्किलले तीन लाख रूपैयाँ पाउने गाउँ विकास समितिहरू स्थानीय सरकार अर्थात् गाउँका सिंहदरबारमा परिणत भएपछि उनीहरू अर्बौंको बजेटको पहुँचमा पनि पुगेका छन्। जसले संघ सरकारजस्तै स्वायत्तसरह भएकाले योजना र कार्यान्वयनमा पनि परिणाम देखाउन सक्ने हैसियतमा पुर्याएको छ। यसबीच प्रायः स्थानीय तहले आफ्ना सबै वडामा सडक सञ्जाल विस्तार गरेको छ। विकासका अन्य पूर्वाधार, शिक्षा र स्वास्थ्यको सूचकांकमा पनि स्तर वृद्धि गरेका छन्। स्थानीय सरकारहरू भएकै कारण सिंहदरबारले नदेखेको दूरदराजमा विकासले चिहाउने अवसर पाउन थालेका हुन्। सानातिना सरकारी कामका लागि पनि सदरमुकाम धाउनुपर्ने बाध्यतासमेत मुलुकभर रहेका ७ सय ५३ स्थानीय तहले लगभग अन्त्य गरिसकेका छन्। केही स्थानीय तहले गरेका नमुना कामले देशभर नै सकारात्मक सन्देश दिएका छन्। बुटवलमा भएको सडक विस्तार, तिलोत्तमाले कायम गरेको सुशासन, भरतपुर, वालिङलगायत स्थानीय तहले गरेका काम वास्तममै सबै प्रदेशका पालिकाहरूले सिक्न लायक छन्। आखिर यी पालिकाहरूले आफूलाई कसरी नमुना बनाउन सके ? जनप्रतिनिधि र कर्मचारीको स्थानीय तहलाई अब्बल बनाउने हुटहुटी, मजबुत सहकार्य, संघ र प्रदेश सरकारको सहयोग र समुदाय परिचालन नै हुन्। यी पालिकाहरूले गरेको नमुना कामलाई थाँती राखेर हेर्ने हो भने देशभरका धेरै पालिकालाई विकृति र विसंगतिको चाङमा भेट्न सकिन्छ। अझ भ्रष्टाचारको दलदलमै भासिएका पनि कैयौं उदाहरण पाउन सकिन्छ। कतिसम्म भने जनप्रतिनिधि र कर्मचारीको कमिसन र कमाउधन्दामा लागेको घामजस्तै छर्लंग छ। पार्टी, नातागोता र व्यक्तिकेन्द्रित योजना र कामले त स्थानीय तहको प्रगतिमात्र कमजोर बनेको छैन, देश विकासलाई नै दशकपछि धकेलिदिएका छन्। समग्रमा संघीय संरचनामाथि नै वितृष्णा फैलाएका छन्। इच्छाशक्ति हुने पालिकाहरूले अन्य पालिकासरह संघ र प्रदेशबाट प्राप्त गर्ने बजेट, अनुदान र जनशक्तिबाटै राम्रा काम गरेर देखाएका छन्। उनीहरूले जनताको पक्षमा उत्तरदायी भएर काम गर्ने हो भने आफ्नो पालिकालाई नमुना बनाउन सकिन्छ भन्ने उदाहरण दिएका छन्। जुन मुलुकभरका सबै स्थानीय सरकारले सिक्न ढिला भइसकेको छ।"
मधेसलाई उपाधि,"काठमाडौं : मधेस प्रदेशले मनमोहन स्मृति यू१६ राष्ट्रिय क्रिकेट प्रतियोगिताको उपाधि जितेको छ। पोखरा रंगशालाको क्रिकेट मैदानमा सोमबार भएको फाइनलमा सुदूरपश्चिम प्रदेशलाई पाँच विकेटले पराजित गर्दै मधेसले उपाधि जितेको हो। सुदूरपश्चिमले दिएको ८७ रनको लक्ष्य मधेसले २०४ ओभरमा पाँच विकेट गुमाउँदै पूरा गरेको थियो। मधेसका परिमार्जन यादवले अविजित ३० रन बनाए। यस्तै मोहमद अमौनले २० र प्रियांसु कर्णले १३ रनको योथदान दिए। सुदूरपश्चिमका डम्बर माझीले दुई विकेट लिए। यसअघि टस जितेर ब्याटिङ रोजेको सुदूरपश्चिमले २०२ ओभरमा सबै विकेट गुमाउँदै ८६ रनको योगफल तयार पारेको थियो। सुदूरपश्चिमका विशाल विष्टले २४, निराजन गौतमले १८ र सचिन साउदले १४ रन बनाए। मधेसका धिरेन्द्र पासवानले चार विकेट लिए। यस्तै रोहन यादवले तीन विकेट हात पारे। उपाधिसँगै मधेसले एक लाख रुपैयाँ पुरस्कार पायो। उपविजेता सुदूरपश्चिमले ५० हजार रुपैयाँमा चित्त बुझायो। प्रतियोगितामा मधेस प्रदेशका चन्दन राम सर्वोकृष्ट खेलाडी घोषित हुँदा सुदूरपश्चिमका डम्बर माझी उत्कृष्ट बलर र मधेसका राहुल हक अन्सारी उत्कृष्ट ब्याटर चुनिए। प्रतियोगितामा सात प्रदेश र आयोजकको एक गरी आठ टोलीको सहभागिता थियो।"
जनश्रमदानबाटै ३ करोडमा गुम्बा निर्माण,"सिन्धुपाल्चोक : सिन्धुपाल्चोकको पाँचपोखरी थाङ्पाल गाउँपालिका२ बरुवामा जनश्रमदानबाट ३ करोड लागतमा गुम्बा निर्माण गरिएको छ। ७ सय वर्ष पुरानो शंक क्षेलिङ गुम्बा भूकम्पले भत्काएपछि जनश्रमदानबाट २०७७ सालबाट निर्माण सुरु गरेको गुम्बा निर्माण समितिका अध्यक्ष सत्यमान तामाङले बताए। निर्माण कार्य सकिएको छ, अब मुर्ति स्थापना, रङ, बुट्टा भर्ने लगायतका काम बाँकी छ, तामाङले भने। ४८ घर गुठी रहेको गुम्बा १ रोपनी जग्गामा निर्माण भएको छ। बौद्ध धर्म अनुसारका हरेक संस्कार गर्नका बौद्धमार्गीलाई लक्षित गर्दै गुम्बा निर्माण सुरु गरिएको गुम्बा निर्माणमा देश विदेशमा रहेका दाताबाट प्राप्त भएको सहयोग र जनश्रमबाट गुम्बा निर्माणका कामलाई जारी रहेको समितिले जनाएको छ। राष्ट्रिय पुनर्निर्माण प्राधिकरणको गुम्बा निर्माण गर्नुपर्ने सूचीमा शंक क्षेलिङ गुम्बा रहे पनि अहिलेसम्म पनि कुनै निकायबाट सहयोग नपाएको स्थानीयले बताएका छन्। अहिलेसम्म जनश्रमदानबाट निर्माण गरियो, स्थानीय कर्म वाङ्जेनले भने, १ सय ६७ दिनसम्म श्रमदानमा सहभागी भयौं। अबका दिनमा बाँकी काम सम्पन्न गर्नका लागि सरकारी निकायहरूलाई भनिरहेका छौं। ५० लाख रुपैयाँ कोषमा भएको रकमबाट सुरु गरिएको गुम्बा निर्माणमा जनश्रमदानबाट ३० लाख, पाँचपोखरी थाङ्पाल गाउँपालिकाबाट ३० लाख र गुठियार लगायत आफन्तबाट उठेको करिब ७० लाख रुपैयाँ हालसम्म गुम्बा निर्माणमा खर्च भएको समितिका अध्यक्ष तामाङले जानकारी दिए। पटक पटक संघ र प्रदेश सरकारलाई गुम्बाका बारेमा ध्यानाकर्षण गराउँदा समेत कुनै पनि सहयोग प्राप्त नभएको स्थानीय ग्याल्जेन स्याङ्बोले भने। सरकारले वास्ता नगरेपछि समुदाय आफैले गुम्बा निर्माणको काम अगाडि बढाएका हौं, उनले भने, अहिले श्रमदानबाट पनि यति धेरै काम हुने रहेछ भन्ने सन्देश दिन सकिएको छ। भूकम्पले गुम्बा भत्काएको र आसपासमा अर्को गुम्बा नभएका कारण स्थानीयलाई पूजा गर्न निकै कठिन भएको प्रमुख लामा छेवाङ ग्याल्बो लामाले बताए। बर्खामा पानी पर्ने, हिउँदमा हावा चल्ने, खुला ठाउँमा पूजा गर्नुपर्दा धेरै समस्या हुने गरेको थियो, उनले भने, हाम्रो समुदायमा मर्दापर्दा हरेक काम गुम्बामा नै हुन्छ। अहिले गुम्बा निर्माणले तीव्रता लिएसँगै यी समस्या समाधान हुने आशा छ। पाँचपोखरीमा ४१ वटा गुम्बा पुनर्निर्माण गर्नुपर्ने पाँचपोखरी गाउँपालिकाका अध्यक्ष टासी लामाले बताए। ४१ वटा गुम्बा निर्माण गर्नुपर्ने छ, बल्ल ५६ वटा बन्यो अरु पनि क्रमशः बनाउने योजना छ, उनले भने गाउँपालिकाको आन्तरिक स्रोत अत्यन्तै न्यून रहेकाले पनि गुम्बा, मठमन्दिर लगायतका क्षेत्रमा उल्लेख्य प्रगति गर्न सकिएको छैन। बौद्ध धर्मावलम्बीहरूको विवाह, व्रतबन्ध लगायतका पुनित कार्यहरू गुम्बामा आयोजना गरिन्छ। पुनर्निर्माणमा ढिलाइ हुँदा यो समुदायलाई समस्या आफ्नो रीतिरिवाजमा समस्या परिरहेको उनले बताए। पालिका भित्र रहेका गुम्बा तथा अन्य धार्मिक संरचनाको पुनर्निर्माण र संरक्षणका लागि गाउँपालिकाले स्रोतले भ्याएसम्म आवश्यक सहयोग गर्ने लामाले बताए। राष्ट्रिय पुनर्निर्माण प्राधिकरण, जिल्ला आयोजना कार्यान्वयन एकाइ, अनुदान व्यवस्थापन तथा स्थानीय पूर्वाधार कार्यालयका अनुसार २०७२ को विनाशकारी भूकम्पले सिन्धुपाल्चोकमा रहेका १ सय ९० गुम्बामा क्षति पुगेको थियो।"
झापामा जंगली हात्तीको आक्रमणबाट एक महिला घाइते,झापा : झापामा जंगली हात्तीको आक्रमणबाट एक महिला घाइते भएकी छिन्। मेचीनगर नगरपालिका१२ स्थित पाथीभरा टोलका ४५ जना महिला मंगलबार दिउँसो साढे १२ बजे घर नजिकैको कालिका सामुदायिक वनमा दाउरा खोज्न गएका थिए। दाउरा खोज्दै हिँडेकामध्ये ३१ वर्षीया चन्द्र कुमारी आङदाम्बेलाई जंगली हात्तीले आक्रमण गरेका थिए। एउटा जंगली हात्तीको आक्रमणबाट उनको टाउको र शरीरको विभिन्न भागमा चोट लागेको छ। घाइते भएका उनलाई उपचारका लागि बिर्तामोडस्थित बीएण्डसी अस्पताल पठाइएको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए। वनमा घटना भए लगतै प्रहरी चौकी चारआली र इलाका प्रहरी कार्यालय धुलाबारीको टोली घटनास्थल पुगेका थिए।
वीरगन्जमा कर्फ्यु जारी रहने,वीरगन्ज : सर्वदलीयसर्वपक्षीय बैठकपछि मंगलबार साँझ बसेको जिल्ला सुरक्षा समितिको बैठकले सोमबारदेखि जारी कर्फ्युलाई निरन्तरता दिने निर्णय गरेको छ। अवस्था अझै पूर्ण नियन्त्रणमा आइनसकेकाले जारी कर्फ्युलाई निरन्तरता दिने निर्णय गरिएको सहायक प्रमुख जिल्ला अधिकारी लम्सालले जानकारी दिए। यसैबीच कर्फ्यु लगाउँदा पनि मंगलबार वीरगन्जको अवस्था दिनभर तनावग्रस्त रह्यो। कर्फ्यु लागे पनि वीरगन्जका ठाउँ ठाउँमा हिन्दुवादीहरूले टायर बालेर प्रदर्शन गरेका थिए। घडिअर्वामा मंगलबार बिहान टायर बालेर प्रदर्शन गरेकाहरूलाई प्रहरीले लखेट्ने क्रममा प्रदर्शनकारी र प्रहरीबीच झडप भएको थियो। त्यसक्रममा त्यहाँबाट प्रहरीले पाँच जना युवालाई नियन्त्रणमा पनि लिएको थियो। मंगलबार वीरगन्जका विभिन्न स्थानबाट कर्फ्यु उल्लंघन गरेको आरोपमा प्रहरीले ३० भन्दा बढीलाई नियन्त्रणमा लिएको थियो। यसअघि सोमबार वीरगन्जको इदगाह चोकमा भएको झडपमा नेपाल प्रहरी र सशस्त्र प्रहरीका गरी ११ जना सुरक्षाकर्मी घाइते पनि भएका थिए।
हत्याका दुई जना अभियुक्त २१ वर्षपछि पक्राउ,विराटनगर : भोजपुरमा भएको हत्याको घटनामा संलग्न २ जना अभियुक्त २१ वर्षपछि पक्राउ परेका छन्। पक्राउ पर्नेमा टेम्केमैयुङ गाउँपालिका४ (साविकको नागी गाविस१०) का ५४ वर्षीय प्रश्नजंग राई र ५८ वर्षीय सौरज भनिने सौराज राई रहेका छन्। भोजपुर प्रहरी प्रमुख डीएसपी सुदीपराज पाठकका अनुसार विशेष सूचनाका आधारमा दुवै जनालाई सोमबार राति पक्राउ गरिएको हो। प्रश्नजंगलाई भोजपुर नगरपालिका७ र सौराजलाई टेम्केमैयुङ४ बाट पक्राउ गरिएको जानकारी उनले दिए। भोजपुरको टेम्केमैयुङ४ का भीमबहादुर राईको घरमा बस्दै आएका ४० वर्षीय भक्तबहादुर राईको २०५९ माघ २४ गते राति हत्या भएको थियो। प्रश्नजंगसमेतको समूहले काठको चिर्पट र घरेलु हतियार प्रहार गरेर भक्तबहादुरको हत्या गरेको प्रहरीको भनाइ छ। घटनामा संलग्नहरू हालसम्म पक्राउ परेका थिएनन्। डीएसपी पाठकले अपराधका पुराना फायल खोलेर अनुसन्धान गर्दै जाँदा घटना भएको २१ वर्षपछि हत्यामा संलग्नहरू पक्राउ परेको जानकारी दिए। उनका अनुसार भक्तबहादुरको हत्यापछि घटनामा संलग्नहरू वारदातस्थलबाट तत्कालै फरार भएको पाइएको छ। पक्राउ परेकाविरुद्ध कर्तव्य ज्यान मुद्दा चलाउन मंगलबार अदालतबाट म्याद थप गरेर अनुसन्धानको बाँकी प्रक्रिया अघि बढाइएको पाठकले बताए। घटनामा संलग्न अन्य प्रतिवादीहरूको खोजी जारी राखिएको उनको भनाइ छ।
नवलपरासीमा जताततै नदीजन्य पदार्थको अवैध डम्पिङ,"परासी : नवलपरासी जिल्लाका विभिन्न स्थानमा नदीजन्य पदार्थको अवैधरुपमा डम्पिङ गरेर राख्ने कार्य बढेको छ। जिल्लाका स्थानीय तहहरूले नदीजन्य पदार्थको ठेक्का नलगाउँदा चोरी गरेर ल्याइएका नदीजन्य पदार्थलाई डम्पिङ गरेर राख्ने कार्य बढेको हो। चोरी गरेर ल्याइएका ढुंगा, गिट्टी, बालुवालगायतका नदीजन्य पदार्थलाई खोला किनार, सार्वजनिक जग्गा र व्यक्तिका जग्गाहरूमा डम्पिङ गरेर राखिएको छ। त्यसरी डम्पिङ गरेर राखेका नदीजन्य पदार्थलाई पुरानो स्टक भनेर बिक्री गर्ने गरेको पाइएको छ। जिल्लाको सुनवल, बर्दघाट, रामग्राम र सुस्ता गाउँपालिकामा लाखौं रुपैयाँ पर्ने नदीजन्य पदार्थ डम्पिङ गरेर राखे पनि स्थानीय तहले वास्ता नगरेको भन्दै आलोचना बढेपछि जिल्ला समन्वय समितिले सबै पालिका प्रमुखहरूसँग बैठक बसालेर जफत गर्न निर्णय गरेको छ। सोही निर्णयअनुसार पालिकाहरूले अनुमगन गरेर अवैधरुपमा डम्पिङ गरेर राखेका नदीजन्य पदार्थलाई जफत गर्न थालेका छन्। केही पालिकामा एक वर्षदेखि चोरी गरेर डम्पिङ गरी राखेका नदीजन्य पदार्थ फेला परेका छन्। जिल्लाको सुनवल नगरपालिका४ मच्छरमारामा ३४ वर्षअघिदेखि नदीजन्य पदार्थ डम्पिङ गरेर राखेको पाइएको छ। त्यस स्थानमा पहाडजस्तो गरी नदीजन्य पदार्थ डम्पिङ गरेर राखिएको छ। त्यहाँ ४ लाख ४५ हजार घनफिट नदीजन्य पदार्थ रहेको नगरपालिकाले जनाएको छ। सुनवल नगर क्षेत्रका विभिन्न खोलाबाट चोरी गरी ल्याइएका नदीजन्य पदार्थहरू डम्पिङ गरेर राखिएको हो। अनुगमनका क्रममा सुनवल नगरपालिका क्षेत्रमा मात्र करिब ४ लाख ७० हजार घनफिटको हाराहारीमा अवैधरुपमा नदीजन्य पदार्थ डम्पिङ गरेर राखेको हुन सक्ने नगर प्रमुख विमला अर्यालले बताइन्। अहिले नगर क्षेत्रमा अनुगमन गरेर नदीजन्जय पदार्थ जफत गरेका छौं। थोरै मात्रामा रहेकालाई टिपरमार्फत ल्याएर नगरपालिका परिसरमा राखेका छौं। धेरै मात्रामा रहेका स्थानमा नापजाँच गरी मुचुल्का बनाएर सुरक्षित तबरले त्यही राखेका छौं, नगर प्रमुख अर्यालले भनिन्। त्यसरी जफन गरिएका नदीजन्य पदार्थलाई प्रक्रियामार्फत लिलाम गरिने अर्यालले बताइन्। सुनवल क्षेत्रमा मात्र करिब ७० लाख बराबरका अवैध नदीजन्य पदार्थ रहेको अनुमान छ। त्यसैगरी सुस्ता गाउँपालिकाले पनि अवैधरुपमा डम्पिङ गरेर राखेका नदीजन्य पदार्थ जफत गरेको छ। नारायणी नदीबाट चोरी गरी ल्याइएका नदीजन्य पदार्थलाई सार्वजनिक र निजी जग्गामा राखेको पाइएको गाउँपालिका अध्यक्ष टेकनारायण उपाध्यायले बताए। पहिलो चरणमा ४ हजार घनमिटर परिमाणको नदीजन्य पदार्थ जफत गरी लिलाम प्रक्रिया अघि बढेको अध्यक्ष उपाध्यायले जानकारी दिए। दैनिक रुपमा अनुगमन भएको र जफत हुने सबै नदीजन्य पदार्थलाई क्रमशः लिलाम गरिने उपाध्यायले बताए। बर्दघाट क्षेत्रमा पनि अवैधरुपमा राखिएका नदीजन्य पदार्थको अनुगमन गरिने नगर प्रमुख शम्भुलाल श्रेष्ठले जानकारी दिए। त्यहाँ डम्पिङ भन्दा पनि अवैधरुपमा खोलाबाट नदीजन्य पदार्थ निकालेर बिक्री गर्ने गरेको बताइएको छ। खोलाबाट निकालेको नदीजन्य पदार्थ सिधैं बिक्री गर्ने कारण ठूलो परिमाणमा नरहेको एक स्थानीयले बताएका छन्। बर्दघाट क्षेत्रमा खजुरा खोलाबाट व्यापकरुपमा नदीजन्य पदार्थको चोरी हुँदै आएको छ। हाम्रो पालिकामा डम्पिङ गरेर राखेका त्यति धेरै नदीजन्य पदार्थ नहोलान्। तैपनि अनुगमनका क्रममा फेला परे कानुनअनुसार अघि बढ्छौं। नगर प्रमुख श्रेष्ठले भने। यता रामग्राम नगरपालिका क्षेत्रमा पनि अवैधरुपमा नदीजन्य पदार्थ डम्पिङ गरेर राखिएको स्थानीयले बताएका छन्। जिल्लाका सातवटै पालिकाका प्रमुखसहितको गत फागुन १ गतेको बैठकले अवैध नदीजन्य पदार्थ जफत गर्ने निर्णय गरे पनि सो समय बितिसक्दा पनि रामग्राम नगरपालिकाले अनुगमनसमेत गरेको छैन। झरही, तुरिया, भूमही लगायतका खोलाबाट चोरी गरी ल्याइएका नदीजन्य पदार्थलाई सडक छेउका खाली जग्गामा डम्पिङ गरेर राखेको देख्न सकिने स्थानीयको भनाइ छ। नगर क्षेत्रका केही स्थानमा डम्पिङ गरेर राखेको देखेका छौं। केही दिनमा अनुगमन गरेर अवैधरुपमा राखेको भए जफत गछौं, नगर प्रमुख धनपत यादवले भने। जिल्लाको पाल्हीनन्दन, सरावल र प्रतापपुर गाउँपालिकाले ठूला खोला नभएकाले नदीजन्य पदार्थको डम्पिङ पनि नरहेको जनाएका छन्। नदीजन्य पदार्थको ठेक्का नलाग्दा चोरी कार्य बढेकाले केही पालिकाहरूले ठेक्काका लागि आवश्यक पर्ने प्रक्रिया अघि बढाएको जनाएका छन्। सुनवल नगरपालिकाले पानभार, तुरिया, भूमही, विचासय खोलाको ठेक्का लगाउन प्राविधिक मूल्यांकन गरी चुरेमा अनुमतिका लागि पत्राचार गरेको प्रमुख प्रशासकीय अधिकृत चेतनाथ गिरीले बताए। अनुमतिका लागि चुरेमा पत्र पठाएका छौं। त्यहाँबाट अनुमति पाएपछि तत्काल ठेक्का आव्हान गछौं, गिरीले भने। बर्दघाट नगरपालिकाले भने यसवर्ष खजुरा खोलाको ठेक्का नलगाउने जनाएको छ। अन्य क्षेत्रमा ठेक्का लगाउन प्रक्रिया अघि बढाइने नगरपालिकाले जनाएको छ। त्यस्तै सुस्ता गाउँपालिकाले नारायणी नदीको वडा नम्बर ५ बाट नदीजन्य पदार्थका लागि ठेक्का आव्हान गरेपनि ठेक्का नपरेको प्रमुख प्रशासकीय अधिकृत हुमलाल भुसालले बताए। अवैध नदीजन्य पदार्थ जफत हुन थालेपछि केही व्यक्तिहरूले अमानतमा दिन माग गर्न थालेको गाउँपालिकाले जनाएको छ।"
"पूर्वी नाकाबाट चाइनिज लाइटर तस्करी, १२ लाखको लाइटर बरामद","झापा : पूर्वी नाका मेचीनगरका विभिन्न स्थानबाट चाइनिज लाइटर भारत तस्करी भइरहेको पाइएको छ। मेचीनगरको सतिघट्टा, काँकडभिट्टा, नकलबन्दा, बाहुनडाँगी, तिरिङ लगायतको खुला नाकाबाट ठुलो परिणामको चाइनिज लाइटर भारत तस्करी भइरहेको हो। मेचीनगरबाट भारत तस्करी भएको ४० कार्टुन चाइनिज लाइटर पश्चिम बङ्गाल प्रहरीले मंगलबार सिलगुढीबाट बरामद गरेसँगै सो घटनाको पुष्टि भएको हो। स्पेसल अपरेसन ग्रुप (एसओजी) र सिलगुढी प्रहरीले खालपाडा इलाकाको एउटा गोदाममा नेपालबाट अवैध रुपमा भित्राइएको चाइनिज लाइटर बरामद गरेको जनाइएको छ। सिलगुढी प्रहरीले लाइटरसहित गोदाम सञ्चालक ६० वर्षीय ललन महतोलाई पनि पक्राउ गरेको छ। एक लाख २० हजार पिस लाइटरको अनुमानित भारतीय बजार मूल्य लगभग १२ लाख रुपैयाँ तोकिएको छ। सो लाइटर काँकडभिट्टा नाकाबाट अवैध रुपमा भित्राई सिलगुढी पुर्याएको भारतीय प्रहरीको दाबी छ। भारतीय प्रहरीले नेपाली लाइटर भनिए पनि सो लाइटर चाइनिज हो। सुपारी, मरीच, केराउ र छोकडा ल्याउने नेपाली व्यापारीले पछिल्लो समयमा चीनबाट ठुलो परिणाममा लाइटर आयात गरी नेपाल भित्राएका छन्। ती व्यापारी समूहले चाइनिज लाइटर झापाको गोदाममा ल्याएर भण्डारण गरी राखेको छ। ती व्यापारी समूहले नै अहिले चाइनिज लाइटर अवैध रुपमा भारत निकासी गरिरहेको स्रोतको दाबी छ। एक कार्टुन चाइनिज लाइटरको नेपाली मुल्य ७ हजार रुपैयाँ पर्छ। अहिले दाम घटेको हो। पहिला साढे ८ हजार पर्थ्यो, एक कारोबारीले भने, अहिले सिलगुढीमा भारतीय ५ हजार २ सय रुपैयाँमा प्रति कार्टुन बिक्री भइरहेको छ, पहिला ६ हजार ५ सय रुपैयाँसम्म बिक्री हुन्थ्यो। सीमा नाका कटाए बापत लाइनमेनले एक कार्टुनको भारतीय ३ सय अर्थात् नेपाली ४ सय ८० रुपैयाँ पाउँछ। सिधै नेपालदेखि भारतसम्म पुर्याउने ठेक्का लिने कारोबारीलाई नेपाली ८ सयदेखि एक हजारसम्म बच्छ, ती कारोबारीले भने। झापाको अन्य नाकाबाट लाइटर पठाउँदा बढी खर्च लाग्ने भएकाले व्यापारी र कारोबारीले मेचीनगरका विभिन्न नाकाबाट दिनहुँ सीमामा तैनाथ सुरक्षाकर्मीको सेटिङ लाइटर भारत तस्करी गरिरहेको उनको दाबी छ। तस्कर समूहले जलाइदिए सशस्त्र बस्ने टहरा नेपालबाट चाइनिज लाइटर भारत तस्करी गर्ने समूहले मेचीनगरमा सशस्त्र प्रहरीको अस्थायी टहरा (चेक पोस्ट)मा आगो लगाइदिएको छ। गत फागुन ४ गते दिउँसो ३:१५ बजेको समयमा मेचीनगर नगरपालिका७ गैरीगाउँमा तस्कर समूहले प्रस्तावित सीमा सुरक्षा गुल्म काँकडभिट्टाले बनाएको अस्थायी टहरामा आगो लगाएको थियो। सेटिङ मिलाउँदा पनि चाइनिज लाइटर सशस्त्रले बरामद गरेको भन्दै तस्करी समूहले टहरामा आगो लगाइदिएको बताइएको छ। यसअघि पनि सशस्त्र प्रहरीका सादा पोसाकमा खटिएका कर्मचारी र लाइटर तस्कर महिलाबीच हातपात भएको थियो। तस्कर समूहले सशस्त्र बस्ने टहरामा आगो लगाएपछि प्रस्तावित सीमा सुरक्षा गुल्म काँकडभिट्टाले ५ जनाको नाम पहिचान गरी इलाका प्रहरी कार्यालय काँकडभिट्टामा जाहेरी दिएको छ। यता इलाका प्रहरी कार्यालय काँकडभिट्टाका डीएसपी दीपक भारतीले टहरामा आगो लगाएको विषयमा सशस्त्रले केही व्यक्तिका नाममा जाहेरी दिएको र सो घटनाका बारेमा अनुसन्धान भइरहेको बताए। अहिलेसम्म कोही व्यक्ति पक्राउ नपरेको उनको भनाइ छ।"
कलैयामा सद्भाव र्याली हुने,"कलैया : बारामा क्रियाशील राजनीतिक दलले तराईका केही जिल्लामा सामाजिक सद्भाव बिथोल्ने गतिविधि भइरहेको भन्दै त्यसो नगर्न अपिल गरेका छन्। जिल्ला भित्र क्रियाशील १२ राजनीतिक दलका नेतृत्व तथा प्रतिनिधिले एक संयुक्त विज्ञप्ति जारी गर्दै सामाजिक एकता भंग हुने कुनै पनि गतिविधि नगर्न अपिल गरेका हुन्। पछिल्लो समय सामाजिक सद्भाव एवम् धार्मिक सहिष्णुतामाथि खलल पुग्ने गतिविधिप्रति ध्यानाकर्षण भएको भन्दै दलको नेतृत्वले सबै धर्म र संस्कृतिको सम्मान गर्न तथा एकआपसमा एकता कायम राख्न आग्रह गरेका छन्। जिल्ला भित्र जातीय सद्भाव बिथोल्ने गतिविधि नगर्न आग्रह गर्दै राजनीतिक दलले त्यस्ता गतिविधि कानुनविपरीत हुने समेत जनाएका छन्। विज्ञप्तिमा सामाजिक सद्भाव बिथोल्ने सामग्रीहरु सामाजिक सञ्जालमा नराख्न र त्यस्ता गतिविधि गर्नका लागि उकास्ने काम समेत नगर्न अनुरोध गरिएको छ। संयुक्त विज्ञप्तिमा नेकपा एमाले बाराका अध्यक्ष एवम् कलैया उपमहानगरपालिकाका नगर प्रमुख विनोद साह, नेपाली कांग्रेसका प्रतिनिधि चन्द्रिकाप्रसाद गुप्ता, नेकपा माओवादी केन्द्रका प्रतिनिधि मुकेश साह, राष्ट्रिय स्वतन्त्र पार्टीका जिल्ला संयोजक चन्दनकुमार स्वर्णकार, राष्ट्रिय प्रजातन्त्र पार्टीका जिल्ला अध्यक्ष गिरधारीप्रसाद चौधरी, जनता समाजवादी पार्टीका जिल्ला अध्यक्ष रामबाबुप्रसाद यादव, जनमत पार्टीका जिल्ला अध्यक्ष शिवनाथ पटेल, एकीकृत समाजवादी पार्टीका क्षेत्रीय संयोजक वीरेन्द्रप्रसाद यादव, नागरिक उन्मुक्ति पार्टीका मधेस प्रदेश अध्यक्ष रामचन्द्र चौधरी, नेपाल मजदुर किसान पार्टीका जिल्ला अध्यक्ष मुक्ति यादव, विवेकशील साझा पार्टीका जिल्ला अध्यक्ष डा सुशील साह र नेपाल जनता दलका केन्द्रीय सदस्य गोपाल दासले हस्ताक्षर गरेका छन्। कलैयामा बुधबार सर्वपक्षीय सद्भाव र्याली हुने कलैयामा बुधबार बिहान सर्वपक्षीय सद्भाव र्याली हुने भएको छ। जिल्ला प्रशासन कार्यालय बाराको नेतृत्वमा बिहान ७:३० बजे सद्भाव र्याली हुने भएको हो। जिल्ला प्रशासन कार्यालय परिसरबाट निस्कने सद्भाव र्यालीमा सहभागी हुन् कार्यालयले सामाजिक संजाल फेसबुकमार्फत अपिल गरेको छ। पछिल्लो समय केही जिल्लामा सामाजिक सद्भाव बिग्रने गतिविधि देखिएको भन्दै कार्यालयले सामाजिक एकता बलियो रहेको सन्देश प्रवाह गर्न सद्भाव र्यालीको आयोजना गरेको हो। जिल्ला प्रशासन कार्यालय परिसर कलैयाबाट सर्वपक्षीय सद्भाव र्याली आयोजना गरिएको हुँदा सबै राजनीतिक दल, जनप्रतिनिधि , धार्मिक संघसंस्था, नागरिक समाज, सञ्चारकर्मी, शिक्षक, कर्मचारी, सुरक्षाकर्मी, स्थानीय क्लबलगायत आम बारा निवासी दिदीबहिनी, दाजुभाइलाई र्यालीमा उपस्थित भई सामाजिक सद्भाव कायम गर्ने कार्यमा योगदान पुर्याउनुहुन हार्दिक अनुरोध छ, जिल्ला प्रशासन कार्यालय बाराको अपिलमा भनिएको छ। यसअघि बाराका प्रमुख जिल्ला अधिकारी शशिधर घिमिरेको अध्यक्षतामा बसेको सर्वपक्षीय बैठकले सामाजिक सद्भाव बिग्रन नदिनका लागि दलीय भूमिका निर्वाह गर्ने सम्बन्धमा छलफल भएको थियो। छलफलमा सामाजिक सद्भाव र एकता बिग्रन नदिने प्रतिवद्धता जनाएका राजनीतिक दलले संयुक्त अपिल जारी गरेका हुन्।"
सर्वोच्चले भन्यो भीआईपी सवारीका नाममा सडक बन्द नगराउनू,काठमाडौं : सर्वोच्च अदालतले भीआईपी सवारीका नाममा सडक बन्द नगराउन सरकारका नाममा परमादेश जारी गरेको छ। करिब ६ वर्षअघि अधिवक्ता ज्ञानेश्वर कोइरालाले दायर गरेको रिटमाथि सुनुवाइ गर्दै न्याायाधीश मनोजकुमार शर्मा र महेश शर्मा पौडेलको संयुक्त इजलासले उक्त आदेश जारी गरेको हो। भीआईपीको सवारीका नाममा सडक बन्दा गराउँदा सर्वसाधारणहरूले सास्ती खेप्नु परेपछि अधिवक्ता कोइरालाले १९ माघ २०७४ सालमा सर्वोच्चमा रिट दायर गरेका थिए। भीईपीका नाममा सडक बन्द गराउँदा सर्वसाधारण नागरिकको स्वतन्त्रता नै हनन भएको जिकिर गर्दै अधिवक्ता कोइरालाले रिट दायर गरेका थिए। रिटमा प्रधानमन्त्री तथा मन्त्रिपरिषदलाई प्रतिवादी बनाइएको थियो। रिटमाथि सुनुवाइ गर्दै ०७४ साल माघ २३ गते न्यायाधीश तेजबहादुर केसीको एकल इजलासले कारण देखाउ आदेश जारी गरेको थियो। सर्वोच्चले लिखित जवाफ मागेपछि गृहमन्त्रालयले जवाफ पठाउँदै औपचारिक समारोहमा सरिक हुन जाँदा र फर्किदा केही समयको लागि सवारी साधन रोकेको अवस्थालाई व्यक्तिको स्वतन्त्रता हनन् भन्न नमिल्दै भन्दै रिट खारेजको माग गरेको थियो। प्रधानमन्त्री तथा मन्त्रिपरिषदको कार्यालयले पनि लिखित जवाफमा रिट खारेजीको माग गरेको थियो। रिटमाथि सुनुवाइका लागि २३ पटक पेशी तोकिएको थियो।
"हत्या गरिएको युवकको पहिचान, २ जना पक्राउ","कपिलवस्तु : टाउको काटेर हत्या गरी गाडिएको अवस्थामा फेला परेको शवको पहिचान भएको छ। महाराजगंज नगरपालिका६ भलवारीका २७ वर्षीय शिवकुमार कुर्मी रहेको जिल्ला प्रहरी कार्यालयले जनाएको छ। टाउको नरहेको शव सोमबार फेला परेको र आज पहिचान खुलेको प्रहरीले जनाएको छ। पोष्टमार्टम पछि शव बुझ्नका लागि परिवार बुटवल गएका प्रहरी नायब उपरीक्षक हरिबहादुर वलीले बताए। शिव शनिबार बिहेका लागि हिँडेका उनका बुबा रामपति कुर्मीले बताए। तौलिहवामा एउटा शव फेला परेको खबर पाए पछि जिल्ला प्रहरी कार्यालयमा सम्पर्क गर्दा छोराको कपडा र अन्य हुलियाबाट आफ्नै छोरा हो भन्ने पहिचान खुल्यो, 'मृतकका पिता कुर्मीले भने, घटनामा संलग्न रहेका सबैलाई पक्राउ गरी कडा कारवाही हुनु पर्यो।' शिवकुमारको शव जलाएर गाडिएको अवस्थामा आइतबार राति कपिलवस्तु नगरपालिका४ पिपरी गाउँदेखि दक्षिण तर्फको नहरको कुलोमा शव फेला परेको हो।"
"कोशी अस्पतालमा रोकिएन मनोमानी, चिकित्सक नियुक्त गर्न अर्को चलखेल","विराटनगर : कोशी प्रदेशकै सबैभन्दा ठूलो सरकारी स्वास्थ्य संस्था विराटनगरस्थित कोशी अस्पतालमा चिकित्सक नियुक्त गर्न फेरि अर्को चलखेल भइरहेको पाइएको छ। अस्पताल प्रशासन र विकास समितिको मिलेमतोमा ३ जना मेडिकल अधिकृतलाई नियुक्ति दिन मनमौजी हिसाबले विज्ञापन गरिएको फेला परेको हो। विकास समितिको निर्णयबिना नै अस्पतालले ३ महिने सेवा करारका लागि भनेर फागुन ४ गतेको मिति राखी ७ दिने सूचना वेबसाइटमार्फत सार्वजनिक गरेको छ। सार्वजनिक हिसाबले सञ्चार माध्यममार्फत विज्ञापन गरिएको छैन। रिक्त दरबन्दीमा आठौं तहका चिकित्सक नियुक्त गर्ने भनेर दरखास्त आह्वान गरिए पनि आफूनिकटलाई भित्र्याउन व्यापक चलखेल भइरहेको स्रोतले बतायो। स्रोतका अनुसार खुला प्रतिस्पर्धाबिना अन्तरर्वार्ताको भरमा मात्रै चिकित्सक नियुक्तिका लागि सूचना जारी गरेर ठूलो आर्थिक चलखेल गरिएको छ। अस्पतालले एमबीबीएस वा सो सरहको उपाधि प्राप्त गरेका फरेन्सिक विज्ञ, जनरल सर्जन र माइक्रोबायोलोजिस्टको माग गर्दै शंकास्पद एवं विवादास्पद हिसाबले दरखास्त आह्वान गरेको हो। दरखास्त दिने व्यक्ति सम्बन्धित विषय (फरेन्सिक मेडिसिन, जनरल सर्जरी र माइक्रोबोयोलोजी तथा इन्फेक्सियन रोग)मा स्नातकोत्तर उपाधि प्राप्त गरी काउन्सिलमा दर्ता भइ अध्यावधिक भएको हुनुपर्ने सूचनामा उल्लेख छ। आठौं तहका मेडिकल अधिकृतलाई अन्तरर्वार्ताका भरमा मात्रै नियुक्ति दिन खोजिनुले चलखेल प्रष्ट हुन्छ, एक चिकित्सक भन्छन्, यसमा अस्पताल विकास समितिका अध्यक्ष डा फरवार्ड सिलवाल, मेडिकल सुपरिटेन्डेन्ट डा चन्द्रभाल झालगायतको स्वार्थ जोडिएको छ। उनका अनुसार आर्थिक चलखेल गरेर चिकित्सक नियुक्त गर्ने तयारी भइरहँदा पनि सरोकारवाला निकायले चासो दिएका छैनन्। विभागीय प्रमुखलाई समेत थाहा नदिइकन मेडिकल अधिकृत नियुक्तिका लागि सुटुक्क विज्ञापन गरेको पाइएको छ। विकास समितिका सदस्यहरु पनि अनभिज्ञ छन्।अस्पतालको सर्जरी विभागका प्रमुख डा रवि बस्ताकोटीले नयाँ जनरल सर्जन नियुक्तिको विषयमा आफूलाई थाहा नभएको बताए। चिकित्सक नियुक्ति गर्नुअघि अस्पताल प्रशासनले विभागीय प्रमुखसँग राय परामर्श लिनुपर्ने हो। नियुक्तिमा विभागीय प्रमुखको सिफारिस आवश्यक हुन्छ, उनी भन्छन्, कसरी र कुन आधारलाई टेकेर विज्ञापन गरियो भन्ने थाहा भएन। नियम नमान्नु राम्रो हैन। जनशक्ति आवश्यक छ कि छैन र कति जनालाई कसरी नियुक्त गर्दा उपयुक्त हुन्छ लगायतका विषयमा विभागीय प्रमुखसँग छलफल गर्नुपर्ने डा बस्ताकोटीको भनाइ छ। बस्ताकोटीको भनाइले पनि मेडिकल अधिकृत नियुक्तिमा ठूलो चलखेल भइरहेको प्रष्ट हुन्छ। अस्पतालले यसअघि माघ ४ गते २१ दिनको म्याद दिँदै आठौं तहको १० जना मेडिकल अधिकृत, सातौं तहको १ जना नर्सिङ अधिकृत, पाँचौं तहको ३० जना स्टाफ नर्स, २ जना बायोमेडिकल टेक्निसियन र ७ जना फार्मेसी सहायक गरेर ५० जना कर्मचारी भर्नाका लागि दरखास्त आह्वान गरेको थियो। मेसु झाका अनुसार मेडिकल अधिकृतमा ५८, नर्सिङ अधिकृतमा ४३, स्टाफ नर्समा ३ सय ९६, बायोमेडिकल टेक्निसियनमा ७ र फार्मेसी सहायकमा १ सय ४९ जनाको दरखास्त परेको छ। तर, परीक्षाका लागि अलगअलग मापदण्ड बनाउँदै चलानी नम्बर र पत्र संख्या क्रमबद्ध नराखिकन तथा पत्र संख्या नै गायब पारेर अस्पतालले विवादास्पद सूचना जारी गरेको भनेर त्यसलाई रद्द गर्नुपर्ने आवाज बारम्बार उठिरहेको थियो। त्यतिबेला आठौं तहको मेडिकल अधिकृत, पाँचौं तहको स्टाफ नर्स एवं पाँचौं तहको फार्मेसी सहायकमा लिखित र अन्तरर्वार्ता तथा सातौं तहको नर्सिङ अधिकृत र पाँचौंको बायोमेडिकल टेक्निसियनमा अन्तर्वार्ताका माध्यमबाट मात्रै नियुक्ति दिने गरी विवादास्पद हिसाबले विज्ञापन गरिएको थियो। पाँचौं तहलाई लिखित र अन्तर्वार्ता दुवै लिने गरी दरखास्त आह्वान गरिँदा त्योभन्दा माथिको सातौं तहलाई अन्तर्वार्ता मात्रै लिएर नियुक्ति दिने भनिएको हो। एउटै सूचनामा अलगअलग मापदण्ड बनाएर विभेदपूर्ण तरिकाले कर्मचारी भर्नाको विज्ञापन गरिएपछि जिल्ला प्रशासन कार्यालय मोरङ र अख्तियार दुरुपयोग अनुसन्धान आयोगले छानबिन एवं अनुसन्धान सुरु गरिएको जनाएका थिए। दुवै निकायले अनुसन्धानको प्रक्रियालाई कहाँ पुर्याए भन्ने यकिन छैन। सम्बन्धित निकायले गरेको भनिएको छानबिन एवं अनुसन्धान नै शंकास्पद छ, स्रोतले भन्यो, अनुसन्धान गर्दैछौं भनेर बाहिर हल्ला गर्दै झारो टार्ने मेलो भइरहेको छ। यस विषयमा बुझ्न खोज्दा मोरङका प्रमुख जिल्ला अधिकारी प्रेमप्रसाद भट्टराई सम्पर्कमै आउन चाहेनन्। अख्तियार दुरुपयोग अनुसन्धान आयोग इटहरीका प्रमुख एवं सहसचिव सुरेश न्यौपानेले अस्पतालमाथि छानबिन जारी रहेको बताए। कर्मचारी भर्नाका लागि गलत तरिकाले विज्ञापन गरिएको विषय आएपछि कागजात मागेर अध्ययन गर्ने काम भइरहेको छ, उनले भने, राम्रोसँग छानबिन गर्छौं र बदमासी गरेको पुष्टि भए कारबाही अघि बढाउँछौं। मेडिकल अधिकृत नियुक्तिको पछिल्लो विज्ञापनका बारेमा भने जानकारी नभएको न्यौपानेको भनाइ छ। अख्तियारसमेतका निकायले छानबिन जारी रहेको बताइरहँदा पुनः बदमासीपूर्ण हिसाबबाट मेडिकल अधिकृत भर्नाका लागि विज्ञापन गरिएको अस्पतालकै एक कर्मचारी बताउँछन्। उनका अनुसार अस्पतालले माघ ४ गतेको विज्ञापन अनुसार चिकित्सकसहितका कर्मचारी नियुक्तिको प्रक्रिया पूरा गरेको छैन। त्यतिबेला मेडिकल अधिकृतमा २१ दिनको म्याद दिएर दरखास्त आह्वान गरिएको भएपनि अहिले ७ दिनको मात्रै दिइएको छ। अघिल्लो विज्ञापन नै विवादमा परेको छ। त्यसअनुसार नियुक्तिको प्रक्रिया पूरा गरिएको छैन। फेरि विवादास्पद हिसाबले अर्को विज्ञापन गरियो। यसमा ठूलो बदबासी छ, उनले भने। कर्मचारी भर्ना गर्न स्वास्थ्य मन्त्रालयबाट स्वीकृत दरबन्दीलाई नै लुकाएर १ महिनाअघि गरिएको विज्ञापनको प्रक्रिया पूरा नहुँदै अन्तर्वार्ता मात्रै लिएर सेटिङमा मेडिकल अधिकृत भर्नाका लागि १ महिनापछि पुनः विज्ञापन गरिएको ती कर्मचारी बताउँछन्। त्यतिबेला स्वास्थ्य मन्त्रालयबाट १२ जना मेडिकल अधिकृतको दरबन्दी स्वीकृत भएर आएकोमा १० जनाका लागि मात्रै दरखास्त आह्वान गरिएको थियो। उनका अनुसार १ महिनाअघि दरखास्त अवधि २१ दिनको दिएर लिखित र अन्तर्वार्तामार्फत मेडिकल अधिकृत भर्ना गर्ने भनिए पनि त्यही पदका लागि अहिले पुनः विज्ञापन गरेर ७ दिनको मात्रै म्याद दिँदै अन्तर्वार्ताको भरमा नियुक्ति दिन खोज्नुले सेटिङ प्रष्ट हुन्छ। उनले मेडिकल अधिकृतका लागि १ महिनाको अन्तरमा अलगअलग मापदण्डको विज्ञापन गर्नुले नियत सही देखिँदैन। अनेक हतकण्डा अपनाएर १ महिनाभित्रमा एउटै पदमा भर्नाका लागि फरकफरक मापदण्ड बनाउँदै अलगअलग विज्ञापन गरिएको छ। कसैलाई लिखित र अन्तर्वार्ता तथा कोहीलाई अन्तर्वार्ताका भरमा मात्रै नियुक्ति दिन खोजियो। त्यही पदका लागि एउटा विज्ञापनमा २१ दिनको म्याद छ। अर्कोमा ७ दिनको मात्रै म्याद दिइयो। आफूनिकटलाई भित्र्याउन अध्यक्ष र मेसुले मनोमानी गरिरहेका छन्, उनले भने। स्रोतका अनुसार सर्जनमा डा दिवाकर विश्वास, फरेन्सिकमा डा दीक्षान्त पोखरेल र माइक्रोबायोलोजिस्टमा डा धर्निस झालाई नियुक्ति दिने तयारी छ। उनीहरु राजनीतिक एवं व्यावसायिक पारिवारिक पृष्ठभूमिका रहेको बताइएको छ। उनीहरुलाई विकास समिति अध्यक्ष डा सिलवाल र मेसु झाले सिधै अन्तर्वार्ता मात्रै लिएर आठौं तहमा छिराउन खोजिरहेको स्रोतको दाबी छ। आफू निकटकालाई नियुक्ति दिन भइरहेको खुलेआम चलखेल रोक्न सरोकारवालाले चासो दिनुपर्ने एक कर्मचारीको भनाइ छ। उनले अस्पताललाई भर्तीकेन्द्र बनाउने गरी भइरहेको मनपरी झन् बढेर गएको बताए। मेसु झा भने पद एउटै भएपनि मेडिकल अधिकृतको जिम्मेवारी फरकफरक भएको बताउँछन्। आईसीयू, एनआईसीयू र आकस्मिक कक्षमा ड्युटी गर्ने मेडिकल अधिकृत भर्नाका लागि यसअघि विज्ञापन गरिएको थियो। अहिले कन्सलटेन्ट लेबलको मान्छे राख्न खोजिएको हो, उनले भने, एमडी योग्यताको ३ जना विशेषज्ञ नियुक्ति गर्ने तयारी छ। पद एउटै भएपनि कामको उद्देश्य फरक छ। डा झाले एमडी योग्यता भने पनि उनको हस्ताक्षर रहेको सूचनामा भने एमबीबीएस वा सो सरहको उपाधि प्राप्त हुनुपर्ने भनेर मात्रै उल्लेख छ। करारमा नियुक्तिका लागि लिखित परीक्षा लिइरहन नपर्ने दाबी उनी गर्छन्। यसअघि आह्वान गरिएको विज्ञापनमा धेरैको दरखास्त पर्ने भएकाले लिखित र अन्तर्वार्ता दुवै लिने भनिएको थियो। १० जना माग्दा ५८ जनाको आवेदन परेको छ, उनी भन्छन्, तर, अहिले दरखास्त नै धेरै पर्नेवाला छैन। १ साताको मात्रै म्याद दिएर विज्ञापन गरिएको छ। यसअघि आह्वान गरिएको विज्ञापनअनुसारको कर्मचारी भर्ना गर्न बाँकी रहेको र विकास समितिको निर्णयबिना नै पछिल्लो विज्ञापन गरिएको डा झाले स्वीकार गरे। तर, सँगै रहेका विकास समिति अध्यक्ष डा सिलवालले भने निर्णय गरेर नै पछिल्लो विज्ञापन गरिएको जिकिर गरे। अस्पताललाई जनशक्ति अभाव रहेपनि भर्नामा सबैको चित्त बुझाउन नसकिने झाको भनाइ छ। उनका अनुसार अस्पतालमा फरेन्सिक विज्ञ र माइक्रोबायोलोजिस्टको दरबन्दी छैन। सेवा नै अवरुद्ध हुने अवस्था आएपछि कामको सहजता र सेवाग्राहीको सुविधाका लागि नियुक्त गर्न खोजिएको डा झा बताउँछन्। कर्मचारी युनियनले गरायो ध्यानाकर्षण कोशी अस्पताल विकास समिति कर्मचारी युनियनले सरकारी अस्पतालमा बढ्दो मनोमानीलाई दृष्टिगत गर्दै मंगलबार ध्यानाकर्षण गराएको छ। अस्पताल प्रशासन र विकास समितिका नाममा भइरहेका बेथिति रोक्नुपर्ने आशयको १७ बुँदे ज्ञापनपत्र बुझाउँदै युनियनले अस्पताल प्रशासनको ध्यानाकर्षण गराएको हो। मापदण्डविपरीत कर्मचारी पदपूर्तिका लागि गरिएको तयारी रोक्नुपर्ने लगायतका माग राखेर ज्ञापनपत्र बुझाइएको युनियनका अध्यक्ष डा रोशन खड्काले बताए। विकास समिति अध्यक्ष डा सिलवाल र मेसु झाले सँगै ज्ञापनपत्र बुझेका छन्। कर्मचारी भर्नाका लागि मापदण्ड मिचेर गरिएको विज्ञापनले अस्पतालमा कार्यरतको मनोबल गिराएको बताउँदै डा खड्काले अस्पतालका सबै कामकारबाही नियमसंगत हुनुपर्नेमा जोड दिए। नियमित कार्यरत करार र ज्यालादारीका चिकित्सक तथा अन्य प्राविधिक कर्मचारीहरुलाई बेवास्ता गरी सूचना प्रकाशित गरिएको तथा कर्मचारीहरुका बीचमा विभेद र विभाजन गर्ने काम भइरहेको भन्दै युनियनले गम्भीर ध्यानाकर्षण भएको जनाएको छ। यसअघि कोरोना महामारीमा दुःख गरेकाहरुलाई चिकित्सक एवं कर्मचारी भर्नाको विज्ञापनले नसमेट्ने डा खड्काले बताए। कर्मचारी नियुक्तिमा विभागीय प्रमुखसँग सल्लाह नगरिएकोप्रति पनि युनियनले ध्यानाकर्षण भएको जनाएको छ। अस्पतालबाट प्रकाशित कर्मचारी छनौट सम्बन्धी सूचनामा एकरुपता देखिएन। एउटै सूचनामा प्रकाशित पदहरुमा कसैलाई लिखित र अन्तर्वार्ताबाट तथा केहीलाई अन्तर्वार्ताबाट मात्रै पदपूर्ति गर्ने भनिएको छ। एउटै पदमा अलगअलग मापदण्ड बनाइएको छ। असमान संशोधन हुनुपर्छ, ज्ञापनपत्रमा भनिएको छ। अस्पताल विकास समिति, जिल्ला प्रशासन कार्यालय मोरङ, स्वास्थ्य तथा जनसंख्या मन्त्रालय समेतलाई बोधार्थ दिँदै बुझाइएको ज्ञापनपत्रमा दरबन्दीबिना जथाभावी कर्मचारी नियुक्ति गर्ने परिपाटी रोक्न र प्रभावकारी सेवा सञ्चालनमा ध्यान दिन आग्रह गरिएको छ। ज्ञापनपत्रमा अस्पतालको सेवालाई व्यवस्थित गर्नुपर्ने र आईसीयू, एनआईसीयू तथा एचडीसीयू सञ्चालन गर्नुपर्ने, गुरुयोजनाका आधारमा अस्पतालमा निर्माण तथा मर्मतको काम गर्नुपर्ने, विकास समितिको कुनै पनि बैठकमा कर्मचारी युनियनका अध्यक्षको प्रतिनिधित्व हुनुपर्ने लगायतका माग समेटिएको छ।"
मोटरसाइकलको पछाडि सवार पुरुषको दुर्घटनामा मृत्यु,"विराटनगर : मोरङको सुन्दरहरैँचामा मंगलबार पहिचान नखुलेको सवारीसाधनको ठक्करबाट मोटरसाइकलको पछाडि सवार रहेका एक जना पुरुषको मृत्यु भएको छ। पूर्वपश्चिम लोकमार्गअन्तर्गत सुन्दरहरैँचा नगरपालिका४ मा नम्बर प्लेट नखुलेको सवारीसाधनले को २० प २११४ नम्बरको मोटरसाइकललाई ठक्कर दिँदा दुर्घटना भएको थियो। मोरङको बेलबारीबाट सुनसरीको इटहरीतर्फ जाँदै गरेको मोटरसाइकललाई ठक्कर दिँदा पछाडि सवार सुन्दरहरैँचा७ का ४५ वर्षीय खुलानाथ दाहालको मृत्यु भएको हो। दुर्घटनामा परेर गम्भीर घाइते भएका उनलाई उपचारका लागि विराटनगरको नोबेल शिक्षण अस्पताल ल्याइएको थियो। उपचारकै क्रममा दिउँसो ४:४० बजेतिर मृत्यु भएको मोरङ ट्राफिक प्रमुख प्रहरी निरीक्षक सुमन न्यौपानेले बताए। उनका अनुसार दुर्घटनामा मोटरसाइकल चालक सुन्दरहरैँचा१० का ४० वर्षीय सुन्दर बुढाथोकी पनि घाइते भएका छन्। टाउको, खुट्टालगायत शरीरका विभिन्न भागमा चोट लागेका बुढाथोकीको नोबेलमै उपचार भइरहेको छ। ठक्कर दिने सवारीसाधन दुर्घटनालगत्तै फरार भएको प्रहरीको भनाइ छ। उक्त सवारीसाधनको पहिचान र खोजीका लागि विशेष टोली परिचालन गरिएको मोरङ प्रहरीले जनाएको छ। केही शंकास्पद सवारीसाधन हाम्रो निगरानीमा छन्, प्रहरी स्रोतले भन्यो, थप विषयमा प्रष्ट हुनका लागि यातायातलाई लेखेर पठाइएको छ।"
लघुवित्त खारेजको माग गर्दै पीडितले गरे चक्रपथमा 'मार्चपास',"काठमाडौं : मिटरब्याज र लघुवित्त पीडितहरूको न्याय मार्चको टोलीले मंगलबार काठमाडौंमा मार्च पास गरेको छ । लघुवित्त तथा वित्तिय शोषणविरुद्धको संघर्ष समिति नेपालले लघुवित्त तथा वित्तिय शोषण विरुद्धमा काठमाडौंको रिङरोडमा मार्चपास गरेका हुन् । नेपालका विभिन्न क्षेत्रबाट पैदल उनीहरू काठमाडौं आएका हुन् । उनीहरूले सामान्तीका रुपमा रहेको लघुवित्त र वित्तिय संस्था खारेज गर,सामूहिक ऋण मिनाहा गर, समाजवादी अर्थतन्त्रको विकास गर, कालोसूची तथा धितो लिलाम फुकुवा गर,आम गरिब किसानलाई निशुल्क ऋणको व्यवस्था गरलगायतका नौ बुँदे माग अघि सारेका छन् । लत्ताकपडासहित आएका लघुवित्तपीडितले आफ्ना मागहरू पूरा नभएसम्म घर नफर्किने बताएका छन् । मिटर व्याज र लघुवित्तले जग्गाजमिन नै लिलाम गर्ने अवस्था आएकाले न्याय माग्न काठमाडौं आएको उनीहरूको भनाइ छ । तीन वर्षदेखि सरकारले आश्वासन दिएपनि माग पूरा नगरेको पीडितहरूको गुनासो छ । गत चैतमा पैदलयात्रा गर्दै काठमाडौं आएर पीडितहरूले धर्ना दिएपछि सरकारले विशेष अदालतका अध्यक्ष गौरीबहादुर कार्कीको अध्यक्षतामा मिटरब्याज पीडित जाँचबुझ आयोग गठन गरेको थियो । आयोगले प्रतिवेदन बुझाएपनि सरकारले अझैसम्म न्याय नदिएको उनीहरुको गुनासो छ ।"
चीनबाट ल्याइएको ७ लाख बोरा रासायनिक मल तातोपानीमै थन्कियो,"सिन्धुपाल्चोक : छिमेकी मुलुक चीनबाट ल्याइएको रासायनिक मल १० महिनादेखि तातोपानी भन्सारको गोदाममा थन्किएको छ। भोटेकोशी गाउँपालिका२ स्थित तातोपानी नाकामा एक सय ११ कन्टेनरले वैशाख महिनाभर ल्याएको सात लाख ३५ हजार बोरा रासायनिक मल लार्चा सुक्खा बन्दरगाह यार्डभित्र गोदाममै थन्किएको हो। कृषि सामग्री कम्पनी र आयातकर्ताबीच सहमति भए पनि मल गोदामबाट उठ्न नसक्दा अरू सामान लोडअनलोड गर्न समेत कठिनाइ परेको तातोपानी भन्सार कार्यालयका प्रमुख दयानन्द केसीले बताए। मलले सिंगो गोदाम ढाकेकाले खासा भएर तातोपानी सुक्खा बन्दरगाह आएका अन्य सामग्री लोडअनलोड गर्न भन्सारलाई समस्या परेको केसीले बताए। मलले ठाउँ ओगटेकोले बन्दरगाहमा आएका सामग्री भन्सार कार्यालयभित्र राखेर जाँच गर्नुपर्ने अवस्था छ, उनले भने गोदाममा रहेको मलबारे सम्बन्धित पक्षलाई पटक पटक जानकारी गराएका छौं तर चासो देखाएको पाएका छैनौं। कृषि सामग्री कम्पनीसँग सम्झौता गरी ल्याइएको रासायनिक मल थन्किनु तातोपानी भन्सार कार्यालयको कुनै हात नरहेको केसी बताउँछन्। मल रोकिनुमा उहाँहरुकै कुरा नमिलेर हो, हाम्रो यसमा कुनै भूमिका हुँदैन, भन्सार प्रमुख केसीले भने। भन्सार नियमावली अनुसार भन्सारमा आइपुगेको ६० दिनसम्म पनि सामग्री नलगेमा प्रकृया पुर्याएर जफत गर्न सक्छ। सो मल उठाउनुपर्ने अन्तिम मिति नाघेको ८ महिना भए पनि हालसम्म नलगिएको भन्सार कार्यालयले जनाएको छ। मल सिल्क कम्पनी अन्तर्गत रहेको सिल्क मार्केट प्रालिले आयात गरेको हो। सिल्क मार्केट प्रालिले नेपाल सरकारको कृषि सामग्री कम्पनी लिमिटेडबाट रासायनिक मल आयात गर्ने ठेक्का पाएको छ। तर रासायनिक मलको राजस्व असुल नहुने भएकाले कृषि सामग्री कम्पनी लिमिटेडले चिनियाँ सहरबाट झिकाएर सिधै राजधानी लाने गरेको उनले जानकारी दिए। तातोपानी नाकामा एकछत्र काम गर्दै आएको सिल्कले सम्झौताअनुसार रासायनिक मल समयमै ल्याउन सकेन। गत वर्ष ल्याउनुपर्ने मल यो वर्षको जेठमा मात्रै आयात भएपछि कृषि सामग्री कम्पनीले मल लिन नमानेको सिल्क मार्केटका रमेश शेर्पाले बताए। कृषि सामग्री कम्पनी लिमिटेडसँग कुराकानी गरिरहेको र प्रक्रिया पूरा भएपछि मल काठमाडौँ लगिने शेर्पाले बताए। केही प्राविधिक कारणले मल रोकिएको हो, शेर्पाले भने गत वर्षको तुलनामा मलको मूल्य घटेकाले आयातकर्ताले मूल्य समायोजन गर्न कृषि सामग्रीलाई अनुरोध गरिएको छ, अनुरोध स्वीकृत भएपछि मल लगिने छ। कृषि सामग्री कम्पनीसँग गत वर्ष भएको सम्झौताअनुसार मल बिक्री गर्न नसकिने भएपछि सिल्कले मल भन्सारमै राखेर कम्पनीसँग कुराकानी गरिरहेको जनाएको छ। साल्ट ट्रेडिङ कर्पोरेसन लिमिटेडले स्थानीय सहकारी मार्फत किसानलाई मल बिक्री गर्ने गरेको छ। तर, भन्सार गोदाममबाट मल नलगिदा सहकारीले पाएका छैनन्। मल भन्सारमै थन्किँदा हिउँदे बाली लगाउने किसान भने समस्यामा परेका छन्।"
विमानस्थलबाट ८५५ ग्राम सुनसहित भारतीय नागरिक पक्राउ,काठमाडौं : त्रिभुवन अन्तर्राष्ट्रिय विमानस्थलबाट ८ सय ५५ ग्राम सुनसहित एकजना भारतीय नागरिक पक्राउ परेका छन्। अर्धठोस बनाएर ल्याएको अवस्थामा सुनसहित भारतीय नागरिक ३५ वर्षीय शरिफ अहमद अब्दुल गफुरलाई नियन्त्रणमा लिएको विमानस्थल सुरक्षा प्रहरी कार्यालयले जनाएको छ। सोमबार राती फ्लाइ दुबईको उडानबाट काठमाडौं आएका गफुरलाई विमानस्थलको आगमन एरियाबाट नियन्त्रणमा लिइ जाँच गर्ने क्रममा सुन समेत फेला परेको हो। उनलाई थप अनुसन्धान र कारबाहीका लागि विमानस्थल भन्सार कार्यालय बुझाइएको छ। बबरामद भएको अर्धठोस बनाएर ल्याएको सुन।
ब्राउन सुगर बोकेर नेपाल छिरेका भारतीय पक्राउ,विराटनगर : लागूऔषध ब्राउन सुगर (खैरो हेरोइन) बोकेर नेपाल छिरेका एक जना भारतीय नागरिक विराटनगरबाट पक्राउ परेका छन्। भारतको जोगवनी हुँदै नेपाल प्रवेश गरेका भारतीय युवकलाई प्रहरीले विराटनगर महानगरपालिका१५ स्थित १ नम्बर ढाटबाट पक्राउ गरेको हो। पक्राउ पर्नेमा भारतको उत्तर प्रदेशस्थित भर्साली साहापुरका २१ वर्षीय मोहमद सलमान रहेका छन्। लागूऔषध नियन्त्रण ब्युरो विराटनगरबाट खटिएको टोलीले सोमबार साँझ नियन्त्रणमा लिएर शरीर खानतलासी गर्दा उनको साथबाट ११२ ग्राम ब्राउन सुगर फेला परेको प्रहरीको भनाइ छ। साथबाट ब्राउन सुगरसहित पक्राउ परेका सलमानलाई इलाका प्रहरी कार्यालय रानीको हिरासतमा राखिएको छ। यस विषयमा इन्सपेक्टर सन्दीप बेलबासे नेतृत्वको टोलीले थप अनुसन्धान गरिरहेको छ। सलमानविरुद्ध लागूऔषध ऐनअन्तर्गतको मुद्दा चलाइने प्रहरीले जनाएको छ।
लुम्बिनी प्रदेश सांसद यादवसहित १९ जनाविरुद्ध भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले लुम्बिनी प्रदेशका सांसद जानकी प्रसाद यादवसहित १९ जनाविरुद्ध भ्रष्टाचार मुद्दा दायर गरेको छ। यादव कपिलवस्तु३ (२)बाट राप्रपाका निर्वाचित सांसद हुन्। आयोगले सांसद यादवसहित जिल्ला वन कार्यालय कपिलवस्तुका तत्कालीन जिल्ला वन अधिकृत कृष्णदत्त भट्ट,दुर्गाबहादुर कार्की,महेन्द्रराज वाग्लेसमेत गरी १९ जनाविरुद्ध मंगलबार विशेष अदालत काठमाडौंमा भ्रष्टाचार मुद्दा दायर गरेको हो। आयोगका प्रवक्ता नरहरि घिमिरेले गौतमबुद्ध साझेदारी वन व्यवस्थापन समिति कपिलवस्तुमा आर्थिक वर्ष २०७४०७५ मा ठेकेदार समेतले ६ वटा कटान प्लटहरूको ३७ हजार क्यू फिट काठ कटान गरी अनियमितता गरेको पुष्टि हुन आएकाले उनीहरूविरुद्ध भ्रष्टाचार मुद्दा दायर भएको बताए। आयोगका प्रवक्ता नरहरि घिमिरेले गौतमबुद्ध साझेदारी वन व्यवस्थापन समिति कपिलवस्तुमा आर्थिक वर्ष २०७४०७५ मा ठेकेदार समेतले ६ वटा कटान प्लटहरूको ३७ हजार क्यू फिट काठ कटान गरी २९ लाख १२ हजार १९३ रुपैयाँ अनियमितता गरेको पुष्टि हुन आएकाले उनीहरूविरुद्ध भ्रष्टाचार मुद्दा दायर भएको बताए। तत्कालीन वन अधिकृतहरू भट्ट,कार्की र राजपुतलाई २९ लाख १२ हजार १९३ रुपैयाँ बिगो बमोजिमको जरिवाना र बिगोसमेत असुल गर्न माग दावी गरिएको अख्तियारले जनाएको छ। वन रक्षक सन्जय थारु,वन रक्षकद्वय संजय केवट र रामगोपाल त्रिपाठी,फरेष्टर रमतु चौधरी,वन रक्षक बासुदेव गोडिया (अवकास)लाई पनि सोही रकम बराबरको बिगो माग दावी गरिएको आरोपपत्रमा उल्लेख छ। यसैगरी गौतम बुद्ध साझेदारी वन व्यवस्थान समिति कार्यान्वयन इकाइका तत्कालीन संयोजक वन अधिकृत महेन्द्र वाग्ले,सहायक वन अधिकृत (तत्काल निलम्बित) ब्रहमदेव महतो, रेन्जर हेमराज पण्डित,तत्कालीन सहायक वन अधिकृत शिव शंकर प्रसाद,सहायक वन अधिकृत टोलकराज चापागाई,सहायक वन अधिकृत लालबाबु झा र सहायक वन अधिकृत गणेश कुमार थारुविरुद्ध बिगो बमोजिमको जरिवाना र बिगोसमेत असुल उपर गर्दै भ्रष्टाचार मुद्दा दायर गरिएको अख्तियारले जनाएको छ।"
वीरगन्जमा सामाजिक सद्भाव कायम गर्न सामूहिक प्रयास गरिने,"वीरगन्ज : वीरगन्जमा सामाजिक सद्भाव कायम गर्न सामूहिक प्रयास गरिने भएको छ। जिल्ला प्रशासन कार्यालय पर्सामा मंगलबार बसेको सर्वदलीय बैठकले वीरगन्जमा सदियौंदेखि कायम जातजाति, भाषा, धर्म, समुदायबीचको एकतालाई अझ मजबुत बनाउने निर्णय गरेको हो। वीरगन्जमा दुई फरक धर्म समुदायबीचको द्वन्द्वका कारण सोमबारदेखि उत्पन्न तनावलाई साम्य पार्न मंगलबार बसेको बैठकले नेपाली जनताबीचको सुसम्बन्ध र एकतालाई विखण्डन गर्न खोज्ने जुनसुकै दुष्प्रयासलाई निष्फल पार्न सामूहिक प्रयास गर्ने निर्णयसमेत गरेको छ। यस्तै बैठकमा वीरगन्जमा रहेकका धार्मिकस्थलहरुमा नाराबाजी,जुलुश लगायतका विरोधका कार्यक्रम नगर्ने नगराउने र यस्ता किसिमका गतिविधि गर्नेलाई कानुनी कारबाहीको दायरामा ल्याउन प्रहरी प्रशासनलाई सहयोग गर्ने सहमति भएको पर्साका सहायक प्रमुख जिल्ला अधिकारी शिव लम्सालले बताए। यसैगरी खुल्लमखुल्ला रुपमा डिजे बजाउने र चर्को स्वरमा माइक बजाउने, राँके जुलुश, लाठीभाला सहितको जुलुश निकाल्ने लगायतका क्रियाकलाप गर्ने विरुद्ध कानुन बमोजिम कारबाही गर्न प्रशासन समक्ष अनुरोध गर्ने र यसमा सबै दलले सहयोग गर्ने सहमति भएको उनले बताए। जिल्लाको शान्ति सुरक्षा र अमन चयनलाई खलल पर्ने किसिमका धार्मिक र सामाजिक सद्भाव बिगार्ने एंव द्वन्द्वलाई उस्काउने प्रकारका अवाञ्छित गतिविधि साथै धार्मिक, साम्प्रदायिक र्याली, जुलुश,बन्द हड्ताल लगायतका गतिवधि कुनै पनि संघसंस्था र समुदायले नगर्ने र यसमा सबै दल,नागरिक समाज र संघसंस्थाले सहयोग गर्ने सहमति भएको लम्सालले बताए । यस्तै सामाजिक सञ्जालमा कुनै पनि जातजाति, धर्म वा समुदायलाई लक्षित गरी नकारात्मक कुराहरू पोष्ट गर्ने गराउने उपर प्रशासनले कडा कारबाही गर्ने निर्णयपनि भएको उनले बताए। उनले सोमबार साँझदेखि वीरगन्जमा जारी कर्फ्युका विषयमा भने जिल्ला सुरक्षा समितिको बैठक बसेर आवश्यक निर्णय लिने बताए।"
टोखास्थित विष्णुमति करिडोरका अवैध संरचना हटाउन सुरु,काठमाडौं : टोखास्थित विष्णुमति नदी आसपासमा अवैध रुपमा निर्माण गरिएका संरचना हटाउन सुरु गरिएको छ। टोखा नगरपालिकाले विष्णुमति नदी करिडोरलाई सुन्दर र व्यवस्थित बनाउनका लागि त्यस आसपासमा निर्माण गरिएका अस्थायी संरचना आज बिहान डोजर लगाएर हटाएको हो। नगरपालिकाका प्रमुख प्रशासकीय अधिकृत शेरबहादुर विसीले सार्वजनिक जग्गा मिचेर नदीको किनारामा निर्माण गरिएका संरचना डोजर लगाएर हटाइएर्को जानकारी दिए। टोखाले सार्वजनिक जग्गा संरक्षण गर्नका लागि वडा नं ४ का वडाअध्यक्ष धर्मेन्द्र श्रेष्ठको संयोजकत्वमा सार्वजनिक जग्गा संरक्षण समिति निर्माण गरी सार्वजनिक जग्गा मिचेर अवैध रुपमा निर्माण गरिएका संरचना हटाएको हो। उक्त समितिले आज टोखा नगरपालिका८ स्थित फ्लोरोसेन्ट स्कुल अगाडि निर्माण गरिएका संरचना हटाएको नगरपालिकाका उपप्रमुख मुरारी तामाङले जानकारी दिए। उनले टोखाभित्रको सार्वजनिक सम्पत्ति संरक्षणका लागि नगरपालिकाले काम गरिरहेको बताए। नगरपालिकाले पहिलो चरणमा मनोरथ तीर्थदेखि टोखा प्रहरी चौकीसम्म विष्णुमति करिडोर आसपासमा निर्माण गरिएका संरचना हटाउने बताएको छ। नगरपालिकाका प्रमुख प्रकाश अधिकारीले टोखावासीलाई विष्णुमति करिडोरबाट आवतजावत लागि सहज होस् भन्ने उद्देश्यले डोजर लगाइएको बताए। टोखाभित्र एक हजारभन्दा बढी रोपनी सार्वजनिक जग्गा अतिक्रमण भएको भन्दै यसलाई संरक्षण गर्ने योजना नगरपालिका लागेको बताए। संरचना हटाउने क्रममा स्थानीयले अवरोधसमेत गरेका थिए। फ्लोरोसेन्ट स्कुल आसपासमा नदीको किनारा आसपासमा घर बनाएर बस्दै आएका स्थानीयले नगरपालिका र प्रहरीलाई ढुङ्गामुढासमेत गरेका थिए। नगरपालिकाले केहीदिन अघि सूचना जारी गरेर सार्वजनिक जग्गामा बनेका संरचना हटाउन नगरवासीलाई आग्रह गरेको थियो। रासस
दोलखाको हाटडाँडा केन्द्रविन्दु भएर भूकम्पको धक्का,काठमाडौं : दोलखा जिल्लाको हाटडाँडा केन्द्रविन्दु भएर भूकम्प गएको छ । राष्ट्रिय भूकम्प मापन तथा अनुसन्धान केन्द्र लैनचौरका अनुसार आज बिहान ४ बजेर ५८ मिनेट जाँदा दोलखा जिल्लाको हाटडाँडा आसपास केन्द्रविन्दु भएर चार दशमलव एक रेक्टरस्केलको भूकम्प गएको हो । यही फागुन ४ गते बझाङ जिल्लाको परकाट्ने केन्द्रविन्दु भएर चार दशमलव चार रेक्टरस्केलको भूकम्प गएको थियो । रासस
पञ्चकोटमा बृहत् ब्रह्माण्डीय महायज्ञ,"बागलुङ : बागलुङको धार्मिक तथा पर्यटकीय स्थल पञ्चकोटमा बृहत् ब्रह्माण्डीय महायज्ञको तयारी अन्तिम चरणमा पुगेको छ। स्वामी कमलनयनाचार्यको अगुवाइमा फागुन ९ गतेदेखि २३ गतेसम्म १५ दिन सञ्चालन हुने अनन्तश्री ब्रह्माण्डीय महायज्ञ २०८० को तयारी अन्तिम चरणमा पुगेको सोमबार पत्रकार सम्मेलन गरेर जनाइएको छ। महायज्ञको फागुन ९ गते ९ वर्षका १०८ कन्याहरूबाट उद्घाटन हुने उनले बताए। महायज्ञका मूल संयोजक मुक्तिनाथ बाबा स्वामी कमलनयनाचार्यले महायज्ञमा १५ दिनसम्म विभिन्न कार्यक्रम र सम्मेलन गरिने जानकारी दिए। महायज्ञ सञ्चालन हुने हरेक दिन फरकफरक कार्यक्रम हुनेछन्। पहिलो दिन फागुन ९ गने जल, ऊर्जा, विकास तथा वातावरण सम्मेलन हुनेछ। फागुन १० गते पञ्चकोटको महत्वबारे प्रकाश पारिनेछ। फागुन ११ गते राष्ट्रिय शिक्षा प्रणालीको कार्यान्वयन सम्मेलन, फागुन १२ गते गण्डकी विकासको अवधारणा र कार्यान्वयन सम्मेलन, फागुन १३ गते प्रादेशिक राजनीति र सुशासन सम्मेलन हुनेछ। फागुन १४ गते राष्ट्रिय सुरक्षा प्रणाली, न्यायिक पद्धति कार्यान्वयन सम्मेलन, फागुन १५ गते आत्म निर्भरमुखी राष्ट्रिय कृषि सम्मेलन, फागुन १६ गते योग तथा खेल सम्मेलन, फागुन १७ गते पूर्वीय चिकित्सा पद्धति र जनस्वास्थ्य विकास सम्मेलन हुने भएको मूल संयोजक कमलनयनाचार्यले बताए। यस्तै, फागुन १८ गते राष्ट्रिय अर्थतन्त्रको विकास र वित्तीय संस्थाको योगदान, फागुन १९ गते समावेशीताको सिद्धान्त र महिलाको क्षमता विकास सम्मेलन, फागुन २० गते भाषा, साहित्य र संस्कृति संरक्षण सम्मेलन हुने छ। फागुन २१ गते समाजसेवा र समाजसेवीको प्रभावकारिता सम्मेलन, फागुन २२ गते प्राकृतिक स्रोत संरक्षण र वातावरण सम्मेलन तथा फागुन २३ गते बैदिक सनातन तथा बौद्ध धर्म र धार्मिक संस्थलको संरक्षणसम्बन्धी सम्मेलनसमेत हुने भएको संयोजक कमलनयनाचार्यले बताए। उनले महायज्ञमा २१ हजार ५ सय ५५ क्विन्टल धान्यान्चलसमेत गर्न लागेको बताए। ब्रह्माण्डी महायज्ञ अहिलेसम्म नेपालमा नभएको र बागलुङमा पहिलोपटक हुन लागेको उनले जानकारी दिए। मेरो जानकारीमा भएसम्म यस्तो खालको यज्ञ नेपालमा भएको छैन, उनी भन्छन्, महायज्ञको अध्यक्ष भगवान् मुक्तिनाथ, संरक्षक भगवान् पशुपतिनाथ, आह्वानकर्ता भगवान् बुद्ध र स्वागतकर्ता गण्डकी नदी कृष्णगण्डकी र शुक्लागण्डकी दिदीबहिनी रहनेछन्। यो एउटा अद्भुत संयोग रहनेछ। ब्रह्माण्डीय महायज्ञ केवल धार्मिक कार्यक्रम मात्र नभई जल जोगाउन राष्ट्रिय आह्वान भएको कमलनयनाचार्यले बताए। जल र गौ जोगाउन सक्यौं भने नेपाल समृद्ध हुन्छ, उनले भने, यो महायज्ञ मात्र होइन। यो ब्रह्माण्डीय महायज्ञ हो। यहाँ जल, ऊर्जा, विकास तथा वातावरण, देश विकासको अवधारणा र कार्यान्वयनका साथै राजनीति र सुशासनका बारेमा सम्मेलन हुनेछन्। १५ दिनसम्म चल्ने महायज्ञमा २५ फिट अग्लो मौलो २१ हजार कर्ताबाट धान अर्पण गरेर पुरिनेछ। पञ्चकोटमा विश्वशान्ति कलश निर्माणका लागि २०७१ सालमा शिलान्यास भए पनि काम पूरा हुन सकेको छैन। १५१ फिट अग्लो कलशमा करिब एक हजार पाँच सय व्यक्ति अटाउने गरी हामी कलश निर्माण भइरहेको छ। कलश निर्माणका लागि ४० फिट जमिनमुनिबाट फाउन्डेसन तयार पार्ने काम भइसकेको उनले बताए। ४० फिट तलबाट कलशका लागि फाउन्डेसनको काम भइसकेर एक तला ढलान भइसकेको छ, उनले भने, यो नेपालमै पहिलोपटक विश्वशान्तिको सन्देश कालीगण्डकीको तटबाट सन्देश प्रवाह गर्नेगरी काम गर्दैछौं। ५ हजार ५ सय ५५ केजीको महाघण्ट तयार भएर पञ्चकोटमा आइपुगेको छ। उक्त महाघण्ट महायज्ञकै अवसरमा फागुन १० गते राष्ट्रपति रामचन्द्र पौडेलले अनावरण गर्ने संयोजक कमलनयनाचार्यले बताए। पञ्चकोटमा अहिलेसम्म ५० करोड बढीको पूर्वाधार तयार भइसकेका छन्। २०७१ सालमा सञ्चालन गरिएको पहिलो महायज्ञबाट उठेको रकमबाट सुरु गरिएको पञ्चकोट निर्माणको कामले अहिले एउटा स्वरूप धारण गरेको छ। शिश महल, सत्संग भवन, गणेश मन्दिर, हनुमानको मूर्ति, पञ्चनारायण मन्दिर, लक्ष्मीनारायण मन्दिर, गरुडशिला लगायतका संरचनाहरू पञ्चकोट विकास परिषद्का प्रतिनिधि अध्यक्ष दामोदर शास्त्रीले बताए। उनले गरुडनारायणको मन्दिर, हनुमानको मूर्ति स्थापना, सडक पूर्वाधारको सुधार तथा निर्माण, खानेपानीको व्यवस्थापन लगायका कामहरू सम्पन्न भइसकेको बताउँदै विशेष गरी ठूलो भौतिक र धार्मिक संरचनाहरू ताराजालकोट रहेको ठाउँमा निर्माण भइरहेका जानकारी दिए।"
रैथाने परिकारले तान्यो ४० हजारलाई,"बर्दिबास : धेरै बर्दिबासेलीको भान्छामा तीन दिनसम्म साँझको खाना पाकेन। खाना नपाक्नुको कारण थियो, महोत्तरी खाना महोत्सव। महोत्सवमा थरीथरीका रैथाने खानाखाजाको परिकार पस्किएको थियो। जहाँ सबैजना साँझको खानाखाजा खान पुग्थे। महोत्सव फागुन ५, ६ र ७ गते चलेको थियो। बर्दिबासको ४०५० वर्षको व्यापारिक बिरासतमा पहिलोपटक खाना महोत्सव लगाइएको थियो। जहाँ एकसे एक रैथाने खानाखाजाको स्वाद चखाइएको थियो। सानादेखि तारे होटलसमेतले स्वादिष्ट परिकारहरू पस्किएको होटल तथा पर्यटन व्यवसायी संघ महोत्तरीका सचिव परमेश्वर महतोले बताए। बर्दिबास होटलहरूको हबले चिनिन्छ। रैथाने परिकारको बेजोड स्वाद संघका महासचिव नारायण घिमिरेका अनुसार आहा ! घोंघीको स्वाद बेजोड थियो। कटियाको मासु हेर्दै जिब्रो रसाएर स्टलमा उपभोक्ताहरू चाख्न पुगे। तारेको माछा खाउँखाउँ लागेर भोकाएका पेटहरू त्यहाँँ झुमे। मधेसको बगियाँ, पुरी र तरुवाको स्वाद चाख्नेहरूको भिडै थेगिनसक्नु थियो। त्यसमा भोक मेटिएपछि स्वादिष्ट मिठा पानको स्वाद त जीब्रोले छोड्नै मानेन। जीवनमा पहिलोपटक एकै ठाउँमा यतिधेरै परिकारहरू खान पायौं, बर्दिबासकी अमृताकुमारी महतो भन्छिन्, परिवारसहित महोत्सवमा पुग्दा छुट्टै आनन्द आयो। मधेस प्रदेशको फरकफरक संस्कृतिका परिकार, गीतसँगीत र पहिरनले बर्दिबासमा उत्सवको माहोल नै बन्यो। देशविदेशका करिब ४० हजार मानिसहरूले महोत्सवमा खानाखाजा चाखेका थिए। होटल तथा पर्यटन व्यवसायी महासंघ मधेस प्रदेशका अध्यक्ष हीरा गौतम विस्तारै मधेस प्रदेशका सबै जिल्लामा खाना महोत्सव लगाउने बताउँछन्। महोत्सवमा सानादेखि तारे होटलको सेवा छ, उनले भने, हामीले कमाउने भन्दा पनि खानाको प्रचारप्रसार र पर्यटन प्रबद्र्धनका लागि महोत्वस लगाएका हौं। पूर्वपश्चिम महेन्द्र राजमार्ग र बीपी राजमार्गको बर्दिबाससिन्धुलीखुर्कोट सडकखण्डको केन्द्रबिन्दु बर्दिबास चोकमा खाना महोत्सव लगाइएको थियो। होटल तथा पर्यटन व्यवसायी संघ महोत्तरीका अध्यक्ष गोपाल (गुञ्ज) कार्कीले स्वादिलो खाना सस्तो मूल्यमा सबैलाई उपलब्ध गराउन सडक खाना महोत्सव लगाएको बताउँछन्। पर्यटन क्षेत्रको खोजी गरिँदै बर्दिबाससँग प्राकृतिक चुरिया पहाडका पाखापखेराहरू भएकाले पर्यटनको प्रचुर सम्भावना रहेको बर्दिबास उद्योग वाणिज्य संघका अध्यक्ष विष्णु खड्का बताउँछन् । हामीले पर्यटन तथा व्यापार प्रबद्र्धनका लागि मेलामहोत्सव लगाउँदै आएका छौं, उनी भन्छन्, बर्दिबासको ४०५० वर्षको व्यापारिक इतिहासमा छुट्टै खालको खाना महोत्सव आयोजना भयो। यसले दुरगामी महत्व राखेको छ। बर्दिबासमा पर्यटन क्षेत्र विस्तारका लागि तीनै तहको सरकार लाग्नु पर्ने बताउँदै उनले थपे, अहिले हामी पर्यटनको सम्भावना भएका स्थानहरूको खोजी गर्न पैदल यात्रा गरिरहेका छौं। अब पर्यटन क्षेत्रको बिस्तारमा तीनै तहको सरकार लाग्नुपर्छ। बर्दिबास होटल र शिक्षाको हब बन्दै गएको छ। अब पर्यटनको हब बनाउन बर्दिबास नगरपालिकाले योजना बनाएर काम गरिरहेको मेयर प्रह्लाद कुमार क्षेत्रीले सुनाए । यहाँ होटल धेरै भए। यसलाई व्यवस्थित गर्न र पर्यटनका सम्भावनाको खोजी गर्दै विकास गर्न हामी योजना बनाएर अघि बढेका छौं, मेयर क्षेत्रीले भने, पर्यटन तथा सांस्कृतिक प्रबद्र्धन समिति गठन गरेर काम अघि बढाएका छौं बर्दिबासमा रामजानकी फन पार्क र ताल बनाउने योजना अघि सारेको उनले सुनाए।"
पानीको मुहान संरक्षण गर्न रिचार्ज पोखरी,धनकुटा : खानेपानीको मुहान सुक्नबाट बचाउन तथा सुकेका मुहानहरूलाई पुनःजीवित गर्न धनकुटाको दुई स्थानीय तहमा वर्षात्को पानी जम्मा गर्ने रिचार्ज पाखरीहरू बनाउन सुरु गरिएको छ। मौसम सेवा प्रणाली स्थापनाका लागि धनकुटा नगरपालिका र छथर जोरपाटी गाउँपालिकामा रिचार्ज पोखरी निर्माण सुरु गरिएको हो। जलाधार र मुलाधार क्षेत्रलाई रिचार्ज गर्न लक्षित गरी धनकुटा नगरपालिकाका १० वडामध्ये आठ र छथर गाउँपालिकाको छ मध्ये दुई वडामा रिचार्ज पोखरी निर्माण भइरहेको छ। गत वर्षबाट पाँच वर्षमा सक्ने गरी सुरु गरिएको उक्त कार्यक्रम अन्तर्गत हालसम्म धनकुटा नगरपालिकामा २२ वटा र छथर जोपाटीमा ५८ वटा रिचार्ज पोखरी निर्माण गरिएको छ। वडाले धनकुटा बजार र हिले बजारलाई ल्याइएको खानेपानी जलाधार तथा मुलाधार रहेको राना टोल क्षेत्रमा १७ वटा रिचार्ज पोखरी निर्माण गरिएको वडाध्यक्ष वङ्द तामाङले जानकारी दिए। चालु आर्थिक वर्षमा वडाको जलाधार तथा मुलाधार क्षेत्रमा ७० देखि एक सय वटासम्म रिचार्ज पोखरी निर्माण गरिने उनले जानकारी दिए। खानेपानी तथा मुलपानी संरक्षणका लागि तोकिएका सबै वडाहरूमा पनि रिचार्ज पोखरीको कार्यक्रमलाई निरन्तरता दिइने धनकुटा नगरपालिकाका प्रमुख चिन्तन तामाङले जानकारी दिए।
विराटनगरमा मोटरसाइकलको ठक्करबाट महिलाको मृत्यु,विराटनगर : विराटनगरमा मोटरसाइकलले ठक्कर दिँदा एक जना महिलाको मृत्यु भएको छ । सुनसरीको इटहरीबाट विराटनगरतर्फ आउँदै गरेको प्रदेश १०१०१४ प १२५१ नम्बरको मोटरसाइकलले साँझ ५:३० बजेतिर ठक्कर दिँदा मोरङको बूढीगंगा गाउँपालिका१ की अन्दाजी ६० वर्षीया धनमाया खतिवडाको मृत्यु भएको हो । मोरङ ट्राफिक प्रमुख प्रहरी निरीक्षक सुमन न्यौपानेका अनुसार खतिवडालाई घाइते अवस्थामा उद्धार गरेर उपचारका लागि विराटनगरको नोबेल शिक्षण अस्पतालमा लगिएको थियो । उपचारकै क्रममा राति ११:४५ बजेतिर मृत्यु भएको न्यौपानेले बताए । उनका अनुसार विराटनगर महानगरपालिका३ दूध फारममा सडक पार गर्दै गर्दा तीव्र गतिमा रहेको मोटरसाइकलले खतिवडालाई ठक्कर दिएको खुलेको छ । दुर्घटनामा मोटरसाइकल चालक इटहरी उपमहानगरपालिका४ का ३० वर्षीय आशिष श्रेष्ठ पनि घाइते भएका छन् । श्रेष्ठको नोबेलमै उपचार भइरहेको छ । प्रहरीका अनुसार मोटरसाइकललाई नियन्त्रणमा लिएर घटनाको अनुसन्धान सुरु गरिएको छ ।
झापामा ब्राउन सुगरको कारोबार गर्ने चार जना पक्राउ,"झापा : झापाको अर्जुनधारामा लागु औषध ब्राउन सुगरको कारोबार गरेको आरोपमा चार जना पक्राउ परेका छन्। अर्जुनधारा नगरपालिका ११ का ३७ वर्षीया शोभा श्रेष्ठले ब्राउन सुगरको कारोबार गर्ने गरेको गोप्य सूचनाको आधारमा अस्थायी प्रहरी चौकी बुट्टावारि र इलाका प्रहरी कार्यालय अनारमनिबाट खटिएको प्रहरी टोलीले सोमबार राती सवा ८ बजेको समयमा उनको घरमा छापा मारेको थियो। प्रहरीले घर खानतलासी गर्दा उनको साथबाट प्लास्टिकमा ससाना पोका बनाइएको तीन पोका ब्राउन सुगर, ११ थान मोबाइल, नगद ३७ हजार रुपैयाँ, ४ थान पुराना घडी, २ थान ईयरबट, १ थान पावर बैङ्क फेला परेको थियो। सो घरको कोठाभित्र श्रेष्ठसँगै रहेका उनका १९ वर्षीय छोरा गोविन्द श्रेष्ठ, १८ वर्षीया बुहारी सन्ध्या चौधरी श्रेष्ठ र इलाम सन्दकपुर गाउँपालिका४ की २४ वर्षीया पलबी गुरुङलाई प्रहरीले पक्राउ गरेको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए। श्रेष्ठको साथबाट बरामद भएको प्लास्टिकको पोका डिजिटल तराजुमा तौल गर्दा ५५० मिलिग्राम ब्राउन सुगर फेला परेको र उनीहरूलाई आवश्यक कारबाहीका लागि इलाका प्रहरी कार्यालय अनारमनिमा राखिएको जनाइएको छ।"
तनहुँको जन्ती बोकेको जीप दुर्घटना : मृतकको सङ्ख्या ३ पुग्यो,"दमौली : तनहुँको आँबुखैरेनी गाउँपालिका१ गिरानचौरस्थित भित्री सडकमा सोमबार भएको जीप दुर्घटनामा मृतकको सङ्ख्या तीन पुगेको छ । जन्ती बोकेर छापस्वाँरा जाँदै गरेको जीप दुर्घटना हुँदा दुई जनाको मृत्यु भएको थियो भने १६ जना घाइते भएका थिए । घाइतेमध्ये आँबुखैरेनी गाउँपालिका६ का ५६ वर्षीय शेरबहादुर गुरुङको सोमबार राति उपचारका क्रममा मृत्यु भएको जिल्ला प्रहरी कार्यालय तनहुँका प्रहरी नायब उपरीक्षक मोहनबहादुर खाणले जानकारी दिए। दुर्घटनामा परी सोही ठाउँ बस्ने ७२ वर्षीय आसपुर गुरुङ र व्यास नगरपालिका९ गजौडे बस्ने १७ वर्षीया तुलसी गुरुङको मृत्यु भएको थियो । दुर्घटनामा घाइते भएका अन्यको चितवनमा उपचार भइरहेको प्रहरीले जनाएको छ । रमाइलो माहोल एकाएक शोकमा बदलियो छापस्वाँरामा आइतबारदेखि विवाहको रमाइलो माहोल थियो । केटापक्ष केटी लिन भानुको मिर्लुङ पुग्यो । आइतबार राति नै दुलही लिएर जन्ती फर्किँदै थियो । दुलाहादुलही चढेको गाडी घर पुगिसकेको थियो । तर अन्तिममा आउँदै गरेको बोलेरो जीप अचानक दुर्घटनामा पर्यो । आँबुखैरेनी गाउँपालिका१ गिरानचौरस्थित भित्री सडकखण्डमा छापस्वाँरा जाँदै गरेको जन्ती बोकेको जीप दुर्घटना भयो । दुर्घटनापश्चात् विवाहको रमाइलो माहोल शोकमा बदलिएको छ । आँबुखैरेनी६ का वडाध्यक्ष दिलिप गुरुङले दुर्घटनापश्चात् गाउँ नै शोकमा डुबेको बताए। उनले भने, 'खुसीको क्षणलाई दुर्घटनाको दुःखद क्षणले नरमाइलो बनाएको छ । गाउँ शोकमा डुबेको छ ।' गुरुङका अनुसार विवाहका लागि तीन वटा गाडी लगिएको थियो । त्यसमध्ये अन्तिमको गाडी दुर्घटनामा परेको हो । उनले भने, 'दुई वटा गाडी घर पुगिसकेको थियो । आफन्तहरु चढेको बोलेरो जीप दुर्घटना भयो । घाइतेहरु पनि आफन्त नै हुन् ।' रासस"
३२ महिना साउदीको जेल बसेर फर्किएपछि,"धनकुटा : ३२ महिना साउदीको जेलमा बिताएका चौबिसे गाउँपालिका४ फलामेटारका दिनेश कार्की आइतबार घरको आँगन टेक्दा भावुक बने। घरको दैलो छेवैमा बरन्डाको बेञ्चमा बसेका बुवा गणेशबहादुर कार्कीलाई देख्नेबित्तिकै गहभरी आँसु बनाए। शारीरिक रूपमा अशक्त बुवासँग भेट्दा उनीसँग बोल्ने शब्द थिएन। बुवाको खुट्टा दुई हातले समाउँदै ढोग गरे। बुवाले पनि दिनेशको टाउकोमा हात राख्दै आशीर्वाद दिए। बाउ छोराको यो दृश्य देख्दा नजिकै रहेकी आमा दुर्गाकुमारी कार्कीका आँखा रसाए। छोरा दिनेशलाई हेर्दै उनी भावुक बनिन्। तर, जेलमा रहेको छोरा आँखै अगाडि देख्दा भावुकसँगै खुसी थिइन्। दिनेश आइपुगेको खबर गाउँभरि फैलिएपछि उनका साथीभाइ, छरछिमेक सबै दिनेशको घरमा भेला भएका थिए। दिनेशलाई घरका सदस्य, छरछिमेक तथा साथीभाइहरूले हात मिलाउँदै खादा लगाएर स्वागत गरेका थिए। दिनेश र उनको परिवारबीचको भेटघाट झन्डै आठ वर्षपछिको थियो। वैदेशिक रोजगारीको सिलसिलामा आठ वर्षअघि साउदी पुगेका दिनेश क्षतिपूर्ति बापतको जरिवाना रकम तिर्न नसक्दा पछिल्लो ३२ महिना जेलमा बिताएका थिए। स्थानीय छिमेकी महेन्द्र न्यौपानेको अगुवाइमा आर्थिक सहयोग संकलन अभियानमार्फत जुटाएको रकमले क्षतिपूर्तिबापत जरिवाना रकम तिरेपछि जेलमुक्त हुँदै केही दिनअघि उनी नेपाल फर्किएका थिए। आइतबार उनी छिमेकी महेन्द्र न्यौपानेसहितको टोलीसँग फलामेटारमा रहेको घर आइपुगेका थिए। छोरा कहिले फर्किएला भनेर बाटो हेर्दै बसेकी थिएँ आज आँखै अगाडि छोरा देख्दा खुसी लागेको छ, आमा दुर्गाकुमारी कार्कीले बताइन्। छोराछोरीको माया आमालाई कति हुन्छ, आमाको मनभित्र छँदै छ, तर सबैको सहयोगले छोरा घर फर्किंदा त्योभन्दा ठूलो खुसी केही नहुने उनले बताइन्। एक वर्षभन्दा बढी छोरासँग सम्पर्क थिएन। किन टाढियो भनेर मनमा सधैं खुल्दुली भइरहन्थ्यो। पछि छिमेकी भाइ महेन्द्र न्यौपानेले फोनमा कुरा गराइदिँदा सबै कुरा थाहा भयो। उनले भनिन्, छोरा कतिबेला घर आइपुग्ला भन्ने प्रतिक्षा भइरहन्थ्यो। कार्कीको घर चौबिसे गाउँपालिका४ स्थित फलामेटारको तमोर किनारमा छ। उनको घरमा अहिले बुवा गणेशबहादुर कार्की र आमा दुर्गाकुमारी कार्की मात्रै बस्छन्। बुवा गणेशबहादुर शारीरिक रूपमा अशक्त छन्। १५ वर्षअघि लडेको कारण सामान्य तरिकाले हिँडडुल गर्न सक्दैनन्। कार्कीका तीन दाजु भाइ दिनेश कान्छा छोरा हुन्। दिनेशका जेठा दाइ उमेश घरमा छन्। भने माइला दाइ विदेशमा छन्। घरसहित १५ रोपनी जग्गा छ। उब्जाउ खेत तमोर नदीको बाढीले पुरिदिएको छ। वैदेशिक रोजगारीको सिलसिलामा साउदीको अल हवाला फर ट्रेनिङ एन्ड इन्डस्ट्री कम्पनीमा ट्रेलर चालकको रूपमा काम गर्न ८ वर्ष अघि पुगेका थिए। २ वर्ष काम गरेपछि पनि कम्पनिले श्रम सम्झौता अनुसारको सेवा सुविधा नदिएपछि उनी बाहिरै अवैध रूपमा काम गर्न थाले। बाहिर काम गर्न थालेको २ वर्ष भइसकेको थियो। तर, पछिल्लो ३२ महिना अघि कामको सिलसिलामा सवारीसाधन दुर्घटना भएपछि त्यहाँँको सुरक्षाकर्मीबाट पक्राउ परे। दिनेशका अनुसारसँग ड्राइभिङ अनुमति पत्रलगायत सबै काजगात भए पनि अवैध रूपमा बसेको कारण कागजातले काम दिएन। त्यहाँँको प्रशासनले ५७ हजार रियाल क्षतिपूर्ति बापतको जरिवाना तोकेको थियो। जेल परेको ६ महिनापछि गाउँकै स्थानीय दाइ महेन्द्र न्यौपानेसँग सम्र्पक भयो। महेन्द्र दाइलाई क्षतिपूर्ति तिर्नु पर्नेलगायत सबै कुरा सुनाए। कुराकानीका क्रममा दाइले आर्थिक सहयोग संकलन गरेरै भए पनि जेलबाट छुटाएर नेपाल फर्काउने विश्वास दिए । त्यसपछि मात्रै आश पलायो। जेलमा पर्दा मैले आस मारिसकेको थिएँ। बाँकी जीवन जेलमै बित्ने भयो भन्ठानेको थिएँ। घरमा रहेका बुवाआमालाई सम्झिन्थेँ। भक्कानिएर रुन्थेँ। जेलमा रहँदा कुटपिट त हुँदैथ्यो थियो। तर कहिले निस्किन्छु भन्ने मनमा कुरा खेलिरहन्थ्यो। निस्किन्छु निस्किन्न भन्ने तनाब भइरहन्थ्यो। जेलमा मोवाइल चलाउन दिँदैन थियो। एउटा रिसिभर हुन्थ्यो। रिसिभरबाट कहिलेकहीँ परिवारसँग कुराकानी गर्थेँ। जेलमै थिएँ तैपनि फैसला नहुँदासम्म म आउँछु होला भनेर ढाँट्थेँ । घरमा पनि सान्त्वना दिन्थें। सत्य कुरा पनि कहिलेकहीँ ढाट्दा नमिठो अनुभव हुँदो रैछ। पहिलोपटक अनुभव गरे। क्षतिपूर्तिबारे फैसला भएपछि घरमा सुनाए। नआत्तिनु घरमा आउँछु भनेर विश्वास दिलाएँ। एकमनले के हो कसो हो, कहाँ छु, निस्कन पाउँछु कि पाउँदिन भनेर लागिरहन्थ्यो। बुवाआमालाई भेट्न पाउँछु कि पाउँदिन भन्ने लाग्थ्यो। कार्कीलाई जेलबाट छुटाउन स्थानीय छिमेकी महेन्द्र न्यौपानेसहित संविधानसभा सदस्य हेमराज भण्डारीले सरकारी पहल सुरु गरेका थिए। दिनेशलाई छुटाउन आर्थिक सहयोग संकलनदेखि प्रमुख जिल्ला अधिकारी, प्रधामन्त्रीसँग पहलका लागि पुगेको स्थानीय महेन्द्र न्यौपानेले बताए। समाजिक सञ्जालमा सहयोग संकलन अभियानसमेत चलाइएको थियो। डेढवर्ष अभियान चलाउँदा देश तथा विदेशमा रहेका नेपालीहरू, विभिन्न सामाजिक संघसंस्था तथा सरकारी निकायबाट सहयोग जुटेको उनले बताए। साउदी सरकारले ५५ हजार रियाल क्षतिपूर्तिबापत जरिवाना रकम तोकेको थियो। तर दूतावासको पहलमा साउदी सरकारले ५५ हजारबाट छुट गर्दै ३० हजार पुर्याएपछि दिनेशलाई जेलबाट छुटाउन सम्भव भएको संविधानसभा सदस्य हेमराज भण्डारीले बताए। आर्थिक सहयोग संकलन अभियानवाट ९ लाख ९१ हजार ६ सय ११ रुपैयाँ सहयोग संकलन भएको थियो। त्यस मध्येबाट ८ लाख ९ हजार ५ सय रूपैयाँ जरिवाना बापतको रकम तिर्न पठाइएको थियो। भने ३१ हजार पाँच सय रुपैयाँ टिकटमा खर्च गरिएको थियो। दिनेशको यातायात, लत्ताकपडा, स्वास्थ परीक्षणमा २७ हजार रूपैयाँ खर्च गरी बाँकी बचत रहेको करिब ४० हजार रूपैयाँ रकम परिवारलाई हस्तान्तरण गरिएको न्यौपानेले बताए। व्यापारी दुर्गा प्रसाईले घरमा भेट्न बोलाएर २ लाख रूपैयाँ आर्थिक सहयोग गर्छु भनेर घोषणा गरे पनि सहयोग नगरेको उनले गुनासो गरे। सहयोग गर्छु भनेर असक्त बुवालाई काठमाडौंंसम्म ल्याइयो। प्रसाईले मिडियाबाजी मात्रै गरे सहयोग गरेनन् । सहयोगी दाताप्रति धन्य छु क्षतिपूर्ति बापतको रकम तिर्न आर्थिक सहयोग गर्ने सबै दाता प्रति दिनेशले धन्यवाद दिएका छन्। सबैको सहयोग विना जेलवाट निस्किन सम्भव थिएन। उनले भने, महेन्द्र दाजुको अगुवाइमा सबैको सहयोगले जेलवाट निस्किन सम्भव भएकाले हृदय देखिनै हार्दिक धन्यवाद व्यक्त गर्दछु। साउदीको जेलमा रहेका दिनेश कार्की वारे अन्नपूर्ण पोस्ट् दैनिक र अनलाइन संस्करणले डेढवर्षदेखि निरन्तर समाचार सम्प्रेषण गरेको थियो। दिनेश छुटाउने वारे सरकारी पहल, आर्थिक सहयोग संकलन अभियानबारे लगातार समाचार सम्प्रेषणले केही सहज बनाएको दिनेशकी आमा दुर्गाकुमारी कार्की र स्थानीय छिमेकी महेन्द्र न्यौपानले बताए। अब विदेश जान्नँ घरको दुःख सम्झेर विदेश गएको थिएँ। दुःख पाएँ। अब बुवा आमासँगै बस्छु। बुवा अशक्त हुनुहुन्छ। आमाको पनि उमेर ढल्किँदै गएको छ।बुवाआमाको साथमै बस्ने सोच छ। विदेश जाँदा जसरी गएको थिएँ। फर्किंदा रित्तो भएर आएँ। यहीँ केही उद्यम गरेर बस्छु। गाउँका साथीभाइ, घरपरिवार आफन्तले पनि यहीँ बस्नुपर्छ भन्ने सल्लाह दिनुभएको छ। अब विदेश जान्नँ।"
आगामी तीन दिन देशका यी भागमा वर्षा र हिमपात हुने,"काठमाडौं : आगामी तीन दिन देशका पहाड र तराईका केही भागमा सामान्य वर्षा र हिमाली भागमा हिमपात हुने मौसम पूर्वानुमान महाशाखाले उल्लेख गरेको छ। हाल नेपालमा पश्चिमी वायुको प्रभाव रहेको छ। गण्डकी, कर्णाली र सुदूरपश्चिम प्रदेश लगायत देशका पहाडी भूभागमा आंशिक देखि साधारणतया बदली रही बाँकी भूभागमा मौसम आंशिक बदली देखि मुख्यतया सफा रहेको छ। तराइका थोरै स्थानमा हल्का हुस्सु लागिरहेको छ। आज दिउँसो गण्डकी, लुम्बिनी, कर्णाली र सुदूरपश्चिम प्रदेश प्रदेशका केही स्थानहरूमा हल्का देखि मध्यम वर्षाको साथै देशका बाँकी पहाडी भूभागका थोरै स्थानहरूमा हल्का वर्षाको सम्भावना रहेको महाशाखाले जनाएको छ। महाशाखाले बुलेटिनमा सुदूरपश्चिम र कर्णाली प्रदेशका उच्च पहाडी तथा हिमाली भूभागका केही स्थानहरूमा हल्कादेखि मध्यम हिमपातको साथै बाँकी उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको उल्लेख गरेको छ। त्यस्तै आज राती पनि देशका पहाडी भूभागका एकदुई स्थानमा हल्का वर्षाको सम्भावना छ। सुदूरपश्चिम र कर्णाली प्रदेशका उच्च पहाडी तथा हिमाली भूभागका थोरै स्थानहरूमा र बाँकी उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको जनाएको छ। बुधबार मधेश प्रदेश लगायत देशका पहाडी भूभागका थोरै स्थानहरूमा हल्का वर्षाको सम्भावना रहेको छ। सुदूरपश्चिम ,कर्णाली र गण्डकी प्रदेशका उच्च पहाडी तथा हिमाली भूभागका केही स्थानहरूमा हल्कादेखि मध्यम हिमपातको साथै बाँकी उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको छ। त्यस्तै बिहीबार पनि कोशी, मधेश, बागमती र गण्डकी प्रदेशका केही स्थानहरूमा तथा बाँकी प्रदेशका थोरै स्थानहरूमा हल्का देखि मध्यम वर्षाको सम्भावना रहेको छ । कोशी, बागमती र गण्डकी प्रदेशका उच्च पहाडी तथा हिमाली भूभागका केही स्थानहरूमा तथा बाँकी प्रदेशका उच्च पहाडी तथा हिमाली भूभागका थोरै स्थानहरूमा हल्का देखि मध्यम हिमपातको सम्भावना रहेको छ ।"
वीरगन्जमा दोस्रो दिन पनि कर्फ्यु जारी,"वीरगन्ज : कर्फ्यु जारी रहेकै अवस्थामा वीरगन्जको अवस्था तनावग्रस्त रहेको छ। सोमबार दुई फरक धर्म समुदायकाबीच विवाद भएपछि स्थानीय प्रशासनले वीरगन्ज महानगरपालिकामा सोमबार साँझ ५ देखि नै अनिश्चितकालीन कर्फ्यु आदेश जारी गरेको थियो। मंगलबार बिहान ६ बजेदेखि १० बजेसम्म सर्वसाधारणका किनमेलका लागि खुकुलो गरिएको कर्फ्यु बिहान १० बजेपछि पुन लागू गरिएको छ। कर्फ्यु लागेपनि वीरगन्जका ठाउँठाउँमा हिन्दुवादीहरूले टायर बालेर प्रदर्शन गरेपछि अवस्था तनावग्रस्त बनेको हो। घडिअर्वा र गहवामा टायर बालेर प्रदर्शन गरेकाहरूलाई प्रहरीले लखेटेको छ। त्यसक्रममा घडिअर्वामा प्रदर्शनकारी र प्रहरीबीच सामान्य झडप भएको छ। त्यहाँबाट प्रहरीले चारजना युवालाई नियन्त्रणमा पनि लिएको छ। बिहानैदेखि वीरगन्जका चोकचोकमा ठूलो संख्यामा नेपाल प्रहरी र सशस्त्र प्रहरी परिचालन गरिएको छ। रौतहटको ईशनाथ नगरपालिकाको मोतीपुरमा सरस्वतीको मूर्ति सेलाउने विषयलाई लिएर हिन्दु र मुस्लिम समुदायबीच भएको विवादलाई लिएर वीरगन्जमा पनि सोमबारदेखि दुई फरक धर्म समुदायबीच तानाव सृजना भएको हो। सोमबार वीरगन्जको इदगाह चोकमा भएको झडपमा नेपाल प्रहरी र सशस्त्र प्रहरीका गरी ११ जना सुरक्षाकर्मी घाइते भएका थिए । यसअघि सोमबार दिउँसोदेखि केहि हिन्दुवादीहरूले प्रदर्शन गर्दै बजार बन्द गराउने क्रममा हिन्दुवादी र प्रहरीबीच झडप भएको थियो । यस्तै हिन्दुवादीहररूले बजार बन्द गराउने क्रममा केहि पसलमा तोडफोड गरेपछि मुस्लिम समुदायका एक समूहले अवरोध गर्न खोज्दा प्रहरीले हस्तक्षप गरेको थियो । त्यस्तै हिन्दुवादीहरूले जुलुश निकालेर बजार बन्द गराउँदै हिँडेपछि समूह बनाएर मुख्य सडकमा आएका मुस्लिम समुदायको एक समूहले आदर्शनगर र महावीरस्थानमा हिन्दु धर्मको झण्डा च्यात्न थालेपछि स्थिति तनावपूर्ण बनेको भएपनि प्रहरीले हस्तक्षप गरेर स्थिति नियन्त्रणमा लिएको थियो । तर त्यसपछि वीरगन्जकै इदगाह चोकमा मुस्लिम समुदायका केहि युवाहरूले सडकमा टायर बालेर प्रदर्शन गरिरहेका बेला प्रहरीले हस्तक्षप गर्दै लाठीचार्ज गरपछि स्थिति फेरि बिग्रिएको थियो । त्यसक्रममा प्रदर्शनकारीले प्रहरीमाथि ढुंगामुढा गरेको र प्रहरीले भिड तितरवितर पार्न १० राउन्ड बढी अश्रुग्यास प्रहार गरेको थियो । यसअघि हिन्दु समाज नामक समूहको अगुवाइमा हिन्दुवादीहरूले रौतहट,महोतरीलगायतका जिल्लामा हिन्दुमाथि अत्याचार भएको भन्दै त्यसमा संलग्नहरूलाई कारबाहीको माग गर्दै जिल्ला प्रशासन कार्यालय पर्सामा ज्ञापनपत्र बुझाएका थिए ।"

शीर्षक,विवरण
चिलगाडी कहिले आउने ? कुरिराछौं हामी,"वीरेन्द्रनगर : विमानस्थल संवेदनशील ठाउँ हो। जहाँबाट जहाजको अवतरण र उडान हुन्छ। त्यसैले यहाँ सुरक्षा व्यवस्था कडा पारिएको हुन्छ। तर, कालीकोटको सुनथराली विमानस्थलमा फरक रूप देखिन्छ। यहाँ जहाज होइन, कार्यक्रम आयोजक आउँछन् र सभा, सम्मेलनको आयोजना गर्छन्। धावनमार्ग कार्यक्रममा आउनेको स्थलमार्ग बन्छ। अनि, दायाँबायाँका स्थान सहभागीको पार्किङस्थल। निर्माण सुरु भएको ३७ वर्षपछि यो विमानस्थल उडान र अवतरणका लागि योग्य भए पनि जहाज आएन। स्थानीय भन्छन्, विमानस्थल नेताका लागि भोट माग्ने मुद्दा बन्यो, हाम्रा लागि बनेन। लामो समय लगाएर निर्माण गरिएको विमानस्थल निर्माण सम्पन्न भएको ६ महिना बितिसक्दा पनि परीक्षण उडानसमेत भएको छैन। गाउँका अस्पताल, सडक, खानेपानीलगायतका पूर्वाधारको त झन् हरिबिजोक नै छ। कर्णाली राजमार्गअन्तर्गतको जुम्ला सुर्खेत राजमार्ग मृत्युमार्ग जस्तै छ। निर्माणाधीन कर्णाली करिडोर पनि कुरूप बन्दै गएको छ। गाउँमा सडकले भने पहिरो मात्र निम्त्याएको छ। सुनथराली विमानस्थलमा चिलगाडी नआउँदा स्थानीय नागरिक अहिले निराश छन्। गत पुस महिनामा कालोपत्रेसहित निर्माण सम्पन्न भएको उक्त विमानस्थलमा वैशाख पहिलो साता परीक्षण उडान गर्ने र त्यसपछि नियमित उडानका लागि तयारी गर्ने भनिएको थियो। तर, अहिलेसम्म विमानस्थलमा जहाज आएको छैन। नरहरिनाथ गाउँपालिका १ की स्थानीय सुकिली कठायत भन्छिन्, चैतमा सूचना निकालेर वैशाख पहिलो साता परीक्षण उडान गर्ने भनेपछि हामी उत्साहित भएका थियौं। तर, अहिलेसम्म जहाज देखिएन। निर्माण हुन वर्षौं लाग्यो। अब जहाज आउन पनि वर्षौं लाग्ने जस्तो छ। हाम्रा दुःख जस्ताको त्यस्तै रहने भए। स्थानीय कृष्ण विष्टले पनि आफ्नो दुःखेसो पोख्दै भने, आफू २५ वर्षको हुँदा निर्माण सुरुवात भएको विमानस्थल सम्पन्न हुनै ३७ वर्ष लाग्यो। फेरि परीक्षण उडान हुने भनेको महिनौं भइसक्यो। तर, अहिलेसम्म हुँदैन। नियमित उडान भएर हामीले सेवा कहिले पाउँछौं ? गाउँमा हुने आकस्मिक बिरामी तथा सुत्केरी व्यथा लागेका महिला कति त बाटोमै प्राण त्याग्छन्। कतिको त अस्पताल नपुग्दै मृत्यु हुन्छ। गाउँमा बनेको विमानस्थलमा जहाज आउने भए सजिलै सुविधा सम्पन्न अस्पतालमा बिरामी पुयाउन सकिने उनले बताए। यहाँका अन्य नागरिकको पनि जहाज चढ्ने सपना पूरा हुन्थ्यो, उनले भने। विमानस्थल निर्माण आयोजनाका सुपरभाइजर गणेश विष्टले विमानस्थल आसपासका क्षेत्रहरूमा पशुचौपाया नछाड्न तथा मानव आवतजावत नगर्न सूचना पनि निकाले। तर, वैशाखको महिना सकिएर जेठ लागिसक्यो। विमानस्थलमा परीक्षण उडान भएको छैन। कहिले हुन्छ भन्ने पनि अझै टुंगो छैन। विष्टले भने, वैशाखको पहिलो साता परीक्षण उडान गर्ने भनेपछि चैतको अन्तिमतिर सूचना निकालेका हौं। दैनिक रूपमा विमानस्थलमा झाडु लगाउनुपर्छ। यहाँ पशु चौपाया आउँछन्। उनीहरूलाई धपाउनुपर्छ। हामी यो काम नियमित गरिरहेका छौं। आयोजना प्रमुख रत्नबहादुर श्रेष्ठले मौखिक रूपमा वैशाख पहिलो साता परीक्षण उडान हुन सक्छ भनेपछि विमानस्थल आसपासका क्षेत्रहरूमा आवतजावत नगर्न सूचना निकालिएको बताए। तर, अझै परीक्षण उडान हुने कुनै निश्चित छैन। हामी बनेको विमानस्थल कुरिरहेका छौँ। नियमित सरसफाइ गरिरहेका छौं। जहाज नचलेरै विमानस्थल पुरानो होला जस्तो छ। यहाँ दिनहुँ मानिसहरू आएर आफूलाई चिलगाडी कहिले आउने हो भनेर प्रश्न गर्छन्। जसको उत्तर मसँग छैन। बनावटी जवाफ दिँदै मैले भन्नुपर्छ कुनै दिन आउँछ, उनले भने। सुनथराली विमानस्थलमा नियमित उडान गराउन दबाब दिन विमानस्थलको धावनमार्गमै विभिन्न सार्वजनिक कार्यक्रमहरू गरिन थालिएको छ। गत पुस अन्तिम साता निर्माण सम्पन्न भएको विमानस्थल केही समय त रंगमञ्चजस्तै बन्यो। नेपाल पत्रकार महासंघ कर्णाली प्रदेशको साधारणसभा उक्त विमानस्थलको धावनमार्गमै आयोजना गरियो। नरहरिनाथ गाउँपालिकाले गाउँपालिकाको हिउँदे अधिवेशनको समापन पनि त्यही विमानस्थलमै गयो। स्थानीय नागरिक अगुवाहरूले विमानस्थल रंगमञ्च बनाएको भनेर विरोध पनि जनाए। विभिन्न कोणबाट उक्त विमानस्थलमा उडान गराउन दबाब पनि नभएको होइन। कालीकोटको प्रदेशसभा खबाट निर्वाचित प्रदेश सांसद हिक्मतबहादुर विष्टले नेपाल सरकारका पर्यटनमन्त्री, प्रदेशका पर्यटनमन्त्री, संघ र प्रदेशका सांसद, एनएसीका अध्यक्ष र एयरलाइन्सका अधिकारीहरूसँग छलफल पनि गरेका थिए। त्यतिबेला वैशाखको पहिलो सातामै परीक्षण उडान गर्ने सहमति भएको थियो। नयाँ वर्षमा कालीकोटवासीहरूको जहाज चढ्ने सपना पूरा हुनेमा म विश्वस्त छु भनेर उनले सामाजिक सञ्जालमै लेखेका थिए। कालीकोटबाट प्रतिनिधिसभा सदस्यमा निर्वाचित सांसद महेन्द्रबहादुर शाहीसहितका नेताहरू पनि छलफलमा सहभागी थिए। उनीहरू सबैलाई प्राधिकरणले वैशाखमै परीक्षण उडान गर्ने भनेर आश्वासन दियो। नेपाली कांग्रेस प्रदेश संसदीय दलका प्रमुख सचेतकसमेत रहेका सांसद विष्टले भने, हामीले प्राधिकरणलगायतका अन्य सरोकारवालाहरूसँगको छलफलमा वैशाख पहिलो साता सुनथराली विमानस्थलमा परीक्षण उडान गर्ने भनेर सल्लाह भएको हो। तर, अहिलेसम्म पनि भएन। मैले सामाजिक सञ्जालमै वैशाख पहिलो साता परीक्षण उडान गर्ने भनेर लेखेँ। त्यसले मैले पनि जनतालाई ढाँटेजस्तो भएको छ। यसमा नागरिक उड्डयन प्राधिकरण गम्भीर नभएको उनको भनाइ छ। हामीलाई पनि ढाँटियो। सुनथराली विमानस्थलमा नियमित उडान गर्नका लागि थप पहल गर्दैछौं। तर परीक्षण उडान नै नभएकाले नियमित उडानका लागि समय लाग्ने देखियो, उनले भने। कर्णालीकै धेरै जनसंख्या भएको नरहरिनाथ गाउँपालिका १ कोटबाडाबाट जहाज चढ्ने सपना पूरा हुने अपेक्षासहित नियमित उडानका लागि गाउँपालिकाले पनि पटकपटक पहल गरेको छ। नरहरिनाथ गाउँपालिका ९ का वडाध्यक्ष एवं गाउँपालिका प्रवक्ता प्रदीप बोहोराले भने, निर्माण गर्न ३७ वर्ष लाग्यो। विमानस्थल बन्यो। तर, यहाँ जहाज आएन। हामीले नियमित उडान गर्न दबाब दिनकै लागि गत माघ ७ गते विमानस्थलमै गाउँसभा गरेका थियौं। विमानस्थल बन्नकै लागि वर्षौं कुरियो। अब नियमित उडान हुन पनि कुर्न नपरोस् भनेर दबाबसहित पहलकदमी पनि लिएको हो। तर हामीले विभिन्न कोणबाट दबाब दिँदा पनि सम्बन्धित निकाय गम्भीर बनेन। यहाँका नागरिक हामीलाई पनि प्रश्न उठाइरहेका छन्। २०६४ सालमा तत्कालीन नेकपा माओवादी केन्द्रका नेता तथा पहिलो संविधानसभा सदस्यका उम्मेदवार खड्गबहादुर विश्वकर्मा प्रकाण्डले चुनावी अभियानमा यो विमानस्थलमा जहाज उडाउने नारा बनाएका थिए। त्यसपछि २०७० सालको दोस्रो संविधानसभा निर्वाचनमा त्यही माओवादी केन्द्रबाट दोस्रो संविधानसभा सदस्यका उम्मेदवार महेन्द्रबहादुर शाहीले पनि चुनावी अभियानमा सोही नारा अघि सारे। २०७४ सालमा नेकपा माओवादी केन्द्रकै नेता एवं संयुक्त वाम गठबन्धनका प्रतिनिधिसभा सदस्य उम्मेदवार दुर्गाबहादुर रावतको पनि विमानस्थलमा नियमित उडान गराउने भन्ने नारा चुनावी मुद्दा बनेको थियो। त्यसपछि २०७९ सालमा भएको प्रतिनिधिसभा निर्वाचनमा संयुक्त वाम लोकतान्त्रिक गठबन्धनका उम्मेदवार महेन्द्रबहादुर शाहीको चुनावी नारा पनि यही विमानस्थल थियो। एकै व्यक्तिले चार पटकका चुनावमा यो विमानस्थल नियमित सञ्चालन गर्ने भनेर जनतालाई आश्वासन दिँदै भोट बटुले। उनी सांसद पनि भइरहे। तर, विमानस्थलमा जहाज कहिलै आएन। अहिले निर्माण सम्पन्न भएको विमानस्थल पनि सुनसान छ। कालीकोटमा अहिले पनि ९ वटै पालिकाका केन्द्रमा यातायात सेवा पुगिसकेको छैन। कतिपय पालिकाको केन्द्रमा सडक पुगे पनि गाडी जाने अवस्था छैन। स्थानीय तहले निर्माण गरेका सडकहरू बाख्रा हिँड्न नसक्ने अवस्थाका छन्। धमाधम डोजर लगाएर निर्माण गरेका सडकले गाउँलाई नै पहिरोको जोखिममा पारेको छ। नागरिक समाजका अगुवा अधिवक्ता दमनराज बमले भने, संघीयता पछि प्रायः स्थानीय तहका केन्द्रसम्म यातायात सेवा पुगाउन सडकका ट्र्याकहरू खोल्ने प्रयास भयो। तर उक्त सडकमा पनि न्यूनतम मापदण्डहरू पूरा नगरी निर्माण गर्दा यातायात सेवा सञ्चालन हुन सकेका छैनन्। गाउँका नागरिकको पहुँचमा यातायात सेवा पुगेन। जसका कारण गाउँमा मानिसलाई दैनिक उपभोग्य सामानहरू होस् वा गाउँबाट अस्पताल लैजानुपर्ने बिरामीहरू स्टेचर र डोको प्रयोग गरी थाप्लोमै भारी बोक्न बाध्य छन्। यसले नागरिकलाई परिवर्तनको आभास हुन सकिरहेको अवस्था छैन। विमानस्थल निर्माण आयोजनाका प्रमुख रत्नबहादुर श्रेष्ठले विमानस्थल निर्माण कार्य पूरा भएर परीक्षण उडानका लागि उपयुक्त रहेको भनेर नागरिक उड्डयन प्राधिकरणमा आफूले प्रतिवेदन पेस गरिसकेको बताए। उनले भने, निर्माण आयोजनाका तर्फबाट मैले प्रतिवेदन पेस गरेको छु। नियमित उडानका लागि प्रक्रियामा छ। तर कहिले हुन्छ भन्ने थाहा छैन। २०७३ सालमा घाँसे मैदानमा तत्कालीन पर्यटनमन्त्री जीवनबहादुर शाहीको पहलमा पहिलो पटक परीक्षण उडान गरिएको थियो। त्यसयता विमानस्थलमा जहाज फर्किएको छैन। सुनथराली विमानस्थलकोे रनवेको लम्बाइ ६ सय ४० मिटर, चौडाइ २० मिटर, टर्निङ प्याडको लम्बाइ ५ सय २५ वर्गमिटर, ट्याक्सी वेको लम्बाइ २५ मिटर चौडाइ २० मिटर, पार्किङ लम्बाइ ७० मिटर, चौडाइ ३० मिटर, स्टप वे लम्बाइ ३० मिटर, चौडाइ ५० मिटर, कियर वे लम्बाइ ३० मिटर, चौडाइ ५० मिटरको रहेको छ। भौगोलिक रूपमा पनि जहाज उडानका लागि उपयुक्त विमानस्थल रहेको आयोजना प्रमुख श्रेष्ठको भनाइ छ। नेपाल नागरिक उड्डयन प्राधिकरणका प्रमुख मुरारी भण्डारीले कालीकोट विमानस्थलमा परीक्षण उडानका लागि तयारी भइरहेको बताए। उनले भने, विमानस्थल निर्माण सम्पन्न भएर आफैं स्थलगत अनुगमन गरेपछि फर्किएको छु। यो विमानस्थलमा उडान भर्नका लागि तयार भएको र परीक्षण उडान गर्नका लागि नेपाल एयरलाइन्सलगायतका उडान कम्पनीहरूलाई पनि भनिसकेका छौं। तर अहिले पर्यटकहरूको चाप भइरहेका बेला साना जहाजहरू व्यस्त रहेका उनले बताए। विमानस्थल पनि तत्कालै परीक्षण उडान गरेर नियमित गर्न सेवाग्राही पाउने पनि टुंगो छैन। विमानस्थल जाने सडकको स्तरोन्नति भएको छैन। नियमित उडान सुरु भएपछि जहाज चढ्ने यात्रुहरू नपाइने अवस्था छ। ढिलो चाँडो उक्त विमानस्थलमा उडान हुन्छ। चैतमा सूचना निकालेर वैशाख पहिलो साता परीक्षण उडान गर्ने भनेपछि हामी उत्साहित भएका थियौं। तर, अहिलेसम्म जहाज देखिएन। हाम्रा दुःख जस्ताको त्यस्तै रहने भए। सुकिली कठायत, स्थानीय म २५ वर्षको हुँदा निर्माण सुरुवात भएको विमानस्थल सम्पन्न हुनै ३७ वर्ष लाग्यो। फेरि परीक्षण उडान हुने भनेको महिनौं भइसक्यो। तर, अहिलेसम्म हुँदैन। नियमित उडान भएर हामीले सेवा कहिले पाउँछौं ? कृष्ण विष्ट, स्थानीय"
रैथाने बाली पछ्याउँदै मुस्ताङका किसान,"जोमसोम : हिमाली जिल्ला मुस्ताङमा सदियौंदेखि घरायसी प्रयोजनका लागि रैथाने बालीको खेतीपाती गर्दै आइरहेका कृषक पछिल्लो समय व्यावसायिक बन्न थालेका छन्। पछिल्लो समय सडक यातायातको सहजतासँगै पर्यटकीय जिल्लाको रूपमा स्थापित हुन थालेपछि जिल्लाका कृषकहरू रैथाने बालीप्रति थप आकर्षित हुन थालेका हुन्। अहिले मुस्ताङका कृषकहरूलाई रैथाने बाली जौ थन्क्याउन भ्याइनभ्याइँ छ। यहाँका कृषकले रैथाने बाली जौ थन्क्याइसकेको १५ दिनपछि असारमा फेरि रैथाने बाली उवा थन्क्याउन जुट्छन्। यहाँ उत्पादन हुने रैथाने बाली उवा, जौ, फापर, सिमी र लसुन आदिको जिल्लामा सहजै बिक्री वितरण हुन्छ। त्यसैले कृषकहरूले रैथाने बाली संरक्षण र उत्पादनमा जोड दिएका हुन्। यहाँका कृषकले रैथाने बाली उवा, जौ, फापर आदिको विभिन्न परिकार बनाएर पनि बिक्री गर्छन्। कतिपयले कोसेली घरमा प्याकेजिङ गरी बिक्री गर्छन्। रैथाने बालीको खेती प्रणाली बढी परिश्रम र भन्झटिलो भए पनि श्रमअनुसारको मूल्य पाउन थालेपछि जिल्लाका कृषकहरूले रैथाने बाली विस्तार तथा खेतीलाई निरन्तरता दिइरहेको कृषि ज्ञान केन्द्र मुस्ताङका कार्यालय प्रमुख प्रकाश बस्ताकोटीले बताए। रैथाने बालीको सम्भावना नहुँदा मुस्ताङका कृषकले व्यक्तिगत र घरायसी खर्चको जोहो गर्न रैथानी बाली लगाउने गर्थे। यसरी लगाइएको रैथाने उत्पादनको घरेलु मदिरा, सातु बनाउन र ढिँडो खानका लागि प्रयोग गरिन्थ्यो। अहिले पनि यहाँका कृषकले मदिरामै उवा र जौ प्रयोग गर्छन्। यसको प्रशोधन र थप बजारीकरण गर्न सकिएमा रैथाने बाली विस्तार र प्रवद्र्धन हुने विश्वास गरिएको छ। वैज्ञानिक र आधुनिक प्रकारको खेती प्रणालीको माध्यमबाट कृषि कर्म गर्न सहज बन्दै जान थालेपछि पछिल्लो समय कृषकहरूले रैथाने बाली संरक्षण र उत्पादनमा जोड दिन थालेको कृषि ज्ञान केन्द्र मुस्ताङले जनाएको छ। केन्द्रले रैथाने बाली संरक्षण तथा विस्तार गर्दै कृषकहरूलाई उत्प्रेरित गराउन बजार प्रवद्र्धन, प्रशोधन र बाली थन्क्याउन चाहिने उपकरण उपलब्ध गराउँदै आइरहेको छ। मुस्ताङका कृषकहरूले स्याउ बगैंचाभित्र रैथाने बाली लगाएर दोहोरो मुनाफा लिने गरेको पाइएको छ। स्याउको बोटलाई असर नपर्ने गरी खाली भागमा उवा, फापर, जौ, आलु, सिमी, भोटे लसुन र अन्य मौसमअनुसारको हरियो सागसब्जी लगाउने गर्छन्। यहाँका रैथाने बाली उत्पादन मुस्ताङकै ब्रान्डका रूपमा परिचित छ। उवा र जौ एक रैथाने प्रजाति हो। उवा बालीलाई स्थानीय भाषामा करुने र अंग्रेजी भाषामा नेक्ड बार्ली भनिन्छ। समुद्री सतहको १९८४ मिटरको उचाइदेखि ३८ सय मिटर उचाइको जमिनमा उवा खेती गरिन्छ। उवा र जौ खेती मुस्ताङको घाँसादेखि उपल्लो मुस्ताङमा पनि गरिन्छ। मध्य र तल्लो मुस्ताङमा मंसिर महिनाको अन्तिमदेखि पुस महिनासम्म र उपल्लो मुस्ताङमा चैत्र र वैशाख महिनामा खेतबारीमा छर्ने गरिन्छ। यसरी भूगोलअनुसार फरकफरक समयमा लगाइने जौ खेती जेठको अन्तिम र उवा असारको दोस्रो हप्तामा थन्क्याउने गरिन्छ। उपल्लो मुस्ताङमा असोजमा थन्क्याइन्छ। यसको दानालाई भुटेर पिठो बनाउने तथा रक्सी तथा जाँड बनाउन पनि प्रयोग गरिन्छ। रैथाने बाली उवा र जौ अन्य खेतीभन्दा केही बढी झन्झटिलो भएको घरपझोङ३ स्याङका कृषक रोशन थकालीले बताए। उनले बर्सेनि उवा र जौ बाली मंसिर र पुस महिनामा लगाएर जेठ असारमा पाक्ने बताए। उनका अनुसार कृषकले स्याउ बोट भित्र पनि यो बाली लगाउन मिल्ने भएकाले कृषकलाई दोहोरो फाइदा हुने गरेको उनको भनाइ छ। यहाँका कृषक अझै प्रविधिमा रूपान्तरण हुन सकेका छैन, परम्परागत शैलीमा उवा, जौ काट्ने र केस्रा छुट्याउने गर्छन्, यो प्रविधि झन्झिटिलो छ, कृषक थकालीले भने, केही ठाउँमा उवा र जौको केस्रा छुट्ट्याउने मेसिन आएको छ, अब बाली काट्नेदेखि थन्क्याउने सबै काम प्रविधिबाटै भएमा कृषकलाई सहज हुन्छ। उनले खेतबाट उवा र जौ काटेपछि २४ दिनसम्म घाममा सुकाउनु पर्ने बताए। यसैगरी रैथाने बालीअन्तर्गत मुस्ताङमा मिठे फापर र तिते फापर लगाउने प्रचलन छ। यो खेती समुद्री सतहदेखि १९८४ मिटरदेखि ३९ सय मिटरको उचाइसम्म हुन्छ। फापर तल्लो मुस्ताङमा उवा र जौ थन्क्याएपछि असार र साउन महिनामा रोपेर असोजकात्तिकमा भिœयाइने गरिन्छ। उपल्लो मुस्ताङमा वैशाखमा रोपेर कात्तिक महिनामा भिœयाइन्छ। यसको दाना हलुका कालो रङको हुन्छ। फापरको केस्रा पिसेर पिठो बनाइन्छ। यसको पिठो ढिँडो र रोटीमा प्रयोग हुन्छ। यसका अतिरिक्त रैथाने सिमी पनि २ हजारदेखि ३ हजार मिटरको उचाइमा हुन्छ। सिमी घरपझोङ गाउँपालिकामा जेठको अन्तिममा र बारागुङ मुक्ति क्षेत्र र थासाङ गाउँपालिकामा वैशाखमा लगाएर भदौदेखि असोजसम्ममा थन्क्याइन्छ। मुस्ताङी भोटे लसुन पनि २ हजारदेखि ३५ सय मिटरको उचाइमा हुन्छ। लसुन मंसिरमा लगाएर जेठमा भिœयाइन्छ। यस्तै रैथाने बालीअन्तर्गत नपर्ने भए पनि मुस्ताङी आलु सहर बजारका पारखीले औधी रुचाउँछन्। यो बाली पनि २ हजारदेखि ४ हजार मिटरको उचाइमा लगाइन्छ। मुस्ताङी सेतो आलु यहाँको लोकल आलु हो। कृषि ज्ञान केन्द्र मुस्ताङको आर्थिक वर्ष २०७८०७९ को तथ्यांकअनुसार हिमाली जिल्ला मुस्ताङको १०५ हेक्टर क्षेत्रफलमा लगाइएको जौ खेतीबाट १९६ मेट्रिकटन जौ उत्पादन भएको थियो। १५० हेक्टर जमिनमा लगाइएको उवा खेतीबाट ३ सय मेट्रिकटन उवा उत्पादन भएको थियो। यसैगरी ३०६ हेक्टर जमिनमा लगाएको आलु खेतीबाट ९१३८ मेट्रिकटन आलु उत्पादन भएको थियो भने ८० हेक्टर जमिनमा १२४ मेट्रिकटन सिमी उत्पादन भएको थियो। लसुन ११६ हेक्टर जमिनमा लगाउँदा ११७ मेट्रिकटन उत्पादन भएको थियो।"
मधेसमा महिला र बालिका बढी असुरक्षित,"वीरगन्ज : मधेस प्रदेशमा पछिल्लो समय मानवअधिकार हनन् एवं ज्यादतीका घटनामा बढोत्तरी भएको पाइएको छ। त्यसमा पनि महिला तथा बालिकाविरुद्धका घटना झन् बढी भएको अनौपचारिक क्षेत्र सेवा केन्द्र (इन्सेक)को तथ्यांकले देखाएको छ। घटनाको प्रकृति ः हत्या, बलात्कार, बलात्कारको प्रयास, बाल यौनशोषण तथा दुव्र्यवहार, बहुविवाह, महिला हिंसा"
"सभापति लड्दिनँ, साथीहरू नडराए हुन्छ : देउवा","चितवन : प्रजातन्त्रवादी कानुन व्यवसायीको महाधिवेशनमा पार्टी सुदृढीकरणको विषयले प्रवेश पाएको छ। पार्टीका शीर्ष नेताहरूले पार्टीभित्रको सुदृढीकरणको सन्दर्भमा सभापतिप्रति लक्षित गर्दै विधिविधानका कुरा निकाले। चितवनमा आयोजित कार्यक्रममा प्रमुख अतिथि रहेका पूर्वप्रधानमन्त्री एवं नेपाली कांग्रेसका सभापति शेरबहादुर देउवाका सामु केन्द्रीय नेताहरूले घुमाउरो शैलीमा पार्टीको नेतृत्वका विषयमा कुरा उठाए। नेपाल डेमोक्रेटिक लयर्स एसोसियनको ११औं महाधिवेशनमा सभापति देउवाले एमालेले नेतृत्वका लागि सत्तरी वर्षे उमेर हदबन्दी हटाएको प्रसंग निकाल्दै कांग्रेसमा रहेको कार्यकाल अवधिले आफू तेस्रो पटक सभापति नलड्ने बताए। एमालेले उमेरको हद कटाइसक्यो। हाम्रोमा समयको हद छ। हामीकोमा उमेरको हद छैन। तेस्रो पटक सभापति लड्नै पाइँदैन। तर, मैले हटाउनुपर्छ भनेको छैन है। सभापति हुने साथीहरू नडराउँदा हुन्छ, सभापति देउवाले हाँस्दै भने, केही साथीहरूले मेरो आलोचना गरे। मैले त्यसलाई ठूलो ठानेको छैन। प्रजातन्त्र छ आलोचना गर्न पाइन्छ। कार्यक्रमस्थलमा देउवा र कोइरालासँगै गएका थिए। बीपी कोइराला, जवाहरलाल नेहरू पनि लयर्स भएको स्मरण गराउँदै कानुन व्यवसायी अत्यन्तै मर्यादित पेसा भएको उनले बताए। शीर्ष नेता शेखर कोइरालाले पार्टी एक्लै निर्वाचनमा होमिन कार्यकर्ताले आवाज उठाएको भन्दै गठबन्धन पार्टीको हितविपरीत भएको बताए। कांग्रेसलाई सुधार्न विगतको पाठ सिक्नुपर्ने उनले बताए। महामन्त्री गगनकुमार थापाले एउटै व्यक्तिले कति पटकसम्म जिम्मेवारी वहन गर्ने भन्ने सीमा नहुँदा पार्टी कमजोर हुने बताए। कार्यक्रममा कानुनमन्त्री रहेका पार्टीका उपसभापति धनराज गुरुङले नेताको घरमा धाउने र ब्रिफकेस बोक्नेलाई न्यायाधीश नबनाउने बताए। महाधिवेशनमा देशभर ८८ इकाइका प्रजातान्त्रिक पक्षधर १३ हजार वकिलमध्येबाट १ हजार ४ सय १ जना महाधिवेशन प्रतिनिधि सहभागी हुनेछन्।"
एमालेले नै विकास र समृद्धि ल्याउँछ : ओली,"स्याङ्जा : नेकपा एमालेका अध्यक्ष केपी शर्मा ओलीले प्रधानमन्त्री पुष्पकमल दाहाल प्रचण्डको भारत भ्रमण सफल नभएको बताएका छन्। स्याङ्जा आँधीखोला गाउँपालिकाको नवनिर्मित भवनको शुक्रबार उद्घाटन गर्दै उनले सीमालगायतका मुख्य विषय नै नउठाएकाले त्यो भ्रमणलाई सफल मान्न नसकिने दाबी गरे। वर्तमान सरकारको कुनै गन्तव्य नै छैन। सरकार कामभन्दा पनि हल्लाको पछाडि लागेको छ, उनले भने। वर्तमान सरकारको काम गर्ने ल्याकत नभएको जनाउँदै पूर्वप्रधानमन्त्रीसमेत रहेका ओलीले आफ्नो कार्यकालको तीन वर्षमा विकासले ठूलो फड्को मारेको दाबी गरे। विभिन्न १० पार्टी मिलेर बनेको सरकार कामभन्दा पनि हल्लाको पछाडि लागेको छ, उनले भने, सरकारले जनताको ढाड सेकाउने काम गरेको छ। निराश नहुनुस् अब, एमालेले नै विकास र समृद्धि ल्याउनेछ। एमाले सधैं प्रतिपक्षमा बस्ने पार्टी नभएको बताउँदै उनले सत्ताको लागि पनि मरिहत्ते नगर्ने बताए। २०४२ सालमा आफू स्याङ्जा जेल बस्दाको स्मरण गर्दै ओलीले स्याङ्जाले विकासमा फड्को मारेकोमा खुसी व्यक्त गरे। शुक्रबारै अध्यक्ष ओलीले कालीगण्डकी गाउँपालिका भवनको समेत उद्घाटन गरेका छन्। पालिकाले ७ करोड ७० लाखमा २२ कोठाको अपांगमैत्री भवन निर्माण गरेको हो।"
गाउँका सिंहदरबारको खानाखाजामै करोडौं खर्च,"दैलेख : गाउँगाउँसम्म विकास र सरकारी पुगोस् भन्ने उद्देश्यले नै संघीयता कार्यान्वयनमा आयो। नागरिकले घरआँगनमै सरकारी सेवासुविधा पाउने आशा पनि गरे। तर, अहिले तिनै गाउँका सिंहदरबारमा फजुल खर्च बढेको छ। नागरिकको सेवामा भन्दा अन्यत्र खर्च उच्च छ। यसको एउटा उदाहरण हो दैलेखका गाउँपालिकाले खाना खाजामा गरेको फजुल खर्च विवरण। यहाँ उक्त शीर्षकमा नै लाखौं रकम सकिएको छ। जसलाई महालेखाले पनि प्रश्न उठाएको छ। स्थानीय सरकार सञ्चालन ऐन, २०७४ को दफा ७१ अनुसार व्ययको बजेट अनुमान तथा आन्तरिक आयको परिधिभित्र रही औचित्यको आधारमा विविध खर्च गर्नुपर्ने व्यवस्था छ। तर, यहाँका स्थानीय तहहरूले मनपरी खर्च गरिरहेका छन्। जिल्लाको नौमुले गाउँपालिकाले आर्थिक वर्ष २०७८०७९ मा खाना, खाजा तथा विविधतर्फ मात्रै १ करोड ७६ लाख ५६ हजार ९ सय आठ रुपैयाँ खर्च गरेको छ। महालेखापरीक्षकको पाँचांै वार्षिक प्रतिवेदन २०७९ मा गाउँपालिकाले खाना, खाजा तथा विविधतर्फ मात्रै उक्त रकम खर्च गरेको उल्लेख छ। यस्ता खर्च मापदण्ड निर्धारण गरी मितव्ययी तरिकाले खर्च गर्नुपर्छ, महालेखाको प्रतिवेदनमा भनिएको छ। गाउँपालिकाका प्रमुख प्रशासकीय अधिकृत रेशमबहादुर बुढा उक्त आर्थिक वर्षमा विविध शीर्षकमा बजेट छुट्ट्याएर सोही शीर्षकको रकम वितरणमुखी टुक्रे योजनामा बाँड्ने गरेको कारण खाना, खाजा तथा विविधतर्फ ठूलो रकम खर्च भएको जस्तो देखिएको बताउँछन्। विविध शीर्षकबाटै विभिन्न व्यक्तिहरूलाई आर्थिक सहायता प्रदान गरिएको बुढाको भनाइ छ। अघिल्लो आर्थिक वर्षको बजेट विनियोजन गर्दा म यहाँ कार्यरत थिइन्। अहिले विविध शीर्षकमा बजेट छुट्ट्याउने र सोही बजेट टुक्रे योजना बाँड्ने प्रवृत्ति रोकिएको छ, उनले भने। दुल्लु नगरपालिकाको आन्तरिक आय पनि खाना र खाजामै सकिएको छ। नगरपालिकाले आर्थिक वर्ष २०७८०७९ मा आन्तरिक आय ५० लाख हुने अनुमान गरेको थियो। तर, नगरमा लक्ष्यभन्दा बढी अर्थात् ५५ लाख २० हजार २ सय ३२ रुपैयाँ आन्तरिक आम्दानी गरेको थियो। आन्तरिक आयमध्ये नगरले ३७ लाख ५१ हजार ८ सय ७० रुपैयाँ खाना, खाजा र विविधि शीर्षकमा खर्च गरेको छ। उक्त रकम आन्तरिक आम्दानीको ६७९७ प्रतिशत रहेको महालेखापरीक्षकको प्रतिवेदनमा उल्लेख छ। नगरपालिकाका प्रमुख प्रशासकीय अधिकृत ज्ञानमणि नेपालले वर्षभरि हुने बैठक, अन्तरक्रियालगायतका कार्यक्रममा उक्त रकम खर्च भएको दाबी गरे। कि त नगरपालिकामा बैठक, अन्तरक्रिया, छलफल कार्यक्रमहरू गर्नु नै भएन, कार्यक्रम गरेपछि खानाखाजामा बजेट खर्च हुन्छ नै, नेपालले भने। उनले वर्षभरि कुन कार्यक्रममा कति रुपैयाँ खाजा खर्च भयो भन्नेबारे स्लिप सुरक्षित रहेको दाबी गरे। वडा, नगरपालिका, विषयगत शाखाका कार्यक्रमहरू हुन्छन्, बैठक हुन्छन्, यस्ता कार्यक्रम र बैठकका सहभागीलाई खाना र खाजा खुवाउनुपर्छ, अनि पालिकामा आउने अतिथिलाई पनि खाना खाजा खुवाउनै पयो, उनले भने। नगरमा यस्ता प्रकारको खर्च कसरी नियन्त्रण गर्ने भन्ने विषयमा छलफल भइरहेको प्रमुख प्रशासकीय अधिृकत नेपालको भनाइ छ। दैलेखकै ठाटीकाँध गाउँपालिकाले खाना र खाजातर्फ १४ लाख खर्चिएको छ। महालेखापरीक्षकको प्रतिवेदनले चालू प्रकृतिका यस्ता खर्च मापदण्ड बनाएर मात्र गर्नु भनेको छ। डुंगेश्वर गाउँपालिकाले खाना र खाजा तथा विविध खर्चतर्फ मात्रै १२ लाख ९९ हजार ८ सय ९० खर्च गरेको छ। उक्त रकम पालिकाको कुल आन्तरिक आय ३२ लाख ३० हजार २ सय ३५ रुपैयाँको ४०२४ प्रतिशत हुन आउँछ। महालेखापरीक्षकको प्रतिवेदनले यस्तो खर्च नियन्त्रण गर्नुपर्ने उल्लेख गरेको छ। जिल्ला सदरमुकामसमेत रहेको नारायण नगरपालिकाको आन्तरिक आय कुल १ करोड ३९ लाख १४ हजार ५ सय ७९ रुपैयाँमध्ये १० प्रतिशत अर्थात् १४ लाख रुपैयाँ खाना र खाजामै खर्च गरेको छ। महालेखाले निश्चित विधि र मापदण्डबिना यस्तो खर्च नियन्त्रण गर्नुपर्ने सुझाव दिएको छ। महाबु गाउँपालिकाले आर्थिक वर्ष २०७८०७९ मा आन्तरिक आय ४५ लाख आम्दानी हुने अनुमान गरेको थियो। तर, पालिकामा ४७ लाख ११ हजार ५ सय ५७ रुपैयाँ आन्तरिक आय संकलन भयो। यो पालिकाले पनि खाना, खाजा र विविध शीर्षकमा ११ लाख २३ हजार रुपैयाँ खर्चिएको छ। यस्तै आर्थिक वर्ष २०७८०७९ मा खाना, खाजा र विविधतर्फ आठबिस नगरपालिकाले २० लाख, भैरवी गाउँपालिकाले २४ लाख २९ हजार र भगवतीमाई गाउँपालिकाले १५ लाख ८५ हजार ८३ हजार बजेट खर्च गरेको छन्। महालेखापरीक्षकको प्रतिवेदनले यस्तो खर्च नियन्त्रण गर्न र मापदण्ड बनाएर मात्रै खर्च गर्न भनेको छ। जिल्लाकै चामुण्डाविन्द्रासैनी नगरपालिकाले खाना तथा विविधतर्फ २४ लाख २६ हजार खर्च गरेको प्रतिवेदनमा उल्लेख छ। महालेखापरीक्षकको प्रतिवेदनमा कानुन बनाएर मात्र यस्तो खर्च गर्न भनिएको छ। गुराँस गाउँपालिकाले बजेट शीर्षकअनुसार खर्च नलेखी रकमान्तर भएको रकम सूत्रमा रकमान्तार नगरेको, विभिन्न शीर्षकमा विविध खर्च गर्ने गरेको देखिएकोले खाना तथा विविध खर्चतर्फ भएको वास्तविक खर्च यकिन गर्न नसकिएको महालेखापरीक्षकको प्रतिवेदनमा उल्लेख छ। गाउँपालिकाको कुल आन्तरिक आय न्यून रहेकोले यस्तो खर्च नियन्त्रण गर्नुपर्छ, प्रतिवेदनमा भनिएको।"
भारतको महाकालेश्वर मन्दिरमा पूजा गरेपछि प्रधानमन्त्री प्रचण्ड पशुपतिनाथमा,"काठमाडौं : प्रधानमन्त्री पुष्पकमल दाहाल प्रचण्डले पशुपतिनाथ मन्दिरमा पूजा गरेका छन्। शनिबार साँझ मन्त्रीहरूसहित उनी पशुपतिनाथ मन्दिरमा पूजा गरेका हुन्। भारत भ्रमणका दौरान प्रधानमन्त्री प्रचण्डले मध्यप्रदेशको उज्जैनस्थित महाकालेश्वर मन्दिरमा पूजा गरेका थिए। प्रधानमन्त्रीसहित मन्त्रीहरूले गेरुबस्त्र धारण गरेर महाकालेश्वर मन्दिरमा पूजा गरेका थिए। भ्रमण टोलीमा रहेका मन्त्रीहरूकै साथमा प्रधानमन्त्री प्रचण्ड शनिबार पशुपतिनाथ मन्दिर पुगेका थिए। उनीसँगै अर्थमन्त्री प्रकाशशरण महत, ऊर्जामन्त्री शक्ति बस्नेत, परराष्ट्रमन्त्री एनपी साउद, उद्योगमन्त्री रमेश रिजाल र पर्यटनमन्त्री सुदन किराँतीले पनि पशुपतिनाथ मन्दिरको दर्शन गरेका थिए। लगत्तै प्रधानमन्त्रीले पशुपथिनाथ क्षेत्रको अवलोकन गरेका थिए। रुबस्त्र धारण गरेर महाकालेश्वरमा पूजा गरेपछि प्रधानमन्त्री प्रचण्डको चर्को विरोध भएको थियो। सांसदहरूले पशुपतिनाथको दर्शन कहिले गर्नुहुन्छ भन्दै संसदमा प्रश्नसमेत गरेका थिए। प्रधानमन्त्रीले आफू धर्मनिरपेक्षतावादी भएको बताउँदै आएका छन्। त्यस्तै पशुपतिनाथको दर्शनपछि प्रधानमन्त्रीले विश्व सम्पदाका रूपमा रहेको पशुपति क्षेत्रलाई अझै व्यवस्थित गरी धार्मिक पर्यटनमा ठूलो टेवा मिल्ने बताए।"
रास्वपालाई घेराबन्दी गर्ने काम भइरहेको छ : रवि लामिछाने,काठमाडौं : राष्ट्रिय स्वतन्त्र पार्टीका सभापति रवि लामिछानेले राष्ट्रहित विपरितका काम हुन नदिन संसदमा शसक्त प्रतिपक्षीको भूमिका निर्वाह गर्ने बताएका छन्। शनिबार काठमाडौंमा आयोजित कार्यक्रममा बोल्दै उनले संसदमा आफ्नो पार्टीको २१ जना सांसद् भए पनि राष्ट्रहित विपरितका काम हुन नदिन शसक्त प्रतिपक्षीको भूमिका निर्वाह गर्न प्रयाप्त भएको बताए। उनले सरकारका राम्रा कामको समर्थन गर्दै देशहित विपरितको कार्यलाई खबरदारी गरिररहने जिकिर गरे। लामिछानले रास्वपालाई जनताले दिएको म्याण्डेड कार्यान्वयन गर्न चौतर्फी रोक्ने काम भइरहेको बताए। २०८४ को निर्वाचनमा रास्वपालाई जित हासिल गर्ने सहज बाटो जनताले देखाएको भएपनि त्यो बाटोसम्म पुग्नका लागि घेराबन्दी गर्ने काम भइरहेको उनले बताए। सभापति लामिछानेले नागरिकता विधेयकको प्रक्रियाप्रति असन्तुष्टि जनाउँदा रास्वपा नै नागरिकताको विरोधमा रहेको भन्दै भ्रम छर्ने काम गरिएको उल्लेख गर्दै नागरिकले नागरिकता पाउनुपर्नेमा कुनै दुविधा नरहेको बताए। त्यस्तै उनले आफू व्यक्तिगत काममा भारत जाँदा अनेक अर्थ लगाउने भएकाले नै परराष्ट्रमा जानकारी गराएर गएको बताए। कार्यक्रममा रास्वपा सांसद डा स्वर्णिम वाग्लेले जनताको जनजीविकालगायत सुशासनका मुद्दामा रास्वपाले आवश्यक पहलकदमी लिने उल्लेख गरे। उनले नागरिकको भरोसालाई जगेर्ना गर्दै पार्टीलाई जनताको मुद्दामा केन्द्रित गर्ने बताए।
"राष्ट्रियसभा अध्यक्षको नेतृत्वमा नेपाली टोली चीन जाँदै, को को छन् टोलीमा?","काठमाडौं : राष्ट्रियसभाका अध्यक्ष गणेश तिमिल्सिनाको नेतृत्वमा नेपाली प्रतिनिधिमण्डल चीन भ्रमणमा जाने भएका छन्। उनीहरू चाइना साउदर्नको विमानबाट शनिबार राति चीनको बेइजिङ प्रस्थान गर्दैछन्। चीनको स्वशासित क्षेत्र तिब्बतको ल्हासामा आयोजना हुने 'पाँचौं चीनतिब्बत पर्यटन र संस्कृति प्रदर्शनी'मा सहभागी हुन उनीहरू चीन जान लागेका हुन्। उक्त प्रदर्शनमा राष्ट्रियसभा अध्यक्ष तिमिल्सिनालाई प्रमुख अतिथिको रूपमा निमन्त्रणा गरिएको छ। टोलीमा नेपाली कांग्रेसका सहमहामन्त्री जीवन परियार, राप्रपाका सांसद धवल शमशेर जंगबहादुर राणा, जसपाका प्रदीप यादव, राष्ट्रियसभाका सांसदहरू उदयबहादुर बोहरा, दिपा गुरुङ र हरिराम चौधरी रहेका छन्। टोलीमा राष्ट्रियसभा अध्यक्षका प्रमुख स्वकीय सचिव गोविन्द अकेला पौडेल र संसद सचिवालयका उपसचिव रामहरि थापा रहेका छन्। उनीहरू बेइजिङ, संघाइ हुँदै ल्हासा आउने कार्यक्रम छ। ल्हासा आउनुअघि राष्ट्रियसभाका अध्यक्ष तिमिल्सिनाले नेशनल पीपलस् कांग्रेसका स्थायी कमिटीका अध्यक्ष चाओ लिजी र चाइनिज पीपलस् पोलिटिकल कन्सुलेटिभ कन्फ्रेन्सका अध्यक्ष वाङ हुनिङसँग द्विपक्षीय भेटवार्ता गर्ने कार्यक्रम छ। नेपाली टोलीले बेइजिङमा बइडी ग्रुप, स्टेट ग्रीड कर्पोरेशन, माओज् मेमोमेरियल लगायत स्थानको भ्रमण अवलोकन गर्नेछन्।"
इतिहासमा पहिलो पटक देशको शीर ठाडो पारेर फर्किएको छु : प्रधानमन्त्री,"नुवाकोट : प्रधानमन्त्री पुष्पकमल दाहाल प्रचण्डले भारत भ्रमणका क्रममा भारतीय प्रधानमन्त्री समक्ष आफूले सीमाको कुरा स्पष्टसँग राखेको जिकिर गरेका छन्। आफ्नो भारत भ्रमणले निकै चर्चा पाएको उल्लेख गर्दै प्रचण्डले प्रधानमन्त्री नरेन्द्र मोदीले नेपालको समस्या समाधान गरिने प्रतिबद्धता जनाएको दाबी गरे। नुवाकोटको लाँकुरी भञ्ज्याङमा आयोजित कार्यक्रममा प्रधानमन्त्री प्रचण्डले वर्तमान नेपालको सीमा समस्या, पारवहन सन्धीलगायत धेरै विषयमा भारतीय पक्षसँग कुराकानी गरिएको र भारत नेपालको विकासमा सकारात्मक रहेको बताए। भारतसँग गरिएको विविधि विकासका साथै विद्युत बिक्रीको सम्झौताले नेपालको परिवर्तन हुने प्रचण्डको भनाइ छ। भारत भ्रमणको विषयले धेरै चर्चा पाएकोप्रति प्रधानमन्त्री प्रचण्डले आफ्नो यसपटकको भारत भ्रमण देशको स्वाधीनता, विकास र समृद्धिका पक्षमा महत्वपूर्ण र ऐतिहासिक भएकोसमेत बताए। उनले, भारतीय प्रधानमन्त्री नरेन्द्र मोदीले नेपालभारत सीमा समस्या सम्बोधन गर्ने सार्वजनिक प्रतिबद्धता जनाउनुभएको छ।' यो ठूलो उपलव्धि भएको उनको भनाइ छ। उनले चार वर्षदेखि रोकिएको पारवहन, २६ वर्षदेखि रोकिएको पञ्चेश्वर परियोजना ३ महिनाभित्र अगाडि बढाउने सहमति भएको बताए। १० वर्षमा १० हजार मेगावाट विद्युत निर्यात गर्नेगरी सम्झौता भएको उनको भनाइ छ। उनले वैकल्पिक हवाई मार्गका लागि सकारात्मक छलफल भएको बताए। प्रधानमन्त्री प्रचण्डले आफ्नो काम नगरी विरोध गर्नेहरु बढिरहेको उल्लेख गर्दै सरकारले देश र जनताको हितमा एकपछि अर्को काम गर्न थालेपछि आफ्नो विरुद्ध लागिरहेको बताए। अहिले देशमा भ्रष्टहरू अत्तालिन थालेको उनले बताए। काठमाडौंको सिंहदरबारलाई जनताको घरदैलोमा ल्याउन हामीले ठूलो संघर्ष गर्यौं। त्यसको बलमा स्थानीय तह निर्वाचनमार्फत् मात्र सिंहदरबार गाउँघरमा आएको हो। यसले स्थानीय क्षेत्रको विकास र जनताको जीवनमा सकारात्मक परिवर्तन ल्याएको छ। तर एउटा वर्गलाई यो कुरा मन परेको छैन। यसलाई फेरि फर्काएर सिंहदरबारमा के गरी लैजाने होला भन्नेहरू पनि छन्,' उनले भने। वर्तमान सरकारले देश र जनताको हितलाई केन्द्रमा राखेर काम गरेपछि भ्रष्टहरू अत्तालिएको र विरोधका लागि विरोधको राजनीति गरेको बताए। विदेशिएका युवाहरू स्वदेश फर्काउने कार्यक्रम ल्याएको प्रचण्डको भनाइ छ।"
अधिकार प्राप्तिका लागि फेरि मधेस आन्दोलनको तयारी भइरहेको सीके राउतको उद्घोष,"वीरगन्ज : जनमत पार्टीका अध्यक्ष डाक्टर सीके राउतले मधेस आन्दोलनका माग प्राप्तिका लागि फेरि आन्दोलनको तयारी भइरहेको बताएका छन्। विगतमा भएका मधेस आन्दोलनमा मधेसी नेताहरूले गद्धारी गरेका कारण मधेसका माग पूरा नभएकाले ती माग प्राप्तिका लागि फेरि आन्दोलनको तयारी भइरहेको राउतले बताए। शनिबार वीरगन्जमा आयोजित बृहत् पार्टी प्रवेश कार्यक्रमलाई सम्बोधन गर्दै अध्यक्ष राउतले भने, मधेसी नेताहरूले गद्धारी गरेका कारण मधेस आन्दोलनका कुनै पनि माग पूरा भएको छैन। त्यसकारण अब जनमत पार्टीले मधेस आन्दोलनलाई अगाडि बढाउने तयारी गरिरहेको छ। अबको आन्दोलन सरकार, सदन र सडक तीनै तहबाट हुन्छ।' उनले जनमतले गर्ने आन्दोलनले आँधी तुफानको रुप लिने र त्यसले राज्यका शासकबाट मधेसका अधिकार खोसेर लिने दाबी पनि गरे। उनले अब हुने आन्दोलनको तयारीमा जुटन मधेसी जनतालाई आह्वान गरे। 'मधेसको दूरावस्था दखेर सह्य नभएपछि म राजनीतिमा आएको हुँ। राजनीतिक दल खोलेको हुँ। त्यसका कारण म अरु नेता जस्तो सत्ता र पदको लोभी होइन। एउटा मन्त्री पाउदाँ पनि सरकारमा म आफू गइनँ। पार्टीकै अरु नेतालाई पठाएँ,' उनले भने। जनमत पार्टीमा हरेक वर्ग र तप्काको व्याक्तिलाई सम्मान गर्ने गरिएको भन्दै राउतले आफ्नो पार्टीमा सत्ता र पदको कुनै महत्व नभएको जिकिर गरे। 'अधिकार प्राप्तिको एक मात्र माध्यम आन्दोलन नै भएको भन्दै उनले भने, यदि आन्दोलन रोकियो भने पाएका अधिकार पनि गुम्छ। त्यसकारण पनि फेरि आन्दोलनको तयारीमा जनमत पार्टी लागेको छ।' शनिबारको बृहत पार्टी प्रवेश कार्यक्रम र कार्यक्रममा जनसहभागीताले आन्दोलनको बिगुल फुककेको पनि राउतले बताए। जनमत पार्टीका पर्सा जिल्ला इन्चार्ज माधव सिंहको अध्यक्षता तथा राष्ट्रिय अध्यक्ष डाक्टर राउतको प्रमुख आतिथ्यतामा भएको बृहत् पार्टी प्रवेश कार्यक्रममा जनमत पार्टीका राष्ट्रिय उपाध्यक्ष एंव प्रदेशका पुर्व कृषि राज्यमन्त्री बसन्त कुशवाहा, वरिष्ठ नेता डाक्टर शरद सिंह लगायत नेताहरुले पनि सम्बोधन गरेका थिए।"
स्याङ्जामा सुन्तला खेती विस्तार हुँदै,"स्याङ्जा : स्याङ्जामा पछिल्लो समय सुन्तला खेती विस्तार हुँदै गएको छ। जिल्लामा प्रधानमन्त्री कृषि आधुनिकीकरण सुन्तला सुपरजोन परियोजनाले चक्लाबन्दीमा पनि खेती गर्न सकिनेगरी अभियान सञ्चालन गरेपछि सुन्तला खेती विस्तार भएको छ। सुन्तला किसानले समूह बनाई चक्लाबन्दी गरेर सुन्तला रोप्न थालेका छन्। स्याङ्जाका ४ वडामा ८ सय रोपनी र अन्य १ हजारगरी १ हजार ८ सय रोपनी अर्थात (९० हेक्टर) मा सुन्तलाका क्षेत्र बढाएको कार्यालयले जनाएको छ। पुतलीबजार नगरपालिका११, भीरकोट नगरपालिका ५ र ७, वालिङ् नगरपालिका १३ मा गरी प्रति वडा २ सय ८ सय रोपनी क्षेत्रफलमा सुन्तला लगाइएको छ। त्यसभन्दा बाहिर अन्य किसानले करिब १ हजार रोपनीमा सुन्तला लगाएका छन्। प्रति समूह २ सय रोपनी क्षेत्रफल बनाएर सुन्तला लगाउने गरिएको छ। यसरी सुन्तला लगाउँदा यहाँका किसानले वनजंगल फडानीदेखि सुन्तला रोपणसम्मका सम्पूर्ण विधि र उपकरण लगायतको प्याकेजमै ५० प्रतिशत अनुदान पाउने गरेको प्रमुख माधवप्रसाद लम्सालले जानकारी दिए। चक्लाबन्दीमा सुन्तला रोपण गरे पनि स्वामित्व भने व्यक्तिको नै हुने बताइएको छ। वालिङ् नगरपालिका१३ स्थित पाखापानी कृषि समूहका अध्यक्ष भूपराज जिटीले सुन्तला रोपणमा गरेको मेहनत खेर नजाने बताए।"
आइतबार देशका चारवटा प्रदेशमा वर्षा हुने,"काठमाडौं : आइतबार देशका चारवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी, बागमती र गण्डकी प्रदेशका थोरै स्थानहरू र बाँकी प्रदेशका पहाडी भूभागका एकदुई स्थानमा मेघगर्जनचट्याङसहित क्षणिक वा हल्का वर्षाको सम्भावना रहेको छ। आइतबार राति कोशी र बागमती प्रदेशका थोरै स्थानहरूका साथै मधेस प्रदेश लगायत देशका बाँकी पहाडी भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको महाशाखाले जनाएको छ।"
हेटौँडामा वृद्ध दम्पती मृत फेला,हेटौँडा : मकवानपुरको हेटौँडामा वृद्ध दम्पती मृत फेला परेका छन् । हेटौँडा उपमहानगरपालिका१ चाइना गेटका ७८ वर्षीय कृष्णप्रसाद दाहाल र उहाँकी श्रीमती ७४ वर्षीया नन्दकुमारी दाहाल झुण्डिएको अवस्थामा फेला परेका हुन् । जिल्ला प्रहरी कार्यालय मकवानपुरका प्रहरी नायव उपरीक्षक टेकबहादुर कार्कीका अनुसार दुवैजना गए राति तीन तले पक्की घरको पूजा कोठामा पासो लगाइ झुण्डिएको अवस्थामा मृत फेला परेका हुन् । मृतक दम्पती कान्छो छोरा र बुहारीसँगै बस्दै आएका थिए । घटनाबारे प्रहरीले अनुसन्धान गरिरहेको छ ।  रासस
"जावलाखेललाई हराउँदै थ्री स्टार जोगियो, एपीएफ बी डिभिजन लिगमा घटुवा","काठमाडौं : कप्तान विक्रम लामाको निर्णायक गोलप्रेरित थ्री स्टार क्लब सहिद स्मारक ए डिभिजन लिगमा शनिबार जावलाखेल युथ क्लबलाई ०१ को नतिजामा पराजित गरेसँगै रेलिगेसनबाट जोगिएको छ। त्रिपुरेश्वरस्थित दशरथ रंगशालामा भएको खेलको ८३औं मिनेटमा विक्रमले पेनाल्टीमार्फत गरेको एक मात्र गोल निर्णायक बन्यो। प्रविन श्रेष्ठले विक्रमलाई १८ यार्ड बक्स भित्र फाउल गरेपछि थ्री स्टारले पेनाल्टी पाएको थियो। जितसँगै २६ खेलबाट ३२ अंक जोडेको थ्री स्टार नवौं स्थानमा पुगेको छ। पराजित जावलाखेल ३७ अंक जोडेर चौथो स्थानमा रहेर सिजन समापन गरेको छ। थ्री स्टार विजयी भएसँगै सशस्त्र प्रहरी बलको एपीएफ क्लब बी डिभिजन लिगमा घटुवा भएको छ। एपीएफले २६ खेलमा ३० अंक मात्रै जोड्न सक्यो। समान खेलबाट २७ अंक जोडेको एफसी खुमलटार पनि यसअघि नै बी डिभिजन लिगमा घटुवा भइसकेको छ। शनिबार समापन भएको लिगमा चर्च ब्वाइज युनाइटेड क्लब च्याम्पियन बन्दा साविक विजेता मछिन्द्र क्लब उपविजेता बन्यो। नेपाल पुलिस क्लब तेस्रो, जावलाखेल चौथो तथा सातदोबाटो युथ क्लब पाँचौं भए। न्युरोड टिम छैटौं, त्रिभुवन आर्मी फुटबल क्लब सातौं, मनाङ मर्स्याङ्दी क्लब आठौं, थ्री स्टार नवौं, संकटा क्लब १०औं तथा हिमालयन शेर्पा क्लब ११औं भए। फ्रेन्ड्स क्लब १२औं स्थानमा रहँदा १३औं स्थानको एपीएफ र १४औं स्थानको खुमलटार बी डिभिजन लिगमा घटुवा भए।"
स्याङ्जा बयँरघारी बजारमा आगलागी,"स्याङजा : भीरकोट नगरपालिकाको मुख्य बजार स्थित झरना फोटो स्टुडियोभित्र आगलागी भएको छ। भीरकोट१ बयरघारी बजारस्थित सो घरमा गएराति झण्डै १ बजे भएको आगलागीबाट लाखौं मूल्य बराबरको क्षति पुगेको बताइएको छ। स्टुडियोमा रहेका चारवटा भिडियो खिच्ने क्यामेरा, पाँचवटा ल्यापटप, दुई वटा डेस्क टप कम्प्युटर, २ वटा प्रिन्टर र बिक्रीका लागि राखिएका खेलकुद सामग्रीहरू जलेर पूर्ण रूपमा जलेर नष्ट भएको स्टुडियो सञ्चालक राजेश पौडेलले बताए। रातमा भएको आगलागीका कारण कुनै पनि समान झिक्न नपाइएको उनको भनाइ छ। के कति कारणले आगलागी भयो थाहा भएन। खोजी कार्य भइरहेको प्रहरीले जनाएको छ। दमकल, स्थानीयवासी तथा प्रहरीको सहयोगबाट आगो गएराति नै निभाइएको थियो।"
फेवाको मुहानमा फ्याँकिएका प्लास्टिकजन्य फोहोर निकालियो,"पोखरा : फेवाताल पुरिने र प्रदूषण हुने क्रम बढ्दा जलारी समुदायको माछा मारेर जीवन निर्वाह गर्ने पेशा संकटमा पर्दै गएको जलारी समुदायले बताएका छन्। फेवातालको मुहान क्षेत्रमा समेत जथाभावी फोहोर फ्याँक्ने क्रम बढेसँगै ताल प्रदूषणको चपेटामा पर्दै गएको हो। मुहान क्षेत्रमै प्रदूषण बढेपछि खपौदी क्षेत्रमा फ्याँकिएका प्लास्टिकजन्य फोहोर, बोतल लगायतका फोहोर शनिबार निकालिएको छ। गर्मी छल्न तालको सिरानमा जाने युवायुवतीले ताल, तालको मुख्य स्रोत हर्पन खोला, तालको घोल, दलदलमा फ्याँकेका प्लास्टिकजन्य र मदिराजन्य सिसाका बोतल लगायतका फोहोर संकलन गरिएको हो। वातावरण संरक्षणका लागि महाअभियान कास्कीले फेवाताल संरक्षण अभियान अन्तर्गत पोखरा १८ खापौदी क्षेत्रको ताल सरसफाई गरिएको हो। सरसफाई अभियानमा नेपाल प्रहरी, मासवारस्थित मदरल्याण्ड माविका विद्यार्थी, स्थानीय जलारी समुदाय, आमा समूह लगायतका उपस्थिति रहेको वातावरण संरक्षणका लागि महाअभियान कास्कीका संयोजक रामबहादुर पौडेलले जानकारी दिए। सरसफाई अभियानका क्रममा ठूलो टिपरको आधा टिपर फोहोर संकलन गरिएको संयोजक पौडेलले जानकारी दिए। सरसफाई अभियान अन्तर्गत ताल, सिमसारको महत्वका बारेमा जनचेतना कार्यक्रम गरिएको थियो। तालको अस्थित्वसँग जोडिएको सिमसार पुरेर घडेरी बनाउने क्रम बढ्दै जाँदा तालमा पानीको स्रोत समेत सुक्दै गएको स्थानीयले बताएका छन्। तालको मुहान क्षेत्रमा समेत फोहोर बढेको भन्दै चिन्ता व्यक्त गरिएको थियो। अन्तर्राष्ट्रिय महत्वको रामसार सूचीमा सूचीकृत पोखराको फेवाताल वर्षा याममा जलाधार क्षेत्रमा जाने पहिरो हर्पन खोला हुँदै तालमा थुप्रिने क्रम बढेको छ। यसरी माटो थुप्रिँदा गत १० वर्षमा ६ सय रोपनी भन्दा बढी क्षेत्रफल परिएको फेवा हर्पन मत्यस सहकारीका पूर्व अध्यक्ष ज्ञानबहादुर जलारी बताउँछन्। ताल पुरिएर बनेको जमिनमा अहिले स्थानीयले धान रोपेका छन्। ताल पुरिनुको साथै मुहान क्षेत्रको हर्पन खोलामा प्रदूषण बढ्दै जाँदा स्थानीय जातका माछा लोप हुने अवस्थामा पुगेको पनि उनले बताए। फेवालमा पछिल्लो समय माछाको प्रजाति र संख्या घट्दै जाँदा पुस्तौ देखि माछा मारेर जीवन चलाउँदै आएका जलारी समुदाय आप्नो पेशाबाटै विस्थापित हुने अवस्था आएको उनले सुनाए।"
धनुषामा प्रहरी हिरासत फोडेर भागेकामध्ये थप एक थुनुवा पक्राउ,ढल्केवर(धनुषा) : इलाका प्रहरी कार्यालय महेन्द्रनगरको हिरासत कक्षबाट फरार रहेका थप एक थुनुवा पक्राउ परेका छन्। पक्राउ पर्नेमा धनुषाको क्षिरेश्वरनाथ नगरपालिका२ रमदैया बस्ने २५ वर्षीय रोशन यादव रहेका छन्। योसँगै इप्रका महेन्द्रनगरको हिरासत कक्षबाट फरार रहेका ६ जना नै पक्राउ परेको जिल्ला प्रहरी कार्यालय धनुषाले जनाएको छ। गत माघ १६ गते इलाका प्रहरी कार्यालय महेन्द्रनगरको हिरासत कक्षको पर्खाल भत्काएर फरार भएका ६ जना थुनुवाहरू मध्ये यसअघि ५ जनालाई पक्राउ गरी थप अनुसन्धान गरिएको थियो। बाँकी फरार अवस्थामा रहेको सार्वजनिक शान्ति विरुद्धको अपराध मुद्दाका यादवलाई शनिबार इलाका प्रहरी कार्यालय महेन्द्रनगरबाट खटेको प्रहरी टोलीले भारतको सितामढीबाट महोत्तरीको औरही बजारस्थित आफ्नो दिदीको घर आउँदै गरेको अवस्थामा नियन्त्रणमा लिइएको जिल्ला प्रहरी कार्यालय धनुषाका प्रवक्ता एवं प्रहरी नायव उपरीक्षक वेदप्रसाद गौतमले जानकारी दिए। पक्राउ परेका यादवलाई इलाका प्रहरी कार्यालय महेन्द्रनगरमा ल्याई थप अनुसन्धान कार्य भइरहेको धनुषा प्रहरीले जनाएको छ।
पाल्पाका अन्नपूर्णकमी पोखरेल पुरस्कृत,"तानसेन : प्रेस चौतारी नेपाल पाल्पा शाखाले स्थापना दिवसका अवसरमा अन्नपूर्णकर्मी कृष्ण पोखरेललाई पुरस्कृत गरेको छ। पाल्पा सहकर्मी पोखरेल भद्रबहादुर स्मृति कृषि पत्रकारिता पुरस्कारबाट पुरस्कृत भएका हुन्। उनलाई पाँच हजार नगदसहित पुरस्कार प्रदान गरिएको हो। यसैगरी शाखाले अन्य ७ जना पत्रकारलाई पनि पुरस्कृत गरेको छ। सितादेवी स्मृति पर्यटन पत्रकारिता पुरस्कारबाट मेचिकाली दैनिकका पाल्पा संवाददाता नेत्र गैरे र सामुदायिक रेडियो मुक्तिनाथका स्टेशन म्यानेजर भुवन रायमाझी, गीता स्मृति पत्रकारिता पुरस्कारबाट सामुदायिक रेडियो मदनपोखराकी रिमा सोमै, रेडियो पत्रकारिता पुरस्कारबाट सामुदायिक रेडियो मदनपोखरामा कार्यरत विजयकुमार वौडेल, शेष कुमारी लोकप्रसाद स्मृति शिक्षा पत्रकारिता पुरस्कारबाट पृथ्वी टेलिभिजन रामपुरममा कार्यरत कृष्ण पौडेल, पुतली रुप नारायण स्मृति पत्रकारिता पुरस्कारबाट सामुदायिक रेडियो रामपुरकी बन्दना पोखरेल, तुलसा तुलबहादुर स्मृति सामाजिक विकास पत्रकारिता पुरस्कारबाट हरि बहादुर विक सुवास पुरस्कृत भएका हुन्।"
वास्तविक कृषकको पहिचानका लागि अभियान,"वीरगञ्ज : सरकारी अनुदान दुरूपयोग हुन नदिनका लागि वीरगन्ज महानगरपालिकाले महानगर क्षेत्रमा रहेका वास्तविक कृषकको पहिचानका लागि अभियान चलाउने भएको छ। वास्तविक कृषकको पहिचान नहुँदा सेवा प्रवाह गर्न महानगरपालिकालाई कठिनाई हुनुका साथै कृषकका नाममा गैह्र कृषकले सरकारी अनुदानको फाइदा लिइरहेको भेटिएकाले त्यसैलाई मध्यनजर गरि महानगरले वास्तविक कृषकको पहिचानका लागि अभियान चलाउन लागेको हो। महानगरका मेयर राजेशमान सिंहले सरकारी अनुदानको दुरूपयोग हुनबाट रोक्नका लागि महानगरपालिकाले वास्तविक कृषकहरूको पहिचानका लागि अभियान चलाउन लागिएको बताए। कृषकलाई विभिन्न सीप सिकाउँदै आत्मनिर्भर बनाउन र उनीहरूलाई प्रोत्साहन स्वरूप अनुदान दिन कृषक पहिचान आवश्यक भएकाले अभियान चलाउन लागिएको उनले बताए। सिंहका अनुसार पहिलो चरणमा महानगरको वडा नम्बर १६, १७, २७, ३० र ३२ गरि ५ वटा वडामा वास्तविक कृषकको तथ्यांक संकलन गर्ने तयारी महानगरको छ। यी पाँच वटा वडामै सबैभन्दा बढी कृषि योग्य जमिन हुनुका साथै कृषिमा आत्मनिर्भर हुनेको संख्या पनि बढी रहेकाले पहिलो चरणमा यही ५ वटा वडाबाट वास्तविक कृषक पहिचानका लागि टोली खटाउने तयारी गरिएको महानगरपालिकाको कृषि विकास अधिकृत रोशनी यादवले बताइन्। कृषक पहिचानको लगत आएपछि कृषकलाई प्रोत्साहन स्वरूप प्रदान गर्ने अनुदान रकम गैह्र कृषकले लैजाने प्रचलन पूर्ण रूपमा नियन्त्रणमा आउने र यसले वास्तविक कृषकलाई फाइदा पुग्ने यादवले बताइन्। वास्तविक कृषक पहिचानका लागि सञ्चालन गरिने अभियानका लागि महानगरपालिकाले स्वयंसेवक भर्ना गरेर उनीहरूलाई प्रशिक्षण समेत दिएको छ। शनिबार कृषि ज्ञान केन्द्र बाराका प्रमुख रामजीवन ठाकुरले स्वयंसेवकहरूलाई कृषक गणनाका लागि आवश्यक सूचक तथा विधिहरूका बारेमा प्रशिक्षण दिएका हुन्। यादवका अनुसार प्रशिक्षण लिएका स्वयंसेवकहरूले सम्बन्धित कृषकको घरघरमा पुगेर मोबाइलमा रहेको एप्लिकेशनबाटै डिजिटल रूपमा तथ्याकं प्रविष्ट गर्नेछन्। महानगरले आइतबारबाटै सम्बन्धित वडाहरूमा तथ्यांक संकलनका लागि स्वयंसेवकहरूलाई खटाउने यादवले जानकारी दिइन्।"
फर्निचर उद्योगमा आगलगी हुँदा ५२ लाखको क्षति,"महोत्तरी : महोत्तरीको रामगोपालपुरस्थित दुई फर्निचर उद्योगमा आगलागी हुँदा लाखौंको धनमाल जलेर नष्ट भएको छ। शनिबार रामगोपालपुर नगरपालिका५ मा रेवी ठाकुर र राजकुमार ठाकुरले सञ्चालनमा ल्याएको काठ फर्निचर उद्योगमा विद्युत सर्ट भई आगलागी हुँदा ५२ लाखको क्षति सरसामान जलेर नष्ट भएको हो। जिल्ला प्रहरी कार्यालय महोत्तरीले लिएको जानकारी अनुसार रेवी ठाकुरको काठ फर्निचर घरबाट अचानक बिजुलीको तार सर्ट भई आगलागी शुरु भएको थियो। सो क्रममा उद्योगभित्र रहेको काठ फर्निचर घर, घर भित्र बनाई राखेको पलङ, खाट, टेबल, कुर्सी तथा फर्निचर तयार गर्न राखिएको काठ र मेसिन जलेर नष्ट भएको हो। सो आगलागीबाट रेवी ठाकुरको ५० लाखको क्षति भएको हो। सोही आगो छेउमा रहेको राजकुमार ठाकुरको फर्निचर उद्योगमा सल्किँदा २ लाखको क्षति भएको हो। राजकुमारको उद्योगमा राखिएको पलङ, टेबल, कुर्सी फर्निचरको सामग्री बनाउनको लागी राखेको काठ जलेर नष्ट भएको हो। जिल्ला प्रहरी कार्यालय महोत्तरी जलेश्वर र इलाका प्रहरी कार्यालय रामगोपालपुरको प्रहरी टोलीले समयमा नै आगो नियन्त्रणमा लिएको महोत्तरीका प्रहरी प्रवक्ता डीएसपी दिलीपकुमार गिरीले बताए।"
रुपन्देहीको सीमामा आँखा जाँच शिविर सञ्चालन,"भैरहवा : रुपन्देहीको सीमानाका बेलहियामा भएको निःशुल्क आँखा (दृष्टि) तथा चश्मा जाँच शिविरमा एक सय ४२ जना चालक लाभान्वित भएका छन्। नेपाल प्रहरीको समुदायप्रहरी साझेदारी कार्यक्रम अन्तर्गत श्री रण अम्बिका शाह आँखा अस्पताल, हेल्थ डेस्क बेलहियाको सहयोगमा जिल्ला ट्राफिक प्रहरी कार्यालय र इलाका प्रहरी कार्यालय रुपन्देहीको आयोजनामा बेलहियामा भएको सवारी चालक लक्षित सवारी दुर्घटना सचेतना एवं निःशुल्क दृष्टि तथा चश्मा जाँच कार्यक्रममा एक सय ४२ जना चालक लाभान्वित भएका हुन्। शिविरमा बस, ट्रक, कार, ईरिक्सा लगायत सवारी चालकमा शिविरबाट लाभान्वित भएका हुन्। सवारी चालकहरूले सवारी साधन चलाए पनि आँखाको कमजोरीले पनि सवारी दुर्घटना हुन सक्ने भएकोले दुर्घटना न्यूनीकरणको उद्देश्यले चालकहरूको आँखा तथा चश्मा जाँच शिविर सञ्चालन गरेका हौँ जिल्ला ट्राफिक प्रहरी कार्यालय रुपन्देहीका प्रमुख प्रहरी निरीक्षक साकारराज पन्तले भने, शिविरका कारण आँखामा समस्या देखिएका र नदेखिएका चालकहरू समेत समयमै सचेत भएका छन्। सवारी चालक अनुमति पत्र प्राप्तिका लागि आँखा (दृष्टि) स्वस्थ हुनुपर्छ। तर, वर्षौ अघि स्वस्थ आँखा (दृष्टि) कै आधारमा सवारी चालक अनुमति पत्र पाएका चालकहरूले आँखाको हेरचाह नगर्दा शिविरमा करिब ४० प्रतिशत चालकको दृष्टिदोष समस्या (नजिक र टाढा हेर्न कठिनाइ) देखिएको प्रमुख पन्तले बताए। शिविरमा जाँच गरिएकोमध्ये चार जना चालकको आँखामा मोतियाविन्दु देखिएको र करिब ६० प्रतिशत चालकको आँखा स्वस्थ पाइएको उनले बताए। शिविरमा १ एक सय ४२ जना चालक मध्य चार जना चालकमा मोतियाविन्दु पाइएकाले शल्यक्रिया गर्नुपर्ने देखिएको छ उनले भने, उक्त चार जना चालकको आँखामा देखिएको मोतियाविन्दु शल्यक्रियाका लागि हामीले निःशुल्क (रगत जाँच बाहेक) व्यवस्था समेत मिलाएका छौँ। प्रहरीलाई समुदायको साथ आवश्यक रहेकोले समुदाय अन्तर्गतकै चालकहरूलाई लक्षित गरी सीमा क्षेत्रमा कार्यक्रम सञ्चालन गरिएको इलाका प्रहरी कार्यालय बेलहिया रुपन्देहीका प्रमुख प्रहरी निरीक्षक अनिल थापाले बताए। हामी समुदायसँग सधै काँधमा काँध मिलाएर हिँड्न चाहन्छौं र हिँडिरहेका पनि छौँ, समुदायको सहयोग विना प्रहरी संगठनको उद्देश्य पनि पूरा कठिन हुन्छ उनले भने, तसर्थ हामीले सवारी चालक लक्षित सवारी दुर्घटना सचेतना एवं निःशुल्क दृष्टि तथा चश्मा जाँच कार्यक्रम गरेका हौँ। अपराधमुक्त समाज निर्माणमा समुदाय प्रहरीको साथमा रहेकोमा आफूहरू विश्वस्त रहेको उनको भनाइ छ। शिविरमा चालकहरूको आँखा तथा चश्मा जाँचका क्रममा उनीहरूलाई सवारी दुर्घटना न्यूनीकरणका लागि सचेतना समेत प्रदान गरिएको छ। उनीहरूलाई सवारी साधन चलाउँदा अपनाउनु पर्ने नियमका बारेमा सचेत गराइएको भने सवारी चालक अनुमति पत्र साथ राख्ने, कम गतिमा सवारी चलाउने, क्षमताभन्दा बढी भार नबोक्ने लगायत विषयमा सचेत गराइएको जिल्ला ट्राफिक प्रहरी कार्यालय रुपन्देहीले जनाएको छ।"
पञ्चकन्या गाउँपालिकाको प्रशासकीय भवन निर्माण,"नुवाकोट : नुवाकोटको पञ्चकन्या गाउँपालिकाको प्रशासकीय भवन निर्माण गरिएको छ। पालिकाको लाकुरीभन्ज्याङमा निर्माण गरिएको भवनको शनिबार उद्घाटन भयो। २७ कोठे पक्की आधुनिक भवनको प्रधानमन्त्री पुष्पकमल दाहाल 'प्रचण्ड'ले उद्घाटन गरेका हुन्। बृहत् सभाहल सहितको तीन तले भवनबाट सेवाग्राहीमा, सेवा प्रवाह गर्नका लागि सुविधा भएको गाउँपालिकाले जनाएको छ। प्रशासनिक भवनमा आवश्यक फर्निचर राखिएको पालिका अध्यक्ष तेजबहादुर तामाङ रमेशले जानकारी दिए । ६ करोड दुई लाख रुपैयाको लागतमा गाउँपालिकाको कार्यालय भवन निर्माण गरेको हो । यसैगरी एक करोड ५० लाख रुपैयाको लागतमा निर्मित लिफ्ट सिँचाइको पनि शनिबार उद्घाटन भएको छ।"
अनेमसंघको कर्णाली प्रदेश अध्यक्षमा खड्का,"वीरेन्द्रनगर : अखिल नेपाल महिला संघ कर्णाली प्रदेशको अध्यक्षमा पद्मा खड्का निर्वाचित भएकी छन्। प्रदेश राजधानी सुर्खेतको वीरेन्द्रनगरमा शनिबार सम्पन्न नेकपा एमाले निकट महिला संगठन अनेमसंघको प्रथम प्रदेश सम्मेलनबाट प्रदेश कमिटी अध्यक्षमा खड्का सर्वसम्मत रूपमा निर्वाचित भएकी हुन्। पाटी राजनीतिमा सक्रिय महिना नेतृ खड्का २०७४ सालको प्रदेश समानुपातिक सांसद पनि हुन्। पाटीको प्रदेश कमिटी सदस्य पनि हुन्। संघको उपाध्यक्षमा द्वय कुमारी थापा र अम्बिका बोहरा, सचिवमा तारा शाही, सहसचिवमा कोकिला सिंह ठकुरी र कोषाध्यक्षमा चन्द्रिका महरा लगायत ५१ सदस्यीय नयाँ कमिटी चयन गरिएको निर्बाचन समितिकी संयोजक पार्वती सिंहले जानकारी दिन्। उनका अनुसार एमाले निकट महिला संगठन अनेमसंघ संघीय संरचनापछि पहिलो पटक सम्मेलन गरेको हो।"
नेपाल गौरव यात्रा (फोटो फिचर),काठमाडौं : लैंगिक अल्पसंख्यक समुदायका अगुवाहरूले काठमाडौंमा पाँचौं नेपाल गौरव यात्रा मनाएका छन्। समान कानुनी अधिकारको माग गर्दै उनीहरूले शनिबार गौरव यात्रा मनाएका हुन्। सो समुदायका अगुवाहरूले शान्तिवाटिकामा भेला भई विभिन्न नारासहित गौरव यात्रामा सहभागी थिए। उनीहरूले नक्सालको नारायण चौरमा कोणसभाको आयोजना गरेका थिए।
ट्याक्टरमा मोटरसाइकल ठोक्किदा चालकको मृत्यु,ढल्केवर : महोत्तरीमा ट्याक्टरमा मोटरसाइकल ठोक्किँदा मोटरसाइकल चालकको मृत्यु भएको छ। मृत्यु हुनेमा महोत्तरीको औरही नगरपालिका२ का ६० वर्षीय ताहिर अंसारी रहेको प्रहरीले जनाएको छ। शनिबार औरहीबर्दिबास भित्रि सडक खण्डमा बर्दिवास नगरपालिका२ बुद्ध चौकस्थित विद्युतीय पोल लोड गरेको ज १ त १७४३ नम्बरको ट्याक्टरमा उत्तरबाट दक्षिणतर्फ जाँदै गरेको ज४ प २३५१ नम्बरको मोटरसाइकल ठोक्किदा दुर्घटना भएको महोत्तरीका प्रहरी प्रवक्ता प्रहरी नायव उपरीक्षक दिलिप कुमार गिरीले जानकारी दिए। उनका दुर्घटनामा गम्भीर घाइते भएका अन्सारीको बर्दिवासस्थित सरकारी अस्पतालमा उपचारका क्रममा मृत्यु भएको हो। मोटरसाइकल र ट्याक्टर इलाका प्रहरी कार्यालय बर्दिवासको नियन्त्रणमा रहेको र ट्याक्टर चालक फरार रहेकोले खोजी भइरहेको जिल्ला प्रहरी कार्यालय महोत्तरीले जनाएको छ।
माछा मार्न करेन्ट लगाउने क्रममा युवकको मृत्यु,मुगु जिल्ला छायाँनाथ रारा नगरपालिका१ र ४ मा पर्ने घट्टे खोलामा माछा मार्न करेन्ट लगाउने क्रममा करेन्ट लागेर सोही नगरपालिका४ भाम वाडा घर भएका २२ वर्षीय सञ्जय भामको शुक्रबार मृत्यु भएको हो । मुगु : खोलामा माछा मार्न करेन्ट लगाउँदा माछा मार्ने युवकलाई नै करेन्ट लागेर मुत्यु भएको छ । मुगु जिल्ला छायाँनाथ रारा नगरपालिका१ र ४ मा पर्ने घट्टे खोलामा माछा मार्न करेन्ट लगाउने क्रममा करेन्ट लागेर सोही नगरपालिका४ भाम वाडा घर भएका २२ वर्षीय सञ्जय भामको शुक्रबार मृत्यु भएको हो । ब्याट्री र १२ भोल्टको इन्भर्टर लगेर खोलामा माछा मार्न गएका भामको दिउँसो २ बजेतिर खोलामा करेन्ट लागेर बेहोस भएपछि उनका साथीहरूले जिल्ला अस्पताल मुगुमा पुर्याएका थिए । अस्पतालमा पुगेपछि भामको ३ बजे मृत्यु भएको जिल्ला प्रहरी कार्यालयका प्रहरी नायब उपरीक्षक महेश बस्नेतले जानकारी दिए । शव परीक्षणका लागि जिल्ला अस्पताल मुगुमा राखिएको छ । माछा मार्न प्रयोग गरिएका ब्याट्री र इन्भर्टर प्रहरीले नियन्त्रणमा लिइसकेको छ । मुगु कर्णाली नदी र यसका सहायक खोलामा माछा मार्नका लागि पछिल्ला वर्षमा करेन्ट प्रयोग बढ्दै गएको छ । रासस
गर्मी बढेपछि गोरखा र तनहुँमा विद्यालय बन्द,"गोरखा : गर्मी अत्यधिक बढेपछि गोरखा र तनहुँमा विद्यालयको पठनपाठन बन्द गरिएको छ। गोरखाको पालुङटार नगरपालिकाले नगरक्षेत्र भित्रका सवै विद्यालयमा पठनपाठन बन्द गरेको छ। गर्मीले विद्यालयमा पठनपाठन गर्न नसकिने भएपछि नगरपालिकाले नगरक्षेत्रका ५३ वटै विद्यालय बन्द गर्ने निर्णय गरेको हो। ती सबै विद्यालय तीन दिन बन्द रहने पालुङटार नगरपालिकाका नगरप्रमुख विवस चिन्तनले जानकारी दिए। 'गर्मी ह्वात्तै बढेपछि बालबालिकाको स्वास्थ्यमा समेत असर पर्न थालेपछि विद्यालय बन्द गरिएको हो', उनले भने। मङ्गलबारसम्म सम्पूर्ण विद्यालय बन्द रहने छन्। गर्मी बढ्दै गए थप समयका लागि पठनपाठन बन्द गरिने नगरप्रमुख चिन्तन बताउँछन्। 'कक्षा कोठाभित्र बस्न सकिने अवस्था छैन', उनले भने, 'यस्तो अवस्थामा विद्यालय बन्द गर्नु उचित ठान्यौँ।' पालुङटार क्षेत्रमा पछिल्लो समय अधिकतम तापक्रम ४० डिग्रीभन्दा बढी पुगेको छ। पालुङटार नगरपालिका भित्र आठ हजारभन्दा बढी विद्यार्थी अध्ययनरत रहेको नगरपालिकाका शिक्षा, युवा तथा खेलकुद शाखाका अधिकृत माधव पोखरेलले जानकारी दिए। तनहुँमा पनि विद्यालय बन्द केहीदिन देखि बढेको अत्याधिक गर्मीपछि तनहुँका शुक्लागण्डकी र आँबुखैरेनी गाउँपालिकाका सबै विद्यालयमा बिदा दिइएको छ। विद्यालयमा पठनपाठन तथा विद्यार्थीको स्वास्थ्यमा समेत प्रत्यक्ष असर पर्न सक्ने परिस्थिति देखिएपछि पालिकाले सामुदायिक तथा संस्थागत विद्यालयलाई बिदा दिएको हो। विद्यालय व्यवस्थापन समितिबाट निर्णय गरी बर्षे बिदाबाट कटौती हुने गरी बढीमा एक हप्तासम्म बिदा गर्न सकिने भनि पालिकाहरुले यसअघि नै निर्णय गरिसकेका छन्। त्यसैगरी आँबुखैरेनी गाउँपालिकाले पनि जेठ २८ गतेदेखि असार १ गतेसम्म गाउँपालिकाका सबै विद्यालयलाई बिदा दिइएको गाउँपालिकाका प्रशासकीय अधिकृत बिष्णुप्रसाद शर्माले जानकारी दिए। त्यसैगरी यसअघि जिल्लाको देवघाट गाउँपालिकाले विद्यालय बिदा गर्दै आएको छ। त्यसैगरी व्यास नगरपालिका भित्रका केही विद्यालयहरुले मात्रै विद्यालय बिदा गरेका छन्। बर्षे बिदाबाट कटौती हुने गरी बढीमा एक हप्तासम्म आवश्यकताको महसुस गरी बिदा लिन पाउने निर्णय भए अनुरुप आवश्यकता हेरी बिदा लिने गरेका छन्। व्यास नगरपालिका१२ कमलबारी स्थित सिद्धेश्वरी माध्यमिक विद्यालय, दमौलीका सत्यवती,निर्मल,जलदेवी लगायतका विद्यालयले बिदा गरेको जानकारी पाएको व्यास शिक्षा शाखाका प्रमुख नविन पराजुलीले जानकारी दिए। शहरी क्षेत्रमा संचालित विद्यालयले गर्मीका कारण विद्यालय बिदा गरेपनि ग्रामिण क्षेत्रका विद्यालयहरुमा शीतलै वातावरण रहेको र बर्षायामको समयमा बिदा लिने गरी अहिले बिदा नगरेको जानकारी पाप्त भएको उनले बताए। विद्यालय व्यवस्थापन समितिबाट निर्णय गरी बिदा लिन पाउने गरी व्यास नगरपालिकाले यस अघि सामुदायिक र संस्थागत सबै विद्यालयहरुमा परिपत्र गरिसकेको छ। आवश्यकताको महसुस गरी विद्यालयले बर्षे बिदाबाट कटौती हुने गरी बढीमा एक हप्तासम्म बिदा लिन पाउने निर्णय गरी संम्बन्धित विद्यालयलाई परिपत्र गरेको थियो। बन्दीपुर गाउँपालिका क्षेत्रका अधिकाँश विद्यालय ग्रामीण क्षेत्रमा रहेको गर्मीको महसुस नगरेका कारण बिदा नगरिएको गाउँपालिकाका प्रवक्ता एवं बन्दीपुर १ का वडाध्यक्ष शिबकुमार श्रेष्ठले जानकारी दिए। पृथ्वीराजमार्ग र बजार क्षेत्रका केही अभिभावकले भने विद्यालय बिदाको बिषयमा कुरा उठान गरकोले त्यसको लागि निर्णय भैनसकेको उनले बताए। जिल्लाको ऋषिङ्ग,घिरिङ्ग,भीमाद,भानु र म्याग्दे गाउँपालिकाका विद्यालयमा पठनपाठन सुचारु हुँदै आएको छ। रासस"
सुर्खेत वाणिज्य संघका महासचिव भण्डारी पाँच दिनदेखि सम्पर्कविहीन,टीकापुर : सुर्खेत उद्योग वाणिज्य संघका महासचिव भद्र भण्डारी पाँच दिनदेखि सम्पर्कविहीन भएका छन् । मंगलबार कैलालीको चिसापानीस्थित एक होटलमा गाडी र मोबाइल छोडेका भण्डारी त्यसपछि सम्पर्कविहीन बनेका हुन् । प्रहरीका अनुसार भण्डारी मंगलबार धनगढीबाट चिसापानी पुगेका थिए । सुर्खेतको विरेन्द्रनगरमा रहेको न्यू बुलबुले अटो सेल्सका सञ्चालक भण्डारीले प्रयोग गर्ने बा१८च ९८७५ नम्बरको गाडी इलाका प्रहरी कार्यालय चिसापानीले नियन्त्रणमा लिएको छ । बिहीबार गाडी बेवारिसे अवस्थामा प्रहरीले फेला पारेको बताइएको छ । पाँच दिनदेखि बेपत्ता संघका महासचिव भण्डारीको खोजी भइरहेको जिल्ला प्रहरी कार्यालय कैलालीले जनाएको छ । भण्डारीको परिवारसमेत सम्पर्कमा रहेको जिल्ला प्रहरी कार्यालय कैलालीका प्रहरी निरीक्षक खगेन्द्र साउँदले बताए । प्रहरीले हुलिया सार्वजनिक गरेर भण्डारीको खोजी गरिरहेको छ । संघका महासचिव भण्डारी सम्पर्कविहीन हुनुको कारण भने खुल्न सकेको छैन ।
चिलगाडी कहिले आउने ? कुरिराछौं हामी,"वीरेन्द्रनगर : विमानस्थल संवेदनशील ठाउँ हो। जहाँबाट जहाजको अवतरण र उडान हुन्छ। त्यसैले यहाँ सुरक्षा व्यवस्था कडा पारिएको हुन्छ। तर, कालीकोटको सुनथराली विमानस्थलमा फरक रूप देखिन्छ। यहाँ जहाज होइन, कार्यक्रम आयोजक आउँछन् र सभा, सम्मेलनको आयोजना गर्छन्। धावनमार्ग कार्यक्रममा आउनेको स्थलमार्ग बन्छ। अनि, दायाँबायाँका स्थान सहभागीको पार्किङस्थल। निर्माण सुरु भएको ३७ वर्षपछि यो विमानस्थल उडान र अवतरणका लागि योग्य भए पनि जहाज आएन। स्थानीय भन्छन्, विमानस्थल नेताका लागि भोट माग्ने मुद्दा बन्यो, हाम्रा लागि बनेन। लामो समय लगाएर निर्माण गरिएको विमानस्थल निर्माण सम्पन्न भएको ६ महिना बितिसक्दा पनि परीक्षण उडानसमेत भएको छैन। गाउँका अस्पताल, सडक, खानेपानीलगायतका पूर्वाधारको त झन् हरिबिजोक नै छ। कर्णाली राजमार्गअन्तर्गतको जुम्ला सुर्खेत राजमार्ग मृत्युमार्ग जस्तै छ। निर्माणाधीन कर्णाली करिडोर पनि कुरूप बन्दै गएको छ। गाउँमा सडकले भने पहिरो मात्र निम्त्याएको छ। सुनथराली विमानस्थलमा चिलगाडी नआउँदा स्थानीय नागरिक अहिले निराश छन्। गत पुस महिनामा कालोपत्रेसहित निर्माण सम्पन्न भएको उक्त विमानस्थलमा वैशाख पहिलो साता परीक्षण उडान गर्ने र त्यसपछि नियमित उडानका लागि तयारी गर्ने भनिएको थियो। तर, अहिलेसम्म विमानस्थलमा जहाज आएको छैन। नरहरिनाथ गाउँपालिका १ की स्थानीय सुकिली कठायत भन्छिन्, चैतमा सूचना निकालेर वैशाख पहिलो साता परीक्षण उडान गर्ने भनेपछि हामी उत्साहित भएका थियौं। तर, अहिलेसम्म जहाज देखिएन। निर्माण हुन वर्षौं लाग्यो। अब जहाज आउन पनि वर्षौं लाग्ने जस्तो छ। हाम्रा दुःख जस्ताको त्यस्तै रहने भए। स्थानीय कृष्ण विष्टले पनि आफ्नो दुःखेसो पोख्दै भने, आफू २५ वर्षको हुँदा निर्माण सुरुवात भएको विमानस्थल सम्पन्न हुनै ३७ वर्ष लाग्यो। फेरि परीक्षण उडान हुने भनेको महिनौं भइसक्यो। तर, अहिलेसम्म हुँदैन। नियमित उडान भएर हामीले सेवा कहिले पाउँछौं ? गाउँमा हुने आकस्मिक बिरामी तथा सुत्केरी व्यथा लागेका महिला कति त बाटोमै प्राण त्याग्छन्। कतिको त अस्पताल नपुग्दै मृत्यु हुन्छ। गाउँमा बनेको विमानस्थलमा जहाज आउने भए सजिलै सुविधा सम्पन्न अस्पतालमा बिरामी पुयाउन सकिने उनले बताए। यहाँका अन्य नागरिकको पनि जहाज चढ्ने सपना पूरा हुन्थ्यो, उनले भने। विमानस्थल निर्माण आयोजनाका सुपरभाइजर गणेश विष्टले विमानस्थल आसपासका क्षेत्रहरूमा पशुचौपाया नछाड्न तथा मानव आवतजावत नगर्न सूचना पनि निकाले। तर, वैशाखको महिना सकिएर जेठ लागिसक्यो। विमानस्थलमा परीक्षण उडान भएको छैन। कहिले हुन्छ भन्ने पनि अझै टुंगो छैन। विष्टले भने, वैशाखको पहिलो साता परीक्षण उडान गर्ने भनेपछि चैतको अन्तिमतिर सूचना निकालेका हौं। दैनिक रूपमा विमानस्थलमा झाडु लगाउनुपर्छ। यहाँ पशु चौपाया आउँछन्। उनीहरूलाई धपाउनुपर्छ। हामी यो काम नियमित गरिरहेका छौं। आयोजना प्रमुख रत्नबहादुर श्रेष्ठले मौखिक रूपमा वैशाख पहिलो साता परीक्षण उडान हुन सक्छ भनेपछि विमानस्थल आसपासका क्षेत्रहरूमा आवतजावत नगर्न सूचना निकालिएको बताए। तर, अझै परीक्षण उडान हुने कुनै निश्चित छैन। हामी बनेको विमानस्थल कुरिरहेका छौँ। नियमित सरसफाइ गरिरहेका छौं। जहाज नचलेरै विमानस्थल पुरानो होला जस्तो छ। यहाँ दिनहुँ मानिसहरू आएर आफूलाई चिलगाडी कहिले आउने हो भनेर प्रश्न गर्छन्। जसको उत्तर मसँग छैन। बनावटी जवाफ दिँदै मैले भन्नुपर्छ कुनै दिन आउँछ, उनले भने। सुनथराली विमानस्थलमा नियमित उडान गराउन दबाब दिन विमानस्थलको धावनमार्गमै विभिन्न सार्वजनिक कार्यक्रमहरू गरिन थालिएको छ। गत पुस अन्तिम साता निर्माण सम्पन्न भएको विमानस्थल केही समय त रंगमञ्चजस्तै बन्यो। नेपाल पत्रकार महासंघ कर्णाली प्रदेशको साधारणसभा उक्त विमानस्थलको धावनमार्गमै आयोजना गरियो। नरहरिनाथ गाउँपालिकाले गाउँपालिकाको हिउँदे अधिवेशनको समापन पनि त्यही विमानस्थलमै गयो। स्थानीय नागरिक अगुवाहरूले विमानस्थल रंगमञ्च बनाएको भनेर विरोध पनि जनाए। विभिन्न कोणबाट उक्त विमानस्थलमा उडान गराउन दबाब पनि नभएको होइन। कालीकोटको प्रदेशसभा खबाट निर्वाचित प्रदेश सांसद हिक्मतबहादुर विष्टले नेपाल सरकारका पर्यटनमन्त्री, प्रदेशका पर्यटनमन्त्री, संघ र प्रदेशका सांसद, एनएसीका अध्यक्ष र एयरलाइन्सका अधिकारीहरूसँग छलफल पनि गरेका थिए। त्यतिबेला वैशाखको पहिलो सातामै परीक्षण उडान गर्ने सहमति भएको थियो। नयाँ वर्षमा कालीकोटवासीहरूको जहाज चढ्ने सपना पूरा हुनेमा म विश्वस्त छु भनेर उनले सामाजिक सञ्जालमै लेखेका थिए। कालीकोटबाट प्रतिनिधिसभा सदस्यमा निर्वाचित सांसद महेन्द्रबहादुर शाहीसहितका नेताहरू पनि छलफलमा सहभागी थिए। उनीहरू सबैलाई प्राधिकरणले वैशाखमै परीक्षण उडान गर्ने भनेर आश्वासन दियो। नेपाली कांग्रेस प्रदेश संसदीय दलका प्रमुख सचेतकसमेत रहेका सांसद विष्टले भने, हामीले प्राधिकरणलगायतका अन्य सरोकारवालाहरूसँगको छलफलमा वैशाख पहिलो साता सुनथराली विमानस्थलमा परीक्षण उडान गर्ने भनेर सल्लाह भएको हो। तर, अहिलेसम्म पनि भएन। मैले सामाजिक सञ्जालमै वैशाख पहिलो साता परीक्षण उडान गर्ने भनेर लेखेँ। त्यसले मैले पनि जनतालाई ढाँटेजस्तो भएको छ। यसमा नागरिक उड्डयन प्राधिकरण गम्भीर नभएको उनको भनाइ छ। हामीलाई पनि ढाँटियो। सुनथराली विमानस्थलमा नियमित उडान गर्नका लागि थप पहल गर्दैछौं। तर परीक्षण उडान नै नभएकाले नियमित उडानका लागि समय लाग्ने देखियो, उनले भने। कर्णालीकै धेरै जनसंख्या भएको नरहरिनाथ गाउँपालिका १ कोटबाडाबाट जहाज चढ्ने सपना पूरा हुने अपेक्षासहित नियमित उडानका लागि गाउँपालिकाले पनि पटकपटक पहल गरेको छ। नरहरिनाथ गाउँपालिका ९ का वडाध्यक्ष एवं गाउँपालिका प्रवक्ता प्रदीप बोहोराले भने, निर्माण गर्न ३७ वर्ष लाग्यो। विमानस्थल बन्यो। तर, यहाँ जहाज आएन। हामीले नियमित उडान गर्न दबाब दिनकै लागि गत माघ ७ गते विमानस्थलमै गाउँसभा गरेका थियौं। विमानस्थल बन्नकै लागि वर्षौं कुरियो। अब नियमित उडान हुन पनि कुर्न नपरोस् भनेर दबाबसहित पहलकदमी पनि लिएको हो। तर हामीले विभिन्न कोणबाट दबाब दिँदा पनि सम्बन्धित निकाय गम्भीर बनेन। यहाँका नागरिक हामीलाई पनि प्रश्न उठाइरहेका छन्। २०६४ सालमा तत्कालीन नेकपा माओवादी केन्द्रका नेता तथा पहिलो संविधानसभा सदस्यका उम्मेदवार खड्गबहादुर विश्वकर्मा प्रकाण्डले चुनावी अभियानमा यो विमानस्थलमा जहाज उडाउने नारा बनाएका थिए। त्यसपछि २०७० सालको दोस्रो संविधानसभा निर्वाचनमा त्यही माओवादी केन्द्रबाट दोस्रो संविधानसभा सदस्यका उम्मेदवार महेन्द्रबहादुर शाहीले पनि चुनावी अभियानमा सोही नारा अघि सारे। २०७४ सालमा नेकपा माओवादी केन्द्रकै नेता एवं संयुक्त वाम गठबन्धनका प्रतिनिधिसभा सदस्य उम्मेदवार दुर्गाबहादुर रावतको पनि विमानस्थलमा नियमित उडान गराउने भन्ने नारा चुनावी मुद्दा बनेको थियो। त्यसपछि २०७९ सालमा भएको प्रतिनिधिसभा निर्वाचनमा संयुक्त वाम लोकतान्त्रिक गठबन्धनका उम्मेदवार महेन्द्रबहादुर शाहीको चुनावी नारा पनि यही विमानस्थल थियो। एकै व्यक्तिले चार पटकका चुनावमा यो विमानस्थल नियमित सञ्चालन गर्ने भनेर जनतालाई आश्वासन दिँदै भोट बटुले। उनी सांसद पनि भइरहे। तर, विमानस्थलमा जहाज कहिलै आएन। अहिले निर्माण सम्पन्न भएको विमानस्थल पनि सुनसान छ। कालीकोटमा अहिले पनि ९ वटै पालिकाका केन्द्रमा यातायात सेवा पुगिसकेको छैन। कतिपय पालिकाको केन्द्रमा सडक पुगे पनि गाडी जाने अवस्था छैन। स्थानीय तहले निर्माण गरेका सडकहरू बाख्रा हिँड्न नसक्ने अवस्थाका छन्। धमाधम डोजर लगाएर निर्माण गरेका सडकले गाउँलाई नै पहिरोको जोखिममा पारेको छ। नागरिक समाजका अगुवा अधिवक्ता दमनराज बमले भने, संघीयता पछि प्रायः स्थानीय तहका केन्द्रसम्म यातायात सेवा पुगाउन सडकका ट्र्याकहरू खोल्ने प्रयास भयो। तर उक्त सडकमा पनि न्यूनतम मापदण्डहरू पूरा नगरी निर्माण गर्दा यातायात सेवा सञ्चालन हुन सकेका छैनन्। गाउँका नागरिकको पहुँचमा यातायात सेवा पुगेन। जसका कारण गाउँमा मानिसलाई दैनिक उपभोग्य सामानहरू होस् वा गाउँबाट अस्पताल लैजानुपर्ने बिरामीहरू स्टेचर र डोको प्रयोग गरी थाप्लोमै भारी बोक्न बाध्य छन्। यसले नागरिकलाई परिवर्तनको आभास हुन सकिरहेको अवस्था छैन। विमानस्थल निर्माण आयोजनाका प्रमुख रत्नबहादुर श्रेष्ठले विमानस्थल निर्माण कार्य पूरा भएर परीक्षण उडानका लागि उपयुक्त रहेको भनेर नागरिक उड्डयन प्राधिकरणमा आफूले प्रतिवेदन पेस गरिसकेको बताए। उनले भने, निर्माण आयोजनाका तर्फबाट मैले प्रतिवेदन पेस गरेको छु। नियमित उडानका लागि प्रक्रियामा छ। तर कहिले हुन्छ भन्ने थाहा छैन। २०७३ सालमा घाँसे मैदानमा तत्कालीन पर्यटनमन्त्री जीवनबहादुर शाहीको पहलमा पहिलो पटक परीक्षण उडान गरिएको थियो। त्यसयता विमानस्थलमा जहाज फर्किएको छैन। सुनथराली विमानस्थलकोे रनवेको लम्बाइ ६ सय ४० मिटर, चौडाइ २० मिटर, टर्निङ प्याडको लम्बाइ ५ सय २५ वर्गमिटर, ट्याक्सी वेको लम्बाइ २५ मिटर चौडाइ २० मिटर, पार्किङ लम्बाइ ७० मिटर, चौडाइ ३० मिटर, स्टप वे लम्बाइ ३० मिटर, चौडाइ ५० मिटर, कियर वे लम्बाइ ३० मिटर, चौडाइ ५० मिटरको रहेको छ। भौगोलिक रूपमा पनि जहाज उडानका लागि उपयुक्त विमानस्थल रहेको आयोजना प्रमुख श्रेष्ठको भनाइ छ। नेपाल नागरिक उड्डयन प्राधिकरणका प्रमुख मुरारी भण्डारीले कालीकोट विमानस्थलमा परीक्षण उडानका लागि तयारी भइरहेको बताए। उनले भने, विमानस्थल निर्माण सम्पन्न भएर आफैं स्थलगत अनुगमन गरेपछि फर्किएको छु। यो विमानस्थलमा उडान भर्नका लागि तयार भएको र परीक्षण उडान गर्नका लागि नेपाल एयरलाइन्सलगायतका उडान कम्पनीहरूलाई पनि भनिसकेका छौं। तर अहिले पर्यटकहरूको चाप भइरहेका बेला साना जहाजहरू व्यस्त रहेका उनले बताए। विमानस्थल पनि तत्कालै परीक्षण उडान गरेर नियमित गर्न सेवाग्राही पाउने पनि टुंगो छैन। विमानस्थल जाने सडकको स्तरोन्नति भएको छैन। नियमित उडान सुरु भएपछि जहाज चढ्ने यात्रुहरू नपाइने अवस्था छ। ढिलो चाँडो उक्त विमानस्थलमा उडान हुन्छ। चैतमा सूचना निकालेर वैशाख पहिलो साता परीक्षण उडान गर्ने भनेपछि हामी उत्साहित भएका थियौं। तर, अहिलेसम्म जहाज देखिएन। हाम्रा दुःख जस्ताको त्यस्तै रहने भए। सुकिली कठायत, स्थानीय म २५ वर्षको हुँदा निर्माण सुरुवात भएको विमानस्थल सम्पन्न हुनै ३७ वर्ष लाग्यो। फेरि परीक्षण उडान हुने भनेको महिनौं भइसक्यो। तर, अहिलेसम्म हुँदैन। नियमित उडान भएर हामीले सेवा कहिले पाउँछौं ? कृष्ण विष्ट, स्थानीय"
गर्मी बढेपछि धनगढीमा चार दिनका लागि विद्यालय बन्द,धनगढी : धनगढीमा अत्यधिक गर्मी बढेपछि विद्यालय बन्द गरिएका छन्। धनगढी उपमहानगरपालिकाले शुक्रबार एक सूचना जारी गर्दै आइतबारदेखि ४ दिनका लागि उपमहानगर भित्रका सबै विद्यालयहरु बन्द गरेको हो। अत्यधिक गर्मीका कारण विद्यार्थीहरुमा समस्या देखिन थालेकाले बर्खे वा हिउँदे बिदाबाट मिलान हुने गरी आइतबार देखि ४ दिनसम्मका लागि उपमहानगरभित्रका विद्यालयहरु बन्द गर्न अनुरोध छ उपमहानगरपालिकाले जारी गरेको विज्ञप्तिमा उल्लेख छ। मंगलबारदेखि धनगढीको तापक्रम उकालो लागेको हो। मंगलबार ३७ डिग्री सेल्सीयस रहेको तापक्रम शुक्रबार ४० दसमलव ५ डिग्री पुगेको छ। बिहीबार र शुक्रमबार ४० दसमलव ५ डिग्री मापन भएको जल तथा मौसम विज्ञान विभागको फिल्ड कार्यालय अत्तरियाका प्रमुख सिंगल चौधरीले बताए। उनले मंगलबारदेखि तापक्रम उकालो लागेको बताए। धनगढीमा न्युनतम तापक्रम पनि २६ डिग्रीभन्दा तल नझरेपछि अत्यधिक गर्मी महसुस भएको छ। धाममा बाहिर निस्कन नसक्ने अवस्था आएकाले सर्वसाधारण समस्यामा परेका छन्।
मधेसमा महिला र बालिका बढी असुरक्षित,"वीरगन्ज : मधेस प्रदेशमा पछिल्लो समय मानवअधिकार हनन् एवं ज्यादतीका घटनामा बढोत्तरी भएको पाइएको छ। त्यसमा पनि महिला तथा बालिकाविरुद्धका घटना झन् बढी भएको अनौपचारिक क्षेत्र सेवा केन्द्र (इन्सेक)को तथ्यांकले देखाएको छ। इन्सेकका अनुसार मधेस प्रदेशमा सन् २०२३ को जनवरीदेखि मार्चसम्म तीन महिनाको अवधिमा मानवअधिकार हनन् एवं ज्यादतीका कुल १ सय १४ वटा घटना भएका छन्। वीरगन्जमा बिहीबार इन्सेकले आयोजना गरेको छलफल कार्यक्रममा सार्वजनिक गरिएको तथ्यांकमा तीन महिनाको अवधिमा मधेस प्रदेशमा हत्या, बलात्कार, बलात्कारको प्रयास, बाल यौनशोषण तथा दुव्र्यवहार, बहुविवाह, महिला हिंसालगायतका गरी मानवअधिकार हनन् एवं ज्यादतीका ११४ वटा घटना भएको उल्लेख छ। गत जनवरीदेखि मार्चसम्मको अवधिमा भएका मानव अधिकार उल्लंघन तथा ज्यादतीका १ सय १४ घटनामध्ये सबैभन्दा बढी महिला र बालिकाविरुद्धका घटना भएको इन्सेकले जनाएको छ। इन्सेकका अनुसार यस अवधिमा भएका मानव अधिकार उल्लंघन तथा ज्यादतीका घटनामध्ये महिला तथा बालिका विरुद्धका घटना ६२ वटा छन्। यो अवधिमा महिला तथा बालिका गरि १८ जना बलात्कृत भएका छन्। यस्तै बलात्कार प्रयासबाट ८ जना महिला र बालिका पीडित भएका छन् भने यस्तै यौन दुव्र्यवहारका ४ वटा र घरेलु हिंसाका २४ वटा घटना भएको इन्सेकले जनाएको छ। यसैगरी बेचबिखन तथा ओसारपसारबाट १ महिला, बोक्सीको आरोपमा १ महिला, बालविवाहबाट ३ बालिका, बहुविवाहबाट ११ महिला तथा बेचबिखन तथा ओसारपसारका प्रयासबाट २ महिलापीडित भएका छन्। यही अवधिमा बोक्सीको आरोपमा १ महिला र बहुविवाहबाट ११ महिला पीडित भएको इन्सेकका मधेस प्रदेश अध्यक्ष राजु पासवानले जानकारी गराए। यस तीन महिनाको अवधिमा मधेस प्रदेशमा ६ महिला र ३ पुरुष गरी ९ जनाको हत्या भएको छ। अभद्र व्यवहारबाट ३ जना र जातीय छुवाछूतबाट १ जना पीडित भएका छन्। त्यस्तै, अपहरणका ३, कुटपिटका १, आर्थिक सामाजिक तथा सांस्कृतिक अधिकार हनन्का १ र धम्कीका १ वटा घटना भएको इन्सेकको प्रतिवेदनमा उल्लेख छ। यसअघि सन् २०२२ मा मधेस प्रदेशमा राज्य पक्षबाट भएका मानव अधिकार उल्लंघनका घटनामा ४१ जना र अन्य पक्षबाट भएका मानव अधिकार ज्यादतीका घटनामा ५ सय २७ जना पीडित भएको इन्सेकले जनाएको छ। त्यसमा महिला अधिकार उल्लंघनका घटनाबाट २ सय १० जना महिला र बाल अधिकार उल्लंघनका घटनाबाट २ सय जना बालबालिका पीडित भएको इन्सेकको अभिलेखमा उल्लेख छ। कार्यक्रममा इन्सेकका केन्द्रीय अध्यक्ष डा कुन्दन अर्यालले मधेस प्रदेशका आठमध्ये कुनै पनि जिल्ला साक्षर घोषणा हुन नसकेको तथा मधेस प्रदेशको साक्षरता दर ४९७२ प्रतिशत मात्र रहेको जानकारी दिए। मधेस प्रदेशमा सबैभन्दा बढी साक्षरता सर्लाही जिल्लामा ८९ प्रतिशत र पर्सा जिल्लामा ८० प्रतिशत साक्षरता रहेको इन्सेकको अभिलेखमा छ। तीनै तहका सरकारले हरेक वर्ष निरक्षरता उन्मूलन गर्न भन्दै उल्लेख्य बजेट विनियोजन गर्ने र साक्षरता अभियानका लागि अर्बौं रुपैयाँ खर्च गरिरहेको भए पनि मधेस प्रदेशमा यसको प्रभाव उल्लेख्य नदेखिएको इन्सेकका सूचना अधिकारी कृष्ण गौतमले जानकारी दिए। गौतमका अनुसार आधारभूत स्वास्थ्य सेवाबाट अझै पनि मधेसका नागरिक बञ्चित रहेका छन्। मधेस प्रदेशका बालबालिकामध्ये ३७ प्रतिशतमा पुड्कोपन, १४४ प्रतिशतमा ख्याउटेपन, ३६८ प्रतिशत बालबालिकामा कम तौल, ५९४ प्रतिशतमा रक्तअल्पताको समस्या रहेको गौतमले बताए। राज्य जिम्मेवार बन्न नसक्दा मधेस प्रदेशमा अझ पनि मानव अधिकार उल्लंघन तथा ज्यादतीका घटनामा कमी आउन नसकेको कार्यक्रममा सहभागी सरोकारवालाहरूले बताए। पर्साका प्रमुख जिल्ला अधिकारी हीरालाल रेग्मीले प्रहरी प्रशासन सदैव पीडितकै पक्षमा उभिने गरेको बताए। उनले भने, हुन त स्रोतसाधनको कमी छ त्यसले काम गर्न समस्या भइरहेको छ। तर, पनि भएकै साधन स्रोतको भरपुर उपयोग गरेर प्रहरी प्रशासनले काम गरिनैरहेको छ। धार्मिक सहिष्णुतामा खलल नपुगोस् भन्ने उद्देश्यले सबैको सहमति, सहकार्य र समन्वयमा सूक्ष्म तवरले सतर्कता अपनाएको पनि प्रमुख जिल्ला अधिकारी रेग्मीले बताए । घटनाको प्रकृति ः हत्या, बलात्कार, बलात्कारको प्रयास, बाल यौनशोषण तथा दुव्र्यवहार, बहुविवाह, महिला हिंसा"
रैथाने बाली पछ्याउँदै मुस्ताङका किसान,"जोमसोम : हिमाली जिल्ला मुस्ताङमा सदियौंदेखि घरायसी प्रयोजनका लागि रैथाने बालीको खेतीपाती गर्दै आइरहेका कृषक पछिल्लो समय व्यावसायिक बन्न थालेका छन्। पछिल्लो समय सडक यातायातको सहजतासँगै पर्यटकीय जिल्लाको रूपमा स्थापित हुन थालेपछि जिल्लाका कृषकहरू रैथाने बालीप्रति थप आकर्षित हुन थालेका हुन्। अहिले मुस्ताङका कृषकहरूलाई रैथाने बाली जौ थन्क्याउन भ्याइनभ्याइँ छ। यहाँका कृषकले रैथाने बाली जौ थन्क्याइसकेको १५ दिनपछि असारमा फेरि रैथाने बाली उवा थन्क्याउन जुट्छन्। यहाँ उत्पादन हुने रैथाने बाली उवा, जौ, फापर, सिमी र लसुन आदिको जिल्लामा सहजै बिक्री वितरण हुन्छ। त्यसैले कृषकहरूले रैथाने बाली संरक्षण र उत्पादनमा जोड दिएका हुन्। यहाँका कृषकले रैथाने बाली उवा, जौ, फापर आदिको विभिन्न परिकार बनाएर पनि बिक्री गर्छन्। कतिपयले कोसेली घरमा प्याकेजिङ गरी बिक्री गर्छन्। रैथाने बालीको खेती प्रणाली बढी परिश्रम र भन्झटिलो भए पनि श्रमअनुसारको मूल्य पाउन थालेपछि जिल्लाका कृषकहरूले रैथाने बाली विस्तार तथा खेतीलाई निरन्तरता दिइरहेको कृषि ज्ञान केन्द्र मुस्ताङका कार्यालय प्रमुख प्रकाश बस्ताकोटीले बताए। रैथाने बालीको सम्भावना नहुँदा मुस्ताङका कृषकले व्यक्तिगत र घरायसी खर्चको जोहो गर्न रैथानी बाली लगाउने गर्थे। यसरी लगाइएको रैथाने उत्पादनको घरेलु मदिरा, सातु बनाउन र ढिँडो खानका लागि प्रयोग गरिन्थ्यो। अहिले पनि यहाँका कृषकले मदिरामै उवा र जौ प्रयोग गर्छन्। यसको प्रशोधन र थप बजारीकरण गर्न सकिएमा रैथाने बाली विस्तार र प्रवद्र्धन हुने विश्वास गरिएको छ। वैज्ञानिक र आधुनिक प्रकारको खेती प्रणालीको माध्यमबाट कृषि कर्म गर्न सहज बन्दै जान थालेपछि पछिल्लो समय कृषकहरूले रैथाने बाली संरक्षण र उत्पादनमा जोड दिन थालेको कृषि ज्ञान केन्द्र मुस्ताङले जनाएको छ। केन्द्रले रैथाने बाली संरक्षण तथा विस्तार गर्दै कृषकहरूलाई उत्प्रेरित गराउन बजार प्रवद्र्धन, प्रशोधन र बाली थन्क्याउन चाहिने उपकरण उपलब्ध गराउँदै आइरहेको छ। मुस्ताङका कृषकहरूले स्याउ बगैंचाभित्र रैथाने बाली लगाएर दोहोरो मुनाफा लिने गरेको पाइएको छ। स्याउको बोटलाई असर नपर्ने गरी खाली भागमा उवा, फापर, जौ, आलु, सिमी, भोटे लसुन र अन्य मौसमअनुसारको हरियो सागसब्जी लगाउने गर्छन्। यहाँका रैथाने बाली उत्पादन मुस्ताङकै ब्रान्डका रूपमा परिचित छ। उवा र जौ एक रैथाने प्रजाति हो। उवा बालीलाई स्थानीय भाषामा करुने र अंग्रेजी भाषामा नेक्ड बार्ली भनिन्छ। समुद्री सतहको १९८४ मिटरको उचाइदेखि ३८ सय मिटर उचाइको जमिनमा उवा खेती गरिन्छ। उवा र जौ खेती मुस्ताङको घाँसादेखि उपल्लो मुस्ताङमा पनि गरिन्छ। मध्य र तल्लो मुस्ताङमा मंसिर महिनाको अन्तिमदेखि पुस महिनासम्म र उपल्लो मुस्ताङमा चैत्र र वैशाख महिनामा खेतबारीमा छर्ने गरिन्छ। यसरी भूगोलअनुसार फरकफरक समयमा लगाइने जौ खेती जेठको अन्तिम र उवा असारको दोस्रो हप्तामा थन्क्याउने गरिन्छ। उपल्लो मुस्ताङमा असोजमा थन्क्याइन्छ। यसको दानालाई भुटेर पिठो बनाउने तथा रक्सी तथा जाँड बनाउन पनि प्रयोग गरिन्छ। रैथाने बाली उवा र जौ अन्य खेतीभन्दा केही बढी झन्झटिलो भएको घरपझोङ३ स्याङका कृषक रोशन थकालीले बताए। उनले बर्सेनि उवा र जौ बाली मंसिर र पुस महिनामा लगाएर जेठ असारमा पाक्ने बताए। उनका अनुसार कृषकले स्याउ बोट भित्र पनि यो बाली लगाउन मिल्ने भएकाले कृषकलाई दोहोरो फाइदा हुने गरेको उनको भनाइ छ। यहाँका कृषक अझै प्रविधिमा रूपान्तरण हुन सकेका छैन, परम्परागत शैलीमा उवा, जौ काट्ने र केस्रा छुट्याउने गर्छन्, यो प्रविधि झन्झिटिलो छ, कृषक थकालीले भने, केही ठाउँमा उवा र जौको केस्रा छुट्ट्याउने मेसिन आएको छ, अब बाली काट्नेदेखि थन्क्याउने सबै काम प्रविधिबाटै भएमा कृषकलाई सहज हुन्छ। उनले खेतबाट उवा र जौ काटेपछि २४ दिनसम्म घाममा सुकाउनु पर्ने बताए। यसैगरी रैथाने बालीअन्तर्गत मुस्ताङमा मिठे फापर र तिते फापर लगाउने प्रचलन छ। यो खेती समुद्री सतहदेखि १९८४ मिटरदेखि ३९ सय मिटरको उचाइसम्म हुन्छ। फापर तल्लो मुस्ताङमा उवा र जौ थन्क्याएपछि असार र साउन महिनामा रोपेर असोजकात्तिकमा भिœयाइने गरिन्छ। उपल्लो मुस्ताङमा वैशाखमा रोपेर कात्तिक महिनामा भिœयाइन्छ। यसको दाना हलुका कालो रङको हुन्छ। फापरको केस्रा पिसेर पिठो बनाइन्छ। यसको पिठो ढिँडो र रोटीमा प्रयोग हुन्छ। यसका अतिरिक्त रैथाने सिमी पनि २ हजारदेखि ३ हजार मिटरको उचाइमा हुन्छ। सिमी घरपझोङ गाउँपालिकामा जेठको अन्तिममा र बारागुङ मुक्ति क्षेत्र र थासाङ गाउँपालिकामा वैशाखमा लगाएर भदौदेखि असोजसम्ममा थन्क्याइन्छ। मुस्ताङी भोटे लसुन पनि २ हजारदेखि ३५ सय मिटरको उचाइमा हुन्छ। लसुन मंसिरमा लगाएर जेठमा भिœयाइन्छ। यस्तै रैथाने बालीअन्तर्गत नपर्ने भए पनि मुस्ताङी आलु सहर बजारका पारखीले औधी रुचाउँछन्। यो बाली पनि २ हजारदेखि ४ हजार मिटरको उचाइमा लगाइन्छ। मुस्ताङी सेतो आलु यहाँको लोकल आलु हो। कृषि ज्ञान केन्द्र मुस्ताङको आर्थिक वर्ष २०७८०७९ को तथ्यांकअनुसार हिमाली जिल्ला मुस्ताङको १०५ हेक्टर क्षेत्रफलमा लगाइएको जौ खेतीबाट १९६ मेट्रिकटन जौ उत्पादन भएको थियो। १५० हेक्टर जमिनमा लगाइएको उवा खेतीबाट ३ सय मेट्रिकटन उवा उत्पादन भएको थियो। यसैगरी ३०६ हेक्टर जमिनमा लगाएको आलु खेतीबाट ९१३८ मेट्रिकटन आलु उत्पादन भएको थियो भने ८० हेक्टर जमिनमा १२४ मेट्रिकटन सिमी उत्पादन भएको थियो। लसुन ११६ हेक्टर जमिनमा लगाउँदा ११७ मेट्रिकटन उत्पादन भएको थियो।"
लागु पदार्थ सेवन गरी मोटरसाइकल चलाउने ५ जना पक्राउ,"ललितपुर : ललितपुरको बाँडेगाउँमा शुक्रबार गरिएको चेकिङका क्रममा लागुपदार्थ सेवन गरी मोटरसाइकल चलाउने ५ जना चालकलाई ट्राफिक प्रहरीले नियन्त्रणमा लिएको छ । प्रहरीले मोटरसाइकल चालक बाँकेका २२ वर्षीय अंकित महत, अर्घाखाँचीको मालारानी गाउँपालिका ६ का २० वर्षीय अनिल बस्नेत, ललितपुरका २३ वर्षीय अमित कार्की, बाँडेगाउँका १८ वर्षीय एलिस महर्जन र मोरङको विराटनगरका २७ वर्षीय सुमन खड्कालाई नियन्त्रणमा लिएको हो। नियन्त्रणमा आएका सबैलाई आवश्यक अनुसन्धान तथा कारबाहीका लागी प्रहरी वृत्त सातदोबाटो पठाइएको छ । नेपाल प्रहरी अस्पतालको प्राविधिक सहयोगमा काठमाडौँ उपत्यका ट्राफिक प्रहरी कार्यालय, ट्राफिक प्रहरी परिसर सातदोबाटो, लागुऔषध नियन्त्रण ब्युरो र प्रहरी प्रभाग बाँडेगाउँबाट खटिएका संयुक्त टोलिले शुक्रबार ललितपुरको बाँडेगाउँमा सवारी साधनलाई चेक गरेको थियो । काठमाडौँ उपत्यका ट्राफिक प्रहरी कार्यालयका प्रवक्ता प्रहरी वरिष्ठ उपरीक्षक राजेन्द्र प्रसाद भट्टले सवार सवारी साधनका चालकले लागुपदार्थ तथा मादक पदार्थ सेवन गरेको शंका लागेमा यात्रुले तत्काल नजिकैको प्रहरी कार्यालय , ट्राफिक कन्ट्रोल रूमको हटलाइन नम्बर १०३ र प्रहरीको हटलाइन नम्बर १०० मा खबर गर्न अनुरोध गरेका छन्।"
बाघको छाला र हड्डी जस्तो देखिने वस्तुसहित दुई जना पक्राउ,दाङ : लमही नगरपालिका९ अमिलियाबाट बाघको छाला र हड्डी जस्तो देखिने वस्तुसहित २ जनालाई प्रहरीले पक्राउ गरेको छ । बाघको छालाजस्तो देखिने ९ फिट ६ इन्च लामो वस्तु र बाघको हड्डी जस्तो देखिने वस्तु ८ केजी ४ सय ३० ग्रामसहित २ जनालाई प्रहरीले पक्राउ गरेको हो। पक्राउ पर्नेहरुमा राजपुर गाउँपालिका७ बस्ने ३१ वर्षीय बीर बहादुर पुन र रोल्पा माडी गाउँपालिका३ बस्ने २८ वर्षीय अमलाल घर्ती मगर रहेका छन् । प्रहरीले बा२० प ९०७२ नम्बरको मोटरसाइकललाई जाँच गर्ने क्रममा मोटरसाइकलमा सवार उनीहरुलाई उक्त वस्तुसहित फेला पारेको हो। प्रहरीले थप अनुसन्धान गरिरहेको जनाएको छ ।
आज कोशी र कर्णाली प्रदेशका केही ठाउँमा पानी पर्ने,"यसैगरी स्थानीय वायुको प्रभावका कारण देशको पूर्वी भेगमा मौसम बदली भएको छ। स्थानीय वायुको प्रभावको कारण मौसम बदली भएको र पूर्वको तापक्रम केही घट्न सक्ने जल तथा मौसम पूर्वानुमान महाशाखाले जनाएको छ। काठमाडौं : जल तथा मौसम पूर्वानुमान महाशाखाका अनुसार आज कोशी र कर्णाली प्रदेशका केही स्थानमा पानी पर्ने सम्भावना छ। बागमती र गण्डकी प्रदेशका पहाडी भेगका केही स्थानमा हल्का पानी पर्न सक्ने महाशाखाले जनाएको छ। ठूलो पानी नपर्दा र मनसुनी गतिविधि सुरु नहुँदा देशैभर गर्मी बढेको छ। हिमाली भेगमा समेत गर्मी बढ्दा जनजीवन कष्टकर बनेको छ। यसैगरी स्थानीय वायुको प्रभावका कारण देशको पूर्वी भेगमा मौसम बदली भएको छ। स्थानीय वायुको प्रभावको कारण मौसम बदली भएको र पूर्वको तापक्रम केही घट्न सक्ने जल तथा मौसम पूर्वानुमान महाशाखाले जनाएको छ। महाशाखाका मौसमविद् वरुण पौडेलका अनुसार मध्य र पश्चिम तराईमा भने अझै केही दिन गर्मी बढ्ने सम्भावना रहेको छ। पूर्वी क्षेत्रमा देखिएको बदली मध्य र पश्चिमसम्म पुग्दा गर्मी विस्तारै घट्दै जाने उनको भनाइ छ। तत्काल मनसुन भित्रिने सम्भावना नदेखिए पनि अब मनसुनी गतिबिधि बढ्न सक्ने उनले बताए। शुक्रबार देशका विभिन्न २२ ठाउँमा ४० डिग्रीभन्दा बढी तापक्रम मापन गरिएको छ। तराईका विभिन्न ठाउँमा केही दिनदेखि नै तापक्रम ४० डिग्रीभन्दा माथि पुगेको छ। निरन्तर तापक्रम बढ्ने, घाम चर्कने हुँदा जनजीवन असहज बन्दै गएको छ। तातो हावाबाट बच्न घरभित्र अर्थात् चिसो ठाउँमा रहन, बाहिरी वातावरणमा बढी नजान, हल्का लुगा लगाउन, बाहिर निस्किँदा टाउको छोप्न, टोपी लगाउन, नियमित पानी तथा जुस, सर्वत प्रशस्त मात्रामा पिउन विज्ञले आग्रह गर्दै आएका छन्।"
सवारी चालकमा ब्लड प्रेसर र आँखा सम्बन्धी समस्या,गुलरिया : जिल्ला ट्राफिक प्रहरी कार्यालय बर्दियाले राजमार्गमा चल्ने सवारी साधनका चालकहरुको स्वास्थ्य परीक्षण गरेको छ । जिल्ला ट्राफिक प्रहरी कार्यालय बर्दियाको आयोजना तथा फत्तेवाल आँखा अस्पताल नेपालगञ्ज र आधारभुत नगर अस्पताल ठाकुरबाबा भुरीगाउँको सहकार्यमा सवारी चालकहरुको प्रारम्भिक स्वास्थ्य परीक्षण गरिएको हो । सवारी दुर्घटना न्युनिकरण गर्न बर्दियाको पूर्व पश्चिम राजमार्गमा चल्ने विभिन्न सवारी साधनका १ सय ७८ जना चालकहरुको स्वास्थ्य परिक्षण गरिएको जसमध्ये ५२ जना चालकमा स्वास्थ्य समस्या देखिएको जिल्ला ट्राफिक प्रहरी कार्यालय बर्दियाका हवल्दार कृष्ण डाँगीले बताए । स्वास्थ्य परीक्षणका क्रममा ३५ जना ब्लड प्रेसरका बिरामी तथा १७ जना आँखा सम्बन्धी समस्या भएका चालकहरु पाइएको उनको भनाई छ । प्रहरी सहायक निरीक्षक महेन्द्रसिंह भण्डारीसहित स्वास्थ्यकर्मीहरुको टोलीले स्वास्थ्य समस्या देखिएका चालकहरुलाई आवश्यक स्वास्थ्य परामर्श दिई उपचारको लागि स्वास्थ्य संस्थामा प्रेषण गरिएको हवल्दार डाँगीले जानकारी दिए । सामान्य स्वास्थ्य समस्याले पनि सवारी दुर्घटना निम्ताउन सक्ने भएकाले सवारी चालकहरुलाई स्वास्थ्यको ख्याल राखेर समयमै उपचार गर्न ट्राफिक कार्यालय बर्दियाले अनुरोध गरेको छ ।

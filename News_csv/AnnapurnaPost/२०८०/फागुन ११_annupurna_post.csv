शीर्षक,विवरण
"भोलि किचकबध धार्मिक मेला, तयारी पूरा","झापा : भोलि शनिबार लाग्ने महाभारतकालीन किंवदन्तीसँग जोडिएको ऐतिहासिक किचकबध धार्मिक मेलाको तयारी पूरा भएको छ। हरेक वर्ष माघे शुल्क पूर्णिमास्वस्थानी व्रतका दिन किचकबध मेला लाग्दै आएको छ। भद्रपुर नगरपालिका २ र ३ नम्बर वडामा पर्ने किचकबध धार्मिक स्थलमा लाग्ने मेलाको तयारी पूरा भइसकेको किचकबध, धार्मिक तथा पर्यटकीय स्थल संरक्षण समितिका सहसचिव तथा मेला आयोजक समितिका संयोजक गुणहरि ढुंगानाले जानकारी दिए। किचकबधको धार्मिक पोखरीमा माघे शुल्क पूर्णिमा दिन स्वतःस्फूर्त पानी आउने गरेकोले सो पोखरीमा नुहाउँदा व्रतालु भक्तजनहरूले इच्छाएको मनकामना पुरा हुने धार्मिक विश्वास रहेको छ। भक्तजनहरूले पोखरीमा पैसा फाल्ने, पान र सुपारी राखेर पूजा अर्चना गरी परेवा उडाउने धार्मिक प्रचलन पनि छ। भक्तजनहरूले भीमसेनले किचकलाई वध गरेको मूर्तिमा समेत पूजाअर्चना गर्ने गर्छन्। किचकबध मेलामा झापासहित पूर्वका विभिन्न जिल्लासँगै छिमेकी राष्ट्र भारतबाट समेत भक्तजनहरू आउन गरेकाले घुइँचो नै लाग्ने गरेको छ। महाभारतकालीन किंवदन्ती अनुसार विराट राजाका सालो किचक सेनापति थिए। पाँच पाण्डवकी रानी द्रौपदीको यौवन र रूप माथि कुदृष्टि राख्ने सेनापति किचकलाई भीमसेनले मुड्क्याएर मारेको किंवदन्ती छ। सोही कथावस्तुलाई आधार मानेर यस ठाउँको नाम किचकबध राखिएको र पछि किचकबध ऐतिहासिक, धार्मिक तथा पर्यटकीय स्थलको नामकरण गरिएको जनाइएको छ।"
सामसङले अघिल्लो फोन मोडलहरूमा 'ग्यालेक्सी एआइ' उपलब्ध गराउने,"काठमाडौं : सामसङले अघिल्लो फोन मोडलहरूमा 'ग्यालेक्सी एआइ' उपलब्ध गराउने भएको छ। अझ धेरै ग्यालेक्सी डिभाइसहरूमा मोबाइल एआइको विश्वव्यापी विस्तार लाई गति दिनका लागि नयाँ वान युआइ अपडेट ग्यालेक्सी एआइ ल्याएको हो। सामसङ नेपालले मोबाइल एआईको थप विस्तारका लागि निर्माण गरिएको नयाँ वान् युआई ६१ को माध्यमबाट अब ग्यालेक्सी एस २३ सिरिज, एस२३ एफई, जेड फोल्ड५ र जेड फ्लिप ५ सिरिजहरूमा पनि मार्चको अन्त्यदेखि ग्यालेक्सी एआइ उपलब्ध हुने जनाइएको छ। हालसालै प्रस्तुत गरिएको ग्यालेक्सी एस२४ सिरिजसँग आबद्ध यो अद्यावधिकले अनडिभाइस र क्लाउडमा आधारित एआईलाई संयोजन गर्दै हाइब्रिड विधिमार्फत् प्रयोगकर्ताहरूको मोबाइल एआई अनुभवको स्तरलाई कम्पनीले दावी गरेको छ। ग्यालेक्सी एआइसँग हाम्रो लक्ष्य मोबाइल एआइको नयाँ युगको जननी बन्ने मात्र नभई मोबाइल एआई अझ बढी पहुँच योग्य बनाएर प्रयोगकर्ताहरूलाई सशक्त बनाउनु पनि हो। सामसङ इलेक्ट्रोनिक्स, मोबाइल एक्स्पे्रियन्स बिजनेस प्रमुख तथा अध्यक्ष टिएम र्होले भने यो ग्यालेक्सी एआइको सुरुवात मात्र हो। हाम्रो योजना सन् २०२४ भित्र १० करोडभन्दा बढी ग्यालेक्सी प्रयोगकर्ताहरूलाई यसको अनुभव दिलाउने तथा मोबाइल एआइको असीमित सम्भावनाहरूको उपयोगका लागि नवीन उपायहरूको खोजी जारी राख्ने रहेको छ। व्यवधानहरू रहित सञ्चार सेवा एआई सञ्चालित मोडलहरूमा उपलब्ध सञ्चार सेवा विस्तारित ग्यालेक्सी एआई विशेषताहरूको लाभ अझै धेरै ग्यालेक्सी प्रयोगकर्ताहरूले लिन सक्नेछन्। यी विशेषताहरूमा मेसेज टोन मिलाउने र च्याट एसिस्टको सहायताले १३ भिन्न भाषामा मेसेजहरू ट्रान्सलेट गर्ने सुविधा समेत संलग्न छन्। ग्यालेक्सी प्रयोगकर्ताहरूले लाइभ ट्रान्सलेट मार्फत् रियल टाइमा नै भाषा ट्रान्सलेट गर्न सक्नेछन्। जसले फोन कलहरूका लागि आवाज र टेक्स्ट अनुवादहरू उपलब्ध गराउनेछ। इन्टरप्रिटरको साथमा प्रयोगकर्ताहरू आफ्नो यात्राको दौरानमा स्थानीयहरूसँग तत्काल कुराकानी गर्न सक्षम हुनेछन् किनकी स्प्लिट स्क्रिन विशेषताले प्रत्यक्ष कुराकानीका लागि टेक्स्टहरू अनुवाद गरेर देखाउने कम्पनीले बताएको छ। अतुलनीय उत्पादकत्व ग्यालेक्सी इकोसिस्टममा गरिएको ग्यालेक्सी एआइको व्यापक एकीकरणले एआई समर्थित मोडलहरूमा प्रयोगकर्ताहरूलाई निर्वाध रुपमा दैनिक कार्य गर्न सक्षम बनाउँदै दक्षताको नयाँ स्तरहरू संचालन गराउँछ। सर्कल टु सर्च वीथ गुगल मार्फत् खोज प्रणालीहरूको सुधार गरिएको हुँदा सजिलै आफूले खोजेको कुरामा एउटा सर्कल बनाएर खोज परिणामहरू पाउन सकिनेछ। नोट एसिस्ट जस्ता विशेषताले प्रयोगकर्ताहरूलाई फम्र्याटहरू सिर्जना गर्न, सारांशहरू रचना गर्न र टिप्पणीहरू अनुहवाद गर्न मद्दत गर्दछ भने ब्राउजिङ एसिस्टले समाचार सामग्रीहरूको समग्र सारांशहरू एकै क्षणमा तयार गर्दछ। ट्रान्सक्रिप्ट एसिस्टले मिटिङहरूको रेकर्डिङ गरी सजिलै सारांशहरू तथा अनुवादहरू तयार पार्न सक्छ। ग्यालेक्सी एआइको साथमा सामसङले व्यक्तिको सिर्जनशील सम्भाव्यतालाई उजागर गर्न आफ्नो भूमिकालाई दोब्बर बनाएको छ। ग्यालेक्सीको पछिल्लो अद्यावधिकले ग्यालेक्सी एआई टुलहरूको सेट उपलब्ध गराएको छ। जसले फोटो खिचेपछि पनि रचनात्मक स्वतन्त्रताको अवसर दिन्छ। जेनेरेटिभ इडिट मार्फत् एआई समर्थित उपकरणहरूले फोटोहरूलाई सजिलै रिसाइज गर्ने, रिपोजिसन गर्ने, अथवा रिएलाइन गर्न सक्नेछन्। यस्तै प्रयोगकर्ताहरूले इडिट सजेसनको सहायताले पहिलेभन्दा छिटो र सजिलो तरिकाले कुनै पनि फोटोलाई सजाउन सक्नेछन्। इन्स्ट्यान्ट स्लोमो ले चलायमान फलहरू क्याप्चर गर्न सुस्त गतिको भिडियोहरूका लागि अतिरिक्त फ्रेमहरू तयार गर्ने हुनाले धेरै सटहरू बारम्बार खिच्नु नपर्ने बनाइदिन्छ। सिर्जनशीलता र व्यक्तित्वकरण त्यत्तिमै रोकिदैन, ग्यालेक्सी उपकरणहरूलाई अनुकूलन गर्न एआई निर्मित वालपेपरहरू मार्फत पहिलेभन्दा झन् सजिलो भएको छ। एआई समर्थित उपकरणहरूले प्रयोगकर्ताहरूको सिर्जनशीलतालाई सक्षम बनाएको छ।"
धरान एक्स्पो सुरु,"धरान : स्थानीय उत्पादन र व्यापार व्यवसाय प्रवर्द्धन गर्नका लागि धरान एक्स्पो सुरु भएको छ। शुक्रबारदेखि सुरु भएको एक्स्पोको पर्यटनमन्त्री सुदन किरातीले उद्घाटन गरेका छन्। धरानको व्यापार व्यवसाय प्रवर्द्धन गर्ने र आन्तरिक तथा बाह्य पर्यटकलाई आकर्षण गर्ने उद्देश्यका साथ सुनसरी उद्योग वाणिज्य संघले एक्स्पो आयोजना गरेको हो। स्थानीय कृषि उपज बेसार, अदुवा, अम्लिसोलाई प्रवर्द्धन गर्दै यहाँको आर्थिक गतिविधि वृद्धि गर्न तथा पर्यटन, सूचना प्रविधि, कला संस्कृति, शिक्षा, तथा औद्योगिक व्यापार प्रदर्शनी गर्ने उद्देश्यले एक्स्पोको आयोजना गरिएको अध्यक्ष विजय श्रेष्ठले बताए। एक्स्पोमा १५० वटा स्टल राखिएको छ। ५ लाखभन्दा बढीले अवलोकन गर्ने आयोजकको अपेक्षा छ । फागुन २३ गतेसम्म सञ्चालन हुने एक्स्पोबाट धरानको व्यापार व्यवसाय सञ्चालनमा थप सहयोग पुग्ने आयोजकले जनाएको छ।"
परालको कुन्युमा आगलागी हुँदा जलेर बालकको मृत्यु,"झापा : झापा गाउँपालिकामा आगलागी हुँदा एक बालकको जलेर मृत्यु भएको छ। मृत्यु हुनेमा झापा गाउँपालिका४ स्थित भानटोली निवासी इनाम हुसैन सेखका साढे ४ वर्षको छोरा अतिप हुसैन रहेको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए। प्रहरीका अनुसार शुक्रबार दिउँसो साढे ४ बजेको समयमा इनामको घर नजिकैको परालको कुन्यूमा आगलागी भएको थियो। सो आगो सल्किएर इनामको एक तले टिनको छानो भएको कच्ची घरमा आगो लागेको थियो। उनको छोरा अतिप आगो लागेको नजिकैको मस्जिद र परालको कुन्यूको चेपमा खेलिरहेका थिए। बालक आगोको चपेटा पर्दा घटनास्थलमै मृत्यु भएको प्रहरी निरीक्षक गिरीले बताए। आगो भद्रपुर र बिर्तामोडको दमकल, स्थानीय, नेपाल प्रहरी र सशस्त्रको सहयोगमा नियन्त्रणले कार्य भइरहेको प्रहरीले जनाएको छ।"
हिउँ परेपछि किसान खुसी,"काठमाडौं : हिउँ परेपछि किसान खुसी भएका छन्। हिमाली जिल्ला दोलखाको शैलुङमा हिउँ परेपछि यहाँका किसान खुशी भएका छन्। आलु रोपेपछि पानी नपर्दा चिन्तित भएका शैलुङका झोर,मनगाउँ लगायतका किसानहरू हिउँदे वर्षा कुर्दा कुर्दा निरास बनेका थिए। बिहीबार हिमपात भएपछि किसानलाई हर्षित बनाएको छ। यसपटक पहिले भन्दा बाक्लो हिउँ जमेको छ। जिल्लामा हिमपात हुँदा कालिञ्चोक, शैलुङ, हनुमन्ते, चेर्दुङु,दोलखाको प्रवेशद्वार खरीढुंगा, जिरी लगायतका उच्च हिमाली भेग सेताम्य भएका छन्। यतिखेर परेको हिउँले माटोमा चिसोपन सोसेर माटोलाई खुकुलो बनाउने, रोग किरा नलाग्ने हुँदा किसानका लागि यो हिउँ अमृत बराबर भएको शैलुङ गाउँपालिका८ का विशाल श्रेष्ठले बताए।"
शनिबार देशका यी स्थानमा हुने छ वर्षा,"काठमाडौं : शनिबार गण्डकी, कर्णाली र सुदूरपश्चिम प्रदेशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। मौसम पूर्वानुमान महाशाखाका अनुसार गण्डकी, कर्णाली र सुदूरपश्चिम प्रदेशको पहाडी भूभागको एकदुई स्थानमा छिटपुटदेखि हल्का वर्षाको सम्भावना रहेको छ। गण्डकी, कर्णाली र सुदूरपश्चिम प्रदेशका उच्च पहाडी तथा हिमाली भूभागका थोरै स्थानहरूमा साथै कोशी र बागमती प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। शनिबार राति गण्डकी, कर्णाली र सुदूरपश्चिम प्रदेशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। गण्डकी, कर्णाली र सुदूरपश्चिम प्रदेशको पहाडी भूभागका एकदुई स्थानमा छिटपुटदेखि हल्का वर्षाको सम्भावना रहेको छ। गण्डकी, कर्णाली र सुदूरपश्चिम प्रदेशका उच्च पहाडी तथा हिमाली भूभागका थोरै स्थानहरूमा साथै कोशी र बागमती प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
"न्याय माग्दै मिटरब्याज पीडितको सिंहदरवार मार्चपास, रात कटाउन फोडे प्रदर्शनी हलको ताला","काठमाडौं : मिटरब्याज पीडितहरूले थानकोटसिंहदरवार पैदल मार्चपास गरेका छन्। पूर्व मेचीदेखि पश्चिम महाकालीबाट पैदल यात्रा गर्दै केन्द्रीय राजधानी आइपुगेका उनीहरूले सरकारसँग न्याय माग गरेका छन्। मिटरब्याजी साहुबाट शारीरिक, मानसिकसहितका अन्याय सहँदै आएका उनीहरूले कानुन संशोधनको मागसमेत गरेका छन्। सरकारले मिटरब्याज पीडितको समस्या समाधानका लागि जाँचबुझ आयोग गठन गरे पनि त्यसले झनै अन्यायमा पारेको उनीहरूको गुनासो छ। सिंहदरवारसम्मै पैदल मार्चपास गर्ने योजना बुनेर आएका उनीहरू शुक्रबार भृकुटीमण्डमै रोकिएका थिए। प्रहरीले निषेधित क्षेत्र भन्दै त्यहाँबाट अगाडि बढ्न दिएन। केहीबेर सडकमै बसेर नाराबाजी गरेका उनीहरू साँझ भृकुटिमण्डस्थित प्रदर्शनी हलको ताला फोडेका छन्। सुरक्षित रात कटाउनुपर्ने माग गरे पनि प्रशासनले नसुनेपछि ताला फोडेर बसेको पीडितहरूको भनाइ छ। तस्बिरहरू : अभिषेक महर्जनअशोक दुलाल"
युवकको हत्या आरोपमा दिदीभाइ पक्राउ,"कपिलवस्तु: कपिलवस्तु नगरपालिका४ पिपरीमा गत शनिबार टाउको काटेर युवकको हत्या गरेको आरोपमा प्रहरीले २ जनालाई पक्राउ गरेको छ। जिल्ला प्रहरी कार्यालय कपिलवस्तुका अनुसार पक्राउ पर्नेहरूमा कपिलवस्तु नगरपालिका४ पिपरीका श्याम कुमार उपाध्याय र उनकी दिदी पुष्पादेवी (गुडिया) रहेका छन्। उनीहरुलाई जिल्ला अदालतबाट म्याद थप गरी अनुसन्धानका लागि गरी जिल्ला प्रहरी कार्यालयमा थुनामा राखिएको छ। महाराजगंज नगरपालिका६ भलवारीका २७ वर्षीय शिव कुमार कुर्मीको टाउको नरहेको अवस्थामा सोमबार शव फेला परेको थियो। सो शवको टाउको आज हत्या गरेको स्थान नजिकै गाडेको अवस्थामा प्रहरीले फेला पारेको छ। प्रहरीले हत्यामा प्रयोग भएका घरेलु हतियारहरु २ थान बन्चरो, कोदालो र अन्य हतियार बरामद गरेको छ। घटनामा संलग्न रहेका अन्यको पनि सूक्ष्म ढंगबाट खोजी कार्यलाई तीव्र बनाइएको प्रहरी नायब उपरीक्षक हरिबहादुर वलीले बताए। हत्या आरोपमा पक्राउ परेकी गुडिया र मृतक कुर्मीबीच प्रेम सम्बन्ध रहेको बताइएको छ। गुडियाका पति वैदेशिक रोजगारीमा रहेका छन्। मृतक कुर्मीकी श्रीमती, छोरी र छोरा छन्। आफ्ना पतिको हत्यामा संलग्न रहेका सबैलाई कडा कारवाही हुनुपर्ने मृतककी पत्नी उर्मिला कुर्मीले माग गरेकी छिन्।"
"झापाबाट चोरी गरिएका मोटरसाइकल ताप्लेजुङ लगेर बिक्री, एकजना पक्राउ","झापा : मोटरसाइकल चोरीका घटनाले झापा प्रहरीलाई हैरान बनाएको छ। दिनहुँ जसो मोटरसाइकल हराएको वा चोरी भएको जाहेरी पर्न थालेपछि झापा प्रहरी अन्य कामकाज छाडेर चोरी गर्ने गिरोहको खोजीमा लागि परेका छन्। यसै क्रममा झापा प्रहरी फागुन ३ गते चोरी गिरोह आबद्धमा एक जनालाई पक्राउ गरेको छ। जिल्ला प्रहरी कार्यालय झापाबाट खटिएका प्रहरी टोलीले मोरङ मिक्लाजुङ गाउँपालिका६ घर भई हाल झापा बिर्तामोड नगरपालिका६ बुट्टावारि बस्ने २७ वर्षीय योगेश मगर भन्ने बालकुमार मगरलाई पक्राउ गरेको छ। बिर्तामोडबाट चोरी भएको प्र१०१०१२ प ३५४७ नम्बर उल्लेख भएको २२० सिसीको कालो रातो पल्सर मोटरसाइकल बिक्री गर्न जाँदै गरेको अवस्थामा मगरलाई पाँचथर हिलिहाङ गाउँपालिका५ बाट पक्राउ गरी झापा ल्याएको जिल्ला प्रहरी कार्यालय झापाका एसपी मिलन केसीले जानकारी दिए। प्रहरीले उनलाई शुक्रबार पत्रकार सम्मेलन गरी सार्वजनिक गरेको छ। मगर पक्राउ परेसँगै उनले बिक्री गरेको आठ वटा मोटरसाइकल समेत फेला परेको छ। सबै मोटरसाइकल ताप्लेजुङ जिल्लाको विभिन्न स्थानबाट फेला परेको एसपी केसीले बताए। गिरोहमा आबद्ध अझै तीन जना फरार रहेको र उनीहरूको खोजी कार्य भइरहेको उनले बताए। झापाबाट चोरी भएका मोटरसाइकल ताप्लेजुङ लगेर ३५ देखि ५० हजार रुपैयाँसम्म बिक्री मगर रहेको प्रारम्भिक अनुसन्धानबाट खुलेको प्रहरी कार्यालय झापाका निमित्त प्रवक्ता तथा इन्स्पेक्टर ढुण्डिराज गिरीले जानकारी दिए। त्यहाँ मोटरसाइकल बिक्री गरेर मगरले रकम बिर्तामोडको आइएमइमा पठाउने र गिरोहका अन्य व्यक्तिले निकाल्ने अनुसन्धानबाट खुलेको इन्स्पेक्टर गिरीको भनाई छ। अहिलेसम्म प्रहरीमा एक सय बढी मोटरसाइकल हराएको र चोरी भएको जाहेरी परेको बताउँदै इन्स्पेक्टर गिरीले भने, यी गिरोहले बेचेका अरू पनि मोटरसाइकल फेला पर्न सक्छ, त्यसतर्फ प्रहरी लागि परेको छ। चोरी गरिएका मोटरसाइकलको नम्बर प्लेट मेटाएर पहाडी जिल्लामा पुयाउने बिक्री गर्न गिरोह सक्रिय रहेको उनको भनाई छ। फेला परेको मोटरसाइकलहरू प्र१०३००५प ८०४३ नम्बरको २२० सिसीको कालो पल्सर, प्र१०१०१६ प १२६ नम्बरको २२० सिसीको कालो निलो पल्सर, प्र१०२०४८ प ३२३७ नम्बरको २२० सिसीको रातो सेतो पल्सर, नम्बर प्लेट उल्लेख नभएको २२० सिसीको कालो रातो पल्सर, को ३९ प १८८४ नम्बरको १५० सिसीको कालो निलो पल्सर, ०१४ प ३१ नम्बर उल्लेख भएको एनएस र बा ७२ प १९९१ नम्बर भएको १५० सिसीको रहेको प्रहरीले जनाएको छ। नम्बर उल्लेख भएको मोटरसाइकलको नम्बर फरक हुन सक्ने भएकाले सम्बन्धी मोटरसाइकल धनीले प्रहरीमा सम्पर्क राख्न अनुरोध पनि गरिएको छ।"
१४ सय रियालमा नेपाली महिला बेच्ने बुढाथोकी प्रहरी फन्दामा,काठमाडौं : वैदेशिक रोजगारीको प्रलोभन देखाएर एक महिलालाई दुबई हुँदै ओमानमा लगेर बेच्ने एक जना पक्राउ परेका छन्। मानव बेचबिखन अनुसन्धान व्युरोले बाँके घर भई टोखा बस्ने ६५ वर्षीय प्रकाश सिंह बुढाथोकीलाई पक्राउ गरेको हो। बुढाथोकीले पीडित महिलालाई कुवेत भन्दै गत फागुन १७ गते भिजिट भिसामा दुबई पठाएका थिए। दुबई पुगेकी पीडित महिलालाई एक महिनासम्म बन्धक बनाइएको र त्यसपछि १४०० रियालमा ओमानमा लगेर बेचेको पाइएको प्रहरी अनुसन्धानबाट खुलेको छ। ओमानमा लगी पीडित महिलालाई शारीरिक तथा मानसिक यातना दिने गरेको प्रहरीले जनाएको छ। ती महिलालाई ओमानी नागरिकको घरमा १८२० घन्टासम्म बिना ज्याला काममा लगाउने गरेको पाइएको प्रहरीको भनाइ छ। व्युरोका सूचना अधिकारी प्रहरी उपरीक्षक ज्ञानेन्द्र प्रसाद फुयालले बुढाथोकीले मेडिकल गराई दुबईको टिकेट काटेर भिजिटि भिसामा पठाएको पाइएको छ। दुबईबाट भिजिट भिसाको दुरुपयोग गरी ओमानमा ती महिलालाई बेचिएको प्रहरी उपरीक्षक फुयालले बताए। बुढाथोकीलाई मानव बेचबिखन तथा ओसारपसार मुद्दामा काठमाडौं जिल्ला अदालतबाट ५ दिनको म्याद लिई अनुसन्धान भइरहेको प्रहरीले जानकारी दिएको छ।
थापाथलीस्थित प्रसूती गृहबाट बच्चा चोरी,"काठमाडौं : थापाथलीस्थित परोपकार स्त्री तथा प्रसूती रोग अस्पतालबाट २६ दिनको बच्चा चोरी भएको छ। जिल्ला प्रहरी परिसर काठमाडौंका प्रवक्ता नवराज अधिकारीका अनुसार बच्चा गायब भएको भन्दै प्रहरीमा उजुरी परेको छ। बच्चा खोजीका लागी प्रहरी टोली खटिइसकेको उनले बताए। प्रहरीका अनुसार काभ्रे घर भएकी एक महिलाको २६ दिनको बच्चा चोरी भएको भन्दै उजुरी दिएकी छन्। अस्पतालमा उपचाररत बच्चा केहीबेर लिने भन्दै एक जना महिलाले बच्चा लिएकी थिइन्। बच्चा लिएको केहीबेरमै ती महिला फरार भएकी थिइन्। शुक्रबार दिउँसो १२ बजेतिर बच्चा चोरी भएको र अहिलेसम्म नभेटिएको प्रहरीले बताएको छ। प्रवक्ता अधिकारी भन्छन्, 'अस्पतालको सीसीटिभीलगायतका अन्य शंकास्पद सबै ठाँउमा प्रहरी टोली खटिइसकेको छ।"
ल्हारक्याल लामा राम्रो मान्छे हुन् : मन्त्री किराती,धरान : पर्यटन तथा नागरिक उड्डयनमन्त्री सुदन किरातीले लुम्बिनी विकास कोषका अध्यक्ष ल्हारक्याल लामा राम्रो मान्छे भएको बताएका छन्। उनले अदालतले आरोपित नभनुन्जेलसम्म उनलाई विवादास्पद व्यक्ति भन्न नमिल्ने उनले बताए। धरान एक्स्पो २०८० को उद्घाटन गर्न शुक्रबार धरान आएका मन्त्री किरातीले सञ्चारकर्मीसँग कुराकानी गर्दै ल्हारक्याल लामा राम्रो मान्छे भएको बताएका हुन्। उनले सबै भ्रष्टाचारीलाई कारबाही नभएसम्म देशको प्रगति नहुने भन्दै सरकार सुशासन कायम गर्न प्रतिबद्ध भएको बताए। उनले सुशासन कायम गर्न सबै प्रकारका भ्रष्टाचारको छानबिन गरी दोषीलाई कारबाही गरी कमजोर बनेको अर्थतन्त्रलाई सही दिशामा ल्याउने बताए। सुशासनको कुरा गरिरहेका मन्त्री किरातीलाई पत्रकारले लुम्बिनी विकास कोषमा ल्हारक्याल लामाजस्ता विवादित व्यक्तिलाई नियुक्ति गरेको भन्दै प्रश्न सोधेका थिए। मन्त्री किरातीले कसैले आरोप लगाउँदैमा ल्हारक्याललाई फटाहा र विवादास्पद भन्न नमिल्ने बताए। उनले हालको निर्वाचन प्रणालीका कारण वर्तमान गठबन्धनले पूर्ण कार्यकाल सरकार सञ्चालन गर्ने र २०७४ को निर्वाचनमा समेत तालमेल गर्ने बताए। उनले निर्वाचनमा कुनै पनि दलले बहुमत ल्याउने अवस्था नभएकाले वर्तमान गठबन्धन कायम रहने बताए।
नामिबियाले नेदरल्यान्ड्सलाई २४ रनले हरायो,काठमाडौं : आइसीसी विश्वकप लिग२ अन्तर्गतको खेलमा नामिबियाले तेस्रो जित हासिल गरेको छ। टियु क्रिकेट मैदानमा नामिबियाले नेदरल्यान्ड्सलाई २४ रनले हराएको हो। टस हारेर ब्याटिङको निम्तो पाएको नामिबियाले ४१३ ओभरमा अलआउट हुँदै २०३ रन बनाएको थियो। नामिबियाका लागि जन निकोलले सर्वाधिक ४९ रन बनाएका थिए। त्यस्तै जन फ्रिलिङ्कले ३४ र मलन क्रुगरले ३९ रन बनाए। जवाफी ब्याटिङ गरेको नेदरल्यान्ड्स ४३५ ओभरमा अलआउट हुँदै १७९ रनमात्र बनाउन सक्यो। नेदरल्यान्ड्सका लागि नोह क्रोइजले ४६ र म्याक्स ओडुडले ४१ रन बनाए। नामिबियाका लागि गेरहार्ड र जनले ३३ विकेट लिए। यसअघि नामिबियाले नेपालसँगको दुवै खेल जितेको थियो। नेपाल र नेदरल्यान्ड्सबीच अन्तिम खेल आइतबार हुनेछ।
माल्दोवा पठाइदिन्छु भन्दै २४ लाख ठगी गर्ने पक्राउ,काठमाडौं : माल्दोवा पठाइदिन्छु भन्दै २४ लाख ठगी गर्ने एक जना पक्राउ परेका छन्। काठमाडौं उपत्यका अपराध अनुसन्धान कार्यालयको टोलीले ओखलढुंगाका ६७ वर्षीय दलबहादुर बस्नेत छन्। उनले सेक्युरिटी गार्डमा २ लाख २० हजार तलब पाउने र १२ लाख खर्च लाग्ने भन्दै पीडितहरूलाई प्रलोभन देखाएका थिए। बस्नेतले गणेश लामासहित चार जनासँग पटकपटक गरी २४ लाख ठगी गरी फरार बनेका थिए। प्रहरीले उनलाई पर्साको राधेमाईबाट पक्राउ गरी थप अनुसन्धान तथा कारवाहीको लागि वैदेशिक रोजगार विभाग ताहाचलमा पठाएको छ।
टियुमा स्नातक कार्यक्रम फेरि तीन वर्षे बनाउने तयारी,"कीर्तिपुर : त्रिभुवन विश्वविद्यालय (टीयु)का नवनियुक्त उपकुलपति प्राडाकेशरजंग बरालले स्नातक तहको कार्यक्रमलाई पुनः तीनवर्षे बनाइने जानकारी भएको छ। त्रिविले २०७१ ०७२ सालदेखि व्यवस्थापन संकाय तर्फ चारवर्षे स्नातक कार्यक्रम सुरुआत गरेको थियो। विश्वविद्यालयको केन्द्रीय कार्यालयमा आज पदबहाली गरेपछि त्यहाँ उपस्थित विभागीय प्रमुख, कर्मचारी तथा प्राध्यापकहरूलाई सम्बोधन गर्दै उपकुलपति प्राडा बरालले चारवर्षे स्नातक कार्यक्रम लामो हुन गएकाले विद्यार्थी र अभिभावकको लगानी बढ्नाका साथै त्रिविको कार्यसञ्चालनमा पनि असहजता थपेको बताए। 'बाहिरको शिक्षा प्रणाली अनुकूल बनाउन जनाउँदै चार वर्षे गरियो। तर, छिमेकी भारत, युरोपेली मुलुकलगायत थुप्रै ठाउँमा अहिले पनि तीन वर्षे स्नातक कार्यक्रम नै चलिरहेको छ,' उनले भने। अमेरिकालगायत केही देशमा चार वर्षे स्नातक तहका कार्यक्रम सञ्चालनमा रहेको उल्लेख गर्दै उपकुलपति बरालले भने, 'त्यस्ता देश वा त्यस्तै चार वर्षे विषय पढ्न जान चाहने विद्यार्थीका लागि तीनवर्षे कोर्ष सकेपछि थप एक वर्षको छुट्टै मानार्थ उपाधिका कार्यक्रम चलाउन सकिन्छ।' उनले विषयको विशिष्टताका कारण केही विषयका स्नातक कार्यक्रम भने चार वर्षे वा पाँचवर्षे हुनसक्ने बताए। विश्वविद्यालयका केही कार्यक्रममा विद्यार्थी सङ्ख्या अत्यन्त न्यून र केहीमा शून्य रहेकातर्फ औँल्याउँदै उनले अहिले मानविकी सङ्कायमा अरू कार्यक्रमको तुलनामा कम विद्यार्थी भर्ना हुने गरेको बताए। यसको समाधानका लागि मानविकीलाई सबै संकाय र कार्यक्रमबाट आउन मिल्ने (मल्टी डिसिप्लिनरी लिवरल आर्ट )का रूपमा पुनःसंरचना गरिने जानकारी पनि उनले दिए। शिक्षा संकायका कार्यक्रमलाई पनि सबै विषयबाट प्रवेश गर्न मिल्ने बनाइन उनले बताए। केही वर्षयता त्रिविको संरचना ठूलो र भद्दा भएको चर्चा गरिने उल्लेख गर्दै उपकुपति बरालले यसको पुनःसंरचनाका लागि आफू तयार रहेको बताए। 'त्रिविलाई अब विस्तार होइन पुनःसंरचनाको खाँचो छ,' उनले भने। उपकुपति प्राडा बरालले त्रिविका शैक्षिक कार्यक्रमलाई उत्पादन र बजारसँग जोड्न आफू लागिपर्ने बताए। देशको मौलिक र रैथाने ज्ञानलाई विश्वविद्यालयको प्राज्ञिक अध्ययनअनुसन्धानसँग जोड्नका लागि दीर्घकालीन योजना बनाइने जानकारी पनि उनले बताए। 'तराईका राजवंशी र पहाडका मगरले उत्पादन गर्ने कासवा होस् वा चिउरीका उत्पादनको विकास, विश्वविद्यालयले त्यसतर्फको अध्ययनऔअनुसन्धानमा जोड दिनेछ,' उनले भने। हिमाली उपचार पद्धति आम्ची र आयुर्वेदिक अध्ययनअनुसन्धानका कार्यक्रममा पनि विशेष जोड दिएर उठाइने उनले बताए। त्यस्तै देशको विशिष्टताअनुरुप पर्वतारोहणको उच्च शिक्षाका लागि विशेष योजना ल्याइने र विदेशी विश्वविद्यालयसँग ज्ञान आदानप्रदानका कार्यक्रममार्फत अघि बढाइने पनि उपकुलपति प्राडा बरालले बताए। होटल व्यवस्थापनमा अध्ययनसँगै कमाईको अवधारणालाई त्रिवि कार्यक्रमभित्रै समेटेर अघि बढाइने पनि उनले बताए।"
एनसेल सामाजिक पहलका लागि १६५ बढी प्रस्ताव,"काठमाडौं : एनसेलले आफ्नो व्यावसायिक सामाजिक जिम्मेवारी (सीएसआर)अन्तर्गत एटीन फर एटीन अर्थात १८ का लागि १८ विकास कार्यका लागि देशका सातै प्रदेशबाट १६५ भन्दा बढी प्रस्तावहरू प्राप्त गरेको छ। कम्पनीले आफ्नो १८औं वार्षिकोत्सवको उपलक्ष्यमा समुदाय स्तरमा लागू हुनेगरी यो कार्यक्रम सञ्चालन गरेको हो। हालः एनसेलले प्राप्त प्रस्ताव तथा आवेदनको मूल्यांकन गरिरेहको जनाएको छ। एनसेलले माघ १७ गतेसम्मको समय दिएर ७ वटै प्रदेशका इच्छुक गैरनाफामूलक संस्थाहरूबाट आआफ्नो स्थानीय समुदायलाई हित गर्ने कुनै पनि सामुदायिक विकास परियोजनाका लागि आवेदन दिन आह्वान गरेको थियो । एनसेलका अनुसार देशभरिबाट शिक्षा, स्वास्थ्य, वातावरण, विपद् व्यवस्थापन तथा प्रतिकार्य र जीविकोपार्जन सहयोगलगायतका क्षेत्रमा विकास कार्य गर्न उत्साहजनकरूपमा प्रस्तावहरू प्राप्त भएका छन्। लागू हुने आयोजनाले समुदायमा पार्ने प्रभाव, त्यसको दिगोपना, आयोजनालाई थप विस्तार गर्न सकिने सम्भावनालगायतका आधारमा कार्यक्रमहरू छानिने कम्पनीले बताएको छ। तोकिएको मापदण्ड र प्रक्रिया पुर्याएर छानिने विकास आयोजनाका लागि कम्पनीले प्रति कार्यक्रम १० लाख रुपैयाँ प्रदान गर्नेछ। यस सामाजिक पहलअन्तर्गत कूल १८ आयोजानाहरू छानिनेछन्। प्रत्येक एक प्रदेशमा दुई आयोजना लागू गरिनेछन्। बाँकी चार आयोजनाहरू प्राप्त प्रस्तावको महत्व र प्रभावका आधारमा छानिएका प्रदेशमा कार्यन्वयन गरिनेछन्। दिगो विकास लक्ष्यहरू हासिल गर्न सरकारलाई सहयोग गर्ने कम्पनीको प्राथमिकता अनुरुप एनसेलले लामो समयदेखि सीएसआरलाई उच्च प्राथमिकतामा राख्दै आएको छ। विगत १८ वर्षमा एनसेलले शिक्षा, वातावरण र स्वास्थ्यलगायतका विभिन्न क्षेत्रका सामाजिक परियोजनामा १ अर्ब ८० करोड रुपैयाँभन्दा बढी योगदान गरिसकेको छ। एनसेलले सबै भन्दा ठूलो करदातामध्ये एकका रूपमा अर्थतन्त्रमा प्रभावकारी योगदान पुर्याउँदै आएको छ। आफ्नो स्थापनाकालदेखि आर्थिक वर्ष २०७९८० सम्ममा कम्पनीले कर तथा गैरकरहरू गरी ३ खर्बभन्दा बढी राजश्व सरकारलाई तिरिसकेको छ।"
तनहुँ जलविद्युत् आयोजनाको ५० प्रतिशत काम सकियो,"दमौली : तनहुँको ऋषिङ गाउँपालिका१ मा निर्माणाधीन एक सय ४० मेगावाट क्षमताको तनहुँ जलविद्युत् आयोजनाको पचास प्रतिशत काम सकिएको छ। निर्माण सुरु भएको पाँच वर्षका अवधिमा आयोजनाले ५१४४ भौतिक प्रगति गरेको हो। पुस मसान्तसम्म आयोजनाको आधा काम सकिएको आयोजना प्रमुख राजभाइ शिल्पकारले जानकारी दिए। सोही अवधिसम्म ४६३४ प्रतिशत आर्थिक प्रगति हासिल भएको छ। आयोजनाले तीनवटा प्याकेजमा ठेक्कामार्फत काम गरिरहेको छ। शिल्पकारका अनुसार प्याकेज १ मा २७७५ प्रतिशत भौतिक र २३८८ प्रतिशत आर्थिक प्रगति भएको छ। प्याकेज २ मा ५११४ प्रतिशत भौतिक र ४४०९ प्रतिशत आर्थिक प्रगति भएको छभने प्याकेज ३ मा ७६५ प्रतिशत भौतिक र ७२६ प्रतिशत आर्थिक प्रगति हासिल भएको शिल्पकारको भनाइ छ। उनले भने, तीनवटै प्याकेजको काम तीव्र गतिमा भइरहेको छ, आयोजनाको प्रगति सन्तोषजनक रहेको छ। आयोजनाको कामलाई निर्धारित सन् २०२६ मै सम्पन्न गर्ने लक्ष्यसहित कामलाई अगाडि बढाइएको उनको भनाइ छ। आयोजनाको महत्वपूर्ण काम रहेको बाँध निर्माण केही महिनाअघि देखि जारी छ। ऋषिङ गाउँपालिका१ र व्यास नगरपालिका५ सिमाना भएर बग्ने सेती नदीलाई एक सय ४० मिटर अग्लो कङ्क्रिट मुख्य बाँध निर्माणस्थलभन्दा माथिल्लो तटीय क्षेत्रबाट ६२६९२ मिटर लामो सुरुङ निर्माण गरी फर्काइएको छ। डाइभर्सन सुरुङमार्फत फर्काइएको पानीलाई मुख्य बाँध निर्माणस्थलबाट तल्लो तटीय क्षेत्रमा पुनः सेती नदीमा खसालिएको छ। बाँध निर्माणका लागि नदी फर्काउने कामलाई महत्वपूर्ण मानिन्छ। सन् २०२१ बाट निर्माण सुरु भएको डाइभर्सन टनेल हालै निर्माण सम्पन्न भएपछि नदी फर्काउने काम गरिएको हो। अब मुख्य बाँध निर्माण अवधिसम्मका लागि नदी फर्काउनका लागि करिब ४० मिटर अग्लो अस्थायी कङ्क्रिट बाँध (कफर ड्याम) निर्माण गरिनेछ। उक्त बाँध आगामी मनसुन सुरु हुनुभन्दा पहिले नै निर्माण सक्नेगरी काम भइरहेको आयोजना प्रमुख शिल्पकारले बताए। आयोजनाको मुख्य निर्माण कार्यलाई तीन प्याकेजमा विभाजन गरी काम भइरहेको छ। प्याकेज१ अन्तर्गत एक सय ४० मिटर अग्लो बाँध निर्माणका लागि सोङ्ददा कर्पोरेसन, भियतनामकालिका कन्स्ट्रक्सन (प्रा) लि नेपाल जेभीसँगको ठेक्का सम्झौता विसं २०७८ भदौ १४ गतेदेखि कार्यान्वयनमा आएको थियो। आयोजनाको सुरुङ, विद्युत् गृह निर्माण र हाइड्रोमेकानिकल तथा इलेक्ट्रोमेकानिकल उपकरण आपूर्ति, जडान तथा सञ्चालनलगायत प्याकेज२ को निर्माणका लागि सिनो हाइड्रो कर्पोरेसन, चीनसँग विसं २०७५ असोज १५ गते खरिद सम्झौता भएको थियो। निर्माण सुपरीवेक्षण परामर्शदाताले खरिद सम्झौताबमोजिम निर्माण सुरु गर्न कार्यादेश जारी गरेपश्चात् सिनो हाइड्रोले विसं २०७५ माघ ६ बाट आयोजनास्थलमा परिचालित भई निर्माण जारी राखेको छ। भूमिगत विद्युत्गृह खन्ने कार्य सम्पन्न गरी कङ्क्रिटिङ तथा टर्वाइनलगायत उपकरण जडान भइरहेको छ। टेलरेस सुरुङ निर्माण सम्पन्न भएको छ मुख्य सुरुङ खनिरहेको छ। प्याकेज३ अन्तर्गत दमौलीबाट चितवनको भरतपुरसम्म दुई सय २० केभीको डबल सर्किट प्रसारण लाइन निर्माणका केइसी इन्टरनेसनल लिमिटेड, भारतसँग विसं २०७५ पुस १० गते भएको खरिद सम्झौता विसं २०७५ फागुन १० मा कार्यान्वयनमा आएको थियो। ३४७ किमी प्रसारण लाइनमा पर्ने ९४ वटा टावरमध्ये ७४ वटा टावरको जग हालिएको छ। १६ वटा टावरको जग संरक्षण गर्ने कार्य सम्पन्न भएको छभने तीन स्थानमा जारी छ। यस अवधिमा निर्माण व्यवसायीले टावरका विभिन्न उपकरण छिर्कनेमा रहेको स्टोरमा आपूर्ति गरेको जनाइएको छ। आयोजनाको सामाजिक विकास कार्यक्रमअन्तर्गत तनहुँ जिल्लामा विद्युतीकरण गर्नका लागि नेपाल विद्युत् प्राधिकरणको आयोजना व्यवस्थापन निर्देशनालयमार्फत तनहुँ ग्रामीण विद्युतीकरण तथा वितरण प्रणाली सुदृढीकरण परियोजना सम्पन्न भएको छ। यसअन्तर्गत स्थानीय रुपमा विद्युत् आपूर्तिका लागि घिरिङ गाउँपालिका४ र बन्दीपुर गाउँपालिका६ मा ३३११ केभीका दुईवटा सबस्टेसन निर्माण गरी सञ्चालनमा ल्याइएको छ। उक्त सबस्टेसनसम्म विद्युत् पुर्याउनका लागि ३३ केभी लाइन निर्माण गरिएको छ। तनहुँ जिल्लाको विद्युत् आपूर्तिलाई पर्याप्त, भरपर्दो र गुणस्तरीय बनाउन विभिन्न ठाउँमा विभिन्न क्षमताका वितरण ट्रान्सफर्मर जडान र ११ केभी लाइन निर्माण गरिएको छ। कम्पनीको पुँजी संरचना तथा वित्तीय व्यवस्थापन आयोजनाको कूल लागत (प्रसारण लाइन, ग्रामीण विद्युतीकरण तथा निर्माण अवधिको ब्याज) ५० करोड ५० लाख अमेरिकी डलरका लागि एडीबीले १५ करोड, जापान अन्तर्राष्ट्रिय सहयोग नियोग (जाइका)ले १८ करोड ४० लाख, युरोपियन लगानी बैङ्कले आठ करोड ५० लाख सरकारनेपाल विद्युत् प्राधिकरणले आठ करोड ६० लाख डलर व्यहोर्ने गरी वित्तीय व्यवस्थापन गरिएको छ। रासस"
परराष्ट्रमन्त्री साउद र भारतीय समकक्षी एस जयशंकरबीच भेटवार्ता,"काठमाडौं : परराष्ट्रमन्त्री एनपी साउद र भारतीय समकक्षी एस जयशंकरबीच भेटवार्ता भएको छ। रायसिना संवाद ()का लागि नयाँ दिल्लीमा रहेका परराष्ट्रमन्त्री साउद र समकक्षी जयशंकरबीच भेटवार्ता भएको हो। उनीहरूबीच द्विपक्षीय हितका विषयमा छलफल भएको थियो। परराष्ट्रमन्त्री साउदलाई स्वागत गर्दै समकक्षी जयशंकरले रायसिना सम्बादमा नेपालको सहभागितालाई लिएर खुसी व्यक्त गरे। 'रासिना संवादमा भारतका छिमेकीहरूको उपस्थिति स्वभाविक हो। हामीबीचको छलफलले दुई देशबीचको सम्बन्धलाई थप बलियो बनाउँछ,' जयशंकरले सामाजिक सञ्जालमा भनेका छन्। परराष्ट्रमन्त्री साउद सो कार्यक्रममा सहभागी हुन बुधबार नयाँ दिल्ली प्रस्थान गरेका थिए। कार्यक्रमलाई उनले आज सम्बोधन गर्ने कार्यक्रम तय थियो।"
वीरगन्ज महानगरमा दादुरारुबेला खोप अभियान फागुन १३ देखि,"वीरगन्ज : वीरगन्ज महानगरपालिकामा दादुरारुबेला खोप अभियान फागुन १३ गतेदेखि सुरु हुने भएको छ। शुक्रबार वीरगन्ज महानगरपालिकाको स्वास्थ्य महाशाखाले आयोजना गरेको अभिमुखीकरण कार्यक्रममा यस्तो जानकारी गराइएको हो। महानगरको सभाकक्षमा महानगरका ३२ वटै वडाका वडाध्यक्षहरुसँगको अभिमुखीकरण कार्यक्रममा महानगरका स्वास्थ्य महाशाखाका प्रमुख अनिल यादवले वीरगन्ज महानगरमा दादुरारुबेला खोप अभियान सुरु गर्न लागिएको जानकारी गराए। यादवका अनुसार महानगरमा फागुन १३ गतेदेखि सुरु हुने उक्त अभियान अन्तर्गत पहिलो दिन वीरगन्ज महानगरपालिका वडा नम्बर ३ विर्तास्थित त्रिजुद्ध माविको परिसरमा ९ महिनादेखि १५ वर्षमुनिका बालबालिकालाई खोप लगाएर अभियानको शुभारम्भ गरिनेछ। त्यसपछि दोस्रो चरणमा फागुन २७ देखि चैत ५ गतेसम्म महानगरका बाँकी ३१ वटा वडामा दादुरारुबेला खोप अभियान सञ्चालन गरिने यादवले जानकारी गराए। यो अभियानमा महानगरका ७४ हजार चार सय जना बालिबालिकालाई दादुरारुबेला खोप लगाउने लक्ष्य रहेको महाशाखाका सहसंयोजक अनिशकान्त कुशवाहाले जानकारी गराए। उनका अनुसार दादुरारुबेला खोप अभियान अन्तर्गत महानगरका स्वास्थ्य संस्था, शिक्षण संस्था लगायतका स्थानमा गरी दुई सय ९८ खोप केन्द्र स्थापना गरिनेछ। एउटा खोप केन्द्रमा न्यूनतम् दुई सय ५० जना बालबालिकालाई खोप लगाउने लक्ष्य रहेको जानकारीपनि उनले गराए। शुक्रबार वडाध्यक्षहरुसँगको अभिमूखीकरण कार्यक्रममा कुशवाहले यो अभियानलाई सफल पार्न वडाध्यक्षहरुको भूमिका महत्वपूर्ण हुने भन्दै सहयोगका लागि आग्रह गरे। ठाकुरका अनुसार, दुई चरणको अभियानमा पर्सा जिल्लाभरिमा दुई लाख एक हजार बालबालिकालाई दादुरारुबेला खोप लगाउने लक्ष्य रहेको छ।"
डोल्पाको जुफाल विमानस्थल फागुन १६ गतेदेखि बन्द हुने,डोल्पा : डोल्पामा रहेको जुफाल विमानस्थल फागुन १६ गतेदेखि बन्द हुने भएको छ। विमानस्थलको धावन मार्गको मर्मतका लागि फागुन १६ गतेदेखि चैत्र १६ गतेसम्म बन्द गर्न लागिएको हो। यसका लागि नागरिक उड्डयन प्राधिकरणले डोल्पा कार्यालयलाई सूचना पठाइसकेको नागरिक उड्डयन प्राधिकरणको कार्यालय जुफालका प्रमुख अमित चौरासियाले जानकारी दिए। माघ २९ गते ठुलिभेरी नगरपालिका जुफालमा नगर प्रमुख सुवर्ण बुढाको अध्यक्षतामा बसेको बसेको जिल्लास्थित सरोकारवाला निकायको बैठकले विमानस्थल बन्द गर्नका लागि नागरिक उड्डयन प्राधिकरण काठमाडौंलाई सिफारिस गरिएको थियो। विमानस्थलको धावनमार्ग असुरक्षित भएको गुनासो पाइलटहरूबाट बारम्बार आएपछि स्तरोन्नति गर्न लागिएको हो। विमानस्थलको १८५ मिटर स्तरोन्नति हुने छ। यसका लागि ६ करोड खर्च हुने छ।
हुलाकी सडकको अस्नेहरीखक्रौला खण्डः चार वर्षमा ४५ प्रतिशत काम,"टीकापुर : दुई पटक थपिएको म्याद सकिएको महिना दिन बढी हुँदा समेत हुलाकी सडक अन्तर्गतको अस्नेहरीखक्रौला सडक खण्डको प्रगति ४५ प्रतिशतमै सीमित छ। ३० महिनाभित्र निर्माण सम्पन्न गर्ने गरी सम्झौता गरेको गाल्बा, रायमाझी, जगदम्बा जेभीले गत वर्ष पुष २५ गतेसम्मका लागि म्याद थप गरेको थियो। त्यसयता आयोजनाको म्याद थपिएको छैन। निर्माण कम्पनीले टीकापुर नगरपालिका४ अस्नेहरीदेखि भारतीय सीमावर्ती खक्रौलासम्मको खण्डमा काम गरिरहेको छ। जम्मा ११७ किलोमिटर सडकमध्ये एक किलोमिटर चारलेन र बाँकी दुई लेन सडक निर्माण भइरहेको हो। खक्रौलास्थित मोहना नदी पारी नेपालभारत सीमासम्म निर्माण गर्नुपर्ने उक्त सडकको रेखांकन समेत भएको छैन। निर्माण कम्पनीले अस्नेहरीदेखि खक्रौलासम्मको ८ किलोमिटर सडकमा पहिलो बेस निर्माण सम्पन्न गरेर गिट्टी कुटाइको काम गरिरहेको जनाएको छ। ३० महिनाभित्र निर्माण सम्पन्न गर्नेगरी लम्कीटीकापुरखक्रौलासम्मको २९७ किलोमिटर सडक तीन खण्डमा ठेक्का सम्झौता भएको थियो। पहिलो खण्डको लम्कीदेखि पथरैयासम्मको सडक गत असार महिनामै सम्पन्न भए पनि पथरैयाटीकापुरअस्नेहरी र अस्नेहरीखक्रौला खण्डको सडक निर्माणले अझै गति लिन सकेको छैन। निर्माण कम्पनीका म्यानेजर चन्द्र लम्सालले सडक खण्डमा ४५ प्रतिशत भौतिक प्रगति भएको दाबी गरे। हामीले लगभग सबै स्ट्रक्चरहरू सम्पन्न गरिसकेका छौंसडकको बेस निर्माणका लागि गिटी कुटाई चलिरहेको छ लम्सालले भने क्रसरबाट गिटी उत्पादन भइरहेको छ भने अस्फाल्ट प्लान्ट जडान गरिरहेका छौं, आगामी असारसम्म हामी सबै सक्छौं। दुई वर्ष अगाडि नै क्रसर प्लान्टका लागि टीकापुर नगरपालिकाले सिफारिस नगर्दा निर्माण कार्यमा ढिलाई भएको बताउँदै लम्सालले प्राविधिक रुपमा कुनै समस्या नभए आगामी असार मसान्तसम्म कालोपत्रे सम्पन्न गर्नेछौं। मोहना पुल भन्दा पारीको सडकका लागि रेखाङ्कनमा भारतीय पक्षले पहिले अवरोध गरेकाले हामीले त्यहाँ काम गर्न सकेका छैन लम्सालले भने त्यहाँ साइड क्लियर हुने बित्तिकै सुरु गर्छौं र असारसम्ममा सक्छौं। सँगै सम्झौता भएको लम्की खण्डको काम सम्पन्न भइसक्दा समेत कामको प्रगति नहुँदा स्थानीयले सास्ती व्यहोर्दै आइरहेका छन्। टीकापुरका व्यवसायी भुपेन्द्र खड्काले भने सँगै सम्झौता भएको काम सकिन्छ, यता आधा पनि भएको छैन, सरकारी पक्षसँगको मिलेमतोमा निर्माण व्यवसायीले आलटाल गर्दै आएका छन्। समस्या आम यात्रुहरूले भोग्नु परेको छ। हुलाकी सडक आयोजना धनगढीका प्रमुख पारसमणी हमालले हुलाकी सडक अन्तर्गत पथरैयाटीकापुरअस्नेहरी र अस्नेहरीखक्रौला सडकको म्याद अहिलेसम्म थप नभएको बताए। म्याद थप गर्नका लागि ठोस कारण चाहिन्छ, अहिलेसम्म त्यस्तो केही छैन, हमालले भने म्याद थपका लागि निर्माण कम्पनीले निवेदन दिए पनि समयमा काम नहुँदा नियमानुसार जरिवाना तोक्न बाध्य हुनेछौं। हमालले आफूले निर्माण कम्पनीलाई सडक निर्माणको काम चाँडो सक्न पटकपटक ताकेता गर्दै आयोजनाका तर्फबाट पर्याप्त कर्मचारी समेत खटाएको बताए। उक्त खण्डको ११७ किलोमिटर सडकका लागि ३३ करोड २० लाखमा २०७७ असार १४ गते हुलाकी राजमार्ग निर्देशनालयले सम्झौता गरेको थियो।"
देउवाले भने महासमिति बैठकमा जेजस्तो भएपनि वर्तमान गठबन्धन तलमाथि हुँदैन,"काठमाडौं : प्रधानमन्त्री पुष्पकमल दाहाल 'प्रचण्ड' र नेपाली कांग्रेसका सभापति शेरबहादुर देउवाबीच भेटवार्ता भएको छ । प्रधानमन्त्री दाहाललाई भेटन सभापति देउवा शुक्रबार बिहान प्रधानमन्त्री निवास बालुवाटार गएका थिए । कांग्रेस महासमिति बैठक सकिएलगत्तै सभापति देउवा प्रधानमन्त्री दाहाललाई भेटन गएका हुन् । सभापति देउवाले महासमिति बैठकमा छलफल भएका विषय र निष्कर्ष प्रधानमन्त्री दाहाललाई सुनाएका थिए । प्रधानमन्त्री दाहाल र सभापति देउवाबीच आसन्न राष्ट्रिय सभा अध्यक्षको निर्वाचन, वर्तमान सत्ता गठबन्धन, महासमिति बैठकलगायत विषयमा छलफल भएको थियो । छलफलमा कांग्रसका प्रमुख सचेतक रमेश लेखक,उपप्रधानमन्त्री पूर्णबहादुर खडका,नेता कृष्णप्रसाद सिटौला उपस्थित थिए । महासमिति बैठकमा नेकपा माओवादी केन्द्रसँग गठबन्धन गरेर कांग्रेसले गल्ती गरेको र अबका निर्वाचनमा कांग्रेस एक्लै लड्ने विषयमा अधिकांशले आवाज उठाएका थिए । महासमिति बैठकमा जेजस्ता विषयमाथि छलफल भएपनि वर्तमान गठबन्धन तलमाथि नहुने सन्देश सभापति देउवाले प्रधानमन्त्री दाहाललाई दिएको बालुवाटार स्रोतले बताएको छ । भेटमा कांग्रेसका नेताहरूले वर्तमान गठबन्धनको विकल्प नखोजिने र अहिलेकै गठबन्धनलाई बलियो बनाएर लैजान कांग्रेस तयार रहेको प्रचण्डलाई सुनाएका थिए । महासमिति बैठकमा वर्तमान सत्ता गठबन्धनको विषयमा भएको छलफलप्रति माओवादी नेतृत्व कांग्रेससँग सशंकित बनेको छ । एमाले अध्यक्ष ओली र प्रधानमन्त्री दाहालको बाक्लिएको पछिल्लो सम्बन्धलाई लिएर कांग्रेस समेत माओवादी केन्द्रसँग सशंकित बनेको छ। राष्ट्रियसभा निर्वाचनमा कोशीमा आएको परिणामबाट माओवादी केन्द्र कांग्रेससँग थप चिढिएको छ ।"
अमेरिका पुगेका आठ नेपालीलाई स्वदेश फिर्ता पठाइयो,"काठमाडौं :अवैध बाटो प्रयोग गर्दै अमेरिका पुगेका आठजना नेपालीलाई अमेरिकाले नेपाल फिर्ता पठाएको छ । अमेरिकाले उनीहरुलाई चार्टर उडानबाट काठमाडौं फिर्ता पठाएको नेपाल प्रहरीको मानव बेचबिखन अनुसन्धान ब्युरोका प्रवक्ता एवं प्रहरी उपरीक्षक ज्ञानेन्द्रप्रसाद फुयाँलले राससलाई जानकारी दिएका छन्। 'अवैध बाटो प्रयोग गर्दै अमेरिका पुगेका आठ नेपालीलाई अमेरिकाले डिपोर्ट गरी बिहीबार काठमाडौँ फिर्ता पठाएको छ,'उनले भने, 'हिजो उनीहरु आफन्त कहाँ गएर बसेका थिए । आज उनीहरुलाई हामीले सम्पर्कमा बोलाएका छौँ । उनीहरु के कसरी त्यहाँ गएका हुन् भन्ने विषयमा बुझ्नेछौं।'"
सुशील गर्बुजा हत्या मुद्दाका १३ आरोपी थुनामा,"बेनी : म्याग्दी जिल्ला अदालतले एक महिनाअघि बेनी बजारमा भएको सुशील गर्बुजा हत्या मुद्दाका १३ जना आरोपीलाई पुर्पक्षका लागि थुनामा पठाउन आदेश दिएको छ। रघुगंगा गाउँपालिका१ बेग घर भई बेनी नगरपालिका८ पिपलचोक बस्ने २१ वर्षीय गर्बुजाको गत माघ ११ गते साँझ बेनी नगरपालिका८ न्युरोडमा चक्कु प्रहार गरी हत्या भएको थियो। प्रहरीले अदालतमा उपस्थित गराएका १३ जनालाई थुनछेक बहस पछि थुनामा पठाउन आदेश दिइएको म्याग्दी जिल्ला अदालतका श्रेष्तेदार भोलाराज रेग्मीले जानकारी दिए। १७ जना आरोपी मध्य १३ जनाको मंगलबार र बुधबार थुनछेक बहस गरि बिहिबार आदेश भएको हो, उनले भने पुर्पक्षका लागि ८ जना बयस्कलाई कारागार र ५ जना नावालकलाई सुधार गृह पठाउन आदेश भएको छ। जिल्ला न्यायाधिश प्रकाश प्रसाद पण्डितको इजलासबाट उनिहरुलाई थुनामा पठाउने आदेश भएको हो। धवलागिरी गाउँपालिका४ का २२ वर्षीय शंकर घर्ति, २१ वर्षीय अमृत पुर्जा, रघुगंगा गाउँपालिका७ चिमखोलाका १९ वर्षीय उत्सव पुन, वडा नम्बर२ का १८ वर्षीय सञ्जय खत्री, मंगला गाउँपालिका२ का प्रविन जिसी, बेनी नगरपालिका५ का २४ वर्षीय सफल खत्री, ९ का १८ वर्षीय सविन राई र जलजला गाउँपालिका३ पर्वतका १८ वर्षीय शोहन बरुवाल अदालतको आदेशपछि थुनाका लागि कारागार चलान भएका छन्। सुधार गृह पठाइएकामा परिवर्तीत नाम ४३ (ब), ४३ (त), ४३ (फ), ४३ (भ), ४३ (ड) रहेका छन्। १८ वर्ष भन्दा कम उमेर भएकाले नाम सार्वजनिक नगरिएका उनिहरुलाई सुधार गृहमा पठाउन आदेश गरिएको श्रेष्तेदार रेग्मीले बताए। ४३(ध) र ४३ (ह) परिवर्तित नाम गरेका नावालक आरोपी फरार छन्। बयस्कहरू मध्य मनिष तिलिजा र एम भनिने गगनबहादुर गर्बुजा फरार रहेका श्रेष्तेदार रेग्मीले बताए।"
संक्रमणकालीन न्यायसम्बन्धी विधेयक संसद्मा ४५ दिनमै पेश हुन्छ : प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड'ले संक्रमणकालीन न्यायसम्बन्धी विधेयक संसदमा ४५ दिनमै पेश हुने दावी गरेका छन्। शुक्रबार २३ औं मजदुर बलिदान दिवसका अवसरमा आयोजित कार्यक्रममा बोल्दै प्रधानमन्त्री दाहालले समितिबाट टुंगो लागेर विधेयक ४५ दिनमै सदनमा प्रस्तुत हुने बताएका हुन्। 'विधेयक सदनमा पारित हुने अन्तिम चरणमा छ, 'उनले भने, '४ र ५ दिनमै सदनमा पेश भएर पास हुन्छ।' प्रधानमन्त्री दाहालले विधेयक पास भएपछि सबै सहिदका परिवारले सरकारबाट पाउने सेवा सुविधा पाउने उल्लेख गरे । उनले शान्ति प्रक्रियाका केही कामहरू बाँकी रहेकाले सबै सहिद परिवारले परिपूरण वा सहयोग राज्यको तर्फबाट पाउन नसकेको बताए। प्रधानमन्त्री दाहालले विधेयक पास भएपछि सहिद र बेपत्ता योद्धाहरूले गरेको बलिदानप्रति गर्व हुने बताए। दाहालले भने,' विधेयक पास भएपछि सहिद र बेपत्ता योद्धाहरूले गरेको बलिदानप्रति गर्व हुनेछ। रगत खेर गएको छैन। बरु त्यसको सम्मान भएको इतिहासमा। राज्यले पनि त्यसको सम्मान गरेको छ।' माओवादी केन्द्रका अध्यक्ष समेत रहेका प्रधानमन्त्री दाहालले सहिदहरू कहिल्यै नमर्ने बताउँदै बेपत्ता योद्धाहरूहरू पनि साँच्चिकै बेपत्ता छन् भने तिनीहरू पनि अमर हुने बताए। प्रधानमन्त्री दाहालले संक्रमणकालीन न्यायसम्बन्धी विषय टुंगिएपछि जनयुद्ध दिवसमा सार्वजनिक बिदा हुने दावी गरे। 'जनयुद्ध दिवसमा राष्ट्रिय दिवस र बिदा राज्यको तर्फबाट घोषणा भएपनि अदालतले शान्ति प्रक्रिया पूरै नटुंगिएको हुनाले बिदा नमनाउन भनेको हो। यसमा हाम्रो प्रतिक्रिया केही छैन। हामीले जनयुद्ध दिवस मनायौं, फेरि पनि मनाउँछौं। अब शान्ति प्रक्रियाको टुंगो लागिसकेपछि सरकारको तर्फबाट राष्ट्रिय दिवस भएर बिदा दिवस हुन्छ। त्यसमा सबैले आआफ्नो ठाउँबाट योगदान गर्नुपर्छ।'"
"मध्य गाजामा इजरायली विस्फोट, ४० जनाको मृत्यु १००घाइते","मध्य गाजापट्टीमा इजरायली हवाई आक्रमणमा कम्तीमा ४० प्यालेस्टिनीको मृत्यु भएको छ भने १०० जना घाइते भएका छन् । गाजामा हमासद्वारा सञ्चालित मिडिया कार्यालयले बिहीबार एक प्रेस विज्ञप्तिमार्फत उक्त जानकारी दिएको हो। प्यालेस्टिनी सुरक्षा स्रोतका अनुसार इजरायली विमानहरूले देइर अलबलाह सहरका धेरै आवासीय घरहरूमा धेरै छापा मारी तिनीहरूलाई पूर्ण विनाश गरायो । हमासद्वारा सञ्चालित स्वास्थ्य मन्त्रालयले केही पीडितहरूको शव अलअक्सा शहीद अस्पतालमा सारिएको उल्लेख गरेको छ । इजरायली आक्रमणले छिमेकमा गम्भीर क्षति पुर्याएपछि मानिसलाई बचाउन एम्बुलेन्स र नागरिक सुरक्षा टोलीहरू आक्रमण स्थलहरूमा पुगेको सुरुक्षा स्रोतले जानकारी दियो । चिकित्सा स्रोतका अनुसार अलअक्सा शहीद अस्पताल हजारौँ घाइते, बिरामी र विस्थापित मानिसहरूले भरिएको छ ।"
हिउँ पन्छाएर रारा ताल जाने नाग्मगमगढी सडकखण्ड खुलाइयो,"मुगु : हिमपातपछि अवरुद्ध रहेको नाग्मगमगढी सडक खण्डमा हिउँ पन्छाएर सडक सुचारु गरिएको छ । सडक डिभिजन कार्यालय जुम्लाले नाग्मगमगढीअन्तरगत बुलबुले,सिप्टिचौर र सातमोड घुच्ची लेखमा जमेको हिउँ पन्छाएर सडक सुचारु गरेको हो । मंगलबार,बुधबार र बिहीबार लगातार हिउँ पर्दा यो सडकखण्ड अवरुद्ध भएको थियो। बिहीबार र शुक्रबार दिनभरी सडक डिभिजन कार्यालय जुम्लाले स्काभेटर र सडक रक्षकहरू लगाएर हिउँ पन्छाइ सडक सुचारु गरिएको सुपरभाइजर जग्गी विकले जानकारी दिए। हिउँ पर्ने थालेपछि अवरुद्ध सडक खुलाउन सडक डिभिजन कार्यालयले सडक रक्षक र स्काभेटर तैनाथ अवस्थामा राखेको छ। प्रमुख पर्यटकीय गन्तव्यस्थल रारा घुम्न आउने पर्यटकहरू यही मार्गबाट आउने भएकाले सधैं व्यस्त हुने गर्छ।"
गणपुरक संख्या नपुर्याउन विपक्षीहरूले बैठक छाडेको आरोप लगाएपछि संसदमा हंगामा,"काठमाडौं : सत्तारुढ दल नेपाली कांग्रेसका सांसद राजेन्द्र केसीले गणपुरक संख्या नपुर्याउन प्रतिक्षीका सांसदहरूले बैठक छोडेर गएको आरोप लगाएपछि संसदमा विवाद सृजना भएको छ। सांसद केसीले बिहीबारको बैठकमा राजनीतिक दलसम्बन्धी विधेयक पेश हुने बेलामा विपक्षी दलका सांसदहरू संसद छोडेर बाहिर गएको आरोप लगाएका थिए। उनले आरोप लगाउन नखोजेको भन्दै आफ्नै आँखाले देखेको बताए। उनले भने,' विधेयक टेबुल गर्ने सत्तापक्षको मात्रै कुरा होइन। जानाजान विधेयक असफल पार्ने काम भएको छ।' लगत्तै विपक्षी सांसदहरूले उठेर विरोध जनाए। सत्तापक्ष र प्रतिपक्षी सांसदहरू प्रतिवादमा उत्रिएपछि संसदमा विवाद बढेको हो। त्यसपछि सभामुख देवराज घिमिरेले एमाले प्रमुख सचेतक पदम गिरीलाई बोल्न समय दिएका थिए। सांसद गिरीले आफूहरूका कारण कुन विधेयक पास गर्नबाट रोकियो भन्दै प्रश्न गरेका थिए। उनले सत्तापक्षका सांसदहरूले प्रतिपक्षमाथि हिलो छ्याप्ने काम भएको आरोप लगाए। उनले देशको सुशासनका मुद्दामा कुनै पनि हालतमा सम्झौता गर्न नसक्ने बताए। रास्वपाका विराजभक्त श्रेष्ठले संसदको क्यालेण्डर अगाडी नै तय भएकाले कांग्रेसले त्यसलाई बेवास्ता गरेको बताए। त्यस्तै राप्रपा सांसद ज्ञान बहादुर शाहीले पनि संसदको क्यालेण्डर अनुसार सत्तापक्ष चल्न नसकेको आरोप लगाए। उनले यथास्थीतिमा संसद चल्न नसक्ने बताए। त्यसलगतै माओवादी केन्द्रका सांसद माधव सापकोटाले संसदमा हुलहुज्जत नगर्न र सदन चल्ने वातावरण बनाउन आग्रह गरे । उनले संसदमा सभामुखको भूमिकाप्रति पनि आपत्ती जनाए।"
सडक विस्तारमा ढिलाइ भएपछि समन्वय प्रमुखले सुरु गरे अनसन,काभ्रे : धुलिखेलखावा सडक विस्तारमा ढिलाइ भएपछि जिल्ला समन्वय समितिका प्रमुख दीपक कुमार गौतमले आमरण अनसन सुरु गरेका छन्। उनले शुक्रबार दिउँसो साढे २ बजेदेखि अरनिको राजमार्गको खावामा अनसन सुरु गरेका हुन्। धुलिखेलदेखि खावासम्मको ४ किलोमिटर सडक विस्तारको समयसीमा आउँदो चैत १९ गते सकिँदैछ। सडक विस्तारका लागि २० करोड १९ लाख ४६ हजार ५०१ रुपैयाँमा २०७९ जेठ २० गते सम्झौता भएको थियो। तर निर्माण कम्पनी गौरी पार्वती निर्माण सोव प्रालिले नै सडक विस्तारमा अवरोध गरेपछि तोकिएको समयमा काम पूरा नहुने भएको हो। निर्माणको समयसीमा सकिन लाग्दा अहिले एक तिहाइ मात्र काम भएको छ।
टेकु र बञ्चरेडाँडामा कम्पोष्टिङ एरिया बनाउँदै महानगर,"काठमाडौं : काठमाडौं महानगरपालिकाले फोहरको उचित व्यवस्थापन गर्नका कम्पोष्टिङ एरिया बनाएको छ। टेकुमा रहेको डम्पिङ साइटमा गत माघ २१ गतेबाट महानगरको २७ नम्बर वडाबाट संकलित कुहिने फोहरलाई कम्पोष्ट मल बनाउने प्रक्रियामा राखिएको छ। यसका लागि महानगरले वडा नं २७ बाट संकलन गरिएको करिब १४ हजार केजी जैविक टेकु ट्रान्सफर स्टेसनमा कम्पोष्टिङ गरेको हो। काठमाडौं महानगरपालिका वातावरण व्यवस्थापन विभाग प्रमुख रविनमान श्रेष्ठका अनुसार टेकु र बन्चरेडाँडामा कम्पोष्ट मल बनाउने प्रक्रिया सुरु भएको छ। महानगरपालिका भित्रको फोहोरको प्रभावकारी व्यवस्थापन गर्न महानगरले यसअघि नै वर्गीकरण गरिएको फोहर मात्रै उठाउने निर्णय गरेको थियो। तर प्राविधिक तयारी नभएको भन्दै पछि महानगर आफैं पछि हटेको थियो। वातावरण विभाग प्रमुख श्रेष्ठ भन्छन्, 'महानगरबाट उत्पन्न हुने फोहरको वर्गीकरण गरेर कम्पोष्टिङ एरियासम्म पुर्याउन बेग्लै तयारी गर्नुपर्ने हुन्छ। सवारी साधन बेग्लै चाहियो, फोहर कलेक्सन गर्ने ठाँउको पनि महानगरलाई अभाव छ। प्राविधिक व्यक्ति पनि थप व्यवस्थापन गर्नुपर्ने हुन्छ। यसैले पनि कम्पोष्ट मल बनाउने प्रक्रिया हामीले पालैपालो गर्देछौं। अहिले महानगरको २७ वडाबाट सुरु गरिएको हो।' २७ नम्वर वडाका बासिन्दाबाट उत्पादन भएको फोहर अहिले वर्गीकरण गरेर मात्रै महानगरले उठाउने गरेको छ। उक्त वडामा वर्गीकरण नभएका फोहर नउठाइने श्रेष्ठले जानकारी दिए। महानगर वातावरण विभागकी उपनिर्देशक सानुमैया मर्हजनका अनुसार २७ नम्बर वडामा १४ सय घरधुरी र ५ हजार जनसंख्या छन्। उक्त वडाबाट एक दिनमा ५०० केजी जैविक फोहोर उत्पादन हुन्छ। ३५ सय किलो जैविक फोहोरको एक पाइल बनाएर ४ पाइलमा १४ हजार केजी कम्पोष्ट मल तयारीको लागि प्रक्रिया सुरु गरिएको हो। उपनिर्देशक मर्हजनका अनुसार कम्पोष्ट मल बनाउने प्रक्रियामा राखिएको फोहोरलाई गन्धरहित बनाउनको लागि टोकोजाई नामक व्याक्टेरिया मिसाउने गरिन्छ। यो व्याक्टेरियाले फोहोर कुहिएर लिचेड निस्कन नदिने मर्हजनले बताइन्। यसरी कलेक्सन भएको फोहोरबाट २५ देखि ३० प्रतिशत मात्रै कम्पोष्ट मल बन्नेछ। फोहोरलाई स्रोतमा वर्गीकरण गर्न थालेपछि जम्मा भएको फोहोरलाई छुट्टै संकलन गर्न थालिएको छ। ढुवानी र व्यवस्थापन पनि छुट्टाछुट्टैरुपमा गर्ने गरिएको छ। वातावरण विभाग प्रमुख रविनमान श्रेष्ठ भन्छन्, केही समय अगाडिदेखी नै महानगरको फोहर वर्गीकरण गर्ने भनिए पनि कम्पोष्टिङ गर्न ठाँउ तोकिएको थिएन। तर अब टेकु र बन्चररेडाँडामा पनि कम्पोष्ट मल बनाउने तयारी गरेका हौं। सुरुवातमा २७ वडा अनि १२ नम्बर वडा ५ र ६ नम्बरमा पनि क्याम्पियनहरु भैरहेको उनले बताए। श्रेष्ठले जैविक फोहर कम्पोष्टिङ गर्नलाई महानगरसँग प्रशस्त जग्गा नभएको बताउँदै पहिलो चरणमा टेकु अनि क्रमस सिसडोल र बन्चरेडाँडामा पनि राख्ने तयारी रहेको बताए। महानगरले क्रमिक रुपमा सबै ठाँउमा फोहरको वर्गीकरण गरेर मात्रै संकलन गर्ने उनले बताए। उनका अनुसार जैविक फोहोरबाट उत्पादन भएको कम्पोष्ट मल महानगरकै पार्क, तथा सडकका टेउछाउमा रहेका बोटविरुवामा प्रयोग गरिनेछ। आवश्यकताभन्दा बढी उत्पादन गर्न सकिएमा कम्पोष्ट मल बिक्री वितरण गरिने उनले बताए। आफ्नो एरियालाई हरियाली बनाउने महानगरको योजना रहेको श्रेष्ठले बताए। उनी भन्छन्, 'निकै अगाडिदेखी महानगरको फोहोर फाल्ने डम्पिङ साइट रहेको बन्चरेडाँडा र सिसडोलमा पनि वृक्षारोपण गर्न तयारीमा महानगर छ। यसका लागि महानगरले पानीको व्यवस्थापन गरिसकेको छ। महानगरमा हरेक दिन उत्पादन हुने फोहोरमध्ये ४० देखि ५० प्रतिशत जैविक फोहर हुन्छ। पुन प्रयोग गर्न सकिने फोहोरजन्य सामाग्री पनि बेग्लै संकलन गरिने श्रेष्ठले जानकारी दिए।"
मोरङमा लहरी गाडीले थिचिएर एकै परिवारका २ सहित ३ जनाको मृत्यु,"मोरङ : मोरङको बूढीगंगा गाउँपालिका ४ प्रगती टोलमा लहरी गाडी पल्टिएर दुर्घटना हुँदा एकै परिवारका दुईसहित तीनजनाको मृत्यु भएको छ । आर जे २९ जीबी १५६१ भारतीय नम्बर प्लेटको लहरी गाडी दुर्घटना हुँदा तीनजनाको मृत्यु भएको हो । मृत्यु हुनेमा बूढीगंगा गाउँपालिका ४ का ज्योती अधिकारीकी ४ वर्षीया छोरी इसिता अधिकारी, छोरा निशान्त अधिकारी र सन्जु खवासकी ८ वर्षीया छोरी रिहा खवास रहेका छन्। ज्योतीका छोरा र छोरी जुम्ल्याहा रहेको प्रारम्भिक अनुसन्धानबाट खुलेको छ । आज (शुक्रबार) बिहान ७ बजे कच्चा पदार्थ बोकेर उद्योगतर्फ जाँदै गरेको लहरी दुर्घटना भएको थियो । उक्त लहरी नहरनजिकको किराना पसलमा पल्टिएको प्रहरीले जनाएको छ । पल्टिएको लहरीले थिचेर तीन जना बालाबलिकाको घटनास्थलमा मृत्यु भएको हो । त्यस्तै लहरीले च्यापिएको अवस्थामा रहेका ज्योतिको भने उद्दार कार्य जारी छ । मोरङ प्रहरीका प्रवक्ता डीएसपी रञ्जनकुमार दाहालका अनुसार अहिले घटनास्थलबाट ढुङ्गा पन्छाएर क्रेनको सहयोगमा शव निकाल्ने प्रयास भइरहेको छ।"
सङ्क्रमणकालीन न्यायसम्बन्धी विधेयक एक हप्ताभित्र टुंगो लगाऔं : प्रमुख सचेत,"काठमाडौं : सङ्क्रमणकालीन न्यायसम्बन्धी विधेयक (टिआरसी) छिटो टुङ्गो लगाउन सांसदहरूले माग गरेका छन्। सङ्घीय संसद् प्रतिनिधिसभा अन्तर्गतको कानुन,न्याय तथा मानव अधिकार समितिको शुक्रबार सिंहदरबारमा बसेको बैठकमा सङ्क्रमणकालीन न्यायसम्बन्धी विधेयक जतिसक्दो चाँडो समितिबाट वा प्रतिनिधिसभा बैठकमा पेस गरेर टुङ्गो लगाउनुपर्नेमा सांसदहरूले जोड दिएका हुन्। नेपाली कांग्रेसका प्रमुख सचेतक रमेश लेखकले सङ्क्रमणकालीन न्यायसम्बन्धी विधेयक एक हप्ताभित्र टुङ्गोमा पुर्याउन कानुन,न्याय तथा मानव अधिकार समितिलाई आग्रह गरे। उनले पीडित, नागरिक समाज र सञ्चारमाध्यमको दबाबलाई समेत ख्याल गर्दै उक्त विधेयक एक पटक छलफल गरेर आगामी फागुन १९ गतेभित्र टुङ्गो लगाई सक्नुपर्ने प्रस्ताव गरेका थिए। प्रमुख सचेतक लेखकले विधेयकमा भएका विषयमध्ये केही बुँदा मात्र सहमति हुन बाँकी रहेकाले एक पटक बैठकमा छलफल गरी टुङ्ग्याउने प्रयास गर्नुपर्ने भन्दै छलफलबाट टुङ्गोमा नपुगे त्यसलाई संसद्ले टुङ्गो लगाउने गरी पठाउनुपर्ने बताए। नेकपा एमालेका सचेतक महेश बर्तौलाले सङ्क्रमणकालीन न्यायसम्बन्धी विधेयक टुङ्गोमा पुर्याउन विषयगत छलफलका लागि कानुन,न्याय तथा मानव अधिकार समितिअन्तर्गत उपसमिति बनाउन सुझाव दिए।उनले समितिको काम फराकिलो तरिकाले गर्नका लागि उपसमिति आवश्यक रहेको धारणा राखे। सचेतक बर्तौलाले खानी तथा नदीबाट अवैधरुपमा उत्खनन, ढुङ्गा तथा गिट्टी सङ्कलन तथा बिक्री वितरणमा प्रदेश, स्थानीय सरकारले कानुनबमोजिम नियमन नगरेको गुनासो गरे। राष्ट्रिय स्वतन्त्र पार्टीका सांसद सोविता गौतमले सङ्क्रमणकालीन न्यायसम्बन्धी विधेयक छिटो टुङ्ग्याउनुपर्नेमा जोड दिइन्। समितिको सभापतिले बैठक निरन्तर बोलाएर विधेयकमाथि दफावार छलफल गरेर छिटो टुङ्गो लगाउनुपर्नेमा उनको जोड छ।"
अदालतद्वारा पालिकाको निर्णय बदर,ओखलढुंगा : शिक्षा नियमावली मिचेर निमित्त प्रधानाध्यापक नियुक्ति गर्ने मानेभञ्ज्याङ गाउँपालिकाको निर्णय अदालतले बदर गरेको छ।जनता आधारभूत विद्यालय थाक्लेको विद्यालय व्यवस्थापन समिति र मानेभञ्ज्याङ गाउँपालिकाको शिक्षा समितिले नियमावली को दफा ९३ को १२ विपरित सिनियर शिक्षक हुँदाहुँदै जुनियरलाई निमित्त प्रधानाध्यापक बनाउने निर्णय गरेका थिए। उक्त विद्यालयका प्रधानाध्यापक इन्दिरा दाहालको अनिवार्य अवकाशपछि सिनियर शिक्षक पृथीबहादुर महत हुँदाहुँदै समान तहमा ४ वर्षपछि नियुक्ति भएका दुर्गाप्रसाद काफ्लेलाई निमित्त प्रधानाध्यापक नियुक्त गरिएको थियो।विद्यालय व्यवस्थापन समितिको २०८० असोज २६ गते गरेको उक्त नियमावली विपरितको निर्णयलाई पालिकाको शिक्षा समितिको २०८० पुस २३ गतेको बैठकले अनुमोदन गरेको थियो।नियमावली मिचेर भएको निर्णयले अन्याय परेको भन्दै महत अदालत गएका थिए।अस्थायी इजलाश ओखलढुंगाले २०८० फागुन १ गते नियमावली मिचेर गरिएको निर्णय कार्यन्वयन नगर्न अन्तरिम आदेश दिएको थियो।अदालतले पूर्ण सुनुवाइ गर्दै उक्त निर्णय नियमावली विपरित भएकोले उत्प्रेषणको आदेशले बदर गरेको अधिवक्त गुरुबहादुर वस्नेतले बताए।अदालतले नियमावलीमा भएको व्यवस्था अनुसार वरिष्ठतम शिक्षक पृथीबहादुर महतलाई निमित्त प्रधानाध्यापक नियुक्त गर्नू गराउनू भन्ने आदेश दिएको छ। नियमावलीको दफा ९३ को १२ मा सामुदायिक विद्यालयमा प्रधानाध्यापक अनुपस्थित भएमा वा कुनै कारणले पद रिक्त भएमा प्रअ उपस्थित नहुञ्जेल वा पदपूर्ति नहुञ्जेल विद्यालयमा कार्यरत वरिष्ठतम् स्थायी शिक्षकले निमित्त भइ कामकाज गर्नेछ भन्ने व्यवस्था रहेको छ।उक्त व्यवस्था मिचेर व्यवस्थापन समिति र शिक्षा समितिले गरेको निर्णय अदातले खारेज गरेको हो। विद्यालय व्यवस्थापन समितिले गरेको निर्णय उपर शिक्षक महतले पालिकाको शिक्षा शाखामा निवेदन दिए पनि सुनुवाइ भएको थिएन।आफ्नो निवेदनको कारबाही के कसो भयो भनी सुचनाको हक प्रयोग गरेर महतले सूचना मागे पनि पालिकाले स्पष्ट जानकारी नदिएको महतले बताए।उनले पालिकाले न्याय नदिएपछि अदालत पुगेको बताए।अदातल जाने भनेर जानकारी गराएपछि गाउँपालिकाका प्रमुख प्रशासकीय अधिकृत छविलाल राईले कानुनी बाटो अपनाए सरुवा गर्ने धम्की दिएका थिए ।
"उदयपुरमा मोटरसाइकल दुर्घटनामा श्रीमानको मृत्यु, श्रीमती घाइते",उदयपुर : उदयपुरको त्रियुगा नगरपालिका ८ झोडामा सवारी दुर्घटना हुँदा एकजनाको मृत्यु भएको छ । मदन भण्डारी स्मृती लोकमार्गको नेपालटारबाट सदरमुकाम गाईघाटतर्फ आउँदै गरेको को२८प७०८६ नम्बरको मोटरसाकलले सोही दिशातर्फ जाँदै गरको प्र१०५०१ क ००३५ नम्बरको ट्रकलाई ओभरटेक गर्ने क्रममा दुर्घटना भएको हो । जिल्ला प्रहरी कार्यालयका सूचना अधिकारी डीएसपी हरिनन्दन चौधरीका अनुसार दुर्घटनाबाट घाइते भएका मोटरसाइकल चालक उदयुरगढी गाउँपालिका ६ नेपालटारका ३४ वर्षीय रत्नकुमार तामाङको उपचारको क्रममा जिल्ला अस्पतालमा मृत्यु भएको हो । दुर्घटनामा घाइते भएकी तामाङकी श्रीमतीको जिल्ला अस्पतालमा उपचार भइरहेको उनले बताए । उनको अनुहार र दाहिने हातमा चोट लागेको छ । डीएसपी चौधरीका अनुसार ट्रक चालक त्रियुगा नगरपालिका ११ का ४० वर्षीय बिनोदकुमार चौधरीलाई नियन्त्रणमा लिइ अनुसन्धान भइरहेको छ।
प्रतिनिधिसभा बैठक १५ मिनेटका लागि स्थगित,"काठमाडौं : प्रतिनिधिसभा बैठक १५ मिनेटका लागि स्थगित भएको छ। सत्तापक्ष र प्रतिपक्ष सांसदहरूबीच सदनमै भनाभन भएपछि सभामुख देवराज घिमिरेले १५ मिनेटका लागि बैठक स्थगित गरेका हुन्। सत्तारुढ दल नेपाली कांग्रेसका सांसद राजेन्द्र केसीले गणपुरक संख्या नपुर्याउन प्रतिक्षीका सांसदहरूले बैठक छोडेर गएको आरोप लगाएपछि संसदमा विवाद सृजना भएको छ। सांसद केसीले बिहीबारको बैठकमा राजनीतिक दलसम्बन्धी विधेयक पेश हुने बेलामा विपक्षी दलका सांसदहरू संसद छोडेर बाहिर गएको आरोप लगाएका थिए। उनले संसद छोडेर गएको विषयमा आरोप लगाउन नखोजेको भन्दै आफ्नै आँखाले देखेको बताए। उनले भने,' विधेयक टेबुल गर्ने सत्तापक्षको मात्रै कुरा होइन। जानाजान विधेयक असफल पार्ने काम भएको छ।' लगत्तै विपक्षी सांसदहरूले उठेर विरोध जनाए। सत्तापक्ष र प्रतिपक्षी सांसदहरू प्रतिवादमा उत्रिएपछि संसदमा विवाद बढेको हो। त्यसपछि सभामुख देवराज घिमिरेले एमाले प्रमुख सचेतक पदम गिरीलाई बोल्न समय दिएका थिए। सांसद गिरीले आफूहरूका कारण कुन विधेयक पास गर्नबाट रोकियो भन्दै प्रश्न गरेका थिए। उनले सत्तापक्षका सांसदहरूले प्रतिपक्षमाथि हिलो छ्याप्ने काम भएको आरोप लगाए। उनले देशको सुशासनका मुद्दामा कुनै पनि हालतमा सम्झौता गर्न नसक्ने बताए। उनले बालकुमारी घटनालगायतका विषयमा सरकारको जवाफ माग गर्दै विरोध जनाएका थिए। रास्वपाका विराजभक्त श्रेष्ठले संसदको क्यालेण्डर अगाडि नै तय भएकाले कांग्रेसले त्यसलाई बेवास्ता गरेको बताए। त्यस्तै राप्रपा सांसद ज्ञानेन्द्र बहादुर शाहीले पनि संसदको क्यालेण्डर अनुसार सत्तापक्ष चल्न नसकेको आरोप लगाए। त्यसलगतै माओवादी केन्द्रका सांसद माधव सापकोटाले संसदमा हुलहुज्जत नगर्न र सदन चल्ने वातावरण बनाउन आग्रह गरे । उनले संसदमा सभामुखको भूमिकाप्रति पनि आपत्ती जनाए। त्यसपछि सभामुखले सहज रुपमा बैठक सञ्चालन गर्न आग्रह गरे। तर विपक्षी दलका सांसदहरुले निरन्तर विरोध जनाएपछि बैठक १५ मिनेटका लागि स्थगित भएको जानकारी सभामुखले गराएका थिए।"
कक्षाकोठामै विद्यार्थीको स्वास्थ्य परीक्षण,"डडेल्धुरा : डडेल्धुराको परशुराम नगरपालिकाले नगरभित्र रहेका विद्यालयमा विद्यार्थीको स्वास्थ्य परीक्षण सुरु गरेको छ। विद्यार्थीको स्वास्थ्य प्रोफाइलबनाउनका लागि अभियान सुरु गरिएको हो। नगरका सबै विद्यालयमा पुगेर विद्यार्थीको नियमित स्वास्थ्य जाँच गर्ने र उनीहरूको स्वास्थ्य प्रोफाइल बनाउने कार्य सुरु गरेको परशुरामका मेयर भरत बडायर जोशीले बताए। मंगलबारदेखि नगरपालिकाको वडा नम्बर १२ मा रहेको सिद्धनाथ माध्यमिक विद्यालयका विद्यार्थीबाट स्वास्थ्य जाँच गरेर यो कार्यक्रम सुरु गरिएको मेयर जोशीले जानकारी दिए। चिकित्सकको टोलीले विद्यार्थीको उचाइ र तौल लिनुका साथै हात, खुट्टा, दाँत, आँखा र कानको जाँच गरेको थियो। मेयर जोशीले नगरका प्रत्येक विद्यार्थीको हेल्थ प्रोफाइल राख्ने कार्यक्रमअन्तर्गत सबै विद्यालयमा लागू हुने बताए। नगरपालिकामा ६३ वटा विद्यालय छन्।"
प्रतिपक्षले सरकारको आलोचना गर्यो भन्दैमा सत्तापक्ष आक्रोशित हुनुहुँदैन : प्रमुख सचेतक लेखक,"काठमाडौं : नेपाली कांग्रेसका सांसद रमेश लेखकले संसदलाई प्रभावकारी बनाउन सकिएन भने त्यसको असर सरकारमा पर्ने बताएका छन्। शुक्रबार प्रतिनिधिसभाको बैठकमा बोल्दै सांसद लेखकले संसदलाई प्रभावकारी बनाउन सकिए मात्रै संविधानको रक्षा हुने बताए। कांग्रेस प्रमुख सचेतक समेत रहेका लेखकले संघीय लोकतान्त्रिक गणतान्त्रिक व्यवस्थाको सुरक्षा र सुदृढीकरण संसदको प्रभावकारितामा भर पर्ने उल्लेख गरे । 'संसद जति प्रभावकारी बनाउन सकियो, जति रचनात्मक बनाउन सकियो,जति गम्भीर हुनसक्यो त्यति नै व्यवस्था दिर्घकालीन हुनसक्छ, संविधानको रक्षा हुनसक्छ,'उनले भने। संसदमा प्रमुख प्रतिपक्षको महत्वपूर्ण भूमिका हुने भन्दै उनीहरूले सरकारको आलोचना गर्दैमा सत्तापक्ष आतंकित हुनुपर्ने कुनै कारण नभएको जिकिर गरे। शुक्रबार बिहान बसेको प्रतिनिधिसभा बैठकमा प्रमुख प्रतिपक्ष दल नेकपा एमाले र राष्ट्रिय प्रजातन्त्र पार्टीका सांसदहरूले विभिन्न घटनामा सरकारको जवाफ मागेका थिए। उनीहरूले आफ्ना माग पूरा नभए संसद चल्न नदिने चेतावनी दिएपछि सत्तापक्षका सांसदहरू आक्रोशित बनेका थिए। सत्तापक्ष र प्रतिपक्ष सांसदबीच आरोपप्रत्यारोप चलेपछि सभामुख देवराज घिमिरेले १५ मिनेटका लागि बैठक स्थगित गरेका थिए। सोही प्रसंगलाई लिएर कांग्रेस सांसद लेखकले संसदमा जिम्मेवार भएर विषय उठान गर्न सबै सांसदहरूसँग आग्रह गरेका हुन्। 'प्रतिपक्षले संसदमा माग गर्छ ,आलोचना गर्छ त्यो उसको धर्म हो,उनले भने,' प्रतिपक्षले माग गर्यो,सरकारको आलोचना गर्यो भनेर सरकार आतंकित हुनुपर्ने र सत्तापक्ष आक्रोशित हुनुपर्ने कुनै कारण छैन।'प्रतिपक्ष ठूलो छ। सरकारमा बसिसकेको छ। निकै महत्वपूर्ण धारणा बोकेर आएको छ। धारण व्यक्त भयो भन्दैमा कसैले आतंकित हुनुपर्ने छैन।' उनले संसदलाई प्रभावकारी बनाउनुमा सांसदहरूको ठूलो भूमिका रहने भएकाले एकअर्कालाई घोचपेच नगर्न समेत आग्रह गरे। उनले भने,'संसदमा छलफल गरौं,विषयवस्तु उठान गरौं तर एकअर्कालाई घोचपेच नगरौं। अमर्यादित नबनौं।'"
माछा पालन व्यवसाय फस्टाउँदै,"रसुवा : जापानीज रेन्बो ट्राउट जातको माछा पालेका ल्वाङग्याल्पो घलेले बिक्रीबाट निकै आम्दानी लिन थालेका छन् । गोसाइकुण्ड गाउँपालिका६ का घलेले ०६२ सालबाट हिमाली क्षेत्रबाट सुरु गरिएको रेन्बो ट्राउट माछा पालन व्यवसाय फस्टाउँदै गएपछि मनग्य आम्दानी हुन थालेको हो। उनले १० ओटा माछा पोखरी निर्माण गरी माछा पालन व्यवसाय गरेका छन्। उनले पालेका माछा प्रतिकेजी एक हजार ७ सय रुपैयाँमा घरबाटै बिक्री हुन्छ । माछापालनबाट नै जिविका चलेको बताउँछन् । उनीमात्र होइन गोसाइकुण्ड गाउँपालिका६ धुन्चेका बोकेझुन्डा, सोले, भिमली, नागुङ, तिवारी वगर, इमरुङ, स्याफ्रुको सानोभार्खु, गतलाङ, टिमुरे, घट्टेखोला आदि ठाउँमा रेन्बो ट्राउट माछापालन व्यवसायमा दर्जनौँ किसान लागेका छन्। घलेले दुईवटा पोखरी निर्माण गरी आरम्भ गरेको व्यवसायले अहिले वार्षिक सातदेखि १० लाखसम्म रुपैयाँ आम्दानी लिन सफल भएको बताए । अहिले बजारमा माछाको माग बढ्न थालेको छ । चारपाथी कोदो फल्ने पाखोबारीमा माछा पोखरी बनाएपछि माछाबाट लाखौंको आय हुने बताए । 'काम गरे सफल हुने रहेछ। अहिले माछाबाट आम्दानी हुन थालेपछि दस जनाको परिवार सहजरूपमा धानिएको छ', उनले बताए ।"
ज्ञानेन्द्र शाहीलाई माधव सापकोटाले भने : सदन अवरोध गर्ने भए राजीनामा दिएर सडकमा गए भइहाल्यो नि,"काठमाडौं : सत्तारुढ नेकपा माओवादी केन्द्रका सांसद माधव सापकोटाले विपक्षी सांसदहरूलाई संसदमा अवरोध नगर्न आग्रह गरेका छन्। शुक्रबार प्रतिनिधिसभा बैठकमा प्रतिपक्ष दलका सांसदहरूले अवरोध गरेपछि उनले बैठकमा हुलहुज्जत नगर्न आग्रह गरेका हुन्। बैठकमा नेकपा एमाले राष्ट्रिय प्रजातन्त्र पार्टीका सांसदहरूले बालकुमारी घटनाका दोषीमाथि कारवाहीको माग गरेका थिए। राप्रपाका सांसद ज्ञानेन्द्रबहादुर शाहीले प्रधानमन्त्री पुष्पकमल दाहाल 'प्रचण्ड' ले समेत बालकुमारी घटना हत्या भएको बताएको भन्दै दोषीमाथि कारवाही नगरिनुको कारण सरकारलाई सोधेका थिए। उनले घटनाका दोषीहरूलाई कारवाही नगरेसम्म संसद चल्न नदिने चेतावनी समेत दिएका थिए। त्यसपछि बोलेका माओवादी सांसद सापकोटाले शाहीको प्रतिवाद गरेका थिए। 'भर्खरै माननीय ज्ञानेन्द्र शाहीले भन्नुभयो संसद चल्न दिँदैनौं, 'उनले भने नचलाउनुस् केही छैन। संसद बन्द गर्न, अराजकता प्रदर्शन गर्न,हुलहुज्जत गर्न, मनलागी गर्न जनताबाट निर्वाचित भएर आएको हो? तपाईंहरू शासन व्यवस्थाको कुरा गर्नुहुन्छ, तपाईंहरूलाई यो शासन व्यवस्था गलत छ भन्ने लाग्दछ भने सांसदबाट राजीनामा गरेर सडकमा जानुस्। त्यो अधिकार तपाईंलाई छ ।' संसदमा विभिन्न विषयमा सत्तापक्ष र प्रतिपक्षका सांसदहरूबीच भनाभन भएपछि बैठक १५ मिनेटका लागि स्थगित भएको छ।"
प्रतिनिधिसभा बैठक सुरू,काठमाडौं : संघीय संसदअन्तरगतको प्रतिनिधिसभा बैठक सुरू भएको छ। बैठकमा सभामुख देवराज घिमिरेले प्रधानमन्त्री तथा मन्त्रिपरिषदको कार्यालयबाट प्राप्त कार्यभार तोकिएको सम्बन्धी पत्रको व्यहोरा पढेर सुनाउने कार्यसूची रहेको छ। बैठकमा कृषि सहकारी तथा प्राकृतिक स्रोत समितिका सभापति आरजु राणाले राष्ट्रिय सभामा उत्पत्ति भएको खाद्य स्वच्छता तथा गुणस्तर विधेयक सम्बन्धी समितिको प्रतिवेदन २०८० पेश गर्ने कार्यसूचीमा उल्लेख छ। यसैगरी सभामुख घिमिरेले सांसद प्रेम सुवालले राजनीतिक दलसम्बन्धी दोस्रो संशोधन विधेयक २०८० लाई प्रस्तुत गर्न अनुमति माग्ने प्रस्तावमाथि राखेको विरोधको सूचनालाई निर्णयार्थ प्रस्तुत गर्नेछन्। बैठकमा उपप्रधानमन्त्री एवं गृहमन्त्री नाश्रेष्ठले राजनीतिक दलसम्बन्धी दोस्रो संशोधन विधेयक २०८० प्रस्तुत गर्ने कार्यसूची छ। यसैगरी अर्थमन्त्री डा प्रकाशशरण महतले भन्सार विधेयक २०८० माथि विचार गरियोस् भन्ने प्रस्ताव र बैंकिङ कसुर तथा सजाय तेस्रो संशोधन विधेयक २०८० लाई दफावार छलफलका लागि सम्बन्धित समितिमा पठाइयोस् भनी प्रस्ताव प्रस्तुत गर्ने कार्यसूची रहेको संघीय संसदले जनाएको छ।
अधिक तरलतासँगै झन् घट्दै ब्याजदर,"काठमाडौं : बैंकिङ प्रणालीमा निक्षेप थुप्रिँदा र कर्जाको माग नहुँदा लगानीयोग्य पुँजी (तरलता) पर्याप्त छ। यसो हुँदा बैंकहरूले निक्षेपको ब्याजदर पछिल्ला महिना घटाउँदै आएका छन्। परिणामस्वरूप गत असोजमा दोहोरो अंकमा भएको निक्षेपको ब्याजदर एकल अंकमा झरेको छ। सञ्चालनमा रहेका वाणिज्य बैंकहरूकै व्यक्तिगत मुद्दती निक्षेप औसत ७७७ प्रतिशतमा सीमित भएको छ। जबकि ६ महिनाअघि गत असोजमा मात्रै औसत मुद्दती निक्षेपको ब्याजदर १०२३ प्रतिशत थियो। यसपछिका महिनामा क्रमशः घट्दै कात्तिकमा औसत ९९६ प्रतिशत, मंसिरमा ८९९, पुसमा ८१६ र माघमा ७७७ प्रतिशतमा झरेको छ। अब सोहीदरले निक्षेप दर घटिरहँदा संस्थागत निक्षेपलाई कम ब्याज हुने गरेको थियो। तर, अब भने संस्थागत निक्षेपकर्तालाई खुसीको खबर छ। यसअघि संस्थागत निक्षेपको ब्याजदर व्यक्तिगत निक्षेपकर्ताको भन्दा २ प्रतिशत बिन्दु कम हुनुपथ्र्यो। अब आगामी चैत्रदेखि भने संस्थागत निक्षेपको ब्याजदर एक प्रतिशत बिन्दुमात्रै कम गरे हुने भएको छ। नेपाल राष्ट्र बैंकले बिहीबार बैंक तथा वित्तीय संस्थाहरूलाई जारी गरेको एकीकृत निर्देशन, २०८० मा संशोधन गर्दै संस्थागत निक्षेपमा लचकता देखाएको हो। ब्याजदर घटिरहेकाले संस्थागत निक्षेपकर्ता बढी मर्कामा परेकाले पनि राष्ट्र बैंकले यसअघिको २ प्रतिशत बिन्दुको फरकलाई झारेर १ प्रतिशतमा कायम गरेको बताएको छ। चालु आर्थिक वर्षको मौद्रिक नीतिको अर्धवार्षिक समीक्षामार्फत संस्थागत मुद्दती निक्षेप (बोलकबोल समेत) मा प्रदान गरिने अधिकतम ब्याजदर सर्वसाधारणलाई मुद्दती निक्षेपमा प्रदान गरिने अधिकतम ब्याजदरभन्दा कम्तीमा १ प्रतिशत बिन्दुले कम हुनुपर्ने उद्घोष गरेको थियो। सोही व्यवस्थालाई आगामी चैत्रदेखि कार्यान्वयनमा ल्याउन केन्द्रीय बैंकले निर्देशन दिएको हो। यद्यपि फागुनमा वाणिज्य बैंकहरूको संस्थागत निक्षेप अधिकतम ६ प्रतिशत हाराहारीमा देखिन्छ। जसमा कृषि विकास बैंकको ६ महिना र यसमाथि ५ वर्षसम्म ४४४ प्रतिशत, सिटिजन्सको एकवर्षे ६१५ प्रतिशत, एभरेस्टको १ देखि २ वर्षसम्म ४५०, २ वर्षदेखि माथि ६ प्रतिशत, ग्लोबल आईएमई बैंकको १ वर्षे र यसमाथि ५६० प्रतिशत, हिमालयन बैंकको ५ वर्षे ६१५ प्रतिशत एकवर्षे ५२५ प्रतिशत, कुमारी बैंकको एकवर्षे ६०१ प्रतिशत, लक्ष्मी सनराइजको ६ महिना र यसमाथिको ६ प्रतिशत, माछापुच्छ्रे बैंकको ३ वर्ष र यसभन्दा माथि ६ प्रतिशत, नबिल बैंकको ६ महिना र यसमाथि ५७५ प्रतिशत, नेपाल बैंकको ६ महिना र यसमाथि ५२५ प्रतिशत संस्थागत निक्षेपको ब्याजदर रहेको छ। यसैगरी, नेपाल इन्भेस्टमेन्ट मेगाको ६ महिनादेखि एकवर्षे ५५० प्रतिशत, नेपाल एसबीआई बैंकको २ देखि ३ वर्षसम्म ५७५,३ वर्षे ६१० प्रतिशत, एनआईसी एसियाको ६ महिनादेखि ९ महिनासम्म ३२५ र १ वर्ष र यसमाथि १५ वर्षसम्म ६ प्रतिशत, एनएमबीको एकवर्षे ६५०, प्रभुको १ वर्ष र यसमाथि ५५० प्रतिशत, प्राइमको ६ महिना र १ वर्षसम्म ४५० प्रतिशत, राष्ट्रिय वाणिज्य बैंकको ६ महिनादेखि ५ वर्षसम्म ५३५ प्रतिशत, सानिमाको ६ महिना र यसमाथि ५५१ प्रतिशत, सिद्धार्थ ६ महिना र यसमाथि ५५१ प्रतिशत र स्ट्यान्डर्ड चार्टर्ड बैंकको एकवर्र्षेे र यसमाथि ५५२ प्रतिशतसंस्थागत निक्षेपको ब्याजदर निर्धारण गरिएको छ। अब केन्द्रीय बैंकले गरेको व्यवस्थाअनुसार व्यक्तिगत निक्षेपको ब्याजदर अझै चैतमा १ प्रतिशत बिन्दुले घट्यो भने पनि संस्थागत निक्षेपको ब्याजदर भने अहिलेकै स्थितिमा यथावत् रहने देखिन्छ। किनभने बजारमा तरलता अधिक छ। यस्तोबेला थुप्रिएको निक्षेपलाई बैंकहरूले सकभर धेरै ब्याज दिन खोज्दैनन्। लागत घटाउन पनि नियमअनुसार मासिक रूपमा ब्याजदर घटाउँदै लैजान्छन्। व्यक्तिगत निक्षेपमा यसो गर्दा संस्थागत निक्षेप पनि घट्छ। तर, अब पहिलाको भन्दा कम अर्थात् १ प्रतिशत बिन्दु मात्रै कम हुन्छ। बैंकहरूलाई कर्जा निक्षेपको अनुपात (सीडी रेसियो) ९० प्रतिशत अधिकतम तोकिएको छ। तर बैंकहरूको सीडी रेसियो ८०२४ प्रतिशत रहेकोले कुसन ९७६ प्रतिशत छ। बैंकहरूले १०० रुपैयाँँ लिँदा ९० रुपैयाँँसम्म लगानी गर्न पाउँछन्। तर बैंकसँग यतिबेला अतिरिक्त पैसा छ। दिनप्रतिदिन निक्षेप बढेको छ तर कर्जाको माग कम भएको र त्रैमासको अन्तिम महिना बैंकहरूले खासै थप नयाँ कर्जा पनि दिन चाहँदैनन्। किनभने पछिल्लो समय पुस मसान्त अर्थात् दोस्रो वित्तीय प्रतिवेदनमा सकभर साँवा तथा ब्याज, किस्ता उठाउनमा अर्थात् रिकभरीमै बैंकहरू व्यस्त भए। यसैबीच, नेपाल बैंकर्स संघका कार्यकारी निर्देशक अनिल शर्मा बजारमा माग नै सिर्जना हुन नसकेको बताउँछन्। तर ब्याजदरका कारण कर्जा गएन भन्ने स्थितिभन्दा पनि नयाँ ऋणीहरू नै नआएको सुनाउँछन्। पछिल्लो समय आयात पनि घटेकाले बजारमा माग घटेको पुष्टि गर्छ। साना तथा मझौलादेखि ठूला व्यवसायीसम्ममा यस्ता समस्या देखिएको छ। जबकी बैंक तथा वित्तीय संस्थाका सूचकहरू बलिया छन्। कर्जाको ब्याजदर पनि कम भइरहेको छ। तर कर्जा मात्रै नजाँदा लगानीयोग्य पुँजी अधिक भएको हो, शर्माले अन्नपूर्णसँग भने।"
सरकारका गलत कार्यको प्रतिवाद गर्ने एमालेको संकल्प,"काठमाडौं : प्रमुख विपक्षी एमालेले राज्यसञ्चालककै कार्यशैलीका कारण व्यवस्थामाथि खतरा उत्पन्न भएको निष्कर्ष निकालेको छ। केन्द्रीय कमिटीको बिहीबार सम्पन्न बैठकले गठबन्धन सरकारको कुशासन, राज्य सञ्चालनमा बढिरहेका बेथिति एवं गैरजिम्मेवार क्रियाकलापका कारण समाजका प्रत्येक अवयवहरू संकटग्रस्त बन्दै गएको निश्कर्ष निकालेको छ। उपमहासबीच प्रदीप ज्ञवालीले सरकारका गतिविधिले राष्ट्रिय हितमा आघात पुग्दै गएको निष्कर्ष निस्केको बताए। लोकतान्त्रिक गणतन्त्रको सुदृढीकरण, समृद्ध नेपाल, सुखी नेपालीको राष्ट्रिय आकांक्षा, राष्ट्रिय हित तथा स्वाभिमानको रक्षा एवं मुलुकको सुन्दर भविष्यका लागि आफ्नो सम्पूर्ण सामथ्र्य प्रयोग गर्ने संकल्प बैठकले गरेको छ, ज्ञवालीले भने। राज्यसञ्चालनको जिम्मेवारी लिएका गलत पात्रहरूका कारण लोकतान्त्रिक गणतान्त्रिक प्रणालीमाथि नै चुनौती थपिँदै एमाले बैठकको निष्कर्ष छ। बैठकले पारित गरेका २२ बुँदे समसामयिक प्रस्तावमा गठबन्धन सरकारका क्रियाकलापका कारण प्रणालीथि चुनौती थपिँदै गएको उल्लेख छ। त्यसैकारण, संघर्षमा जानुको विकल्प नरहेको एमालेको निष्कर्ष छ। बैठकले गठबन्धन सरकारका कुशासन, बेथिति र गैरजिम्मेवार क्रियाकलापको प्रतिवाद गर्ने संकल्प गरेको उनले बताए। ज्ञवालीका अनुसार बाह्य सम्बन्धमा देखापरेको असन्तुलन, अपरिपक्वता र अदूरदर्शिताका कारण राष्ट्रको प्रतिष्ठामै आँच पुगिरहेको एमालेको ठहर छ। तीन दिन बसेको बैठकले पार्टी जीवनमा दुरगामी प्रभाव पार्ने महत्वपूर्ण निर्णय गर्दै २२ वटा समसामयिक प्रस्तावहरू पारित गरेको छ। मुलुक समृद्ध बन्छ र हाम्रो भविष्य उज्ज्वल छ भन्ने जनताको आत्मविश्वासमा सरकारकै कारण आँच पुगेको एमालेको आरोप छ। युवाको बिदेसिने क्रम तीव्र एमालेले युवाहरू बिदेसिने क्रम तीव्र बन्दै जाँदा समाजमा बहुआयामिक समस्या बढ्दै गएको बताएको छ। सरकारका गलत नीति र भ्रष्ट क्रियाकलापका कारण मुलुकको अर्थतन्त्र मन्दीमा फस्दै गएको उसको निश्कर्ष छ। प्रस्तावमा भनिएको छ, आर्थिक वर्षको ७ महिना बित्दा पुँजीगत खर्च २१ प्रतिशतमा सीमित छ। राजस्वले चालू खर्चसमेत धान्नसकेको छैन, सरकार आर्थिक वर्षको पहिलो महिनादेखि नै आन्तरिक ऋण उठाइरहेको छ। विकास निर्माणका काम ठप्प छन्। निर्माण व्यवसायीहरूले सम्पन्न भइसकेका कामको भुक्तानी पाउनसकेका छैनन्। चर्को ब्याजदर, झन्झटिलो कर प्रशासन र सरकारका दोहनकारी नीतिका कारण व्यवसायीहरू हतोत्साही अवस्थामा रहेको भन्दै एमालेले चिन्ता जनाएको छ। उसले प्रस्तावमा भनेको छ, धेरै व्यवसायहरू बन्द भएका छन् र व्यवसायीहरू पलायन हुने अवस्थामा पुगेका छन्। यो बैठक गहिरिँदो आर्थिक संकट र बिग्रँदो व्यावसायिक वातावरणप्रति गहिरो चिन्ता व्यक्त गर्छ। यसमा सार्थक हस्तक्षेप गर्दै आर्थिक विकासको ठोस विकल्प अगाडि सार्ने प्रतिबद्धता व्यक्त गर्छ। विवादित मन्त्रीहरूको राजीनामा माग एमालेले टेरामक्स काण्डमा मुछिएका, बालकुमारी घटनामा दोषी देखिएका र विभिन्न विवादमा मुछिएका मन्त्रीहरूलाई तत्काल बर्खास्त गर्न माग गरेको छ। उसले मुलुक तस्करी र भ्रष्टाचारको गहिरो दलदलमा फस्दै गएको बताएको छ। सञ्चारमन्त्री टेरामक्स खरिद प्रक्रियाको अनियमिततामा मुछिएका छन्। बालकुमारी घटना छानबिन आयोगले दोषी देखाएका भौतिक पूर्वाधारमन्त्री निर्लज्जतापूर्वक झन्डा हल्लाएर हिँडिरहेका छन्, एमालेको प्रस्तावमा भनिएको छ, सरकारको भ्रष्टाचार नियन्त्रणको नारा स्टन्टबाजीमा परिणत भएको छ। गठबन्धनमा आबद्ध भएकै कारण ललितानिवास काण्डका मुख्य निर्णयकर्ताहरूलाई उन्मुक्ति दिइएको छ। एमालेले सुन तस्करीमा मुछिएका गठबन्धनका नेतालाई सफाइ दिइएको भन्दै आलोचना गरेको छ। विभिन्न काण्डहरूको छानबिनमा व्यवसायीहरूपिच्छे दोहोरो मापदण्ड अपनाइएको एमालेको आरोप छ। आफ्नालाई अपराधबाट उन्मुक्ति दिन न्यायालयको दुरुपयोग आफ्ना मान्छेहरूलाई अपराधबाट उन्मुक्ति दिन न्यायालयलाई प्रभावित र महान्यायाधिवक्ता कार्यालयको दुरुपयोग गरेको एमालेको निश्कर्ष छ। गठबन्धनका मान्छे मुछिएका मुद्दाहरूमा पक्षपातपूर्ण न्यायनिरुपण आम विषय बनेको एमालेको प्रस्तावमा उल्लेख छ। सरकारकै संरक्षणमा तस्करी र अवैध कारोबारहरू मार्फत् समानान्तर अर्थतन्त्र चलाइएका कारण राजस्व संकलन निरन्तर घटिरहेको र अन्तर्राष्ट्रिय संस्थाहरूको दृष्टिमा नेपालको विश्वसनीयता र साख खस्किँदै गएको भन्दै एमालेले आलोचना गरेको छ। बैठकले तस्करी र भ्रष्टाचारलाई संरक्षण गर्ने सरकार र शासन सञ्चालनमा उसको द्वैध चरित्रको विरोध जनाएको उपमहासचिव ज्ञवालीले बताए। मिटरब्याज पीडितका मागप्रति ऐक्यबद्धता एमालेले मिटरब्याज पीडितहरूका मागहरूप्रति ऐक्यबद्धता जनाएको छ। संसद्बाट यससम्बन्धी कानुन बनेर पनि त्यसको प्रभावकारी कार्यान्वयन नहुनु, दोषीहरूमाथि कारबाही नहुनु र पीडितहरूले न्यायको खोजीमा यस्तो कष्टपूर्ण अभियान सञ्चालन गर्न बाध्य हुनु सरकारको अक्षमता र गैरजिम्मेवारपनको दृष्टान्त भएको एमालेको ठहर छ। विभिन्न स्थानहरूमा भइरहेका सहकारी सदस्यहरू र लघुवित्त पीडितहरूको आन्दोलनप्रति बैठकको गम्भीर ध्यानाकर्षण भएको जनाएको छ। विभिन्न सहकारी सञ्चालकहरूका ठगी र अनियमितताका कारण आफ्नो बचत डुबेका सहकारी सदस्यहरूको चिन्ता र चासोप्रति ऐक्यबद्धता पनि जनाएको छ। बैंकको ऋण तिर्नुपर्दैन भन्नेलाई कारबाही गर्न माग बैंक, वित्तीय संस्था र सहकारीहरूको ऋण फिर्ता गर्नुपर्दैन भनेर समाजमा अराजकता र अन्योल फैलाइरहेका तत्वहरूका क्रियाकलापलाई तत्काल नियन्त्रण गर्न एमालेले माग गरेको छ। दूध किसानको माग सम्बोधन एमालेले दुग्ध उत्पादक किसानहरूका समस्याहरू अबिलम्ब समाधान गर्न सरकारसँग माग गरेको छ। लामो समयदेखि आफूले बिक्री गरेको दूधको भुक्तानी नपाएका कारण पीडित बनेका किसानहरूको समस्याप्रति सरकार पूरै बेखबर र संवेदनहीन बनिरहेको एमालेको आरोप छ। भूकम्पपीडितलाई पुनर्स्थापना एमालेले अविलम्ब र बिनाझन्झट भूकम्पपीडितहरूलाई अस्थायी आवासका लागि अनुदान उपलब्ध गराउन तथा पुनर्निर्माणको स्थायी प्रबन्धको काम तत्काल सुरु गर्न माग गरेको छ। भूकम्प गएको ४ महिना बित्दासमेत जाजरकोट र रुकुमपश्चिमका सबै भूकम्पपीडितहरूले अहिलेसम्म अस्थायी आवासका लागि अनुदान नपाउनु लज्जाको विषय भएको एमाले ठहर छ। शैक्षिक क्षेत्रका बेथिति, हस्तक्षेप र आक्रमणको निन्दा र भत्र्सना सरकारी हस्तक्षेपका कारण नेपालको शैक्षिक क्षेत्र झनै अस्तव्यस्त बन्दै गएको एमालेको भनाइ छ। आफ्ना मान्छे नियुक्ति गर्ने प्रपञ्चका लागि त्रिविविलगायत विभिन्न विश्वविद्यालयहरूलाई लामो समयदेखि नेतृत्वविहीन बनाइएको उसको आरोप छ । विपिन जोशीको रिहाइ गर्न माग इजरायलमा भएको हमास लडाकुहरूको हमलामा परी बन्धक बनाइएका विपिन जोशीको रिहाइका लागि सरकारले प्रभावकारी कूटनीतिक पहल गर्न नसकेको आरोप एमालेको छ। त्यसरी नै, रूसी सेनामा भर्ना भएर युद्धक्षेत्रमा पुगेका नेपाली युवाहरूको सुरक्षित देश फिर्तीका लागि पनि सरकार पूरै निष्प्रभावी देखिएको एमालेले जनाएको छ। नेपाल र भारत विद्युत् सम्झौताप्रति ध्यानाकर्षण नेपाल र भारतबीच हालै १० वर्षमा १० हजार मेगावाट विद्युत् बिक्री गर्ने सम्बन्धमा भएको ऊर्जा सम्झौताप्रति एमालेले ध्यानाकर्षण भएको जनाएको छ। उसको प्रस्तावमा भनिएको छ, नेपालमा उत्पादित विद्युत्ले भारतीय बजारमा पहुँच पाउनु सकारात्मक विषय हो। तर, सम्झौताभित्रका कतिपय विषयहरू विवादास्पद र राष्ट्रिय हितविपरीत रहेका छन्। ऊर्जाको व्यापारमा मात्र होइन ऊर्जा उत्पादनमा समेत अपारदर्शी सहमति भएको एमालेको भनाइ छ। एमालेले ऊर्जाको उत्पादन र व्यापारसम्बन्धी यसबीच भएका सबै सहमति, समझदारी र सम्झौताहरू सार्वजनिक गर्न, प्राकृतिक स्रोतहरूमा नेपालको राष्ट्रिय हितको पूर्ण संरक्षण गर्न तथा ऊर्जा उत्पादन र बिक्री वितरणमा प्रतिस्पर्धात्मक व्यवस्था सुनिश्चित गर्न माग गरेको छ। सामाजिक सद्भाव खल्बलाउने प्रयासप्रति चिन्ता विगत केही समययता सामाजिक सद्भाव खल्बलाउने र सामाजिक तथा धार्मिक तनाव चर्काउने प्रयाशहरू भइरहेको भन्दै एमालेले चिन्ता जनाएको छ। सरकारमा रहेका व्यक्तिहरू नै यस्ता जनविरोधी क्रियाकलापमा संलग्न देखिनु आपत्तिजनक भएको उसको भनाइ छ। एमालेले झुलाघाट चिवाभञ्ज्याङ समृद्धिका लागि संकल्प यात्राका क्रममा जनताबाट प्राप्त माग तथा प्रधानमन्त्रीलाई बुझाएको ज्ञापनपत्रहरू प्रभावकारी कार्यान्वयनका लागि सरकारको गम्भीर ध्यानाकर्षण गराएको छ। बैठकमा नौ समूहको छलफलबाट निकालिएका निश्कर्षहरूलाई सुझावका रूपमा प्रस्तुत गरिएका थिए। स्थायी कमिटीबाट काशीनाथ अधिकारी, कोशीबाट घनश्याम खतिवडा, मधेसबाट चन्द्रेश्वर मण्डल, बागमतीबाट कैलाश ढुंगेल, गण्डकीबाट नवराज शर्मा, लुम्बिनीबाट राधाकृष्ण कँडेल, कर्णालीबाट गुलावजंग शाह, सुदूरपश्चिमबाट कृष्णप्रसाद जैसी र विभाग, उपत्यका तथा सम्पर्क विशेष, जनसंगठन, प्रवास समूहबाट पेम्बा लामाले आआफ्नो समूहको तर्फबाट सुझाव प्रस्तुत गरेका थिए।"
"एनजीओ, आईएनजीओका विसंगति","गैरसरकारी संस्था (एनजीओ) र अन्तर्राष्ट्रिय गैरसरकारी संस्था (आईएनजीओ)ले विदेशबाट पछिल्लो पाँच वर्षमा १० खर्ब रुपैयाँ भिœयाएका छन् । यो त औपचारिक रूपबाट भित्रिएको रकम मात्रै हो । अनौपचारिक तवरले आउने बजेटको हिसाबकिताब छैन । यति धेरै पैसाको सदुपयोग हुन्थ्यो भने नेपालको विकास उँभो लाग्थ्यो नै । वर्षमै औसतमा दुई खर्बभन्दा बढी बजेट आउँदा पनि त्यसको खास परिणाम भने देखिन्न । त्यो पैसाको पारदर्शितामै पहिलो प्रश्न छ । र दोस्रोमा आवश्यक ठाउँमा खर्च नगर्नु । परिणाम दिनेभन्दा पनि प्रक्रिया पूरा गर्ने र प्रशासनिक खर्चमै धेरै ओइरो लगाउनुले पनि यस्ता रकमबाट ठोस उन्नति नहुनु हो । उन्नति चाहिँ मुट्ठीभर व्यक्तिले गरेका छन् । एनजीओ, आईएनजीओलाई पैसा आउने भनेको ती संस्थाका कारणले होइन । नेपाल विकास नभइसकेको राष्ट्र भएकाले विकसित राष्ट्रले गर्नुपर्ने खर्चको रकम आउने हो । त्यो पैसा नेपाल राज्यका लागि आएको हो । कुनै व्यक्तिको पहुँच वा कसैको निगाहा होइन । तसर्थ एनजीओ, आईएनजीओमा आउने रकममा राज्यको चासो, नियमन र अनुगमन मात्रै होइन हस्तक्षेपकै पनि जरुरी छ । शिक्षा र स्वास्थ्यका नाममा सबैभन्दा धेरै भित्रिन्छ । तर सबैभन्दा बत्तर हालत कुनै क्षेत्रको छ भने त्यो पनि शिक्षा र स्वास्थ्य नै हो । बरु एनजीओ, आईएनजीओले शिक्षा र स्वास्थ्यलाई मागी खाने भाँडो बनाएका छन् । समाज कल्याण परिषद् एनजीओ, आईएनजीओको नियमनकारी निकाय हो । तर, त्यही परिषद् पनि भ्रष्टाचारको चंगुलमा छ । त्यसले हजारौं एनजीओ हेर्न मुस्किल छ । सबैको नियमनको उसको वशमा छैन । अर्काेतिर हाम्रो नियम कानुनले अख्तियार दुरुपयोग अनुसन्धान आयोगलाई एनजीओ हेर्ने अधिकार दिएको छैन । त्यो बाटो पनि खुलाइनुपर्छ । सार्वजनिक क्षेत्रको अख्तियार होस् र बजेट दुरुपयोग अख्तियारको क्षेत्राधिकार बनाइनुपर्छ । सबैभन्दा पहिला त परिषद्ले नै सबै एनजीओ, आईएनजीओलाई पारदर्शी बनाउन सक्नुपर्छ । तिनले लक्षित वर्गमा खर्च गरे कि गरेनन् भनेर अनुगमन गर्नुपर्छ । तर यहाँ त धर्म प्रचारका लागि पनि विदेशबाट पैसा भिœयाएका छन् । तर, ऊ नै त्यसको स्वीकृति दिएर बसेको छ । कसरी घुमाउरो बाटो प्रयोग गरेका छन् भन्ने पत्तो परिषद्ले पाउन सकेको छैन । राज्यका अंग र निकाय कमजोर हुनुको फाइदा बदनियत भएका स्वदेशी, विदेशीले उठाइरहेका छन् । राज्य र समाजलाई कमजोर बनाउने वा नेपालको पहिचान र अस्तित्वमाथि धावा बोल्ने गरी विदेशी पैसाबाट चलखेल हुन रोक्नै पर्छ ।"
आइतबारदेखि देशभर दादुराविरुद्ध खोप लगाइने,"काठमाडौं :सरकारले दादुरारुवेलाको सङ्क्रमणको जोखिमलाई दृष्टिगत यही फागुन १३ देखि चैत ७ गतेसम्म जाजरकोट र पश्चिमरुकुमबाहेकका ७५ जिल्लामा खोप अभियान सञ्चालन गर्दै छ । अभियानअन्तर्गत काठमाडौँ जिल्लाका पाँच लाख ९७ हजार तीन सय पाँचजना बालबालिकालाई खोप लगाइने बिहीबार यहाँ आयोजित पत्रकार सम्मेलन गरेर वरिष्ठ जनस्वास्थ्य प्रशासक डा भुवन पौडेलले जानकारी दिए। उनले ती बालबालिकालाई एक हजार छ सय ७० खोप केन्द्रबाट खोप लगाइने बताए। पहिले विद्यालयलाई नै खोप केन्द्र बनाउने र खोपको अन्तिम दिन वडा कार्यालयमा रहेका स्वास्थ्य संस्थामा खोप लगाइने उनले बताए । बिहान १० देखि दिउँसो ४ बजेसम्म खोप अभियान सञ्चालन हुनेछ । यस्तै ५१ जिल्लाका नौ महिनादेखि पाँच वर्षसम्मका बालबालिका खोप अभियान सहभागी हुनेछन् । काठमाडौँ महानगरपालिकामा दुई लाख ५० हजार बालबालिका छन् । काठमाडौँ जिल्लाका १० स्थानीय तहमा शङ्खरापुर, कागेश्वरी मनहरा, गोकर्णेश्वर, दक्षिणकाली, नागार्जुन, टोखा, तारकेश्वर, बूढानीलकण्ठ, चन्द्रागिरि र कीर्तिपुरमा फागुन १३ गतेदेखि र काठमाडौँ महानगरपालिकामा यही फागुन १६ देखि २९ गतेसम्म खोप अभियान सञ्चालन हुनेछ । खोप अभियानमा तीन सय ३२ स्वास्थ्यकर्मी र तीन हजार एकजना स्वयंसेवक परिचालन गरिने छ । भारतसँग सीमा जोडिएका दादुरारुवेलाको अतिसङ्क्रमित २१ जिल्ला तथा काठमाडौँ उपत्यकाका काठमाडौँ, भक्तपुर र ललितपुर गरी २४ जिल्लामा नौ महिनादेखि १५ वर्षमुनिका र ५१ जिल्लामा नौ महिनादेखि पाँच वर्षमुनिका बालबालिकालाई खोप लगाइने छ । काठमाडौँ दादुरारुवेलाको अतिसङ्क्रमित जिल्ला हो । यो नौ महिनादेखि १५ वर्षमुनिका सबै बालबालिकालाई खोप लगाइने छ । गत वर्ष काठमाडौँ जिल्लामा दादुरारुवेला फैलिँदा दुई सय २५ जना सङ्क्रमित र एकजनाको मृत्यु भएको थियो । गत वर्ष १९ जिल्लामा यो महामारीका रूपमा फैलिएको थियो । रासस"
सुदूरपश्चिमका आर्थिक मामिला मन्त्रीद्वारा मुख्यमन्त्रीको रेकर्ड ब्रेक : ११ महिनामा २३ पटक काठमाडौंको सयर,"धनगढी : सुदूरपश्चिमका आर्थिक मामिलामन्त्री नरेशबहादुर शाहीले ११ महिनामा २३ पटक काठमाडौंको सयर गरेका छन्।उनले मुख्यमन्त्री कमलबहादुर शाहको काठमाडौं गएको रेकर्ड ब्रेक गरेका हुन्। मुख्यमन्त्री कमलबहादुर शाहलाई काठमाडौं बढी जाने गरेको आरोप लागिरहेका बेला आर्थिक मामिलामन्त्री नरेशबहादुर शाहीको पनि काठमाडौं भ्रमण सार्वजनिक भएको हो।आर्थिक मामिला मन्त्रालयले मन्त्री शाहीले २१ पटक मात्रै काठमाडौं गएको विवरण दिए पनि, उनको पीएसओहरूको भ्रमण भने २३ पटक भएको तथ्यांकमा उल्लेख छ । मन्त्री बिना पिएसओ मात्रै काठमाडौं जाने कुरै भएन, विवरणमा फरक पर्यो कि? म बुझ्छु, आर्थिक मामिला मन्त्रालयका सूचना अधिकारी धनबहादुर रोकायाले भने।तर मन्त्रालयले दिएको विवरणमा २०७९ सालको फागुन २ गते र २०८० सालको असोज २ गते पीएसओको मात्रै काठमाडौं भ्रमण देखाइएको छ।तर उनको भ्रमणको कारणमा भने मन्त्रीज्यूको सुरक्षार्थ उल्लेख छ। शाहीले आर्थिक मामिला मन्त्री भएपछि फागुनको २२ गतेदेखि संघीय राजधानीको भ्रमण सुरु गरेको विवरणमा देखाइएको छ।२०७९ सालको फागुन २२ गतेदेखि २०८० माघको ८ गतेसम्म उनले २१ पटक काठमाडौंको भ्रमण गरेका देखाइए पनि उनको पीएसओको विवरण हेर्दा उनी २५ पटक काठमाडौं गएको देखिन्छ। आर्थिक मामिला मन्त्री शाहीको काठमाडौंको भ्रमण मुख्यमन्त्रीको भन्दा पनि अझ चाखलाग्दो छ।उनले अधिकांश महिनामा महिनैपिच्छे तीनपटकसम्म काठमाडौंको भ्रमण गरेका छन्।२०७९ सालको चैतमा उनी २ गते, १३ गते र २६ गते गरी तीनपटक काठमाडौं गएका छन्। आर्थिक मामिला मन्त्रालयले दिएको विवरण अनुसार उनी तीनैपटक मन्त्रालयको कामका सिलसिलामा काठमाडौं गएका छन्।तर उनले तीन पटकको मन्त्रालयको कामका सिलसिला भने खुलाएका छैनन् । चैतमा मात्रै होइन, २०८० को साउनमा पनि उनी तीनपटक काठमाडौं गएका छन्।साउनको १ गते, १२ गते र २६ गते उनी काठमाडौं गएका छन्।त्यो तीनपटकको भ्रमणमा उनी १८ दिन काठमाडौं बसेका छन्। २०८० सालको मंसिरमा पनि उनी तीनतीन पटक काठमाडौं उडेका छन्।मंसिरको ५ गते, २० गते र २९ गते गरी तीन पटक मन्त्री शाही काठमाडौं उडेका हुन्।मंसिरमा भने उनले दुईपटक मन्त्रालयको कामका सिलसिलामा र एकपटक लगानी तथा विकास सम्मेलनको कामका सिलसिलामा काठमाडौं गएको उल्लेख गरेका छन् । यद्यपि २०८० साल फागुनमा हुने भनिएको लगानी तथा विकास सम्मेलनको तयारी नपुगेको भन्दै २०८१ को असोजसम्मका लागि स्थगित गरिएको छ।मुख्यमन्त्री, आर्थिक मामिला मन्त्रीसहितका अरू मन्त्रीहरू पनि लगानी तथा विकास सम्मेलनका नाममा राजधानी उडेका छन्।धनगढीमा कार्यक्रम गरेका छन्।तर अन्त्यमा कार्यक्रम नै स्थगित गरेका छन् । आर्थिक मन्त्री शाहीले २०७९ सालको फागुन २२ गतेदेखि २०८० सालको माघको ८ गतेसम्मको २१ पटकको काठमाडौंको यात्राबापत कुल ५ लाख ६७ हजार ६६६ रकम टिकट र भत्ता बुझेका छन्।उनको पनि भत्ता बुझेको रकम समान दिनको फरकफरक छ।आर्थिक मामिला मन्त्रालयले दिएको तथ्यांक हेर्ने हो भने मन्त्री शाहीले बराबर दिनको फरकफरक अंकमा भत्ता बुझेका छन्।२०८० सालको वैशाख ४ गते देखि ११ गतेसम्मको ८ दिनको उनले २० हजार ६२५ भत्ता बुझेका छन् भने २०८० कै साउन १ गते देखि ८ गतेसम्मको ८ दिनको भत्ता १५ हजार ६२५ बुझेका छन्। समान दिनको फरकफरक भत्ता बुझेपछि मन्त्री र स्वकीय सचिवालयमा मनपरि भत्ता बुझिँदै आएको प्रस्ट भएको छ।मन्त्री शाही कार्यकाल भरी १०७ दिन अथवा साढे तीन महिनाभन्दा बढी काठमाडौं बसेका छन् ।"
"कांग्रेस महासमितिको संकल्प, अब एक्लै चुनाव लड्ने","काठमाडौं : सत्तासीन कांग्रेसले अबका कुनै पनि चुनावमा गठबन्धन नगरी एक्लै चुनाव लड्ने संकल्प गरेको छ। महामन्त्री गगनकुमार थापाले एक्लै चुनाव लड्नुपर्ने भनी पेस गरेको सांगठानिक प्रस्तावलाई महासमिति बैठकले बिहीबार सर्वसम्मत पारित गरेको हो। फागुन ७ बाट सुरु भएको महासमिति बैठकले उपसभापति पूर्णबहादुर खड्काको नीति प्रतिवेदन, अर्का महामन्त्री विश्वप्रकाश शर्माको राजनीतिक प्रतिवेदन, प्रवक्ता प्रकाशशरण महतले पेस गरेको आर्थिक प्रतिवेदन र श्याम घिमिरेले पेस गरेको आर्थिक लेखापरीक्षण प्रतिवेदन सर्वसम्मत पारित गर्दै सम्पन्न भयो। केन्द्रीय समितिको अबको बैठकले परिमार्जनसहित सबै प्रस्तावलाई अन्तिमरूप दिने प्रचार विभाग प्रमुख मीन विश्वकर्माले जानकारी दिए। महासमिति बैठक मुख्य गरी अबको निर्वाचनमा गठबन्धन गर्ने कि नगर्ने भन्ने बहसमा केन्द्रित भएको थियो। संस्थापन पक्षको असहमतिबीच महामन्त्री थापाले उक्त प्रस्ताव बैठकमा पेस गरेका थिए। नेपाली कांग्रेस यस महासमिति बैठकबाट पार्टीका सदस्यहरू शुभेच्छुक तथा समर्थकलाई पूर्ण विश्वास दिलाउँदै दृढ संकल्प गर्छ, हामी भविष्यमा हुने आवधिक निर्वाचनहरू आफ्नै ताकतमा एक्लै लड्ने छौं। र, हाम्रो मतदातालाई नेपाली कांग्रेसको चुनाव चिह्न रूख मा नै मत हाल्न पाउने अवस्था सुनिश्चित गर्ने छौं, महामन्त्री थापाको संगठानिक प्रस्तावमा छ। यद्यपि, पार्टी सभापति शेरबहादुर देउवा निकट नेताहरूले अहिले नै गठबन्धनबारे निर्णय गर्न नहुने मत छलफलमा राखेका थिए। तर, शेखर कोइराला, महामन्त्री थापालगायत संस्थापन इतर पक्षीय नेताहरूले अबको चुनावमा गठबन्धन गर्न नहुने मत राखेका थिए। महामन्त्री थापाको प्रस्तावमा संविधानको रक्षाका लागि नेपाली कांग्रेसले निर्वाचन अगाडि गठबन्धनको नेतृत्व गर्नुपयो भन्ने उल्लेख छ। गत निर्वाचनमा कांग्रेसले पाँच वर्षका लागि गठबन्धनसहित मत मागेकाले यो अवधिसम्म जनतासँगको बाचा र अन्य साँझेदार दलहरूसँगको सम्झौताबमोजिम राजनीतिक इमानदारी प्रदर्शन गर्नुपर्ने महामन्त्री थापाको प्रस्तावमा छ। हाम्रो आफ्नै संगठनलाई थप ऊर्जाशील बनाउँदै आमजनताको मत र विश्वास बढाएर नेपाली कांग्रेसले एक्लै बहुमत ल्याउन सक्ने पार्टीका रूपमा पुनःस्थापित गर्ने छौं, थापाले उल्लेख गरेका छन्। बैठकमा सभापति शेरबहादुर देउवा पक्षका कतिपय महासमिति सदस्यले गठबन्धन रणनीति विषय भएको तर्क गरेका थिए। त्यसैले अहिले नै निर्णय गर्न नहुने बताएका थिए। तैपनि उक्त प्रस्ताव सर्वसम्मतले पारित भएको हो। महामन्त्री गगन थापाले निर्णायार्थ पेस गर्दा कसैले विरोध गरेका थिएनन्। महासमिति सदस्यहरूले ताली बजाएर पारित गरेका थिए। अर्का महामन्त्रीको समसामयिक राजनीतिक प्रस्तावमा समावेश गरिएको विषय व्यवस्थामा परिमार्जन, अवस्थामा रूपान्तरण भन्ने शीर्षकमा रहेको व्यक्ति बहिर्गमनको पद्घति भन्ने शीर्षकमा रहेको पार्टीको केन्द्रीय या जिल्ला समितिको सभापति पदमा दुईपटक मात्र जिम्मेवारी सम्हाल्न पाउने प्रावधान नेपाली कांग्रेसले सुरु गरेर कार्यान्वयनमा लगिसकेको छ। यसकै अर्को प्रतिरूप अब मुलुकको शासन प्रणालीमा अवलम्बन गर्न जरुरी छ। राष्ट्रपति, प्रधानमन्त्री, मन्त्री र सांसदको कार्यकाललाई १, २, ३, ४ को सिद्घान्तले बाँध्ने पद्घतिको प्रस्ताव गर्छ। राष्ट्रपति पदको शपथ ग्रहण केवल एकपटक, प्रधानमन्त्री बढीमा दुईपटक, मन्त्री तीन र सांसदको शपथ अधिकतम चारपटक। भन्ने प्रस्ताव महासमिति बैठकबाट पारित भएको छ। पार्टी सभापति शेरबहादुर देउवाले भने बैठकमा प्राप्त सुझावको आधारमा आगामी केन्द्रीय समितिको बैठकले प्रतिवेदनहरू परिमार्जन गर्ने बताए। देउवाले समापन समारोहमा बोल्दै भने, यहाँ पास भएका प्रतिवेदनलाई केन्द्रीय समितिको बैठकले पास गर्ने छ। देउवाले कांग्रेसको नीति कार्यक्रम व्यवहार समयसापेक्ष दूरदर्शी र जिम्मेवार रहने हुँदा अनुकूल अथवा प्रतिकूल अवस्थामा भए पनि कांग्रेसले जिम्मेवारीपूर्वक काम गरिरहेको बताए। उपसभापति पूर्णबहादुर खड्काले कांग्रेसले ठूला परिवर्तन र क्रान्ति मध्यमार्गी पार्टीको रूपमा सधैं उभ्याएकोले कांग्रेस दायाँबायाँ कतै नझुकी देशको हितका एजेन्डामा भूमिका निभाउन कांग्रेसलाई फेरि इतिहासले जिम्मा दिएको बताए। उनले अहिले सरकारमा सहभागी भएका कांग्रेसका साथीहरूले शिर झुकाउने काम नगरेको उल्लेख गर्दै भने, ९ जना साथी हामी सरकारमा छौं। हामी ९ जनाले पार्टीले शिर झुकाउनुपर्ने गलत काम केही गरेका छैनौं। हामीले कमजोरी सच्चाउने प्रयास गर्दै भ्रष्टाचार नियन्त्रणमा लागेका छौं। अर्का उपसभापति धनराज गुरुङले पार्टीसँग गर्ने काम धेरै भएकाले अहिले गठबन्धन गर्ने कि नगर्ने झगडा गरेर बस्ने बेला नभएको बताए। यति महत्वपूर्ण समयमा झगडा गरेर बस्ने बेला होइन। भ्रष्टाचार निमिट्यान्न पार्न लागौं। सम्पत्तिको छानबिन गरौं भनेर मैले भन्दै आएको छु। महामन्त्री थापाले कांग्रेसले सबै वर्ग क्षेत्रलाई सम्हालेर लैजाने पार्टी कांग्रेस भएको बताए। अहिले सरकारमा छौं। यो मौकामा राम्रोसँग काम गरौं, थापाले भने, काम नगर्ने मन्त्रीलाई घर पठाऊँ। सरकारमा बसेको बेला आफ्नो क्षमता पनि देखाआंै। महामन्त्री थापाले भने, १२ लाख नयाँ कार्यकर्ता थप गरेर संगठन सशक्त बनाएर जाऊँ। पार्टी संगठन बलियो बनाऔं। अनि त्यसपछि हामी कसैको सहारामा हिँड्नु पर्दैन। पार्टी धेरै सशक्त हुन्छ। सतहका कार्यकर्तासँग सदैव हामीलाई दिएको जिम्मेवारी हामी पूरा गर्छौं। देश बन्दैन हुँदैन भन्ने भाष्य परिवर्तन गर्ने जिम्मेवारी हाम्रो हो। महामन्त्री विश्वप्रकाश शर्माले महासमितिको बैठकमा गठबन्धनको चर्चा जति धेरै भए पनि कांग्रेसभित्र देशको स्थिति परिस्थिति सँगै धेरै विषयमा छलफल भएको बताए। गठबन्धनका गर्ने नगर्ने विषयले मात्रै प्राथमिकता पाएको जस्तो बाहिर देखिए पनि बैठकमा त्यस्तो नभएको शर्माले दाबी गरे। त्यो विषयका अलावा धेरै महत्वपूर्ण विषयमा छलफल भयो। खुला छलफल भयो। देशको स्थितिका बारे छलफल भए। गुनासोहरू पोखिए। असन्तुष्टिहरू पोखिए, शर्माले भने। शर्माले पार्टी रूपान्तरणका लागि प्राइमरी इलेक्सन २०८४ सालबाट नै सुरु हुने बताए। महामन्त्री शर्माले भने, कुनै पनि तहमा उम्मेदवार उठाउँदा त्यही भूगोलमा रहेका साथीहरूको भावनाअनुसार त्यहीका साथीहरूले छनोट गर्न पाउने प्राइमरीको पद्धतिबमोजिम त्यसलाई पाइलेट प्रोजेक्टका रूपमा लिएर जाने निर्णय गरेका छौं। महासमिति बैठकमा उभिएर कांग्रेस संकल्प गरिरहेको छ। व्यवस्थामा परिमार्जन गर्छौं। अवस्थामा रुपान्तरण गर्छौं, शर्माले भने। पार्टी प्रवक्ता एवं अर्थमन्त्री डा प्रकाशशरण महतले पाटीभित्र एक अर्काको आलोचना नगरेर विपक्षको आलोचना गर्न सुझाव दिए। कस्तो खाले बदमासी गरिरहेका छन्। कस्तो खाले प्रवृत्ति देखाइरहेका छन् ? त्यतातिर आलोचना र विरोध गर्न उनले सुझाव दिए। गठबन्धन गर्नै नपर्ने गरी संगठन निर्माणमा लाग्न नेता कार्यकर्तालाई आग्रह गरे। गठबन्धन गर्ने नगर्ने कुराहरू आइरहेको बताउँदै उनले भने, गठबन्धन गर्नै पर्ने गरी संगठन निर्माण गरौं। गठबन्धन गर्नै नपरोस् भनी संगठन निर्माण गरौं न कि अहिले के गर्ने कसो गर्ने भन्ने विषयमा धेरै अलमल गर्नुपर्ने आवश्यकता छैन। महासमितिको समापनमा सहमहामन्त्री बद्री पाण्डेले कांग्रेस निराशाबाट आशाको उज्यालो छर्ने पार्टी भएको भन्दै सबैलाई एउटै छहारीभित्र राखेर आशाको सञ्चार गर्न सक्नुपर्ने बताए। उनले भने, अर्को वर्ष महासमिति बैठक गर्दा शक्तिशाली पार्टी हो भनेर उत्साह ल्याउने गरी सबै संगठन निर्माणमा लागौं। सहमहामन्त्री किशोर सिंह राठोरले गठबन्धनको विषय अहिले नै एजेन्डा बन्न आवश्यक नभएको बताए। यो ४ वर्षपछि निकाल्ने विषय हो, उनले भने, यसैमा रुमल्लिनु आवश्यक थिएन। हामी यो पार्टीलाई एक्लै लड्ने र जित्ने बनाउन विविध एजेन्डा यहाँ उठाएर काम गर्न सक्थ्यौं। कांग्रेस पार्टी एक्लै लड्दा पनि बहुमत ल्याउँदै आएको हो। आज गठबन्धन हुँदा पनि यो अवस्थामा पुगेको छ। त्यसैले गठबन्धनको विषयमा अहिले गलफत गर्ने समय हैन। सहमहामन्त्री भिष्मराज आङदाम्बेले नविन उचाईमा पुयाउने कांग्रेस बनाउन सबै एक जुट भएर लैजान आवश्यक रहेको बताए। अर्का सहमहामन्त्री महालक्ष्मी डिना उपाध्यायले महिला विभेद र महिला सहभागिता सँगै पार्टीको चिन्ताको विषयले महासमितिको बैठकमा स्थान पाएको बताइन्। रूखमा भोट हाल्न नपाएको विषय उठ्यो तर रूखमा भोट हाल्न पाउँदा पनि नहाल्ने क्रियाशील सदस्यहरूलाई पनि मेरो यो प्रश्न छ किन भोट हाल्नुभएन ? उनको भनाइ थियो। यस्तै, समापनमा केन्द्रीय सदस्य डा शेखर कोइरालाले इतिहासलाई सम्मान गर्दै कांग्रेस एक ढिका भएर लाग्नुपर्ने बताए। एकातिर इतिहासप्रतिको जिम्मेवारी अर्कोतिर वर्तमान पुस्ताको समस्या सम्बोधन गर्दै भावी पुस्तालाई पार्टी विचार, मूल्य र आदर्शसँग अवगत गराउने सोच नै कांग्रेस भावना हो, बीपी विचार हो, कोइरालाले भने। पार्टीको गुमेको मूल्य, पद्धति, विचार र आदर्शलाई पुनस्र्थापित गर्न पार्टी एकताबद्ध हुँदै अगाडि बढ्नुको विकल्प नभएको कोइरालाले बताए। कांग्रेस युवा नेता भूपेन्द्रजंग शाहिले महासमितिको बैठक धेरै पछि आयोजना गर्नु र शान्तिपूर्वक सम्पन्न गर्नु नै उपलब्धि भएको बताए। महासमितिले आमनागरिकका जल्दाबल्दा समस्याका विषयमा स्पष्ट सन्देश दिन यो बैठक चुक्यो। यो बैठकले जनताले भोगिरहेका समस्या, पार्टी आमूल रूपान्तरणको खाका, पार्टी एकताको सन्देश र आमरूपमा नया ऊर्जा उत्साह दिन सकेन। पार्टीका प्रचार विभाग प्रमुख विश्वकर्माले महासमिति बैठकले शान्ति प्रक्रियाका बाँकी काम, संक्रमणकालीन न्यायका विषय चाँडै टुंग्याउने प्रतिबद्धता जाहेर गरेको बताए। महासमिति बैठकले १२ बुँदे निष्कर्ष निकालेको छ। जसअनुसार कांग्रेसको महत्वपूर्ण उपस्थितिसहित निर्माण भएको गठबन्धनलाई निरन्तरता दिई वर्तमान सरकारमार्फत भ्रष्टाचार, बेथिति र विसंगतिका विरुद्ध वैधानिक रूपमै अभियान सञ्चालन गरी सुशासन र राष्ट्रिय सदाचार पद्धति स्थापित गर्न सम्पूर्ण रूपले कृतसंकल्पित रहने अठोट गरिएको छ। यस्तै, अर्थतन्त्रमा देखिएका विविध समस्या र चुनौतीहरूलाई समाधान गर्ने जिम्मेवारी बोध गर्दै अगाडि बढ्ने पनि बताएको छ। मुलुकमा विद्यमान सबैखाले सामाजिक एवं जातीय क्षेत्रीय तथा लैंगिक विभेद र हिंसाविरुद्ध कार्यक्रमिक अभियान सञ्चालन गर्ने १२ बुँदे निष्कर्षमा छ। तीनै तहका सरकार सञ्चालनमा देखिएका समस्याहरूलाई समाधानका लागि नेतृत्वदायी भूमिका प्रतिखबरदारी गरिने पनि महासमितिको निर्णय छ। यस्तै, किसान, सहकारी बचतकर्ता, मिटरब्याज र लघुवित्त पीडितहरूले भोग्दै आएका पीडालाई अविलम्ब समाधान गरी पीडितलाई न्याय दिलाउन सरकारको गम्भीर ध्यानाकर्षण गराउने प्रतिबद्घता कांग्रेसले गरेको छ।"
१४४ वर्षपछि कोटीहोम,"अछाम : अछामको वैद्यनाथ धाममा १४४ वर्षपछि कोटीहोम महायज्ञ आयोजना गरिएको हो। कोटीहोम महायज्ञ साँफेबगर नगरपालिका१ मा रहेको वैद्यनाथ मन्दिरमा फागुन १० गतेदेखि २५ गते शिवरात्रीसम्म सञ्चालन हुनेछ। पौराणिक, धार्मिक, ऐतिहासिक, सांस्कृतिक र पर्यटकीय दृष्टिकोणले महत्वपूर्ण वैद्यनाथ धाममा ६६ वर्षमा गरिने लक्षहोमसहितको अर्धकुम्भ मेला, १२१२ वर्षमा गरिने महालक्ष्यहोमसहितको कुम्भमेला र १४४ वर्षमा गरिने कोटिहोम महायज्ञसहित महाकुम्भ मेलाको परम्परालाई कायम राख्न तयारी थालिएको मुलआयोजक समितिले जनाएको छ। राष्ट्रपति रामचन्द्र पौडेलले वैद्यनाथ धामको समग्र विकासका लागि विस्तृत अध्ययन गरी गुरुयोजना तयार पारेर पूर्वाधार निर्माण गर्नुपर्ने बताएका छन्। अल्प, मध्य र दीर्घकालीन रूपमा छुट्याएर पूर्वाधार निर्माण गरिनुपर्नेमा उनको जोड थियो। अछामको वैद्यनाथ धाममा बिहीबारबाट सुरु भएको कोटीहोम महायज्ञको उद्घाटन गर्न पुगेका राष्ट्रपति पौडेलले चार धाममध्येको एक वैद्यनाथ धामको महत्व र महिमाका विषयमा स्कन्द पुराण मानसखण्डमा उल्लेख भएको बताए।उनले बैद्यनाथ तथा ज्वाला क्षेत्रको दर्शन गर्दा सयौंगुणा बढी पुण्य प्राप्त हुने जनविश्वास रहेको बताए। वैद्यनाथ धामजस्ता ऐतिहासिक तथा धार्मिक क्षेत्रको संरक्षरणका लागि तिनै तहका सरकारले आफ्नो नीति तथा कार्यक्रम र बजेटमा समावेश गर्नुपर्नेमा जोड दिए। सुदूूरपश्चिम देवालयहरू, देवी देवताको बास भएको पुण्यभूमि हो। यहाँ बडिमालिका, खप्तड, वैद्यनाथ, उग्रतारा, शैलेश्वरी जस्ता धामहरू छन्। म आज अछाम आउन पाएर धन्य भएको छु, राष्ट्रपति पौडेलले भने। उनले सुदूरपश्चिम ऋषिमुनिहरूले तपस्या गरेको तपोभूमि, पवित्रस्थल, कला संस्कृतिले भरिपूर्ण रहेको प्रदेश भएको बताए। पर्यटनको सुरुवात तीर्थाटनबाट भएको भन्दै नेपालमा पछिल्लो समय धार्मिक यात्रासँगै पर्यटनको विकास भएको बताए। वैद्यनाथलाई थप आकर्षणको केन्द्र बनाएर पर्यटकीय गन्तव्यकारूपमा स्थापित गर्नसके लाखांै पर्यटकहरू भित्रिने र आर्थिक आम्दानी हुनेमा राष्ट्रपति पौडेलले जोड दिए। उनले भने, यसरी धार्मिक रूपमा पर्यटकहरू आए आम्दानीको स्रोत पनि बढ्छ, कमाउनकै लागि विदेश जानुपर्ने बाध्यताको पनि अन्त्य हुन्छ। पवित्र तीर्थस्थल वैद्यनाथ धामको धार्मिक, सांस्कृतिक एवम् पर्यटकीय महत्वको प्रचार प्रसार, बैदिक सनातन धर्म संस्कृतिको संरक्षण सम्बद्र्धनका लागि कोटीहोम सञ्चालन गरिएको मूल आयोजक समितिका संयोजक तथा प्रतिनिधिसभा सदस्य शेरबहादुर कुँवरले बताए। कोटीहोम सम्पन्न गर्नका लागि डेढ करोड रकम खर्च हुने अनुमान गरिएको कुँवरले बताए। १४४ वर्ष अर्थात् डेढ शताब्दी आफैंमा एक इतिहास भएको भन्दै कुँवरले कोटिहोम गर्ने र देख्न पाउने अहिलेका पुस्ताका भाग्यमानी भएको बताए। वैद्यनाथ धामको ऐतिहासिक कुराहरू उजागर गर्न नयाँ पुस्तालाई जानकारी दिने उद्देश्यले महत्वपूर्ण सन्देश दिन नेपालका प्रख्यात जगत गुरुदेखि विभिन्न धार्मिक व्यक्तित्वहरूलाई आमन्त्रण गरिएको मूलआयोजक समितिका वरिष्ठ उपाध्यक्ष भरत कुमार स्वाँरले बताए।"
एमाले कैलाली अधिवेशनको छैटौ दिन : जिल्ला नेतृत्व छान्न मतदान जारी,"सुखड : नेकपा एमाले कैलालीको सुखडमा भइरहेको जिल्ला अधिवेशनमा केही बेरअघिदेखि मतदान सुरु भएको छ । छैटौं दिनमा मतदान सुरु भएको हो । निर्वाचन समितिले तीन पटक निर्वाचन तालिका संसोधन गरेको थियो । शु्क्रबार बिहान साढे ८ बजेबाट मतदान सुरु भएको हो । सुखडको घोडाघोडी क्याम्पस परिषर बाहिर प्रतिनिधिहरु लाइन लागेका छन्। एमालेको कैलाली जिल्ला नेतृत्वका लागि तीन वटा प्यानल चुनावी मैदानमा छन्। निर्वाचन कार्यालयले प्रकाशित गरेको उमेदवारको नामावली अनुसार कार्यबाहक अध्यक्ष दुर्गा प्रसाद जोशी, बर्तमान सचिव डेजी पाण्डेय र यज्ञराज ढुंगानाबीच प्रतिस्पर्धा हुने भएको हो । कमलसिंह रानाले पनि अध्यक्षमा उम्मेदवारी दिएका थिए । तर, पछि उनले फिर्ता लिए । उपाध्यक्ष पदमा ६ जनाको उम्मेदवारी रहेको छ । गजेन्द्र स्वार, दलबहादुर विष्ट, मदन ओझा, वीरेन्द्र बहादुर रावल, विष्णु बहादुर चौधरी, लोकेन्द्र शाहीले उपाध्यक्षका लागि उमेदवारी दिएका छन् । स चिवमा विष्णुकुमार चन्द, दानबहादुर विश्वकर्मा र ममता प्रसाद चौधरी गरी तीन जनाले उमेदवारी दिएका छन्। चन्द यज्ञराज ढुंगाना प्यानल, विश्वकर्मा जोशी प्यानल र चौधरी पाण्डेय प्यानलका सचिव हुन्। उपसचिवमा राजु गुरुङ, किशोर शाह, चूडामणि भट्ट, मदन रेग्मी, नृप थ्यायत खड्का, चक्र बहादुर विष्ट, भुवन रिजालको उमेदवारी परेको छ । त्यस्तै महिला उपसचिवमा रत्ना कुवर जोशी, , अम्बिका विष्ट मल्ल, गंगा कुमारी चौधरी, शान्ति देवी सिंह र गीता चौधरी रहेका छन् ।"
कसरी रोक्न सकिन्छ युवा पलायन ?,"माओवादीले २०५२ सालदेखि चलाएको सशस्त्र द्वन्द्वका कारण मुलुक अशान्त बन्दा १० वर्षसम्म पढाइ र रोजगारीको वातावरण बनेन। जसकारण त्यसबेला युवाहरू बिदेसिनुलाई स्वाभाविक नै मानिएको थियो। २०६२०६३ को राजनीतिक परिवर्तनसँगै माओवादी विद्रोह समाप्त भयो। गणतन्त्र, धर्मनिरपेक्षता र संघात्मक राज्य व्यवस्थासहितको शासन प्रणाली स्थापना भएको छ। मुलुकमा राजनीतिक दलहरूले दाबी गरेको लोकप्रिय पद्धति स्थापना भए पनि बाहिर गएका युवा स्वदेश फर्कनुको सट्टा केही वर्षदेखि अझ तीव्र रूपमा बिदेसिने क्रम बढेर गएको छ। १६ लाखभन्दा बढी नेपाली गत वर्ष मात्र बाहिरिए। जसमध्ये केही स्थायी रूपमा नै विदेशमा बस्ने गरी गए। केही रोजगारीका लागि बाहिरिए भने कोही अध्ययनका लागि। अनौपचारिक स्रोतका अनुसार साढे तीन लाखभन्दा बढी नफर्किने गरी पलायन भएको बुझिएको छ। तीव्र रूपमा बिदेसिने युवाका कारण नेपालमा उच्च शिक्षा पढ्ने विद्यार्थीको संख्यासमेत अस्वाभाविक रूपमा घट्न पुगेको छ। नेपालमा हरेक विषयका विश्वविद्यालय छन्। अझ प्राविधिक शिक्षा पढाइ हुने विश्वविद्यालयसमेत पर्याप्त छन्। तापनि पढ्ने बहानामा युवाहरू विदेश गइरहेका छन्। जसकारण सीमित सञ्चिति रहेको विदेशी मुद्रासमेत ठूलो मात्रामा लगिरहेका छन्। युवाहरूको अस्वाभाविक पलायनले यहाँका विश्वविद्यालयमा तोकिएको कोटामा विद्यार्थी अपर्याप्त हुन थालेका छन्। कतिपय संकाय बन्द गर्नुपर्ने अवस्था सिर्जना हुन पुगेको छ। तर, सरकार प्रत्येक प्रदेशमा विश्वविद्यालय भन्दै संख्या थपिरहेको छ। राज्य युवा विद्यार्थीलाई स्वदेशमै बस्ने र रोजगारी दिलाउने वातावरण बनाउन असफल सिद्ध भएको छ। हरेक वर्ष यति ठूलो संख्यामा युवा पलायनले प्रश्न उब्जाएको छ कि के नेपालमा युवाको भविष्य अनिश्चित बनेको हो ? यहाँ भविष्य सुरक्षित नदेखेकै कारण बाहिरिएका हुन् त ? हरेक अभिभावकलाई आफ्ना सन्ततिले १२ कक्षा उत्तीर्ण गर्नासाथ कुन मुलुक पठाउने भन्ने चिन्ताले सताउन थालेको छ। अधिकांश युवा अब देशमा केही छैन र यहाँ बस्नु भनेको भविष्य बिगार्नु हो भन्ने निष्कर्षमा पुगिरहेका छन्। तर सरकार बेखबर जस्तै छ। सरकार रेमिट्यान्स आप्रवाहको मात्र हिसाब गरेर आफ्नो सफलताको गाथा सुनाइरहेको छ। पछिल्लो राजनीतिक परिवर्तन भएको डेढ दशक नाघिसकेको छ। यो अवधिमा नयाँ राजनीतिक प्रणालीअनुसार दुई निर्वाचनसमेत भइसकेका छन्। २०७२ सालमा नयाँ संविधान बनेपछि मुलुक संघीय राज्य प्रणालीअन्तर्गत सञ्चालनमा छ। एकातिर ७ सय ५३ स्थानीय तह छन्। अर्काेतिर ७ प्रदेश र केन्द्रमा संघीय संसदसहित ८ संसद् र आठवटै सरकार छन्। आठ संसद्का सदस्यको संख्या ८ सय ८४ जना रहने व्यवस्था छ। सानो मुलुकमा यति ठूलो र गरुंगो प्रशासनिक संरचनाको स्थापनाले वैदेशिक ऋणसमेत लिएर बनाइने बजेटको अधिकांश हिस्सा प्रशासनिक खर्चमा सकिने गरेको छ। त्यसमा पनि प्रत्येक प्रदेशमा बनाइएका समिति, आयोग प्रशासनिक खर्च बढाउने ठाउँ बनेका छन्। सानो मुलुक र तीन तहमा व्यवस्था गरिएको कार्यकारिणी अधिकारले अधिकार क्षेत्रमा ओभरल्याप भएको छ। अधिकारको द्वन्द्वसमेत सुरु भएको छ। नितान्त कार्यकर्ता व्यवस्थापन गर्ने हेतुले बनाइएका प्रदेशरूपी प्रशासनिक संरचनाले गर्दा अत्यावश्यक क्षेत्रमा बजेट पर्याप्त हुन सकेको छैन। बोझिलो प्रशासनिक संरचनाकै कारण २०४६ सालमा २९ अर्ब ऋण रहेकामा अहिले २४ खर्ब पुगेको छ। यति धेरै विदेशी ऋण नेपालीको टाउकोमा भए पनि विकासका संरचनाको स्थापना हुन सकेनन्। उद्योग स्थापना र रोजगारीका अवसर खोल्न राज्य सञ्चालकहरू असफल सावित भएका छन्। नयाँ उद्योगको स्थापना हुन सकेको छैन। बरु भएका पनि बन्द गर्नुपर्ने अवस्था बनिरहेको छ। विगतमा ९३ प्रतिशत कृषिमा निर्भर भएको देशमा २५ देखि ३० प्रतिशत जमिन मात्र आवाद हुने गरेको छ। अधिकांश जमिन बाँझो भए पनि कृषि क्षेत्रमा आधुनिकीकरण, पर्यटन क्षेत्रको स्तरोन्नति गर्दै रोजगारीको पर्याप्त अवसर सिर्जना गर्न राज्य सञ्चालकहरू असफल छन्। बरु, राजनीतिक पार्टीका नेताहरू प्रत्येकजसो भ्रष्टाचार काण्डमा मुछिएका छन्। उल्लेखित क्षेत्रमा योजनाबद्ध रूपमा विकास गर्ने हो भने नेपालीहरू रोजगारीका लागि भन्दै बिदेसिने अवस्था अवश्य आउने थिएन। अहिले न सुशासन छ, न त भ्रष्टाचारमुक्त शासन। जसले गर्दा जनतामा दिनानुदिन आक्रोश र निराशा बढेर गएको छ। भ्रष्टाचारका ठूलाठूला काण्ड उजागर भइरहे पनि ठूला भ्रष्टहरू कानुनको दायरामा आउने अवस्था छैन। भ्रष्टहरू कोहीलाई नीतिगत निर्णयको नाउँमा त कसैलाई कुनै न कुनै बहानामा उन्मुक्ति दिने कार्यले विश्वस्तरमा नै नेपालको छवि दिनानुदिन धुमिल हुन पुगेको छ। यद्यपि केही वर्षअघि फैलिएको महामारीले नेपाल मात्र होइन, विश्वभरको अर्थतन्त्रमा आघात पुगेको छ। युक्रेनरसिया युद्ध र इजरायलहमास युद्धले विश्वभरको आर्थिक क्षेत्रमा असर पुगेको छ। त्यति हुँदाहुँदै पनि देशप्रति जिम्मेवार र आर्थिक अनुशासनमा रहने नेता भएको खण्डमा यस्ता समस्यासमेत गौण बन्छन् भन्ने उदाहरण भारत र चीनले सिद्ध गरिरहेका छन्। तसर्थ राज्य सञ्चालकले कृषिको आधुनिकीकरण, पर्यटन क्षेत्रको विकासको लागि पूर्वाधार निर्माण र भारत र चीनजस्ता ठूला छिमेकी बजारलाई दृष्टिगत गरी संयुक्त लगानीका उद्योगहरूको स्थापना गर्ने हो भने नेपाली युवाहरू निराश हुँदै विदेश जानुपर्ने छैन। राज्य सञ्चालकहरूले गम्भीर रूपमा सोचून्।"
दलहरू सिद्धान्तच्युत हुनुहुँदैन,"राजनीतिक दलका शीर्ष नेतृत्व यथास्थितिवादी हुन् भन्ने छाप जनतामा परेको छ। शीर्ष नेतृत्वप्रति जनता आशावादी छैनन्। शीर्ष नेतृत्वले नयाँ पुस्तालाई वातावरण बनाइदिनुपर्छ। नयाँ पुस्ताले पनि आफ्नो मात्र बखान गरेर हुँदैन। परिवर्तनका लागि तयार हुनुपर्छ। जवाफदेही हुनुपर्छ। प्रतिद्वन्द्व स्वाभाविक अलोकतान्त्रिक पार्टीभित्र मात्र बहस हुँदैन। लोकतान्त्रिक दलभित्र नेताहरूबीच प्रतिद्वन्द्वात्मक लडाइँ हुनु स्वाभाविक हो। नीति, सिद्धान्तका विषयमा पार्टीभित्र छलफल हुनु राम्रो हो। प्रतिस्पर्धा पनि स्वस्थ हुनुपर्छ। तर, पार्र्र्टीलाई अहित हुने गरी वा पार्टी विभाजन नै हुने खालको काम गर्नुहुँदैन। सिद्धान्तमा अडिग लोकतान्त्रिक शासन प्रणालीमा पार्टीभित्र र अन्य पार्टीबीच प्रतिस्पर्धा राम्रो पक्ष हो। यो लोकतन्त्रका लागि पनि राम्रो मानिन्छ। अहिले नेपाली कांग्रेसभित्र जुन बहस भइरहेको छ, त्यो राम्रो हो। प्रगतिशील र जनमुखी हुनुपर्ने विषय उठेको छ भने त्यो झन् राम्रो हुन्छ। पार्टीको आधारभूत सिद्धान्त के हो ? त्यसमा नेताहरू अडिग हुन सक्नुपर्छ। लरबरिनु हुँदैन। उपलब्धिको रक्षा जनआन्दोलनबाट प्राप्त उपलब्धिको रक्षा हुनुपर्छ। जनताले निर्णय गरिसकेका उपलब्धिहरूको प्रतिस्थापन गर्ने बहस कल्याणकारी होइन। बहसका क्रममा कोही प्रतिगमनतिर जाउँ भनेर उकास्ने पनि हुन्छ। कांग्रेसमा पनि संविधान संशोधन गरी हिन्दू राष्ट्रका लागि कुरा उठ्न थालेको छ। यी कुराहरू प्रगतिशील पनि होइनन् र पार्टीलाई पनि हित गर्दैन। पार्टीलाई कसरी अगाडि बढाउने र सशक्त पार्ने विषयमा हुने बहस सकारात्मक हुन्छ। चुनावी रणनीति र चुनावी गठबन्धन गर्नेनगर्ने विषयमा बहस हुनु स्वाभाविक हो। (प्राडा लोकराज बराल, राजनीतिक विश्लेषक हुन्।)"
सामाजिक सञ्जालबाट महिलाको चरित्रहत्या गर्ने पक्राउ,"काठमाडौं : सामाजिक सञ्जालबाट महिलाको चरित्रहत्या गरेको अभियोगमा प्रहरीले एक जनालाई पक्राउ गरेको छ । नुवाकोट शिवपुरी गाउँपालिका४का २७ वर्षीय किरण थापालाई पक्राउ गरिएको हो । अभियुक्तले ती महिलासँग सुसम्बन्ध रहेका बेला खिचिएका अन्तरङ्ग तस्बिर र भिडियो निजसँग सम्बन्ध बिग्रिएपछि सामाजिक सञ्जाल फेसबुक म्यासेन्जरबाट महिलाका परिवारलाई पठाएर चरित्रहत्या गरेका केन्द्रीय प्रहरी समाचारकक्षले जनाएको छ । प्रहरी प्रधान कार्यालय साइबर ब्युरोको टोलीले गरेको अनुसन्धान तथा प्राविधिक विश्लेषणबाट अभियुक्तले सामाजिक सञ्जालको दुरुपयोग गरेको पुष्टि भएपछि निजलाई गोङ्गबुबाट पक्राउ गरिएको जनाइएको छ । यसैबीच, सर्लाहीको नयाँरोडबाट एक क्विन्टल गाँजासहित एक जना पक्राउ परेका छन् । नवलपरासीको गैडाकोटका सूर्य परियारलाई मोटरको डिकीमा गाँजा लिएर बरहथवा गइरहेका बेला निजलाई पक्राउ गरिएको हो ।"
प्रज्ञाका रूख हचुवाका भरमा भटाभट काटिएपछि,"काठमाडौं : नेपाल प्रज्ञा प्रतिष्ठानका कुलपतिलाई सम्बोधन गरेर दिपेश गिरीले पुस २४ गते एउटा ठाडो निवेदन लेखे। त्यसलाई १०६ नम्बरमा माघ १६ गते दर्ता गरियो। त्यसमा प्रज्ञा परिसरका रूखहरूले बाहिर सडकमा अवरोध पुर्याएकाले हाँगा काट्न पाउनुपर्ने माग थियो। कुलपति भूपाल राईले काट्ने व्यवस्था मिलाइदिन तोक लगाए। अचम्म यो छ कि काट्न मात्र होइन, त्यहाँबाट आउने काठसमेत लैजान प्रज्ञाले तिनै व्यक्तिलाई अनुमति दियो। उनले हाँगा मात्र होइन, रूखै काट्न थाले। जब त्यसबारे वन र काठमाडौं महानगरमा उजुरी पर्यो, स्थितिले फरक रूप लियो। सम्बद्ध अधिकारीहरू आएर काठ काट्ने व्यक्तिलाई नियन्त्रणमा लिए र काट्न रोक लगाए। कमलादीस्थित प्रतिष्ठानको परिसरका रूखको हाँगाहरू माघ २७ गतेदेखि काट्न सुरु गरिएको थियोे। प्रतिष्ठान स्रोतका अनुसार, झन्डै १० वटा रूख काटिएको छ। कटानबाट करिब चार हजार केजी काठ निस्किएको छ। गिरीले दिएको निवेदनलाई प्रतिष्ठानको भौतिक संशाधन महाशाखा र भवन प्रमुखबाट आवश्यक प्रक्रिया मिलाउन अनुमति दिइएको पाइएको छ। निवेदन स्वीकृतपछि प्रतिष्ठानकी कर्मचारी एवं नेपाली लेखक संघकी उपाध्यक्ष सन्ध्या पहाडीले हाँगा कटान गर्न गिरीलाई फोन गरेर बोलाएकी थिइन्। रूखको हाँगा परिसर बाहिर गएर सडक अवरोध हुने भएकाले प्रतिष्ठानको नियमानुसार हाँगा काटेर लैजानका लागि निवेदन दिएको गिरीले बताए। रूखका हाँगाहरू अनुमति लिएरै काटेको हुँ, उनले भने, हाँगा त परै जाओस्। पात पनि घर लैजान पाइनँ। प्रज्ञाका अनुसार ९ जना व्यक्तिले रूखका हाँगा काटेका थिए। हाँगाको काँटछाँट गर्दा झन्डै १ लाख ४५ हजार खर्च भएको गिरीले बताए। जथाभावी हाँगा काटिएपछि काठमाडौं महानगरपालिकामा उजुरी परेको थियो। काठमाडौं महानगरपालिकाको वातावरणीय विभाग प्रमुख रविनमान श्रेष्ठले बुधबार स्थलगत अध्ययन गरेका थिए। रूखको हाँगाहरू धेरै नै काटेको पाएपछि रोक लगाएका हौं, श्रेष्ठले भने, थप काट्न रोक लगाउँदै यथावस्थामै राख्न निर्देशन दिएका छौं। जथाभावी हाँगा कटान गरिएका बारे जानकारी दिन प्रतिष्ठानलाई पत्रसमेत काटिएको उनले बताए। प्रतिष्ठानका कुलपति भूपाल राईले परिसरका रूखका हाँगा ढलेर मानवीय दुर्घटना हुने जोखिम रहेकाले कटान गर्न अनुमति दिएको बताए। हाँगा ढलेर मानवीय जोखिमको डर थियो। लत्रिएका हाँगाले धेरैलाई समस्या पारेको थियो। त्यही भएर हाँगा कटानको अनुमति दिएको हो, कुलपति राईले भने।"
"प्रतिनिधिसभा बैठक बस्दै, के छन् एजेण्डा ?","काठमाडौं : संघीय संसदअन्तरगतको प्रतिनिधिसभा बैठक बस्दैछ। बैठक बिहान ११ बजे बस्दैछ। यसअघि बिहीबारको बैठकमा उपप्रधानमन्त्री एवं गृह मन्त्री नारायणकाजी श्रेष्ठले राजनीतिक दल सम्बन्धी दोस्रो संशोधन विधेयक २०८० प्रस्तुत गर्ने कार्यसूची रहेको थियो । तर, बैठक सञ्चालनका लागि आवश्यक गणपूरक संख्या नपुगे पछि बैठक आजसम्मका लागि स्थगित भएको थियो। आजको बैठकमा सभामुख देवराज घिमिरेले प्रधानमन्त्री तथा मन्त्रिपरिषदको कार्यालयबाट प्राप्त कार्यभार तोकिएको सम्बन्धी पत्रको व्यहोरा पढेर सुनाउने संभावित कार्यसूची रहेको छ। बैठकमा कृषि सहकारी तथा प्राकृतिक स्रोत समितिका सभापति आरजु राणाले राष्ट्रिय सभामा उत्पत्ति भएको खाद्य स्वच्छता तथा गुणस्तर विधेयक सम्बन्धी समितिको प्रतिवेदन २०८० पेश गर्ने कार्यसूचीमा उल्लेख छ। यसैगरी सभामुख घिमिरेले सांसद प्रेम सुवालले राजनीतिक दलसम्बन्धी दोस्रो संशोधन विधेयक २०८० लाई प्रस्तुत गर्न अनुमति माग्ने प्रस्तावमाथि राखेको विरोधको सूचनालाई निर्णयार्थ प्रस्तुत गर्नेछन्। बैठकमा उपप्रधानमन्त्री एवं गृहमन्त्री नाश्रेष्ठले राजनीतिक दलसम्बन्धी दोस्रो संशोधन विधेयक २०८० प्रस्तुत गर्ने कार्यसूची छ। यसैगरी अर्थमन्त्री डा प्रकाशशरण महतले भन्सार विधेयक २०८० माथि विचार गरियोस् भन्ने प्रस्ताव र बैंकिङ कसुर तथा सजाय तेस्रो संशोधन विधेयक २०८० लाई दफावार छलफलका लागि सम्बन्धित समितिमा पठाइयोस् भनी प्रस्ताव प्रस्तुत गर्ने कार्यसूची रहेको संघीय संसदले जनाएको छ।"
भ्रष्टाचार नै प्रगतिको बाधक,"नेपालले विगतमा राजनीतिक अस्थिरता, भ्रष्टाचार र सुशासनका मुद्दाबाट जनताको असन्तुष्टिको अनुभव गरेको छ। देशले सामाजिक कार्यकर्ता र नागरिक समाज संगठनहरूको नेतृत्वमा भ्रष्टाचारविरोधी आन्दोलनसहित यी मुद्दालाई सम्बोधन गर्ने उद्देश्यले विभिन्न राजनीतिक आन्दोलन र विरोध देखेको छ। पछिल्ला वर्षहरूमा सरकारको कार्यसम्पादन, संवैधानिक चासो, सामाजिक आर्थिक गुनासालगायत विभिन्न विषयमा आन्दोलन र प्रदर्शन भएका छन्। यी विरोध अन्य देशमा देखिएजस्तै भ्रष्ट राजनीतिज्ञविरुद्ध एकताबद्ध भएर जनता सडकमा उत्रने सम्भावना देखिन थालेका छन्। हालैका वर्षहरूमा बारम्बार सरकार परिवर्तन भएका छन्। राजनीतिक अस्थिरता देखिएको छ। धेरै प्रधानमन्त्री र गठबन्धन सरकार बनेका छन्। जसले शासन, नीतिको निरन्तरता र दीर्घकालीन योजनामा चुनौती निम्त्याएको छ। विसं २०७२ सालमा जारी संविधानलाई लिएर निरन्तर बहस र विवाद भइरहेका छन्। विभिन्न राजनीतिक दल र जातीय समूहले संविधानको संघीयता, प्रतिनिधित्व र अल्पसंख्यक अधिकारसम्बन्धी प्रावधानबारे चासो व्यक्त गरेका छन्। यी मुद्दा सम्बोधन गर्न संविधान संशोधनको आह्वानले राजनीतिक तनाव र गतिरोध निम्त्याएको छ। नेपाल बहुजातीय र बहुसांस्कृतिक समाज भएको विविधतायुक्त देश हो। यद्यपि समावेशिताका मुद्दामा विशेषगरी पहिचान, प्रतिनिधित्व र स्रोत बाँडफाँडका विषयमा तनाव र द्वन्द्व देखा परेका छन्। जातीयआधारित राजनीतिक आन्दोलन र शासनमा थप समावेशिता माग महŒवपूर्ण चुनौती छन्। आर्थिक विकास: नेपालले उच्च स्तरको गरिबी, बेरोजगारी र ग्रामीण क्षेत्रमा अल्पविकासलगायत विभिन्न आर्थिक चुनौतीको सामना गरिरहेको छ। देश रेमिट्यान्समा धेरै निर्भर छ। तर, कोभिड १९ महामारीले आम्दानीको यो स्रोतलाई ठूलो असर गरेको छ। पूर्वाधार विकास, रोजगारी सिर्जना र गरिबी निवारण सरकारका लागि महत्त्वपूर्ण प्राथमिकता हुन्। प्राकृतिक स्रोत व्यवस्थापन: नेपाल भौगोलिक अवस्थिति र हिमाली भूभागका कारण भूकम्प, पहिरो, बाढीलगायत प्राकृतिक प्रकोपको जोखिममा छ। देशमा लचिलोपन र दिगो विकास सुनिश्चित गर्न प्राकृतिक स्रोतहरूको प्रभावकारी व्यवस्थापन, विपद् पूर्वतयारी र जलवायु परिवर्तन अनुकूलन महत्त्वपूर्ण छ। राजनीति, कर्मचारीतन्त्र र सार्वजनिक सेवालगायत विभिन्न क्षेत्रलाई असर गर्ने भ्रष्टाचार ठूलो चुनौती बनेको छ। कमजोर प्रशासनिक संरचना, जवाफदेहिताको अभाव र संस्थागत अक्षमताले भ्रष्टाचार बढेको छ। सार्वजनिक संस्थानहरूमा पारदर्शिता, जवाफदेहिता र विश्वास प्रवद्र्धन गर्न भ्रष्टाचार नियन्त्रण र सुशासन संयन्त्रमा सुधार आवश्यक छ। विशेषगरी यातायात, ऊर्जा र खानेपानी आपूर्तिमा महŒवपूर्ण पूर्वाधार अभाव खड्किएको छ। कमजोर सडक सञ्जाल, बिजुलीको अपर्याप्त पहुँच र सफा पानीमा सीमित पहुँचले आर्थिक वृद्धि र विकासमा बाधा पुर्याउँछ। कनेक्टिभिटी सुधार गर्न, व्यापार र पर्यटन प्रवद्र्धन गर्न अनि जीवनस्तर उकास्न पूर्वाधार विकासमा लगानी महŒवपूर्ण हुन्छ। देश परिवर्तनको संघारमा उभिरहेका बेला सन्तुष्टिको समय बितिसकेको प्रस्ट हुन्छ। देश भ्रष्टाचारको गहिरो रूपमा गाँसिएको प्रणालीबाट ग्रसित छ। जसले हाम्रो समाजको संरचनालाई कमजोर बनाइराखेको छ। सार्वजनिक जीवनका हरेक पक्षमा भ्रष्टाचारको व्याप्ति, सरकारको उच्च पदस्थदेखि तल्लो तहसम्म, कुनै पनि कुना अछूतो रहन सकेको छैन। देशमा व्याप्त भ्रष्टाचारले हाम्रो प्रगतिमा बाधा मात्र नभई गरिबी, अन्याय र असमानताको चक्रलाई निरन्तरता दिएको छ। यसले जनताको सेवा र सुरक्षा गर्ने संस्थाहरूमाथिको जनविश्वासलाई घटाएको छ। जसले गर्दा जनतामा व्यापक निराशा र निराशा फैलिएको छ। सत्तामा बस्नेहरूबाट धेरै आश्वासन र आश्वासनको बाबजुद भ्रष्टाचारको मूल कारण सम्बोधन गर्न वा दोषीहरूलाई जवाफदेही बनाउन थोरै काम भएको छ। यसैबीच, जनताले दण्डहीनताको संस्कृति देखेका छन्। जहाँ भ्रष्टाचारीहरू बेलगाम रहन्छन्। र जनताले उनीहरूको कार्यको परिणाम भोग्छन्। धेरै विकासोन्मुख देशजस्तै नेपालले पनि आफ्नो अन्तर्राष्ट्रिय ऋण व्यवस्थापन र दातृ निकायमा निर्भरतासँग सम्बन्धित चुनौतीको सामना गरिरहेको छ। बाह्य ऋण वर्षौंदेखि निरन्तर बढ्दै गएको छ। देश द्विपक्षीय र बहुपक्षीय स्रोतबाट सहुलियतपूर्ण र गैरसहयोगी ऋणमा निर्भर छ। विकास आयोजनाहरूको वित्तपोषण र आर्थिक वृद्धिलाई उत्प्रेरित गर्न केही स्तरको उधारो लाभदायक हुन सक्छ भने ऋण दिगो नहुने जोखिम हुन्छ। आर्थिक वृद्धिदर, निर्यात आम्दानी, विदेशी विनिमय सञ्चिति र वित्तीय नीतिलगायत विभिन्न कारकमा आफ्नो अन्तर्राष्ट्रिय ऋण भुक्तान गर्ने क्षमता निर्भर गर्दछ। यदि ऋण भुक्तानी दायित्वहरू धेरै बोझले देशको वित्तमा दबाब दिन सक्छ। बजेट घाटा, अत्यावश्यक सेवाहरूमा कटौती र बृहत् आर्थिक अस्थिरता निम्त्याउन सक्छ। नेपाल आफ्नो विकास परियोजनाहरूको वित्तपोषण र सामाजिकआर्थिक चुनौतीहरूलाई सम्बोधन गर्न दातृनिकाय र विदेशी सहायतामा धेरै निर्भर छ। बाह्य सहायतामा अत्यधिक निर्भरताले दाताद्वारा सञ्चालित एजेन्डा, सहायतामा संलग्न सर्त र राष्ट्रिय सार्वभौमसत्ता र नीति स्वायत्ततामा सम्भावित प्रभावसहित जोखिमहरू निम्त्याउन सक्छ। बाह्य ऋण र दातृ सहायतामा निर्भरता घटाउन नेपालले कर संकलनमा सुधार, राजस्व प्रशासनमा वृद्धि, निजी क्षेत्रको लगानी प्रवद्र्धन र अवैध वित्तीय प्रवाह घटाउने जस्ता उपायहरूमार्फत घरेलु स्रोत परिचालन प्रवद्र्धनमा ध्यान दिन सक्छ। आन्तरिक स्रोत परिचालनमा वृद्धिले देशको वित्तीय स्थिति सुदृढ गर्न र बाह्य वित्तीयको निर्भरता घटाउन मद्दत गर्न सक्छ। ऋण अनुगमन, प्रतिवेदन र पारदर्शिता संयन्त्रमा सुधार गरेर आफ्नो ऋण व्यवस्थापन क्षमतालाई बलियो बनाउन सकिन्छ। प्रभावकारी ऋण व्यवस्थापन अभ्यासहरू, विवेकपूर्ण उधारो, ऋण पुनर्संरचना, र अनुकूल ऋण सर्तहरूको वार्ताले अन्तर्राष्ट्रिय ऋणसँग सम्बन्धित जोखिम कम गर्न मद्दत गर्न सक्छ। अन्तर्राष्ट्रिय ऋण र दाता एजेन्सीमा निर्भरताले नेपालका लागि चुनौतीहरू प्रस्तुत गर्न सक्छ। सक्रिय ऋण व्यवस्थापन, घरेलु स्रोत परिचालन, वित्तीय स्रोतहरूको विविधीकरण र विवेकपूर्ण वित्तीय नीतिहरूले जोखिम न्यूनीकरण र दिगो विकासलाई प्रवद्र्धन गर्न मद्दत गर्न सक्छ। नेपालको विकास लक्ष्यहरू प्राप्त गर्नका लागि बाह्य सहयोगको सदुपयोग र वित्तीय दिगोपनको बीचमा सन्तुलन कायम गर्नु महŒवपूर्ण छ। यी मुद्दाले नेपालले सामना गरिरहेका केही प्रमुख चुनौतीलाई प्रतिनिधित्व गर्दछ। तिनीहरूलाई प्रभावकारी रूपमा सम्बोधन गर्न सरकार, नागरिक समाज र अन्तर्राष्ट्रिय समुदायबाट ठोस प्रयास आवश्यक छ। यी ज्वलन्त मुद्दालाई सम्बोधन गर्न र देशमा दिगो विकास र स्थायित्व कायम गर्न निरन्तर वार्ता, सहमति निर्माण र सक्रिय उपायहरू अवलम्बन गर्न आवश्यक छन्।"
जसले लिबिया पुर्याएर ४ नेपालीलाई बन्धक बनाए,काठमाडौं : लिवियामा महिनाको दुई लाख कमाइ हुन्छ भन्दै प्रलोभन दिई लिबिया पुर्याएर ४ नेपालीलाई बन्धक बनाउने रवि प्रसाईं भन्ने शेखरनाथ प्रसाई पक्राउ परेका छन्। नेपाल प्रहरीको मानव बेचबिखन अनुसन्धान ब्युरोको टोलीले उनलाई झापाबाट नियन्त्रणमा लिएको छ। उनीहरूको गिरोहले ५ वर्षअघि विभिन्न जिल्लाका ४ जना नेपालीलाई लिविया पुर्याएर बन्धक बनाएका थिए। मानव बेचबिखन अनुसन्धान ब्युरोका सूचना अधिकारी ज्ञानबहादुर विष्टका अनुसार प्रसाई लगायतको गिरोहले २०७५ सालमा उनीहरूलाई लिबिया पुर्याएको हो। पीडितलाई लिबियामा सेक्युरिटी गार्डमा महिनाको २ लाखसम्म कमाइ हुन्छ भन्दै प्रलोभन दिएका थिए। उनीहरूले पीडितहरूबाट ४ लाखका दरले पैसा लिएका थिए। पीडितहरू दुबई पुगेपछि प्रसाईंले पाकिस्तानी मूलको सहयोगी मोहम्मद अलीलाई जिम्मा दिएका थिए। प्रहरीका अनुसार प्रसाईंले पीडितको सक्कल राहदानी र कागजातहरू जफत गरेका थिए। पीडितलाई लिबियामा सेक्युरिटी गार्डको काम नभई सोही ठाउँमा रहेको अल्मोदिना नामक पेन्टिङ कम्पनीमा मासिक १५०० अमेरिकी डलर कमाई हुने आकर्षक कामको प्रलोभन देखाई ट्युनिसिया हुँदै लिबिया पठाएका थिए। लिबियाको त्रिपोली एयरपोर्टमा प्रतिवादीहरूमध्यकै सलिम नाम गरेका एजेन्टले पीडितलाई रिसिभ गरी मिश्राता भन्ने स्थानमा रहेको पेन्ट कम्पनीको मालिकलाई बुझाएका थिए। उक्त कम्पनिमा बिना पारिश्रमिक १५ दिनसम्म पर्याप्त खाना नदिई फोहोर एवं दुर्गन्धित स्थानमा रहेको साँघुरो कोठामा बन्धक बनाई राखेर पीडितहरूलाई शारीरिक र मानसिक यातना दिएका थिए। दिनको १४ घण्टासम्म काममा लगाई आवश्यक पारिश्रमिकसमेत पीडितले पाउन सकेका थिएनन्। भारी सामानहरू ओासारपसारमा गर्ने काममा लगाएका थिए। २०७६ जेठमा पीडितको उद्धार गरिएको थियो। मानव बेचबिखन अनुसन्धान ब्युरोका सूचना अधिकारी ज्ञानबहादुर विष्टका अनुसार विष्टविरुद्ध ४ वटा मानव बेचबिखनका मुद्दा दर्ता भएका छन्। श्रम शोषण गरेको मुद्दाका फरार प्रतिवादीहरूको खोजतलास गर्ने क्रममा ब्युरोको समन्वय तथा जिप्रका झापाको सहयोगमा लुकीछिपी बसिरहेको अवस्थामा प्रसाईंलाई झापाबाट पक्राउ गरिएको हो। उनीविरुद्ध मानव बेचबिखन तथा ओसारपसार मुद्दामा सम्मानित काठमाडौंं जिल्ला अदालतबाट ५ दिनको म्याद थप भएको छ।
कोशी अस्पतालमा मेडिकल अधिकृतको भर्ना प्रक्रिया स्थगित,"विराटनगर : विराटनगरस्थित कोशी अस्पतालमा ३ जना मेडिकल अधिकृतलाई भर्ना गर्न अघि बढाइएको प्रक्रिया स्थगित गरिएको छ। स्वार्थपूर्ण र विवादास्पद हिसावले विज्ञापन गरेर आठौं तहको फरेन्सिक विज्ञ, जनरल सर्जन र माइक्रोबायोलोजिस्ट नियुक्त गर्न खोजिएको थियो।त्यसका लागि फागुन ४ गते विज्ञापन गर्दै ७ दिनको छोटो समय दिएर दरखास्त आह्वान गरिएको थियो।भर्ना प्रक्रिया स्थगित गरिएसँगै आफू निकटलाई करारमा अस्पताल भिœयाउन गरिएको चलेखल असफल भएको छ।विज्ञापन गरिएको पदमा दरखास्त लिएर अन्तर्वार्ताका भरमा ३ जनालाई सरकारी अस्पतालमा फागुन ११ गते चिकित्सक नियुक्त गर्ने तयारी भएपछि चौतर्फी विरोध भएको थियो। विकास समितिको निर्णय र विभागीय प्रमुखको राय एवं परामर्शबिना नै अन्तर्वार्तामार्फत मेडिकल अधिकृतमा सुटुक्क आफ्ना मान्छेलाई नियुक्ति दिने हिसाबले अस्पताल विकास समितिका अध्यक्ष डा फरवार्ड सिलवाल, मेडिकल सुपरिटेन्डेन्ट डा चन्द्रभाल झालगायतको मिलेमतोमा विज्ञापन गरिएको हो।अन्तर्वार्ताको मिति र समय फागुन ११ गते बिहान ११ बजेलाई तोकिएको थियो।एउटै सूचनामा ३ वटा अलगअलग विज्ञापन नम्बर राखेर शंकास्पद हिसाबले दरखास्त आह्वान गरिएपछि सरोकारवालाले विरोध जनाएका थिए। अस्पताल प्रशासनले बुधबार सूचना जारी गरेर प्राविधिक कारणले अन्तर्वार्ता तत्काललाई स्थागित गरिएको जनाएको छ।अस्पतालका मेडिकल सुपरिटेन्डेन्ट डा चन्द्रभाल झाको हस्ताक्षर रहेको सूचनामा अन्तर्वार्ताको नयाँ मिति र समय अर्को सूचना प्रकाशन गरी जानकारी गराइने उल्लेख छ।मिति २०८०११११ गते हुने भनिएको विज्ञापन नं ०७२०८०८१, ०८२०८०८१ र ०९२०८०८१ मेडिकल अधिकृत आठौं तहको अन्तर्वार्ता प्राविधिक कारणले गर्दा हाललाई स्थागित गरिएको बेहोरा अनुरोध छ।सो सम्बन्धमा अन्तर्वार्ताको नयाँ मिति र समय अर्को सूचना प्रकाशन गरी जानकारी गराइने छ, सूचनामा भनिएको छ । सञ्चार माध्यममा कोशी अस्पतालमा रोकिएन मनोमानी, चिकित्सक नियुक्त गर्न अर्को चलखेल शीर्षकमा समाचार प्रकाशन भएका थिए।समाचार सार्वजनिक भएपछि चिकित्सक, कर्मचारी तथा सरोकारवालाको विरोधसँगै मनोमानी हिसाबले गर्न लागिएको मेडिकल अधिकृतको नियुक्ति प्रक्रिया स्थगित गर्न अस्पताल प्रशासन बाध्य भएको हो।स्रोतका अनुसार सेटिङ मिलाउँदै आर्थिक चलखेल गरेर स्वार्थपूर्ण हिसाबबाट खुला प्रतिस्पर्धाबिना नै आठौं तहका चिकित्सक नियुक्त गर्न खोजिएको थियो।अस्पतालले यसअघि माघ ४ गते २१ दिनको म्याद दिँदै आठौं तहको १० जना मेडिकल अधिकृत, सातौं तहको १ जना नर्सिङ अधिकृत, पाँचौं तहको ३० जना स्टाफ नर्स, २ जना बायोमेडिकल टेक्निसियन र ७ जना फार्मेसी सहायक गरेर ५० जना कर्मचारी भर्नाका लागि दरखास्त आह्वान गरेको थियो।त्यसमध्ये मेडिकल अधिकृतमा ५८, नर्सिङ अधिकृतमा ४३, स्टाफ नर्समा ३ सय ९६, बायोमेडिकल टेक्निसियनमा ७ र फार्मेसी सहायकमा १४९ जनाको दरखास्त परेको छ । तर, भर्नाका लागि परीक्षाको अलगअलग मापदण्ड बनाउँदै अस्पतालले गरेको विज्ञापन रद्ध गर्नुपर्ने आवाज उठिरहेको छ।त्यतिबेला पाँचौं तहलाई लिखित र अन्तर्वार्ता दुवै लिने तथा त्योभन्दा माथिको सातौं तहलाई अन्तर्वार्ता मात्रै लिएर नियुक्ति दिने गरी विज्ञापन गरिएको थियो।यस विषयमा जिल्ला प्रशासन कार्यालय मोरङ र अख्तियार दुरुपयोग अनुसन्धान आयोगबाट छानबिन भइरहेको छ। अस्पतालले दरखास्तका लागि २१ दिनको म्याद दिएर लिखित र अन्तर्वार्ता दुवैमार्फत १० जना मेडिकल अधिकृतलाई नियुक्त गर्ने गरी माघ ४ गते विज्ञापन गरेको थियो।पहिलो विज्ञापन विवादमा तानिएर छानबिनमा परेका बेला फेरि त्यसको ठीक १ महिनापछि मेडिकल अधिकृतलाई अन्तर्वार्तामार्फत नियुक्ति दिने भनेर ७ दिनको मात्रै म्याद दिँदै अर्को विज्ञापन गरिएको हो।सिधैं अन्तर्वार्ताका भरमा ३ जना मेडिकल अधिकृत राख्न खोजिएसँगै विकास समिति र अस्पताल प्रशासनको कामकारबाहीमाथि प्रश्न उठेको छ।मनोमानी हिसाबले अध्यक्ष र मेसुको मिलेमतोमा एउटै पदका लागि १ महिनाबीचमा अलगअलग विज्ञापन गरेर परीक्षाको मापदण्ड पनि फरकफरक तोकिएपछि अस्पताल प्रशासन तथा समितिले गलत नियम राखेर काम गरिरहेको प्रष्ट भएको थियो।"
बालकुमारी घटनाको प्रतिवेदन सार्वजनिक गर्न एमालेको माग,"काठमाडौं : नेकपा एमालेले बालकुमारी घटनाको छानविन आयोगले सरकारलाई बुझाएको प्रतिवेदन संसदमा पेश गर्न माग गरेको छ। शुक्रबार प्रतिनिधिसभा बैठकमा बोल्दै एमाले सांसद योगेश भट्टराईले बालकुमारी घटनामा गृहमन्त्री नारायणकाजी श्रेष्ठ पनि दोषी देखिएकाले उनलाई पनि पदमा बसिरहन नैतिकताले नदिने बताए। उनले भने,'आयोगले बुझाएको प्रतिवेदनमा के छ? अहिले संसद चलिरहेको छ। सो प्रतिवेदनका बारेमा संसदमा जानकारी गराइयोस्। ' नेता भट्टराईले एमालेले संसदमा उठाउँदै आएका विषयमा सरकारले वेवास्ता गरेको आरोप लगाए। उनले ललितपुरको बालकुमारी घटनामा मुछिएका भौतिक पूर्वाधार मन्त्री प्रकाश ज्वाला,टेरामिक्स काण्डमा मुछिएका स्वास्थ्य तथा जनसंख्यामन्त्री मोहनबहादुर बस्नेत र संस्कति, पर्यटन तथा नागरिक उडड्यनमन्त्री सु्दन किरातीलाई पदमा बसिरहन नैतिकताले नदिने भन्दै तीनैजनाले राजीनामा दिनुपर्ने माग गरे। सांसद भट्टराईले भगवान गौतमबुद्धको अस्तु भएको रामग्राम क्षेत्र व्यावसायिक प्रयोजनमा भाडामा लगाउने सम्बन्धमा पनि अनियमिता भएको उल्लेख गर्दै मन्त्री किराँतीले पदमा रहन नमिल्ने जिकिर गरे। भट्टराईले मिटरब्याज पीडितका माग सम्बोधन नभएको भन्दै सरकारको ध्यानाकर्षण समेत गराए। भट्टराईले अधिकांश मिटर ब्याजीहरूको गठबन्धन सरकारसँग मिलेमतो रहेका कारण उनीहरूलाई कारवाही नगरिएको दावी गरे। 'मिटरब्याज पीडितको माग सम्बोधन हुन सकेको छैन। उनीहरू फेरि काठमाडौं आएका छन्। मधेश मात्रै नभइ अधिकांश ठाउँमा मिटर ब्याजीहरू जो जनतालाई ठगिरहेका छन्,'उनले भने,' उनीहरू अहिलेको गठबन्धनसँग नजिकका मान्छेहरूसँग हु्न्। त्यसकारण उनीहरूलाई कारवाही हुँदैन। उनले पछिल्लो समय बैंक तथा वित्तीय संस्थाहरूलाई आतंकित बनाउने काम भइरहेको भन्दै यस विषयलाई सरकारले गम्भीर रुपले लिनुपर्ने बताए।"
आज पनि देशका यी स्थानमा पानी पर्ने,"काठमाडौँ :पश्चिमी न्यूनचापीय प्रणालीको आंशिक प्रभावले आज पनि देशका विभिन्न स्थानमा बदली हुनुका साथै छिटफुट वर्षाको सम्भावना रहेको जल तथा मौसम पूर्वानुमान महाशाखाले जनाएको छ । महाशाखाका अनुसार अहिले कोशी प्रदेशलगायत देशका पहाडी भूभागमा आंशिक बदली भएको छ भो बाँकी भागमा मौसम सफा रहनेछ । काठमाडौँमा बिहानैदेखि पारिलो घाम लागेको छ । बिहीबार साँझ हल्का वर्षा भएकाले काठमाडौँसहित देशका विभिन्न स्थानमा तुवाँलो हटेर मौसम सफा भएको छ । आजदेखि मौसम क्रमिकरूपमा सुधार हुने पनि महाशाखाले जनाएको छ । आज दिउँसो कोशी र गण्डकी प्रदेशका पहाडी क्षेत्रमा साधारणतया बदली रही बागमती, कर्णाली र सुदूरपश्चिम प्रदेशका पहाडी भागमा आंशिक बदली हुने र देशका बाँकी भागमा मौसम सफा रहनेछ । कोशी र गण्डकी प्रदेशको पहाडी भागका एकदुई स्थानमा छिटफुटदेखि वर्षाको सम्भावना छ । कोशी र गण्डकी प्रदेशको उच्च पहाडी तथा हिमाली भागका थोरै स्थानमा र बाँकी उच्च पहाडी तथा हिमाली भेगका एकदुई स्थानमा हल्का हिमपातको सम्भावना छ । आज राति कोशी, गण्डकी र कर्णाली प्रदेशको उच्च पहाडी तथा हिमाली भागका एकदुई स्थानमा हल्का हिमपातको सम्भावना रहेको महाशाखाले पूर्वानुमान गरेको छ । बिहीबार काठमाडौँमा तीन दशमलव छ मिलीमिटर वर्षा भएको छ । पोखरामा सात दशमलव पाँच, घोराहीमा पाँच दशमलव आठ, दिपायल र डडेलधुरामा समान तीन मिलीमिटर वर्षा भएको छ ।"
"एनजीओ, आईएनजीओका विसंगति","गैरसरकारी संस्था (एनजीओ) र अन्तर्राष्ट्रिय गैरसरकारी संस्था (आईएनजीओ)ले विदेशबाट पछिल्लो पाँच वर्षमा १० खर्ब रुपैयाँ भिœयाएका छन् । यो त औपचारिक रूपबाट भित्रिएको रकम मात्रै हो । अनौपचारिक तवरले आउने बजेटको हिसाबकिताब छैन । यति धेरै पैसाको सदुपयोग हुन्थ्यो भने नेपालको विकास उँभो लाग्थ्यो नै । वर्षमै औसतमा दुई खर्बभन्दा बढी बजेट आउँदा पनि त्यसको खास परिणाम भने देखिन्न । त्यो पैसाको पारदर्शितामै पहिलो प्रश्न छ । र दोस्रोमा आवश्यक ठाउँमा खर्च नगर्नु । परिणाम दिनेभन्दा पनि प्रक्रिया पूरा गर्ने र प्रशासनिक खर्चमै धेरै ओइरो लगाउनुले पनि यस्ता रकमबाट ठोस उन्नति नहुनु हो । उन्नति चाहिँ मुट्ठीभर व्यक्तिले गरेका छन् । एनजीओ, आईएनजीओलाई पैसा आउने भनेको ती संस्थाका कारणले होइन । नेपाल विकास नभइसकेको राष्ट्र भएकाले विकसित राष्ट्रले गर्नुपर्ने खर्चको रकम आउने हो । त्यो पैसा नेपाल राज्यका लागि आएको हो । कुनै व्यक्तिको पहुँच वा कसैको निगाहा होइन । तसर्थ एनजीओ, आईएनजीओमा आउने रकममा राज्यको चासो, नियमन र अनुगमन मात्रै होइन हस्तक्षेपकै पनि जरुरी छ । शिक्षा र स्वास्थ्यका नाममा सबैभन्दा धेरै भित्रिन्छ । तर सबैभन्दा बत्तर हालत कुनै क्षेत्रको छ भने त्यो पनि शिक्षा र स्वास्थ्य नै हो । बरु एनजीओ, आईएनजीओले शिक्षा र स्वास्थ्यलाई मागी खाने भाँडो बनाएका छन् । समाज कल्याण परिषद् एनजीओ, आईएनजीओको नियमनकारी निकाय हो । तर, त्यही परिषद् पनि भ्रष्टाचारको चंगुलमा छ । त्यसले हजारौं एनजीओ हेर्न मुस्किल छ । सबैको नियमनको उसको वशमा छैन । अर्काेतिर हाम्रो नियम कानुनले अख्तियार दुरुपयोग अनुसन्धान आयोगलाई एनजीओ हेर्ने अधिकार दिएको छैन । त्यो बाटो पनि खुलाइनुपर्छ । सार्वजनिक क्षेत्रको अख्तियार होस् र बजेट दुरुपयोग अख्तियारको क्षेत्राधिकार बनाइनुपर्छ । सबैभन्दा पहिला त परिषद्ले नै सबै एनजीओ, आईएनजीओलाई पारदर्शी बनाउन सक्नुपर्छ । तिनले लक्षित वर्गमा खर्च गरे कि गरेनन् भनेर अनुगमन गर्नुपर्छ । तर यहाँ त धर्म प्रचारका लागि पनि विदेशबाट पैसा भिœयाएका छन् । तर, ऊ नै त्यसको स्वीकृति दिएर बसेको छ । कसरी घुमाउरो बाटो प्रयोग गरेका छन् भन्ने पत्तो परिषद्ले पाउन सकेको छैन । राज्यका अंग र निकाय कमजोर हुनुको फाइदा बदनियत भएका स्वदेशी, विदेशीले उठाइरहेका छन् । राज्य र समाजलाई कमजोर बनाउने वा नेपालको पहिचान र अस्तित्वमाथि धावा बोल्ने गरी विदेशी पैसाबाट चलखेल हुन रोक्नै पर्छ ।"
अधिक तरलतासँगै झन् घट्दै ब्याजदर,"काठमाडौं : बैंकिङ प्रणालीमा निक्षेप थुप्रिँदा र कर्जाको माग नहुँदा लगानीयोग्य पुँजी (तरलता) पर्याप्त छ। यसो हुँदा बैंकहरूले निक्षेपको ब्याजदर पछिल्ला महिना घटाउँदै आएका छन्। परिणामस्वरूप गत असोजमा दोहोरो अंकमा भएको निक्षेपको ब्याजदर एकल अंकमा झरेको छ। सञ्चालनमा रहेका वाणिज्य बैंकहरूकै व्यक्तिगत मुद्दती निक्षेप औसत ७७७ प्रतिशतमा सीमित भएको छ। जबकि ६ महिनाअघि गत असोजमा मात्रै औसत मुद्दती निक्षेपको ब्याजदर १०२३ प्रतिशत थियो। यसपछिका महिनामा क्रमशः घट्दै कात्तिकमा औसत ९९६ प्रतिशत, मंसिरमा ८९९, पुसमा ८१६ र माघमा ७७७ प्रतिशतमा झरेको छ। अब सोहीदरले निक्षेप दर घटिरहँदा संस्थागत निक्षेपलाई कम ब्याज हुने गरेको थियो। तर, अब भने संस्थागत निक्षेपकर्तालाई खुसीको खबर छ। यसअघि संस्थागत निक्षेपको ब्याजदर व्यक्तिगत निक्षेपकर्ताको भन्दा २ प्रतिशत बिन्दु कम हुनुपथ्र्यो। अब आगामी चैत्रदेखि भने संस्थागत निक्षेपको ब्याजदर एक प्रतिशत बिन्दुमात्रै कम गरे हुने भएको छ। नेपाल राष्ट्र बैंकले बिहीबार बैंक तथा वित्तीय संस्थाहरूलाई जारी गरेको एकीकृत निर्देशन, २०८० मा संशोधन गर्दै संस्थागत निक्षेपमा लचकता देखाएको हो। ब्याजदर घटिरहेकाले संस्थागत निक्षेपकर्ता बढी मर्कामा परेकाले पनि राष्ट्र बैंकले यसअघिको २ प्रतिशत बिन्दुको फरकलाई झारेर १ प्रतिशतमा कायम गरेको बताएको छ। चालु आर्थिक वर्षको मौद्रिक नीतिको अर्धवार्षिक समीक्षामार्फत संस्थागत मुद्दती निक्षेप (बोलकबोल समेत) मा प्रदान गरिने अधिकतम ब्याजदर सर्वसाधारणलाई मुद्दती निक्षेपमा प्रदान गरिने अधिकतम ब्याजदरभन्दा कम्तीमा १ प्रतिशत बिन्दुले कम हुनुपर्ने उद्घोष गरेको थियो। सोही व्यवस्थालाई आगामी चैत्रदेखि कार्यान्वयनमा ल्याउन केन्द्रीय बैंकले निर्देशन दिएको हो। यद्यपि फागुनमा वाणिज्य बैंकहरूको संस्थागत निक्षेप अधिकतम ६ प्रतिशत हाराहारीमा देखिन्छ। जसमा कृषि विकास बैंकको ६ महिना र यसमाथि ५ वर्षसम्म ४४४ प्रतिशत, सिटिजन्सको एकवर्षे ६१५ प्रतिशत, एभरेस्टको १ देखि २ वर्षसम्म ४५०, २ वर्षदेखि माथि ६ प्रतिशत, ग्लोबल आईएमई बैंकको १ वर्षे र यसमाथि ५६० प्रतिशत, हिमालयन बैंकको ५ वर्षे ६१५ प्रतिशत एकवर्षे ५२५ प्रतिशत, कुमारी बैंकको एकवर्षे ६०१ प्रतिशत, लक्ष्मी सनराइजको ६ महिना र यसमाथिको ६ प्रतिशत, माछापुच्छ्रे बैंकको ३ वर्ष र यसभन्दा माथि ६ प्रतिशत, नबिल बैंकको ६ महिना र यसमाथि ५७५ प्रतिशत, नेपाल बैंकको ६ महिना र यसमाथि ५२५ प्रतिशत संस्थागत निक्षेपको ब्याजदर रहेको छ। यसैगरी, नेपाल इन्भेस्टमेन्ट मेगाको ६ महिनादेखि एकवर्षे ५५० प्रतिशत, नेपाल एसबीआई बैंकको २ देखि ३ वर्षसम्म ५७५,३ वर्षे ६१० प्रतिशत, एनआईसी एसियाको ६ महिनादेखि ९ महिनासम्म ३२५ र १ वर्ष र यसमाथि १५ वर्षसम्म ६ प्रतिशत, एनएमबीको एकवर्षे ६५०, प्रभुको १ वर्ष र यसमाथि ५५० प्रतिशत, प्राइमको ६ महिना र १ वर्षसम्म ४५० प्रतिशत, राष्ट्रिय वाणिज्य बैंकको ६ महिनादेखि ५ वर्षसम्म ५३५ प्रतिशत, सानिमाको ६ महिना र यसमाथि ५५१ प्रतिशत, सिद्धार्थ ६ महिना र यसमाथि ५५१ प्रतिशत र स्ट्यान्डर्ड चार्टर्ड बैंकको एकवर्र्षेे र यसमाथि ५५२ प्रतिशतसंस्थागत निक्षेपको ब्याजदर निर्धारण गरिएको छ। अब केन्द्रीय बैंकले गरेको व्यवस्थाअनुसार व्यक्तिगत निक्षेपको ब्याजदर अझै चैतमा १ प्रतिशत बिन्दुले घट्यो भने पनि संस्थागत निक्षेपको ब्याजदर भने अहिलेकै स्थितिमा यथावत् रहने देखिन्छ। किनभने बजारमा तरलता अधिक छ। यस्तोबेला थुप्रिएको निक्षेपलाई बैंकहरूले सकभर धेरै ब्याज दिन खोज्दैनन्। लागत घटाउन पनि नियमअनुसार मासिक रूपमा ब्याजदर घटाउँदै लैजान्छन्। व्यक्तिगत निक्षेपमा यसो गर्दा संस्थागत निक्षेप पनि घट्छ। तर, अब पहिलाको भन्दा कम अर्थात् १ प्रतिशत बिन्दु मात्रै कम हुन्छ। बैंकहरूलाई कर्जा निक्षेपको अनुपात (सीडी रेसियो) ९० प्रतिशत अधिकतम तोकिएको छ। तर बैंकहरूको सीडी रेसियो ८०२४ प्रतिशत रहेकोले कुसन ९७६ प्रतिशत छ। बैंकहरूले १०० रुपैयाँँ लिँदा ९० रुपैयाँँसम्म लगानी गर्न पाउँछन्। तर बैंकसँग यतिबेला अतिरिक्त पैसा छ। दिनप्रतिदिन निक्षेप बढेको छ तर कर्जाको माग कम भएको र त्रैमासको अन्तिम महिना बैंकहरूले खासै थप नयाँ कर्जा पनि दिन चाहँदैनन्। किनभने पछिल्लो समय पुस मसान्त अर्थात् दोस्रो वित्तीय प्रतिवेदनमा सकभर साँवा तथा ब्याज, किस्ता उठाउनमा अर्थात् रिकभरीमै बैंकहरू व्यस्त भए। यसैबीच, नेपाल बैंकर्स संघका कार्यकारी निर्देशक अनिल शर्मा बजारमा माग नै सिर्जना हुन नसकेको बताउँछन्। तर ब्याजदरका कारण कर्जा गएन भन्ने स्थितिभन्दा पनि नयाँ ऋणीहरू नै नआएको सुनाउँछन्। पछिल्लो समय आयात पनि घटेकाले बजारमा माग घटेको पुष्टि गर्छ। साना तथा मझौलादेखि ठूला व्यवसायीसम्ममा यस्ता समस्या देखिएको छ। जबकी बैंक तथा वित्तीय संस्थाका सूचकहरू बलिया छन्। कर्जाको ब्याजदर पनि कम भइरहेको छ। तर कर्जा मात्रै नजाँदा लगानीयोग्य पुँजी अधिक भएको हो, शर्माले अन्नपूर्णसँग भने।"
कोशी अस्पतालमा मेडिकल अधिकृतको भर्ना प्रक्रिया स्थगित,"विराटनगर : विराटनगरस्थित कोशी अस्पतालमा ३ जना मेडिकल अधिकृतलाई भर्ना गर्न अघि बढाइएको प्रक्रिया स्थगित गरिएको छ। स्वार्थपूर्ण र विवादास्पद हिसावले विज्ञापन गरेर आठौं तहको फरेन्सिक विज्ञ, जनरल सर्जन र माइक्रोबायोलोजिस्ट नियुक्त गर्न खोजिएको थियो।त्यसका लागि फागुन ४ गते विज्ञापन गर्दै ७ दिनको छोटो समय दिएर दरखास्त आह्वान गरिएको थियो।भर्ना प्रक्रिया स्थगित गरिएसँगै आफू निकटलाई करारमा अस्पताल भिœयाउन गरिएको चलेखल असफल भएको छ।विज्ञापन गरिएको पदमा दरखास्त लिएर अन्तर्वार्ताका भरमा ३ जनालाई सरकारी अस्पतालमा फागुन ११ गते चिकित्सक नियुक्त गर्ने तयारी भएपछि चौतर्फी विरोध भएको थियो। विकास समितिको निर्णय र विभागीय प्रमुखको राय एवं परामर्शबिना नै अन्तर्वार्तामार्फत मेडिकल अधिकृतमा सुटुक्क आफ्ना मान्छेलाई नियुक्ति दिने हिसाबले अस्पताल विकास समितिका अध्यक्ष डा फरवार्ड सिलवाल, मेडिकल सुपरिटेन्डेन्ट डा चन्द्रभाल झालगायतको मिलेमतोमा विज्ञापन गरिएको हो।अन्तर्वार्ताको मिति र समय फागुन ११ गते बिहान ११ बजेलाई तोकिएको थियो।एउटै सूचनामा ३ वटा अलगअलग विज्ञापन नम्बर राखेर शंकास्पद हिसाबले दरखास्त आह्वान गरिएपछि सरोकारवालाले विरोध जनाएका थिए। अस्पताल प्रशासनले बुधबार सूचना जारी गरेर प्राविधिक कारणले अन्तर्वार्ता तत्काललाई स्थागित गरिएको जनाएको छ।अस्पतालका मेडिकल सुपरिटेन्डेन्ट डा चन्द्रभाल झाको हस्ताक्षर रहेको सूचनामा अन्तर्वार्ताको नयाँ मिति र समय अर्को सूचना प्रकाशन गरी जानकारी गराइने उल्लेख छ।मिति २०८०११११ गते हुने भनिएको विज्ञापन नं ०७२०८०८१, ०८२०८०८१ र ०९२०८०८१ मेडिकल अधिकृत आठौं तहको अन्तर्वार्ता प्राविधिक कारणले गर्दा हाललाई स्थागित गरिएको बेहोरा अनुरोध छ।सो सम्बन्धमा अन्तर्वार्ताको नयाँ मिति र समय अर्को सूचना प्रकाशन गरी जानकारी गराइने छ, सूचनामा भनिएको छ । सञ्चार माध्यममा कोशी अस्पतालमा रोकिएन मनोमानी, चिकित्सक नियुक्त गर्न अर्को चलखेल शीर्षकमा समाचार प्रकाशन भएका थिए।समाचार सार्वजनिक भएपछि चिकित्सक, कर्मचारी तथा सरोकारवालाको विरोधसँगै मनोमानी हिसाबले गर्न लागिएको मेडिकल अधिकृतको नियुक्ति प्रक्रिया स्थगित गर्न अस्पताल प्रशासन बाध्य भएको हो।स्रोतका अनुसार सेटिङ मिलाउँदै आर्थिक चलखेल गरेर स्वार्थपूर्ण हिसाबबाट खुला प्रतिस्पर्धाबिना नै आठौं तहका चिकित्सक नियुक्त गर्न खोजिएको थियो।अस्पतालले यसअघि माघ ४ गते २१ दिनको म्याद दिँदै आठौं तहको १० जना मेडिकल अधिकृत, सातौं तहको १ जना नर्सिङ अधिकृत, पाँचौं तहको ३० जना स्टाफ नर्स, २ जना बायोमेडिकल टेक्निसियन र ७ जना फार्मेसी सहायक गरेर ५० जना कर्मचारी भर्नाका लागि दरखास्त आह्वान गरेको थियो।त्यसमध्ये मेडिकल अधिकृतमा ५८, नर्सिङ अधिकृतमा ४३, स्टाफ नर्समा ३ सय ९६, बायोमेडिकल टेक्निसियनमा ७ र फार्मेसी सहायकमा १४९ जनाको दरखास्त परेको छ । तर, भर्नाका लागि परीक्षाको अलगअलग मापदण्ड बनाउँदै अस्पतालले गरेको विज्ञापन रद्ध गर्नुपर्ने आवाज उठिरहेको छ।त्यतिबेला पाँचौं तहलाई लिखित र अन्तर्वार्ता दुवै लिने तथा त्योभन्दा माथिको सातौं तहलाई अन्तर्वार्ता मात्रै लिएर नियुक्ति दिने गरी विज्ञापन गरिएको थियो।यस विषयमा जिल्ला प्रशासन कार्यालय मोरङ र अख्तियार दुरुपयोग अनुसन्धान आयोगबाट छानबिन भइरहेको छ। अस्पतालले दरखास्तका लागि २१ दिनको म्याद दिएर लिखित र अन्तर्वार्ता दुवैमार्फत १० जना मेडिकल अधिकृतलाई नियुक्त गर्ने गरी माघ ४ गते विज्ञापन गरेको थियो।पहिलो विज्ञापन विवादमा तानिएर छानबिनमा परेका बेला फेरि त्यसको ठीक १ महिनापछि मेडिकल अधिकृतलाई अन्तर्वार्तामार्फत नियुक्ति दिने भनेर ७ दिनको मात्रै म्याद दिँदै अर्को विज्ञापन गरिएको हो।सिधैं अन्तर्वार्ताका भरमा ३ जना मेडिकल अधिकृत राख्न खोजिएसँगै विकास समिति र अस्पताल प्रशासनको कामकारबाहीमाथि प्रश्न उठेको छ।मनोमानी हिसाबले अध्यक्ष र मेसुको मिलेमतोमा एउटै पदका लागि १ महिनाबीचमा अलगअलग विज्ञापन गरेर परीक्षाको मापदण्ड पनि फरकफरक तोकिएपछि अस्पताल प्रशासन तथा समितिले गलत नियम राखेर काम गरिरहेको प्रष्ट भएको थियो।"
"कांग्रेस महासमितिको संकल्प, अब एक्लै चुनाव लड्ने","काठमाडौं : सत्तासीन कांग्रेसले अबका कुनै पनि चुनावमा गठबन्धन नगरी एक्लै चुनाव लड्ने संकल्प गरेको छ। महामन्त्री गगनकुमार थापाले एक्लै चुनाव लड्नुपर्ने भनी पेस गरेको सांगठानिक प्रस्तावलाई महासमिति बैठकले बिहीबार सर्वसम्मत पारित गरेको हो। फागुन ७ बाट सुरु भएको महासमिति बैठकले उपसभापति पूर्णबहादुर खड्काको नीति प्रतिवेदन, अर्का महामन्त्री विश्वप्रकाश शर्माको राजनीतिक प्रतिवेदन, प्रवक्ता प्रकाशशरण महतले पेस गरेको आर्थिक प्रतिवेदन र श्याम घिमिरेले पेस गरेको आर्थिक लेखापरीक्षण प्रतिवेदन सर्वसम्मत पारित गर्दै सम्पन्न भयो। केन्द्रीय समितिको अबको बैठकले परिमार्जनसहित सबै प्रस्तावलाई अन्तिमरूप दिने प्रचार विभाग प्रमुख मीन विश्वकर्माले जानकारी दिए। महासमिति बैठक मुख्य गरी अबको निर्वाचनमा गठबन्धन गर्ने कि नगर्ने भन्ने बहसमा केन्द्रित भएको थियो। संस्थापन पक्षको असहमतिबीच महामन्त्री थापाले उक्त प्रस्ताव बैठकमा पेस गरेका थिए। नेपाली कांग्रेस यस महासमिति बैठकबाट पार्टीका सदस्यहरू शुभेच्छुक तथा समर्थकलाई पूर्ण विश्वास दिलाउँदै दृढ संकल्प गर्छ, हामी भविष्यमा हुने आवधिक निर्वाचनहरू आफ्नै ताकतमा एक्लै लड्ने छौं। र, हाम्रो मतदातालाई नेपाली कांग्रेसको चुनाव चिह्न रूख मा नै मत हाल्न पाउने अवस्था सुनिश्चित गर्ने छौं, महामन्त्री थापाको संगठानिक प्रस्तावमा छ। यद्यपि, पार्टी सभापति शेरबहादुर देउवा निकट नेताहरूले अहिले नै गठबन्धनबारे निर्णय गर्न नहुने मत छलफलमा राखेका थिए। तर, शेखर कोइराला, महामन्त्री थापालगायत संस्थापन इतर पक्षीय नेताहरूले अबको चुनावमा गठबन्धन गर्न नहुने मत राखेका थिए। महामन्त्री थापाको प्रस्तावमा संविधानको रक्षाका लागि नेपाली कांग्रेसले निर्वाचन अगाडि गठबन्धनको नेतृत्व गर्नुपयो भन्ने उल्लेख छ। गत निर्वाचनमा कांग्रेसले पाँच वर्षका लागि गठबन्धनसहित मत मागेकाले यो अवधिसम्म जनतासँगको बाचा र अन्य साँझेदार दलहरूसँगको सम्झौताबमोजिम राजनीतिक इमानदारी प्रदर्शन गर्नुपर्ने महामन्त्री थापाको प्रस्तावमा छ। हाम्रो आफ्नै संगठनलाई थप ऊर्जाशील बनाउँदै आमजनताको मत र विश्वास बढाएर नेपाली कांग्रेसले एक्लै बहुमत ल्याउन सक्ने पार्टीका रूपमा पुनःस्थापित गर्ने छौं, थापाले उल्लेख गरेका छन्। बैठकमा सभापति शेरबहादुर देउवा पक्षका कतिपय महासमिति सदस्यले गठबन्धन रणनीति विषय भएको तर्क गरेका थिए। त्यसैले अहिले नै निर्णय गर्न नहुने बताएका थिए। तैपनि उक्त प्रस्ताव सर्वसम्मतले पारित भएको हो। महामन्त्री गगन थापाले निर्णायार्थ पेस गर्दा कसैले विरोध गरेका थिएनन्। महासमिति सदस्यहरूले ताली बजाएर पारित गरेका थिए। अर्का महामन्त्रीको समसामयिक राजनीतिक प्रस्तावमा समावेश गरिएको विषय व्यवस्थामा परिमार्जन, अवस्थामा रूपान्तरण भन्ने शीर्षकमा रहेको व्यक्ति बहिर्गमनको पद्घति भन्ने शीर्षकमा रहेको पार्टीको केन्द्रीय या जिल्ला समितिको सभापति पदमा दुईपटक मात्र जिम्मेवारी सम्हाल्न पाउने प्रावधान नेपाली कांग्रेसले सुरु गरेर कार्यान्वयनमा लगिसकेको छ। यसकै अर्को प्रतिरूप अब मुलुकको शासन प्रणालीमा अवलम्बन गर्न जरुरी छ। राष्ट्रपति, प्रधानमन्त्री, मन्त्री र सांसदको कार्यकाललाई १, २, ३, ४ को सिद्घान्तले बाँध्ने पद्घतिको प्रस्ताव गर्छ। राष्ट्रपति पदको शपथ ग्रहण केवल एकपटक, प्रधानमन्त्री बढीमा दुईपटक, मन्त्री तीन र सांसदको शपथ अधिकतम चारपटक। भन्ने प्रस्ताव महासमिति बैठकबाट पारित भएको छ। पार्टी सभापति शेरबहादुर देउवाले भने बैठकमा प्राप्त सुझावको आधारमा आगामी केन्द्रीय समितिको बैठकले प्रतिवेदनहरू परिमार्जन गर्ने बताए। देउवाले समापन समारोहमा बोल्दै भने, यहाँ पास भएका प्रतिवेदनलाई केन्द्रीय समितिको बैठकले पास गर्ने छ। देउवाले कांग्रेसको नीति कार्यक्रम व्यवहार समयसापेक्ष दूरदर्शी र जिम्मेवार रहने हुँदा अनुकूल अथवा प्रतिकूल अवस्थामा भए पनि कांग्रेसले जिम्मेवारीपूर्वक काम गरिरहेको बताए। उपसभापति पूर्णबहादुर खड्काले कांग्रेसले ठूला परिवर्तन र क्रान्ति मध्यमार्गी पार्टीको रूपमा सधैं उभ्याएकोले कांग्रेस दायाँबायाँ कतै नझुकी देशको हितका एजेन्डामा भूमिका निभाउन कांग्रेसलाई फेरि इतिहासले जिम्मा दिएको बताए। उनले अहिले सरकारमा सहभागी भएका कांग्रेसका साथीहरूले शिर झुकाउने काम नगरेको उल्लेख गर्दै भने, ९ जना साथी हामी सरकारमा छौं। हामी ९ जनाले पार्टीले शिर झुकाउनुपर्ने गलत काम केही गरेका छैनौं। हामीले कमजोरी सच्चाउने प्रयास गर्दै भ्रष्टाचार नियन्त्रणमा लागेका छौं। अर्का उपसभापति धनराज गुरुङले पार्टीसँग गर्ने काम धेरै भएकाले अहिले गठबन्धन गर्ने कि नगर्ने झगडा गरेर बस्ने बेला नभएको बताए। यति महत्वपूर्ण समयमा झगडा गरेर बस्ने बेला होइन। भ्रष्टाचार निमिट्यान्न पार्न लागौं। सम्पत्तिको छानबिन गरौं भनेर मैले भन्दै आएको छु। महामन्त्री थापाले कांग्रेसले सबै वर्ग क्षेत्रलाई सम्हालेर लैजाने पार्टी कांग्रेस भएको बताए। अहिले सरकारमा छौं। यो मौकामा राम्रोसँग काम गरौं, थापाले भने, काम नगर्ने मन्त्रीलाई घर पठाऊँ। सरकारमा बसेको बेला आफ्नो क्षमता पनि देखाआंै। महामन्त्री थापाले भने, १२ लाख नयाँ कार्यकर्ता थप गरेर संगठन सशक्त बनाएर जाऊँ। पार्टी संगठन बलियो बनाऔं। अनि त्यसपछि हामी कसैको सहारामा हिँड्नु पर्दैन। पार्टी धेरै सशक्त हुन्छ। सतहका कार्यकर्तासँग सदैव हामीलाई दिएको जिम्मेवारी हामी पूरा गर्छौं। देश बन्दैन हुँदैन भन्ने भाष्य परिवर्तन गर्ने जिम्मेवारी हाम्रो हो। महामन्त्री विश्वप्रकाश शर्माले महासमितिको बैठकमा गठबन्धनको चर्चा जति धेरै भए पनि कांग्रेसभित्र देशको स्थिति परिस्थिति सँगै धेरै विषयमा छलफल भएको बताए। गठबन्धनका गर्ने नगर्ने विषयले मात्रै प्राथमिकता पाएको जस्तो बाहिर देखिए पनि बैठकमा त्यस्तो नभएको शर्माले दाबी गरे। त्यो विषयका अलावा धेरै महत्वपूर्ण विषयमा छलफल भयो। खुला छलफल भयो। देशको स्थितिका बारे छलफल भए। गुनासोहरू पोखिए। असन्तुष्टिहरू पोखिए, शर्माले भने। शर्माले पार्टी रूपान्तरणका लागि प्राइमरी इलेक्सन २०८४ सालबाट नै सुरु हुने बताए। महामन्त्री शर्माले भने, कुनै पनि तहमा उम्मेदवार उठाउँदा त्यही भूगोलमा रहेका साथीहरूको भावनाअनुसार त्यहीका साथीहरूले छनोट गर्न पाउने प्राइमरीको पद्धतिबमोजिम त्यसलाई पाइलेट प्रोजेक्टका रूपमा लिएर जाने निर्णय गरेका छौं। महासमिति बैठकमा उभिएर कांग्रेस संकल्प गरिरहेको छ। व्यवस्थामा परिमार्जन गर्छौं। अवस्थामा रुपान्तरण गर्छौं, शर्माले भने। पार्टी प्रवक्ता एवं अर्थमन्त्री डा प्रकाशशरण महतले पाटीभित्र एक अर्काको आलोचना नगरेर विपक्षको आलोचना गर्न सुझाव दिए। कस्तो खाले बदमासी गरिरहेका छन्। कस्तो खाले प्रवृत्ति देखाइरहेका छन् ? त्यतातिर आलोचना र विरोध गर्न उनले सुझाव दिए। गठबन्धन गर्नै नपर्ने गरी संगठन निर्माणमा लाग्न नेता कार्यकर्तालाई आग्रह गरे। गठबन्धन गर्ने नगर्ने कुराहरू आइरहेको बताउँदै उनले भने, गठबन्धन गर्नै पर्ने गरी संगठन निर्माण गरौं। गठबन्धन गर्नै नपरोस् भनी संगठन निर्माण गरौं न कि अहिले के गर्ने कसो गर्ने भन्ने विषयमा धेरै अलमल गर्नुपर्ने आवश्यकता छैन। महासमितिको समापनमा सहमहामन्त्री बद्री पाण्डेले कांग्रेस निराशाबाट आशाको उज्यालो छर्ने पार्टी भएको भन्दै सबैलाई एउटै छहारीभित्र राखेर आशाको सञ्चार गर्न सक्नुपर्ने बताए। उनले भने, अर्को वर्ष महासमिति बैठक गर्दा शक्तिशाली पार्टी हो भनेर उत्साह ल्याउने गरी सबै संगठन निर्माणमा लागौं। सहमहामन्त्री किशोर सिंह राठोरले गठबन्धनको विषय अहिले नै एजेन्डा बन्न आवश्यक नभएको बताए। यो ४ वर्षपछि निकाल्ने विषय हो, उनले भने, यसैमा रुमल्लिनु आवश्यक थिएन। हामी यो पार्टीलाई एक्लै लड्ने र जित्ने बनाउन विविध एजेन्डा यहाँ उठाएर काम गर्न सक्थ्यौं। कांग्रेस पार्टी एक्लै लड्दा पनि बहुमत ल्याउँदै आएको हो। आज गठबन्धन हुँदा पनि यो अवस्थामा पुगेको छ। त्यसैले गठबन्धनको विषयमा अहिले गलफत गर्ने समय हैन। सहमहामन्त्री भिष्मराज आङदाम्बेले नविन उचाईमा पुयाउने कांग्रेस बनाउन सबै एक जुट भएर लैजान आवश्यक रहेको बताए। अर्का सहमहामन्त्री महालक्ष्मी डिना उपाध्यायले महिला विभेद र महिला सहभागिता सँगै पार्टीको चिन्ताको विषयले महासमितिको बैठकमा स्थान पाएको बताइन्। रूखमा भोट हाल्न नपाएको विषय उठ्यो तर रूखमा भोट हाल्न पाउँदा पनि नहाल्ने क्रियाशील सदस्यहरूलाई पनि मेरो यो प्रश्न छ किन भोट हाल्नुभएन ? उनको भनाइ थियो। यस्तै, समापनमा केन्द्रीय सदस्य डा शेखर कोइरालाले इतिहासलाई सम्मान गर्दै कांग्रेस एक ढिका भएर लाग्नुपर्ने बताए। एकातिर इतिहासप्रतिको जिम्मेवारी अर्कोतिर वर्तमान पुस्ताको समस्या सम्बोधन गर्दै भावी पुस्तालाई पार्टी विचार, मूल्य र आदर्शसँग अवगत गराउने सोच नै कांग्रेस भावना हो, बीपी विचार हो, कोइरालाले भने। पार्टीको गुमेको मूल्य, पद्धति, विचार र आदर्शलाई पुनस्र्थापित गर्न पार्टी एकताबद्ध हुँदै अगाडि बढ्नुको विकल्प नभएको कोइरालाले बताए। कांग्रेस युवा नेता भूपेन्द्रजंग शाहिले महासमितिको बैठक धेरै पछि आयोजना गर्नु र शान्तिपूर्वक सम्पन्न गर्नु नै उपलब्धि भएको बताए। महासमितिले आमनागरिकका जल्दाबल्दा समस्याका विषयमा स्पष्ट सन्देश दिन यो बैठक चुक्यो। यो बैठकले जनताले भोगिरहेका समस्या, पार्टी आमूल रूपान्तरणको खाका, पार्टी एकताको सन्देश र आमरूपमा नया ऊर्जा उत्साह दिन सकेन। पार्टीका प्रचार विभाग प्रमुख विश्वकर्माले महासमिति बैठकले शान्ति प्रक्रियाका बाँकी काम, संक्रमणकालीन न्यायका विषय चाँडै टुंग्याउने प्रतिबद्धता जाहेर गरेको बताए। महासमिति बैठकले १२ बुँदे निष्कर्ष निकालेको छ। जसअनुसार कांग्रेसको महत्वपूर्ण उपस्थितिसहित निर्माण भएको गठबन्धनलाई निरन्तरता दिई वर्तमान सरकारमार्फत भ्रष्टाचार, बेथिति र विसंगतिका विरुद्ध वैधानिक रूपमै अभियान सञ्चालन गरी सुशासन र राष्ट्रिय सदाचार पद्धति स्थापित गर्न सम्पूर्ण रूपले कृतसंकल्पित रहने अठोट गरिएको छ। यस्तै, अर्थतन्त्रमा देखिएका विविध समस्या र चुनौतीहरूलाई समाधान गर्ने जिम्मेवारी बोध गर्दै अगाडि बढ्ने पनि बताएको छ। मुलुकमा विद्यमान सबैखाले सामाजिक एवं जातीय क्षेत्रीय तथा लैंगिक विभेद र हिंसाविरुद्ध कार्यक्रमिक अभियान सञ्चालन गर्ने १२ बुँदे निष्कर्षमा छ। तीनै तहका सरकार सञ्चालनमा देखिएका समस्याहरूलाई समाधानका लागि नेतृत्वदायी भूमिका प्रतिखबरदारी गरिने पनि महासमितिको निर्णय छ। यस्तै, किसान, सहकारी बचतकर्ता, मिटरब्याज र लघुवित्त पीडितहरूले भोग्दै आएका पीडालाई अविलम्ब समाधान गरी पीडितलाई न्याय दिलाउन सरकारको गम्भीर ध्यानाकर्षण गराउने प्रतिबद्घता कांग्रेसले गरेको छ।"
जसले लिबिया पुर्याएर ४ नेपालीलाई बन्धक बनाए,काठमाडौं : लिवियामा महिनाको दुई लाख कमाइ हुन्छ भन्दै प्रलोभन दिई लिबिया पुर्याएर ४ नेपालीलाई बन्धक बनाउने रवि प्रसाईं भन्ने शेखरनाथ प्रसाई पक्राउ परेका छन्। नेपाल प्रहरीको मानव बेचबिखन अनुसन्धान ब्युरोको टोलीले उनलाई झापाबाट नियन्त्रणमा लिएको छ। उनीहरूको गिरोहले ५ वर्षअघि विभिन्न जिल्लाका ४ जना नेपालीलाई लिविया पुर्याएर बन्धक बनाएका थिए। मानव बेचबिखन अनुसन्धान ब्युरोका सूचना अधिकारी ज्ञानबहादुर विष्टका अनुसार प्रसाई लगायतको गिरोहले २०७५ सालमा उनीहरूलाई लिबिया पुर्याएको हो। पीडितलाई लिबियामा सेक्युरिटी गार्डमा महिनाको २ लाखसम्म कमाइ हुन्छ भन्दै प्रलोभन दिएका थिए। उनीहरूले पीडितहरूबाट ४ लाखका दरले पैसा लिएका थिए। पीडितहरू दुबई पुगेपछि प्रसाईंले पाकिस्तानी मूलको सहयोगी मोहम्मद अलीलाई जिम्मा दिएका थिए। प्रहरीका अनुसार प्रसाईंले पीडितको सक्कल राहदानी र कागजातहरू जफत गरेका थिए। पीडितलाई लिबियामा सेक्युरिटी गार्डको काम नभई सोही ठाउँमा रहेको अल्मोदिना नामक पेन्टिङ कम्पनीमा मासिक १५०० अमेरिकी डलर कमाई हुने आकर्षक कामको प्रलोभन देखाई ट्युनिसिया हुँदै लिबिया पठाएका थिए। लिबियाको त्रिपोली एयरपोर्टमा प्रतिवादीहरूमध्यकै सलिम नाम गरेका एजेन्टले पीडितलाई रिसिभ गरी मिश्राता भन्ने स्थानमा रहेको पेन्ट कम्पनीको मालिकलाई बुझाएका थिए। उक्त कम्पनिमा बिना पारिश्रमिक १५ दिनसम्म पर्याप्त खाना नदिई फोहोर एवं दुर्गन्धित स्थानमा रहेको साँघुरो कोठामा बन्धक बनाई राखेर पीडितहरूलाई शारीरिक र मानसिक यातना दिएका थिए। दिनको १४ घण्टासम्म काममा लगाई आवश्यक पारिश्रमिकसमेत पीडितले पाउन सकेका थिएनन्। भारी सामानहरू ओासारपसारमा गर्ने काममा लगाएका थिए। २०७६ जेठमा पीडितको उद्धार गरिएको थियो। मानव बेचबिखन अनुसन्धान ब्युरोका सूचना अधिकारी ज्ञानबहादुर विष्टका अनुसार विष्टविरुद्ध ४ वटा मानव बेचबिखनका मुद्दा दर्ता भएका छन्। श्रम शोषण गरेको मुद्दाका फरार प्रतिवादीहरूको खोजतलास गर्ने क्रममा ब्युरोको समन्वय तथा जिप्रका झापाको सहयोगमा लुकीछिपी बसिरहेको अवस्थामा प्रसाईंलाई झापाबाट पक्राउ गरिएको हो। उनीविरुद्ध मानव बेचबिखन तथा ओसारपसार मुद्दामा सम्मानित काठमाडौंं जिल्ला अदालतबाट ५ दिनको म्याद थप भएको छ।
प्रज्ञाका रूख हचुवाका भरमा भटाभट काटिएपछि,"काठमाडौं : नेपाल प्रज्ञा प्रतिष्ठानका कुलपतिलाई सम्बोधन गरेर दिपेश गिरीले पुस २४ गते एउटा ठाडो निवेदन लेखे। त्यसलाई १०६ नम्बरमा माघ १६ गते दर्ता गरियो। त्यसमा प्रज्ञा परिसरका रूखहरूले बाहिर सडकमा अवरोध पुर्याएकाले हाँगा काट्न पाउनुपर्ने माग थियो। कुलपति भूपाल राईले काट्ने व्यवस्था मिलाइदिन तोक लगाए। अचम्म यो छ कि काट्न मात्र होइन, त्यहाँबाट आउने काठसमेत लैजान प्रज्ञाले तिनै व्यक्तिलाई अनुमति दियो। उनले हाँगा मात्र होइन, रूखै काट्न थाले। जब त्यसबारे वन र काठमाडौं महानगरमा उजुरी पर्यो, स्थितिले फरक रूप लियो। सम्बद्ध अधिकारीहरू आएर काठ काट्ने व्यक्तिलाई नियन्त्रणमा लिए र काट्न रोक लगाए। कमलादीस्थित प्रतिष्ठानको परिसरका रूखको हाँगाहरू माघ २७ गतेदेखि काट्न सुरु गरिएको थियोे। प्रतिष्ठान स्रोतका अनुसार, झन्डै १० वटा रूख काटिएको छ। कटानबाट करिब चार हजार केजी काठ निस्किएको छ। गिरीले दिएको निवेदनलाई प्रतिष्ठानको भौतिक संशाधन महाशाखा र भवन प्रमुखबाट आवश्यक प्रक्रिया मिलाउन अनुमति दिइएको पाइएको छ। निवेदन स्वीकृतपछि प्रतिष्ठानकी कर्मचारी एवं नेपाली लेखक संघकी उपाध्यक्ष सन्ध्या पहाडीले हाँगा कटान गर्न गिरीलाई फोन गरेर बोलाएकी थिइन्। रूखको हाँगा परिसर बाहिर गएर सडक अवरोध हुने भएकाले प्रतिष्ठानको नियमानुसार हाँगा काटेर लैजानका लागि निवेदन दिएको गिरीले बताए। रूखका हाँगाहरू अनुमति लिएरै काटेको हुँ, उनले भने, हाँगा त परै जाओस्। पात पनि घर लैजान पाइनँ। प्रज्ञाका अनुसार ९ जना व्यक्तिले रूखका हाँगा काटेका थिए। हाँगाको काँटछाँट गर्दा झन्डै १ लाख ४५ हजार खर्च भएको गिरीले बताए। जथाभावी हाँगा काटिएपछि काठमाडौं महानगरपालिकामा उजुरी परेको थियो। काठमाडौं महानगरपालिकाको वातावरणीय विभाग प्रमुख रविनमान श्रेष्ठले बुधबार स्थलगत अध्ययन गरेका थिए। रूखको हाँगाहरू धेरै नै काटेको पाएपछि रोक लगाएका हौं, श्रेष्ठले भने, थप काट्न रोक लगाउँदै यथावस्थामै राख्न निर्देशन दिएका छौं। जथाभावी हाँगा कटान गरिएका बारे जानकारी दिन प्रतिष्ठानलाई पत्रसमेत काटिएको उनले बताए। प्रतिष्ठानका कुलपति भूपाल राईले परिसरका रूखका हाँगा ढलेर मानवीय दुर्घटना हुने जोखिम रहेकाले कटान गर्न अनुमति दिएको बताए। हाँगा ढलेर मानवीय जोखिमको डर थियो। लत्रिएका हाँगाले धेरैलाई समस्या पारेको थियो। त्यही भएर हाँगा कटानको अनुमति दिएको हो, कुलपति राईले भने।"
सुदूरपश्चिमका आर्थिक मामिला मन्त्रीद्वारा मुख्यमन्त्रीको रेकर्ड ब्रेक : ११ महिनामा २३ पटक काठमाडौंको सयर,"धनगढी : सुदूरपश्चिमका आर्थिक मामिलामन्त्री नरेशबहादुर शाहीले ११ महिनामा २३ पटक काठमाडौंको सयर गरेका छन्।उनले मुख्यमन्त्री कमलबहादुर शाहको काठमाडौं गएको रेकर्ड ब्रेक गरेका हुन्। मुख्यमन्त्री कमलबहादुर शाहलाई काठमाडौं बढी जाने गरेको आरोप लागिरहेका बेला आर्थिक मामिलामन्त्री नरेशबहादुर शाहीको पनि काठमाडौं भ्रमण सार्वजनिक भएको हो।आर्थिक मामिला मन्त्रालयले मन्त्री शाहीले २१ पटक मात्रै काठमाडौं गएको विवरण दिए पनि, उनको पीएसओहरूको भ्रमण भने २३ पटक भएको तथ्यांकमा उल्लेख छ । मन्त्री बिना पिएसओ मात्रै काठमाडौं जाने कुरै भएन, विवरणमा फरक पर्यो कि? म बुझ्छु, आर्थिक मामिला मन्त्रालयका सूचना अधिकारी धनबहादुर रोकायाले भने।तर मन्त्रालयले दिएको विवरणमा २०७९ सालको फागुन २ गते र २०८० सालको असोज २ गते पीएसओको मात्रै काठमाडौं भ्रमण देखाइएको छ।तर उनको भ्रमणको कारणमा भने मन्त्रीज्यूको सुरक्षार्थ उल्लेख छ। शाहीले आर्थिक मामिला मन्त्री भएपछि फागुनको २२ गतेदेखि संघीय राजधानीको भ्रमण सुरु गरेको विवरणमा देखाइएको छ।२०७९ सालको फागुन २२ गतेदेखि २०८० माघको ८ गतेसम्म उनले २१ पटक काठमाडौंको भ्रमण गरेका देखाइए पनि उनको पीएसओको विवरण हेर्दा उनी २५ पटक काठमाडौं गएको देखिन्छ। आर्थिक मामिला मन्त्री शाहीको काठमाडौंको भ्रमण मुख्यमन्त्रीको भन्दा पनि अझ चाखलाग्दो छ।उनले अधिकांश महिनामा महिनैपिच्छे तीनपटकसम्म काठमाडौंको भ्रमण गरेका छन्।२०७९ सालको चैतमा उनी २ गते, १३ गते र २६ गते गरी तीनपटक काठमाडौं गएका छन्। आर्थिक मामिला मन्त्रालयले दिएको विवरण अनुसार उनी तीनैपटक मन्त्रालयको कामका सिलसिलामा काठमाडौं गएका छन्।तर उनले तीन पटकको मन्त्रालयको कामका सिलसिला भने खुलाएका छैनन् । चैतमा मात्रै होइन, २०८० को साउनमा पनि उनी तीनपटक काठमाडौं गएका छन्।साउनको १ गते, १२ गते र २६ गते उनी काठमाडौं गएका छन्।त्यो तीनपटकको भ्रमणमा उनी १८ दिन काठमाडौं बसेका छन्। २०८० सालको मंसिरमा पनि उनी तीनतीन पटक काठमाडौं उडेका छन्।मंसिरको ५ गते, २० गते र २९ गते गरी तीन पटक मन्त्री शाही काठमाडौं उडेका हुन्।मंसिरमा भने उनले दुईपटक मन्त्रालयको कामका सिलसिलामा र एकपटक लगानी तथा विकास सम्मेलनको कामका सिलसिलामा काठमाडौं गएको उल्लेख गरेका छन् । यद्यपि २०८० साल फागुनमा हुने भनिएको लगानी तथा विकास सम्मेलनको तयारी नपुगेको भन्दै २०८१ को असोजसम्मका लागि स्थगित गरिएको छ।मुख्यमन्त्री, आर्थिक मामिला मन्त्रीसहितका अरू मन्त्रीहरू पनि लगानी तथा विकास सम्मेलनका नाममा राजधानी उडेका छन्।धनगढीमा कार्यक्रम गरेका छन्।तर अन्त्यमा कार्यक्रम नै स्थगित गरेका छन् । आर्थिक मन्त्री शाहीले २०७९ सालको फागुन २२ गतेदेखि २०८० सालको माघको ८ गतेसम्मको २१ पटकको काठमाडौंको यात्राबापत कुल ५ लाख ६७ हजार ६६६ रकम टिकट र भत्ता बुझेका छन्।उनको पनि भत्ता बुझेको रकम समान दिनको फरकफरक छ।आर्थिक मामिला मन्त्रालयले दिएको तथ्यांक हेर्ने हो भने मन्त्री शाहीले बराबर दिनको फरकफरक अंकमा भत्ता बुझेका छन्।२०८० सालको वैशाख ४ गते देखि ११ गतेसम्मको ८ दिनको उनले २० हजार ६२५ भत्ता बुझेका छन् भने २०८० कै साउन १ गते देखि ८ गतेसम्मको ८ दिनको भत्ता १५ हजार ६२५ बुझेका छन्। समान दिनको फरकफरक भत्ता बुझेपछि मन्त्री र स्वकीय सचिवालयमा मनपरि भत्ता बुझिँदै आएको प्रस्ट भएको छ।मन्त्री शाही कार्यकाल भरी १०७ दिन अथवा साढे तीन महिनाभन्दा बढी काठमाडौं बसेका छन् ।"
अदालतद्वारा पालिकाको निर्णय बदर,ओखलढुंगा : शिक्षा नियमावली मिचेर निमित्त प्रधानाध्यापक नियुक्ति गर्ने मानेभञ्ज्याङ गाउँपालिकाको निर्णय अदालतले बदर गरेको छ।जनता आधारभूत विद्यालय थाक्लेको विद्यालय व्यवस्थापन समिति र मानेभञ्ज्याङ गाउँपालिकाको शिक्षा समितिले नियमावली को दफा ९३ को १२ विपरित सिनियर शिक्षक हुँदाहुँदै जुनियरलाई निमित्त प्रधानाध्यापक बनाउने निर्णय गरेका थिए। उक्त विद्यालयका प्रधानाध्यापक इन्दिरा दाहालको अनिवार्य अवकाशपछि सिनियर शिक्षक पृथीबहादुर महत हुँदाहुँदै समान तहमा ४ वर्षपछि नियुक्ति भएका दुर्गाप्रसाद काफ्लेलाई निमित्त प्रधानाध्यापक नियुक्त गरिएको थियो।विद्यालय व्यवस्थापन समितिको २०८० असोज २६ गते गरेको उक्त नियमावली विपरितको निर्णयलाई पालिकाको शिक्षा समितिको २०८० पुस २३ गतेको बैठकले अनुमोदन गरेको थियो।नियमावली मिचेर भएको निर्णयले अन्याय परेको भन्दै महत अदालत गएका थिए।अस्थायी इजलाश ओखलढुंगाले २०८० फागुन १ गते नियमावली मिचेर गरिएको निर्णय कार्यन्वयन नगर्न अन्तरिम आदेश दिएको थियो।अदालतले पूर्ण सुनुवाइ गर्दै उक्त निर्णय नियमावली विपरित भएकोले उत्प्रेषणको आदेशले बदर गरेको अधिवक्त गुरुबहादुर वस्नेतले बताए।अदालतले नियमावलीमा भएको व्यवस्था अनुसार वरिष्ठतम शिक्षक पृथीबहादुर महतलाई निमित्त प्रधानाध्यापक नियुक्त गर्नू गराउनू भन्ने आदेश दिएको छ। नियमावलीको दफा ९३ को १२ मा सामुदायिक विद्यालयमा प्रधानाध्यापक अनुपस्थित भएमा वा कुनै कारणले पद रिक्त भएमा प्रअ उपस्थित नहुञ्जेल वा पदपूर्ति नहुञ्जेल विद्यालयमा कार्यरत वरिष्ठतम् स्थायी शिक्षकले निमित्त भइ कामकाज गर्नेछ भन्ने व्यवस्था रहेको छ।उक्त व्यवस्था मिचेर व्यवस्थापन समिति र शिक्षा समितिले गरेको निर्णय अदातले खारेज गरेको हो। विद्यालय व्यवस्थापन समितिले गरेको निर्णय उपर शिक्षक महतले पालिकाको शिक्षा शाखामा निवेदन दिए पनि सुनुवाइ भएको थिएन।आफ्नो निवेदनको कारबाही के कसो भयो भनी सुचनाको हक प्रयोग गरेर महतले सूचना मागे पनि पालिकाले स्पष्ट जानकारी नदिएको महतले बताए।उनले पालिकाले न्याय नदिएपछि अदालत पुगेको बताए।अदातल जाने भनेर जानकारी गराएपछि गाउँपालिकाका प्रमुख प्रशासकीय अधिकृत छविलाल राईले कानुनी बाटो अपनाए सरुवा गर्ने धम्की दिएका थिए ।
सरकारका गलत कार्यको प्रतिवाद गर्ने एमालेको संकल्प,"काठमाडौं : प्रमुख विपक्षी एमालेले राज्यसञ्चालककै कार्यशैलीका कारण व्यवस्थामाथि खतरा उत्पन्न भएको निष्कर्ष निकालेको छ। केन्द्रीय कमिटीको बिहीबार सम्पन्न बैठकले गठबन्धन सरकारको कुशासन, राज्य सञ्चालनमा बढिरहेका बेथिति एवं गैरजिम्मेवार क्रियाकलापका कारण समाजका प्रत्येक अवयवहरू संकटग्रस्त बन्दै गएको निश्कर्ष निकालेको छ। उपमहासबीच प्रदीप ज्ञवालीले सरकारका गतिविधिले राष्ट्रिय हितमा आघात पुग्दै गएको निष्कर्ष निस्केको बताए। लोकतान्त्रिक गणतन्त्रको सुदृढीकरण, समृद्ध नेपाल, सुखी नेपालीको राष्ट्रिय आकांक्षा, राष्ट्रिय हित तथा स्वाभिमानको रक्षा एवं मुलुकको सुन्दर भविष्यका लागि आफ्नो सम्पूर्ण सामथ्र्य प्रयोग गर्ने संकल्प बैठकले गरेको छ, ज्ञवालीले भने। राज्यसञ्चालनको जिम्मेवारी लिएका गलत पात्रहरूका कारण लोकतान्त्रिक गणतान्त्रिक प्रणालीमाथि नै चुनौती थपिँदै एमाले बैठकको निष्कर्ष छ। बैठकले पारित गरेका २२ बुँदे समसामयिक प्रस्तावमा गठबन्धन सरकारका क्रियाकलापका कारण प्रणालीथि चुनौती थपिँदै गएको उल्लेख छ। त्यसैकारण, संघर्षमा जानुको विकल्प नरहेको एमालेको निष्कर्ष छ। बैठकले गठबन्धन सरकारका कुशासन, बेथिति र गैरजिम्मेवार क्रियाकलापको प्रतिवाद गर्ने संकल्प गरेको उनले बताए। ज्ञवालीका अनुसार बाह्य सम्बन्धमा देखापरेको असन्तुलन, अपरिपक्वता र अदूरदर्शिताका कारण राष्ट्रको प्रतिष्ठामै आँच पुगिरहेको एमालेको ठहर छ। तीन दिन बसेको बैठकले पार्टी जीवनमा दुरगामी प्रभाव पार्ने महत्वपूर्ण निर्णय गर्दै २२ वटा समसामयिक प्रस्तावहरू पारित गरेको छ। मुलुक समृद्ध बन्छ र हाम्रो भविष्य उज्ज्वल छ भन्ने जनताको आत्मविश्वासमा सरकारकै कारण आँच पुगेको एमालेको आरोप छ। युवाको बिदेसिने क्रम तीव्र एमालेले युवाहरू बिदेसिने क्रम तीव्र बन्दै जाँदा समाजमा बहुआयामिक समस्या बढ्दै गएको बताएको छ। सरकारका गलत नीति र भ्रष्ट क्रियाकलापका कारण मुलुकको अर्थतन्त्र मन्दीमा फस्दै गएको उसको निश्कर्ष छ। प्रस्तावमा भनिएको छ, आर्थिक वर्षको ७ महिना बित्दा पुँजीगत खर्च २१ प्रतिशतमा सीमित छ। राजस्वले चालू खर्चसमेत धान्नसकेको छैन, सरकार आर्थिक वर्षको पहिलो महिनादेखि नै आन्तरिक ऋण उठाइरहेको छ। विकास निर्माणका काम ठप्प छन्। निर्माण व्यवसायीहरूले सम्पन्न भइसकेका कामको भुक्तानी पाउनसकेका छैनन्। चर्को ब्याजदर, झन्झटिलो कर प्रशासन र सरकारका दोहनकारी नीतिका कारण व्यवसायीहरू हतोत्साही अवस्थामा रहेको भन्दै एमालेले चिन्ता जनाएको छ। उसले प्रस्तावमा भनेको छ, धेरै व्यवसायहरू बन्द भएका छन् र व्यवसायीहरू पलायन हुने अवस्थामा पुगेका छन्। यो बैठक गहिरिँदो आर्थिक संकट र बिग्रँदो व्यावसायिक वातावरणप्रति गहिरो चिन्ता व्यक्त गर्छ। यसमा सार्थक हस्तक्षेप गर्दै आर्थिक विकासको ठोस विकल्प अगाडि सार्ने प्रतिबद्धता व्यक्त गर्छ। विवादित मन्त्रीहरूको राजीनामा माग एमालेले टेरामक्स काण्डमा मुछिएका, बालकुमारी घटनामा दोषी देखिएका र विभिन्न विवादमा मुछिएका मन्त्रीहरूलाई तत्काल बर्खास्त गर्न माग गरेको छ। उसले मुलुक तस्करी र भ्रष्टाचारको गहिरो दलदलमा फस्दै गएको बताएको छ। सञ्चारमन्त्री टेरामक्स खरिद प्रक्रियाको अनियमिततामा मुछिएका छन्। बालकुमारी घटना छानबिन आयोगले दोषी देखाएका भौतिक पूर्वाधारमन्त्री निर्लज्जतापूर्वक झन्डा हल्लाएर हिँडिरहेका छन्, एमालेको प्रस्तावमा भनिएको छ, सरकारको भ्रष्टाचार नियन्त्रणको नारा स्टन्टबाजीमा परिणत भएको छ। गठबन्धनमा आबद्ध भएकै कारण ललितानिवास काण्डका मुख्य निर्णयकर्ताहरूलाई उन्मुक्ति दिइएको छ। एमालेले सुन तस्करीमा मुछिएका गठबन्धनका नेतालाई सफाइ दिइएको भन्दै आलोचना गरेको छ। विभिन्न काण्डहरूको छानबिनमा व्यवसायीहरूपिच्छे दोहोरो मापदण्ड अपनाइएको एमालेको आरोप छ। आफ्नालाई अपराधबाट उन्मुक्ति दिन न्यायालयको दुरुपयोग आफ्ना मान्छेहरूलाई अपराधबाट उन्मुक्ति दिन न्यायालयलाई प्रभावित र महान्यायाधिवक्ता कार्यालयको दुरुपयोग गरेको एमालेको निश्कर्ष छ। गठबन्धनका मान्छे मुछिएका मुद्दाहरूमा पक्षपातपूर्ण न्यायनिरुपण आम विषय बनेको एमालेको प्रस्तावमा उल्लेख छ। सरकारकै संरक्षणमा तस्करी र अवैध कारोबारहरू मार्फत् समानान्तर अर्थतन्त्र चलाइएका कारण राजस्व संकलन निरन्तर घटिरहेको र अन्तर्राष्ट्रिय संस्थाहरूको दृष्टिमा नेपालको विश्वसनीयता र साख खस्किँदै गएको भन्दै एमालेले आलोचना गरेको छ। बैठकले तस्करी र भ्रष्टाचारलाई संरक्षण गर्ने सरकार र शासन सञ्चालनमा उसको द्वैध चरित्रको विरोध जनाएको उपमहासचिव ज्ञवालीले बताए। मिटरब्याज पीडितका मागप्रति ऐक्यबद्धता एमालेले मिटरब्याज पीडितहरूका मागहरूप्रति ऐक्यबद्धता जनाएको छ। संसद्बाट यससम्बन्धी कानुन बनेर पनि त्यसको प्रभावकारी कार्यान्वयन नहुनु, दोषीहरूमाथि कारबाही नहुनु र पीडितहरूले न्यायको खोजीमा यस्तो कष्टपूर्ण अभियान सञ्चालन गर्न बाध्य हुनु सरकारको अक्षमता र गैरजिम्मेवारपनको दृष्टान्त भएको एमालेको ठहर छ। विभिन्न स्थानहरूमा भइरहेका सहकारी सदस्यहरू र लघुवित्त पीडितहरूको आन्दोलनप्रति बैठकको गम्भीर ध्यानाकर्षण भएको जनाएको छ। विभिन्न सहकारी सञ्चालकहरूका ठगी र अनियमितताका कारण आफ्नो बचत डुबेका सहकारी सदस्यहरूको चिन्ता र चासोप्रति ऐक्यबद्धता पनि जनाएको छ। बैंकको ऋण तिर्नुपर्दैन भन्नेलाई कारबाही गर्न माग बैंक, वित्तीय संस्था र सहकारीहरूको ऋण फिर्ता गर्नुपर्दैन भनेर समाजमा अराजकता र अन्योल फैलाइरहेका तत्वहरूका क्रियाकलापलाई तत्काल नियन्त्रण गर्न एमालेले माग गरेको छ। दूध किसानको माग सम्बोधन एमालेले दुग्ध उत्पादक किसानहरूका समस्याहरू अबिलम्ब समाधान गर्न सरकारसँग माग गरेको छ। लामो समयदेखि आफूले बिक्री गरेको दूधको भुक्तानी नपाएका कारण पीडित बनेका किसानहरूको समस्याप्रति सरकार पूरै बेखबर र संवेदनहीन बनिरहेको एमालेको आरोप छ। भूकम्पपीडितलाई पुनर्स्थापना एमालेले अविलम्ब र बिनाझन्झट भूकम्पपीडितहरूलाई अस्थायी आवासका लागि अनुदान उपलब्ध गराउन तथा पुनर्निर्माणको स्थायी प्रबन्धको काम तत्काल सुरु गर्न माग गरेको छ। भूकम्प गएको ४ महिना बित्दासमेत जाजरकोट र रुकुमपश्चिमका सबै भूकम्पपीडितहरूले अहिलेसम्म अस्थायी आवासका लागि अनुदान नपाउनु लज्जाको विषय भएको एमाले ठहर छ। शैक्षिक क्षेत्रका बेथिति, हस्तक्षेप र आक्रमणको निन्दा र भत्र्सना सरकारी हस्तक्षेपका कारण नेपालको शैक्षिक क्षेत्र झनै अस्तव्यस्त बन्दै गएको एमालेको भनाइ छ। आफ्ना मान्छे नियुक्ति गर्ने प्रपञ्चका लागि त्रिविविलगायत विभिन्न विश्वविद्यालयहरूलाई लामो समयदेखि नेतृत्वविहीन बनाइएको उसको आरोप छ । विपिन जोशीको रिहाइ गर्न माग इजरायलमा भएको हमास लडाकुहरूको हमलामा परी बन्धक बनाइएका विपिन जोशीको रिहाइका लागि सरकारले प्रभावकारी कूटनीतिक पहल गर्न नसकेको आरोप एमालेको छ। त्यसरी नै, रूसी सेनामा भर्ना भएर युद्धक्षेत्रमा पुगेका नेपाली युवाहरूको सुरक्षित देश फिर्तीका लागि पनि सरकार पूरै निष्प्रभावी देखिएको एमालेले जनाएको छ। नेपाल र भारत विद्युत् सम्झौताप्रति ध्यानाकर्षण नेपाल र भारतबीच हालै १० वर्षमा १० हजार मेगावाट विद्युत् बिक्री गर्ने सम्बन्धमा भएको ऊर्जा सम्झौताप्रति एमालेले ध्यानाकर्षण भएको जनाएको छ। उसको प्रस्तावमा भनिएको छ, नेपालमा उत्पादित विद्युत्ले भारतीय बजारमा पहुँच पाउनु सकारात्मक विषय हो। तर, सम्झौताभित्रका कतिपय विषयहरू विवादास्पद र राष्ट्रिय हितविपरीत रहेका छन्। ऊर्जाको व्यापारमा मात्र होइन ऊर्जा उत्पादनमा समेत अपारदर्शी सहमति भएको एमालेको भनाइ छ। एमालेले ऊर्जाको उत्पादन र व्यापारसम्बन्धी यसबीच भएका सबै सहमति, समझदारी र सम्झौताहरू सार्वजनिक गर्न, प्राकृतिक स्रोतहरूमा नेपालको राष्ट्रिय हितको पूर्ण संरक्षण गर्न तथा ऊर्जा उत्पादन र बिक्री वितरणमा प्रतिस्पर्धात्मक व्यवस्था सुनिश्चित गर्न माग गरेको छ। सामाजिक सद्भाव खल्बलाउने प्रयासप्रति चिन्ता विगत केही समययता सामाजिक सद्भाव खल्बलाउने र सामाजिक तथा धार्मिक तनाव चर्काउने प्रयाशहरू भइरहेको भन्दै एमालेले चिन्ता जनाएको छ। सरकारमा रहेका व्यक्तिहरू नै यस्ता जनविरोधी क्रियाकलापमा संलग्न देखिनु आपत्तिजनक भएको उसको भनाइ छ। एमालेले झुलाघाट चिवाभञ्ज्याङ समृद्धिका लागि संकल्प यात्राका क्रममा जनताबाट प्राप्त माग तथा प्रधानमन्त्रीलाई बुझाएको ज्ञापनपत्रहरू प्रभावकारी कार्यान्वयनका लागि सरकारको गम्भीर ध्यानाकर्षण गराएको छ। बैठकमा नौ समूहको छलफलबाट निकालिएका निश्कर्षहरूलाई सुझावका रूपमा प्रस्तुत गरिएका थिए। स्थायी कमिटीबाट काशीनाथ अधिकारी, कोशीबाट घनश्याम खतिवडा, मधेसबाट चन्द्रेश्वर मण्डल, बागमतीबाट कैलाश ढुंगेल, गण्डकीबाट नवराज शर्मा, लुम्बिनीबाट राधाकृष्ण कँडेल, कर्णालीबाट गुलावजंग शाह, सुदूरपश्चिमबाट कृष्णप्रसाद जैसी र विभाग, उपत्यका तथा सम्पर्क विशेष, जनसंगठन, प्रवास समूहबाट पेम्बा लामाले आआफ्नो समूहको तर्फबाट सुझाव प्रस्तुत गरेका थिए।"
शनिबार देशका यी स्थानमा हुने छ वर्षा,"काठमाडौं : शनिबार गण्डकी, कर्णाली र सुदूरपश्चिम प्रदेशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। मौसम पूर्वानुमान महाशाखाका अनुसार गण्डकी, कर्णाली र सुदूरपश्चिम प्रदेशको पहाडी भूभागको एकदुई स्थानमा छिटपुटदेखि हल्का वर्षाको सम्भावना रहेको छ। गण्डकी, कर्णाली र सुदूरपश्चिम प्रदेशका उच्च पहाडी तथा हिमाली भूभागका थोरै स्थानहरूमा साथै कोशी र बागमती प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। शनिबार राति गण्डकी, कर्णाली र सुदूरपश्चिम प्रदेशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। गण्डकी, कर्णाली र सुदूरपश्चिम प्रदेशको पहाडी भूभागका एकदुई स्थानमा छिटपुटदेखि हल्का वर्षाको सम्भावना रहेको छ। गण्डकी, कर्णाली र सुदूरपश्चिम प्रदेशका उच्च पहाडी तथा हिमाली भूभागका थोरै स्थानहरूमा साथै कोशी र बागमती प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
"न्याय माग्दै मिटरब्याज पीडितको सिंहदरवार मार्चपास, रात कटाउन फोडे प्रदर्शनी हलको ताला","काठमाडौं : मिटरब्याज पीडितहरूले थानकोटसिंहदरवार पैदल मार्चपास गरेका छन्। पूर्व मेचीदेखि पश्चिम महाकालीबाट पैदल यात्रा गर्दै केन्द्रीय राजधानी आइपुगेका उनीहरूले सरकारसँग न्याय माग गरेका छन्। मिटरब्याजी साहुबाट शारीरिक, मानसिकसहितका अन्याय सहँदै आएका उनीहरूले कानुन संशोधनको मागसमेत गरेका छन्। सरकारले मिटरब्याज पीडितको समस्या समाधानका लागि जाँचबुझ आयोग गठन गरे पनि त्यसले झनै अन्यायमा पारेको उनीहरूको गुनासो छ। सिंहदरवारसम्मै पैदल मार्चपास गर्ने योजना बुनेर आएका उनीहरू शुक्रबार भृकुटीमण्डमै रोकिएका थिए। प्रहरीले निषेधित क्षेत्र भन्दै त्यहाँबाट अगाडि बढ्न दिएन। केहीबेर सडकमै बसेर नाराबाजी गरेका उनीहरू साँझ भृकुटिमण्डस्थित प्रदर्शनी हलको ताला फोडेका छन्। सुरक्षित रात कटाउनुपर्ने माग गरे पनि प्रशासनले नसुनेपछि ताला फोडेर बसेको पीडितहरूको भनाइ छ। तस्बिरहरू : अभिषेक महर्जनअशोक दुलाल"
युवकको हत्या आरोपमा दिदीभाइ पक्राउ,"कपिलवस्तु: कपिलवस्तु नगरपालिका४ पिपरीमा गत शनिबार टाउको काटेर युवकको हत्या गरेको आरोपमा प्रहरीले २ जनालाई पक्राउ गरेको छ। जिल्ला प्रहरी कार्यालय कपिलवस्तुका अनुसार पक्राउ पर्नेहरूमा कपिलवस्तु नगरपालिका४ पिपरीका श्याम कुमार उपाध्याय र उनकी दिदी पुष्पादेवी (गुडिया) रहेका छन्। उनीहरुलाई जिल्ला अदालतबाट म्याद थप गरी अनुसन्धानका लागि गरी जिल्ला प्रहरी कार्यालयमा थुनामा राखिएको छ। महाराजगंज नगरपालिका६ भलवारीका २७ वर्षीय शिव कुमार कुर्मीको टाउको नरहेको अवस्थामा सोमबार शव फेला परेको थियो। सो शवको टाउको आज हत्या गरेको स्थान नजिकै गाडेको अवस्थामा प्रहरीले फेला पारेको छ। प्रहरीले हत्यामा प्रयोग भएका घरेलु हतियारहरु २ थान बन्चरो, कोदालो र अन्य हतियार बरामद गरेको छ। घटनामा संलग्न रहेका अन्यको पनि सूक्ष्म ढंगबाट खोजी कार्यलाई तीव्र बनाइएको प्रहरी नायब उपरीक्षक हरिबहादुर वलीले बताए। हत्या आरोपमा पक्राउ परेकी गुडिया र मृतक कुर्मीबीच प्रेम सम्बन्ध रहेको बताइएको छ। गुडियाका पति वैदेशिक रोजगारीमा रहेका छन्। मृतक कुर्मीकी श्रीमती, छोरी र छोरा छन्। आफ्ना पतिको हत्यामा संलग्न रहेका सबैलाई कडा कारवाही हुनुपर्ने मृतककी पत्नी उर्मिला कुर्मीले माग गरेकी छिन्।"
हिउँ परेपछि किसान खुसी,"काठमाडौं : हिउँ परेपछि किसान खुसी भएका छन्। हिमाली जिल्ला दोलखाको शैलुङमा हिउँ परेपछि यहाँका किसान खुशी भएका छन्। आलु रोपेपछि पानी नपर्दा चिन्तित भएका शैलुङका झोर,मनगाउँ लगायतका किसानहरू हिउँदे वर्षा कुर्दा कुर्दा निरास बनेका थिए। बिहीबार हिमपात भएपछि किसानलाई हर्षित बनाएको छ। यसपटक पहिले भन्दा बाक्लो हिउँ जमेको छ। जिल्लामा हिमपात हुँदा कालिञ्चोक, शैलुङ, हनुमन्ते, चेर्दुङु,दोलखाको प्रवेशद्वार खरीढुंगा, जिरी लगायतका उच्च हिमाली भेग सेताम्य भएका छन्। यतिखेर परेको हिउँले माटोमा चिसोपन सोसेर माटोलाई खुकुलो बनाउने, रोग किरा नलाग्ने हुँदा किसानका लागि यो हिउँ अमृत बराबर भएको शैलुङ गाउँपालिका८ का विशाल श्रेष्ठले बताए।"
"भोलि किचकबध धार्मिक मेला, तयारी पूरा","झापा : भोलि शनिबार लाग्ने महाभारतकालीन किंवदन्तीसँग जोडिएको ऐतिहासिक किचकबध धार्मिक मेलाको तयारी पूरा भएको छ। हरेक वर्ष माघे शुल्क पूर्णिमास्वस्थानी व्रतका दिन किचकबध मेला लाग्दै आएको छ। भद्रपुर नगरपालिका २ र ३ नम्बर वडामा पर्ने किचकबध धार्मिक स्थलमा लाग्ने मेलाको तयारी पूरा भइसकेको किचकबध, धार्मिक तथा पर्यटकीय स्थल संरक्षण समितिका सहसचिव तथा मेला आयोजक समितिका संयोजक गुणहरि ढुंगानाले जानकारी दिए। किचकबधको धार्मिक पोखरीमा माघे शुल्क पूर्णिमा दिन स्वतःस्फूर्त पानी आउने गरेकोले सो पोखरीमा नुहाउँदा व्रतालु भक्तजनहरूले इच्छाएको मनकामना पुरा हुने धार्मिक विश्वास रहेको छ। भक्तजनहरूले पोखरीमा पैसा फाल्ने, पान र सुपारी राखेर पूजा अर्चना गरी परेवा उडाउने धार्मिक प्रचलन पनि छ। भक्तजनहरूले भीमसेनले किचकलाई वध गरेको मूर्तिमा समेत पूजाअर्चना गर्ने गर्छन्। किचकबध मेलामा झापासहित पूर्वका विभिन्न जिल्लासँगै छिमेकी राष्ट्र भारतबाट समेत भक्तजनहरू आउन गरेकाले घुइँचो नै लाग्ने गरेको छ। महाभारतकालीन किंवदन्ती अनुसार विराट राजाका सालो किचक सेनापति थिए। पाँच पाण्डवकी रानी द्रौपदीको यौवन र रूप माथि कुदृष्टि राख्ने सेनापति किचकलाई भीमसेनले मुड्क्याएर मारेको किंवदन्ती छ। सोही कथावस्तुलाई आधार मानेर यस ठाउँको नाम किचकबध राखिएको र पछि किचकबध ऐतिहासिक, धार्मिक तथा पर्यटकीय स्थलको नामकरण गरिएको जनाइएको छ।"
प्रतिपक्षले सरकारको आलोचना गर्यो भन्दैमा सत्तापक्ष आक्रोशित हुनुहुँदैन : प्रमुख सचेतक लेखक,"काठमाडौं : नेपाली कांग्रेसका सांसद रमेश लेखकले संसदलाई प्रभावकारी बनाउन सकिएन भने त्यसको असर सरकारमा पर्ने बताएका छन्। शुक्रबार प्रतिनिधिसभाको बैठकमा बोल्दै सांसद लेखकले संसदलाई प्रभावकारी बनाउन सकिए मात्रै संविधानको रक्षा हुने बताए। कांग्रेस प्रमुख सचेतक समेत रहेका लेखकले संघीय लोकतान्त्रिक गणतान्त्रिक व्यवस्थाको सुरक्षा र सुदृढीकरण संसदको प्रभावकारितामा भर पर्ने उल्लेख गरे । 'संसद जति प्रभावकारी बनाउन सकियो, जति रचनात्मक बनाउन सकियो,जति गम्भीर हुनसक्यो त्यति नै व्यवस्था दिर्घकालीन हुनसक्छ, संविधानको रक्षा हुनसक्छ,'उनले भने। संसदमा प्रमुख प्रतिपक्षको महत्वपूर्ण भूमिका हुने भन्दै उनीहरूले सरकारको आलोचना गर्दैमा सत्तापक्ष आतंकित हुनुपर्ने कुनै कारण नभएको जिकिर गरे। शुक्रबार बिहान बसेको प्रतिनिधिसभा बैठकमा प्रमुख प्रतिपक्ष दल नेकपा एमाले र राष्ट्रिय प्रजातन्त्र पार्टीका सांसदहरूले विभिन्न घटनामा सरकारको जवाफ मागेका थिए। उनीहरूले आफ्ना माग पूरा नभए संसद चल्न नदिने चेतावनी दिएपछि सत्तापक्षका सांसदहरू आक्रोशित बनेका थिए। सत्तापक्ष र प्रतिपक्ष सांसदबीच आरोपप्रत्यारोप चलेपछि सभामुख देवराज घिमिरेले १५ मिनेटका लागि बैठक स्थगित गरेका थिए। सोही प्रसंगलाई लिएर कांग्रेस सांसद लेखकले संसदमा जिम्मेवार भएर विषय उठान गर्न सबै सांसदहरूसँग आग्रह गरेका हुन्। 'प्रतिपक्षले संसदमा माग गर्छ ,आलोचना गर्छ त्यो उसको धर्म हो,उनले भने,' प्रतिपक्षले माग गर्यो,सरकारको आलोचना गर्यो भनेर सरकार आतंकित हुनुपर्ने र सत्तापक्ष आक्रोशित हुनुपर्ने कुनै कारण छैन।'प्रतिपक्ष ठूलो छ। सरकारमा बसिसकेको छ। निकै महत्वपूर्ण धारणा बोकेर आएको छ। धारण व्यक्त भयो भन्दैमा कसैले आतंकित हुनुपर्ने छैन।' उनले संसदलाई प्रभावकारी बनाउनुमा सांसदहरूको ठूलो भूमिका रहने भएकाले एकअर्कालाई घोचपेच नगर्न समेत आग्रह गरे। उनले भने,'संसदमा छलफल गरौं,विषयवस्तु उठान गरौं तर एकअर्कालाई घोचपेच नगरौं। अमर्यादित नबनौं।'"
परराष्ट्रमन्त्री साउद र भारतीय समकक्षी एस जयशंकरबीच भेटवार्ता,"काठमाडौं : परराष्ट्रमन्त्री एनपी साउद र भारतीय समकक्षी एस जयशंकरबीच भेटवार्ता भएको छ। रायसिना संवाद ()का लागि नयाँ दिल्लीमा रहेका परराष्ट्रमन्त्री साउद र समकक्षी जयशंकरबीच भेटवार्ता भएको हो। उनीहरूबीच द्विपक्षीय हितका विषयमा छलफल भएको थियो। परराष्ट्रमन्त्री साउदलाई स्वागत गर्दै समकक्षी जयशंकरले रायसिना सम्बादमा नेपालको सहभागितालाई लिएर खुसी व्यक्त गरे। 'रासिना संवादमा भारतका छिमेकीहरूको उपस्थिति स्वभाविक हो। हामीबीचको छलफलले दुई देशबीचको सम्बन्धलाई थप बलियो बनाउँछ,' जयशंकरले सामाजिक सञ्जालमा भनेका छन्। परराष्ट्रमन्त्री साउद सो कार्यक्रममा सहभागी हुन बुधबार नयाँ दिल्ली प्रस्थान गरेका थिए। कार्यक्रमलाई उनले आज सम्बोधन गर्ने कार्यक्रम तय थियो।"
टियुमा स्नातक कार्यक्रम फेरि तीन वर्षे बनाउने तयारी,"कीर्तिपुर : त्रिभुवन विश्वविद्यालय (टीयु)का नवनियुक्त उपकुलपति प्राडाकेशरजंग बरालले स्नातक तहको कार्यक्रमलाई पुनः तीनवर्षे बनाइने जानकारी भएको छ। त्रिविले २०७१ ०७२ सालदेखि व्यवस्थापन संकाय तर्फ चारवर्षे स्नातक कार्यक्रम सुरुआत गरेको थियो। विश्वविद्यालयको केन्द्रीय कार्यालयमा आज पदबहाली गरेपछि त्यहाँ उपस्थित विभागीय प्रमुख, कर्मचारी तथा प्राध्यापकहरूलाई सम्बोधन गर्दै उपकुलपति प्राडा बरालले चारवर्षे स्नातक कार्यक्रम लामो हुन गएकाले विद्यार्थी र अभिभावकको लगानी बढ्नाका साथै त्रिविको कार्यसञ्चालनमा पनि असहजता थपेको बताए। 'बाहिरको शिक्षा प्रणाली अनुकूल बनाउन जनाउँदै चार वर्षे गरियो। तर, छिमेकी भारत, युरोपेली मुलुकलगायत थुप्रै ठाउँमा अहिले पनि तीन वर्षे स्नातक कार्यक्रम नै चलिरहेको छ,' उनले भने। अमेरिकालगायत केही देशमा चार वर्षे स्नातक तहका कार्यक्रम सञ्चालनमा रहेको उल्लेख गर्दै उपकुलपति बरालले भने, 'त्यस्ता देश वा त्यस्तै चार वर्षे विषय पढ्न जान चाहने विद्यार्थीका लागि तीनवर्षे कोर्ष सकेपछि थप एक वर्षको छुट्टै मानार्थ उपाधिका कार्यक्रम चलाउन सकिन्छ।' उनले विषयको विशिष्टताका कारण केही विषयका स्नातक कार्यक्रम भने चार वर्षे वा पाँचवर्षे हुनसक्ने बताए। विश्वविद्यालयका केही कार्यक्रममा विद्यार्थी सङ्ख्या अत्यन्त न्यून र केहीमा शून्य रहेकातर्फ औँल्याउँदै उनले अहिले मानविकी सङ्कायमा अरू कार्यक्रमको तुलनामा कम विद्यार्थी भर्ना हुने गरेको बताए। यसको समाधानका लागि मानविकीलाई सबै संकाय र कार्यक्रमबाट आउन मिल्ने (मल्टी डिसिप्लिनरी लिवरल आर्ट )का रूपमा पुनःसंरचना गरिने जानकारी पनि उनले दिए। शिक्षा संकायका कार्यक्रमलाई पनि सबै विषयबाट प्रवेश गर्न मिल्ने बनाइन उनले बताए। केही वर्षयता त्रिविको संरचना ठूलो र भद्दा भएको चर्चा गरिने उल्लेख गर्दै उपकुपति बरालले यसको पुनःसंरचनाका लागि आफू तयार रहेको बताए। 'त्रिविलाई अब विस्तार होइन पुनःसंरचनाको खाँचो छ,' उनले भने। उपकुपति प्राडा बरालले त्रिविका शैक्षिक कार्यक्रमलाई उत्पादन र बजारसँग जोड्न आफू लागिपर्ने बताए। देशको मौलिक र रैथाने ज्ञानलाई विश्वविद्यालयको प्राज्ञिक अध्ययनअनुसन्धानसँग जोड्नका लागि दीर्घकालीन योजना बनाइने जानकारी पनि उनले बताए। 'तराईका राजवंशी र पहाडका मगरले उत्पादन गर्ने कासवा होस् वा चिउरीका उत्पादनको विकास, विश्वविद्यालयले त्यसतर्फको अध्ययनऔअनुसन्धानमा जोड दिनेछ,' उनले भने। हिमाली उपचार पद्धति आम्ची र आयुर्वेदिक अध्ययनअनुसन्धानका कार्यक्रममा पनि विशेष जोड दिएर उठाइने उनले बताए। त्यस्तै देशको विशिष्टताअनुरुप पर्वतारोहणको उच्च शिक्षाका लागि विशेष योजना ल्याइने र विदेशी विश्वविद्यालयसँग ज्ञान आदानप्रदानका कार्यक्रममार्फत अघि बढाइने पनि उपकुलपति प्राडा बरालले बताए। होटल व्यवस्थापनमा अध्ययनसँगै कमाईको अवधारणालाई त्रिवि कार्यक्रमभित्रै समेटेर अघि बढाइने पनि उनले बताए।"
सामसङले अघिल्लो फोन मोडलहरूमा 'ग्यालेक्सी एआइ' उपलब्ध गराउने,"काठमाडौं : सामसङले अघिल्लो फोन मोडलहरूमा 'ग्यालेक्सी एआइ' उपलब्ध गराउने भएको छ। अझ धेरै ग्यालेक्सी डिभाइसहरूमा मोबाइल एआइको विश्वव्यापी विस्तार लाई गति दिनका लागि नयाँ वान युआइ अपडेट ग्यालेक्सी एआइ ल्याएको हो। सामसङ नेपालले मोबाइल एआईको थप विस्तारका लागि निर्माण गरिएको नयाँ वान् युआई ६१ को माध्यमबाट अब ग्यालेक्सी एस २३ सिरिज, एस२३ एफई, जेड फोल्ड५ र जेड फ्लिप ५ सिरिजहरूमा पनि मार्चको अन्त्यदेखि ग्यालेक्सी एआइ उपलब्ध हुने जनाइएको छ। हालसालै प्रस्तुत गरिएको ग्यालेक्सी एस२४ सिरिजसँग आबद्ध यो अद्यावधिकले अनडिभाइस र क्लाउडमा आधारित एआईलाई संयोजन गर्दै हाइब्रिड विधिमार्फत् प्रयोगकर्ताहरूको मोबाइल एआई अनुभवको स्तरलाई कम्पनीले दावी गरेको छ। ग्यालेक्सी एआइसँग हाम्रो लक्ष्य मोबाइल एआइको नयाँ युगको जननी बन्ने मात्र नभई मोबाइल एआई अझ बढी पहुँच योग्य बनाएर प्रयोगकर्ताहरूलाई सशक्त बनाउनु पनि हो। सामसङ इलेक्ट्रोनिक्स, मोबाइल एक्स्पे्रियन्स बिजनेस प्रमुख तथा अध्यक्ष टिएम र्होले भने यो ग्यालेक्सी एआइको सुरुवात मात्र हो। हाम्रो योजना सन् २०२४ भित्र १० करोडभन्दा बढी ग्यालेक्सी प्रयोगकर्ताहरूलाई यसको अनुभव दिलाउने तथा मोबाइल एआइको असीमित सम्भावनाहरूको उपयोगका लागि नवीन उपायहरूको खोजी जारी राख्ने रहेको छ। व्यवधानहरू रहित सञ्चार सेवा एआई सञ्चालित मोडलहरूमा उपलब्ध सञ्चार सेवा विस्तारित ग्यालेक्सी एआई विशेषताहरूको लाभ अझै धेरै ग्यालेक्सी प्रयोगकर्ताहरूले लिन सक्नेछन्। यी विशेषताहरूमा मेसेज टोन मिलाउने र च्याट एसिस्टको सहायताले १३ भिन्न भाषामा मेसेजहरू ट्रान्सलेट गर्ने सुविधा समेत संलग्न छन्। ग्यालेक्सी प्रयोगकर्ताहरूले लाइभ ट्रान्सलेट मार्फत् रियल टाइमा नै भाषा ट्रान्सलेट गर्न सक्नेछन्। जसले फोन कलहरूका लागि आवाज र टेक्स्ट अनुवादहरू उपलब्ध गराउनेछ। इन्टरप्रिटरको साथमा प्रयोगकर्ताहरू आफ्नो यात्राको दौरानमा स्थानीयहरूसँग तत्काल कुराकानी गर्न सक्षम हुनेछन् किनकी स्प्लिट स्क्रिन विशेषताले प्रत्यक्ष कुराकानीका लागि टेक्स्टहरू अनुवाद गरेर देखाउने कम्पनीले बताएको छ। अतुलनीय उत्पादकत्व ग्यालेक्सी इकोसिस्टममा गरिएको ग्यालेक्सी एआइको व्यापक एकीकरणले एआई समर्थित मोडलहरूमा प्रयोगकर्ताहरूलाई निर्वाध रुपमा दैनिक कार्य गर्न सक्षम बनाउँदै दक्षताको नयाँ स्तरहरू संचालन गराउँछ। सर्कल टु सर्च वीथ गुगल मार्फत् खोज प्रणालीहरूको सुधार गरिएको हुँदा सजिलै आफूले खोजेको कुरामा एउटा सर्कल बनाएर खोज परिणामहरू पाउन सकिनेछ। नोट एसिस्ट जस्ता विशेषताले प्रयोगकर्ताहरूलाई फम्र्याटहरू सिर्जना गर्न, सारांशहरू रचना गर्न र टिप्पणीहरू अनुहवाद गर्न मद्दत गर्दछ भने ब्राउजिङ एसिस्टले समाचार सामग्रीहरूको समग्र सारांशहरू एकै क्षणमा तयार गर्दछ। ट्रान्सक्रिप्ट एसिस्टले मिटिङहरूको रेकर्डिङ गरी सजिलै सारांशहरू तथा अनुवादहरू तयार पार्न सक्छ। ग्यालेक्सी एआइको साथमा सामसङले व्यक्तिको सिर्जनशील सम्भाव्यतालाई उजागर गर्न आफ्नो भूमिकालाई दोब्बर बनाएको छ। ग्यालेक्सीको पछिल्लो अद्यावधिकले ग्यालेक्सी एआई टुलहरूको सेट उपलब्ध गराएको छ। जसले फोटो खिचेपछि पनि रचनात्मक स्वतन्त्रताको अवसर दिन्छ। जेनेरेटिभ इडिट मार्फत् एआई समर्थित उपकरणहरूले फोटोहरूलाई सजिलै रिसाइज गर्ने, रिपोजिसन गर्ने, अथवा रिएलाइन गर्न सक्नेछन्। यस्तै प्रयोगकर्ताहरूले इडिट सजेसनको सहायताले पहिलेभन्दा छिटो र सजिलो तरिकाले कुनै पनि फोटोलाई सजाउन सक्नेछन्। इन्स्ट्यान्ट स्लोमो ले चलायमान फलहरू क्याप्चर गर्न सुस्त गतिको भिडियोहरूका लागि अतिरिक्त फ्रेमहरू तयार गर्ने हुनाले धेरै सटहरू बारम्बार खिच्नु नपर्ने बनाइदिन्छ। सिर्जनशीलता र व्यक्तित्वकरण त्यत्तिमै रोकिदैन, ग्यालेक्सी उपकरणहरूलाई अनुकूलन गर्न एआई निर्मित वालपेपरहरू मार्फत पहिलेभन्दा झन् सजिलो भएको छ। एआई समर्थित उपकरणहरूले प्रयोगकर्ताहरूको सिर्जनशीलतालाई सक्षम बनाएको छ।"
एनसेल सामाजिक पहलका लागि १६५ बढी प्रस्ताव,"काठमाडौं : एनसेलले आफ्नो व्यावसायिक सामाजिक जिम्मेवारी (सीएसआर)अन्तर्गत एटीन फर एटीन अर्थात १८ का लागि १८ विकास कार्यका लागि देशका सातै प्रदेशबाट १६५ भन्दा बढी प्रस्तावहरू प्राप्त गरेको छ। कम्पनीले आफ्नो १८औं वार्षिकोत्सवको उपलक्ष्यमा समुदाय स्तरमा लागू हुनेगरी यो कार्यक्रम सञ्चालन गरेको हो। हालः एनसेलले प्राप्त प्रस्ताव तथा आवेदनको मूल्यांकन गरिरेहको जनाएको छ। एनसेलले माघ १७ गतेसम्मको समय दिएर ७ वटै प्रदेशका इच्छुक गैरनाफामूलक संस्थाहरूबाट आआफ्नो स्थानीय समुदायलाई हित गर्ने कुनै पनि सामुदायिक विकास परियोजनाका लागि आवेदन दिन आह्वान गरेको थियो । एनसेलका अनुसार देशभरिबाट शिक्षा, स्वास्थ्य, वातावरण, विपद् व्यवस्थापन तथा प्रतिकार्य र जीविकोपार्जन सहयोगलगायतका क्षेत्रमा विकास कार्य गर्न उत्साहजनकरूपमा प्रस्तावहरू प्राप्त भएका छन्। लागू हुने आयोजनाले समुदायमा पार्ने प्रभाव, त्यसको दिगोपना, आयोजनालाई थप विस्तार गर्न सकिने सम्भावनालगायतका आधारमा कार्यक्रमहरू छानिने कम्पनीले बताएको छ। तोकिएको मापदण्ड र प्रक्रिया पुर्याएर छानिने विकास आयोजनाका लागि कम्पनीले प्रति कार्यक्रम १० लाख रुपैयाँ प्रदान गर्नेछ। यस सामाजिक पहलअन्तर्गत कूल १८ आयोजानाहरू छानिनेछन्। प्रत्येक एक प्रदेशमा दुई आयोजना लागू गरिनेछन्। बाँकी चार आयोजनाहरू प्राप्त प्रस्तावको महत्व र प्रभावका आधारमा छानिएका प्रदेशमा कार्यन्वयन गरिनेछन्। दिगो विकास लक्ष्यहरू हासिल गर्न सरकारलाई सहयोग गर्ने कम्पनीको प्राथमिकता अनुरुप एनसेलले लामो समयदेखि सीएसआरलाई उच्च प्राथमिकतामा राख्दै आएको छ। विगत १८ वर्षमा एनसेलले शिक्षा, वातावरण र स्वास्थ्यलगायतका विभिन्न क्षेत्रका सामाजिक परियोजनामा १ अर्ब ८० करोड रुपैयाँभन्दा बढी योगदान गरिसकेको छ। एनसेलले सबै भन्दा ठूलो करदातामध्ये एकका रूपमा अर्थतन्त्रमा प्रभावकारी योगदान पुर्याउँदै आएको छ। आफ्नो स्थापनाकालदेखि आर्थिक वर्ष २०७९८० सम्ममा कम्पनीले कर तथा गैरकरहरू गरी ३ खर्बभन्दा बढी राजश्व सरकारलाई तिरिसकेको छ।"
परालको कुन्युमा आगलागी हुँदा जलेर बालकको मृत्यु,"झापा : झापा गाउँपालिकामा आगलागी हुँदा एक बालकको जलेर मृत्यु भएको छ। मृत्यु हुनेमा झापा गाउँपालिका४ स्थित भानटोली निवासी इनाम हुसैन सेखका साढे ४ वर्षको छोरा अतिप हुसैन रहेको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए। प्रहरीका अनुसार शुक्रबार दिउँसो साढे ४ बजेको समयमा इनामको घर नजिकैको परालको कुन्यूमा आगलागी भएको थियो। सो आगो सल्किएर इनामको एक तले टिनको छानो भएको कच्ची घरमा आगो लागेको थियो। उनको छोरा अतिप आगो लागेको नजिकैको मस्जिद र परालको कुन्यूको चेपमा खेलिरहेका थिए। बालक आगोको चपेटा पर्दा घटनास्थलमै मृत्यु भएको प्रहरी निरीक्षक गिरीले बताए। आगो भद्रपुर र बिर्तामोडको दमकल, स्थानीय, नेपाल प्रहरी र सशस्त्रको सहयोगमा नियन्त्रणले कार्य भइरहेको प्रहरीले जनाएको छ।"
१४ सय रियालमा नेपाली महिला बेच्ने बुढाथोकी प्रहरी फन्दामा,काठमाडौं : वैदेशिक रोजगारीको प्रलोभन देखाएर एक महिलालाई दुबई हुँदै ओमानमा लगेर बेच्ने एक जना पक्राउ परेका छन्। मानव बेचबिखन अनुसन्धान व्युरोले बाँके घर भई टोखा बस्ने ६५ वर्षीय प्रकाश सिंह बुढाथोकीलाई पक्राउ गरेको हो। बुढाथोकीले पीडित महिलालाई कुवेत भन्दै गत फागुन १७ गते भिजिट भिसामा दुबई पठाएका थिए। दुबई पुगेकी पीडित महिलालाई एक महिनासम्म बन्धक बनाइएको र त्यसपछि १४०० रियालमा ओमानमा लगेर बेचेको पाइएको प्रहरी अनुसन्धानबाट खुलेको छ। ओमानमा लगी पीडित महिलालाई शारीरिक तथा मानसिक यातना दिने गरेको प्रहरीले जनाएको छ। ती महिलालाई ओमानी नागरिकको घरमा १८२० घन्टासम्म बिना ज्याला काममा लगाउने गरेको पाइएको प्रहरीको भनाइ छ। व्युरोका सूचना अधिकारी प्रहरी उपरीक्षक ज्ञानेन्द्र प्रसाद फुयालले बुढाथोकीले मेडिकल गराई दुबईको टिकेट काटेर भिजिटि भिसामा पठाएको पाइएको छ। दुबईबाट भिजिट भिसाको दुरुपयोग गरी ओमानमा ती महिलालाई बेचिएको प्रहरी उपरीक्षक फुयालले बताए। बुढाथोकीलाई मानव बेचबिखन तथा ओसारपसार मुद्दामा काठमाडौं जिल्ला अदालतबाट ५ दिनको म्याद लिई अनुसन्धान भइरहेको प्रहरीले जानकारी दिएको छ।
थापाथलीस्थित प्रसूती गृहबाट बच्चा चोरी,"काठमाडौं : थापाथलीस्थित परोपकार स्त्री तथा प्रसूती रोग अस्पतालबाट २६ दिनको बच्चा चोरी भएको छ। जिल्ला प्रहरी परिसर काठमाडौंका प्रवक्ता नवराज अधिकारीका अनुसार बच्चा गायब भएको भन्दै प्रहरीमा उजुरी परेको छ। बच्चा खोजीका लागी प्रहरी टोली खटिइसकेको उनले बताए। प्रहरीका अनुसार काभ्रे घर भएकी एक महिलाको २६ दिनको बच्चा चोरी भएको भन्दै उजुरी दिएकी छन्। अस्पतालमा उपचाररत बच्चा केहीबेर लिने भन्दै एक जना महिलाले बच्चा लिएकी थिइन्। बच्चा लिएको केहीबेरमै ती महिला फरार भएकी थिइन्। शुक्रबार दिउँसो १२ बजेतिर बच्चा चोरी भएको र अहिलेसम्म नभेटिएको प्रहरीले बताएको छ। प्रवक्ता अधिकारी भन्छन्, 'अस्पतालको सीसीटिभीलगायतका अन्य शंकास्पद सबै ठाँउमा प्रहरी टोली खटिइसकेको छ।"
वीरगन्ज महानगरमा दादुरारुबेला खोप अभियान फागुन १३ देखि,"वीरगन्ज : वीरगन्ज महानगरपालिकामा दादुरारुबेला खोप अभियान फागुन १३ गतेदेखि सुरु हुने भएको छ। शुक्रबार वीरगन्ज महानगरपालिकाको स्वास्थ्य महाशाखाले आयोजना गरेको अभिमुखीकरण कार्यक्रममा यस्तो जानकारी गराइएको हो। महानगरको सभाकक्षमा महानगरका ३२ वटै वडाका वडाध्यक्षहरुसँगको अभिमुखीकरण कार्यक्रममा महानगरका स्वास्थ्य महाशाखाका प्रमुख अनिल यादवले वीरगन्ज महानगरमा दादुरारुबेला खोप अभियान सुरु गर्न लागिएको जानकारी गराए। यादवका अनुसार महानगरमा फागुन १३ गतेदेखि सुरु हुने उक्त अभियान अन्तर्गत पहिलो दिन वीरगन्ज महानगरपालिका वडा नम्बर ३ विर्तास्थित त्रिजुद्ध माविको परिसरमा ९ महिनादेखि १५ वर्षमुनिका बालबालिकालाई खोप लगाएर अभियानको शुभारम्भ गरिनेछ। त्यसपछि दोस्रो चरणमा फागुन २७ देखि चैत ५ गतेसम्म महानगरका बाँकी ३१ वटा वडामा दादुरारुबेला खोप अभियान सञ्चालन गरिने यादवले जानकारी गराए। यो अभियानमा महानगरका ७४ हजार चार सय जना बालिबालिकालाई दादुरारुबेला खोप लगाउने लक्ष्य रहेको महाशाखाका सहसंयोजक अनिशकान्त कुशवाहाले जानकारी गराए। उनका अनुसार दादुरारुबेला खोप अभियान अन्तर्गत महानगरका स्वास्थ्य संस्था, शिक्षण संस्था लगायतका स्थानमा गरी दुई सय ९८ खोप केन्द्र स्थापना गरिनेछ। एउटा खोप केन्द्रमा न्यूनतम् दुई सय ५० जना बालबालिकालाई खोप लगाउने लक्ष्य रहेको जानकारीपनि उनले गराए। शुक्रबार वडाध्यक्षहरुसँगको अभिमूखीकरण कार्यक्रममा कुशवाहले यो अभियानलाई सफल पार्न वडाध्यक्षहरुको भूमिका महत्वपूर्ण हुने भन्दै सहयोगका लागि आग्रह गरे। ठाकुरका अनुसार, दुई चरणको अभियानमा पर्सा जिल्लाभरिमा दुई लाख एक हजार बालबालिकालाई दादुरारुबेला खोप लगाउने लक्ष्य रहेको छ।"
"झापाबाट चोरी गरिएका मोटरसाइकल ताप्लेजुङ लगेर बिक्री, एकजना पक्राउ","झापा : मोटरसाइकल चोरीका घटनाले झापा प्रहरीलाई हैरान बनाएको छ। दिनहुँ जसो मोटरसाइकल हराएको वा चोरी भएको जाहेरी पर्न थालेपछि झापा प्रहरी अन्य कामकाज छाडेर चोरी गर्ने गिरोहको खोजीमा लागि परेका छन्। यसै क्रममा झापा प्रहरी फागुन ३ गते चोरी गिरोह आबद्धमा एक जनालाई पक्राउ गरेको छ। जिल्ला प्रहरी कार्यालय झापाबाट खटिएका प्रहरी टोलीले मोरङ मिक्लाजुङ गाउँपालिका६ घर भई हाल झापा बिर्तामोड नगरपालिका६ बुट्टावारि बस्ने २७ वर्षीय योगेश मगर भन्ने बालकुमार मगरलाई पक्राउ गरेको छ। बिर्तामोडबाट चोरी भएको प्र१०१०१२ प ३५४७ नम्बर उल्लेख भएको २२० सिसीको कालो रातो पल्सर मोटरसाइकल बिक्री गर्न जाँदै गरेको अवस्थामा मगरलाई पाँचथर हिलिहाङ गाउँपालिका५ बाट पक्राउ गरी झापा ल्याएको जिल्ला प्रहरी कार्यालय झापाका एसपी मिलन केसीले जानकारी दिए। प्रहरीले उनलाई शुक्रबार पत्रकार सम्मेलन गरी सार्वजनिक गरेको छ। मगर पक्राउ परेसँगै उनले बिक्री गरेको आठ वटा मोटरसाइकल समेत फेला परेको छ। सबै मोटरसाइकल ताप्लेजुङ जिल्लाको विभिन्न स्थानबाट फेला परेको एसपी केसीले बताए। गिरोहमा आबद्ध अझै तीन जना फरार रहेको र उनीहरूको खोजी कार्य भइरहेको उनले बताए। झापाबाट चोरी भएका मोटरसाइकल ताप्लेजुङ लगेर ३५ देखि ५० हजार रुपैयाँसम्म बिक्री मगर रहेको प्रारम्भिक अनुसन्धानबाट खुलेको प्रहरी कार्यालय झापाका निमित्त प्रवक्ता तथा इन्स्पेक्टर ढुण्डिराज गिरीले जानकारी दिए। त्यहाँ मोटरसाइकल बिक्री गरेर मगरले रकम बिर्तामोडको आइएमइमा पठाउने र गिरोहका अन्य व्यक्तिले निकाल्ने अनुसन्धानबाट खुलेको इन्स्पेक्टर गिरीको भनाई छ। अहिलेसम्म प्रहरीमा एक सय बढी मोटरसाइकल हराएको र चोरी भएको जाहेरी परेको बताउँदै इन्स्पेक्टर गिरीले भने, यी गिरोहले बेचेका अरू पनि मोटरसाइकल फेला पर्न सक्छ, त्यसतर्फ प्रहरी लागि परेको छ। चोरी गरिएका मोटरसाइकलको नम्बर प्लेट मेटाएर पहाडी जिल्लामा पुयाउने बिक्री गर्न गिरोह सक्रिय रहेको उनको भनाई छ। फेला परेको मोटरसाइकलहरू प्र१०३००५प ८०४३ नम्बरको २२० सिसीको कालो पल्सर, प्र१०१०१६ प १२६ नम्बरको २२० सिसीको कालो निलो पल्सर, प्र१०२०४८ प ३२३७ नम्बरको २२० सिसीको रातो सेतो पल्सर, नम्बर प्लेट उल्लेख नभएको २२० सिसीको कालो रातो पल्सर, को ३९ प १८८४ नम्बरको १५० सिसीको कालो निलो पल्सर, ०१४ प ३१ नम्बर उल्लेख भएको एनएस र बा ७२ प १९९१ नम्बर भएको १५० सिसीको रहेको प्रहरीले जनाएको छ। नम्बर उल्लेख भएको मोटरसाइकलको नम्बर फरक हुन सक्ने भएकाले सम्बन्धी मोटरसाइकल धनीले प्रहरीमा सम्पर्क राख्न अनुरोध पनि गरिएको छ।"
नामिबियाले नेदरल्यान्ड्सलाई २४ रनले हरायो,काठमाडौं : आइसीसी विश्वकप लिग२ अन्तर्गतको खेलमा नामिबियाले तेस्रो जित हासिल गरेको छ। टियु क्रिकेट मैदानमा नामिबियाले नेदरल्यान्ड्सलाई २४ रनले हराएको हो। टस हारेर ब्याटिङको निम्तो पाएको नामिबियाले ४१३ ओभरमा अलआउट हुँदै २०३ रन बनाएको थियो। नामिबियाका लागि जन निकोलले सर्वाधिक ४९ रन बनाएका थिए। त्यस्तै जन फ्रिलिङ्कले ३४ र मलन क्रुगरले ३९ रन बनाए। जवाफी ब्याटिङ गरेको नेदरल्यान्ड्स ४३५ ओभरमा अलआउट हुँदै १७९ रनमात्र बनाउन सक्यो। नेदरल्यान्ड्सका लागि नोह क्रोइजले ४६ र म्याक्स ओडुडले ४१ रन बनाए। नामिबियाका लागि गेरहार्ड र जनले ३३ विकेट लिए। यसअघि नामिबियाले नेपालसँगको दुवै खेल जितेको थियो। नेपाल र नेदरल्यान्ड्सबीच अन्तिम खेल आइतबार हुनेछ।
हिउँ पन्छाएर रारा ताल जाने नाग्मगमगढी सडकखण्ड खुलाइयो,"मुगु : हिमपातपछि अवरुद्ध रहेको नाग्मगमगढी सडक खण्डमा हिउँ पन्छाएर सडक सुचारु गरिएको छ । सडक डिभिजन कार्यालय जुम्लाले नाग्मगमगढीअन्तरगत बुलबुले,सिप्टिचौर र सातमोड घुच्ची लेखमा जमेको हिउँ पन्छाएर सडक सुचारु गरेको हो । मंगलबार,बुधबार र बिहीबार लगातार हिउँ पर्दा यो सडकखण्ड अवरुद्ध भएको थियो। बिहीबार र शुक्रबार दिनभरी सडक डिभिजन कार्यालय जुम्लाले स्काभेटर र सडक रक्षकहरू लगाएर हिउँ पन्छाइ सडक सुचारु गरिएको सुपरभाइजर जग्गी विकले जानकारी दिए। हिउँ पर्ने थालेपछि अवरुद्ध सडक खुलाउन सडक डिभिजन कार्यालयले सडक रक्षक र स्काभेटर तैनाथ अवस्थामा राखेको छ। प्रमुख पर्यटकीय गन्तव्यस्थल रारा घुम्न आउने पर्यटकहरू यही मार्गबाट आउने भएकाले सधैं व्यस्त हुने गर्छ।"
धरान एक्स्पो सुरु,"धरान : स्थानीय उत्पादन र व्यापार व्यवसाय प्रवर्द्धन गर्नका लागि धरान एक्स्पो सुरु भएको छ। शुक्रबारदेखि सुरु भएको एक्स्पोको पर्यटनमन्त्री सुदन किरातीले उद्घाटन गरेका छन्। धरानको व्यापार व्यवसाय प्रवर्द्धन गर्ने र आन्तरिक तथा बाह्य पर्यटकलाई आकर्षण गर्ने उद्देश्यका साथ सुनसरी उद्योग वाणिज्य संघले एक्स्पो आयोजना गरेको हो। स्थानीय कृषि उपज बेसार, अदुवा, अम्लिसोलाई प्रवर्द्धन गर्दै यहाँको आर्थिक गतिविधि वृद्धि गर्न तथा पर्यटन, सूचना प्रविधि, कला संस्कृति, शिक्षा, तथा औद्योगिक व्यापार प्रदर्शनी गर्ने उद्देश्यले एक्स्पोको आयोजना गरिएको अध्यक्ष विजय श्रेष्ठले बताए। एक्स्पोमा १५० वटा स्टल राखिएको छ। ५ लाखभन्दा बढीले अवलोकन गर्ने आयोजकको अपेक्षा छ । फागुन २३ गतेसम्म सञ्चालन हुने एक्स्पोबाट धरानको व्यापार व्यवसाय सञ्चालनमा थप सहयोग पुग्ने आयोजकले जनाएको छ।"
तनहुँ जलविद्युत् आयोजनाको ५० प्रतिशत काम सकियो,"दमौली : तनहुँको ऋषिङ गाउँपालिका१ मा निर्माणाधीन एक सय ४० मेगावाट क्षमताको तनहुँ जलविद्युत् आयोजनाको पचास प्रतिशत काम सकिएको छ। निर्माण सुरु भएको पाँच वर्षका अवधिमा आयोजनाले ५१४४ भौतिक प्रगति गरेको हो। पुस मसान्तसम्म आयोजनाको आधा काम सकिएको आयोजना प्रमुख राजभाइ शिल्पकारले जानकारी दिए। सोही अवधिसम्म ४६३४ प्रतिशत आर्थिक प्रगति हासिल भएको छ। आयोजनाले तीनवटा प्याकेजमा ठेक्कामार्फत काम गरिरहेको छ। शिल्पकारका अनुसार प्याकेज १ मा २७७५ प्रतिशत भौतिक र २३८८ प्रतिशत आर्थिक प्रगति भएको छ। प्याकेज २ मा ५११४ प्रतिशत भौतिक र ४४०९ प्रतिशत आर्थिक प्रगति भएको छभने प्याकेज ३ मा ७६५ प्रतिशत भौतिक र ७२६ प्रतिशत आर्थिक प्रगति हासिल भएको शिल्पकारको भनाइ छ। उनले भने, तीनवटै प्याकेजको काम तीव्र गतिमा भइरहेको छ, आयोजनाको प्रगति सन्तोषजनक रहेको छ। आयोजनाको कामलाई निर्धारित सन् २०२६ मै सम्पन्न गर्ने लक्ष्यसहित कामलाई अगाडि बढाइएको उनको भनाइ छ। आयोजनाको महत्वपूर्ण काम रहेको बाँध निर्माण केही महिनाअघि देखि जारी छ। ऋषिङ गाउँपालिका१ र व्यास नगरपालिका५ सिमाना भएर बग्ने सेती नदीलाई एक सय ४० मिटर अग्लो कङ्क्रिट मुख्य बाँध निर्माणस्थलभन्दा माथिल्लो तटीय क्षेत्रबाट ६२६९२ मिटर लामो सुरुङ निर्माण गरी फर्काइएको छ। डाइभर्सन सुरुङमार्फत फर्काइएको पानीलाई मुख्य बाँध निर्माणस्थलबाट तल्लो तटीय क्षेत्रमा पुनः सेती नदीमा खसालिएको छ। बाँध निर्माणका लागि नदी फर्काउने कामलाई महत्वपूर्ण मानिन्छ। सन् २०२१ बाट निर्माण सुरु भएको डाइभर्सन टनेल हालै निर्माण सम्पन्न भएपछि नदी फर्काउने काम गरिएको हो। अब मुख्य बाँध निर्माण अवधिसम्मका लागि नदी फर्काउनका लागि करिब ४० मिटर अग्लो अस्थायी कङ्क्रिट बाँध (कफर ड्याम) निर्माण गरिनेछ। उक्त बाँध आगामी मनसुन सुरु हुनुभन्दा पहिले नै निर्माण सक्नेगरी काम भइरहेको आयोजना प्रमुख शिल्पकारले बताए। आयोजनाको मुख्य निर्माण कार्यलाई तीन प्याकेजमा विभाजन गरी काम भइरहेको छ। प्याकेज१ अन्तर्गत एक सय ४० मिटर अग्लो बाँध निर्माणका लागि सोङ्ददा कर्पोरेसन, भियतनामकालिका कन्स्ट्रक्सन (प्रा) लि नेपाल जेभीसँगको ठेक्का सम्झौता विसं २०७८ भदौ १४ गतेदेखि कार्यान्वयनमा आएको थियो। आयोजनाको सुरुङ, विद्युत् गृह निर्माण र हाइड्रोमेकानिकल तथा इलेक्ट्रोमेकानिकल उपकरण आपूर्ति, जडान तथा सञ्चालनलगायत प्याकेज२ को निर्माणका लागि सिनो हाइड्रो कर्पोरेसन, चीनसँग विसं २०७५ असोज १५ गते खरिद सम्झौता भएको थियो। निर्माण सुपरीवेक्षण परामर्शदाताले खरिद सम्झौताबमोजिम निर्माण सुरु गर्न कार्यादेश जारी गरेपश्चात् सिनो हाइड्रोले विसं २०७५ माघ ६ बाट आयोजनास्थलमा परिचालित भई निर्माण जारी राखेको छ। भूमिगत विद्युत्गृह खन्ने कार्य सम्पन्न गरी कङ्क्रिटिङ तथा टर्वाइनलगायत उपकरण जडान भइरहेको छ। टेलरेस सुरुङ निर्माण सम्पन्न भएको छ मुख्य सुरुङ खनिरहेको छ। प्याकेज३ अन्तर्गत दमौलीबाट चितवनको भरतपुरसम्म दुई सय २० केभीको डबल सर्किट प्रसारण लाइन निर्माणका केइसी इन्टरनेसनल लिमिटेड, भारतसँग विसं २०७५ पुस १० गते भएको खरिद सम्झौता विसं २०७५ फागुन १० मा कार्यान्वयनमा आएको थियो। ३४७ किमी प्रसारण लाइनमा पर्ने ९४ वटा टावरमध्ये ७४ वटा टावरको जग हालिएको छ। १६ वटा टावरको जग संरक्षण गर्ने कार्य सम्पन्न भएको छभने तीन स्थानमा जारी छ। यस अवधिमा निर्माण व्यवसायीले टावरका विभिन्न उपकरण छिर्कनेमा रहेको स्टोरमा आपूर्ति गरेको जनाइएको छ। आयोजनाको सामाजिक विकास कार्यक्रमअन्तर्गत तनहुँ जिल्लामा विद्युतीकरण गर्नका लागि नेपाल विद्युत् प्राधिकरणको आयोजना व्यवस्थापन निर्देशनालयमार्फत तनहुँ ग्रामीण विद्युतीकरण तथा वितरण प्रणाली सुदृढीकरण परियोजना सम्पन्न भएको छ। यसअन्तर्गत स्थानीय रुपमा विद्युत् आपूर्तिका लागि घिरिङ गाउँपालिका४ र बन्दीपुर गाउँपालिका६ मा ३३११ केभीका दुईवटा सबस्टेसन निर्माण गरी सञ्चालनमा ल्याइएको छ। उक्त सबस्टेसनसम्म विद्युत् पुर्याउनका लागि ३३ केभी लाइन निर्माण गरिएको छ। तनहुँ जिल्लाको विद्युत् आपूर्तिलाई पर्याप्त, भरपर्दो र गुणस्तरीय बनाउन विभिन्न ठाउँमा विभिन्न क्षमताका वितरण ट्रान्सफर्मर जडान र ११ केभी लाइन निर्माण गरिएको छ। कम्पनीको पुँजी संरचना तथा वित्तीय व्यवस्थापन आयोजनाको कूल लागत (प्रसारण लाइन, ग्रामीण विद्युतीकरण तथा निर्माण अवधिको ब्याज) ५० करोड ५० लाख अमेरिकी डलरका लागि एडीबीले १५ करोड, जापान अन्तर्राष्ट्रिय सहयोग नियोग (जाइका)ले १८ करोड ४० लाख, युरोपियन लगानी बैङ्कले आठ करोड ५० लाख सरकारनेपाल विद्युत् प्राधिकरणले आठ करोड ६० लाख डलर व्यहोर्ने गरी वित्तीय व्यवस्थापन गरिएको छ। रासस"
हुलाकी सडकको अस्नेहरीखक्रौला खण्डः चार वर्षमा ४५ प्रतिशत काम,"टीकापुर : दुई पटक थपिएको म्याद सकिएको महिना दिन बढी हुँदा समेत हुलाकी सडक अन्तर्गतको अस्नेहरीखक्रौला सडक खण्डको प्रगति ४५ प्रतिशतमै सीमित छ। ३० महिनाभित्र निर्माण सम्पन्न गर्ने गरी सम्झौता गरेको गाल्बा, रायमाझी, जगदम्बा जेभीले गत वर्ष पुष २५ गतेसम्मका लागि म्याद थप गरेको थियो। त्यसयता आयोजनाको म्याद थपिएको छैन। निर्माण कम्पनीले टीकापुर नगरपालिका४ अस्नेहरीदेखि भारतीय सीमावर्ती खक्रौलासम्मको खण्डमा काम गरिरहेको छ। जम्मा ११७ किलोमिटर सडकमध्ये एक किलोमिटर चारलेन र बाँकी दुई लेन सडक निर्माण भइरहेको हो। खक्रौलास्थित मोहना नदी पारी नेपालभारत सीमासम्म निर्माण गर्नुपर्ने उक्त सडकको रेखांकन समेत भएको छैन। निर्माण कम्पनीले अस्नेहरीदेखि खक्रौलासम्मको ८ किलोमिटर सडकमा पहिलो बेस निर्माण सम्पन्न गरेर गिट्टी कुटाइको काम गरिरहेको जनाएको छ। ३० महिनाभित्र निर्माण सम्पन्न गर्नेगरी लम्कीटीकापुरखक्रौलासम्मको २९७ किलोमिटर सडक तीन खण्डमा ठेक्का सम्झौता भएको थियो। पहिलो खण्डको लम्कीदेखि पथरैयासम्मको सडक गत असार महिनामै सम्पन्न भए पनि पथरैयाटीकापुरअस्नेहरी र अस्नेहरीखक्रौला खण्डको सडक निर्माणले अझै गति लिन सकेको छैन। निर्माण कम्पनीका म्यानेजर चन्द्र लम्सालले सडक खण्डमा ४५ प्रतिशत भौतिक प्रगति भएको दाबी गरे। हामीले लगभग सबै स्ट्रक्चरहरू सम्पन्न गरिसकेका छौंसडकको बेस निर्माणका लागि गिटी कुटाई चलिरहेको छ लम्सालले भने क्रसरबाट गिटी उत्पादन भइरहेको छ भने अस्फाल्ट प्लान्ट जडान गरिरहेका छौं, आगामी असारसम्म हामी सबै सक्छौं। दुई वर्ष अगाडि नै क्रसर प्लान्टका लागि टीकापुर नगरपालिकाले सिफारिस नगर्दा निर्माण कार्यमा ढिलाई भएको बताउँदै लम्सालले प्राविधिक रुपमा कुनै समस्या नभए आगामी असार मसान्तसम्म कालोपत्रे सम्पन्न गर्नेछौं। मोहना पुल भन्दा पारीको सडकका लागि रेखाङ्कनमा भारतीय पक्षले पहिले अवरोध गरेकाले हामीले त्यहाँ काम गर्न सकेका छैन लम्सालले भने त्यहाँ साइड क्लियर हुने बित्तिकै सुरु गर्छौं र असारसम्ममा सक्छौं। सँगै सम्झौता भएको लम्की खण्डको काम सम्पन्न भइसक्दा समेत कामको प्रगति नहुँदा स्थानीयले सास्ती व्यहोर्दै आइरहेका छन्। टीकापुरका व्यवसायी भुपेन्द्र खड्काले भने सँगै सम्झौता भएको काम सकिन्छ, यता आधा पनि भएको छैन, सरकारी पक्षसँगको मिलेमतोमा निर्माण व्यवसायीले आलटाल गर्दै आएका छन्। समस्या आम यात्रुहरूले भोग्नु परेको छ। हुलाकी सडक आयोजना धनगढीका प्रमुख पारसमणी हमालले हुलाकी सडक अन्तर्गत पथरैयाटीकापुरअस्नेहरी र अस्नेहरीखक्रौला सडकको म्याद अहिलेसम्म थप नभएको बताए। म्याद थप गर्नका लागि ठोस कारण चाहिन्छ, अहिलेसम्म त्यस्तो केही छैन, हमालले भने म्याद थपका लागि निर्माण कम्पनीले निवेदन दिए पनि समयमा काम नहुँदा नियमानुसार जरिवाना तोक्न बाध्य हुनेछौं। हमालले आफूले निर्माण कम्पनीलाई सडक निर्माणको काम चाँडो सक्न पटकपटक ताकेता गर्दै आयोजनाका तर्फबाट पर्याप्त कर्मचारी समेत खटाएको बताए। उक्त खण्डको ११७ किलोमिटर सडकका लागि ३३ करोड २० लाखमा २०७७ असार १४ गते हुलाकी राजमार्ग निर्देशनालयले सम्झौता गरेको थियो।"
ल्हारक्याल लामा राम्रो मान्छे हुन् : मन्त्री किराती,धरान : पर्यटन तथा नागरिक उड्डयनमन्त्री सुदन किरातीले लुम्बिनी विकास कोषका अध्यक्ष ल्हारक्याल लामा राम्रो मान्छे भएको बताएका छन्। उनले अदालतले आरोपित नभनुन्जेलसम्म उनलाई विवादास्पद व्यक्ति भन्न नमिल्ने उनले बताए। धरान एक्स्पो २०८० को उद्घाटन गर्न शुक्रबार धरान आएका मन्त्री किरातीले सञ्चारकर्मीसँग कुराकानी गर्दै ल्हारक्याल लामा राम्रो मान्छे भएको बताएका हुन्। उनले सबै भ्रष्टाचारीलाई कारबाही नभएसम्म देशको प्रगति नहुने भन्दै सरकार सुशासन कायम गर्न प्रतिबद्ध भएको बताए। उनले सुशासन कायम गर्न सबै प्रकारका भ्रष्टाचारको छानबिन गरी दोषीलाई कारबाही गरी कमजोर बनेको अर्थतन्त्रलाई सही दिशामा ल्याउने बताए। सुशासनको कुरा गरिरहेका मन्त्री किरातीलाई पत्रकारले लुम्बिनी विकास कोषमा ल्हारक्याल लामाजस्ता विवादित व्यक्तिलाई नियुक्ति गरेको भन्दै प्रश्न सोधेका थिए। मन्त्री किरातीले कसैले आरोप लगाउँदैमा ल्हारक्याललाई फटाहा र विवादास्पद भन्न नमिल्ने बताए। उनले हालको निर्वाचन प्रणालीका कारण वर्तमान गठबन्धनले पूर्ण कार्यकाल सरकार सञ्चालन गर्ने र २०७४ को निर्वाचनमा समेत तालमेल गर्ने बताए। उनले निर्वाचनमा कुनै पनि दलले बहुमत ल्याउने अवस्था नभएकाले वर्तमान गठबन्धन कायम रहने बताए।
माल्दोवा पठाइदिन्छु भन्दै २४ लाख ठगी गर्ने पक्राउ,काठमाडौं : माल्दोवा पठाइदिन्छु भन्दै २४ लाख ठगी गर्ने एक जना पक्राउ परेका छन्। काठमाडौं उपत्यका अपराध अनुसन्धान कार्यालयको टोलीले ओखलढुंगाका ६७ वर्षीय दलबहादुर बस्नेत छन्। उनले सेक्युरिटी गार्डमा २ लाख २० हजार तलब पाउने र १२ लाख खर्च लाग्ने भन्दै पीडितहरूलाई प्रलोभन देखाएका थिए। बस्नेतले गणेश लामासहित चार जनासँग पटकपटक गरी २४ लाख ठगी गरी फरार बनेका थिए। प्रहरीले उनलाई पर्साको राधेमाईबाट पक्राउ गरी थप अनुसन्धान तथा कारवाहीको लागि वैदेशिक रोजगार विभाग ताहाचलमा पठाएको छ।
सुदूरपश्चिमका आर्थिक मामिला मन्त्रीद्वारा मुख्यमन्त्रीको रेकर्ड ब्रेक : ११ महिनामा २३ पटक काठमाडौंको सयर,"धनगढी : सुदूरपश्चिमका आर्थिक मामिलामन्त्री नरेशबहादुर शाहीले ११ महिनामा २३ पटक काठमाडौंको सयर गरेका छन्।उनले मुख्यमन्त्री कमलबहादुर शाहको काठमाडौं गएको रेकर्ड ब्रेक गरेका हुन्। मुख्यमन्त्री कमलबहादुर शाहलाई काठमाडौं बढी जाने गरेको आरोप लागिरहेका बेला आर्थिक मामिलामन्त्री नरेशबहादुर शाहीको पनि काठमाडौं भ्रमण सार्वजनिक भएको हो।आर्थिक मामिला मन्त्रालयले मन्त्री शाहीले २१ पटक मात्रै काठमाडौं गएको विवरण दिए पनि, उनको पीएसओहरूको भ्रमण भने २३ पटक भएको तथ्यांकमा उल्लेख छ । मन्त्री बिना पिएसओ मात्रै काठमाडौं जाने कुरै भएन, विवरणमा फरक पर्यो कि? म बुझ्छु, आर्थिक मामिला मन्त्रालयका सूचना अधिकारी धनबहादुर रोकायाले भने।तर मन्त्रालयले दिएको विवरणमा २०७९ सालको फागुन २ गते र २०८० सालको असोज २ गते पीएसओको मात्रै काठमाडौं भ्रमण देखाइएको छ।तर उनको भ्रमणको कारणमा भने मन्त्रीज्यूको सुरक्षार्थ उल्लेख छ। शाहीले आर्थिक मामिला मन्त्री भएपछि फागुनको २२ गतेदेखि संघीय राजधानीको भ्रमण सुरु गरेको विवरणमा देखाइएको छ।२०७९ सालको फागुन २२ गतेदेखि २०८० माघको ८ गतेसम्म उनले २१ पटक काठमाडौंको भ्रमण गरेका देखाइए पनि उनको पीएसओको विवरण हेर्दा उनी २५ पटक काठमाडौं गएको देखिन्छ। आर्थिक मामिला मन्त्री शाहीको काठमाडौंको भ्रमण मुख्यमन्त्रीको भन्दा पनि अझ चाखलाग्दो छ।उनले अधिकांश महिनामा महिनैपिच्छे तीनपटकसम्म काठमाडौंको भ्रमण गरेका छन्।२०७९ सालको चैतमा उनी २ गते, १३ गते र २६ गते गरी तीनपटक काठमाडौं गएका छन्। आर्थिक मामिला मन्त्रालयले दिएको विवरण अनुसार उनी तीनैपटक मन्त्रालयको कामका सिलसिलामा काठमाडौं गएका छन्।तर उनले तीन पटकको मन्त्रालयको कामका सिलसिला भने खुलाएका छैनन् । चैतमा मात्रै होइन, २०८० को साउनमा पनि उनी तीनपटक काठमाडौं गएका छन्।साउनको १ गते, १२ गते र २६ गते उनी काठमाडौं गएका छन्।त्यो तीनपटकको भ्रमणमा उनी १८ दिन काठमाडौं बसेका छन्। २०८० सालको मंसिरमा पनि उनी तीनतीन पटक काठमाडौं उडेका छन्।मंसिरको ५ गते, २० गते र २९ गते गरी तीन पटक मन्त्री शाही काठमाडौं उडेका हुन्।मंसिरमा भने उनले दुईपटक मन्त्रालयको कामका सिलसिलामा र एकपटक लगानी तथा विकास सम्मेलनको कामका सिलसिलामा काठमाडौं गएको उल्लेख गरेका छन् । यद्यपि २०८० साल फागुनमा हुने भनिएको लगानी तथा विकास सम्मेलनको तयारी नपुगेको भन्दै २०८१ को असोजसम्मका लागि स्थगित गरिएको छ।मुख्यमन्त्री, आर्थिक मामिला मन्त्रीसहितका अरू मन्त्रीहरू पनि लगानी तथा विकास सम्मेलनका नाममा राजधानी उडेका छन्।धनगढीमा कार्यक्रम गरेका छन्।तर अन्त्यमा कार्यक्रम नै स्थगित गरेका छन् । आर्थिक मन्त्री शाहीले २०७९ सालको फागुन २२ गतेदेखि २०८० सालको माघको ८ गतेसम्मको २१ पटकको काठमाडौंको यात्राबापत कुल ५ लाख ६७ हजार ६६६ रकम टिकट र भत्ता बुझेका छन्।उनको पनि भत्ता बुझेको रकम समान दिनको फरकफरक छ।आर्थिक मामिला मन्त्रालयले दिएको तथ्यांक हेर्ने हो भने मन्त्री शाहीले बराबर दिनको फरकफरक अंकमा भत्ता बुझेका छन्।२०८० सालको वैशाख ४ गते देखि ११ गतेसम्मको ८ दिनको उनले २० हजार ६२५ भत्ता बुझेका छन् भने २०८० कै साउन १ गते देखि ८ गतेसम्मको ८ दिनको भत्ता १५ हजार ६२५ बुझेका छन्। समान दिनको फरकफरक भत्ता बुझेपछि मन्त्री र स्वकीय सचिवालयमा मनपरि भत्ता बुझिँदै आएको प्रस्ट भएको छ।मन्त्री शाही कार्यकाल भरी १०७ दिन अथवा साढे तीन महिनाभन्दा बढी काठमाडौं बसेका छन् ।"
मोरङमा लहरी गाडीले थिचिएर एकै परिवारका २ सहित ३ जनाको मृत्यु,"मोरङ : मोरङको बूढीगंगा गाउँपालिका ४ प्रगती टोलमा लहरी गाडी पल्टिएर दुर्घटना हुँदा एकै परिवारका दुईसहित तीनजनाको मृत्यु भएको छ । आर जे २९ जीबी १५६१ भारतीय नम्बर प्लेटको लहरी गाडी दुर्घटना हुँदा तीनजनाको मृत्यु भएको हो । मृत्यु हुनेमा बूढीगंगा गाउँपालिका ४ का ज्योती अधिकारीकी ४ वर्षीया छोरी इसिता अधिकारी, छोरा निशान्त अधिकारी र सन्जु खवासकी ८ वर्षीया छोरी रिहा खवास रहेका छन्। ज्योतीका छोरा र छोरी जुम्ल्याहा रहेको प्रारम्भिक अनुसन्धानबाट खुलेको छ । आज (शुक्रबार) बिहान ७ बजे कच्चा पदार्थ बोकेर उद्योगतर्फ जाँदै गरेको लहरी दुर्घटना भएको थियो । उक्त लहरी नहरनजिकको किराना पसलमा पल्टिएको प्रहरीले जनाएको छ । पल्टिएको लहरीले थिचेर तीन जना बालाबलिकाको घटनास्थलमा मृत्यु भएको हो । त्यस्तै लहरीले च्यापिएको अवस्थामा रहेका ज्योतिको भने उद्दार कार्य जारी छ । मोरङ प्रहरीका प्रवक्ता डीएसपी रञ्जनकुमार दाहालका अनुसार अहिले घटनास्थलबाट ढुङ्गा पन्छाएर क्रेनको सहयोगमा शव निकाल्ने प्रयास भइरहेको छ।"
सङ्क्रमणकालीन न्यायसम्बन्धी विधेयक एक हप्ताभित्र टुंगो लगाऔं : प्रमुख सचेत,"काठमाडौं : सङ्क्रमणकालीन न्यायसम्बन्धी विधेयक (टिआरसी) छिटो टुङ्गो लगाउन सांसदहरूले माग गरेका छन्। सङ्घीय संसद् प्रतिनिधिसभा अन्तर्गतको कानुन,न्याय तथा मानव अधिकार समितिको शुक्रबार सिंहदरबारमा बसेको बैठकमा सङ्क्रमणकालीन न्यायसम्बन्धी विधेयक जतिसक्दो चाँडो समितिबाट वा प्रतिनिधिसभा बैठकमा पेस गरेर टुङ्गो लगाउनुपर्नेमा सांसदहरूले जोड दिएका हुन्। नेपाली कांग्रेसका प्रमुख सचेतक रमेश लेखकले सङ्क्रमणकालीन न्यायसम्बन्धी विधेयक एक हप्ताभित्र टुङ्गोमा पुर्याउन कानुन,न्याय तथा मानव अधिकार समितिलाई आग्रह गरे। उनले पीडित, नागरिक समाज र सञ्चारमाध्यमको दबाबलाई समेत ख्याल गर्दै उक्त विधेयक एक पटक छलफल गरेर आगामी फागुन १९ गतेभित्र टुङ्गो लगाई सक्नुपर्ने प्रस्ताव गरेका थिए। प्रमुख सचेतक लेखकले विधेयकमा भएका विषयमध्ये केही बुँदा मात्र सहमति हुन बाँकी रहेकाले एक पटक बैठकमा छलफल गरी टुङ्ग्याउने प्रयास गर्नुपर्ने भन्दै छलफलबाट टुङ्गोमा नपुगे त्यसलाई संसद्ले टुङ्गो लगाउने गरी पठाउनुपर्ने बताए। नेकपा एमालेका सचेतक महेश बर्तौलाले सङ्क्रमणकालीन न्यायसम्बन्धी विधेयक टुङ्गोमा पुर्याउन विषयगत छलफलका लागि कानुन,न्याय तथा मानव अधिकार समितिअन्तर्गत उपसमिति बनाउन सुझाव दिए।उनले समितिको काम फराकिलो तरिकाले गर्नका लागि उपसमिति आवश्यक रहेको धारणा राखे। सचेतक बर्तौलाले खानी तथा नदीबाट अवैधरुपमा उत्खनन, ढुङ्गा तथा गिट्टी सङ्कलन तथा बिक्री वितरणमा प्रदेश, स्थानीय सरकारले कानुनबमोजिम नियमन नगरेको गुनासो गरे। राष्ट्रिय स्वतन्त्र पार्टीका सांसद सोविता गौतमले सङ्क्रमणकालीन न्यायसम्बन्धी विधेयक छिटो टुङ्ग्याउनुपर्नेमा जोड दिइन्। समितिको सभापतिले बैठक निरन्तर बोलाएर विधेयकमाथि दफावार छलफल गरेर छिटो टुङ्गो लगाउनुपर्नेमा उनको जोड छ।"
अदालतद्वारा पालिकाको निर्णय बदर,ओखलढुंगा : शिक्षा नियमावली मिचेर निमित्त प्रधानाध्यापक नियुक्ति गर्ने मानेभञ्ज्याङ गाउँपालिकाको निर्णय अदालतले बदर गरेको छ।जनता आधारभूत विद्यालय थाक्लेको विद्यालय व्यवस्थापन समिति र मानेभञ्ज्याङ गाउँपालिकाको शिक्षा समितिले नियमावली को दफा ९३ को १२ विपरित सिनियर शिक्षक हुँदाहुँदै जुनियरलाई निमित्त प्रधानाध्यापक बनाउने निर्णय गरेका थिए। उक्त विद्यालयका प्रधानाध्यापक इन्दिरा दाहालको अनिवार्य अवकाशपछि सिनियर शिक्षक पृथीबहादुर महत हुँदाहुँदै समान तहमा ४ वर्षपछि नियुक्ति भएका दुर्गाप्रसाद काफ्लेलाई निमित्त प्रधानाध्यापक नियुक्त गरिएको थियो।विद्यालय व्यवस्थापन समितिको २०८० असोज २६ गते गरेको उक्त नियमावली विपरितको निर्णयलाई पालिकाको शिक्षा समितिको २०८० पुस २३ गतेको बैठकले अनुमोदन गरेको थियो।नियमावली मिचेर भएको निर्णयले अन्याय परेको भन्दै महत अदालत गएका थिए।अस्थायी इजलाश ओखलढुंगाले २०८० फागुन १ गते नियमावली मिचेर गरिएको निर्णय कार्यन्वयन नगर्न अन्तरिम आदेश दिएको थियो।अदालतले पूर्ण सुनुवाइ गर्दै उक्त निर्णय नियमावली विपरित भएकोले उत्प्रेषणको आदेशले बदर गरेको अधिवक्त गुरुबहादुर वस्नेतले बताए।अदालतले नियमावलीमा भएको व्यवस्था अनुसार वरिष्ठतम शिक्षक पृथीबहादुर महतलाई निमित्त प्रधानाध्यापक नियुक्त गर्नू गराउनू भन्ने आदेश दिएको छ। नियमावलीको दफा ९३ को १२ मा सामुदायिक विद्यालयमा प्रधानाध्यापक अनुपस्थित भएमा वा कुनै कारणले पद रिक्त भएमा प्रअ उपस्थित नहुञ्जेल वा पदपूर्ति नहुञ्जेल विद्यालयमा कार्यरत वरिष्ठतम् स्थायी शिक्षकले निमित्त भइ कामकाज गर्नेछ भन्ने व्यवस्था रहेको छ।उक्त व्यवस्था मिचेर व्यवस्थापन समिति र शिक्षा समितिले गरेको निर्णय अदातले खारेज गरेको हो। विद्यालय व्यवस्थापन समितिले गरेको निर्णय उपर शिक्षक महतले पालिकाको शिक्षा शाखामा निवेदन दिए पनि सुनुवाइ भएको थिएन।आफ्नो निवेदनको कारबाही के कसो भयो भनी सुचनाको हक प्रयोग गरेर महतले सूचना मागे पनि पालिकाले स्पष्ट जानकारी नदिएको महतले बताए।उनले पालिकाले न्याय नदिएपछि अदालत पुगेको बताए।अदातल जाने भनेर जानकारी गराएपछि गाउँपालिकाका प्रमुख प्रशासकीय अधिकृत छविलाल राईले कानुनी बाटो अपनाए सरुवा गर्ने धम्की दिएका थिए ।
देउवाले भने महासमिति बैठकमा जेजस्तो भएपनि वर्तमान गठबन्धन तलमाथि हुँदैन,"काठमाडौं : प्रधानमन्त्री पुष्पकमल दाहाल 'प्रचण्ड' र नेपाली कांग्रेसका सभापति शेरबहादुर देउवाबीच भेटवार्ता भएको छ । प्रधानमन्त्री दाहाललाई भेटन सभापति देउवा शुक्रबार बिहान प्रधानमन्त्री निवास बालुवाटार गएका थिए । कांग्रेस महासमिति बैठक सकिएलगत्तै सभापति देउवा प्रधानमन्त्री दाहाललाई भेटन गएका हुन् । सभापति देउवाले महासमिति बैठकमा छलफल भएका विषय र निष्कर्ष प्रधानमन्त्री दाहाललाई सुनाएका थिए । प्रधानमन्त्री दाहाल र सभापति देउवाबीच आसन्न राष्ट्रिय सभा अध्यक्षको निर्वाचन, वर्तमान सत्ता गठबन्धन, महासमिति बैठकलगायत विषयमा छलफल भएको थियो । छलफलमा कांग्रसका प्रमुख सचेतक रमेश लेखक,उपप्रधानमन्त्री पूर्णबहादुर खडका,नेता कृष्णप्रसाद सिटौला उपस्थित थिए । महासमिति बैठकमा नेकपा माओवादी केन्द्रसँग गठबन्धन गरेर कांग्रेसले गल्ती गरेको र अबका निर्वाचनमा कांग्रेस एक्लै लड्ने विषयमा अधिकांशले आवाज उठाएका थिए । महासमिति बैठकमा जेजस्ता विषयमाथि छलफल भएपनि वर्तमान गठबन्धन तलमाथि नहुने सन्देश सभापति देउवाले प्रधानमन्त्री दाहाललाई दिएको बालुवाटार स्रोतले बताएको छ । भेटमा कांग्रेसका नेताहरूले वर्तमान गठबन्धनको विकल्प नखोजिने र अहिलेकै गठबन्धनलाई बलियो बनाएर लैजान कांग्रेस तयार रहेको प्रचण्डलाई सुनाएका थिए । महासमिति बैठकमा वर्तमान सत्ता गठबन्धनको विषयमा भएको छलफलप्रति माओवादी नेतृत्व कांग्रेससँग सशंकित बनेको छ । एमाले अध्यक्ष ओली र प्रधानमन्त्री दाहालको बाक्लिएको पछिल्लो सम्बन्धलाई लिएर कांग्रेस समेत माओवादी केन्द्रसँग सशंकित बनेको छ। राष्ट्रियसभा निर्वाचनमा कोशीमा आएको परिणामबाट माओवादी केन्द्र कांग्रेससँग थप चिढिएको छ ।"
बालकुमारी घटनाको प्रतिवेदन सार्वजनिक गर्न एमालेको माग,"काठमाडौं : नेकपा एमालेले बालकुमारी घटनाको छानविन आयोगले सरकारलाई बुझाएको प्रतिवेदन संसदमा पेश गर्न माग गरेको छ। शुक्रबार प्रतिनिधिसभा बैठकमा बोल्दै एमाले सांसद योगेश भट्टराईले बालकुमारी घटनामा गृहमन्त्री नारायणकाजी श्रेष्ठ पनि दोषी देखिएकाले उनलाई पनि पदमा बसिरहन नैतिकताले नदिने बताए। उनले भने,'आयोगले बुझाएको प्रतिवेदनमा के छ? अहिले संसद चलिरहेको छ। सो प्रतिवेदनका बारेमा संसदमा जानकारी गराइयोस्। ' नेता भट्टराईले एमालेले संसदमा उठाउँदै आएका विषयमा सरकारले वेवास्ता गरेको आरोप लगाए। उनले ललितपुरको बालकुमारी घटनामा मुछिएका भौतिक पूर्वाधार मन्त्री प्रकाश ज्वाला,टेरामिक्स काण्डमा मुछिएका स्वास्थ्य तथा जनसंख्यामन्त्री मोहनबहादुर बस्नेत र संस्कति, पर्यटन तथा नागरिक उडड्यनमन्त्री सु्दन किरातीलाई पदमा बसिरहन नैतिकताले नदिने भन्दै तीनैजनाले राजीनामा दिनुपर्ने माग गरे। सांसद भट्टराईले भगवान गौतमबुद्धको अस्तु भएको रामग्राम क्षेत्र व्यावसायिक प्रयोजनमा भाडामा लगाउने सम्बन्धमा पनि अनियमिता भएको उल्लेख गर्दै मन्त्री किराँतीले पदमा रहन नमिल्ने जिकिर गरे। भट्टराईले मिटरब्याज पीडितका माग सम्बोधन नभएको भन्दै सरकारको ध्यानाकर्षण समेत गराए। भट्टराईले अधिकांश मिटर ब्याजीहरूको गठबन्धन सरकारसँग मिलेमतो रहेका कारण उनीहरूलाई कारवाही नगरिएको दावी गरे। 'मिटरब्याज पीडितको माग सम्बोधन हुन सकेको छैन। उनीहरू फेरि काठमाडौं आएका छन्। मधेश मात्रै नभइ अधिकांश ठाउँमा मिटर ब्याजीहरू जो जनतालाई ठगिरहेका छन्,'उनले भने,' उनीहरू अहिलेको गठबन्धनसँग नजिकका मान्छेहरूसँग हु्न्। त्यसकारण उनीहरूलाई कारवाही हुँदैन। उनले पछिल्लो समय बैंक तथा वित्तीय संस्थाहरूलाई आतंकित बनाउने काम भइरहेको भन्दै यस विषयलाई सरकारले गम्भीर रुपले लिनुपर्ने बताए।"
डोल्पाको जुफाल विमानस्थल फागुन १६ गतेदेखि बन्द हुने,डोल्पा : डोल्पामा रहेको जुफाल विमानस्थल फागुन १६ गतेदेखि बन्द हुने भएको छ। विमानस्थलको धावन मार्गको मर्मतका लागि फागुन १६ गतेदेखि चैत्र १६ गतेसम्म बन्द गर्न लागिएको हो। यसका लागि नागरिक उड्डयन प्राधिकरणले डोल्पा कार्यालयलाई सूचना पठाइसकेको नागरिक उड्डयन प्राधिकरणको कार्यालय जुफालका प्रमुख अमित चौरासियाले जानकारी दिए। माघ २९ गते ठुलिभेरी नगरपालिका जुफालमा नगर प्रमुख सुवर्ण बुढाको अध्यक्षतामा बसेको बसेको जिल्लास्थित सरोकारवाला निकायको बैठकले विमानस्थल बन्द गर्नका लागि नागरिक उड्डयन प्राधिकरण काठमाडौंलाई सिफारिस गरिएको थियो। विमानस्थलको धावनमार्ग असुरक्षित भएको गुनासो पाइलटहरूबाट बारम्बार आएपछि स्तरोन्नति गर्न लागिएको हो। विमानस्थलको १८५ मिटर स्तरोन्नति हुने छ। यसका लागि ६ करोड खर्च हुने छ।
अमेरिका पुगेका आठ नेपालीलाई स्वदेश फिर्ता पठाइयो,"काठमाडौं :अवैध बाटो प्रयोग गर्दै अमेरिका पुगेका आठजना नेपालीलाई अमेरिकाले नेपाल फिर्ता पठाएको छ । अमेरिकाले उनीहरुलाई चार्टर उडानबाट काठमाडौं फिर्ता पठाएको नेपाल प्रहरीको मानव बेचबिखन अनुसन्धान ब्युरोका प्रवक्ता एवं प्रहरी उपरीक्षक ज्ञानेन्द्रप्रसाद फुयाँलले राससलाई जानकारी दिएका छन्। 'अवैध बाटो प्रयोग गर्दै अमेरिका पुगेका आठ नेपालीलाई अमेरिकाले डिपोर्ट गरी बिहीबार काठमाडौँ फिर्ता पठाएको छ,'उनले भने, 'हिजो उनीहरु आफन्त कहाँ गएर बसेका थिए । आज उनीहरुलाई हामीले सम्पर्कमा बोलाएका छौँ । उनीहरु के कसरी त्यहाँ गएका हुन् भन्ने विषयमा बुझ्नेछौं।'"
ज्ञानेन्द्र शाहीलाई माधव सापकोटाले भने : सदन अवरोध गर्ने भए राजीनामा दिएर सडकमा गए भइहाल्यो नि,"काठमाडौं : सत्तारुढ नेकपा माओवादी केन्द्रका सांसद माधव सापकोटाले विपक्षी सांसदहरूलाई संसदमा अवरोध नगर्न आग्रह गरेका छन्। शुक्रबार प्रतिनिधिसभा बैठकमा प्रतिपक्ष दलका सांसदहरूले अवरोध गरेपछि उनले बैठकमा हुलहुज्जत नगर्न आग्रह गरेका हुन्। बैठकमा नेकपा एमाले राष्ट्रिय प्रजातन्त्र पार्टीका सांसदहरूले बालकुमारी घटनाका दोषीमाथि कारवाहीको माग गरेका थिए। राप्रपाका सांसद ज्ञानेन्द्रबहादुर शाहीले प्रधानमन्त्री पुष्पकमल दाहाल 'प्रचण्ड' ले समेत बालकुमारी घटना हत्या भएको बताएको भन्दै दोषीमाथि कारवाही नगरिनुको कारण सरकारलाई सोधेका थिए। उनले घटनाका दोषीहरूलाई कारवाही नगरेसम्म संसद चल्न नदिने चेतावनी समेत दिएका थिए। त्यसपछि बोलेका माओवादी सांसद सापकोटाले शाहीको प्रतिवाद गरेका थिए। 'भर्खरै माननीय ज्ञानेन्द्र शाहीले भन्नुभयो संसद चल्न दिँदैनौं, 'उनले भने नचलाउनुस् केही छैन। संसद बन्द गर्न, अराजकता प्रदर्शन गर्न,हुलहुज्जत गर्न, मनलागी गर्न जनताबाट निर्वाचित भएर आएको हो? तपाईंहरू शासन व्यवस्थाको कुरा गर्नुहुन्छ, तपाईंहरूलाई यो शासन व्यवस्था गलत छ भन्ने लाग्दछ भने सांसदबाट राजीनामा गरेर सडकमा जानुस्। त्यो अधिकार तपाईंलाई छ ।' संसदमा विभिन्न विषयमा सत्तापक्ष र प्रतिपक्षका सांसदहरूबीच भनाभन भएपछि बैठक १५ मिनेटका लागि स्थगित भएको छ।"
प्रतिनिधिसभा बैठक १५ मिनेटका लागि स्थगित,"काठमाडौं : प्रतिनिधिसभा बैठक १५ मिनेटका लागि स्थगित भएको छ। सत्तापक्ष र प्रतिपक्ष सांसदहरूबीच सदनमै भनाभन भएपछि सभामुख देवराज घिमिरेले १५ मिनेटका लागि बैठक स्थगित गरेका हुन्। सत्तारुढ दल नेपाली कांग्रेसका सांसद राजेन्द्र केसीले गणपुरक संख्या नपुर्याउन प्रतिक्षीका सांसदहरूले बैठक छोडेर गएको आरोप लगाएपछि संसदमा विवाद सृजना भएको छ। सांसद केसीले बिहीबारको बैठकमा राजनीतिक दलसम्बन्धी विधेयक पेश हुने बेलामा विपक्षी दलका सांसदहरू संसद छोडेर बाहिर गएको आरोप लगाएका थिए। उनले संसद छोडेर गएको विषयमा आरोप लगाउन नखोजेको भन्दै आफ्नै आँखाले देखेको बताए। उनले भने,' विधेयक टेबुल गर्ने सत्तापक्षको मात्रै कुरा होइन। जानाजान विधेयक असफल पार्ने काम भएको छ।' लगत्तै विपक्षी सांसदहरूले उठेर विरोध जनाए। सत्तापक्ष र प्रतिपक्षी सांसदहरू प्रतिवादमा उत्रिएपछि संसदमा विवाद बढेको हो। त्यसपछि सभामुख देवराज घिमिरेले एमाले प्रमुख सचेतक पदम गिरीलाई बोल्न समय दिएका थिए। सांसद गिरीले आफूहरूका कारण कुन विधेयक पास गर्नबाट रोकियो भन्दै प्रश्न गरेका थिए। उनले सत्तापक्षका सांसदहरूले प्रतिपक्षमाथि हिलो छ्याप्ने काम भएको आरोप लगाए। उनले देशको सुशासनका मुद्दामा कुनै पनि हालतमा सम्झौता गर्न नसक्ने बताए। उनले बालकुमारी घटनालगायतका विषयमा सरकारको जवाफ माग गर्दै विरोध जनाएका थिए। रास्वपाका विराजभक्त श्रेष्ठले संसदको क्यालेण्डर अगाडि नै तय भएकाले कांग्रेसले त्यसलाई बेवास्ता गरेको बताए। त्यस्तै राप्रपा सांसद ज्ञानेन्द्र बहादुर शाहीले पनि संसदको क्यालेण्डर अनुसार सत्तापक्ष चल्न नसकेको आरोप लगाए। त्यसलगतै माओवादी केन्द्रका सांसद माधव सापकोटाले संसदमा हुलहुज्जत नगर्न र सदन चल्ने वातावरण बनाउन आग्रह गरे । उनले संसदमा सभामुखको भूमिकाप्रति पनि आपत्ती जनाए। त्यसपछि सभामुखले सहज रुपमा बैठक सञ्चालन गर्न आग्रह गरे। तर विपक्षी दलका सांसदहरुले निरन्तर विरोध जनाएपछि बैठक १५ मिनेटका लागि स्थगित भएको जानकारी सभामुखले गराएका थिए।"
गणपुरक संख्या नपुर्याउन विपक्षीहरूले बैठक छाडेको आरोप लगाएपछि संसदमा हंगामा,"काठमाडौं : सत्तारुढ दल नेपाली कांग्रेसका सांसद राजेन्द्र केसीले गणपुरक संख्या नपुर्याउन प्रतिक्षीका सांसदहरूले बैठक छोडेर गएको आरोप लगाएपछि संसदमा विवाद सृजना भएको छ। सांसद केसीले बिहीबारको बैठकमा राजनीतिक दलसम्बन्धी विधेयक पेश हुने बेलामा विपक्षी दलका सांसदहरू संसद छोडेर बाहिर गएको आरोप लगाएका थिए। उनले आरोप लगाउन नखोजेको भन्दै आफ्नै आँखाले देखेको बताए। उनले भने,' विधेयक टेबुल गर्ने सत्तापक्षको मात्रै कुरा होइन। जानाजान विधेयक असफल पार्ने काम भएको छ।' लगत्तै विपक्षी सांसदहरूले उठेर विरोध जनाए। सत्तापक्ष र प्रतिपक्षी सांसदहरू प्रतिवादमा उत्रिएपछि संसदमा विवाद बढेको हो। त्यसपछि सभामुख देवराज घिमिरेले एमाले प्रमुख सचेतक पदम गिरीलाई बोल्न समय दिएका थिए। सांसद गिरीले आफूहरूका कारण कुन विधेयक पास गर्नबाट रोकियो भन्दै प्रश्न गरेका थिए। उनले सत्तापक्षका सांसदहरूले प्रतिपक्षमाथि हिलो छ्याप्ने काम भएको आरोप लगाए। उनले देशको सुशासनका मुद्दामा कुनै पनि हालतमा सम्झौता गर्न नसक्ने बताए। रास्वपाका विराजभक्त श्रेष्ठले संसदको क्यालेण्डर अगाडी नै तय भएकाले कांग्रेसले त्यसलाई बेवास्ता गरेको बताए। त्यस्तै राप्रपा सांसद ज्ञान बहादुर शाहीले पनि संसदको क्यालेण्डर अनुसार सत्तापक्ष चल्न नसकेको आरोप लगाए। उनले यथास्थीतिमा संसद चल्न नसक्ने बताए। त्यसलगतै माओवादी केन्द्रका सांसद माधव सापकोटाले संसदमा हुलहुज्जत नगर्न र सदन चल्ने वातावरण बनाउन आग्रह गरे । उनले संसदमा सभामुखको भूमिकाप्रति पनि आपत्ती जनाए।"
कक्षाकोठामै विद्यार्थीको स्वास्थ्य परीक्षण,"डडेल्धुरा : डडेल्धुराको परशुराम नगरपालिकाले नगरभित्र रहेका विद्यालयमा विद्यार्थीको स्वास्थ्य परीक्षण सुरु गरेको छ। विद्यार्थीको स्वास्थ्य प्रोफाइलबनाउनका लागि अभियान सुरु गरिएको हो। नगरका सबै विद्यालयमा पुगेर विद्यार्थीको नियमित स्वास्थ्य जाँच गर्ने र उनीहरूको स्वास्थ्य प्रोफाइल बनाउने कार्य सुरु गरेको परशुरामका मेयर भरत बडायर जोशीले बताए। मंगलबारदेखि नगरपालिकाको वडा नम्बर १२ मा रहेको सिद्धनाथ माध्यमिक विद्यालयका विद्यार्थीबाट स्वास्थ्य जाँच गरेर यो कार्यक्रम सुरु गरिएको मेयर जोशीले जानकारी दिए। चिकित्सकको टोलीले विद्यार्थीको उचाइ र तौल लिनुका साथै हात, खुट्टा, दाँत, आँखा र कानको जाँच गरेको थियो। मेयर जोशीले नगरका प्रत्येक विद्यार्थीको हेल्थ प्रोफाइल राख्ने कार्यक्रमअन्तर्गत सबै विद्यालयमा लागू हुने बताए। नगरपालिकामा ६३ वटा विद्यालय छन्।"
कोशी अस्पतालमा मेडिकल अधिकृतको भर्ना प्रक्रिया स्थगित,"विराटनगर : विराटनगरस्थित कोशी अस्पतालमा ३ जना मेडिकल अधिकृतलाई भर्ना गर्न अघि बढाइएको प्रक्रिया स्थगित गरिएको छ। स्वार्थपूर्ण र विवादास्पद हिसावले विज्ञापन गरेर आठौं तहको फरेन्सिक विज्ञ, जनरल सर्जन र माइक्रोबायोलोजिस्ट नियुक्त गर्न खोजिएको थियो।त्यसका लागि फागुन ४ गते विज्ञापन गर्दै ७ दिनको छोटो समय दिएर दरखास्त आह्वान गरिएको थियो।भर्ना प्रक्रिया स्थगित गरिएसँगै आफू निकटलाई करारमा अस्पताल भिœयाउन गरिएको चलेखल असफल भएको छ।विज्ञापन गरिएको पदमा दरखास्त लिएर अन्तर्वार्ताका भरमा ३ जनालाई सरकारी अस्पतालमा फागुन ११ गते चिकित्सक नियुक्त गर्ने तयारी भएपछि चौतर्फी विरोध भएको थियो। विकास समितिको निर्णय र विभागीय प्रमुखको राय एवं परामर्शबिना नै अन्तर्वार्तामार्फत मेडिकल अधिकृतमा सुटुक्क आफ्ना मान्छेलाई नियुक्ति दिने हिसाबले अस्पताल विकास समितिका अध्यक्ष डा फरवार्ड सिलवाल, मेडिकल सुपरिटेन्डेन्ट डा चन्द्रभाल झालगायतको मिलेमतोमा विज्ञापन गरिएको हो।अन्तर्वार्ताको मिति र समय फागुन ११ गते बिहान ११ बजेलाई तोकिएको थियो।एउटै सूचनामा ३ वटा अलगअलग विज्ञापन नम्बर राखेर शंकास्पद हिसाबले दरखास्त आह्वान गरिएपछि सरोकारवालाले विरोध जनाएका थिए। अस्पताल प्रशासनले बुधबार सूचना जारी गरेर प्राविधिक कारणले अन्तर्वार्ता तत्काललाई स्थागित गरिएको जनाएको छ।अस्पतालका मेडिकल सुपरिटेन्डेन्ट डा चन्द्रभाल झाको हस्ताक्षर रहेको सूचनामा अन्तर्वार्ताको नयाँ मिति र समय अर्को सूचना प्रकाशन गरी जानकारी गराइने उल्लेख छ।मिति २०८०११११ गते हुने भनिएको विज्ञापन नं ०७२०८०८१, ०८२०८०८१ र ०९२०८०८१ मेडिकल अधिकृत आठौं तहको अन्तर्वार्ता प्राविधिक कारणले गर्दा हाललाई स्थागित गरिएको बेहोरा अनुरोध छ।सो सम्बन्धमा अन्तर्वार्ताको नयाँ मिति र समय अर्को सूचना प्रकाशन गरी जानकारी गराइने छ, सूचनामा भनिएको छ । सञ्चार माध्यममा कोशी अस्पतालमा रोकिएन मनोमानी, चिकित्सक नियुक्त गर्न अर्को चलखेल शीर्षकमा समाचार प्रकाशन भएका थिए।समाचार सार्वजनिक भएपछि चिकित्सक, कर्मचारी तथा सरोकारवालाको विरोधसँगै मनोमानी हिसाबले गर्न लागिएको मेडिकल अधिकृतको नियुक्ति प्रक्रिया स्थगित गर्न अस्पताल प्रशासन बाध्य भएको हो।स्रोतका अनुसार सेटिङ मिलाउँदै आर्थिक चलखेल गरेर स्वार्थपूर्ण हिसाबबाट खुला प्रतिस्पर्धाबिना नै आठौं तहका चिकित्सक नियुक्त गर्न खोजिएको थियो।अस्पतालले यसअघि माघ ४ गते २१ दिनको म्याद दिँदै आठौं तहको १० जना मेडिकल अधिकृत, सातौं तहको १ जना नर्सिङ अधिकृत, पाँचौं तहको ३० जना स्टाफ नर्स, २ जना बायोमेडिकल टेक्निसियन र ७ जना फार्मेसी सहायक गरेर ५० जना कर्मचारी भर्नाका लागि दरखास्त आह्वान गरेको थियो।त्यसमध्ये मेडिकल अधिकृतमा ५८, नर्सिङ अधिकृतमा ४३, स्टाफ नर्समा ३ सय ९६, बायोमेडिकल टेक्निसियनमा ७ र फार्मेसी सहायकमा १४९ जनाको दरखास्त परेको छ । तर, भर्नाका लागि परीक्षाको अलगअलग मापदण्ड बनाउँदै अस्पतालले गरेको विज्ञापन रद्ध गर्नुपर्ने आवाज उठिरहेको छ।त्यतिबेला पाँचौं तहलाई लिखित र अन्तर्वार्ता दुवै लिने तथा त्योभन्दा माथिको सातौं तहलाई अन्तर्वार्ता मात्रै लिएर नियुक्ति दिने गरी विज्ञापन गरिएको थियो।यस विषयमा जिल्ला प्रशासन कार्यालय मोरङ र अख्तियार दुरुपयोग अनुसन्धान आयोगबाट छानबिन भइरहेको छ। अस्पतालले दरखास्तका लागि २१ दिनको म्याद दिएर लिखित र अन्तर्वार्ता दुवैमार्फत १० जना मेडिकल अधिकृतलाई नियुक्त गर्ने गरी माघ ४ गते विज्ञापन गरेको थियो।पहिलो विज्ञापन विवादमा तानिएर छानबिनमा परेका बेला फेरि त्यसको ठीक १ महिनापछि मेडिकल अधिकृतलाई अन्तर्वार्तामार्फत नियुक्ति दिने भनेर ७ दिनको मात्रै म्याद दिँदै अर्को विज्ञापन गरिएको हो।सिधैं अन्तर्वार्ताका भरमा ३ जना मेडिकल अधिकृत राख्न खोजिएसँगै विकास समिति र अस्पताल प्रशासनको कामकारबाहीमाथि प्रश्न उठेको छ।मनोमानी हिसाबले अध्यक्ष र मेसुको मिलेमतोमा एउटै पदका लागि १ महिनाबीचमा अलगअलग विज्ञापन गरेर परीक्षाको मापदण्ड पनि फरकफरक तोकिएपछि अस्पताल प्रशासन तथा समितिले गलत नियम राखेर काम गरिरहेको प्रष्ट भएको थियो।"
"उदयपुरमा मोटरसाइकल दुर्घटनामा श्रीमानको मृत्यु, श्रीमती घाइते",उदयपुर : उदयपुरको त्रियुगा नगरपालिका ८ झोडामा सवारी दुर्घटना हुँदा एकजनाको मृत्यु भएको छ । मदन भण्डारी स्मृती लोकमार्गको नेपालटारबाट सदरमुकाम गाईघाटतर्फ आउँदै गरेको को२८प७०८६ नम्बरको मोटरसाकलले सोही दिशातर्फ जाँदै गरको प्र१०५०१ क ००३५ नम्बरको ट्रकलाई ओभरटेक गर्ने क्रममा दुर्घटना भएको हो । जिल्ला प्रहरी कार्यालयका सूचना अधिकारी डीएसपी हरिनन्दन चौधरीका अनुसार दुर्घटनाबाट घाइते भएका मोटरसाइकल चालक उदयुरगढी गाउँपालिका ६ नेपालटारका ३४ वर्षीय रत्नकुमार तामाङको उपचारको क्रममा जिल्ला अस्पतालमा मृत्यु भएको हो । दुर्घटनामा घाइते भएकी तामाङकी श्रीमतीको जिल्ला अस्पतालमा उपचार भइरहेको उनले बताए । उनको अनुहार र दाहिने हातमा चोट लागेको छ । डीएसपी चौधरीका अनुसार ट्रक चालक त्रियुगा नगरपालिका ११ का ४० वर्षीय बिनोदकुमार चौधरीलाई नियन्त्रणमा लिइ अनुसन्धान भइरहेको छ।
संक्रमणकालीन न्यायसम्बन्धी विधेयक संसद्मा ४५ दिनमै पेश हुन्छ : प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड'ले संक्रमणकालीन न्यायसम्बन्धी विधेयक संसदमा ४५ दिनमै पेश हुने दावी गरेका छन्। शुक्रबार २३ औं मजदुर बलिदान दिवसका अवसरमा आयोजित कार्यक्रममा बोल्दै प्रधानमन्त्री दाहालले समितिबाट टुंगो लागेर विधेयक ४५ दिनमै सदनमा प्रस्तुत हुने बताएका हुन्। 'विधेयक सदनमा पारित हुने अन्तिम चरणमा छ, 'उनले भने, '४ र ५ दिनमै सदनमा पेश भएर पास हुन्छ।' प्रधानमन्त्री दाहालले विधेयक पास भएपछि सबै सहिदका परिवारले सरकारबाट पाउने सेवा सुविधा पाउने उल्लेख गरे । उनले शान्ति प्रक्रियाका केही कामहरू बाँकी रहेकाले सबै सहिद परिवारले परिपूरण वा सहयोग राज्यको तर्फबाट पाउन नसकेको बताए। प्रधानमन्त्री दाहालले विधेयक पास भएपछि सहिद र बेपत्ता योद्धाहरूले गरेको बलिदानप्रति गर्व हुने बताए। दाहालले भने,' विधेयक पास भएपछि सहिद र बेपत्ता योद्धाहरूले गरेको बलिदानप्रति गर्व हुनेछ। रगत खेर गएको छैन। बरु त्यसको सम्मान भएको इतिहासमा। राज्यले पनि त्यसको सम्मान गरेको छ।' माओवादी केन्द्रका अध्यक्ष समेत रहेका प्रधानमन्त्री दाहालले सहिदहरू कहिल्यै नमर्ने बताउँदै बेपत्ता योद्धाहरूहरू पनि साँच्चिकै बेपत्ता छन् भने तिनीहरू पनि अमर हुने बताए। प्रधानमन्त्री दाहालले संक्रमणकालीन न्यायसम्बन्धी विषय टुंगिएपछि जनयुद्ध दिवसमा सार्वजनिक बिदा हुने दावी गरे। 'जनयुद्ध दिवसमा राष्ट्रिय दिवस र बिदा राज्यको तर्फबाट घोषणा भएपनि अदालतले शान्ति प्रक्रिया पूरै नटुंगिएको हुनाले बिदा नमनाउन भनेको हो। यसमा हाम्रो प्रतिक्रिया केही छैन। हामीले जनयुद्ध दिवस मनायौं, फेरि पनि मनाउँछौं। अब शान्ति प्रक्रियाको टुंगो लागिसकेपछि सरकारको तर्फबाट राष्ट्रिय दिवस भएर बिदा दिवस हुन्छ। त्यसमा सबैले आआफ्नो ठाउँबाट योगदान गर्नुपर्छ।'"
टेकु र बञ्चरेडाँडामा कम्पोष्टिङ एरिया बनाउँदै महानगर,"काठमाडौं : काठमाडौं महानगरपालिकाले फोहरको उचित व्यवस्थापन गर्नका कम्पोष्टिङ एरिया बनाएको छ। टेकुमा रहेको डम्पिङ साइटमा गत माघ २१ गतेबाट महानगरको २७ नम्बर वडाबाट संकलित कुहिने फोहरलाई कम्पोष्ट मल बनाउने प्रक्रियामा राखिएको छ। यसका लागि महानगरले वडा नं २७ बाट संकलन गरिएको करिब १४ हजार केजी जैविक टेकु ट्रान्सफर स्टेसनमा कम्पोष्टिङ गरेको हो। काठमाडौं महानगरपालिका वातावरण व्यवस्थापन विभाग प्रमुख रविनमान श्रेष्ठका अनुसार टेकु र बन्चरेडाँडामा कम्पोष्ट मल बनाउने प्रक्रिया सुरु भएको छ। महानगरपालिका भित्रको फोहोरको प्रभावकारी व्यवस्थापन गर्न महानगरले यसअघि नै वर्गीकरण गरिएको फोहर मात्रै उठाउने निर्णय गरेको थियो। तर प्राविधिक तयारी नभएको भन्दै पछि महानगर आफैं पछि हटेको थियो। वातावरण विभाग प्रमुख श्रेष्ठ भन्छन्, 'महानगरबाट उत्पन्न हुने फोहरको वर्गीकरण गरेर कम्पोष्टिङ एरियासम्म पुर्याउन बेग्लै तयारी गर्नुपर्ने हुन्छ। सवारी साधन बेग्लै चाहियो, फोहर कलेक्सन गर्ने ठाँउको पनि महानगरलाई अभाव छ। प्राविधिक व्यक्ति पनि थप व्यवस्थापन गर्नुपर्ने हुन्छ। यसैले पनि कम्पोष्ट मल बनाउने प्रक्रिया हामीले पालैपालो गर्देछौं। अहिले महानगरको २७ वडाबाट सुरु गरिएको हो।' २७ नम्वर वडाका बासिन्दाबाट उत्पादन भएको फोहर अहिले वर्गीकरण गरेर मात्रै महानगरले उठाउने गरेको छ। उक्त वडामा वर्गीकरण नभएका फोहर नउठाइने श्रेष्ठले जानकारी दिए। महानगर वातावरण विभागकी उपनिर्देशक सानुमैया मर्हजनका अनुसार २७ नम्बर वडामा १४ सय घरधुरी र ५ हजार जनसंख्या छन्। उक्त वडाबाट एक दिनमा ५०० केजी जैविक फोहोर उत्पादन हुन्छ। ३५ सय किलो जैविक फोहोरको एक पाइल बनाएर ४ पाइलमा १४ हजार केजी कम्पोष्ट मल तयारीको लागि प्रक्रिया सुरु गरिएको हो। उपनिर्देशक मर्हजनका अनुसार कम्पोष्ट मल बनाउने प्रक्रियामा राखिएको फोहोरलाई गन्धरहित बनाउनको लागि टोकोजाई नामक व्याक्टेरिया मिसाउने गरिन्छ। यो व्याक्टेरियाले फोहोर कुहिएर लिचेड निस्कन नदिने मर्हजनले बताइन्। यसरी कलेक्सन भएको फोहोरबाट २५ देखि ३० प्रतिशत मात्रै कम्पोष्ट मल बन्नेछ। फोहोरलाई स्रोतमा वर्गीकरण गर्न थालेपछि जम्मा भएको फोहोरलाई छुट्टै संकलन गर्न थालिएको छ। ढुवानी र व्यवस्थापन पनि छुट्टाछुट्टैरुपमा गर्ने गरिएको छ। वातावरण विभाग प्रमुख रविनमान श्रेष्ठ भन्छन्, केही समय अगाडिदेखी नै महानगरको फोहर वर्गीकरण गर्ने भनिए पनि कम्पोष्टिङ गर्न ठाँउ तोकिएको थिएन। तर अब टेकु र बन्चररेडाँडामा पनि कम्पोष्ट मल बनाउने तयारी गरेका हौं। सुरुवातमा २७ वडा अनि १२ नम्बर वडा ५ र ६ नम्बरमा पनि क्याम्पियनहरु भैरहेको उनले बताए। श्रेष्ठले जैविक फोहर कम्पोष्टिङ गर्नलाई महानगरसँग प्रशस्त जग्गा नभएको बताउँदै पहिलो चरणमा टेकु अनि क्रमस सिसडोल र बन्चरेडाँडामा पनि राख्ने तयारी रहेको बताए। महानगरले क्रमिक रुपमा सबै ठाँउमा फोहरको वर्गीकरण गरेर मात्रै संकलन गर्ने उनले बताए। उनका अनुसार जैविक फोहोरबाट उत्पादन भएको कम्पोष्ट मल महानगरकै पार्क, तथा सडकका टेउछाउमा रहेका बोटविरुवामा प्रयोग गरिनेछ। आवश्यकताभन्दा बढी उत्पादन गर्न सकिएमा कम्पोष्ट मल बिक्री वितरण गरिने उनले बताए। आफ्नो एरियालाई हरियाली बनाउने महानगरको योजना रहेको श्रेष्ठले बताए। उनी भन्छन्, 'निकै अगाडिदेखी महानगरको फोहोर फाल्ने डम्पिङ साइट रहेको बन्चरेडाँडा र सिसडोलमा पनि वृक्षारोपण गर्न तयारीमा महानगर छ। यसका लागि महानगरले पानीको व्यवस्थापन गरिसकेको छ। महानगरमा हरेक दिन उत्पादन हुने फोहोरमध्ये ४० देखि ५० प्रतिशत जैविक फोहर हुन्छ। पुन प्रयोग गर्न सकिने फोहोरजन्य सामाग्री पनि बेग्लै संकलन गरिने श्रेष्ठले जानकारी दिए।"
सडक विस्तारमा ढिलाइ भएपछि समन्वय प्रमुखले सुरु गरे अनसन,काभ्रे : धुलिखेलखावा सडक विस्तारमा ढिलाइ भएपछि जिल्ला समन्वय समितिका प्रमुख दीपक कुमार गौतमले आमरण अनसन सुरु गरेका छन्। उनले शुक्रबार दिउँसो साढे २ बजेदेखि अरनिको राजमार्गको खावामा अनसन सुरु गरेका हुन्। धुलिखेलदेखि खावासम्मको ४ किलोमिटर सडक विस्तारको समयसीमा आउँदो चैत १९ गते सकिँदैछ। सडक विस्तारका लागि २० करोड १९ लाख ४६ हजार ५०१ रुपैयाँमा २०७९ जेठ २० गते सम्झौता भएको थियो। तर निर्माण कम्पनी गौरी पार्वती निर्माण सोव प्रालिले नै सडक विस्तारमा अवरोध गरेपछि तोकिएको समयमा काम पूरा नहुने भएको हो। निर्माणको समयसीमा सकिन लाग्दा अहिले एक तिहाइ मात्र काम भएको छ।
सुशील गर्बुजा हत्या मुद्दाका १३ आरोपी थुनामा,"बेनी : म्याग्दी जिल्ला अदालतले एक महिनाअघि बेनी बजारमा भएको सुशील गर्बुजा हत्या मुद्दाका १३ जना आरोपीलाई पुर्पक्षका लागि थुनामा पठाउन आदेश दिएको छ। रघुगंगा गाउँपालिका१ बेग घर भई बेनी नगरपालिका८ पिपलचोक बस्ने २१ वर्षीय गर्बुजाको गत माघ ११ गते साँझ बेनी नगरपालिका८ न्युरोडमा चक्कु प्रहार गरी हत्या भएको थियो। प्रहरीले अदालतमा उपस्थित गराएका १३ जनालाई थुनछेक बहस पछि थुनामा पठाउन आदेश दिइएको म्याग्दी जिल्ला अदालतका श्रेष्तेदार भोलाराज रेग्मीले जानकारी दिए। १७ जना आरोपी मध्य १३ जनाको मंगलबार र बुधबार थुनछेक बहस गरि बिहिबार आदेश भएको हो, उनले भने पुर्पक्षका लागि ८ जना बयस्कलाई कारागार र ५ जना नावालकलाई सुधार गृह पठाउन आदेश भएको छ। जिल्ला न्यायाधिश प्रकाश प्रसाद पण्डितको इजलासबाट उनिहरुलाई थुनामा पठाउने आदेश भएको हो। धवलागिरी गाउँपालिका४ का २२ वर्षीय शंकर घर्ति, २१ वर्षीय अमृत पुर्जा, रघुगंगा गाउँपालिका७ चिमखोलाका १९ वर्षीय उत्सव पुन, वडा नम्बर२ का १८ वर्षीय सञ्जय खत्री, मंगला गाउँपालिका२ का प्रविन जिसी, बेनी नगरपालिका५ का २४ वर्षीय सफल खत्री, ९ का १८ वर्षीय सविन राई र जलजला गाउँपालिका३ पर्वतका १८ वर्षीय शोहन बरुवाल अदालतको आदेशपछि थुनाका लागि कारागार चलान भएका छन्। सुधार गृह पठाइएकामा परिवर्तीत नाम ४३ (ब), ४३ (त), ४३ (फ), ४३ (भ), ४३ (ड) रहेका छन्। १८ वर्ष भन्दा कम उमेर भएकाले नाम सार्वजनिक नगरिएका उनिहरुलाई सुधार गृहमा पठाउन आदेश गरिएको श्रेष्तेदार रेग्मीले बताए। ४३(ध) र ४३ (ह) परिवर्तित नाम गरेका नावालक आरोपी फरार छन्। बयस्कहरू मध्य मनिष तिलिजा र एम भनिने गगनबहादुर गर्बुजा फरार रहेका श्रेष्तेदार रेग्मीले बताए।"
"मध्य गाजामा इजरायली विस्फोट, ४० जनाको मृत्यु १००घाइते","मध्य गाजापट्टीमा इजरायली हवाई आक्रमणमा कम्तीमा ४० प्यालेस्टिनीको मृत्यु भएको छ भने १०० जना घाइते भएका छन् । गाजामा हमासद्वारा सञ्चालित मिडिया कार्यालयले बिहीबार एक प्रेस विज्ञप्तिमार्फत उक्त जानकारी दिएको हो। प्यालेस्टिनी सुरक्षा स्रोतका अनुसार इजरायली विमानहरूले देइर अलबलाह सहरका धेरै आवासीय घरहरूमा धेरै छापा मारी तिनीहरूलाई पूर्ण विनाश गरायो । हमासद्वारा सञ्चालित स्वास्थ्य मन्त्रालयले केही पीडितहरूको शव अलअक्सा शहीद अस्पतालमा सारिएको उल्लेख गरेको छ । इजरायली आक्रमणले छिमेकमा गम्भीर क्षति पुर्याएपछि मानिसलाई बचाउन एम्बुलेन्स र नागरिक सुरक्षा टोलीहरू आक्रमण स्थलहरूमा पुगेको सुरुक्षा स्रोतले जानकारी दियो । चिकित्सा स्रोतका अनुसार अलअक्सा शहीद अस्पताल हजारौँ घाइते, बिरामी र विस्थापित मानिसहरूले भरिएको छ ।"
माछा पालन व्यवसाय फस्टाउँदै,"रसुवा : जापानीज रेन्बो ट्राउट जातको माछा पालेका ल्वाङग्याल्पो घलेले बिक्रीबाट निकै आम्दानी लिन थालेका छन् । गोसाइकुण्ड गाउँपालिका६ का घलेले ०६२ सालबाट हिमाली क्षेत्रबाट सुरु गरिएको रेन्बो ट्राउट माछा पालन व्यवसाय फस्टाउँदै गएपछि मनग्य आम्दानी हुन थालेको हो। उनले १० ओटा माछा पोखरी निर्माण गरी माछा पालन व्यवसाय गरेका छन्। उनले पालेका माछा प्रतिकेजी एक हजार ७ सय रुपैयाँमा घरबाटै बिक्री हुन्छ । माछापालनबाट नै जिविका चलेको बताउँछन् । उनीमात्र होइन गोसाइकुण्ड गाउँपालिका६ धुन्चेका बोकेझुन्डा, सोले, भिमली, नागुङ, तिवारी वगर, इमरुङ, स्याफ्रुको सानोभार्खु, गतलाङ, टिमुरे, घट्टेखोला आदि ठाउँमा रेन्बो ट्राउट माछापालन व्यवसायमा दर्जनौँ किसान लागेका छन्। घलेले दुईवटा पोखरी निर्माण गरी आरम्भ गरेको व्यवसायले अहिले वार्षिक सातदेखि १० लाखसम्म रुपैयाँ आम्दानी लिन सफल भएको बताए । अहिले बजारमा माछाको माग बढ्न थालेको छ । चारपाथी कोदो फल्ने पाखोबारीमा माछा पोखरी बनाएपछि माछाबाट लाखौंको आय हुने बताए । 'काम गरे सफल हुने रहेछ। अहिले माछाबाट आम्दानी हुन थालेपछि दस जनाको परिवार सहजरूपमा धानिएको छ', उनले बताए ।"
कसरी रोक्न सकिन्छ युवा पलायन ?,"माओवादीले २०५२ सालदेखि चलाएको सशस्त्र द्वन्द्वका कारण मुलुक अशान्त बन्दा १० वर्षसम्म पढाइ र रोजगारीको वातावरण बनेन। जसकारण त्यसबेला युवाहरू बिदेसिनुलाई स्वाभाविक नै मानिएको थियो। २०६२०६३ को राजनीतिक परिवर्तनसँगै माओवादी विद्रोह समाप्त भयो। गणतन्त्र, धर्मनिरपेक्षता र संघात्मक राज्य व्यवस्थासहितको शासन प्रणाली स्थापना भएको छ। मुलुकमा राजनीतिक दलहरूले दाबी गरेको लोकप्रिय पद्धति स्थापना भए पनि बाहिर गएका युवा स्वदेश फर्कनुको सट्टा केही वर्षदेखि अझ तीव्र रूपमा बिदेसिने क्रम बढेर गएको छ। १६ लाखभन्दा बढी नेपाली गत वर्ष मात्र बाहिरिए। जसमध्ये केही स्थायी रूपमा नै विदेशमा बस्ने गरी गए। केही रोजगारीका लागि बाहिरिए भने कोही अध्ययनका लागि। अनौपचारिक स्रोतका अनुसार साढे तीन लाखभन्दा बढी नफर्किने गरी पलायन भएको बुझिएको छ। तीव्र रूपमा बिदेसिने युवाका कारण नेपालमा उच्च शिक्षा पढ्ने विद्यार्थीको संख्यासमेत अस्वाभाविक रूपमा घट्न पुगेको छ। नेपालमा हरेक विषयका विश्वविद्यालय छन्। अझ प्राविधिक शिक्षा पढाइ हुने विश्वविद्यालयसमेत पर्याप्त छन्। तापनि पढ्ने बहानामा युवाहरू विदेश गइरहेका छन्। जसकारण सीमित सञ्चिति रहेको विदेशी मुद्रासमेत ठूलो मात्रामा लगिरहेका छन्। युवाहरूको अस्वाभाविक पलायनले यहाँका विश्वविद्यालयमा तोकिएको कोटामा विद्यार्थी अपर्याप्त हुन थालेका छन्। कतिपय संकाय बन्द गर्नुपर्ने अवस्था सिर्जना हुन पुगेको छ। तर, सरकार प्रत्येक प्रदेशमा विश्वविद्यालय भन्दै संख्या थपिरहेको छ। राज्य युवा विद्यार्थीलाई स्वदेशमै बस्ने र रोजगारी दिलाउने वातावरण बनाउन असफल सिद्ध भएको छ। हरेक वर्ष यति ठूलो संख्यामा युवा पलायनले प्रश्न उब्जाएको छ कि के नेपालमा युवाको भविष्य अनिश्चित बनेको हो ? यहाँ भविष्य सुरक्षित नदेखेकै कारण बाहिरिएका हुन् त ? हरेक अभिभावकलाई आफ्ना सन्ततिले १२ कक्षा उत्तीर्ण गर्नासाथ कुन मुलुक पठाउने भन्ने चिन्ताले सताउन थालेको छ। अधिकांश युवा अब देशमा केही छैन र यहाँ बस्नु भनेको भविष्य बिगार्नु हो भन्ने निष्कर्षमा पुगिरहेका छन्। तर सरकार बेखबर जस्तै छ। सरकार रेमिट्यान्स आप्रवाहको मात्र हिसाब गरेर आफ्नो सफलताको गाथा सुनाइरहेको छ। पछिल्लो राजनीतिक परिवर्तन भएको डेढ दशक नाघिसकेको छ। यो अवधिमा नयाँ राजनीतिक प्रणालीअनुसार दुई निर्वाचनसमेत भइसकेका छन्। २०७२ सालमा नयाँ संविधान बनेपछि मुलुक संघीय राज्य प्रणालीअन्तर्गत सञ्चालनमा छ। एकातिर ७ सय ५३ स्थानीय तह छन्। अर्काेतिर ७ प्रदेश र केन्द्रमा संघीय संसदसहित ८ संसद् र आठवटै सरकार छन्। आठ संसद्का सदस्यको संख्या ८ सय ८४ जना रहने व्यवस्था छ। सानो मुलुकमा यति ठूलो र गरुंगो प्रशासनिक संरचनाको स्थापनाले वैदेशिक ऋणसमेत लिएर बनाइने बजेटको अधिकांश हिस्सा प्रशासनिक खर्चमा सकिने गरेको छ। त्यसमा पनि प्रत्येक प्रदेशमा बनाइएका समिति, आयोग प्रशासनिक खर्च बढाउने ठाउँ बनेका छन्। सानो मुलुक र तीन तहमा व्यवस्था गरिएको कार्यकारिणी अधिकारले अधिकार क्षेत्रमा ओभरल्याप भएको छ। अधिकारको द्वन्द्वसमेत सुरु भएको छ। नितान्त कार्यकर्ता व्यवस्थापन गर्ने हेतुले बनाइएका प्रदेशरूपी प्रशासनिक संरचनाले गर्दा अत्यावश्यक क्षेत्रमा बजेट पर्याप्त हुन सकेको छैन। बोझिलो प्रशासनिक संरचनाकै कारण २०४६ सालमा २९ अर्ब ऋण रहेकामा अहिले २४ खर्ब पुगेको छ। यति धेरै विदेशी ऋण नेपालीको टाउकोमा भए पनि विकासका संरचनाको स्थापना हुन सकेनन्। उद्योग स्थापना र रोजगारीका अवसर खोल्न राज्य सञ्चालकहरू असफल सावित भएका छन्। नयाँ उद्योगको स्थापना हुन सकेको छैन। बरु भएका पनि बन्द गर्नुपर्ने अवस्था बनिरहेको छ। विगतमा ९३ प्रतिशत कृषिमा निर्भर भएको देशमा २५ देखि ३० प्रतिशत जमिन मात्र आवाद हुने गरेको छ। अधिकांश जमिन बाँझो भए पनि कृषि क्षेत्रमा आधुनिकीकरण, पर्यटन क्षेत्रको स्तरोन्नति गर्दै रोजगारीको पर्याप्त अवसर सिर्जना गर्न राज्य सञ्चालकहरू असफल छन्। बरु, राजनीतिक पार्टीका नेताहरू प्रत्येकजसो भ्रष्टाचार काण्डमा मुछिएका छन्। उल्लेखित क्षेत्रमा योजनाबद्ध रूपमा विकास गर्ने हो भने नेपालीहरू रोजगारीका लागि भन्दै बिदेसिने अवस्था अवश्य आउने थिएन। अहिले न सुशासन छ, न त भ्रष्टाचारमुक्त शासन। जसले गर्दा जनतामा दिनानुदिन आक्रोश र निराशा बढेर गएको छ। भ्रष्टाचारका ठूलाठूला काण्ड उजागर भइरहे पनि ठूला भ्रष्टहरू कानुनको दायरामा आउने अवस्था छैन। भ्रष्टहरू कोहीलाई नीतिगत निर्णयको नाउँमा त कसैलाई कुनै न कुनै बहानामा उन्मुक्ति दिने कार्यले विश्वस्तरमा नै नेपालको छवि दिनानुदिन धुमिल हुन पुगेको छ। यद्यपि केही वर्षअघि फैलिएको महामारीले नेपाल मात्र होइन, विश्वभरको अर्थतन्त्रमा आघात पुगेको छ। युक्रेनरसिया युद्ध र इजरायलहमास युद्धले विश्वभरको आर्थिक क्षेत्रमा असर पुगेको छ। त्यति हुँदाहुँदै पनि देशप्रति जिम्मेवार र आर्थिक अनुशासनमा रहने नेता भएको खण्डमा यस्ता समस्यासमेत गौण बन्छन् भन्ने उदाहरण भारत र चीनले सिद्ध गरिरहेका छन्। तसर्थ राज्य सञ्चालकले कृषिको आधुनिकीकरण, पर्यटन क्षेत्रको विकासको लागि पूर्वाधार निर्माण र भारत र चीनजस्ता ठूला छिमेकी बजारलाई दृष्टिगत गरी संयुक्त लगानीका उद्योगहरूको स्थापना गर्ने हो भने नेपाली युवाहरू निराश हुँदै विदेश जानुपर्ने छैन। राज्य सञ्चालकहरूले गम्भीर रूपमा सोचून्।"
प्रज्ञाका रूख हचुवाका भरमा भटाभट काटिएपछि,"काठमाडौं : नेपाल प्रज्ञा प्रतिष्ठानका कुलपतिलाई सम्बोधन गरेर दिपेश गिरीले पुस २४ गते एउटा ठाडो निवेदन लेखे। त्यसलाई १०६ नम्बरमा माघ १६ गते दर्ता गरियो। त्यसमा प्रज्ञा परिसरका रूखहरूले बाहिर सडकमा अवरोध पुर्याएकाले हाँगा काट्न पाउनुपर्ने माग थियो। कुलपति भूपाल राईले काट्ने व्यवस्था मिलाइदिन तोक लगाए। अचम्म यो छ कि काट्न मात्र होइन, त्यहाँबाट आउने काठसमेत लैजान प्रज्ञाले तिनै व्यक्तिलाई अनुमति दियो। उनले हाँगा मात्र होइन, रूखै काट्न थाले। जब त्यसबारे वन र काठमाडौं महानगरमा उजुरी पर्यो, स्थितिले फरक रूप लियो। सम्बद्ध अधिकारीहरू आएर काठ काट्ने व्यक्तिलाई नियन्त्रणमा लिए र काट्न रोक लगाए। कमलादीस्थित प्रतिष्ठानको परिसरका रूखको हाँगाहरू माघ २७ गतेदेखि काट्न सुरु गरिएको थियोे। प्रतिष्ठान स्रोतका अनुसार, झन्डै १० वटा रूख काटिएको छ। कटानबाट करिब चार हजार केजी काठ निस्किएको छ। गिरीले दिएको निवेदनलाई प्रतिष्ठानको भौतिक संशाधन महाशाखा र भवन प्रमुखबाट आवश्यक प्रक्रिया मिलाउन अनुमति दिइएको पाइएको छ। निवेदन स्वीकृतपछि प्रतिष्ठानकी कर्मचारी एवं नेपाली लेखक संघकी उपाध्यक्ष सन्ध्या पहाडीले हाँगा कटान गर्न गिरीलाई फोन गरेर बोलाएकी थिइन्। रूखको हाँगा परिसर बाहिर गएर सडक अवरोध हुने भएकाले प्रतिष्ठानको नियमानुसार हाँगा काटेर लैजानका लागि निवेदन दिएको गिरीले बताए। रूखका हाँगाहरू अनुमति लिएरै काटेको हुँ, उनले भने, हाँगा त परै जाओस्। पात पनि घर लैजान पाइनँ। प्रज्ञाका अनुसार ९ जना व्यक्तिले रूखका हाँगा काटेका थिए। हाँगाको काँटछाँट गर्दा झन्डै १ लाख ४५ हजार खर्च भएको गिरीले बताए। जथाभावी हाँगा काटिएपछि काठमाडौं महानगरपालिकामा उजुरी परेको थियो। काठमाडौं महानगरपालिकाको वातावरणीय विभाग प्रमुख रविनमान श्रेष्ठले बुधबार स्थलगत अध्ययन गरेका थिए। रूखको हाँगाहरू धेरै नै काटेको पाएपछि रोक लगाएका हौं, श्रेष्ठले भने, थप काट्न रोक लगाउँदै यथावस्थामै राख्न निर्देशन दिएका छौं। जथाभावी हाँगा कटान गरिएका बारे जानकारी दिन प्रतिष्ठानलाई पत्रसमेत काटिएको उनले बताए। प्रतिष्ठानका कुलपति भूपाल राईले परिसरका रूखका हाँगा ढलेर मानवीय दुर्घटना हुने जोखिम रहेकाले कटान गर्न अनुमति दिएको बताए। हाँगा ढलेर मानवीय जोखिमको डर थियो। लत्रिएका हाँगाले धेरैलाई समस्या पारेको थियो। त्यही भएर हाँगा कटानको अनुमति दिएको हो, कुलपति राईले भने।"
"एनजीओ, आईएनजीओका विसंगति","गैरसरकारी संस्था (एनजीओ) र अन्तर्राष्ट्रिय गैरसरकारी संस्था (आईएनजीओ)ले विदेशबाट पछिल्लो पाँच वर्षमा १० खर्ब रुपैयाँ भिœयाएका छन् । यो त औपचारिक रूपबाट भित्रिएको रकम मात्रै हो । अनौपचारिक तवरले आउने बजेटको हिसाबकिताब छैन । यति धेरै पैसाको सदुपयोग हुन्थ्यो भने नेपालको विकास उँभो लाग्थ्यो नै । वर्षमै औसतमा दुई खर्बभन्दा बढी बजेट आउँदा पनि त्यसको खास परिणाम भने देखिन्न । त्यो पैसाको पारदर्शितामै पहिलो प्रश्न छ । र दोस्रोमा आवश्यक ठाउँमा खर्च नगर्नु । परिणाम दिनेभन्दा पनि प्रक्रिया पूरा गर्ने र प्रशासनिक खर्चमै धेरै ओइरो लगाउनुले पनि यस्ता रकमबाट ठोस उन्नति नहुनु हो । उन्नति चाहिँ मुट्ठीभर व्यक्तिले गरेका छन् । एनजीओ, आईएनजीओलाई पैसा आउने भनेको ती संस्थाका कारणले होइन । नेपाल विकास नभइसकेको राष्ट्र भएकाले विकसित राष्ट्रले गर्नुपर्ने खर्चको रकम आउने हो । त्यो पैसा नेपाल राज्यका लागि आएको हो । कुनै व्यक्तिको पहुँच वा कसैको निगाहा होइन । तसर्थ एनजीओ, आईएनजीओमा आउने रकममा राज्यको चासो, नियमन र अनुगमन मात्रै होइन हस्तक्षेपकै पनि जरुरी छ । शिक्षा र स्वास्थ्यका नाममा सबैभन्दा धेरै भित्रिन्छ । तर सबैभन्दा बत्तर हालत कुनै क्षेत्रको छ भने त्यो पनि शिक्षा र स्वास्थ्य नै हो । बरु एनजीओ, आईएनजीओले शिक्षा र स्वास्थ्यलाई मागी खाने भाँडो बनाएका छन् । समाज कल्याण परिषद् एनजीओ, आईएनजीओको नियमनकारी निकाय हो । तर, त्यही परिषद् पनि भ्रष्टाचारको चंगुलमा छ । त्यसले हजारौं एनजीओ हेर्न मुस्किल छ । सबैको नियमनको उसको वशमा छैन । अर्काेतिर हाम्रो नियम कानुनले अख्तियार दुरुपयोग अनुसन्धान आयोगलाई एनजीओ हेर्ने अधिकार दिएको छैन । त्यो बाटो पनि खुलाइनुपर्छ । सार्वजनिक क्षेत्रको अख्तियार होस् र बजेट दुरुपयोग अख्तियारको क्षेत्राधिकार बनाइनुपर्छ । सबैभन्दा पहिला त परिषद्ले नै सबै एनजीओ, आईएनजीओलाई पारदर्शी बनाउन सक्नुपर्छ । तिनले लक्षित वर्गमा खर्च गरे कि गरेनन् भनेर अनुगमन गर्नुपर्छ । तर यहाँ त धर्म प्रचारका लागि पनि विदेशबाट पैसा भिœयाएका छन् । तर, ऊ नै त्यसको स्वीकृति दिएर बसेको छ । कसरी घुमाउरो बाटो प्रयोग गरेका छन् भन्ने पत्तो परिषद्ले पाउन सकेको छैन । राज्यका अंग र निकाय कमजोर हुनुको फाइदा बदनियत भएका स्वदेशी, विदेशीले उठाइरहेका छन् । राज्य र समाजलाई कमजोर बनाउने वा नेपालको पहिचान र अस्तित्वमाथि धावा बोल्ने गरी विदेशी पैसाबाट चलखेल हुन रोक्नै पर्छ ।"
सामाजिक सञ्जालबाट महिलाको चरित्रहत्या गर्ने पक्राउ,"काठमाडौं : सामाजिक सञ्जालबाट महिलाको चरित्रहत्या गरेको अभियोगमा प्रहरीले एक जनालाई पक्राउ गरेको छ । नुवाकोट शिवपुरी गाउँपालिका४का २७ वर्षीय किरण थापालाई पक्राउ गरिएको हो । अभियुक्तले ती महिलासँग सुसम्बन्ध रहेका बेला खिचिएका अन्तरङ्ग तस्बिर र भिडियो निजसँग सम्बन्ध बिग्रिएपछि सामाजिक सञ्जाल फेसबुक म्यासेन्जरबाट महिलाका परिवारलाई पठाएर चरित्रहत्या गरेका केन्द्रीय प्रहरी समाचारकक्षले जनाएको छ । प्रहरी प्रधान कार्यालय साइबर ब्युरोको टोलीले गरेको अनुसन्धान तथा प्राविधिक विश्लेषणबाट अभियुक्तले सामाजिक सञ्जालको दुरुपयोग गरेको पुष्टि भएपछि निजलाई गोङ्गबुबाट पक्राउ गरिएको जनाइएको छ । यसैबीच, सर्लाहीको नयाँरोडबाट एक क्विन्टल गाँजासहित एक जना पक्राउ परेका छन् । नवलपरासीको गैडाकोटका सूर्य परियारलाई मोटरको डिकीमा गाँजा लिएर बरहथवा गइरहेका बेला निजलाई पक्राउ गरिएको हो ।"
सरकारका गलत कार्यको प्रतिवाद गर्ने एमालेको संकल्प,"काठमाडौं : प्रमुख विपक्षी एमालेले राज्यसञ्चालककै कार्यशैलीका कारण व्यवस्थामाथि खतरा उत्पन्न भएको निष्कर्ष निकालेको छ। केन्द्रीय कमिटीको बिहीबार सम्पन्न बैठकले गठबन्धन सरकारको कुशासन, राज्य सञ्चालनमा बढिरहेका बेथिति एवं गैरजिम्मेवार क्रियाकलापका कारण समाजका प्रत्येक अवयवहरू संकटग्रस्त बन्दै गएको निश्कर्ष निकालेको छ। उपमहासबीच प्रदीप ज्ञवालीले सरकारका गतिविधिले राष्ट्रिय हितमा आघात पुग्दै गएको निष्कर्ष निस्केको बताए। लोकतान्त्रिक गणतन्त्रको सुदृढीकरण, समृद्ध नेपाल, सुखी नेपालीको राष्ट्रिय आकांक्षा, राष्ट्रिय हित तथा स्वाभिमानको रक्षा एवं मुलुकको सुन्दर भविष्यका लागि आफ्नो सम्पूर्ण सामथ्र्य प्रयोग गर्ने संकल्प बैठकले गरेको छ, ज्ञवालीले भने। राज्यसञ्चालनको जिम्मेवारी लिएका गलत पात्रहरूका कारण लोकतान्त्रिक गणतान्त्रिक प्रणालीमाथि नै चुनौती थपिँदै एमाले बैठकको निष्कर्ष छ। बैठकले पारित गरेका २२ बुँदे समसामयिक प्रस्तावमा गठबन्धन सरकारका क्रियाकलापका कारण प्रणालीथि चुनौती थपिँदै गएको उल्लेख छ। त्यसैकारण, संघर्षमा जानुको विकल्प नरहेको एमालेको निष्कर्ष छ। बैठकले गठबन्धन सरकारका कुशासन, बेथिति र गैरजिम्मेवार क्रियाकलापको प्रतिवाद गर्ने संकल्प गरेको उनले बताए। ज्ञवालीका अनुसार बाह्य सम्बन्धमा देखापरेको असन्तुलन, अपरिपक्वता र अदूरदर्शिताका कारण राष्ट्रको प्रतिष्ठामै आँच पुगिरहेको एमालेको ठहर छ। तीन दिन बसेको बैठकले पार्टी जीवनमा दुरगामी प्रभाव पार्ने महत्वपूर्ण निर्णय गर्दै २२ वटा समसामयिक प्रस्तावहरू पारित गरेको छ। मुलुक समृद्ध बन्छ र हाम्रो भविष्य उज्ज्वल छ भन्ने जनताको आत्मविश्वासमा सरकारकै कारण आँच पुगेको एमालेको आरोप छ। युवाको बिदेसिने क्रम तीव्र एमालेले युवाहरू बिदेसिने क्रम तीव्र बन्दै जाँदा समाजमा बहुआयामिक समस्या बढ्दै गएको बताएको छ। सरकारका गलत नीति र भ्रष्ट क्रियाकलापका कारण मुलुकको अर्थतन्त्र मन्दीमा फस्दै गएको उसको निश्कर्ष छ। प्रस्तावमा भनिएको छ, आर्थिक वर्षको ७ महिना बित्दा पुँजीगत खर्च २१ प्रतिशतमा सीमित छ। राजस्वले चालू खर्चसमेत धान्नसकेको छैन, सरकार आर्थिक वर्षको पहिलो महिनादेखि नै आन्तरिक ऋण उठाइरहेको छ। विकास निर्माणका काम ठप्प छन्। निर्माण व्यवसायीहरूले सम्पन्न भइसकेका कामको भुक्तानी पाउनसकेका छैनन्। चर्को ब्याजदर, झन्झटिलो कर प्रशासन र सरकारका दोहनकारी नीतिका कारण व्यवसायीहरू हतोत्साही अवस्थामा रहेको भन्दै एमालेले चिन्ता जनाएको छ। उसले प्रस्तावमा भनेको छ, धेरै व्यवसायहरू बन्द भएका छन् र व्यवसायीहरू पलायन हुने अवस्थामा पुगेका छन्। यो बैठक गहिरिँदो आर्थिक संकट र बिग्रँदो व्यावसायिक वातावरणप्रति गहिरो चिन्ता व्यक्त गर्छ। यसमा सार्थक हस्तक्षेप गर्दै आर्थिक विकासको ठोस विकल्प अगाडि सार्ने प्रतिबद्धता व्यक्त गर्छ। विवादित मन्त्रीहरूको राजीनामा माग एमालेले टेरामक्स काण्डमा मुछिएका, बालकुमारी घटनामा दोषी देखिएका र विभिन्न विवादमा मुछिएका मन्त्रीहरूलाई तत्काल बर्खास्त गर्न माग गरेको छ। उसले मुलुक तस्करी र भ्रष्टाचारको गहिरो दलदलमा फस्दै गएको बताएको छ। सञ्चारमन्त्री टेरामक्स खरिद प्रक्रियाको अनियमिततामा मुछिएका छन्। बालकुमारी घटना छानबिन आयोगले दोषी देखाएका भौतिक पूर्वाधारमन्त्री निर्लज्जतापूर्वक झन्डा हल्लाएर हिँडिरहेका छन्, एमालेको प्रस्तावमा भनिएको छ, सरकारको भ्रष्टाचार नियन्त्रणको नारा स्टन्टबाजीमा परिणत भएको छ। गठबन्धनमा आबद्ध भएकै कारण ललितानिवास काण्डका मुख्य निर्णयकर्ताहरूलाई उन्मुक्ति दिइएको छ। एमालेले सुन तस्करीमा मुछिएका गठबन्धनका नेतालाई सफाइ दिइएको भन्दै आलोचना गरेको छ। विभिन्न काण्डहरूको छानबिनमा व्यवसायीहरूपिच्छे दोहोरो मापदण्ड अपनाइएको एमालेको आरोप छ। आफ्नालाई अपराधबाट उन्मुक्ति दिन न्यायालयको दुरुपयोग आफ्ना मान्छेहरूलाई अपराधबाट उन्मुक्ति दिन न्यायालयलाई प्रभावित र महान्यायाधिवक्ता कार्यालयको दुरुपयोग गरेको एमालेको निश्कर्ष छ। गठबन्धनका मान्छे मुछिएका मुद्दाहरूमा पक्षपातपूर्ण न्यायनिरुपण आम विषय बनेको एमालेको प्रस्तावमा उल्लेख छ। सरकारकै संरक्षणमा तस्करी र अवैध कारोबारहरू मार्फत् समानान्तर अर्थतन्त्र चलाइएका कारण राजस्व संकलन निरन्तर घटिरहेको र अन्तर्राष्ट्रिय संस्थाहरूको दृष्टिमा नेपालको विश्वसनीयता र साख खस्किँदै गएको भन्दै एमालेले आलोचना गरेको छ। बैठकले तस्करी र भ्रष्टाचारलाई संरक्षण गर्ने सरकार र शासन सञ्चालनमा उसको द्वैध चरित्रको विरोध जनाएको उपमहासचिव ज्ञवालीले बताए। मिटरब्याज पीडितका मागप्रति ऐक्यबद्धता एमालेले मिटरब्याज पीडितहरूका मागहरूप्रति ऐक्यबद्धता जनाएको छ। संसद्बाट यससम्बन्धी कानुन बनेर पनि त्यसको प्रभावकारी कार्यान्वयन नहुनु, दोषीहरूमाथि कारबाही नहुनु र पीडितहरूले न्यायको खोजीमा यस्तो कष्टपूर्ण अभियान सञ्चालन गर्न बाध्य हुनु सरकारको अक्षमता र गैरजिम्मेवारपनको दृष्टान्त भएको एमालेको ठहर छ। विभिन्न स्थानहरूमा भइरहेका सहकारी सदस्यहरू र लघुवित्त पीडितहरूको आन्दोलनप्रति बैठकको गम्भीर ध्यानाकर्षण भएको जनाएको छ। विभिन्न सहकारी सञ्चालकहरूका ठगी र अनियमितताका कारण आफ्नो बचत डुबेका सहकारी सदस्यहरूको चिन्ता र चासोप्रति ऐक्यबद्धता पनि जनाएको छ। बैंकको ऋण तिर्नुपर्दैन भन्नेलाई कारबाही गर्न माग बैंक, वित्तीय संस्था र सहकारीहरूको ऋण फिर्ता गर्नुपर्दैन भनेर समाजमा अराजकता र अन्योल फैलाइरहेका तत्वहरूका क्रियाकलापलाई तत्काल नियन्त्रण गर्न एमालेले माग गरेको छ। दूध किसानको माग सम्बोधन एमालेले दुग्ध उत्पादक किसानहरूका समस्याहरू अबिलम्ब समाधान गर्न सरकारसँग माग गरेको छ। लामो समयदेखि आफूले बिक्री गरेको दूधको भुक्तानी नपाएका कारण पीडित बनेका किसानहरूको समस्याप्रति सरकार पूरै बेखबर र संवेदनहीन बनिरहेको एमालेको आरोप छ। भूकम्पपीडितलाई पुनर्स्थापना एमालेले अविलम्ब र बिनाझन्झट भूकम्पपीडितहरूलाई अस्थायी आवासका लागि अनुदान उपलब्ध गराउन तथा पुनर्निर्माणको स्थायी प्रबन्धको काम तत्काल सुरु गर्न माग गरेको छ। भूकम्प गएको ४ महिना बित्दासमेत जाजरकोट र रुकुमपश्चिमका सबै भूकम्पपीडितहरूले अहिलेसम्म अस्थायी आवासका लागि अनुदान नपाउनु लज्जाको विषय भएको एमाले ठहर छ। शैक्षिक क्षेत्रका बेथिति, हस्तक्षेप र आक्रमणको निन्दा र भत्र्सना सरकारी हस्तक्षेपका कारण नेपालको शैक्षिक क्षेत्र झनै अस्तव्यस्त बन्दै गएको एमालेको भनाइ छ। आफ्ना मान्छे नियुक्ति गर्ने प्रपञ्चका लागि त्रिविविलगायत विभिन्न विश्वविद्यालयहरूलाई लामो समयदेखि नेतृत्वविहीन बनाइएको उसको आरोप छ । विपिन जोशीको रिहाइ गर्न माग इजरायलमा भएको हमास लडाकुहरूको हमलामा परी बन्धक बनाइएका विपिन जोशीको रिहाइका लागि सरकारले प्रभावकारी कूटनीतिक पहल गर्न नसकेको आरोप एमालेको छ। त्यसरी नै, रूसी सेनामा भर्ना भएर युद्धक्षेत्रमा पुगेका नेपाली युवाहरूको सुरक्षित देश फिर्तीका लागि पनि सरकार पूरै निष्प्रभावी देखिएको एमालेले जनाएको छ। नेपाल र भारत विद्युत् सम्झौताप्रति ध्यानाकर्षण नेपाल र भारतबीच हालै १० वर्षमा १० हजार मेगावाट विद्युत् बिक्री गर्ने सम्बन्धमा भएको ऊर्जा सम्झौताप्रति एमालेले ध्यानाकर्षण भएको जनाएको छ। उसको प्रस्तावमा भनिएको छ, नेपालमा उत्पादित विद्युत्ले भारतीय बजारमा पहुँच पाउनु सकारात्मक विषय हो। तर, सम्झौताभित्रका कतिपय विषयहरू विवादास्पद र राष्ट्रिय हितविपरीत रहेका छन्। ऊर्जाको व्यापारमा मात्र होइन ऊर्जा उत्पादनमा समेत अपारदर्शी सहमति भएको एमालेको भनाइ छ। एमालेले ऊर्जाको उत्पादन र व्यापारसम्बन्धी यसबीच भएका सबै सहमति, समझदारी र सम्झौताहरू सार्वजनिक गर्न, प्राकृतिक स्रोतहरूमा नेपालको राष्ट्रिय हितको पूर्ण संरक्षण गर्न तथा ऊर्जा उत्पादन र बिक्री वितरणमा प्रतिस्पर्धात्मक व्यवस्था सुनिश्चित गर्न माग गरेको छ। सामाजिक सद्भाव खल्बलाउने प्रयासप्रति चिन्ता विगत केही समययता सामाजिक सद्भाव खल्बलाउने र सामाजिक तथा धार्मिक तनाव चर्काउने प्रयाशहरू भइरहेको भन्दै एमालेले चिन्ता जनाएको छ। सरकारमा रहेका व्यक्तिहरू नै यस्ता जनविरोधी क्रियाकलापमा संलग्न देखिनु आपत्तिजनक भएको उसको भनाइ छ। एमालेले झुलाघाट चिवाभञ्ज्याङ समृद्धिका लागि संकल्प यात्राका क्रममा जनताबाट प्राप्त माग तथा प्रधानमन्त्रीलाई बुझाएको ज्ञापनपत्रहरू प्रभावकारी कार्यान्वयनका लागि सरकारको गम्भीर ध्यानाकर्षण गराएको छ। बैठकमा नौ समूहको छलफलबाट निकालिएका निश्कर्षहरूलाई सुझावका रूपमा प्रस्तुत गरिएका थिए। स्थायी कमिटीबाट काशीनाथ अधिकारी, कोशीबाट घनश्याम खतिवडा, मधेसबाट चन्द्रेश्वर मण्डल, बागमतीबाट कैलाश ढुंगेल, गण्डकीबाट नवराज शर्मा, लुम्बिनीबाट राधाकृष्ण कँडेल, कर्णालीबाट गुलावजंग शाह, सुदूरपश्चिमबाट कृष्णप्रसाद जैसी र विभाग, उपत्यका तथा सम्पर्क विशेष, जनसंगठन, प्रवास समूहबाट पेम्बा लामाले आआफ्नो समूहको तर्फबाट सुझाव प्रस्तुत गरेका थिए।"
प्रतिनिधिसभा बैठक सुरू,काठमाडौं : संघीय संसदअन्तरगतको प्रतिनिधिसभा बैठक सुरू भएको छ। बैठकमा सभामुख देवराज घिमिरेले प्रधानमन्त्री तथा मन्त्रिपरिषदको कार्यालयबाट प्राप्त कार्यभार तोकिएको सम्बन्धी पत्रको व्यहोरा पढेर सुनाउने कार्यसूची रहेको छ। बैठकमा कृषि सहकारी तथा प्राकृतिक स्रोत समितिका सभापति आरजु राणाले राष्ट्रिय सभामा उत्पत्ति भएको खाद्य स्वच्छता तथा गुणस्तर विधेयक सम्बन्धी समितिको प्रतिवेदन २०८० पेश गर्ने कार्यसूचीमा उल्लेख छ। यसैगरी सभामुख घिमिरेले सांसद प्रेम सुवालले राजनीतिक दलसम्बन्धी दोस्रो संशोधन विधेयक २०८० लाई प्रस्तुत गर्न अनुमति माग्ने प्रस्तावमाथि राखेको विरोधको सूचनालाई निर्णयार्थ प्रस्तुत गर्नेछन्। बैठकमा उपप्रधानमन्त्री एवं गृहमन्त्री नाश्रेष्ठले राजनीतिक दलसम्बन्धी दोस्रो संशोधन विधेयक २०८० प्रस्तुत गर्ने कार्यसूची छ। यसैगरी अर्थमन्त्री डा प्रकाशशरण महतले भन्सार विधेयक २०८० माथि विचार गरियोस् भन्ने प्रस्ताव र बैंकिङ कसुर तथा सजाय तेस्रो संशोधन विधेयक २०८० लाई दफावार छलफलका लागि सम्बन्धित समितिमा पठाइयोस् भनी प्रस्ताव प्रस्तुत गर्ने कार्यसूची रहेको संघीय संसदले जनाएको छ।
"कांग्रेस महासमितिको संकल्प, अब एक्लै चुनाव लड्ने","काठमाडौं : सत्तासीन कांग्रेसले अबका कुनै पनि चुनावमा गठबन्धन नगरी एक्लै चुनाव लड्ने संकल्प गरेको छ। महामन्त्री गगनकुमार थापाले एक्लै चुनाव लड्नुपर्ने भनी पेस गरेको सांगठानिक प्रस्तावलाई महासमिति बैठकले बिहीबार सर्वसम्मत पारित गरेको हो। फागुन ७ बाट सुरु भएको महासमिति बैठकले उपसभापति पूर्णबहादुर खड्काको नीति प्रतिवेदन, अर्का महामन्त्री विश्वप्रकाश शर्माको राजनीतिक प्रतिवेदन, प्रवक्ता प्रकाशशरण महतले पेस गरेको आर्थिक प्रतिवेदन र श्याम घिमिरेले पेस गरेको आर्थिक लेखापरीक्षण प्रतिवेदन सर्वसम्मत पारित गर्दै सम्पन्न भयो। केन्द्रीय समितिको अबको बैठकले परिमार्जनसहित सबै प्रस्तावलाई अन्तिमरूप दिने प्रचार विभाग प्रमुख मीन विश्वकर्माले जानकारी दिए। महासमिति बैठक मुख्य गरी अबको निर्वाचनमा गठबन्धन गर्ने कि नगर्ने भन्ने बहसमा केन्द्रित भएको थियो। संस्थापन पक्षको असहमतिबीच महामन्त्री थापाले उक्त प्रस्ताव बैठकमा पेस गरेका थिए। नेपाली कांग्रेस यस महासमिति बैठकबाट पार्टीका सदस्यहरू शुभेच्छुक तथा समर्थकलाई पूर्ण विश्वास दिलाउँदै दृढ संकल्प गर्छ, हामी भविष्यमा हुने आवधिक निर्वाचनहरू आफ्नै ताकतमा एक्लै लड्ने छौं। र, हाम्रो मतदातालाई नेपाली कांग्रेसको चुनाव चिह्न रूख मा नै मत हाल्न पाउने अवस्था सुनिश्चित गर्ने छौं, महामन्त्री थापाको संगठानिक प्रस्तावमा छ। यद्यपि, पार्टी सभापति शेरबहादुर देउवा निकट नेताहरूले अहिले नै गठबन्धनबारे निर्णय गर्न नहुने मत छलफलमा राखेका थिए। तर, शेखर कोइराला, महामन्त्री थापालगायत संस्थापन इतर पक्षीय नेताहरूले अबको चुनावमा गठबन्धन गर्न नहुने मत राखेका थिए। महामन्त्री थापाको प्रस्तावमा संविधानको रक्षाका लागि नेपाली कांग्रेसले निर्वाचन अगाडि गठबन्धनको नेतृत्व गर्नुपयो भन्ने उल्लेख छ। गत निर्वाचनमा कांग्रेसले पाँच वर्षका लागि गठबन्धनसहित मत मागेकाले यो अवधिसम्म जनतासँगको बाचा र अन्य साँझेदार दलहरूसँगको सम्झौताबमोजिम राजनीतिक इमानदारी प्रदर्शन गर्नुपर्ने महामन्त्री थापाको प्रस्तावमा छ। हाम्रो आफ्नै संगठनलाई थप ऊर्जाशील बनाउँदै आमजनताको मत र विश्वास बढाएर नेपाली कांग्रेसले एक्लै बहुमत ल्याउन सक्ने पार्टीका रूपमा पुनःस्थापित गर्ने छौं, थापाले उल्लेख गरेका छन्। बैठकमा सभापति शेरबहादुर देउवा पक्षका कतिपय महासमिति सदस्यले गठबन्धन रणनीति विषय भएको तर्क गरेका थिए। त्यसैले अहिले नै निर्णय गर्न नहुने बताएका थिए। तैपनि उक्त प्रस्ताव सर्वसम्मतले पारित भएको हो। महामन्त्री गगन थापाले निर्णायार्थ पेस गर्दा कसैले विरोध गरेका थिएनन्। महासमिति सदस्यहरूले ताली बजाएर पारित गरेका थिए। अर्का महामन्त्रीको समसामयिक राजनीतिक प्रस्तावमा समावेश गरिएको विषय व्यवस्थामा परिमार्जन, अवस्थामा रूपान्तरण भन्ने शीर्षकमा रहेको व्यक्ति बहिर्गमनको पद्घति भन्ने शीर्षकमा रहेको पार्टीको केन्द्रीय या जिल्ला समितिको सभापति पदमा दुईपटक मात्र जिम्मेवारी सम्हाल्न पाउने प्रावधान नेपाली कांग्रेसले सुरु गरेर कार्यान्वयनमा लगिसकेको छ। यसकै अर्को प्रतिरूप अब मुलुकको शासन प्रणालीमा अवलम्बन गर्न जरुरी छ। राष्ट्रपति, प्रधानमन्त्री, मन्त्री र सांसदको कार्यकाललाई १, २, ३, ४ को सिद्घान्तले बाँध्ने पद्घतिको प्रस्ताव गर्छ। राष्ट्रपति पदको शपथ ग्रहण केवल एकपटक, प्रधानमन्त्री बढीमा दुईपटक, मन्त्री तीन र सांसदको शपथ अधिकतम चारपटक। भन्ने प्रस्ताव महासमिति बैठकबाट पारित भएको छ। पार्टी सभापति शेरबहादुर देउवाले भने बैठकमा प्राप्त सुझावको आधारमा आगामी केन्द्रीय समितिको बैठकले प्रतिवेदनहरू परिमार्जन गर्ने बताए। देउवाले समापन समारोहमा बोल्दै भने, यहाँ पास भएका प्रतिवेदनलाई केन्द्रीय समितिको बैठकले पास गर्ने छ। देउवाले कांग्रेसको नीति कार्यक्रम व्यवहार समयसापेक्ष दूरदर्शी र जिम्मेवार रहने हुँदा अनुकूल अथवा प्रतिकूल अवस्थामा भए पनि कांग्रेसले जिम्मेवारीपूर्वक काम गरिरहेको बताए। उपसभापति पूर्णबहादुर खड्काले कांग्रेसले ठूला परिवर्तन र क्रान्ति मध्यमार्गी पार्टीको रूपमा सधैं उभ्याएकोले कांग्रेस दायाँबायाँ कतै नझुकी देशको हितका एजेन्डामा भूमिका निभाउन कांग्रेसलाई फेरि इतिहासले जिम्मा दिएको बताए। उनले अहिले सरकारमा सहभागी भएका कांग्रेसका साथीहरूले शिर झुकाउने काम नगरेको उल्लेख गर्दै भने, ९ जना साथी हामी सरकारमा छौं। हामी ९ जनाले पार्टीले शिर झुकाउनुपर्ने गलत काम केही गरेका छैनौं। हामीले कमजोरी सच्चाउने प्रयास गर्दै भ्रष्टाचार नियन्त्रणमा लागेका छौं। अर्का उपसभापति धनराज गुरुङले पार्टीसँग गर्ने काम धेरै भएकाले अहिले गठबन्धन गर्ने कि नगर्ने झगडा गरेर बस्ने बेला नभएको बताए। यति महत्वपूर्ण समयमा झगडा गरेर बस्ने बेला होइन। भ्रष्टाचार निमिट्यान्न पार्न लागौं। सम्पत्तिको छानबिन गरौं भनेर मैले भन्दै आएको छु। महामन्त्री थापाले कांग्रेसले सबै वर्ग क्षेत्रलाई सम्हालेर लैजाने पार्टी कांग्रेस भएको बताए। अहिले सरकारमा छौं। यो मौकामा राम्रोसँग काम गरौं, थापाले भने, काम नगर्ने मन्त्रीलाई घर पठाऊँ। सरकारमा बसेको बेला आफ्नो क्षमता पनि देखाआंै। महामन्त्री थापाले भने, १२ लाख नयाँ कार्यकर्ता थप गरेर संगठन सशक्त बनाएर जाऊँ। पार्टी संगठन बलियो बनाऔं। अनि त्यसपछि हामी कसैको सहारामा हिँड्नु पर्दैन। पार्टी धेरै सशक्त हुन्छ। सतहका कार्यकर्तासँग सदैव हामीलाई दिएको जिम्मेवारी हामी पूरा गर्छौं। देश बन्दैन हुँदैन भन्ने भाष्य परिवर्तन गर्ने जिम्मेवारी हाम्रो हो। महामन्त्री विश्वप्रकाश शर्माले महासमितिको बैठकमा गठबन्धनको चर्चा जति धेरै भए पनि कांग्रेसभित्र देशको स्थिति परिस्थिति सँगै धेरै विषयमा छलफल भएको बताए। गठबन्धनका गर्ने नगर्ने विषयले मात्रै प्राथमिकता पाएको जस्तो बाहिर देखिए पनि बैठकमा त्यस्तो नभएको शर्माले दाबी गरे। त्यो विषयका अलावा धेरै महत्वपूर्ण विषयमा छलफल भयो। खुला छलफल भयो। देशको स्थितिका बारे छलफल भए। गुनासोहरू पोखिए। असन्तुष्टिहरू पोखिए, शर्माले भने। शर्माले पार्टी रूपान्तरणका लागि प्राइमरी इलेक्सन २०८४ सालबाट नै सुरु हुने बताए। महामन्त्री शर्माले भने, कुनै पनि तहमा उम्मेदवार उठाउँदा त्यही भूगोलमा रहेका साथीहरूको भावनाअनुसार त्यहीका साथीहरूले छनोट गर्न पाउने प्राइमरीको पद्धतिबमोजिम त्यसलाई पाइलेट प्रोजेक्टका रूपमा लिएर जाने निर्णय गरेका छौं। महासमिति बैठकमा उभिएर कांग्रेस संकल्प गरिरहेको छ। व्यवस्थामा परिमार्जन गर्छौं। अवस्थामा रुपान्तरण गर्छौं, शर्माले भने। पार्टी प्रवक्ता एवं अर्थमन्त्री डा प्रकाशशरण महतले पाटीभित्र एक अर्काको आलोचना नगरेर विपक्षको आलोचना गर्न सुझाव दिए। कस्तो खाले बदमासी गरिरहेका छन्। कस्तो खाले प्रवृत्ति देखाइरहेका छन् ? त्यतातिर आलोचना र विरोध गर्न उनले सुझाव दिए। गठबन्धन गर्नै नपर्ने गरी संगठन निर्माणमा लाग्न नेता कार्यकर्तालाई आग्रह गरे। गठबन्धन गर्ने नगर्ने कुराहरू आइरहेको बताउँदै उनले भने, गठबन्धन गर्नै पर्ने गरी संगठन निर्माण गरौं। गठबन्धन गर्नै नपरोस् भनी संगठन निर्माण गरौं न कि अहिले के गर्ने कसो गर्ने भन्ने विषयमा धेरै अलमल गर्नुपर्ने आवश्यकता छैन। महासमितिको समापनमा सहमहामन्त्री बद्री पाण्डेले कांग्रेस निराशाबाट आशाको उज्यालो छर्ने पार्टी भएको भन्दै सबैलाई एउटै छहारीभित्र राखेर आशाको सञ्चार गर्न सक्नुपर्ने बताए। उनले भने, अर्को वर्ष महासमिति बैठक गर्दा शक्तिशाली पार्टी हो भनेर उत्साह ल्याउने गरी सबै संगठन निर्माणमा लागौं। सहमहामन्त्री किशोर सिंह राठोरले गठबन्धनको विषय अहिले नै एजेन्डा बन्न आवश्यक नभएको बताए। यो ४ वर्षपछि निकाल्ने विषय हो, उनले भने, यसैमा रुमल्लिनु आवश्यक थिएन। हामी यो पार्टीलाई एक्लै लड्ने र जित्ने बनाउन विविध एजेन्डा यहाँ उठाएर काम गर्न सक्थ्यौं। कांग्रेस पार्टी एक्लै लड्दा पनि बहुमत ल्याउँदै आएको हो। आज गठबन्धन हुँदा पनि यो अवस्थामा पुगेको छ। त्यसैले गठबन्धनको विषयमा अहिले गलफत गर्ने समय हैन। सहमहामन्त्री भिष्मराज आङदाम्बेले नविन उचाईमा पुयाउने कांग्रेस बनाउन सबै एक जुट भएर लैजान आवश्यक रहेको बताए। अर्का सहमहामन्त्री महालक्ष्मी डिना उपाध्यायले महिला विभेद र महिला सहभागिता सँगै पार्टीको चिन्ताको विषयले महासमितिको बैठकमा स्थान पाएको बताइन्। रूखमा भोट हाल्न नपाएको विषय उठ्यो तर रूखमा भोट हाल्न पाउँदा पनि नहाल्ने क्रियाशील सदस्यहरूलाई पनि मेरो यो प्रश्न छ किन भोट हाल्नुभएन ? उनको भनाइ थियो। यस्तै, समापनमा केन्द्रीय सदस्य डा शेखर कोइरालाले इतिहासलाई सम्मान गर्दै कांग्रेस एक ढिका भएर लाग्नुपर्ने बताए। एकातिर इतिहासप्रतिको जिम्मेवारी अर्कोतिर वर्तमान पुस्ताको समस्या सम्बोधन गर्दै भावी पुस्तालाई पार्टी विचार, मूल्य र आदर्शसँग अवगत गराउने सोच नै कांग्रेस भावना हो, बीपी विचार हो, कोइरालाले भने। पार्टीको गुमेको मूल्य, पद्धति, विचार र आदर्शलाई पुनस्र्थापित गर्न पार्टी एकताबद्ध हुँदै अगाडि बढ्नुको विकल्प नभएको कोइरालाले बताए। कांग्रेस युवा नेता भूपेन्द्रजंग शाहिले महासमितिको बैठक धेरै पछि आयोजना गर्नु र शान्तिपूर्वक सम्पन्न गर्नु नै उपलब्धि भएको बताए। महासमितिले आमनागरिकका जल्दाबल्दा समस्याका विषयमा स्पष्ट सन्देश दिन यो बैठक चुक्यो। यो बैठकले जनताले भोगिरहेका समस्या, पार्टी आमूल रूपान्तरणको खाका, पार्टी एकताको सन्देश र आमरूपमा नया ऊर्जा उत्साह दिन सकेन। पार्टीका प्रचार विभाग प्रमुख विश्वकर्माले महासमिति बैठकले शान्ति प्रक्रियाका बाँकी काम, संक्रमणकालीन न्यायका विषय चाँडै टुंग्याउने प्रतिबद्धता जाहेर गरेको बताए। महासमिति बैठकले १२ बुँदे निष्कर्ष निकालेको छ। जसअनुसार कांग्रेसको महत्वपूर्ण उपस्थितिसहित निर्माण भएको गठबन्धनलाई निरन्तरता दिई वर्तमान सरकारमार्फत भ्रष्टाचार, बेथिति र विसंगतिका विरुद्ध वैधानिक रूपमै अभियान सञ्चालन गरी सुशासन र राष्ट्रिय सदाचार पद्धति स्थापित गर्न सम्पूर्ण रूपले कृतसंकल्पित रहने अठोट गरिएको छ। यस्तै, अर्थतन्त्रमा देखिएका विविध समस्या र चुनौतीहरूलाई समाधान गर्ने जिम्मेवारी बोध गर्दै अगाडि बढ्ने पनि बताएको छ। मुलुकमा विद्यमान सबैखाले सामाजिक एवं जातीय क्षेत्रीय तथा लैंगिक विभेद र हिंसाविरुद्ध कार्यक्रमिक अभियान सञ्चालन गर्ने १२ बुँदे निष्कर्षमा छ। तीनै तहका सरकार सञ्चालनमा देखिएका समस्याहरूलाई समाधानका लागि नेतृत्वदायी भूमिका प्रतिखबरदारी गरिने पनि महासमितिको निर्णय छ। यस्तै, किसान, सहकारी बचतकर्ता, मिटरब्याज र लघुवित्त पीडितहरूले भोग्दै आएका पीडालाई अविलम्ब समाधान गरी पीडितलाई न्याय दिलाउन सरकारको गम्भीर ध्यानाकर्षण गराउने प्रतिबद्घता कांग्रेसले गरेको छ।"
एमाले कैलाली अधिवेशनको छैटौ दिन : जिल्ला नेतृत्व छान्न मतदान जारी,"सुखड : नेकपा एमाले कैलालीको सुखडमा भइरहेको जिल्ला अधिवेशनमा केही बेरअघिदेखि मतदान सुरु भएको छ । छैटौं दिनमा मतदान सुरु भएको हो । निर्वाचन समितिले तीन पटक निर्वाचन तालिका संसोधन गरेको थियो । शु्क्रबार बिहान साढे ८ बजेबाट मतदान सुरु भएको हो । सुखडको घोडाघोडी क्याम्पस परिषर बाहिर प्रतिनिधिहरु लाइन लागेका छन्। एमालेको कैलाली जिल्ला नेतृत्वका लागि तीन वटा प्यानल चुनावी मैदानमा छन्। निर्वाचन कार्यालयले प्रकाशित गरेको उमेदवारको नामावली अनुसार कार्यबाहक अध्यक्ष दुर्गा प्रसाद जोशी, बर्तमान सचिव डेजी पाण्डेय र यज्ञराज ढुंगानाबीच प्रतिस्पर्धा हुने भएको हो । कमलसिंह रानाले पनि अध्यक्षमा उम्मेदवारी दिएका थिए । तर, पछि उनले फिर्ता लिए । उपाध्यक्ष पदमा ६ जनाको उम्मेदवारी रहेको छ । गजेन्द्र स्वार, दलबहादुर विष्ट, मदन ओझा, वीरेन्द्र बहादुर रावल, विष्णु बहादुर चौधरी, लोकेन्द्र शाहीले उपाध्यक्षका लागि उमेदवारी दिएका छन् । स चिवमा विष्णुकुमार चन्द, दानबहादुर विश्वकर्मा र ममता प्रसाद चौधरी गरी तीन जनाले उमेदवारी दिएका छन्। चन्द यज्ञराज ढुंगाना प्यानल, विश्वकर्मा जोशी प्यानल र चौधरी पाण्डेय प्यानलका सचिव हुन्। उपसचिवमा राजु गुरुङ, किशोर शाह, चूडामणि भट्ट, मदन रेग्मी, नृप थ्यायत खड्का, चक्र बहादुर विष्ट, भुवन रिजालको उमेदवारी परेको छ । त्यस्तै महिला उपसचिवमा रत्ना कुवर जोशी, , अम्बिका विष्ट मल्ल, गंगा कुमारी चौधरी, शान्ति देवी सिंह र गीता चौधरी रहेका छन् ।"
जसले लिबिया पुर्याएर ४ नेपालीलाई बन्धक बनाए,काठमाडौं : लिवियामा महिनाको दुई लाख कमाइ हुन्छ भन्दै प्रलोभन दिई लिबिया पुर्याएर ४ नेपालीलाई बन्धक बनाउने रवि प्रसाईं भन्ने शेखरनाथ प्रसाई पक्राउ परेका छन्। नेपाल प्रहरीको मानव बेचबिखन अनुसन्धान ब्युरोको टोलीले उनलाई झापाबाट नियन्त्रणमा लिएको छ। उनीहरूको गिरोहले ५ वर्षअघि विभिन्न जिल्लाका ४ जना नेपालीलाई लिविया पुर्याएर बन्धक बनाएका थिए। मानव बेचबिखन अनुसन्धान ब्युरोका सूचना अधिकारी ज्ञानबहादुर विष्टका अनुसार प्रसाई लगायतको गिरोहले २०७५ सालमा उनीहरूलाई लिबिया पुर्याएको हो। पीडितलाई लिबियामा सेक्युरिटी गार्डमा महिनाको २ लाखसम्म कमाइ हुन्छ भन्दै प्रलोभन दिएका थिए। उनीहरूले पीडितहरूबाट ४ लाखका दरले पैसा लिएका थिए। पीडितहरू दुबई पुगेपछि प्रसाईंले पाकिस्तानी मूलको सहयोगी मोहम्मद अलीलाई जिम्मा दिएका थिए। प्रहरीका अनुसार प्रसाईंले पीडितको सक्कल राहदानी र कागजातहरू जफत गरेका थिए। पीडितलाई लिबियामा सेक्युरिटी गार्डको काम नभई सोही ठाउँमा रहेको अल्मोदिना नामक पेन्टिङ कम्पनीमा मासिक १५०० अमेरिकी डलर कमाई हुने आकर्षक कामको प्रलोभन देखाई ट्युनिसिया हुँदै लिबिया पठाएका थिए। लिबियाको त्रिपोली एयरपोर्टमा प्रतिवादीहरूमध्यकै सलिम नाम गरेका एजेन्टले पीडितलाई रिसिभ गरी मिश्राता भन्ने स्थानमा रहेको पेन्ट कम्पनीको मालिकलाई बुझाएका थिए। उक्त कम्पनिमा बिना पारिश्रमिक १५ दिनसम्म पर्याप्त खाना नदिई फोहोर एवं दुर्गन्धित स्थानमा रहेको साँघुरो कोठामा बन्धक बनाई राखेर पीडितहरूलाई शारीरिक र मानसिक यातना दिएका थिए। दिनको १४ घण्टासम्म काममा लगाई आवश्यक पारिश्रमिकसमेत पीडितले पाउन सकेका थिएनन्। भारी सामानहरू ओासारपसारमा गर्ने काममा लगाएका थिए। २०७६ जेठमा पीडितको उद्धार गरिएको थियो। मानव बेचबिखन अनुसन्धान ब्युरोका सूचना अधिकारी ज्ञानबहादुर विष्टका अनुसार विष्टविरुद्ध ४ वटा मानव बेचबिखनका मुद्दा दर्ता भएका छन्। श्रम शोषण गरेको मुद्दाका फरार प्रतिवादीहरूको खोजतलास गर्ने क्रममा ब्युरोको समन्वय तथा जिप्रका झापाको सहयोगमा लुकीछिपी बसिरहेको अवस्थामा प्रसाईंलाई झापाबाट पक्राउ गरिएको हो। उनीविरुद्ध मानव बेचबिखन तथा ओसारपसार मुद्दामा सम्मानित काठमाडौंं जिल्ला अदालतबाट ५ दिनको म्याद थप भएको छ।
अधिक तरलतासँगै झन् घट्दै ब्याजदर,"काठमाडौं : बैंकिङ प्रणालीमा निक्षेप थुप्रिँदा र कर्जाको माग नहुँदा लगानीयोग्य पुँजी (तरलता) पर्याप्त छ। यसो हुँदा बैंकहरूले निक्षेपको ब्याजदर पछिल्ला महिना घटाउँदै आएका छन्। परिणामस्वरूप गत असोजमा दोहोरो अंकमा भएको निक्षेपको ब्याजदर एकल अंकमा झरेको छ। सञ्चालनमा रहेका वाणिज्य बैंकहरूकै व्यक्तिगत मुद्दती निक्षेप औसत ७७७ प्रतिशतमा सीमित भएको छ। जबकि ६ महिनाअघि गत असोजमा मात्रै औसत मुद्दती निक्षेपको ब्याजदर १०२३ प्रतिशत थियो। यसपछिका महिनामा क्रमशः घट्दै कात्तिकमा औसत ९९६ प्रतिशत, मंसिरमा ८९९, पुसमा ८१६ र माघमा ७७७ प्रतिशतमा झरेको छ। अब सोहीदरले निक्षेप दर घटिरहँदा संस्थागत निक्षेपलाई कम ब्याज हुने गरेको थियो। तर, अब भने संस्थागत निक्षेपकर्तालाई खुसीको खबर छ। यसअघि संस्थागत निक्षेपको ब्याजदर व्यक्तिगत निक्षेपकर्ताको भन्दा २ प्रतिशत बिन्दु कम हुनुपथ्र्यो। अब आगामी चैत्रदेखि भने संस्थागत निक्षेपको ब्याजदर एक प्रतिशत बिन्दुमात्रै कम गरे हुने भएको छ। नेपाल राष्ट्र बैंकले बिहीबार बैंक तथा वित्तीय संस्थाहरूलाई जारी गरेको एकीकृत निर्देशन, २०८० मा संशोधन गर्दै संस्थागत निक्षेपमा लचकता देखाएको हो। ब्याजदर घटिरहेकाले संस्थागत निक्षेपकर्ता बढी मर्कामा परेकाले पनि राष्ट्र बैंकले यसअघिको २ प्रतिशत बिन्दुको फरकलाई झारेर १ प्रतिशतमा कायम गरेको बताएको छ। चालु आर्थिक वर्षको मौद्रिक नीतिको अर्धवार्षिक समीक्षामार्फत संस्थागत मुद्दती निक्षेप (बोलकबोल समेत) मा प्रदान गरिने अधिकतम ब्याजदर सर्वसाधारणलाई मुद्दती निक्षेपमा प्रदान गरिने अधिकतम ब्याजदरभन्दा कम्तीमा १ प्रतिशत बिन्दुले कम हुनुपर्ने उद्घोष गरेको थियो। सोही व्यवस्थालाई आगामी चैत्रदेखि कार्यान्वयनमा ल्याउन केन्द्रीय बैंकले निर्देशन दिएको हो। यद्यपि फागुनमा वाणिज्य बैंकहरूको संस्थागत निक्षेप अधिकतम ६ प्रतिशत हाराहारीमा देखिन्छ। जसमा कृषि विकास बैंकको ६ महिना र यसमाथि ५ वर्षसम्म ४४४ प्रतिशत, सिटिजन्सको एकवर्षे ६१५ प्रतिशत, एभरेस्टको १ देखि २ वर्षसम्म ४५०, २ वर्षदेखि माथि ६ प्रतिशत, ग्लोबल आईएमई बैंकको १ वर्षे र यसमाथि ५६० प्रतिशत, हिमालयन बैंकको ५ वर्षे ६१५ प्रतिशत एकवर्षे ५२५ प्रतिशत, कुमारी बैंकको एकवर्षे ६०१ प्रतिशत, लक्ष्मी सनराइजको ६ महिना र यसमाथिको ६ प्रतिशत, माछापुच्छ्रे बैंकको ३ वर्ष र यसभन्दा माथि ६ प्रतिशत, नबिल बैंकको ६ महिना र यसमाथि ५७५ प्रतिशत, नेपाल बैंकको ६ महिना र यसमाथि ५२५ प्रतिशत संस्थागत निक्षेपको ब्याजदर रहेको छ। यसैगरी, नेपाल इन्भेस्टमेन्ट मेगाको ६ महिनादेखि एकवर्षे ५५० प्रतिशत, नेपाल एसबीआई बैंकको २ देखि ३ वर्षसम्म ५७५,३ वर्षे ६१० प्रतिशत, एनआईसी एसियाको ६ महिनादेखि ९ महिनासम्म ३२५ र १ वर्ष र यसमाथि १५ वर्षसम्म ६ प्रतिशत, एनएमबीको एकवर्षे ६५०, प्रभुको १ वर्ष र यसमाथि ५५० प्रतिशत, प्राइमको ६ महिना र १ वर्षसम्म ४५० प्रतिशत, राष्ट्रिय वाणिज्य बैंकको ६ महिनादेखि ५ वर्षसम्म ५३५ प्रतिशत, सानिमाको ६ महिना र यसमाथि ५५१ प्रतिशत, सिद्धार्थ ६ महिना र यसमाथि ५५१ प्रतिशत र स्ट्यान्डर्ड चार्टर्ड बैंकको एकवर्र्षेे र यसमाथि ५५२ प्रतिशतसंस्थागत निक्षेपको ब्याजदर निर्धारण गरिएको छ। अब केन्द्रीय बैंकले गरेको व्यवस्थाअनुसार व्यक्तिगत निक्षेपको ब्याजदर अझै चैतमा १ प्रतिशत बिन्दुले घट्यो भने पनि संस्थागत निक्षेपको ब्याजदर भने अहिलेकै स्थितिमा यथावत् रहने देखिन्छ। किनभने बजारमा तरलता अधिक छ। यस्तोबेला थुप्रिएको निक्षेपलाई बैंकहरूले सकभर धेरै ब्याज दिन खोज्दैनन्। लागत घटाउन पनि नियमअनुसार मासिक रूपमा ब्याजदर घटाउँदै लैजान्छन्। व्यक्तिगत निक्षेपमा यसो गर्दा संस्थागत निक्षेप पनि घट्छ। तर, अब पहिलाको भन्दा कम अर्थात् १ प्रतिशत बिन्दु मात्रै कम हुन्छ। बैंकहरूलाई कर्जा निक्षेपको अनुपात (सीडी रेसियो) ९० प्रतिशत अधिकतम तोकिएको छ। तर बैंकहरूको सीडी रेसियो ८०२४ प्रतिशत रहेकोले कुसन ९७६ प्रतिशत छ। बैंकहरूले १०० रुपैयाँँ लिँदा ९० रुपैयाँँसम्म लगानी गर्न पाउँछन्। तर बैंकसँग यतिबेला अतिरिक्त पैसा छ। दिनप्रतिदिन निक्षेप बढेको छ तर कर्जाको माग कम भएको र त्रैमासको अन्तिम महिना बैंकहरूले खासै थप नयाँ कर्जा पनि दिन चाहँदैनन्। किनभने पछिल्लो समय पुस मसान्त अर्थात् दोस्रो वित्तीय प्रतिवेदनमा सकभर साँवा तथा ब्याज, किस्ता उठाउनमा अर्थात् रिकभरीमै बैंकहरू व्यस्त भए। यसैबीच, नेपाल बैंकर्स संघका कार्यकारी निर्देशक अनिल शर्मा बजारमा माग नै सिर्जना हुन नसकेको बताउँछन्। तर ब्याजदरका कारण कर्जा गएन भन्ने स्थितिभन्दा पनि नयाँ ऋणीहरू नै नआएको सुनाउँछन्। पछिल्लो समय आयात पनि घटेकाले बजारमा माग घटेको पुष्टि गर्छ। साना तथा मझौलादेखि ठूला व्यवसायीसम्ममा यस्ता समस्या देखिएको छ। जबकी बैंक तथा वित्तीय संस्थाका सूचकहरू बलिया छन्। कर्जाको ब्याजदर पनि कम भइरहेको छ। तर कर्जा मात्रै नजाँदा लगानीयोग्य पुँजी अधिक भएको हो, शर्माले अन्नपूर्णसँग भने।"
आइतबारदेखि देशभर दादुराविरुद्ध खोप लगाइने,"काठमाडौं :सरकारले दादुरारुवेलाको सङ्क्रमणको जोखिमलाई दृष्टिगत यही फागुन १३ देखि चैत ७ गतेसम्म जाजरकोट र पश्चिमरुकुमबाहेकका ७५ जिल्लामा खोप अभियान सञ्चालन गर्दै छ । अभियानअन्तर्गत काठमाडौँ जिल्लाका पाँच लाख ९७ हजार तीन सय पाँचजना बालबालिकालाई खोप लगाइने बिहीबार यहाँ आयोजित पत्रकार सम्मेलन गरेर वरिष्ठ जनस्वास्थ्य प्रशासक डा भुवन पौडेलले जानकारी दिए। उनले ती बालबालिकालाई एक हजार छ सय ७० खोप केन्द्रबाट खोप लगाइने बताए। पहिले विद्यालयलाई नै खोप केन्द्र बनाउने र खोपको अन्तिम दिन वडा कार्यालयमा रहेका स्वास्थ्य संस्थामा खोप लगाइने उनले बताए । बिहान १० देखि दिउँसो ४ बजेसम्म खोप अभियान सञ्चालन हुनेछ । यस्तै ५१ जिल्लाका नौ महिनादेखि पाँच वर्षसम्मका बालबालिका खोप अभियान सहभागी हुनेछन् । काठमाडौँ महानगरपालिकामा दुई लाख ५० हजार बालबालिका छन् । काठमाडौँ जिल्लाका १० स्थानीय तहमा शङ्खरापुर, कागेश्वरी मनहरा, गोकर्णेश्वर, दक्षिणकाली, नागार्जुन, टोखा, तारकेश्वर, बूढानीलकण्ठ, चन्द्रागिरि र कीर्तिपुरमा फागुन १३ गतेदेखि र काठमाडौँ महानगरपालिकामा यही फागुन १६ देखि २९ गतेसम्म खोप अभियान सञ्चालन हुनेछ । खोप अभियानमा तीन सय ३२ स्वास्थ्यकर्मी र तीन हजार एकजना स्वयंसेवक परिचालन गरिने छ । भारतसँग सीमा जोडिएका दादुरारुवेलाको अतिसङ्क्रमित २१ जिल्ला तथा काठमाडौँ उपत्यकाका काठमाडौँ, भक्तपुर र ललितपुर गरी २४ जिल्लामा नौ महिनादेखि १५ वर्षमुनिका र ५१ जिल्लामा नौ महिनादेखि पाँच वर्षमुनिका बालबालिकालाई खोप लगाइने छ । काठमाडौँ दादुरारुवेलाको अतिसङ्क्रमित जिल्ला हो । यो नौ महिनादेखि १५ वर्षमुनिका सबै बालबालिकालाई खोप लगाइने छ । गत वर्ष काठमाडौँ जिल्लामा दादुरारुवेला फैलिँदा दुई सय २५ जना सङ्क्रमित र एकजनाको मृत्यु भएको थियो । गत वर्ष १९ जिल्लामा यो महामारीका रूपमा फैलिएको थियो । रासस"
"प्रतिनिधिसभा बैठक बस्दै, के छन् एजेण्डा ?","काठमाडौं : संघीय संसदअन्तरगतको प्रतिनिधिसभा बैठक बस्दैछ। बैठक बिहान ११ बजे बस्दैछ। यसअघि बिहीबारको बैठकमा उपप्रधानमन्त्री एवं गृह मन्त्री नारायणकाजी श्रेष्ठले राजनीतिक दल सम्बन्धी दोस्रो संशोधन विधेयक २०८० प्रस्तुत गर्ने कार्यसूची रहेको थियो । तर, बैठक सञ्चालनका लागि आवश्यक गणपूरक संख्या नपुगे पछि बैठक आजसम्मका लागि स्थगित भएको थियो। आजको बैठकमा सभामुख देवराज घिमिरेले प्रधानमन्त्री तथा मन्त्रिपरिषदको कार्यालयबाट प्राप्त कार्यभार तोकिएको सम्बन्धी पत्रको व्यहोरा पढेर सुनाउने संभावित कार्यसूची रहेको छ। बैठकमा कृषि सहकारी तथा प्राकृतिक स्रोत समितिका सभापति आरजु राणाले राष्ट्रिय सभामा उत्पत्ति भएको खाद्य स्वच्छता तथा गुणस्तर विधेयक सम्बन्धी समितिको प्रतिवेदन २०८० पेश गर्ने कार्यसूचीमा उल्लेख छ। यसैगरी सभामुख घिमिरेले सांसद प्रेम सुवालले राजनीतिक दलसम्बन्धी दोस्रो संशोधन विधेयक २०८० लाई प्रस्तुत गर्न अनुमति माग्ने प्रस्तावमाथि राखेको विरोधको सूचनालाई निर्णयार्थ प्रस्तुत गर्नेछन्। बैठकमा उपप्रधानमन्त्री एवं गृहमन्त्री नाश्रेष्ठले राजनीतिक दलसम्बन्धी दोस्रो संशोधन विधेयक २०८० प्रस्तुत गर्ने कार्यसूची छ। यसैगरी अर्थमन्त्री डा प्रकाशशरण महतले भन्सार विधेयक २०८० माथि विचार गरियोस् भन्ने प्रस्ताव र बैंकिङ कसुर तथा सजाय तेस्रो संशोधन विधेयक २०८० लाई दफावार छलफलका लागि सम्बन्धित समितिमा पठाइयोस् भनी प्रस्ताव प्रस्तुत गर्ने कार्यसूची रहेको संघीय संसदले जनाएको छ।"
आज पनि देशका यी स्थानमा पानी पर्ने,"काठमाडौँ :पश्चिमी न्यूनचापीय प्रणालीको आंशिक प्रभावले आज पनि देशका विभिन्न स्थानमा बदली हुनुका साथै छिटफुट वर्षाको सम्भावना रहेको जल तथा मौसम पूर्वानुमान महाशाखाले जनाएको छ । महाशाखाका अनुसार अहिले कोशी प्रदेशलगायत देशका पहाडी भूभागमा आंशिक बदली भएको छ भो बाँकी भागमा मौसम सफा रहनेछ । काठमाडौँमा बिहानैदेखि पारिलो घाम लागेको छ । बिहीबार साँझ हल्का वर्षा भएकाले काठमाडौँसहित देशका विभिन्न स्थानमा तुवाँलो हटेर मौसम सफा भएको छ । आजदेखि मौसम क्रमिकरूपमा सुधार हुने पनि महाशाखाले जनाएको छ । आज दिउँसो कोशी र गण्डकी प्रदेशका पहाडी क्षेत्रमा साधारणतया बदली रही बागमती, कर्णाली र सुदूरपश्चिम प्रदेशका पहाडी भागमा आंशिक बदली हुने र देशका बाँकी भागमा मौसम सफा रहनेछ । कोशी र गण्डकी प्रदेशको पहाडी भागका एकदुई स्थानमा छिटफुटदेखि वर्षाको सम्भावना छ । कोशी र गण्डकी प्रदेशको उच्च पहाडी तथा हिमाली भागका थोरै स्थानमा र बाँकी उच्च पहाडी तथा हिमाली भेगका एकदुई स्थानमा हल्का हिमपातको सम्भावना छ । आज राति कोशी, गण्डकी र कर्णाली प्रदेशको उच्च पहाडी तथा हिमाली भागका एकदुई स्थानमा हल्का हिमपातको सम्भावना रहेको महाशाखाले पूर्वानुमान गरेको छ । बिहीबार काठमाडौँमा तीन दशमलव छ मिलीमिटर वर्षा भएको छ । पोखरामा सात दशमलव पाँच, घोराहीमा पाँच दशमलव आठ, दिपायल र डडेलधुरामा समान तीन मिलीमिटर वर्षा भएको छ ।"
भ्रष्टाचार नै प्रगतिको बाधक,"नेपालले विगतमा राजनीतिक अस्थिरता, भ्रष्टाचार र सुशासनका मुद्दाबाट जनताको असन्तुष्टिको अनुभव गरेको छ। देशले सामाजिक कार्यकर्ता र नागरिक समाज संगठनहरूको नेतृत्वमा भ्रष्टाचारविरोधी आन्दोलनसहित यी मुद्दालाई सम्बोधन गर्ने उद्देश्यले विभिन्न राजनीतिक आन्दोलन र विरोध देखेको छ। पछिल्ला वर्षहरूमा सरकारको कार्यसम्पादन, संवैधानिक चासो, सामाजिक आर्थिक गुनासालगायत विभिन्न विषयमा आन्दोलन र प्रदर्शन भएका छन्। यी विरोध अन्य देशमा देखिएजस्तै भ्रष्ट राजनीतिज्ञविरुद्ध एकताबद्ध भएर जनता सडकमा उत्रने सम्भावना देखिन थालेका छन्। हालैका वर्षहरूमा बारम्बार सरकार परिवर्तन भएका छन्। राजनीतिक अस्थिरता देखिएको छ। धेरै प्रधानमन्त्री र गठबन्धन सरकार बनेका छन्। जसले शासन, नीतिको निरन्तरता र दीर्घकालीन योजनामा चुनौती निम्त्याएको छ। विसं २०७२ सालमा जारी संविधानलाई लिएर निरन्तर बहस र विवाद भइरहेका छन्। विभिन्न राजनीतिक दल र जातीय समूहले संविधानको संघीयता, प्रतिनिधित्व र अल्पसंख्यक अधिकारसम्बन्धी प्रावधानबारे चासो व्यक्त गरेका छन्। यी मुद्दा सम्बोधन गर्न संविधान संशोधनको आह्वानले राजनीतिक तनाव र गतिरोध निम्त्याएको छ। नेपाल बहुजातीय र बहुसांस्कृतिक समाज भएको विविधतायुक्त देश हो। यद्यपि समावेशिताका मुद्दामा विशेषगरी पहिचान, प्रतिनिधित्व र स्रोत बाँडफाँडका विषयमा तनाव र द्वन्द्व देखा परेका छन्। जातीयआधारित राजनीतिक आन्दोलन र शासनमा थप समावेशिता माग महŒवपूर्ण चुनौती छन्। आर्थिक विकास: नेपालले उच्च स्तरको गरिबी, बेरोजगारी र ग्रामीण क्षेत्रमा अल्पविकासलगायत विभिन्न आर्थिक चुनौतीको सामना गरिरहेको छ। देश रेमिट्यान्समा धेरै निर्भर छ। तर, कोभिड १९ महामारीले आम्दानीको यो स्रोतलाई ठूलो असर गरेको छ। पूर्वाधार विकास, रोजगारी सिर्जना र गरिबी निवारण सरकारका लागि महत्त्वपूर्ण प्राथमिकता हुन्। प्राकृतिक स्रोत व्यवस्थापन: नेपाल भौगोलिक अवस्थिति र हिमाली भूभागका कारण भूकम्प, पहिरो, बाढीलगायत प्राकृतिक प्रकोपको जोखिममा छ। देशमा लचिलोपन र दिगो विकास सुनिश्चित गर्न प्राकृतिक स्रोतहरूको प्रभावकारी व्यवस्थापन, विपद् पूर्वतयारी र जलवायु परिवर्तन अनुकूलन महत्त्वपूर्ण छ। राजनीति, कर्मचारीतन्त्र र सार्वजनिक सेवालगायत विभिन्न क्षेत्रलाई असर गर्ने भ्रष्टाचार ठूलो चुनौती बनेको छ। कमजोर प्रशासनिक संरचना, जवाफदेहिताको अभाव र संस्थागत अक्षमताले भ्रष्टाचार बढेको छ। सार्वजनिक संस्थानहरूमा पारदर्शिता, जवाफदेहिता र विश्वास प्रवद्र्धन गर्न भ्रष्टाचार नियन्त्रण र सुशासन संयन्त्रमा सुधार आवश्यक छ। विशेषगरी यातायात, ऊर्जा र खानेपानी आपूर्तिमा महŒवपूर्ण पूर्वाधार अभाव खड्किएको छ। कमजोर सडक सञ्जाल, बिजुलीको अपर्याप्त पहुँच र सफा पानीमा सीमित पहुँचले आर्थिक वृद्धि र विकासमा बाधा पुर्याउँछ। कनेक्टिभिटी सुधार गर्न, व्यापार र पर्यटन प्रवद्र्धन गर्न अनि जीवनस्तर उकास्न पूर्वाधार विकासमा लगानी महŒवपूर्ण हुन्छ। देश परिवर्तनको संघारमा उभिरहेका बेला सन्तुष्टिको समय बितिसकेको प्रस्ट हुन्छ। देश भ्रष्टाचारको गहिरो रूपमा गाँसिएको प्रणालीबाट ग्रसित छ। जसले हाम्रो समाजको संरचनालाई कमजोर बनाइराखेको छ। सार्वजनिक जीवनका हरेक पक्षमा भ्रष्टाचारको व्याप्ति, सरकारको उच्च पदस्थदेखि तल्लो तहसम्म, कुनै पनि कुना अछूतो रहन सकेको छैन। देशमा व्याप्त भ्रष्टाचारले हाम्रो प्रगतिमा बाधा मात्र नभई गरिबी, अन्याय र असमानताको चक्रलाई निरन्तरता दिएको छ। यसले जनताको सेवा र सुरक्षा गर्ने संस्थाहरूमाथिको जनविश्वासलाई घटाएको छ। जसले गर्दा जनतामा व्यापक निराशा र निराशा फैलिएको छ। सत्तामा बस्नेहरूबाट धेरै आश्वासन र आश्वासनको बाबजुद भ्रष्टाचारको मूल कारण सम्बोधन गर्न वा दोषीहरूलाई जवाफदेही बनाउन थोरै काम भएको छ। यसैबीच, जनताले दण्डहीनताको संस्कृति देखेका छन्। जहाँ भ्रष्टाचारीहरू बेलगाम रहन्छन्। र जनताले उनीहरूको कार्यको परिणाम भोग्छन्। धेरै विकासोन्मुख देशजस्तै नेपालले पनि आफ्नो अन्तर्राष्ट्रिय ऋण व्यवस्थापन र दातृ निकायमा निर्भरतासँग सम्बन्धित चुनौतीको सामना गरिरहेको छ। बाह्य ऋण वर्षौंदेखि निरन्तर बढ्दै गएको छ। देश द्विपक्षीय र बहुपक्षीय स्रोतबाट सहुलियतपूर्ण र गैरसहयोगी ऋणमा निर्भर छ। विकास आयोजनाहरूको वित्तपोषण र आर्थिक वृद्धिलाई उत्प्रेरित गर्न केही स्तरको उधारो लाभदायक हुन सक्छ भने ऋण दिगो नहुने जोखिम हुन्छ। आर्थिक वृद्धिदर, निर्यात आम्दानी, विदेशी विनिमय सञ्चिति र वित्तीय नीतिलगायत विभिन्न कारकमा आफ्नो अन्तर्राष्ट्रिय ऋण भुक्तान गर्ने क्षमता निर्भर गर्दछ। यदि ऋण भुक्तानी दायित्वहरू धेरै बोझले देशको वित्तमा दबाब दिन सक्छ। बजेट घाटा, अत्यावश्यक सेवाहरूमा कटौती र बृहत् आर्थिक अस्थिरता निम्त्याउन सक्छ। नेपाल आफ्नो विकास परियोजनाहरूको वित्तपोषण र सामाजिकआर्थिक चुनौतीहरूलाई सम्बोधन गर्न दातृनिकाय र विदेशी सहायतामा धेरै निर्भर छ। बाह्य सहायतामा अत्यधिक निर्भरताले दाताद्वारा सञ्चालित एजेन्डा, सहायतामा संलग्न सर्त र राष्ट्रिय सार्वभौमसत्ता र नीति स्वायत्ततामा सम्भावित प्रभावसहित जोखिमहरू निम्त्याउन सक्छ। बाह्य ऋण र दातृ सहायतामा निर्भरता घटाउन नेपालले कर संकलनमा सुधार, राजस्व प्रशासनमा वृद्धि, निजी क्षेत्रको लगानी प्रवद्र्धन र अवैध वित्तीय प्रवाह घटाउने जस्ता उपायहरूमार्फत घरेलु स्रोत परिचालन प्रवद्र्धनमा ध्यान दिन सक्छ। आन्तरिक स्रोत परिचालनमा वृद्धिले देशको वित्तीय स्थिति सुदृढ गर्न र बाह्य वित्तीयको निर्भरता घटाउन मद्दत गर्न सक्छ। ऋण अनुगमन, प्रतिवेदन र पारदर्शिता संयन्त्रमा सुधार गरेर आफ्नो ऋण व्यवस्थापन क्षमतालाई बलियो बनाउन सकिन्छ। प्रभावकारी ऋण व्यवस्थापन अभ्यासहरू, विवेकपूर्ण उधारो, ऋण पुनर्संरचना, र अनुकूल ऋण सर्तहरूको वार्ताले अन्तर्राष्ट्रिय ऋणसँग सम्बन्धित जोखिम कम गर्न मद्दत गर्न सक्छ। अन्तर्राष्ट्रिय ऋण र दाता एजेन्सीमा निर्भरताले नेपालका लागि चुनौतीहरू प्रस्तुत गर्न सक्छ। सक्रिय ऋण व्यवस्थापन, घरेलु स्रोत परिचालन, वित्तीय स्रोतहरूको विविधीकरण र विवेकपूर्ण वित्तीय नीतिहरूले जोखिम न्यूनीकरण र दिगो विकासलाई प्रवद्र्धन गर्न मद्दत गर्न सक्छ। नेपालको विकास लक्ष्यहरू प्राप्त गर्नका लागि बाह्य सहयोगको सदुपयोग र वित्तीय दिगोपनको बीचमा सन्तुलन कायम गर्नु महŒवपूर्ण छ। यी मुद्दाले नेपालले सामना गरिरहेका केही प्रमुख चुनौतीलाई प्रतिनिधित्व गर्दछ। तिनीहरूलाई प्रभावकारी रूपमा सम्बोधन गर्न सरकार, नागरिक समाज र अन्तर्राष्ट्रिय समुदायबाट ठोस प्रयास आवश्यक छ। यी ज्वलन्त मुद्दालाई सम्बोधन गर्न र देशमा दिगो विकास र स्थायित्व कायम गर्न निरन्तर वार्ता, सहमति निर्माण र सक्रिय उपायहरू अवलम्बन गर्न आवश्यक छन्।"
१४४ वर्षपछि कोटीहोम,"अछाम : अछामको वैद्यनाथ धाममा १४४ वर्षपछि कोटीहोम महायज्ञ आयोजना गरिएको हो। कोटीहोम महायज्ञ साँफेबगर नगरपालिका१ मा रहेको वैद्यनाथ मन्दिरमा फागुन १० गतेदेखि २५ गते शिवरात्रीसम्म सञ्चालन हुनेछ। पौराणिक, धार्मिक, ऐतिहासिक, सांस्कृतिक र पर्यटकीय दृष्टिकोणले महत्वपूर्ण वैद्यनाथ धाममा ६६ वर्षमा गरिने लक्षहोमसहितको अर्धकुम्भ मेला, १२१२ वर्षमा गरिने महालक्ष्यहोमसहितको कुम्भमेला र १४४ वर्षमा गरिने कोटिहोम महायज्ञसहित महाकुम्भ मेलाको परम्परालाई कायम राख्न तयारी थालिएको मुलआयोजक समितिले जनाएको छ। राष्ट्रपति रामचन्द्र पौडेलले वैद्यनाथ धामको समग्र विकासका लागि विस्तृत अध्ययन गरी गुरुयोजना तयार पारेर पूर्वाधार निर्माण गर्नुपर्ने बताएका छन्। अल्प, मध्य र दीर्घकालीन रूपमा छुट्याएर पूर्वाधार निर्माण गरिनुपर्नेमा उनको जोड थियो। अछामको वैद्यनाथ धाममा बिहीबारबाट सुरु भएको कोटीहोम महायज्ञको उद्घाटन गर्न पुगेका राष्ट्रपति पौडेलले चार धाममध्येको एक वैद्यनाथ धामको महत्व र महिमाका विषयमा स्कन्द पुराण मानसखण्डमा उल्लेख भएको बताए।उनले बैद्यनाथ तथा ज्वाला क्षेत्रको दर्शन गर्दा सयौंगुणा बढी पुण्य प्राप्त हुने जनविश्वास रहेको बताए। वैद्यनाथ धामजस्ता ऐतिहासिक तथा धार्मिक क्षेत्रको संरक्षरणका लागि तिनै तहका सरकारले आफ्नो नीति तथा कार्यक्रम र बजेटमा समावेश गर्नुपर्नेमा जोड दिए। सुदूूरपश्चिम देवालयहरू, देवी देवताको बास भएको पुण्यभूमि हो। यहाँ बडिमालिका, खप्तड, वैद्यनाथ, उग्रतारा, शैलेश्वरी जस्ता धामहरू छन्। म आज अछाम आउन पाएर धन्य भएको छु, राष्ट्रपति पौडेलले भने। उनले सुदूरपश्चिम ऋषिमुनिहरूले तपस्या गरेको तपोभूमि, पवित्रस्थल, कला संस्कृतिले भरिपूर्ण रहेको प्रदेश भएको बताए। पर्यटनको सुरुवात तीर्थाटनबाट भएको भन्दै नेपालमा पछिल्लो समय धार्मिक यात्रासँगै पर्यटनको विकास भएको बताए। वैद्यनाथलाई थप आकर्षणको केन्द्र बनाएर पर्यटकीय गन्तव्यकारूपमा स्थापित गर्नसके लाखांै पर्यटकहरू भित्रिने र आर्थिक आम्दानी हुनेमा राष्ट्रपति पौडेलले जोड दिए। उनले भने, यसरी धार्मिक रूपमा पर्यटकहरू आए आम्दानीको स्रोत पनि बढ्छ, कमाउनकै लागि विदेश जानुपर्ने बाध्यताको पनि अन्त्य हुन्छ। पवित्र तीर्थस्थल वैद्यनाथ धामको धार्मिक, सांस्कृतिक एवम् पर्यटकीय महत्वको प्रचार प्रसार, बैदिक सनातन धर्म संस्कृतिको संरक्षण सम्बद्र्धनका लागि कोटीहोम सञ्चालन गरिएको मूल आयोजक समितिका संयोजक तथा प्रतिनिधिसभा सदस्य शेरबहादुर कुँवरले बताए। कोटीहोम सम्पन्न गर्नका लागि डेढ करोड रकम खर्च हुने अनुमान गरिएको कुँवरले बताए। १४४ वर्ष अर्थात् डेढ शताब्दी आफैंमा एक इतिहास भएको भन्दै कुँवरले कोटिहोम गर्ने र देख्न पाउने अहिलेका पुस्ताका भाग्यमानी भएको बताए। वैद्यनाथ धामको ऐतिहासिक कुराहरू उजागर गर्न नयाँ पुस्तालाई जानकारी दिने उद्देश्यले महत्वपूर्ण सन्देश दिन नेपालका प्रख्यात जगत गुरुदेखि विभिन्न धार्मिक व्यक्तित्वहरूलाई आमन्त्रण गरिएको मूलआयोजक समितिका वरिष्ठ उपाध्यक्ष भरत कुमार स्वाँरले बताए।"
दलहरू सिद्धान्तच्युत हुनुहुँदैन,"राजनीतिक दलका शीर्ष नेतृत्व यथास्थितिवादी हुन् भन्ने छाप जनतामा परेको छ। शीर्ष नेतृत्वप्रति जनता आशावादी छैनन्। शीर्ष नेतृत्वले नयाँ पुस्तालाई वातावरण बनाइदिनुपर्छ। नयाँ पुस्ताले पनि आफ्नो मात्र बखान गरेर हुँदैन। परिवर्तनका लागि तयार हुनुपर्छ। जवाफदेही हुनुपर्छ। प्रतिद्वन्द्व स्वाभाविक अलोकतान्त्रिक पार्टीभित्र मात्र बहस हुँदैन। लोकतान्त्रिक दलभित्र नेताहरूबीच प्रतिद्वन्द्वात्मक लडाइँ हुनु स्वाभाविक हो। नीति, सिद्धान्तका विषयमा पार्टीभित्र छलफल हुनु राम्रो हो। प्रतिस्पर्धा पनि स्वस्थ हुनुपर्छ। तर, पार्र्र्टीलाई अहित हुने गरी वा पार्टी विभाजन नै हुने खालको काम गर्नुहुँदैन। सिद्धान्तमा अडिग लोकतान्त्रिक शासन प्रणालीमा पार्टीभित्र र अन्य पार्टीबीच प्रतिस्पर्धा राम्रो पक्ष हो। यो लोकतन्त्रका लागि पनि राम्रो मानिन्छ। अहिले नेपाली कांग्रेसभित्र जुन बहस भइरहेको छ, त्यो राम्रो हो। प्रगतिशील र जनमुखी हुनुपर्ने विषय उठेको छ भने त्यो झन् राम्रो हुन्छ। पार्टीको आधारभूत सिद्धान्त के हो ? त्यसमा नेताहरू अडिग हुन सक्नुपर्छ। लरबरिनु हुँदैन। उपलब्धिको रक्षा जनआन्दोलनबाट प्राप्त उपलब्धिको रक्षा हुनुपर्छ। जनताले निर्णय गरिसकेका उपलब्धिहरूको प्रतिस्थापन गर्ने बहस कल्याणकारी होइन। बहसका क्रममा कोही प्रतिगमनतिर जाउँ भनेर उकास्ने पनि हुन्छ। कांग्रेसमा पनि संविधान संशोधन गरी हिन्दू राष्ट्रका लागि कुरा उठ्न थालेको छ। यी कुराहरू प्रगतिशील पनि होइनन् र पार्टीलाई पनि हित गर्दैन। पार्टीलाई कसरी अगाडि बढाउने र सशक्त पार्ने विषयमा हुने बहस सकारात्मक हुन्छ। चुनावी रणनीति र चुनावी गठबन्धन गर्नेनगर्ने विषयमा बहस हुनु स्वाभाविक हो। (प्राडा लोकराज बराल, राजनीतिक विश्लेषक हुन्।)"
परालको कुन्युमा आगलागी हुँदा जलेर बालकको मृत्यु,"झापा : झापा गाउँपालिकामा आगलागी हुँदा एक बालकको जलेर मृत्यु भएको छ। मृत्यु हुनेमा झापा गाउँपालिका४ स्थित भानटोली निवासी इनाम हुसैन सेखका साढे ४ वर्षको छोरा अतिप हुसैन रहेको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए। प्रहरीका अनुसार शुक्रबार दिउँसो साढे ४ बजेको समयमा इनामको घर नजिकैको परालको कुन्यूमा आगलागी भएको थियो। सो आगो सल्किएर इनामको एक तले टिनको छानो भएको कच्ची घरमा आगो लागेको थियो। उनको छोरा अतिप आगो लागेको नजिकैको मस्जिद र परालको कुन्यूको चेपमा खेलिरहेका थिए। बालक आगोको चपेटा पर्दा घटनास्थलमै मृत्यु भएको प्रहरी निरीक्षक गिरीले बताए। आगो भद्रपुर र बिर्तामोडको दमकल, स्थानीय, नेपाल प्रहरी र सशस्त्रको सहयोगमा नियन्त्रणले कार्य भइरहेको प्रहरीले जनाएको छ।"
"भोलि किचकबध धार्मिक मेला, तयारी पूरा","झापा : भोलि शनिबार लाग्ने महाभारतकालीन किंवदन्तीसँग जोडिएको ऐतिहासिक किचकबध धार्मिक मेलाको तयारी पूरा भएको छ। हरेक वर्ष माघे शुल्क पूर्णिमास्वस्थानी व्रतका दिन किचकबध मेला लाग्दै आएको छ। भद्रपुर नगरपालिका २ र ३ नम्बर वडामा पर्ने किचकबध धार्मिक स्थलमा लाग्ने मेलाको तयारी पूरा भइसकेको किचकबध, धार्मिक तथा पर्यटकीय स्थल संरक्षण समितिका सहसचिव तथा मेला आयोजक समितिका संयोजक गुणहरि ढुंगानाले जानकारी दिए। किचकबधको धार्मिक पोखरीमा माघे शुल्क पूर्णिमा दिन स्वतःस्फूर्त पानी आउने गरेकोले सो पोखरीमा नुहाउँदा व्रतालु भक्तजनहरूले इच्छाएको मनकामना पुरा हुने धार्मिक विश्वास रहेको छ। भक्तजनहरूले पोखरीमा पैसा फाल्ने, पान र सुपारी राखेर पूजा अर्चना गरी परेवा उडाउने धार्मिक प्रचलन पनि छ। भक्तजनहरूले भीमसेनले किचकलाई वध गरेको मूर्तिमा समेत पूजाअर्चना गर्ने गर्छन्। किचकबध मेलामा झापासहित पूर्वका विभिन्न जिल्लासँगै छिमेकी राष्ट्र भारतबाट समेत भक्तजनहरू आउन गरेकाले घुइँचो नै लाग्ने गरेको छ। महाभारतकालीन किंवदन्ती अनुसार विराट राजाका सालो किचक सेनापति थिए। पाँच पाण्डवकी रानी द्रौपदीको यौवन र रूप माथि कुदृष्टि राख्ने सेनापति किचकलाई भीमसेनले मुड्क्याएर मारेको किंवदन्ती छ। सोही कथावस्तुलाई आधार मानेर यस ठाउँको नाम किचकबध राखिएको र पछि किचकबध ऐतिहासिक, धार्मिक तथा पर्यटकीय स्थलको नामकरण गरिएको जनाइएको छ।"
धरान एक्स्पो सुरु,"धरान : स्थानीय उत्पादन र व्यापार व्यवसाय प्रवर्द्धन गर्नका लागि धरान एक्स्पो सुरु भएको छ। शुक्रबारदेखि सुरु भएको एक्स्पोको पर्यटनमन्त्री सुदन किरातीले उद्घाटन गरेका छन्। धरानको व्यापार व्यवसाय प्रवर्द्धन गर्ने र आन्तरिक तथा बाह्य पर्यटकलाई आकर्षण गर्ने उद्देश्यका साथ सुनसरी उद्योग वाणिज्य संघले एक्स्पो आयोजना गरेको हो। स्थानीय कृषि उपज बेसार, अदुवा, अम्लिसोलाई प्रवर्द्धन गर्दै यहाँको आर्थिक गतिविधि वृद्धि गर्न तथा पर्यटन, सूचना प्रविधि, कला संस्कृति, शिक्षा, तथा औद्योगिक व्यापार प्रदर्शनी गर्ने उद्देश्यले एक्स्पोको आयोजना गरिएको अध्यक्ष विजय श्रेष्ठले बताए। एक्स्पोमा १५० वटा स्टल राखिएको छ। ५ लाखभन्दा बढीले अवलोकन गर्ने आयोजकको अपेक्षा छ । फागुन २३ गतेसम्म सञ्चालन हुने एक्स्पोबाट धरानको व्यापार व्यवसाय सञ्चालनमा थप सहयोग पुग्ने आयोजकले जनाएको छ।"
माल्दोवा पठाइदिन्छु भन्दै २४ लाख ठगी गर्ने पक्राउ,काठमाडौं : माल्दोवा पठाइदिन्छु भन्दै २४ लाख ठगी गर्ने एक जना पक्राउ परेका छन्। काठमाडौं उपत्यका अपराध अनुसन्धान कार्यालयको टोलीले ओखलढुंगाका ६७ वर्षीय दलबहादुर बस्नेत छन्। उनले सेक्युरिटी गार्डमा २ लाख २० हजार तलब पाउने र १२ लाख खर्च लाग्ने भन्दै पीडितहरूलाई प्रलोभन देखाएका थिए। बस्नेतले गणेश लामासहित चार जनासँग पटकपटक गरी २४ लाख ठगी गरी फरार बनेका थिए। प्रहरीले उनलाई पर्साको राधेमाईबाट पक्राउ गरी थप अनुसन्धान तथा कारवाहीको लागि वैदेशिक रोजगार विभाग ताहाचलमा पठाएको छ।
युवकको हत्या आरोपमा दिदीभाइ पक्राउ,"कपिलवस्तु: कपिलवस्तु नगरपालिका४ पिपरीमा गत शनिबार टाउको काटेर युवकको हत्या गरेको आरोपमा प्रहरीले २ जनालाई पक्राउ गरेको छ। जिल्ला प्रहरी कार्यालय कपिलवस्तुका अनुसार पक्राउ पर्नेहरूमा कपिलवस्तु नगरपालिका४ पिपरीका श्याम कुमार उपाध्याय र उनकी दिदी पुष्पादेवी (गुडिया) रहेका छन्। उनीहरुलाई जिल्ला अदालतबाट म्याद थप गरी अनुसन्धानका लागि गरी जिल्ला प्रहरी कार्यालयमा थुनामा राखिएको छ। महाराजगंज नगरपालिका६ भलवारीका २७ वर्षीय शिव कुमार कुर्मीको टाउको नरहेको अवस्थामा सोमबार शव फेला परेको थियो। सो शवको टाउको आज हत्या गरेको स्थान नजिकै गाडेको अवस्थामा प्रहरीले फेला पारेको छ। प्रहरीले हत्यामा प्रयोग भएका घरेलु हतियारहरु २ थान बन्चरो, कोदालो र अन्य हतियार बरामद गरेको छ। घटनामा संलग्न रहेका अन्यको पनि सूक्ष्म ढंगबाट खोजी कार्यलाई तीव्र बनाइएको प्रहरी नायब उपरीक्षक हरिबहादुर वलीले बताए। हत्या आरोपमा पक्राउ परेकी गुडिया र मृतक कुर्मीबीच प्रेम सम्बन्ध रहेको बताइएको छ। गुडियाका पति वैदेशिक रोजगारीमा रहेका छन्। मृतक कुर्मीकी श्रीमती, छोरी र छोरा छन्। आफ्ना पतिको हत्यामा संलग्न रहेका सबैलाई कडा कारवाही हुनुपर्ने मृतककी पत्नी उर्मिला कुर्मीले माग गरेकी छिन्।"
हिउँ परेपछि किसान खुसी,"काठमाडौं : हिउँ परेपछि किसान खुसी भएका छन्। हिमाली जिल्ला दोलखाको शैलुङमा हिउँ परेपछि यहाँका किसान खुशी भएका छन्। आलु रोपेपछि पानी नपर्दा चिन्तित भएका शैलुङका झोर,मनगाउँ लगायतका किसानहरू हिउँदे वर्षा कुर्दा कुर्दा निरास बनेका थिए। बिहीबार हिमपात भएपछि किसानलाई हर्षित बनाएको छ। यसपटक पहिले भन्दा बाक्लो हिउँ जमेको छ। जिल्लामा हिमपात हुँदा कालिञ्चोक, शैलुङ, हनुमन्ते, चेर्दुङु,दोलखाको प्रवेशद्वार खरीढुंगा, जिरी लगायतका उच्च हिमाली भेग सेताम्य भएका छन्। यतिखेर परेको हिउँले माटोमा चिसोपन सोसेर माटोलाई खुकुलो बनाउने, रोग किरा नलाग्ने हुँदा किसानका लागि यो हिउँ अमृत बराबर भएको शैलुङ गाउँपालिका८ का विशाल श्रेष्ठले बताए।"
शनिबार देशका यी स्थानमा हुने छ वर्षा,"काठमाडौं : शनिबार गण्डकी, कर्णाली र सुदूरपश्चिम प्रदेशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। मौसम पूर्वानुमान महाशाखाका अनुसार गण्डकी, कर्णाली र सुदूरपश्चिम प्रदेशको पहाडी भूभागको एकदुई स्थानमा छिटपुटदेखि हल्का वर्षाको सम्भावना रहेको छ। गण्डकी, कर्णाली र सुदूरपश्चिम प्रदेशका उच्च पहाडी तथा हिमाली भूभागका थोरै स्थानहरूमा साथै कोशी र बागमती प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। शनिबार राति गण्डकी, कर्णाली र सुदूरपश्चिम प्रदेशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। गण्डकी, कर्णाली र सुदूरपश्चिम प्रदेशको पहाडी भूभागका एकदुई स्थानमा छिटपुटदेखि हल्का वर्षाको सम्भावना रहेको छ। गण्डकी, कर्णाली र सुदूरपश्चिम प्रदेशका उच्च पहाडी तथा हिमाली भूभागका थोरै स्थानहरूमा साथै कोशी र बागमती प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
"न्याय माग्दै मिटरब्याज पीडितको सिंहदरवार मार्चपास, रात कटाउन फोडे प्रदर्शनी हलको ताला","काठमाडौं : मिटरब्याज पीडितहरूले थानकोटसिंहदरवार पैदल मार्चपास गरेका छन्। पूर्व मेचीदेखि पश्चिम महाकालीबाट पैदल यात्रा गर्दै केन्द्रीय राजधानी आइपुगेका उनीहरूले सरकारसँग न्याय माग गरेका छन्। मिटरब्याजी साहुबाट शारीरिक, मानसिकसहितका अन्याय सहँदै आएका उनीहरूले कानुन संशोधनको मागसमेत गरेका छन्। सरकारले मिटरब्याज पीडितको समस्या समाधानका लागि जाँचबुझ आयोग गठन गरे पनि त्यसले झनै अन्यायमा पारेको उनीहरूको गुनासो छ। सिंहदरवारसम्मै पैदल मार्चपास गर्ने योजना बुनेर आएका उनीहरू शुक्रबार भृकुटीमण्डमै रोकिएका थिए। प्रहरीले निषेधित क्षेत्र भन्दै त्यहाँबाट अगाडि बढ्न दिएन। केहीबेर सडकमै बसेर नाराबाजी गरेका उनीहरू साँझ भृकुटिमण्डस्थित प्रदर्शनी हलको ताला फोडेका छन्। सुरक्षित रात कटाउनुपर्ने माग गरे पनि प्रशासनले नसुनेपछि ताला फोडेर बसेको पीडितहरूको भनाइ छ। तस्बिरहरू : अभिषेक महर्जनअशोक दुलाल"
टियुमा स्नातक कार्यक्रम फेरि तीन वर्षे बनाउने तयारी,"कीर्तिपुर : त्रिभुवन विश्वविद्यालय (टीयु)का नवनियुक्त उपकुलपति प्राडाकेशरजंग बरालले स्नातक तहको कार्यक्रमलाई पुनः तीनवर्षे बनाइने जानकारी भएको छ। त्रिविले २०७१ ०७२ सालदेखि व्यवस्थापन संकाय तर्फ चारवर्षे स्नातक कार्यक्रम सुरुआत गरेको थियो। विश्वविद्यालयको केन्द्रीय कार्यालयमा आज पदबहाली गरेपछि त्यहाँ उपस्थित विभागीय प्रमुख, कर्मचारी तथा प्राध्यापकहरूलाई सम्बोधन गर्दै उपकुलपति प्राडा बरालले चारवर्षे स्नातक कार्यक्रम लामो हुन गएकाले विद्यार्थी र अभिभावकको लगानी बढ्नाका साथै त्रिविको कार्यसञ्चालनमा पनि असहजता थपेको बताए। 'बाहिरको शिक्षा प्रणाली अनुकूल बनाउन जनाउँदै चार वर्षे गरियो। तर, छिमेकी भारत, युरोपेली मुलुकलगायत थुप्रै ठाउँमा अहिले पनि तीन वर्षे स्नातक कार्यक्रम नै चलिरहेको छ,' उनले भने। अमेरिकालगायत केही देशमा चार वर्षे स्नातक तहका कार्यक्रम सञ्चालनमा रहेको उल्लेख गर्दै उपकुलपति बरालले भने, 'त्यस्ता देश वा त्यस्तै चार वर्षे विषय पढ्न जान चाहने विद्यार्थीका लागि तीनवर्षे कोर्ष सकेपछि थप एक वर्षको छुट्टै मानार्थ उपाधिका कार्यक्रम चलाउन सकिन्छ।' उनले विषयको विशिष्टताका कारण केही विषयका स्नातक कार्यक्रम भने चार वर्षे वा पाँचवर्षे हुनसक्ने बताए। विश्वविद्यालयका केही कार्यक्रममा विद्यार्थी सङ्ख्या अत्यन्त न्यून र केहीमा शून्य रहेकातर्फ औँल्याउँदै उनले अहिले मानविकी सङ्कायमा अरू कार्यक्रमको तुलनामा कम विद्यार्थी भर्ना हुने गरेको बताए। यसको समाधानका लागि मानविकीलाई सबै संकाय र कार्यक्रमबाट आउन मिल्ने (मल्टी डिसिप्लिनरी लिवरल आर्ट )का रूपमा पुनःसंरचना गरिने जानकारी पनि उनले दिए। शिक्षा संकायका कार्यक्रमलाई पनि सबै विषयबाट प्रवेश गर्न मिल्ने बनाइन उनले बताए। केही वर्षयता त्रिविको संरचना ठूलो र भद्दा भएको चर्चा गरिने उल्लेख गर्दै उपकुपति बरालले यसको पुनःसंरचनाका लागि आफू तयार रहेको बताए। 'त्रिविलाई अब विस्तार होइन पुनःसंरचनाको खाँचो छ,' उनले भने। उपकुपति प्राडा बरालले त्रिविका शैक्षिक कार्यक्रमलाई उत्पादन र बजारसँग जोड्न आफू लागिपर्ने बताए। देशको मौलिक र रैथाने ज्ञानलाई विश्वविद्यालयको प्राज्ञिक अध्ययनअनुसन्धानसँग जोड्नका लागि दीर्घकालीन योजना बनाइने जानकारी पनि उनले बताए। 'तराईका राजवंशी र पहाडका मगरले उत्पादन गर्ने कासवा होस् वा चिउरीका उत्पादनको विकास, विश्वविद्यालयले त्यसतर्फको अध्ययनऔअनुसन्धानमा जोड दिनेछ,' उनले भने। हिमाली उपचार पद्धति आम्ची र आयुर्वेदिक अध्ययनअनुसन्धानका कार्यक्रममा पनि विशेष जोड दिएर उठाइने उनले बताए। त्यस्तै देशको विशिष्टताअनुरुप पर्वतारोहणको उच्च शिक्षाका लागि विशेष योजना ल्याइने र विदेशी विश्वविद्यालयसँग ज्ञान आदानप्रदानका कार्यक्रममार्फत अघि बढाइने पनि उपकुलपति प्राडा बरालले बताए। होटल व्यवस्थापनमा अध्ययनसँगै कमाईको अवधारणालाई त्रिवि कार्यक्रमभित्रै समेटेर अघि बढाइने पनि उनले बताए।"
प्रज्ञाका रूख हचुवाका भरमा भटाभट काटिएपछि,"काठमाडौं : नेपाल प्रज्ञा प्रतिष्ठानका कुलपतिलाई सम्बोधन गरेर दिपेश गिरीले पुस २४ गते एउटा ठाडो निवेदन लेखे। त्यसलाई १०६ नम्बरमा माघ १६ गते दर्ता गरियो। त्यसमा प्रज्ञा परिसरका रूखहरूले बाहिर सडकमा अवरोध पुर्याएकाले हाँगा काट्न पाउनुपर्ने माग थियो। कुलपति भूपाल राईले काट्ने व्यवस्था मिलाइदिन तोक लगाए। अचम्म यो छ कि काट्न मात्र होइन, त्यहाँबाट आउने काठसमेत लैजान प्रज्ञाले तिनै व्यक्तिलाई अनुमति दियो। उनले हाँगा मात्र होइन, रूखै काट्न थाले। जब त्यसबारे वन र काठमाडौं महानगरमा उजुरी पर्यो, स्थितिले फरक रूप लियो। सम्बद्ध अधिकारीहरू आएर काठ काट्ने व्यक्तिलाई नियन्त्रणमा लिए र काट्न रोक लगाए। कमलादीस्थित प्रतिष्ठानको परिसरका रूखको हाँगाहरू माघ २७ गतेदेखि काट्न सुरु गरिएको थियोे। प्रतिष्ठान स्रोतका अनुसार, झन्डै १० वटा रूख काटिएको छ। कटानबाट करिब चार हजार केजी काठ निस्किएको छ। गिरीले दिएको निवेदनलाई प्रतिष्ठानको भौतिक संशाधन महाशाखा र भवन प्रमुखबाट आवश्यक प्रक्रिया मिलाउन अनुमति दिइएको पाइएको छ। निवेदन स्वीकृतपछि प्रतिष्ठानकी कर्मचारी एवं नेपाली लेखक संघकी उपाध्यक्ष सन्ध्या पहाडीले हाँगा कटान गर्न गिरीलाई फोन गरेर बोलाएकी थिइन्। रूखको हाँगा परिसर बाहिर गएर सडक अवरोध हुने भएकाले प्रतिष्ठानको नियमानुसार हाँगा काटेर लैजानका लागि निवेदन दिएको गिरीले बताए। रूखका हाँगाहरू अनुमति लिएरै काटेको हुँ, उनले भने, हाँगा त परै जाओस्। पात पनि घर लैजान पाइनँ। प्रज्ञाका अनुसार ९ जना व्यक्तिले रूखका हाँगा काटेका थिए। हाँगाको काँटछाँट गर्दा झन्डै १ लाख ४५ हजार खर्च भएको गिरीले बताए। जथाभावी हाँगा काटिएपछि काठमाडौं महानगरपालिकामा उजुरी परेको थियो। काठमाडौं महानगरपालिकाको वातावरणीय विभाग प्रमुख रविनमान श्रेष्ठले बुधबार स्थलगत अध्ययन गरेका थिए। रूखको हाँगाहरू धेरै नै काटेको पाएपछि रोक लगाएका हौं, श्रेष्ठले भने, थप काट्न रोक लगाउँदै यथावस्थामै राख्न निर्देशन दिएका छौं। जथाभावी हाँगा कटान गरिएका बारे जानकारी दिन प्रतिष्ठानलाई पत्रसमेत काटिएको उनले बताए। प्रतिष्ठानका कुलपति भूपाल राईले परिसरका रूखका हाँगा ढलेर मानवीय दुर्घटना हुने जोखिम रहेकाले कटान गर्न अनुमति दिएको बताए। हाँगा ढलेर मानवीय जोखिमको डर थियो। लत्रिएका हाँगाले धेरैलाई समस्या पारेको थियो। त्यही भएर हाँगा कटानको अनुमति दिएको हो, कुलपति राईले भने।"
सुदूरपश्चिमका आर्थिक मामिला मन्त्रीद्वारा मुख्यमन्त्रीको रेकर्ड ब्रेक : ११ महिनामा २३ पटक काठमाडौंको सयर,"धनगढी : सुदूरपश्चिमका आर्थिक मामिलामन्त्री नरेशबहादुर शाहीले ११ महिनामा २३ पटक काठमाडौंको सयर गरेका छन्।उनले मुख्यमन्त्री कमलबहादुर शाहको काठमाडौं गएको रेकर्ड ब्रेक गरेका हुन्। मुख्यमन्त्री कमलबहादुर शाहलाई काठमाडौं बढी जाने गरेको आरोप लागिरहेका बेला आर्थिक मामिलामन्त्री नरेशबहादुर शाहीको पनि काठमाडौं भ्रमण सार्वजनिक भएको हो।आर्थिक मामिला मन्त्रालयले मन्त्री शाहीले २१ पटक मात्रै काठमाडौं गएको विवरण दिए पनि, उनको पीएसओहरूको भ्रमण भने २३ पटक भएको तथ्यांकमा उल्लेख छ । मन्त्री बिना पिएसओ मात्रै काठमाडौं जाने कुरै भएन, विवरणमा फरक पर्यो कि? म बुझ्छु, आर्थिक मामिला मन्त्रालयका सूचना अधिकारी धनबहादुर रोकायाले भने।तर मन्त्रालयले दिएको विवरणमा २०७९ सालको फागुन २ गते र २०८० सालको असोज २ गते पीएसओको मात्रै काठमाडौं भ्रमण देखाइएको छ।तर उनको भ्रमणको कारणमा भने मन्त्रीज्यूको सुरक्षार्थ उल्लेख छ। शाहीले आर्थिक मामिला मन्त्री भएपछि फागुनको २२ गतेदेखि संघीय राजधानीको भ्रमण सुरु गरेको विवरणमा देखाइएको छ।२०७९ सालको फागुन २२ गतेदेखि २०८० माघको ८ गतेसम्म उनले २१ पटक काठमाडौंको भ्रमण गरेका देखाइए पनि उनको पीएसओको विवरण हेर्दा उनी २५ पटक काठमाडौं गएको देखिन्छ। आर्थिक मामिला मन्त्री शाहीको काठमाडौंको भ्रमण मुख्यमन्त्रीको भन्दा पनि अझ चाखलाग्दो छ।उनले अधिकांश महिनामा महिनैपिच्छे तीनपटकसम्म काठमाडौंको भ्रमण गरेका छन्।२०७९ सालको चैतमा उनी २ गते, १३ गते र २६ गते गरी तीनपटक काठमाडौं गएका छन्। आर्थिक मामिला मन्त्रालयले दिएको विवरण अनुसार उनी तीनैपटक मन्त्रालयको कामका सिलसिलामा काठमाडौं गएका छन्।तर उनले तीन पटकको मन्त्रालयको कामका सिलसिला भने खुलाएका छैनन् । चैतमा मात्रै होइन, २०८० को साउनमा पनि उनी तीनपटक काठमाडौं गएका छन्।साउनको १ गते, १२ गते र २६ गते उनी काठमाडौं गएका छन्।त्यो तीनपटकको भ्रमणमा उनी १८ दिन काठमाडौं बसेका छन्। २०८० सालको मंसिरमा पनि उनी तीनतीन पटक काठमाडौं उडेका छन्।मंसिरको ५ गते, २० गते र २९ गते गरी तीन पटक मन्त्री शाही काठमाडौं उडेका हुन्।मंसिरमा भने उनले दुईपटक मन्त्रालयको कामका सिलसिलामा र एकपटक लगानी तथा विकास सम्मेलनको कामका सिलसिलामा काठमाडौं गएको उल्लेख गरेका छन् । यद्यपि २०८० साल फागुनमा हुने भनिएको लगानी तथा विकास सम्मेलनको तयारी नपुगेको भन्दै २०८१ को असोजसम्मका लागि स्थगित गरिएको छ।मुख्यमन्त्री, आर्थिक मामिला मन्त्रीसहितका अरू मन्त्रीहरू पनि लगानी तथा विकास सम्मेलनका नाममा राजधानी उडेका छन्।धनगढीमा कार्यक्रम गरेका छन्।तर अन्त्यमा कार्यक्रम नै स्थगित गरेका छन् । आर्थिक मन्त्री शाहीले २०७९ सालको फागुन २२ गतेदेखि २०८० सालको माघको ८ गतेसम्मको २१ पटकको काठमाडौंको यात्राबापत कुल ५ लाख ६७ हजार ६६६ रकम टिकट र भत्ता बुझेका छन्।उनको पनि भत्ता बुझेको रकम समान दिनको फरकफरक छ।आर्थिक मामिला मन्त्रालयले दिएको तथ्यांक हेर्ने हो भने मन्त्री शाहीले बराबर दिनको फरकफरक अंकमा भत्ता बुझेका छन्।२०८० सालको वैशाख ४ गते देखि ११ गतेसम्मको ८ दिनको उनले २० हजार ६२५ भत्ता बुझेका छन् भने २०८० कै साउन १ गते देखि ८ गतेसम्मको ८ दिनको भत्ता १५ हजार ६२५ बुझेका छन्। समान दिनको फरकफरक भत्ता बुझेपछि मन्त्री र स्वकीय सचिवालयमा मनपरि भत्ता बुझिँदै आएको प्रस्ट भएको छ।मन्त्री शाही कार्यकाल भरी १०७ दिन अथवा साढे तीन महिनाभन्दा बढी काठमाडौं बसेका छन् ।"
टेकु र बञ्चरेडाँडामा कम्पोष्टिङ एरिया बनाउँदै महानगर,"काठमाडौं : काठमाडौं महानगरपालिकाले फोहरको उचित व्यवस्थापन गर्नका कम्पोष्टिङ एरिया बनाएको छ। टेकुमा रहेको डम्पिङ साइटमा गत माघ २१ गतेबाट महानगरको २७ नम्बर वडाबाट संकलित कुहिने फोहरलाई कम्पोष्ट मल बनाउने प्रक्रियामा राखिएको छ। यसका लागि महानगरले वडा नं २७ बाट संकलन गरिएको करिब १४ हजार केजी जैविक टेकु ट्रान्सफर स्टेसनमा कम्पोष्टिङ गरेको हो। काठमाडौं महानगरपालिका वातावरण व्यवस्थापन विभाग प्रमुख रविनमान श्रेष्ठका अनुसार टेकु र बन्चरेडाँडामा कम्पोष्ट मल बनाउने प्रक्रिया सुरु भएको छ। महानगरपालिका भित्रको फोहोरको प्रभावकारी व्यवस्थापन गर्न महानगरले यसअघि नै वर्गीकरण गरिएको फोहर मात्रै उठाउने निर्णय गरेको थियो। तर प्राविधिक तयारी नभएको भन्दै पछि महानगर आफैं पछि हटेको थियो। वातावरण विभाग प्रमुख श्रेष्ठ भन्छन्, 'महानगरबाट उत्पन्न हुने फोहरको वर्गीकरण गरेर कम्पोष्टिङ एरियासम्म पुर्याउन बेग्लै तयारी गर्नुपर्ने हुन्छ। सवारी साधन बेग्लै चाहियो, फोहर कलेक्सन गर्ने ठाँउको पनि महानगरलाई अभाव छ। प्राविधिक व्यक्ति पनि थप व्यवस्थापन गर्नुपर्ने हुन्छ। यसैले पनि कम्पोष्ट मल बनाउने प्रक्रिया हामीले पालैपालो गर्देछौं। अहिले महानगरको २७ वडाबाट सुरु गरिएको हो।' २७ नम्वर वडाका बासिन्दाबाट उत्पादन भएको फोहर अहिले वर्गीकरण गरेर मात्रै महानगरले उठाउने गरेको छ। उक्त वडामा वर्गीकरण नभएका फोहर नउठाइने श्रेष्ठले जानकारी दिए। महानगर वातावरण विभागकी उपनिर्देशक सानुमैया मर्हजनका अनुसार २७ नम्बर वडामा १४ सय घरधुरी र ५ हजार जनसंख्या छन्। उक्त वडाबाट एक दिनमा ५०० केजी जैविक फोहोर उत्पादन हुन्छ। ३५ सय किलो जैविक फोहोरको एक पाइल बनाएर ४ पाइलमा १४ हजार केजी कम्पोष्ट मल तयारीको लागि प्रक्रिया सुरु गरिएको हो। उपनिर्देशक मर्हजनका अनुसार कम्पोष्ट मल बनाउने प्रक्रियामा राखिएको फोहोरलाई गन्धरहित बनाउनको लागि टोकोजाई नामक व्याक्टेरिया मिसाउने गरिन्छ। यो व्याक्टेरियाले फोहोर कुहिएर लिचेड निस्कन नदिने मर्हजनले बताइन्। यसरी कलेक्सन भएको फोहोरबाट २५ देखि ३० प्रतिशत मात्रै कम्पोष्ट मल बन्नेछ। फोहोरलाई स्रोतमा वर्गीकरण गर्न थालेपछि जम्मा भएको फोहोरलाई छुट्टै संकलन गर्न थालिएको छ। ढुवानी र व्यवस्थापन पनि छुट्टाछुट्टैरुपमा गर्ने गरिएको छ। वातावरण विभाग प्रमुख रविनमान श्रेष्ठ भन्छन्, केही समय अगाडिदेखी नै महानगरको फोहर वर्गीकरण गर्ने भनिए पनि कम्पोष्टिङ गर्न ठाँउ तोकिएको थिएन। तर अब टेकु र बन्चररेडाँडामा पनि कम्पोष्ट मल बनाउने तयारी गरेका हौं। सुरुवातमा २७ वडा अनि १२ नम्बर वडा ५ र ६ नम्बरमा पनि क्याम्पियनहरु भैरहेको उनले बताए। श्रेष्ठले जैविक फोहर कम्पोष्टिङ गर्नलाई महानगरसँग प्रशस्त जग्गा नभएको बताउँदै पहिलो चरणमा टेकु अनि क्रमस सिसडोल र बन्चरेडाँडामा पनि राख्ने तयारी रहेको बताए। महानगरले क्रमिक रुपमा सबै ठाँउमा फोहरको वर्गीकरण गरेर मात्रै संकलन गर्ने उनले बताए। उनका अनुसार जैविक फोहोरबाट उत्पादन भएको कम्पोष्ट मल महानगरकै पार्क, तथा सडकका टेउछाउमा रहेका बोटविरुवामा प्रयोग गरिनेछ। आवश्यकताभन्दा बढी उत्पादन गर्न सकिएमा कम्पोष्ट मल बिक्री वितरण गरिने उनले बताए। आफ्नो एरियालाई हरियाली बनाउने महानगरको योजना रहेको श्रेष्ठले बताए। उनी भन्छन्, 'निकै अगाडिदेखी महानगरको फोहोर फाल्ने डम्पिङ साइट रहेको बन्चरेडाँडा र सिसडोलमा पनि वृक्षारोपण गर्न तयारीमा महानगर छ। यसका लागि महानगरले पानीको व्यवस्थापन गरिसकेको छ। महानगरमा हरेक दिन उत्पादन हुने फोहोरमध्ये ४० देखि ५० प्रतिशत जैविक फोहर हुन्छ। पुन प्रयोग गर्न सकिने फोहोरजन्य सामाग्री पनि बेग्लै संकलन गरिने श्रेष्ठले जानकारी दिए।"
माछा पालन व्यवसाय फस्टाउँदै,"रसुवा : जापानीज रेन्बो ट्राउट जातको माछा पालेका ल्वाङग्याल्पो घलेले बिक्रीबाट निकै आम्दानी लिन थालेका छन् । गोसाइकुण्ड गाउँपालिका६ का घलेले ०६२ सालबाट हिमाली क्षेत्रबाट सुरु गरिएको रेन्बो ट्राउट माछा पालन व्यवसाय फस्टाउँदै गएपछि मनग्य आम्दानी हुन थालेको हो। उनले १० ओटा माछा पोखरी निर्माण गरी माछा पालन व्यवसाय गरेका छन्। उनले पालेका माछा प्रतिकेजी एक हजार ७ सय रुपैयाँमा घरबाटै बिक्री हुन्छ । माछापालनबाट नै जिविका चलेको बताउँछन् । उनीमात्र होइन गोसाइकुण्ड गाउँपालिका६ धुन्चेका बोकेझुन्डा, सोले, भिमली, नागुङ, तिवारी वगर, इमरुङ, स्याफ्रुको सानोभार्खु, गतलाङ, टिमुरे, घट्टेखोला आदि ठाउँमा रेन्बो ट्राउट माछापालन व्यवसायमा दर्जनौँ किसान लागेका छन्। घलेले दुईवटा पोखरी निर्माण गरी आरम्भ गरेको व्यवसायले अहिले वार्षिक सातदेखि १० लाखसम्म रुपैयाँ आम्दानी लिन सफल भएको बताए । अहिले बजारमा माछाको माग बढ्न थालेको छ । चारपाथी कोदो फल्ने पाखोबारीमा माछा पोखरी बनाएपछि माछाबाट लाखौंको आय हुने बताए । 'काम गरे सफल हुने रहेछ। अहिले माछाबाट आम्दानी हुन थालेपछि दस जनाको परिवार सहजरूपमा धानिएको छ', उनले बताए ।"
हिउँ पन्छाएर रारा ताल जाने नाग्मगमगढी सडकखण्ड खुलाइयो,"मुगु : हिमपातपछि अवरुद्ध रहेको नाग्मगमगढी सडक खण्डमा हिउँ पन्छाएर सडक सुचारु गरिएको छ । सडक डिभिजन कार्यालय जुम्लाले नाग्मगमगढीअन्तरगत बुलबुले,सिप्टिचौर र सातमोड घुच्ची लेखमा जमेको हिउँ पन्छाएर सडक सुचारु गरेको हो । मंगलबार,बुधबार र बिहीबार लगातार हिउँ पर्दा यो सडकखण्ड अवरुद्ध भएको थियो। बिहीबार र शुक्रबार दिनभरी सडक डिभिजन कार्यालय जुम्लाले स्काभेटर र सडक रक्षकहरू लगाएर हिउँ पन्छाइ सडक सुचारु गरिएको सुपरभाइजर जग्गी विकले जानकारी दिए। हिउँ पर्ने थालेपछि अवरुद्ध सडक खुलाउन सडक डिभिजन कार्यालयले सडक रक्षक र स्काभेटर तैनाथ अवस्थामा राखेको छ। प्रमुख पर्यटकीय गन्तव्यस्थल रारा घुम्न आउने पर्यटकहरू यही मार्गबाट आउने भएकाले सधैं व्यस्त हुने गर्छ।"
सुशील गर्बुजा हत्या मुद्दाका १३ आरोपी थुनामा,"बेनी : म्याग्दी जिल्ला अदालतले एक महिनाअघि बेनी बजारमा भएको सुशील गर्बुजा हत्या मुद्दाका १३ जना आरोपीलाई पुर्पक्षका लागि थुनामा पठाउन आदेश दिएको छ। रघुगंगा गाउँपालिका१ बेग घर भई बेनी नगरपालिका८ पिपलचोक बस्ने २१ वर्षीय गर्बुजाको गत माघ ११ गते साँझ बेनी नगरपालिका८ न्युरोडमा चक्कु प्रहार गरी हत्या भएको थियो। प्रहरीले अदालतमा उपस्थित गराएका १३ जनालाई थुनछेक बहस पछि थुनामा पठाउन आदेश दिइएको म्याग्दी जिल्ला अदालतका श्रेष्तेदार भोलाराज रेग्मीले जानकारी दिए। १७ जना आरोपी मध्य १३ जनाको मंगलबार र बुधबार थुनछेक बहस गरि बिहिबार आदेश भएको हो, उनले भने पुर्पक्षका लागि ८ जना बयस्कलाई कारागार र ५ जना नावालकलाई सुधार गृह पठाउन आदेश भएको छ। जिल्ला न्यायाधिश प्रकाश प्रसाद पण्डितको इजलासबाट उनिहरुलाई थुनामा पठाउने आदेश भएको हो। धवलागिरी गाउँपालिका४ का २२ वर्षीय शंकर घर्ति, २१ वर्षीय अमृत पुर्जा, रघुगंगा गाउँपालिका७ चिमखोलाका १९ वर्षीय उत्सव पुन, वडा नम्बर२ का १८ वर्षीय सञ्जय खत्री, मंगला गाउँपालिका२ का प्रविन जिसी, बेनी नगरपालिका५ का २४ वर्षीय सफल खत्री, ९ का १८ वर्षीय सविन राई र जलजला गाउँपालिका३ पर्वतका १८ वर्षीय शोहन बरुवाल अदालतको आदेशपछि थुनाका लागि कारागार चलान भएका छन्। सुधार गृह पठाइएकामा परिवर्तीत नाम ४३ (ब), ४३ (त), ४३ (फ), ४३ (भ), ४३ (ड) रहेका छन्। १८ वर्ष भन्दा कम उमेर भएकाले नाम सार्वजनिक नगरिएका उनिहरुलाई सुधार गृहमा पठाउन आदेश गरिएको श्रेष्तेदार रेग्मीले बताए। ४३(ध) र ४३ (ह) परिवर्तित नाम गरेका नावालक आरोपी फरार छन्। बयस्कहरू मध्य मनिष तिलिजा र एम भनिने गगनबहादुर गर्बुजा फरार रहेका श्रेष्तेदार रेग्मीले बताए।"
हुलाकी सडकको अस्नेहरीखक्रौला खण्डः चार वर्षमा ४५ प्रतिशत काम,"टीकापुर : दुई पटक थपिएको म्याद सकिएको महिना दिन बढी हुँदा समेत हुलाकी सडक अन्तर्गतको अस्नेहरीखक्रौला सडक खण्डको प्रगति ४५ प्रतिशतमै सीमित छ। ३० महिनाभित्र निर्माण सम्पन्न गर्ने गरी सम्झौता गरेको गाल्बा, रायमाझी, जगदम्बा जेभीले गत वर्ष पुष २५ गतेसम्मका लागि म्याद थप गरेको थियो। त्यसयता आयोजनाको म्याद थपिएको छैन। निर्माण कम्पनीले टीकापुर नगरपालिका४ अस्नेहरीदेखि भारतीय सीमावर्ती खक्रौलासम्मको खण्डमा काम गरिरहेको छ। जम्मा ११७ किलोमिटर सडकमध्ये एक किलोमिटर चारलेन र बाँकी दुई लेन सडक निर्माण भइरहेको हो। खक्रौलास्थित मोहना नदी पारी नेपालभारत सीमासम्म निर्माण गर्नुपर्ने उक्त सडकको रेखांकन समेत भएको छैन। निर्माण कम्पनीले अस्नेहरीदेखि खक्रौलासम्मको ८ किलोमिटर सडकमा पहिलो बेस निर्माण सम्पन्न गरेर गिट्टी कुटाइको काम गरिरहेको जनाएको छ। ३० महिनाभित्र निर्माण सम्पन्न गर्नेगरी लम्कीटीकापुरखक्रौलासम्मको २९७ किलोमिटर सडक तीन खण्डमा ठेक्का सम्झौता भएको थियो। पहिलो खण्डको लम्कीदेखि पथरैयासम्मको सडक गत असार महिनामै सम्पन्न भए पनि पथरैयाटीकापुरअस्नेहरी र अस्नेहरीखक्रौला खण्डको सडक निर्माणले अझै गति लिन सकेको छैन। निर्माण कम्पनीका म्यानेजर चन्द्र लम्सालले सडक खण्डमा ४५ प्रतिशत भौतिक प्रगति भएको दाबी गरे। हामीले लगभग सबै स्ट्रक्चरहरू सम्पन्न गरिसकेका छौंसडकको बेस निर्माणका लागि गिटी कुटाई चलिरहेको छ लम्सालले भने क्रसरबाट गिटी उत्पादन भइरहेको छ भने अस्फाल्ट प्लान्ट जडान गरिरहेका छौं, आगामी असारसम्म हामी सबै सक्छौं। दुई वर्ष अगाडि नै क्रसर प्लान्टका लागि टीकापुर नगरपालिकाले सिफारिस नगर्दा निर्माण कार्यमा ढिलाई भएको बताउँदै लम्सालले प्राविधिक रुपमा कुनै समस्या नभए आगामी असार मसान्तसम्म कालोपत्रे सम्पन्न गर्नेछौं। मोहना पुल भन्दा पारीको सडकका लागि रेखाङ्कनमा भारतीय पक्षले पहिले अवरोध गरेकाले हामीले त्यहाँ काम गर्न सकेका छैन लम्सालले भने त्यहाँ साइड क्लियर हुने बित्तिकै सुरु गर्छौं र असारसम्ममा सक्छौं। सँगै सम्झौता भएको लम्की खण्डको काम सम्पन्न भइसक्दा समेत कामको प्रगति नहुँदा स्थानीयले सास्ती व्यहोर्दै आइरहेका छन्। टीकापुरका व्यवसायी भुपेन्द्र खड्काले भने सँगै सम्झौता भएको काम सकिन्छ, यता आधा पनि भएको छैन, सरकारी पक्षसँगको मिलेमतोमा निर्माण व्यवसायीले आलटाल गर्दै आएका छन्। समस्या आम यात्रुहरूले भोग्नु परेको छ। हुलाकी सडक आयोजना धनगढीका प्रमुख पारसमणी हमालले हुलाकी सडक अन्तर्गत पथरैयाटीकापुरअस्नेहरी र अस्नेहरीखक्रौला सडकको म्याद अहिलेसम्म थप नभएको बताए। म्याद थप गर्नका लागि ठोस कारण चाहिन्छ, अहिलेसम्म त्यस्तो केही छैन, हमालले भने म्याद थपका लागि निर्माण कम्पनीले निवेदन दिए पनि समयमा काम नहुँदा नियमानुसार जरिवाना तोक्न बाध्य हुनेछौं। हमालले आफूले निर्माण कम्पनीलाई सडक निर्माणको काम चाँडो सक्न पटकपटक ताकेता गर्दै आयोजनाका तर्फबाट पर्याप्त कर्मचारी समेत खटाएको बताए। उक्त खण्डको ११७ किलोमिटर सडकका लागि ३३ करोड २० लाखमा २०७७ असार १४ गते हुलाकी राजमार्ग निर्देशनालयले सम्झौता गरेको थियो।"
अमेरिका पुगेका आठ नेपालीलाई स्वदेश फिर्ता पठाइयो,"काठमाडौं :अवैध बाटो प्रयोग गर्दै अमेरिका पुगेका आठजना नेपालीलाई अमेरिकाले नेपाल फिर्ता पठाएको छ । अमेरिकाले उनीहरुलाई चार्टर उडानबाट काठमाडौं फिर्ता पठाएको नेपाल प्रहरीको मानव बेचबिखन अनुसन्धान ब्युरोका प्रवक्ता एवं प्रहरी उपरीक्षक ज्ञानेन्द्रप्रसाद फुयाँलले राससलाई जानकारी दिएका छन्। 'अवैध बाटो प्रयोग गर्दै अमेरिका पुगेका आठ नेपालीलाई अमेरिकाले डिपोर्ट गरी बिहीबार काठमाडौँ फिर्ता पठाएको छ,'उनले भने, 'हिजो उनीहरु आफन्त कहाँ गएर बसेका थिए । आज उनीहरुलाई हामीले सम्पर्कमा बोलाएका छौँ । उनीहरु के कसरी त्यहाँ गएका हुन् भन्ने विषयमा बुझ्नेछौं।'"
कक्षाकोठामै विद्यार्थीको स्वास्थ्य परीक्षण,"डडेल्धुरा : डडेल्धुराको परशुराम नगरपालिकाले नगरभित्र रहेका विद्यालयमा विद्यार्थीको स्वास्थ्य परीक्षण सुरु गरेको छ। विद्यार्थीको स्वास्थ्य प्रोफाइलबनाउनका लागि अभियान सुरु गरिएको हो। नगरका सबै विद्यालयमा पुगेर विद्यार्थीको नियमित स्वास्थ्य जाँच गर्ने र उनीहरूको स्वास्थ्य प्रोफाइल बनाउने कार्य सुरु गरेको परशुरामका मेयर भरत बडायर जोशीले बताए। मंगलबारदेखि नगरपालिकाको वडा नम्बर १२ मा रहेको सिद्धनाथ माध्यमिक विद्यालयका विद्यार्थीबाट स्वास्थ्य जाँच गरेर यो कार्यक्रम सुरु गरिएको मेयर जोशीले जानकारी दिए। चिकित्सकको टोलीले विद्यार्थीको उचाइ र तौल लिनुका साथै हात, खुट्टा, दाँत, आँखा र कानको जाँच गरेको थियो। मेयर जोशीले नगरका प्रत्येक विद्यार्थीको हेल्थ प्रोफाइल राख्ने कार्यक्रमअन्तर्गत सबै विद्यालयमा लागू हुने बताए। नगरपालिकामा ६३ वटा विद्यालय छन्।"
१४४ वर्षपछि कोटीहोम,"अछाम : अछामको वैद्यनाथ धाममा १४४ वर्षपछि कोटीहोम महायज्ञ आयोजना गरिएको हो। कोटीहोम महायज्ञ साँफेबगर नगरपालिका१ मा रहेको वैद्यनाथ मन्दिरमा फागुन १० गतेदेखि २५ गते शिवरात्रीसम्म सञ्चालन हुनेछ। पौराणिक, धार्मिक, ऐतिहासिक, सांस्कृतिक र पर्यटकीय दृष्टिकोणले महत्वपूर्ण वैद्यनाथ धाममा ६६ वर्षमा गरिने लक्षहोमसहितको अर्धकुम्भ मेला, १२१२ वर्षमा गरिने महालक्ष्यहोमसहितको कुम्भमेला र १४४ वर्षमा गरिने कोटिहोम महायज्ञसहित महाकुम्भ मेलाको परम्परालाई कायम राख्न तयारी थालिएको मुलआयोजक समितिले जनाएको छ। राष्ट्रपति रामचन्द्र पौडेलले वैद्यनाथ धामको समग्र विकासका लागि विस्तृत अध्ययन गरी गुरुयोजना तयार पारेर पूर्वाधार निर्माण गर्नुपर्ने बताएका छन्। अल्प, मध्य र दीर्घकालीन रूपमा छुट्याएर पूर्वाधार निर्माण गरिनुपर्नेमा उनको जोड थियो। अछामको वैद्यनाथ धाममा बिहीबारबाट सुरु भएको कोटीहोम महायज्ञको उद्घाटन गर्न पुगेका राष्ट्रपति पौडेलले चार धाममध्येको एक वैद्यनाथ धामको महत्व र महिमाका विषयमा स्कन्द पुराण मानसखण्डमा उल्लेख भएको बताए।उनले बैद्यनाथ तथा ज्वाला क्षेत्रको दर्शन गर्दा सयौंगुणा बढी पुण्य प्राप्त हुने जनविश्वास रहेको बताए। वैद्यनाथ धामजस्ता ऐतिहासिक तथा धार्मिक क्षेत्रको संरक्षरणका लागि तिनै तहका सरकारले आफ्नो नीति तथा कार्यक्रम र बजेटमा समावेश गर्नुपर्नेमा जोड दिए। सुदूूरपश्चिम देवालयहरू, देवी देवताको बास भएको पुण्यभूमि हो। यहाँ बडिमालिका, खप्तड, वैद्यनाथ, उग्रतारा, शैलेश्वरी जस्ता धामहरू छन्। म आज अछाम आउन पाएर धन्य भएको छु, राष्ट्रपति पौडेलले भने। उनले सुदूरपश्चिम ऋषिमुनिहरूले तपस्या गरेको तपोभूमि, पवित्रस्थल, कला संस्कृतिले भरिपूर्ण रहेको प्रदेश भएको बताए। पर्यटनको सुरुवात तीर्थाटनबाट भएको भन्दै नेपालमा पछिल्लो समय धार्मिक यात्रासँगै पर्यटनको विकास भएको बताए। वैद्यनाथलाई थप आकर्षणको केन्द्र बनाएर पर्यटकीय गन्तव्यकारूपमा स्थापित गर्नसके लाखांै पर्यटकहरू भित्रिने र आर्थिक आम्दानी हुनेमा राष्ट्रपति पौडेलले जोड दिए। उनले भने, यसरी धार्मिक रूपमा पर्यटकहरू आए आम्दानीको स्रोत पनि बढ्छ, कमाउनकै लागि विदेश जानुपर्ने बाध्यताको पनि अन्त्य हुन्छ। पवित्र तीर्थस्थल वैद्यनाथ धामको धार्मिक, सांस्कृतिक एवम् पर्यटकीय महत्वको प्रचार प्रसार, बैदिक सनातन धर्म संस्कृतिको संरक्षण सम्बद्र्धनका लागि कोटीहोम सञ्चालन गरिएको मूल आयोजक समितिका संयोजक तथा प्रतिनिधिसभा सदस्य शेरबहादुर कुँवरले बताए। कोटीहोम सम्पन्न गर्नका लागि डेढ करोड रकम खर्च हुने अनुमान गरिएको कुँवरले बताए। १४४ वर्ष अर्थात् डेढ शताब्दी आफैंमा एक इतिहास भएको भन्दै कुँवरले कोटिहोम गर्ने र देख्न पाउने अहिलेका पुस्ताका भाग्यमानी भएको बताए। वैद्यनाथ धामको ऐतिहासिक कुराहरू उजागर गर्न नयाँ पुस्तालाई जानकारी दिने उद्देश्यले महत्वपूर्ण सन्देश दिन नेपालका प्रख्यात जगत गुरुदेखि विभिन्न धार्मिक व्यक्तित्वहरूलाई आमन्त्रण गरिएको मूलआयोजक समितिका वरिष्ठ उपाध्यक्ष भरत कुमार स्वाँरले बताए।"
"उदयपुरमा मोटरसाइकल दुर्घटनामा श्रीमानको मृत्यु, श्रीमती घाइते",उदयपुर : उदयपुरको त्रियुगा नगरपालिका ८ झोडामा सवारी दुर्घटना हुँदा एकजनाको मृत्यु भएको छ । मदन भण्डारी स्मृती लोकमार्गको नेपालटारबाट सदरमुकाम गाईघाटतर्फ आउँदै गरेको को२८प७०८६ नम्बरको मोटरसाकलले सोही दिशातर्फ जाँदै गरको प्र१०५०१ क ००३५ नम्बरको ट्रकलाई ओभरटेक गर्ने क्रममा दुर्घटना भएको हो । जिल्ला प्रहरी कार्यालयका सूचना अधिकारी डीएसपी हरिनन्दन चौधरीका अनुसार दुर्घटनाबाट घाइते भएका मोटरसाइकल चालक उदयुरगढी गाउँपालिका ६ नेपालटारका ३४ वर्षीय रत्नकुमार तामाङको उपचारको क्रममा जिल्ला अस्पतालमा मृत्यु भएको हो । दुर्घटनामा घाइते भएकी तामाङकी श्रीमतीको जिल्ला अस्पतालमा उपचार भइरहेको उनले बताए । उनको अनुहार र दाहिने हातमा चोट लागेको छ । डीएसपी चौधरीका अनुसार ट्रक चालक त्रियुगा नगरपालिका ११ का ४० वर्षीय बिनोदकुमार चौधरीलाई नियन्त्रणमा लिइ अनुसन्धान भइरहेको छ।
"झापाबाट चोरी गरिएका मोटरसाइकल ताप्लेजुङ लगेर बिक्री, एकजना पक्राउ","झापा : मोटरसाइकल चोरीका घटनाले झापा प्रहरीलाई हैरान बनाएको छ। दिनहुँ जसो मोटरसाइकल हराएको वा चोरी भएको जाहेरी पर्न थालेपछि झापा प्रहरी अन्य कामकाज छाडेर चोरी गर्ने गिरोहको खोजीमा लागि परेका छन्। यसै क्रममा झापा प्रहरी फागुन ३ गते चोरी गिरोह आबद्धमा एक जनालाई पक्राउ गरेको छ। जिल्ला प्रहरी कार्यालय झापाबाट खटिएका प्रहरी टोलीले मोरङ मिक्लाजुङ गाउँपालिका६ घर भई हाल झापा बिर्तामोड नगरपालिका६ बुट्टावारि बस्ने २७ वर्षीय योगेश मगर भन्ने बालकुमार मगरलाई पक्राउ गरेको छ। बिर्तामोडबाट चोरी भएको प्र१०१०१२ प ३५४७ नम्बर उल्लेख भएको २२० सिसीको कालो रातो पल्सर मोटरसाइकल बिक्री गर्न जाँदै गरेको अवस्थामा मगरलाई पाँचथर हिलिहाङ गाउँपालिका५ बाट पक्राउ गरी झापा ल्याएको जिल्ला प्रहरी कार्यालय झापाका एसपी मिलन केसीले जानकारी दिए। प्रहरीले उनलाई शुक्रबार पत्रकार सम्मेलन गरी सार्वजनिक गरेको छ। मगर पक्राउ परेसँगै उनले बिक्री गरेको आठ वटा मोटरसाइकल समेत फेला परेको छ। सबै मोटरसाइकल ताप्लेजुङ जिल्लाको विभिन्न स्थानबाट फेला परेको एसपी केसीले बताए। गिरोहमा आबद्ध अझै तीन जना फरार रहेको र उनीहरूको खोजी कार्य भइरहेको उनले बताए। झापाबाट चोरी भएका मोटरसाइकल ताप्लेजुङ लगेर ३५ देखि ५० हजार रुपैयाँसम्म बिक्री मगर रहेको प्रारम्भिक अनुसन्धानबाट खुलेको प्रहरी कार्यालय झापाका निमित्त प्रवक्ता तथा इन्स्पेक्टर ढुण्डिराज गिरीले जानकारी दिए। त्यहाँ मोटरसाइकल बिक्री गरेर मगरले रकम बिर्तामोडको आइएमइमा पठाउने र गिरोहका अन्य व्यक्तिले निकाल्ने अनुसन्धानबाट खुलेको इन्स्पेक्टर गिरीको भनाई छ। अहिलेसम्म प्रहरीमा एक सय बढी मोटरसाइकल हराएको र चोरी भएको जाहेरी परेको बताउँदै इन्स्पेक्टर गिरीले भने, यी गिरोहले बेचेका अरू पनि मोटरसाइकल फेला पर्न सक्छ, त्यसतर्फ प्रहरी लागि परेको छ। चोरी गरिएका मोटरसाइकलको नम्बर प्लेट मेटाएर पहाडी जिल्लामा पुयाउने बिक्री गर्न गिरोह सक्रिय रहेको उनको भनाई छ। फेला परेको मोटरसाइकलहरू प्र१०३००५प ८०४३ नम्बरको २२० सिसीको कालो पल्सर, प्र१०१०१६ प १२६ नम्बरको २२० सिसीको कालो निलो पल्सर, प्र१०२०४८ प ३२३७ नम्बरको २२० सिसीको रातो सेतो पल्सर, नम्बर प्लेट उल्लेख नभएको २२० सिसीको कालो रातो पल्सर, को ३९ प १८८४ नम्बरको १५० सिसीको कालो निलो पल्सर, ०१४ प ३१ नम्बर उल्लेख भएको एनएस र बा ७२ प १९९१ नम्बर भएको १५० सिसीको रहेको प्रहरीले जनाएको छ। नम्बर उल्लेख भएको मोटरसाइकलको नम्बर फरक हुन सक्ने भएकाले सम्बन्धी मोटरसाइकल धनीले प्रहरीमा सम्पर्क राख्न अनुरोध पनि गरिएको छ।"
थापाथलीस्थित प्रसूती गृहबाट बच्चा चोरी,"काठमाडौं : थापाथलीस्थित परोपकार स्त्री तथा प्रसूती रोग अस्पतालबाट २६ दिनको बच्चा चोरी भएको छ। जिल्ला प्रहरी परिसर काठमाडौंका प्रवक्ता नवराज अधिकारीका अनुसार बच्चा गायब भएको भन्दै प्रहरीमा उजुरी परेको छ। बच्चा खोजीका लागी प्रहरी टोली खटिइसकेको उनले बताए। प्रहरीका अनुसार काभ्रे घर भएकी एक महिलाको २६ दिनको बच्चा चोरी भएको भन्दै उजुरी दिएकी छन्। अस्पतालमा उपचाररत बच्चा केहीबेर लिने भन्दै एक जना महिलाले बच्चा लिएकी थिइन्। बच्चा लिएको केहीबेरमै ती महिला फरार भएकी थिइन्। शुक्रबार दिउँसो १२ बजेतिर बच्चा चोरी भएको र अहिलेसम्म नभेटिएको प्रहरीले बताएको छ। प्रवक्ता अधिकारी भन्छन्, 'अस्पतालको सीसीटिभीलगायतका अन्य शंकास्पद सबै ठाँउमा प्रहरी टोली खटिइसकेको छ।"
१४ सय रियालमा नेपाली महिला बेच्ने बुढाथोकी प्रहरी फन्दामा,काठमाडौं : वैदेशिक रोजगारीको प्रलोभन देखाएर एक महिलालाई दुबई हुँदै ओमानमा लगेर बेच्ने एक जना पक्राउ परेका छन्। मानव बेचबिखन अनुसन्धान व्युरोले बाँके घर भई टोखा बस्ने ६५ वर्षीय प्रकाश सिंह बुढाथोकीलाई पक्राउ गरेको हो। बुढाथोकीले पीडित महिलालाई कुवेत भन्दै गत फागुन १७ गते भिजिट भिसामा दुबई पठाएका थिए। दुबई पुगेकी पीडित महिलालाई एक महिनासम्म बन्धक बनाइएको र त्यसपछि १४०० रियालमा ओमानमा लगेर बेचेको पाइएको प्रहरी अनुसन्धानबाट खुलेको छ। ओमानमा लगी पीडित महिलालाई शारीरिक तथा मानसिक यातना दिने गरेको प्रहरीले जनाएको छ। ती महिलालाई ओमानी नागरिकको घरमा १८२० घन्टासम्म बिना ज्याला काममा लगाउने गरेको पाइएको प्रहरीको भनाइ छ। व्युरोका सूचना अधिकारी प्रहरी उपरीक्षक ज्ञानेन्द्र प्रसाद फुयालले बुढाथोकीले मेडिकल गराई दुबईको टिकेट काटेर भिजिटि भिसामा पठाएको पाइएको छ। दुबईबाट भिजिट भिसाको दुरुपयोग गरी ओमानमा ती महिलालाई बेचिएको प्रहरी उपरीक्षक फुयालले बताए। बुढाथोकीलाई मानव बेचबिखन तथा ओसारपसार मुद्दामा काठमाडौं जिल्ला अदालतबाट ५ दिनको म्याद लिई अनुसन्धान भइरहेको प्रहरीले जानकारी दिएको छ।
आज पनि देशका यी स्थानमा पानी पर्ने,"काठमाडौँ :पश्चिमी न्यूनचापीय प्रणालीको आंशिक प्रभावले आज पनि देशका विभिन्न स्थानमा बदली हुनुका साथै छिटफुट वर्षाको सम्भावना रहेको जल तथा मौसम पूर्वानुमान महाशाखाले जनाएको छ । महाशाखाका अनुसार अहिले कोशी प्रदेशलगायत देशका पहाडी भूभागमा आंशिक बदली भएको छ भो बाँकी भागमा मौसम सफा रहनेछ । काठमाडौँमा बिहानैदेखि पारिलो घाम लागेको छ । बिहीबार साँझ हल्का वर्षा भएकाले काठमाडौँसहित देशका विभिन्न स्थानमा तुवाँलो हटेर मौसम सफा भएको छ । आजदेखि मौसम क्रमिकरूपमा सुधार हुने पनि महाशाखाले जनाएको छ । आज दिउँसो कोशी र गण्डकी प्रदेशका पहाडी क्षेत्रमा साधारणतया बदली रही बागमती, कर्णाली र सुदूरपश्चिम प्रदेशका पहाडी भागमा आंशिक बदली हुने र देशका बाँकी भागमा मौसम सफा रहनेछ । कोशी र गण्डकी प्रदेशको पहाडी भागका एकदुई स्थानमा छिटफुटदेखि वर्षाको सम्भावना छ । कोशी र गण्डकी प्रदेशको उच्च पहाडी तथा हिमाली भागका थोरै स्थानमा र बाँकी उच्च पहाडी तथा हिमाली भेगका एकदुई स्थानमा हल्का हिमपातको सम्भावना छ । आज राति कोशी, गण्डकी र कर्णाली प्रदेशको उच्च पहाडी तथा हिमाली भागका एकदुई स्थानमा हल्का हिमपातको सम्भावना रहेको महाशाखाले पूर्वानुमान गरेको छ । बिहीबार काठमाडौँमा तीन दशमलव छ मिलीमिटर वर्षा भएको छ । पोखरामा सात दशमलव पाँच, घोराहीमा पाँच दशमलव आठ, दिपायल र डडेलधुरामा समान तीन मिलीमिटर वर्षा भएको छ ।"
अदालतद्वारा पालिकाको निर्णय बदर,ओखलढुंगा : शिक्षा नियमावली मिचेर निमित्त प्रधानाध्यापक नियुक्ति गर्ने मानेभञ्ज्याङ गाउँपालिकाको निर्णय अदालतले बदर गरेको छ।जनता आधारभूत विद्यालय थाक्लेको विद्यालय व्यवस्थापन समिति र मानेभञ्ज्याङ गाउँपालिकाको शिक्षा समितिले नियमावली को दफा ९३ को १२ विपरित सिनियर शिक्षक हुँदाहुँदै जुनियरलाई निमित्त प्रधानाध्यापक बनाउने निर्णय गरेका थिए। उक्त विद्यालयका प्रधानाध्यापक इन्दिरा दाहालको अनिवार्य अवकाशपछि सिनियर शिक्षक पृथीबहादुर महत हुँदाहुँदै समान तहमा ४ वर्षपछि नियुक्ति भएका दुर्गाप्रसाद काफ्लेलाई निमित्त प्रधानाध्यापक नियुक्त गरिएको थियो।विद्यालय व्यवस्थापन समितिको २०८० असोज २६ गते गरेको उक्त नियमावली विपरितको निर्णयलाई पालिकाको शिक्षा समितिको २०८० पुस २३ गतेको बैठकले अनुमोदन गरेको थियो।नियमावली मिचेर भएको निर्णयले अन्याय परेको भन्दै महत अदालत गएका थिए।अस्थायी इजलाश ओखलढुंगाले २०८० फागुन १ गते नियमावली मिचेर गरिएको निर्णय कार्यन्वयन नगर्न अन्तरिम आदेश दिएको थियो।अदालतले पूर्ण सुनुवाइ गर्दै उक्त निर्णय नियमावली विपरित भएकोले उत्प्रेषणको आदेशले बदर गरेको अधिवक्त गुरुबहादुर वस्नेतले बताए।अदालतले नियमावलीमा भएको व्यवस्था अनुसार वरिष्ठतम शिक्षक पृथीबहादुर महतलाई निमित्त प्रधानाध्यापक नियुक्त गर्नू गराउनू भन्ने आदेश दिएको छ। नियमावलीको दफा ९३ को १२ मा सामुदायिक विद्यालयमा प्रधानाध्यापक अनुपस्थित भएमा वा कुनै कारणले पद रिक्त भएमा प्रअ उपस्थित नहुञ्जेल वा पदपूर्ति नहुञ्जेल विद्यालयमा कार्यरत वरिष्ठतम् स्थायी शिक्षकले निमित्त भइ कामकाज गर्नेछ भन्ने व्यवस्था रहेको छ।उक्त व्यवस्था मिचेर व्यवस्थापन समिति र शिक्षा समितिले गरेको निर्णय अदातले खारेज गरेको हो। विद्यालय व्यवस्थापन समितिले गरेको निर्णय उपर शिक्षक महतले पालिकाको शिक्षा शाखामा निवेदन दिए पनि सुनुवाइ भएको थिएन।आफ्नो निवेदनको कारबाही के कसो भयो भनी सुचनाको हक प्रयोग गरेर महतले सूचना मागे पनि पालिकाले स्पष्ट जानकारी नदिएको महतले बताए।उनले पालिकाले न्याय नदिएपछि अदालत पुगेको बताए।अदातल जाने भनेर जानकारी गराएपछि गाउँपालिकाका प्रमुख प्रशासकीय अधिकृत छविलाल राईले कानुनी बाटो अपनाए सरुवा गर्ने धम्की दिएका थिए ।
डोल्पाको जुफाल विमानस्थल फागुन १६ गतेदेखि बन्द हुने,डोल्पा : डोल्पामा रहेको जुफाल विमानस्थल फागुन १६ गतेदेखि बन्द हुने भएको छ। विमानस्थलको धावन मार्गको मर्मतका लागि फागुन १६ गतेदेखि चैत्र १६ गतेसम्म बन्द गर्न लागिएको हो। यसका लागि नागरिक उड्डयन प्राधिकरणले डोल्पा कार्यालयलाई सूचना पठाइसकेको नागरिक उड्डयन प्राधिकरणको कार्यालय जुफालका प्रमुख अमित चौरासियाले जानकारी दिए। माघ २९ गते ठुलिभेरी नगरपालिका जुफालमा नगर प्रमुख सुवर्ण बुढाको अध्यक्षतामा बसेको बसेको जिल्लास्थित सरोकारवाला निकायको बैठकले विमानस्थल बन्द गर्नका लागि नागरिक उड्डयन प्राधिकरण काठमाडौंलाई सिफारिस गरिएको थियो। विमानस्थलको धावनमार्ग असुरक्षित भएको गुनासो पाइलटहरूबाट बारम्बार आएपछि स्तरोन्नति गर्न लागिएको हो। विमानस्थलको १८५ मिटर स्तरोन्नति हुने छ। यसका लागि ६ करोड खर्च हुने छ।
वीरगन्ज महानगरमा दादुरारुबेला खोप अभियान फागुन १३ देखि,"वीरगन्ज : वीरगन्ज महानगरपालिकामा दादुरारुबेला खोप अभियान फागुन १३ गतेदेखि सुरु हुने भएको छ। शुक्रबार वीरगन्ज महानगरपालिकाको स्वास्थ्य महाशाखाले आयोजना गरेको अभिमुखीकरण कार्यक्रममा यस्तो जानकारी गराइएको हो। महानगरको सभाकक्षमा महानगरका ३२ वटै वडाका वडाध्यक्षहरुसँगको अभिमुखीकरण कार्यक्रममा महानगरका स्वास्थ्य महाशाखाका प्रमुख अनिल यादवले वीरगन्ज महानगरमा दादुरारुबेला खोप अभियान सुरु गर्न लागिएको जानकारी गराए। यादवका अनुसार महानगरमा फागुन १३ गतेदेखि सुरु हुने उक्त अभियान अन्तर्गत पहिलो दिन वीरगन्ज महानगरपालिका वडा नम्बर ३ विर्तास्थित त्रिजुद्ध माविको परिसरमा ९ महिनादेखि १५ वर्षमुनिका बालबालिकालाई खोप लगाएर अभियानको शुभारम्भ गरिनेछ। त्यसपछि दोस्रो चरणमा फागुन २७ देखि चैत ५ गतेसम्म महानगरका बाँकी ३१ वटा वडामा दादुरारुबेला खोप अभियान सञ्चालन गरिने यादवले जानकारी गराए। यो अभियानमा महानगरका ७४ हजार चार सय जना बालिबालिकालाई दादुरारुबेला खोप लगाउने लक्ष्य रहेको महाशाखाका सहसंयोजक अनिशकान्त कुशवाहाले जानकारी गराए। उनका अनुसार दादुरारुबेला खोप अभियान अन्तर्गत महानगरका स्वास्थ्य संस्था, शिक्षण संस्था लगायतका स्थानमा गरी दुई सय ९८ खोप केन्द्र स्थापना गरिनेछ। एउटा खोप केन्द्रमा न्यूनतम् दुई सय ५० जना बालबालिकालाई खोप लगाउने लक्ष्य रहेको जानकारीपनि उनले गराए। शुक्रबार वडाध्यक्षहरुसँगको अभिमूखीकरण कार्यक्रममा कुशवाहले यो अभियानलाई सफल पार्न वडाध्यक्षहरुको भूमिका महत्वपूर्ण हुने भन्दै सहयोगका लागि आग्रह गरे। ठाकुरका अनुसार, दुई चरणको अभियानमा पर्सा जिल्लाभरिमा दुई लाख एक हजार बालबालिकालाई दादुरारुबेला खोप लगाउने लक्ष्य रहेको छ।"
सडक विस्तारमा ढिलाइ भएपछि समन्वय प्रमुखले सुरु गरे अनसन,काभ्रे : धुलिखेलखावा सडक विस्तारमा ढिलाइ भएपछि जिल्ला समन्वय समितिका प्रमुख दीपक कुमार गौतमले आमरण अनसन सुरु गरेका छन्। उनले शुक्रबार दिउँसो साढे २ बजेदेखि अरनिको राजमार्गको खावामा अनसन सुरु गरेका हुन्। धुलिखेलदेखि खावासम्मको ४ किलोमिटर सडक विस्तारको समयसीमा आउँदो चैत १९ गते सकिँदैछ। सडक विस्तारका लागि २० करोड १९ लाख ४६ हजार ५०१ रुपैयाँमा २०७९ जेठ २० गते सम्झौता भएको थियो। तर निर्माण कम्पनी गौरी पार्वती निर्माण सोव प्रालिले नै सडक विस्तारमा अवरोध गरेपछि तोकिएको समयमा काम पूरा नहुने भएको हो। निर्माणको समयसीमा सकिन लाग्दा अहिले एक तिहाइ मात्र काम भएको छ।
मोरङमा लहरी गाडीले थिचिएर एकै परिवारका २ सहित ३ जनाको मृत्यु,"मोरङ : मोरङको बूढीगंगा गाउँपालिका ४ प्रगती टोलमा लहरी गाडी पल्टिएर दुर्घटना हुँदा एकै परिवारका दुईसहित तीनजनाको मृत्यु भएको छ । आर जे २९ जीबी १५६१ भारतीय नम्बर प्लेटको लहरी गाडी दुर्घटना हुँदा तीनजनाको मृत्यु भएको हो । मृत्यु हुनेमा बूढीगंगा गाउँपालिका ४ का ज्योती अधिकारीकी ४ वर्षीया छोरी इसिता अधिकारी, छोरा निशान्त अधिकारी र सन्जु खवासकी ८ वर्षीया छोरी रिहा खवास रहेका छन्। ज्योतीका छोरा र छोरी जुम्ल्याहा रहेको प्रारम्भिक अनुसन्धानबाट खुलेको छ । आज (शुक्रबार) बिहान ७ बजे कच्चा पदार्थ बोकेर उद्योगतर्फ जाँदै गरेको लहरी दुर्घटना भएको थियो । उक्त लहरी नहरनजिकको किराना पसलमा पल्टिएको प्रहरीले जनाएको छ । पल्टिएको लहरीले थिचेर तीन जना बालाबलिकाको घटनास्थलमा मृत्यु भएको हो । त्यस्तै लहरीले च्यापिएको अवस्थामा रहेका ज्योतिको भने उद्दार कार्य जारी छ । मोरङ प्रहरीका प्रवक्ता डीएसपी रञ्जनकुमार दाहालका अनुसार अहिले घटनास्थलबाट ढुङ्गा पन्छाएर क्रेनको सहयोगमा शव निकाल्ने प्रयास भइरहेको छ।"
जसले लिबिया पुर्याएर ४ नेपालीलाई बन्धक बनाए,काठमाडौं : लिवियामा महिनाको दुई लाख कमाइ हुन्छ भन्दै प्रलोभन दिई लिबिया पुर्याएर ४ नेपालीलाई बन्धक बनाउने रवि प्रसाईं भन्ने शेखरनाथ प्रसाई पक्राउ परेका छन्। नेपाल प्रहरीको मानव बेचबिखन अनुसन्धान ब्युरोको टोलीले उनलाई झापाबाट नियन्त्रणमा लिएको छ। उनीहरूको गिरोहले ५ वर्षअघि विभिन्न जिल्लाका ४ जना नेपालीलाई लिविया पुर्याएर बन्धक बनाएका थिए। मानव बेचबिखन अनुसन्धान ब्युरोका सूचना अधिकारी ज्ञानबहादुर विष्टका अनुसार प्रसाई लगायतको गिरोहले २०७५ सालमा उनीहरूलाई लिबिया पुर्याएको हो। पीडितलाई लिबियामा सेक्युरिटी गार्डमा महिनाको २ लाखसम्म कमाइ हुन्छ भन्दै प्रलोभन दिएका थिए। उनीहरूले पीडितहरूबाट ४ लाखका दरले पैसा लिएका थिए। पीडितहरू दुबई पुगेपछि प्रसाईंले पाकिस्तानी मूलको सहयोगी मोहम्मद अलीलाई जिम्मा दिएका थिए। प्रहरीका अनुसार प्रसाईंले पीडितको सक्कल राहदानी र कागजातहरू जफत गरेका थिए। पीडितलाई लिबियामा सेक्युरिटी गार्डको काम नभई सोही ठाउँमा रहेको अल्मोदिना नामक पेन्टिङ कम्पनीमा मासिक १५०० अमेरिकी डलर कमाई हुने आकर्षक कामको प्रलोभन देखाई ट्युनिसिया हुँदै लिबिया पठाएका थिए। लिबियाको त्रिपोली एयरपोर्टमा प्रतिवादीहरूमध्यकै सलिम नाम गरेका एजेन्टले पीडितलाई रिसिभ गरी मिश्राता भन्ने स्थानमा रहेको पेन्ट कम्पनीको मालिकलाई बुझाएका थिए। उक्त कम्पनिमा बिना पारिश्रमिक १५ दिनसम्म पर्याप्त खाना नदिई फोहोर एवं दुर्गन्धित स्थानमा रहेको साँघुरो कोठामा बन्धक बनाई राखेर पीडितहरूलाई शारीरिक र मानसिक यातना दिएका थिए। दिनको १४ घण्टासम्म काममा लगाई आवश्यक पारिश्रमिकसमेत पीडितले पाउन सकेका थिएनन्। भारी सामानहरू ओासारपसारमा गर्ने काममा लगाएका थिए। २०७६ जेठमा पीडितको उद्धार गरिएको थियो। मानव बेचबिखन अनुसन्धान ब्युरोका सूचना अधिकारी ज्ञानबहादुर विष्टका अनुसार विष्टविरुद्ध ४ वटा मानव बेचबिखनका मुद्दा दर्ता भएका छन्। श्रम शोषण गरेको मुद्दाका फरार प्रतिवादीहरूको खोजतलास गर्ने क्रममा ब्युरोको समन्वय तथा जिप्रका झापाको सहयोगमा लुकीछिपी बसिरहेको अवस्थामा प्रसाईंलाई झापाबाट पक्राउ गरिएको हो। उनीविरुद्ध मानव बेचबिखन तथा ओसारपसार मुद्दामा सम्मानित काठमाडौंं जिल्ला अदालतबाट ५ दिनको म्याद थप भएको छ।
सामाजिक सञ्जालबाट महिलाको चरित्रहत्या गर्ने पक्राउ,"काठमाडौं : सामाजिक सञ्जालबाट महिलाको चरित्रहत्या गरेको अभियोगमा प्रहरीले एक जनालाई पक्राउ गरेको छ । नुवाकोट शिवपुरी गाउँपालिका४का २७ वर्षीय किरण थापालाई पक्राउ गरिएको हो । अभियुक्तले ती महिलासँग सुसम्बन्ध रहेका बेला खिचिएका अन्तरङ्ग तस्बिर र भिडियो निजसँग सम्बन्ध बिग्रिएपछि सामाजिक सञ्जाल फेसबुक म्यासेन्जरबाट महिलाका परिवारलाई पठाएर चरित्रहत्या गरेका केन्द्रीय प्रहरी समाचारकक्षले जनाएको छ । प्रहरी प्रधान कार्यालय साइबर ब्युरोको टोलीले गरेको अनुसन्धान तथा प्राविधिक विश्लेषणबाट अभियुक्तले सामाजिक सञ्जालको दुरुपयोग गरेको पुष्टि भएपछि निजलाई गोङ्गबुबाट पक्राउ गरिएको जनाइएको छ । यसैबीच, सर्लाहीको नयाँरोडबाट एक क्विन्टल गाँजासहित एक जना पक्राउ परेका छन् । नवलपरासीको गैडाकोटका सूर्य परियारलाई मोटरको डिकीमा गाँजा लिएर बरहथवा गइरहेका बेला निजलाई पक्राउ गरिएको हो ।"

शीर्षक,विवरण
संघीयता नआएको कर्मचारीतन्त्र,"संविधानमा संघीय व्यवस्था लेखिएको छ। संघीयताको प्रमुख संरचना अर्थात् प्रदेश सरकारहरू पनि बनेका छन्। सबैभन्दा महत्त्वपूर्ण कुरा त २०७२ सालमा संघीय व्यवस्थासहितको संविधान लेखेपछि दुईदुई पटक आमनिर्वाचन नै भए। उदेकलाग्दो के भने यति हुँदाहुँदै पनि मुलुकको स्थायी सरकार अर्थात् कर्मचारीतन्त्रमा संघीयता आएको छैन। निजामती कर्मचारी प्रशासन संघीयता व्यवस्थाअनुसार संरचित भएको छैन। कर्मचारी व्यवस्थापन अहिले प्रदेश र स्थानीय तहहरूमा तदर्थवादका हिसाबले भइरहेको छ। स्थायी सरकार भनिने कर्मचारीतन्त्रमा संघीयता नआउनुको मुख्य बाधक अरू कोही होइन, यही कर्मचारीतन्त्र, स्वार्थ समूह र राजनीतिक नेतृत्वको अकर्मण्यता हो। व्यवस्था बदलिसकेपछि बदल्नुपर्ने कुराको सूची नै बनाएर राजनीतिक दलहरूले पहिल्यै सबै संरचनामा संघीयता लागू गर्नुपर्ने थियो। तर दलहरू सत्ताको म्युजिकल चियरमा रमाए। कर्मचारीतन्त्रले यसैमा खेल्ने मौका पायो। अर्काेतिर हाम्रा दल र तिनका शीर्ष नेताहरू संघीयतालाई अनिच्छित गर्भको सन्तानजस्तो व्यवहार गरिरहेका छन्। संघीयतामा गइसकेपछि पनि अझै स्थानीय तह र प्रदेशमा सचिव र प्रमुख प्रशासकीय अधिकृतमा आफ्नै हैकम राख्न खोज्ने राजनीतिक नेतृत्व र कर्मचारीतन्त्रका उच्च पदस्थहरूको स्वार्थ संघीयताको मर्मविपरीत छ। जहाँ काम गर्ने हो, त्यहींको नेतृत्व र जनप्रतिनिधिसँग उत्तरदायी हुनुपर्ने व्यवस्था गरिएन भने कर्मचारीले जनताको काम गर्दैनन्। अटेर गर्छन्। अनुभवले यसै भन्छ। कार्यस्थलभन्दा राम्ररी काम गरेर जनताको मन जित्नभन्दा केन्द्रतिरै मोलाहिजा गर्ने र चाकडी चाप्लुसीका लागि मात्रै मनोविज्ञान र व्यवहार बनाएर बस्छन्। कार्यसम्पादन मूल्यांकन नै कार्यस्थलको जनप्रतिनिधिले गर्न पाउने र त्यसैअनुसारको मूल्यांकनका आधारमा सरुवाबढुवा हुने व्यवस्था नै संघीयताको मर्मअनुसार हुन्छ। ट्रेड युनियन अधिकार एकातिर छ, अर्काेतिर त्यसको दुरुपयोग अत्यधिक अचाक्ली भएको हुँदा आउँदो ऐनमा कडाइ नै मनासिव हुन्छ। यतिका वर्षपछि सरकारले संसद्मा पेस गर्न लागेको संघीय निजामती सेवा ऐनमा पनि अझै भुलचुक र कमीकमजोरी हुने हो र संघीयताको मर्मविपरीतका प्रावधान राख्ने हो भने जनताका काम हुँदैनन्। कर्मचारीतन्त्र उत्तरदायी बन्न सक्दैन। नकारात्मक सूचीको प्रावधान प्रस्तावित ऐनमा महŒवपूर्ण प्रावधान छ। अर्काेतिर उप र सहसचिवमा खुला प्रतिस्पर्धालाई स्वागत गर्नुपर्छ। वर्षाैंदेखिको लखतरान जनशक्तिलाई जबर्जस्त पदोन्नतिभन्दा खुला मस्तिष्कबाट काम गराउँदा प्रतिफल उन्नत निस्कन्छ। यसै पनि सचिवसम्म सरकारले सीधै नियुक्त गर्ने र करारमा गर्नेसम्मको बहस तथा आवाज उठिरहँदा खुला प्रतिस्पर्धालाई प्रेरित गर्नुपर्छ। समग्रमा संघीयताको अनुभूति जनतालाई दिने गरी स्थायी सरकार अर्थात् कर्मचारीतन्त्रको संरचना तयार गर्नु सरकारको दायित्व हो। त्यसैबाट नै संविधानको खास पालना भएको पुष्टि हुन्छ। व्यवस्था बलियो हुन्छ। जनताले पनि सेवा पाउँछन्।"
"जी२० सम्मेलन : घोषणापत्रमा एकस्वरले सहमति, शान्ति र समृद्धिको प्रतिबद्धता","काठमाडौं : शक्तिशाली राष्ट्रहरूको समूह जी२० (अबदेखि जी २१) को १८ औं शिखर सम्मेलन भारतको नयाँदिल्लीमा सम्पन्न भएको छ। शनिबार र आइतबार भारतको नयाँदिल्लीस्थित प्रगति मैदानमा आयोजित जी२० लिडर्स समिट सफलतापूर्वक सम्पन्न भएको भारतीय सञ्चारमाध्यमहरूले जनाएका छन्। ग्रुप अफ ट्वान्टी अर्थात् जी२० विश्वका २० ठूला अर्थतन्त्रको साझा प्लेटफर्म हो, जसको लिडर्स समिट नयाँ दिल्लीको प्रगति मैदानमा आयोजना भएको थियो। जी२० लिडर्स समिट मा विश्वका ठूला अर्थतन्त्रका सरकार प्रमुख सहभागी भए। सम्मेलनको अध्यक्षता भारतका प्रधानमन्त्री नरेन्द्र मोदीले गरेका थिए। दुई दिनसम्म सञ्चालन भएको उक्त सम्मेलनको घोषणापत्रका सबै बुँदा पहिलोपटक सबै राष्ट्रहरूले पहिलो दिनमै सहमति जनाएका थिए। उक्त घोषणापत्रले शिखर सम्मेलनका मुख्य परिणाम र प्रतिबद्धताको सारांश प्रस्तुत गरेको छ। शिखर सम्मेलनको विषय वसुधैव कुटुम्बकम् थियो, जसको अर्थ संस्कृतमा संसार एक परिवार हो भन्ने हुन्छ। घोषणापत्रमा विश्व स्वास्थ्य, जलवायु परिवर्तन, व्यापार, विकास, डिजिटल अर्थतन्त्र र अन्तर्राष्ट्रिय सुरक्षाजस्ता विभिन्न विषय समेटिएका छन्। घोषणापत्रमा भनिएको छ, जी२० का नेताहरूले खोपलाई तीव्रता दिएर, स्वास्थ्य प्रणालीलाई सुदृढ गर्दै खोप, निदान र उपचारमा समान पहुँच सुनिश्चित गरेर कोभिड१९ महामारी अन्त्य गर्ने प्रतिबद्धता व्यक्त गरेका छन्। यस्तै जी२० का नेताहरूले जलवायु परिवर्तनमा केन्द्रित भई विश्वमापनलाई घटाउन ऐक्यबद्धता जनाएका छन्। जी२० का नेताहरूले ग्लोबल वार्मिङलाई पूर्वऔद्योगिक स्तरभन्दा २ डिग्री सेल्सियसभन्दा तल सीमित गर्ने र पेरिस सम्झौताअनुरूप यसलाई १५ डिग्री सेल्सियसमा सीमित गर्ने प्रयासलाई अगाडि बढाउने प्रतिबद्धता दोहोर्याएका छन्। उनीहरूले सन् २०२५ सम्ममा आफ्नो राष्ट्रिय रूपमा निर्धारित योगदान बढाउन र विकासशील देशहरूलाई जलवायु वित्तमा प्रतिवर्ष १ सय अर्ब अमेरिकी डलर उपलब्ध गराउन पनि सहमत भएका छन्। जी२० को नयाँ दिल्ली घोषणापत्रले व्यापार र लगानीसम्बन्धी कार्ययोजनालाई अनुमोदन गरेको छ, जसको उद्देश्य नियममा आधारित, निष्पक्ष, खुला र समावेशी बहुपक्षीय व्यापार प्रणालीलाई प्रबद्र्र्धन गर्नु हो। उनीहरूले निम्न र मध्यम आय भएका देशहरूमा गुणस्तरीय पूर्वाधार परियोजनाहरूको लागि सार्वजनिक र निजी स्रोतहरू परिचालन गर्ने प्लेटफर्म ग्लोबल इन्फ्रास्ट्रक्चर इनिसिएटिभको सुरुवातलाई पनि स्वागत गरे। जी२० का नेताहरूले विकाससम्बन्धी नयाँ दिल्ली कम्प्याक्टलाई अंगीकार गरेका छन्, जसले दिगो विकासका लागि सन् २०३० को कार्यसूची हासिल गर्न व्यापक र एकीकृत दृष्टिकोणको रूपरेखा प्रस्तुत गरेको छ। उनीहरूले अफ्रिकाको विकासका लागि विशेष गरी स्वास्थ्य, शिक्षा, ऊर्जा, कृषि र डिजिटल रूपान्तरणको क्षेत्रमा आफ्नो समर्थन बढाउन पनि सहमत भएका छन्। सम्मेलनले डिजिटल अर्थव्यवस्थामा नयाँ दिल्ली रोडम्यापलाई अनुमोदन गरेको छ, जसले विकास, नवीनता र सामाजिक समावेशीकरणका लागि डिजिटल प्रविधिको क्षमताको प्रयोगका लागि एक दृष्टिकोण र सिद्धान्तहरू निर्माण गर्नेछ। उनीहरू साइबर सुरक्षा, डाटा गभर्नेन्स, डिजिटल कर र आर्टिफिसियल इन्टेलिजेन्समा सहयोग गर्न पनि सहमत भएका छन्। जी२० का नेताहरूले सबै राष्ट्रलाई क्षेत्रीय अखण्डता र सार्वभौमिकता, अन्तर्राष्ट्रिय मानवीय कानुन तथा शान्ति र स्थिरताको रक्षा गर्ने बहुपक्षीय प्रणालीलगायत अन्तर्राष्ट्रिय कानुनका सिद्धान्तहरू पालना गर्न आह्वान गरेका छन्। उनीहरूले युक्रेनको स्थितिप्रति चिन्ता व्यक्त गर्दै कूटनीति र संवादको माध्यमबाट द्वन्द्वको शान्तिपूर्ण समाधानका लागि आह्वान गरेका छन्। नयाँ दिल्ली घोषणापत्रमा कसरी भयो सहमति ? सन् २०२२ मा बालीमा भएको १७औं शिखर सम्मेलनमा रूसयुक्रेन युद्धको विषयमा रूसमाथि गरिएको निन्दा रूस र चीनलाई मन परेको थिएन। तसर्थ, नयाँ दिल्ली घोषणापत्रमा सहमति जुट्न सकेको थिएन। तर, भारतले घोषणापत्रको केही शब्दमा परिवर्तन गर्यो, जसको परिणाम स्वरूप भारतले रूस र चीनलाई पनि सहमतिका लागि मनायो। वास्तवमा, कुनै पनि मुद्दामा भारतसँग अमेरिका, रूस र चीन जस्ता देशहरूबीच सहमति हुने गरेको कमै उदाहरण छन्। घोषणापत्रमा रूस र युक्रेनबीच चलिरहेको युद्धलाई प्रत्यक्ष रूपमा उल्लेख गरिएको छैन। उल्टै प्रस्तावनाले नै व्यापक र दिगो शान्ति स्थापना गर्ने कुरा गरेको छ। शान्ति र स्थायित्वको रक्षा गर्न अन्तर्राष्ट्रिय कानुनको पालना गर्दै अर्को देशको सार्वभौमसत्ता, भौगोलिक अखण्डता र मानवीय कानुनको सम्मान गर्ने सुनिश्चित गर्न सबै देशलाई यस घोषणापत्रमा आह्वान गरिएको छ। अध्यक्षता ब्राजिललाई हस्तान्तरण भारतका प्रधानमन्त्री नरेन्द्र मोदीले जी२० को अध्यक्षता ब्राजिलका लुला दा सिल्भालाई हस्तान्तरण गरे। दिल्लीको प्रगति मैदानमा भारत मण्डपमा सम्पन्न एक भविष्य नामक तेस्रो सत्रमा ब्राजिलका राष्ट्रपतिलाई औपचारिक पद हस्तान्तरण गरेका हुन्। यससँगै भारतको जी२० अध्यक्षतामा चलेको विश्वका शीर्ष नेताबीचको दुईदिने बृहत् सम्मेलन सम्पन्न भएको हो। शिखर सम्मेलनको दोस्रो दिन अमेरिकी राष्ट्रपति जो बाइडेन, बेलायतका प्रधानमन्त्री ऋषि सुनक र क्यानडाका जस्टिन ट्रुडोलगायत जी२० नेताले राजघाट अवस्थित महात्मा गान्धीको समाधीस्थलमा श्रद्धाञ्जली अर्पण गर्न भेला भएर सत्र सुरु भएको थियो। प्रधानमन्त्री मोदीसँगै नेताहरूले गान्धी स्मारकमा औपचारिक माल्यार्पण गरे र भारत मण्डपमा वृक्षरोपण पनि गरे। रूसको वाहवाही, युक्रेन रुष्ट रूसका विदेशमन्त्री सर्गेई लाभरोभले दिल्ली घोषणापत्रको प्रशंसा गरेका छन्। जी२० नेताहरूले युक्रेनरूस युद्धको निन्दा नगरेको घोषणापत्रमा सहमति जनाएपछि रूसले यस्तो प्रतिक्रिया दिएको हो। रूसले घोषणापत्रमा सर्वपक्षीय सहमतिको अपेक्षा गरेको थिएन। सहमतिबारे लाभरोभले सही दिशाको एक कदम भनेका छन्। जी२० घोषणापत्रले क्षेत्रीय लाभका लागि बल प्रयोगको निन्दा गरेको छ तर रूसी आक्रमणबारे उल्लेख गरेन। जसलाई युक्रेनले निन्दा गरेको छ।जी२० सम्मेलनको क्रममा सञ्चारकर्मीलाई अभिवादन गर्दै । तस्बिर : एएफपी विश्वका ठूला अर्थतन्त्रहरूले दिल्लीमा जलवायु र जैविक इन्धनलगायतमा सम्झौतामा पुगे। यद्यपि पेट्रोलियम इन्धन युग चरणबद्ध रूपमा अन्त्य गर्नमा असफल रहनुमा सम्मेलनको आलोचना पनि भएको छ। जी२० सम्मेलनमा लगातार दोस्रोपल्ट सामूहिक तस्बिर खिचिएन। यस वर्षको जी२० शिखर सम्मलेनको संयुक्त घोषणापत्र आउने अपेक्षा धेरै कमको थियो। रूसयुक्रेन युद्धलाई लिएर जी२० विभाजित छ। सोहीकारण भ्लादिमिर पुटिन र सी चिनफिङ आफू सहभागी नभएर प्रतिनिधिलाई पठाएका थिए। तर, सम्मेलन सुरुको भएको केही घन्टामै भारतीय प्रधानमन्त्री नरेन्द्र मोदीले घोषणापत्रमा सहमति जुटेको जानकारी दिए। अघिल्लो सम्मेलनले रूसको प्रत्यक्ष आलोचना गरे पनि यसपल्ट भने घोषणापत्रको शब्द लचिलो भएका कारण रूस र चीनले पनि सहमति जनाए। आइतबार आयोजित पत्रकार सम्मेलनमा रूसी विदेशमन्त्री लाभरोभले सम्मेलनलाई कोसेढुंगा मानेका छन्। हामीले त्यो अपेक्षा गरेका थिएनौं। हामीहामीबारे उल्लेख शब्दको प्रतिरक्षा गर्न तयार थियौं, ग्लोबल साउथबारे व्याख्या गर्न आवश्यक नै छैन, उनले भने। बेलायत र अमेरिकाले संयुक्त वक्तव्यका बारेमा बोलेका छन् तर युक्रेनले भने गर्व गर्न लायक केही नभएको उल्लेख गरेको छ। बाली शिखर सम्मेलनमा सहभागी तर यसपल्ट आमन्त्रण नपाएको युक्रेन घोषणपत्रसँग रुष्ट देखिएको छ। सन् १९९९ मा सुरुवात भएको थियो जी२० सन् १९९९ मा एसियाली वित्तीय संकटको नतिजा स्वरूप गु्रप अफ ट्वान्टी स्थापना भयो। सुरुमा यसले १९ देशका अर्थमन्त्री तथा केन्द्रीय बैंकका गभर्नरलाई एकै मञ्चमा ल्यायो। जी२० मा युरोपेली युनियनलाई २०औं सदस्यको रूपमा राखियो। जी२० को मुख्य उद्देश्य विश्वले सामना गरिरहेका वित्तीय र आर्थिक चुनौतीका बारेमा छलफल गर्नुथियो। सन् २००८ देखि राष्ट्र र सरकार प्रमुख सहभागी हुन थालेपछि जी२० मा नयाँ मोड छायो। जी२० अन्तर्राष्ट्रिय आर्थिक सहयोगको प्रमुख मञ्च बन्यो। त्यसअघि हरेक वर्ष आयोजना हुने जी२० फाइनान्स सम्मेलनमा सदस्य राष्ट्रका अर्थमन्त्री तथा केन्द्रीय बैंकका गभर्नर उपस्थित हुने गर्थे। उनीहरूले विश्वव्यापी आर्थिक मुद्दामा छलफल गर्थे, आफ्नो पहलको प्रगति समीक्षा गर्थे भने आर्थिक स्थिरता र वृद्धिलाई साथ दिने दिने नीति निर्माणमा समन्वय गर्थे। जी२० को मुख्य ध्यान आर्थिक मुद्दाहरूमा केन्द्रित रहे पनि यसको कार्यक्षेत्र फैलँदै गएको छ। दिल्ली घोषणापत्रमा के छ ? घोषणापत्रका निम्न विषयमा छलफल गरिएको थियो जी२० लिडर्स समिटले आर्थिक मामिलाका अतिरिक्त विश्वव्यापी चुनौतीको शृंखलालाई सम्बोधन गर्दै पनि आएको छ। यसमा अन्तर्राष्ट्रिय व्यापार, दिगो विकास, जनस्वास्थ्य, कृषि, ऊर्जा, वातावरण संरक्षण, जलवायु परिवर्तन र भ्रष्टाचारविरुद्धको लडाइँ आदि छन्। जी२० लिडर्स समिट हरेक वर्ष भिन्न देशमा आयोजना हुने गरेको छ। अफ्रिकन युनियन पनि स्थायी सदस्य हालसम्म जी२० मा १९ देश र युरोपियन युनियन छन्। अर्जेन्टिना, अस्ट्रेलिया, ब्राजिल, क्यानडा, चीन, फ्रान्स, जर्मनी, भारत, इन्डोनेसिया, इटाली, जापान, मेक्सिको, कोरिया, रसिया, साउदी अरेबिया, दक्षिण अफ्रिका, टर्की, बेलायत र अमेरिका छन्। तर, सन् २०२३ को शिखर सम्मेलनबाट अफ्रिकी युनियन पनि स्थायी सदस्य बनेको छ। अब जी२० पहिलेको भन्दा बलियो र ठूलो भएको छ। अफ्रिकी युनियन ५५ देशहरूको संघ हो, जसमा विश्वको करिब १८ प्रतिशत जनसंख्या बस्छन्। यो विश्वको करिब २० प्रतिशत भूभाग हो, जसको अर्थतन्त्रको आकार सात ट्रिलियन डलरभन्दा बढी छ। जी२० शिखर सम्मेलन महत्व किन ? जी२० अन्तर्राष्ट्रिय आर्थिक सहयोगका लागि एउटा प्रमुख मञ्च हो, जहाँ विश्वका नेताहरू एकसाथ बसेर विश्वव्यापी आर्थिक तथा वित्तीय मुद्दाहरूमा छलफल गर्छन्। यसबाहेक जलवायु परिवर्तन, दिगो विकास, कृषि, ऊर्जा, वातावरणलगायत अन्य महत्वपूर्ण विषयमा पनि यस मञ्चमा छलफल हुने गरेको छ। अमेरिकी राष्ट्रपति जो वाइडेन, भारतीय प्रधानमन्त्री नरेन्द्र मोदी र युरोपेली युनियनकी अध्यक्ष उर्सुला वोन डे लियेन संयुक्त रूपमा प्रतिबद्धता जनाउँदै। तस्बिर : एपी यो मञ्च कत्तिको ठूलो छ भन्ने कुरा यस तथ्यबाट अनुमान गर्न सकिन्छ कि यस मामिलामा संलग्न देशहरूले विश्वको कुल गार्हस्थ्य उत्पादनमा लगभग ८५ प्रतिशत र विश्व व्यापारमा लगभग ७५ प्रतिशत योगदान पुर्याएका छन्, जसले विश्वको लगभग दुई तिहाइ जनसंख्यालाई समेट्छ। जी७ जस्तो धनी देशहरू मात्र मिलेर बनेको नभई जी२० ले विकसित र उदीयमान दुवै अर्थतन्त्रका नेताहरूलाई एकै ठाउँमा ल्याएको छ। विश्वव्यापी आर्थिक संकटको समयमा संघर्षरत अर्थ व्यवस्थाहरूलाई मद्दत गर्न सन् २००९ मा ट्रिलियनडलरको सहयोगको घोषणा जस्ता काम जी२० ले गरेको छ। यद्यपि कहिलेकाहीँ देशहरूबीच सहमति खड्किने गरेको छ। जी२० को कार्यसूची वा एजेन्डाहरूले उठाउँदै आएको सुरक्षा र जलवायु परिवर्तनजस्ता राजनीतिक मुद्दा छलफलमा समेट्ने प्रयास भने सफल हुन सकेको छैन। १८ औं शिखर सम्मेलनका मुख्य आकर्षणः शिखर सम्मेलन सेप्टेम्बर ९ र १०, २०२३ मा भारतको नयाँ दिल्लीमा एक पृथ्वी, एक परिवार, एक भविष्य को विषयवस्तुमा आयोजना गरिएको थियो। सदस्य र आमन्त्रित गरी २० देशभन्दा बढी देशका नेताहरू र आमन्त्रित अतिथिहरूले खाद्य सुरक्षा, जलवायु कार्य, ऋण राहत, डिजिटल रूपान्तरण, स्वास्थ्य र शिक्षाजस्ता दिगो विकाससम्बन्धी विभिन्न विषयमा छलफल गरेका थिए। शिखर सम्मेलनले जी२० नेताहरूको घोषणापत्र स्वीकृत गर्यो, जसले कोभिड१९ महामारीबाट उत्पन्न चुनौतीहरू पार गर्न, समावेशी र लचिलो वृद्धिलाई बढावा दिन, विश्वव्यापी सहयोग र बहुपक्षीयतालाई बढावा दिन र शान्ति र स्थायित्व प्रवद्र्धन गर्न सँगै काम गर्ने प्रतिबद्धता व्यक्त गरेको थियो। सम्मेलनले पूर्वाधार वित्तपोषण, सामाजिक सुरक्षा, लैङ्गिक समानता, भ्रष्टाचार विरोधी, जैविक विविधता संरक्षण, सामुद्रिक प्लास्टिकको फोहोर र गुणस्तरीय शिक्षा जस्ता विषयमा विभिन्न कार्ययोजना र पहललाई पनि समर्थन गरेको छ। शिखर सम्मेलनमा सहभागी बेलायतका प्रधानमन्त्री ऋषि सुनकले आइतबार हरित जलवायु कोषका लागि २ अर्ब डलरको जलवायु सहायता प्रतिबद्धता घोषणा गरे। शिखर सम्मेलनले अमेरिकाचीन बैठक, ब्रिक्स बैठक, ईयूचीन बैठक, र भारतअफ्रिका बैठक ३४ जस्ता नेताहरूबीच केही द्विपक्षीय र बहुपक्षीय बैठकहरू भए। शिखर सम्मेलनको सफल आयोजना र नतिजाका लागि विभिन्न अन्तर्राष्ट्रिय संस्था र पर्यवेक्षकहरूले प्रशंसा गरेका थिए। सन् २०२३ को सफलतापूर्वक सम्पन्नसँगै भारतीय प्रधानमन्त्री नरेन्द्र मोदीले ब्राजिलका राष्ट्रपतिलाई अध्यक्षता हस्तान्तरण गरे। सन् २०२४ को जी२० लिडर्स समिट ब्राजिलमा हुनेछ।एजेन्सीहरूको सहयोगमा"
एमाले उपाध्यक्ष सुवासचन्द्र नेम्वाङको हृदयघातबाट निधन,"काठमाडौं : संविधानसभा अध्यक्ष एवं नेकपा एमालेका उपाध्यक्ष सुवासचन्द्र नेम्वाङको हृदयघातबाट निधन भएको छ । आफ्नै निवासमा हृदयघातपछि अस्पताल लैजाँदै गर्दा बाटोमै गएराति उनको निधन भएको हो। उपचारका लागि त्रिवि शिक्षण अस्पताल पुर्याइए पनि नेम्वाङलाई चिकित्सकले मृत घोषणा गरेका हुन्। निधन भएको जानकारी पाएपश्चात प्रधानमन्त्री पुष्पकमल दाहाल 'प्रचण्ड', एमाले अध्यक्ष केपी शर्मा ओली, सभामुख देवराज घिमिरे लगायतका नेताहरु अस्पताल पुगेका छन् । सांसद नेम्वाङको निधन भएपछि शीर्ष नेताहरु अस्पताल जानेक्रम जारी रहेको छ। अहिले अस्पताल परिसरमा नेताकार्यकर्ताको बाक्लो उपस्थिति रहेको छ। नेम्बाङ राष्ट्रियसभाको सदस्यदेखि संविधानसभाको अध्यक्षसम्म ७० वर्षका सुवासचन्द्र नेम्बाङ २००९ साल फागुन २८ गते इलाम नगरपालिका७ सुन्तलाबारीमा जन्मिएका हुन्। उनी अनेरास्ववियुबाट राजनीतिमा प्रवेश गरे। प्राध्यापन र कानुन व्यवसायसमेत अँगालेका नेम्बाङले राजनीतिलाई अघि बढाए। जो इलाम२ बाट २०५६ देखि लगातार निर्वाचित हुँदै आएका छन्। त्यसअघि उनी राष्ट्रियसभा सदस्य निर्वाचित भएका थिए। उनी २०५१ मा कानुन, न्याय तथा संसदीय व्यवस्था राज्यमन्त्री बने। त्यसपछि सामान्य प्रशासन र स्थानीय विकासमन्त्री भए। २०५६ सालमा इलाम२ बाट निर्वाचित भए। उनी २०६३ वैशाख ३० देखि माघ १ गतेसम्म सभामुख बने। त्यसपछि त्यही साल माघ ३ देखि २०६५ जेठ १४ गतेसम्म उही जिम्मेवारी सम्हाले। २०६४ को संविधानसभा निर्वाचनमा इलाम२ बाट निर्वाचित भए। २०६५ साउन १२ देखि २०६९ जेठ १४ सम्म र २०७० फागुन ६ देखि २०७२ असोज २७ गतेसम्म संविधानसभाध्यक्ष तथा सभामुख बने। उनले २०७० को दोस्रो संविधानसभा चुनाव पनि इलाम२ बाट जिते। २०७४ र २०७९ को निर्वाचनमा पनि उही क्षेत्रबाट जित हासिल गरे। नेकपा एमालेका उपाध्यक्ष नेम्वाङ फाल्गुनमा भएको राष्ट्रपतिको निर्वाचनमा उम्मेदवार समेत बनेका थिए। बीए र बीएल पढाइ पूरा गरेका उनी पार्टीको कानुन समिति सदस्य, संसदीय दलका उपनेता हुँदै उपाध्यक्ष बनेका थिए। उनी २०५६ सालमा सार्वजनिक लेखा समिति सभापतिसमेत चयन भएका थिए। उनी राजनीतिमा प्रवेश गर्नुअघि नेपाल ल क्याम्पसमा प्राध्यापन र कानुन व्यवसाय (वरिष्ठ अधिवक्ता) मा थिए। पञ्चायतविरुद्धको आन्दोलनका क्रममा पटकपटक सार्वजनिक सुरक्षाअन्तर्गत नजरबन्दमा परेका थिए। नेम्बाङ राजकाज मुद्दामा सात महिना जेल परे। उनी प्राध्यापक संघमा पनि सक्रिय थिए। नेम्बाङ नेपाल बार एसोसिएसनका महासचिव पनि भए। राज्यबाट उनलाई संविधानसभा पदक, राष्ट्र गौरव पदक प्राप्त छ। नेपालको संसदले एक अनुभवी र सिद्धहस्त राजनीतिज्ञ गुमायो : सभामुख घिमिरे"
भ्रष्टाचारविरुद्धको अभियान रोकिनेवाला छैन : गृहमन्त्री,काठमाडौं : उपप्रधान एवं गृहमन्त्री नारायणकाजी श्रेष्ठले सद्भाव र सहिष्णुताको मौलिक विशेषतामा आक्रमण गर्ने प्रयास भइरहेको भन्दै सचेत हुनुपर्ने बताएका छन्। ज्यापु समाज यलले सोमबार ललितपुरमा आयोजना गरेको कार्यक्रममा श्रेष्ठले जातिय एवं धार्मिक सद्भाव बिथोल्न द्वन्द्व पैदा गर्ने प्रयास भइरहेको भन्दै सचेत हुनुपर्ने बताएका हुन्। उनले नेपाली समाजको मौलिक परम्परा बिर्गान खोज्ने षडयन्त्रलाई सफल हुनु नदिने स्पष्ट पारे । उपप्रधान एवं गृहमन्त्री श्रेष्ठले राजनीतिक परिवर्तनसँगै आधारभूत आवश्यता पुरा होस् भन्ने आकांक्षा जनताको रहेको भन्दै यसप्रति सरकार गम्भीर भएर काम गरिरहेको जिकिर गरे । नेपाली जनताले चाहेजस्तो विकास समृद्धि पुरा हुन नसकेको भन्दै उनले सरकारको गम्भीर कार्यभार विकास समृद्धितर्फ अघि बढ्नु भएको उल्लेख गरे । उनले भ्रष्टाचार अन्त्य नभएसम्म मुलुकमा सुशासन कायम हुन नसक्ने भएकाले सरकारले अघि बढाएको भ्रष्टाचारविरुद्धको अभियान नरोकिने बताए। उनले सुशासनको अभियानलाई सफल पार्न नदिने नयाँ षडयन्त्र सुरू भएको भन्दै सबै मिलेर यसलाई प्ररास्त गर्नुपर्ने धारणा राखे।
श्रम गन्तव्य मुलुकका राजदूत र कूटनीतिक नियोग प्रमुखसँग के विषयमा छलफल गर्दैछन् प्रधानमन्त्री ?,"काठमाडौं : प्रधानमन्त्री पुष्पकमल दाहाल (प्रचण्ड)ले नेपालका श्रम गन्तव्य देशका नेपाली राजदूत र कूटनीतिक नियोग प्रतिनिधिहरुलाई काठमाडौं बोलाएका छन्। श्रम गन्तव्यलाई सुरक्षित बनाउन र मानव तस्करीलाई रोक्न काठमाडौंमा दुई दिने बैठकको आयोजना गरेर उनीहरुलाई बोलाएको प्रधानमन्त्रीका प्रेस संयोजक सूर्यकिरण शर्माले जानकारी दिए। उनका अनुसार सोमबार र मंगलबार प्रधानमन्त्री तथा मन्त्रिपरिषद्को कार्यालय सिंहदरबारमा चल्ने बैठकमा विभिन्न माध्यम र रूपमा भइरहेको मानव तस्करीलाई कसरी रोक्ने र श्रम गन्तव्यलाई कसरी सुरक्षित बनाउने भन्नेमा छलफल केन्द्रित हुनेछ। प्रधानमन्त्रीले अध्यक्षता गर्ने उक्त बैठकमा श्रम आप्रवासनका सवालहरु र कुटनैतिक नियोगको भूमिकाका विषयमा बैठकमा छलफल हुने शर्माले बताए। उनले भने, यो छलफलमा श्रम तथा रोजगार मन्त्रालय र परराष्ट्र मन्त्रालयको सक्रिय सहभागिता रहनेछ। विभिन्न माध्यम र रूपमा भइरहेको मानव तस्करीलाई कसरी रोक्ने र श्रम गन्तव्यलाई कसरी सुरक्षित बनाउने भन्नेमा छलफल केन्द्रित हुनेछ। वैदेशिक श्रम स्वीकृतिदेखि कार्यस्थलसम्म नेपाली श्रमिकले भोगेका समस्या र त्यसको समाधानको उपाय निकाल्ने र निष्कर्षलाई निर्णयमा बदल्ने काम बैठकले गर्ने प्रधानमन्त्रीको विश्वास छ।"
ब्यानरमा कोसी नलेखिकन समाजवादी मोर्चाको प्रदेशस्तरीय सन्देशसभा,"राजनीतिक विश्लेषक गिरिश भट्टराई प्रधानमन्त्री र पूर्वप्रधानमन्त्री सहभागी हुने प्रदेशस्तरीय कार्यक्रमको ब्यानरमा प्रदेशको नाम नराख्नु संविधान नमान्नु सरह भएको बताउँछन्। विराटनगर : चार दल सम्बद्ध समाजवादी मोर्चाले प्रधानमन्त्री र पूर्वप्रधानमन्त्री सहभागी हुने सन्देश सभाको ब्यानरमा कोसी प्रदेशनलेखिकन कार्यक्रम आयोजनाको तयारी गरेको छ। सन्देश सभा भने कोसी प्रदेशको राजधानी विराटनगरमा हुँदैछ। प्रदेशको नामकरणको विषयलाई लिएर समाजवादी मोर्चाभित्र विवाद छ। विवादका कारण नाम नै लेखिकन प्रदेशस्तरीय सन्देशसभा भनेर कार्यक्रम आयोजना गर्न लागिएको हो। केहीबेरपछि सुरु हुने सन्देशसभाका लागि टाँगिएका ब्यानर र प्रचार सामग्रीमा कोसीउल्लेख छैन। सन्देशसभामा प्रधानमन्त्री एवं नेकपा (माओवादी केन्द्र)का अध्यक्ष पुष्पकमल दाहाल प्रचण्ड, पूर्वप्रधानमन्त्री तथा नेकपा (एकीकृत समाजवादी)का अध्यक्ष माधवकुमार नेपाल, जनता समाजवादी पार्टी (जसपा)का अध्यक्ष उपेन्द्र यादव र नेकपाका महासचिव नेत्रविक्रम चन्द विप्लवलगायतका नेताले सम्बोधन गर्ने बताइएको छ। सभामा सत्तारुढ मोर्चा सम्बद्ध दलका प्रदेशभरका अगुवा कार्यकर्ताहरु सहभागी हुनेछन्। प्रदेशका सबै जिल्लाबाट पालिकास्तरीय नेता तथा कार्यकर्ताहरु प्रतिनिधिको रूपमा उपस्थित रहेको जनाइएको छ। मोर्चाले यसअघि ५ वटा प्रदेशमा सन्देशसभा आयोजना गरिसकेको छ। अन्य प्रदेशमा नामकरण सम्बन्धी विवाद छैन। अन्य प्रदेशमा गरिएको सन्देशसभाको ब्यानरमा प्रदेशको नाम लेखिएको थियो। कोसीमा भने नामकरणलाई लिएर असन्तुष्टि र आन्दोलन छ। मोर्चाभित्र पनि विवाद छ। प्रदेशसभाको दुईतिहाइभन्दा बढी बहुमतले गत फागुन १७ गते तत्कालीन प्रदेश १ को नाम कोसी राखेको थियो। कोसी खारेजी र पुनः नामकरणको माग राखेर आन्दोलन भइरहेको छ। सन्देशसभाको आयोजना र व्यवस्थापन समाजवादी मोर्चा प्रदेशस्तरीय समिति तथा जनता समाजवादी पार्टी प्रदेशस्तरीय समितिले गरेको हो। कोसी प्रदेशमा जसपाकै संयोजकत्वमा मोर्चा छ। प्रदेशमा मोर्चाको संयोजक एवं जसपाका अध्यक्ष दीपक याख्खा छन्। प्रदेशसभामा नामकरणका बेला उपस्थित नभएको जसपा सुरुदेखि नै कोसीको विपक्षमा छ। एकीकृत समाजवादीले कोसीको विपक्षमा मतदान गरेको थियो। यद्यपि, एकीकृत समाजवादीका अध्यक्ष माधवकुमार नेपालले कोसीनाम उपयुक्त भएको बताइसकेका छन्। प्रधानमन्त्री प्रचण्डको पार्टी माओवादीले त कोसीकै पक्षमा मतदान गरेको थियो। मोर्चाका संयोजक एवं जसपाका प्रदेश अध्यक्ष दीपक याख्खा प्रदेशको पुनः नामकरणको विषयमा बहस चलिरहेकाले कोसी प्रदेशभनेर ब्यानरमा लेख्न नसकिएको बताउँछन्। उनले कोसीनलेख्ने भनेर प्रदेशस्तरीय मोर्चाले नै निर्णय गरेको जानकारी दिए। नामकरणको विषय विवादित छ। त्यसलाई किन प्रशय दिनेभन्ने कुरा हो। हामी परिवर्तनको पक्षमा छौं,याख्खा भन्छन्, कानुनी हिसाबले हामीले कोसीनै मानेका छौं। तर, नामकरणलाई लिएर प्रदेशभरी आन्दोलन र असन्तुष्टिहरु छन्। यस्तो बेला हामीले कोसी नै लेखेर जाँदा कार्यक्रम थप विवादित हुने देखेर विवादलाई न्यूनीकरण गर्नका लागि ब्यानरमा नाम उल्लेख गर्न सकिएन। उनका अनुसार सन्देशसभामा सहभागी हुन मोर्चाका शीर्ष नेताहरु आउने क्रम जारी छ। विराटनगरको होटल मनास्लु इनमा आयोजना गरिएको सन्देशसभा केहीबेरमा सुरु हुँदैछ। एकीकृत समाजवादी मोरङका प्रवक्ता एवं पार्टीका प्रदेश सदस्य ओसिम आलमले आफूहरु पहिचान पक्षधर भएको बताए। पहिचान पक्षधर भएकाले पार्टी सहभागी हुने कार्यक्रममा कोसी भनेर ब्यानरमा उल्लेख नगरिएको उनको भनाइ छ। नामकरणमा विवाद छ। बहुसंख्यक जनता कोसीको विरुद्धमा छन्,आलाम भन्छन्, मोर्चाले एउटा उद्देश्य राखेर कार्यक्रम गरेको छ। नामको कुरा अर्कै हो। ब्यानरमा कोसी लेख्दा विवाद हुने र त्यसले मोर्चाको उद्देश्यलाई नै फरक पार्ने भएकाले ब्यानर र प्रचार सामाग्रीमा नाम नराखिएको उनी बताउँछन्। विवादको टुंगो नलागेसम्म कोसी नाम स्वीकार गर्न नसकिने आलम बताउँछन्। राजनीतिक विश्लेषक गिरिश भट्टराई प्रधानमन्त्री र पूर्वप्रधानमन्त्री सहभागी हुने प्रदेशस्तरीय कार्यक्रमको ब्यानरमा प्रदेशको नाम नराख्नु संविधान नमान्नु सरह भएको बताउँछन्। प्रदेशसभाको दुईतिहाइभन्दा बढी बहुमतले नामकरण गरिसकेपछि त्यसलाई मान्दिन भनेजस्तो देखिन्छ। आखिर नामकरणमा त प्रधानमन्त्रीकै पार्टीले पनि मतदान गरेको हो नी, उनले भने, असहमतिहरुलाई सम्बोधन गरेर अघि बढ्नुपर्नेमा प्रधानमन्त्री र पूर्वप्रधानमन्त्री नै संविधान मान्दिन भन्ने तहमा देखिनु दुःखद् हो। जनताबाट तीव्र आलोचना र विरोध हुँदा पनि नेताहरुले सच्चिने प्रयत्न गरेको देखिँदैन। ब्यानरमा प्रदेशको नाम नै नराखिकन सन्देशसभा आयोजना गरिँदा प्रधानमन्त्री एवं पूर्वप्रधानमन्त्रीको राजनैतिक, नैतिक र कानुनी इमान्दारितामाथि प्रश्न उठेको भट्टराईले बताए। जनतामा भ्रम सिर्जना गर्ने र नकारात्मक सन्देश प्रवाह हुने गरी कार्यक्रम आयोजना गर्नु उचित नहुने उनको भनाइ छ। कोसीको पक्षमा मतदान गर्नेले नै अब त्यसलाई मान्दिन भन्नु संविधानको बर्खिलाप हुन्छ, राजीतिक विश्लेषक भट्टराईले भने, यहाँभन्दा ठूलो राजनीतिक बेइमानी अरु हुनै सक्दैन।"
नयाँ नक्साबारे एमाले महासचिव पोखरेलले गराए चिनियाँ कम्युनिष्ट पार्टीको ध्यानाकर्षण,"बेइजिङ : नेकपा एमालेका महासचिव शंकर पोखरेलले नेपालले जारी गरेको नयाँ नक्साबारे चिनियाँ कम्युनिष्ट पार्टी (सीपीसी) का विदेश विभाग प्रमुख लिउ जियनचाओलाई जानकारी गराएका छन्। सोमबार बेइजिङमा लिउसँग भएको भेटका क्रममा पोखरेलले चीनले हालै जारी गरेको नक्सामा नेपालको लिम्पियाधुरा, लिपुलेक र कालापानी क्षेत्र नदेखाएको भन्दै ध्यानाकर्षण गराएका हुन्। उनले नयाँ नक्साको सन्दर्भमा चीनको पनि साथ चाहेको बताए। १८१६ मा भएको सुगौधी सन्धीले निर्धारण गरे अनुसार नेपालको नक्सा संसदबाट पास गरेर औपचारिक रुपमा जारी गरेका छौं। त्यसले गर्दा हामीले दबाब र अप्ठ्याराहरुको पनि सामना गर्नु परेको छ। हामीले जारी गरेको नक्साको सन्दर्भमा हामी सोही अनुसार चीनको पनि साथ चाहन्छौं। महासचिव पोखरेलले भने,चीन सरकार र चिनियाँ कम्युनिष्ट पार्टीको साथ चाहन्छौं। हामी एक चीनको पक्षमा दृढ छौं। नेपालको भूमिबाट चीन विरोधी गतिबिधि गर्ने कामलाई अस्वीकार गर्छौ। चीनको प्राकृतिक संशाधन मन्त्रालयले २८ अगष्टमा जारी गरेको २०२३ को स्ट्याण्डर्ड म्यापमा कालापानी, लिपुलेक, लिम्पियाधुरा नसमेटिएको नेपालको पुरानै नक्सा राखेको थियो। उक्त नक्सामा नेपालका केही भूभागलाई भारततर्फ देखाएपछि चीनको आलोचना हुँदै आएको छ। नेपालले २०७७ सालमा संसदबाट पास गरी कालापानी, लिपुलेक, लिम्पियाधुरा समेटिएको नक्सा जारी गरेको छ। पोखरेलले नेकपा (एमाले) असंग्लन परराष्ट्र नीति र पञ्चशीलको आधारमा हाम्रो अन्तर्राष्ट्रिय सम्बन्ध र सहकार्यलाई कायम राख्ने बताए। महासचिव पोखरेलले २०८४ सालको आमनिर्वाचनमा बहुमत प्राप्त गरेर स्थायी सरकार निर्माण गरी नेपाली जनताको विकास र समृद्धिको सपना पूरा गर्ने लक्ष्यसहित क्रियाशिल रहेको जानकारी गराए। पोखरेलले भने,एमालेलाई बलियो राष्ट्रिय शक्ति बनाउनका लागि हामीले मिसन ग्रासरुट अभियान सञ्चालन सम्पन्न गरेका छौं। यो अभियानले पार्टीमा नयाँ सञ्चार र उत्साह प्रदान गरेको छ। फेरि हामीले मिसन २०८४ अभियान सुरु गरेका छौं। २०८४ सालको आमनिर्वाचनमा हामी निर्वाचनमार्फत बहुमत प्राप्त गरेर स्थायी सरकार निर्माण गरी नेपाली जनताको विकास र समृद्धिको सपना पुरा गर्ने लक्ष्यसहित क्रियाशिल छौं। उनले एमाले अध्यक्ष तथा पूर्व प्रधानमन्त्री केपी शर्मा ओलीको चीन भ्रमण र चिनियाँ राष्ट्रपति तथा सीपीसीका महासचिव सी जिन्पिङको नेपाल भ्रमणका क्रममा भएका सहमति, सम्झौता छिटोभन्दा छिटो कार्यान्वयनको पक्षमा रहेको बताए। जवाफमा विदेश विभाग प्रमुख लिउ जियनचाओले एक चीन नीतिमा दृढ रहेकोमा एमालेलाई धन्यवाद दिएका छन्। नेकपा (एमाले) र चिनियाँ कम्युनिष्ट पार्टीबीचको एकता घनिष्ठ र समुधुर छ। यसलाई हामी नयाँ उचाईमा लैजान चाहन्छौं। चीन र नेपालबीचको घनिष्ठ सम्बन्ध नचाहने शक्तिहरु पनि छन्। उनले भने हाम्रो राष्ट्रपति महामहिम सीको नेपाल भ्रमण क्रममा भएका सहमतिहरु र तपाईहरुको अध्यक्ष केपी शर्मा ओली प्रधानमन्त्री भएको बेला चीन भ्रमणको क्रममा भएका सहमति कार्यान्वयन होस् भन्नेमा हामी दृढ छौं। ती सहमति, सम्झौताहरु कार्यान्वयन छिटो गराउन हाम्रोतर्फबाट अधिकतम् प्रयास हुनेछ। नेपाल चीनको राम्रो मित्रशक्ति भएको बताउँदै उनले राज्यस्तरमा रहेका हाम्रो घनिष्ठ सम्बन्धलाई जनस्तरमा बलियो बनाउन एमाले र सीपीसीको सम्बन्धलाई अझ बलियो बनाउनुपर्नेमा जोड दिए। विदेश विभाग प्रमुख लिउ जियनचाओले भने, दुई पार्टीका उच्चस्तरी नेताहरुको भ्रमणलाई अझ बढाउनुपर्छ। चीन सधैंभरी शान्ति, विकास र समृद्धिको पक्षमा रहँदै आएको छ । भबिष्यमा पनि तपाईहरुले यसतर्फ चाल्ने पाइलामा सधैं साथ र सहयोग रहनेछ। महासचिव पोखरेलसँगै विदेश विभाग प्रमुख जियनचाओ पनि आज छिन्हाई शहर जाँदैछन्। उनीहरुले त्यहाँ आयोजित कार्यक्रमलाई सम्बोधन गर्ने कार्यतालिका छ।"
"पाँच वर्ष यही गठबन्धन चल्छ, ढुक्क हुनुहोस् : प्रचण्ड","विराटनगर : प्रधानमन्त्री एवं नेकपा (माओवादी केन्द्र)का अध्यक्ष पुष्पकमल दाहाल प्रचण्डले ५ वर्षसम्म यही गठबन्धन चल्ने दाबी गरेका छन् । विराटनगर विमानस्थलमा सञ्चारकर्मीलाई संक्षिप्त प्रतिक्रिया दिँदै उनले गठबन्धन टिक्ने कुरामा ढुक्क हुन आग्रह गरेका हुन्। ५ वर्ष यही गठबन्धन चल्छ, ढुक्क हुनुहोस्,प्रचण्डले भने । उनी कोसी प्रदेशको राजधानी विराटनगरमा समाजवादी मोर्चाले आयोजना गरेको सन्देशसभामा सहभागी हुन आएका हुन् । सभालाई मोर्चाका शीर्ष नेता र पूर्वप्रधानन्त्रीले सम्बोधन गर्ने कार्यक्रम छ । तर, ब्यानर र प्रचार सामग्रीमा कोसीनाम उल्लेख नगरिकन प्रदेशस्तरीय सन्देशसभा मात्रै लेखिएपछि प्रधानमन्त्री एवं पूर्वप्रधानमन्त्री सहभागी हुने कार्यक्रम आलोचित बनेको छ। राजनीतिक विश्लेषक गिरिश भट्टराई प्रधानमन्त्री र पूर्वप्रधानमन्त्री सहभागी हुने प्रदेशस्तरीय कार्यक्रमको ब्यानरमा प्रदेशको नाम नराख्नु संविधान नमान्नु सरह भएको बताउँछन्। प्रदेशसभाको दुईतिहाइभन्दा बढी बहुमतले नामकरण गरिसकेपछि त्यसलाई मान्दिन भनेजस्तो देखिन्छ। आखिर नामकरणमा त प्रधानमन्त्रीकै पार्टीले पनि मतदान गरेको हो नी, उनले भने, असहमतिहरुलाई सम्बोधन गरेर अघि बढ्नुपर्नेमा प्रधानमन्त्री र पूर्वप्रधानमन्त्री नै संविधान मान्दिन भन्ने तहमा देखिनु दुःखद् हो। जनताबाट तीव्र आलोचना र विरोध हुँदा पनि नेताहरुले सच्चिने प्रयत्न गरेको देखिँदैन। ब्यानरमा प्रदेशको नाम नै नराखिकन सन्देशसभा आयोजना गरिँदा प्रधानमन्त्री एवं पूर्वप्रधानमन्त्रीको राजनैतिक, नैतिक र कानुनी इमान्दारितामाथि प्रश्न उठेको भट्टराईले बताए।"
लाखौं जनता सडकमा उतार्ने प्रधानमन्त्रीको उद्घोष,"विराटनगर : प्रधानमन्त्री पुष्पकमल दाहालले लखौं जनता सडकमा उतार्ने उद्घोष गरेका छन्। समाजवादी मोर्चाको विराटनगरमा आयोजित कार्यक्रममा उनले हिंसारहित युद्धको लागि लाखौं जनता सडकमा उतार्ने बताए। 'भोलि सुदूरपश्चिममा सभा गरेपछि मोर्चाको सातवटै प्रदेशमा कार्यक्रम सकिन्छ। त्यसपछि कार्यक्रम बनाएर लाखौं जनता सडकमा उतार्ने हो। दलालहरूलाई हामी जिउँदै छौं भनेर देखाउनलाई,' उनले भने। उनले समाजवादी मोर्चाले हिंसारहित लडाइँ सुरू गरेको बताए। 'हामीले नयाँ लडाइँ सुरु गर्दैछौं। हिंसावाला होइन। हतियार उठाउने पनि होइन। हामी हतियारविहीन युद्धको थालनी गर्दैछौं,' उनले थपे। उनले वर्षौं जेलनेल भोगेर पार्टी खोलेका नेताहरू अहिले रक्षात्मक हुने अवस्था आएको बताए। उनले हावाहुरीमा आएकाजस्ता पार्टीहरूका कारण पुराना पार्टीहरू रक्षात्मक हुने अवस्था आएको बताए। 'अहिले सामाजिक सञ्जाल हेर्ने हो भने हेरिसाध्य छैन। टिकटिक एकछिन हेरौं भन्यो, एक्लै हेर्दा पनि लाज लाग्ने जस्तो। तर तिनैको संरक्षण नयाँ भनिएका दलहरूबाट हुँदैछ। हामीले जेलनेल भोगेकाहरू भने रक्षात्मक हुने अवस्था आएको छ,' उनले भने। नेताहरूको एकअर्कालाई होच्याउने बानी बिग्रेकाले त्यस्तो बानी सुधार्नुपर्ने उनको भनाइ छ। प्रधानमन्त्री दाहालले धरानमा सम्प्रादायिक मुठभेड निम्तिन नदिन आफूले धेरै मेहनत गरेको बताए। धर्म निरपेक्षको लागि लडेको पूर्वी क्षेत्रमा जातीय तथा धार्मिक द्वन्द्व फैलाउन खोजिएको उनको आरोप छ। 'यो क्षेत्र धर्म निरपेक्षका लागि लडेको क्षेत्र हो। यही क्षेत्रमा धार्मिक अतिवाद, जातीय दंगा फैलाउन खोजियो। मैले सबै दलका नेताहरूलाई दंगा फैलिएर सातआठ जना नेपालीको ज्यान गयो भने त्योजस्तो दुर्भाग्य केही हुँदैन भने। गृहमन्त्री र प्रहरीलाई मुठभेडको अवस्था आउन नदिन निर्देशन दिएँ। मुठभेडको स्थिति आउन नदिन निषेधज्ञा जारी गर्न परे गर्नू भनेर आग्रह गरे। दुई समूहबीच हुनसक्ने मुठभेठ रोकियो। मैले प्रधानमन्त्रीको हैसियतले धेरै जिम्मेवारी निभाएको छु,' उनले भने।"
कोसीमा बजेट संकट टार्न अध्यादेश,"आर्थिक वर्ष २०८०८१ को आर्थिक र विनियोजन अध्यादेश जारी गरेर बजेट शून्यताको अवस्था अन्त्य गरिएको हो। विराटनगर : कोसी प्रदेशमा अध्यादेशमार्फत बजेट होलिडे अन्त्य गरिएको छ। आर्थिक वर्ष २०८०८१ को आर्थिक र विनियोजन अध्यादेश जारी गरेर बजेट शून्यताको अवस्था अन्त्य गरिएको हो। प्रदेश सरकारको सिफारिसमा प्रदेश प्रमुख पर्शुराम खापुङले आइतबार आर्थिक अध्यादेश र विनियोजन अध्यादेश २०८० जारी गरेका छन्। प्रदेश प्रमुखको कार्यालयका प्रवक्ता नरेन्द्र श्रेष्ठका अनुसार मन्त्रिपरिषद् बैठकको सिफारिसका आधारमा प्रदेश प्रमुखबाट अध्यादेश जारी गरिएको छ। सर्वोच्च अदालतको परमादेशबाट कोसीको मुख्यमन्त्रीमा एमाले प्रदेश संसदीय दलका नेता हिक्मतकुमार कार्की गत शुक्रबार मुख्यमन्त्रीमा नियुक्त भएका थिए। पद तथा गोपनीयताको शपथपछि उनले तीन मन्त्री र एक राज्यमन्त्री नियुक्त गरिसकेका छन्। त्यसलगत्तै बसेको मन्त्रिपरिषद् बैठकले अध्यादेशका लागि प्रदेश प्रमुखसमक्ष सिफारिस गरेको थियो। आर्थिक शून्यताको अवस्थामा पुगेको प्रदेशलाई अध्यादेशमार्फत निकास दिइएको खानेपानी, सिँचाइ तथा ऊर्जामन्त्री तिलकुमार मेन्याङ्बोले जानकारी दिए। यसअघि जेठ ३२ गते कार्की नेतृत्वकै सरकारले अध्यादेशमार्फत बजेट ल्याएको थियो। सरकारले क्षेत्रगत नीति तथा कार्यक्रमहरू कार्यान्वयनका लागि बजेट विनियोजन र स्रोत व्यवस्थापनका लागि ३६ अर्ब २४ करोड ३५ लाख १० हजारबराबरको बजेट ल्याएको थियो। चालू खर्चतर्फ १४ अर्ब ३९ करोड ६२ लाख ६६ हजार र पुँजीगत खर्चतर्फ १८ अर्ब २३ करोड ४२ लाख ५२ हजार विनियोजन भएको थियो। अध्यादेश प्रतिस्थापन विधेयकमार्फत ६० दिनभित्र प्रदेशसभाबाट पास हुनुपर्ने व्यवस्था छ। तर, संसद्बाट विश्वास गुमाएपछि कार्की नेतृत्वको सरकार असार १५ गते ढल्यो। त्यसपछि असार २१ मा तत्कालीन सभामुख बाबुराम गौतमसमेतको हस्ताक्षरमा गठबन्धनबाट कांग्रेस प्रदेश संसदीय दलका नेता उद्धव थापा मुख्यमन्त्री नियुक्त भए। उनको नियुक्तिलाई अवैध ठहर गर्दै साउन ११ गते सर्वोच्चले खारेज गरिदियो। थापा साउन १६ गते पुनः दोस्रोपटक मुख्यमन्त्री बने। सभामुखको भूमिकामा रहेका सभाध्यक्ष इस्राइल मन्सुरीसमेतलाई प्रयोग गरेर भदौ ४ गते विश्वासको मत लिएका थिए। उनलाई सर्वोच्चले गत बिहीबार पदमुक्त गरेपछि कार्की पुनः सत्तामा फर्किएका हुन्। तर, त्यसअघि बजेट अधिवेशन अन्त्य नहुँदै आर्थिक मामिला तथा योजना मन्त्री बाबुराम गौतमले प्रतिस्थापन विधेयक सभामा पेस गरेका थिए। विधेयक सदनबाट पारित हुन पाएन। थापा नेतृत्वको सरकारले प्रतिस्थापन विधेयकका लागि भदौ ६ गते संसद्को चालू तेस्रो अधिवेशन अन्त्य गरिदिए। तर, त्यही दिन सर्वोच्चले उनले लिएको विश्वासको मत कानुनसम्मत नभएको भनेर सरकारका नाममा दीर्घकालीन असर पर्ने निर्णय नगर्न आदेश दियो। अध्यादेशमार्फत ल्याएको बजेट भदौ १० गतेसम्ममा पास हुनुपर्ने थियो। सर्वोच्चको आदेशसँगै बजेट पाउन नसकेपछि कोसी प्रदेश बजेट होलिडेमा गएको हो। अध्यादेशका आधारमा हुने आम्दानी र खर्च रोकिएर प्रदेश बजेट शून्यताको अवस्थामा पुगेको थियो। कोसीमा ६ वर्षभित्र १० अध्यादेश कोसी प्रदेशमा ६ वर्षभित्रमा १ अध्यादेश जारी भएका छन्। सरकारले प्रदेशसभाको पहिलो र चालू दोस्रो कार्यकालमा संसद् छलेर अध्यादेश जारी गर्ने अभ्यास गरेको हो। संसद्मा बहुमत पुर्याउन नसक्दा अध्यादेश जारी गर्नुपर्ने बाध्यतामा सरकार पुग्ने गरेको छ। संसद् चल्न नसकेको अवस्थामा मात्रै अत्यावश्यक कानुनका लागि अध्यादेश जारी गर्न पाउने कानुनी र संवैधानिक व्यवस्था छ। तर, संसद्को चालू अधिवेशन नै अन्त्य गरेर अध्यादेश ल्याउने गरिएको छ। सरकारको सिफारिसमा आइतबार प्रदेश प्रमुखले दुई अध्यादेश जारी गरेका छन्। आर्थिक वर्ष २०८०८१ को बजेटका लागि ल्याइएको अध्यादेश प्रदेशसभाबाट पारित नभएर निष्क्रिय बनेपछि बजेट शून्यताको अन्त्य गर्न पुनः अध्यादेश जारी गर्नुपर्ने बाध्यतामा सरकार पुगेको हो। यसअघि जेठ ३२ गते तिनै दुई अध्यादेश जारी गरेर बजेट ल्याइएको थियो। भदौ १० गते अध्यादेश निष्क्रिय बनेको थियो। तत्कालीन मुख्यमन्त्री शेरधन राईले पहिलोपटक २०७५ जेठ ९ गते प्रदेश आर्थिक कार्यविधि पहिलो संशोधन अध्यादेश, २०७५ जारी गराएका थिए। राई प्रदेशको पहिलो मुख्यमन्त्री हुन्। राईले त्यसपछि २०७८ जेठ १९ गते प्रदेश आर्थिक कार्यविधि दोस्रो संशोधन अध्यादेश, २०७८ जारी गराएका थिए। तत्कालीन मुख्यमन्त्री राजेन्द्रकुमार राईले २०७९ असोज ११ गते प्रदेश निजामती सेवा अध्यादेश, २०७९ र केही प्रदेश ऐन संशोधन गर्ने अध्यादेश, २०७९ जारी गराए। उनी प्रदेशको तेस्रो मुख्यमन्त्री हुन्। प्रदेशको चौथो मुख्यमन्त्री बनेका हिक्मतकुमार कार्कीले २०८० वैशाख १४ गते स्थानीय सेवा गठन तथा सञ्चालन अध्यादेश, २०८० र प्रदेश निजामती सेवा ऐन, २०७९ पहिलो संशोधन अध्यादेश २०८० जारी गराएका थिए।"
विराटनगरमा यस्तो भने समाजवादी मोर्चाका शीर्ष नेताले,"विराटनगर : चार दलीय समाजवादी मोर्चाले विराटनगरमा सोमबार सन्देशसभा सम्पन्न गरेको छ। सभालाई मोर्चाका शीर्षलगायतका नेताहरुले सम्बोधन गरेका छन्। प्रधानमन्त्री एवं नेकपा (माओवादी केन्द्र)का अध्यक्ष पुष्पकमल दाहाल, पूर्वप्रधानमन्त्री तथा नेकपा (एकीकृत समाजवादी) का अध्यक्ष माधवकुमार नेपाल, जनता समाजवादी पार्टी (जसपा)का अध्यक्ष उपेन्द्र यादव, नेकपाका महासचिव नेत्रविक्रम चन्द विप्लवलगायतका नेताले सन्देशसभालाई सम्बोधन गरेका हुन्। सम्बोधनका क्रममा नेताहरुले एकअर्काको खुलेर प्रशंसा गरे। उनीहरुले मोर्चा सरकार टिकाउन र कुनै बार्गेनिङ गन नभइकन सुशासन, समृद्धि र भ्रष्टाचारको अन्त्य गर्नका लागि बनेको जिकिर गरे। मोर्चालाई प्रदेश, जिल्ला र पालिकास्तरदेखि देशका कुनाकुनासम्म विस्तार गरिने बताए। जनतालाई सडकमा उतार्छौं : प्रधानमन्त्री प्रधानमन्त्री एवं नेकपा (माओवादी केन्द्र)का अध्यक्ष प्रचण्डले हिंसारहित युद्धका लागि लाखौं नेपाली जनतालाई सडकमा उतार्ने दाबी गरेका छन्। भोलि (मंगलबार) सुदूरपश्चिममा सभा गरेपछि सातवटै प्रदेशमा मोर्चाको कार्यक्रम सकिन्छ। त्यसपछि कार्यक्रम बनाएर लाखौं जनता सडकमा उतार्ने हो। दलालहरूलाई हामी जिउँदै छौं भनेर देखाउनलाई, प्रचण्डले भने, समाजवादी मोर्चाले हिंसारहित लडाइँ सुरू गरेको छ। हामीले नयाँ लडाइँ सुरु गर्दैछौं। हिंसावाला होइन। हतियार उठाउने पनि होइन । हामी हतियारविहीन युद्धको थालनी गर्दैछौं। उनले वर्षौ जेलनेल भोगेर पार्टी खोलेका नेताहरू अहिले रक्षात्मक हुने अवस्था आएको बताए। हावाहुरीबाट आएका पार्टीहरूका कारण पुराना पार्टीहरू रक्षात्मक हुने अवस्था आएको उनको स्वीकारोक्ति छ। अहिले सामाजिक सञ्जाल हेर्ने हो भने हेरिसाध्य छैन। टिकटक एकछिन हेरौं भन्यो, एक्लै हेर्दा पनि लाज लाग्ने जस्तो। तर तिनैको संरक्षण नयाँ भनिएका दलहरूबाट हुँदैछ। हामी जेलनेल भोगेकाहरू भने रक्षात्मक हुने अवस्था आएको छ, प्रचण्डले भने। नेताहरूको एकअर्कालाई होच्याउने बानी बसेकाले त्यसलाई सुधार्नुपर्नेमा उनको जोड छ। प्रधानमन्त्री दाहालले धरानमा सम्प्रादायिक मुठभेड निम्तिन नदिन आफूले धेरै मिहीनेत गरेको दाबी गरे। धर्म निरपेक्षको लागि लडेको पूर्वी क्षेत्रमा जातीय तथा धार्मिक द्वन्द्व फैलाउन खोजिएको उनको आरोप छ। यो क्षेत्र धर्म निरपेक्षका लागि लडेको हो। यही क्षेत्रमा धार्मिक अतिवाद, जातीय दंगा फैलाउन खोजियो। मैले सबै दलका नेताहरूलाई दंगा फैलिएर सातआठ जना नेपालीको ज्यान गयो भने त्योजस्तो दुर्भाग्य केही हुँदैन भने। गृहमन्त्री र प्रहरीलाई मुठभेडको अवस्था आउन नदिन निर्देशन दिएँ। मुठभेडको स्थिति आउन नदिन निषेधाज्ञा जारी गर्न परे गर्नू भनेर आग्रह गरें। त्यही भएकाले दुई समूहबीच हुनसक्ने मुठभेठ रोकियो। मैले प्रधानमन्त्रीको हैसियतले धेरै जिम्मेवारी निभाएको छु, प्रचण्ड भन्छन्। लोकतान्त्रिक दलका नेतालाई खुकुरी हानिएको भन्दै उनले अब मोर्चाले इँटको जवाफ पत्थरले दिने जिकिरसमेत गरे। लाइसेन्स, नागरिकतालगायतमा गरेका काम, सामाजिक न्यायको क्षेत्रमा विदेशमा रहेका मजदुरहरू सामाजिक सुरक्षामा आवद्ध गर्ने र देशका अनौपचारिक क्षेत्रका श्रमिक लक्षित कार्यक्रम ल्याइने कुरा समाजवादको भु्रण भएको उनको भनाइ छ। मिटर ब्याज अन्त्य गर्न कानुन बनाएको, नागरिकताविहीनलाई नागरिकता बाँडिएको, भ्रष्टाचार र बेथितिको अन्त्य गर्न नक्कली भुटानी शरणार्थी ललिता निवास र सुन तस्करी रोक्न सरकारले काम गरेको प्रचण्डले बताए। उनले ठूला र दीर्घकालीन महत्वका आयोजना निर्माणमा सरकार सक्रिय भएको उल्लेख गरे। आसन्न चीन भ्रमणमा कृषि क्षेत्रको विकास र व्यापार घाटा कम गर्ने, नाकाहरू खोल्ने, चीनसँग विद्युत व्यापारको ढोका खोल्नेलगायतका विषयमा समझदारी हुने उनले बताए। समाजवादी मोर्चा पार्टी एकताको आधार भएको दाबी प्रचण्डले गरेका छन्। समाजवादबाटै असमानताको अन्त्य गरिने छ : नेपाल पूर्वप्रधानमन्त्री तथा नेकपा (एकीकृत समाजवादी) का अध्यक्ष नेपालले समाजवादबाटै असमानताको अन्त्य गरिने र सबैलाई न्याय दिइने बताए। मिसन समाजवाद लिएर आफूहरु अघि बढेको उनको भनाइ छ। सकारात्मक सन्देश दिँदै जनतामा आशा र आत्मविश्वास बढाउनुपर्छ । त्यो काम प्रचण्ड नेतृत्वको सरकारले गरिरहेको छ, नेपालले भने, सुशासनको पक्षमा काम हुनु पर्छ। त्रुटि सच्याउन नसके जनतामा सकारात्मक उर्जा प्राप्त हुँदैन। उनले जनताको आवाज उठाउने मोर्चालाई प्रदेश, जिल्ला र पालिकास्तरसम्म विस्तार गरिने बताए। भ्रष्टाचारमा डुबेका र अपराधमा संलग्न रहेकालाई मोर्चाले अस्वीकार गर्ने नेपालको जिकिर छ। अहिले नेपाल र विश्वकै परिस्थिति जटिल छ, उनी भन्छन्, यस्तो बेला राष्ट्रिय स्वाधीनताको रक्षा महत्वपूर्ण हुन्छ । दलाल पूँजीवादको प्रभाव नेपाली राजनीति र अर्थतन्त्रमा पर्न नदिन लडाइँ सुरू गर्नुपर्ने नेपालले बताए। आफूहरू एकता र मेलमिलापको पक्षमा रहेको उल्लेख गर्दै नेपालले समाजवादमा जानका लागि मोर्चा बनाइएको दाबी गरे। जनताको अधिकार प्रत्याभूत गर्ने कानुन भएन : यादव जनता समाजवादी पार्टी (जसपा)का अध्यक्ष यादवले जनताको अधिकार प्रत्याभूत गर्ने कानुन बनाउन नसकिएको बताएका छन्। संविधानले दिएको अधिकार प्रत्याभूति गर्न कानुन बनाउन सकिएन, उनले भने, गणतन्त्र स्थापनापछि १३ पटक सरकार परिवर्तन भइसकेको छ। सत्ताको फोहोरी खेलको कारण प्राप्त उपलब्धिको रक्षालाई संस्थागत र कानुन कार्यान्वयन गर्न नसकिएको यादवको भनाइ छ। कुशासन, भ्रष्टाचार र राजनीतिक अस्थिरता बोकेर हिँड्नु परेको कारण सबै समुदायले प्राप्त उपलब्धिको लाभ लिन नसकिरहेको उनले बताए। देशमा अराजकता बढ्दै गएको छ। सुशासन, समृद्धि र विकास नल्याएसम्म यो कायमै रहन्छ, यादवले भने, राजनीतिक स्थिरता नभएसम्म विकास र समृद्धि प्राप्त हुँदैन। प्रचण्डले खुद्राखुद्री कुरामा अलमल नगरिकन मुलुकलाई निकास दिनतर्फ लाग्नुपर्छ। सरकार र परिवर्तनकारी शक्ति असफल हुँदा मुलुक प्रतिगमनतिर जाने उनको भनाइ छ। राजनीतिको खुद्रे खेलबाट जोगिँदै अगाडि बढ्न सक्नुपर्छ, उनले भने, लोकतन्त्रमाथि नै आक्रमण भइरहेकाले झनै सतर्क हुनुपर्छ। मोर्चालाई कुनाकुनामा पुर्याइने छ : विप्लव नेकपाका महासचिव विप्लवले सबै अन्तरविरोधको हल गर्न बनेको समाजवादी मोर्चालाई देशको कुनाकुनामा पुर्याइने उद्घोष गरेका छन्। मोर्चा इतिहासकै नयाँ प्रयोग हो। स्पष्ट दृष्टिकोण लिएर आएको मोर्चाले ९५ प्रतिशत जनताको चाहना र आकांक्षा पूरा गर्छ, उनले दावाका साथ भने, नेपालमा अहिलेको संसदीय व्यवस्थालाई परिवर्तन गर्दै समाजवादमा जानुपर्छ । जनयुद्धले ठूलो परिवर्तन आएपनि जनताले अनुभूति गर्न पाएनन् वर्तमान व्यवस्थाले मुलुक दलाल पूँजीपतिको जिम्मामा जाने खतरा रहेकाले त्यसलाई रोक्न आवश्यक रहेको र नेपाली विशेषतासहितको समाजवादमा जानुपर्ने विप्लव बताउँछन्। क्रान्तिका नायकहरूलाई अपराधीजस्तो गर्ने परिस्थिति बन्नुमा दलाल पूँजीवादको मुख्य हात रहेको उनको आरोप छ। कम्युनिष्टहरु मिलेर देशलाई निकास दिँदै कालोसपना देख्नेहरूलाई सखाप पार्नुपर्छ, विप्लवले भने, साम्राज्यवादीहरूले देशलाई युक्रेन बनाउन खोज्दैछन्। उनले मुलुकलाई निकास नेपालीले नै दिने भन्दै कसैले युक्रेन बनाउने सपना देख्न नहुने बताए। क्रान्तिबाट आफू नडराउने उनको भनाइ छ। माधव नेपाल र उपेन्द्र यादवहरूले सरकार र सदनमा लडे हामी सडकमा लड्न तयार छौं, विप्लवले भने, हामी क्रान्तिबाट डराउँदैनौं।"
तीन मन्त्रीले एकैपटक गरे छहरेटोखा सुरुङ मार्गको स्थलगत अवलोकन,"नुवाकोट : बहुप्रतिक्षित छहरेटोखा सुरुङमार्ग निर्माणस्थलको सोमबार तीन जना मन्त्रीले एकैपटक अवलोकन गरेका छन्। नुवाकोटको पूर्वी भेगमा रहेको शिवपुरी गापा ७, ८ र टोखा नपरपालिकाको झोरमा निर्माण प्रस्तावित छहरेटोखा सुरुङ्गमार्ग स्थलको निर्माण कार्यलाई अगाडि बढाउन संघीय सरकारका तीन जना मन्त्रीले एकैपटक अवलोकन गरेका हुन्। चार दशमलव तीन किलोमिटर दूरीको सो सुरुङमार्गको निर्माणपछि नुवाकोट, रसुवामात्रै नभई नेपाल र उत्तरी छिमेकी चीनको दूरी निकै छोटो हुनेछ। हालः काठमाडौंदेखि रसुवागढीसम्मको दूरी एकसय ५२ किलोमिटर रहेको छ। छहरेटोखा सुरुङमार्ग निर्माणका लागि वातावरणीय प्रभाव मूल्यांकनको कार्य अगाडि बढाउन अर्थमन्त्री डा प्रकाशशरण महतज्, भौतिक पूर्वाधारमन्त्री प्रकाश ज्वाला र वनमन्त्री वीरेन्द्र यादवलगायतको टोलीले निर्माणस्थलको स्थलगत अवलोकन गरि स्थानीयवासीसँग अन्तर्क्रियासमेत गरेका हुन्। सडकमार्ग हुँदै काठमाडौंबाट शिवपुरी गापा पुगेका तीनै जना मन्त्रीसहितको टोलीले दुई घण्टासम्म स्थलगत अध्ययन गरेको हो। मन्त्रालयका कमर्चचारीसहितको टोलीले छहरेटोखा सुरुङमार्ग निर्माणमा चासो दिएका छन्। सुरुङ्ग मार्गको वातावरणीय प्रभावका विषयमा जानकारी लिनका लागि अर्थमन्त्री डा प्रकाशशरण महतसहितको टोली नुवाकोटको शिवपुरी गापास्थित निर्माणस्थलमा आएका हुन्। छहरेटोखा सुरुङमार्ग निर्माणको लागि वातावरणीय प्रभावका विषयमा जानकारी लिनका लागि अर्थमन्त्री डा महतसहितको टोली शिवपुरी ७ र ८ सुनखानी वोहोरेखोला आसपास पुगेर स्थलगत अवलोकन गरेका हुन्। सुरुङमार्ग निर्माणका लागि तीनै जना मन्त्रि सकारात्मक रहेका छन्। छहरेटोखा सुरुङ मार्ग निर्माणका लागि अर्थमन्त्री डा महतले चालु आर्थिक वर्षका लागि एक अर्ब बजेट विनियोजन गरेका छन्। अर्थमन्त्री डा महतले केही दिनभित्रै वातावरणीय प्रभावका बारेमा प्रतिवेदन तयार हुने र सो प्रतिवेदन चीन सरकारलाई बुझाए लगत्तै काम सुरु गर्ने विषयमा चीन सरकारसंग प्रस्ताव गर्ने बताए। छहरेटोखा सुरुङमार्ग निर्माण का विषयमा चीन सरकार सकारात्मक रहेकोसमेत डा महतको भनाइ छ । प्रधानमन्त्रीको चीन भ्रमणका समयमा चीन सरकारसँग नेपालले छहरेटोखा सुरुङ मार्ग निर्माणलाई विशेष प्रस्तावका रुपमा राख्नेसमेत अर्थमन्त्री डा महतले स्थानीयबासीसँग भने। प्रधानमन्त्री प्रचण्डको चीन भ्रमणअघि नै वातावरणीय प्रभाव मूल्यांकन गर्ने उद्देश्यकासाथ सरकारका मन्त्री आफैं सुरुङ मार्ग निर्माणस्थलको अवलोकनका लागि पुगेका हुन्। टोलीले उक्त क्षेत्रमा पर्ने वन जंगलको वास्तविक तथ्यांक, सो स्थानको सडकको अवस्थाका साथै अन्य विषयमा जानकारी लिएको डिभिजन वन कार्यालय नुवाकोटका प्रमुख दीर्घनारायण कोइरालाको भनाइ छ। दुई वर्षअघि चिनियाँ राष्ट्रपति सी जिङपिङको भ्रमणका क्रममा काठमाडौंको टोखानुवाकोटको छहरेसम्म सुरुङमार्ग निर्माण गर्ने प्रस्ताव आएको थियो। यसबाट नुवाकोटको सदरमुकाम विदुर हुँदै बेत्रावती र स्याफ्रुवेंसीसम्म सुरुङसहितको सडक निर्माण गरिदिन चीन सहमत भएको थियो। सुरुङमार्ग निर्माण सहयोग सम्बन्धमा अर्थ मन्त्रालय र चीन अन्तर्राष्ट्रिय विकास सहयोग एजेन्सीबीच सम्झौतासमेत भइसकेको छ। काठमाडौंको टोखादेखि नुवाकोट सदरमुकामसम्म सुरुङसहितको ३२ किलोमिटर सडक मार्ग चीनले अनुदानमा निर्माण गरिदिने भएको हो।"
राजनीतिक मुद्दालाई न्यायिक क्षेत्रमा प्रवेश गराउनु हुँदैन : उपेन्द्र यादव,"विराटनगर : जनता समाजवादी पार्टी (जसपा)का अध्यक्ष उपेन्द्र यादवले अहिलेको मुलुकको संसदीय प्रणालीमा पुर्नविचार आवश्यक रहेको धारणा राखेका छन् । विराटनगर विमानस्थलमा सोमबार सञ्चारकर्मीसँग संक्षिप्त प्रतिक्रिया दिँदै उनले मुलुकमा अहिलेको अवस्था आउनुमा संसदीय प्रणाली दोषी रहेको बताए । 'अहिलेको संसदीय प्रणाली मै दोष छ । हामीले अभ्यास गरिरहेको संसदीय व्यवस्थामा पुर्नविचार गर्न आवश्यक छ । यसकै डिफेक्टले जटिल अवस्था सृजना भएको हो,यादवले भने । उनले कोसी प्रदेश सरकारलाई स्थायित्व दिन प्रमुख राजनीतिक दलहरू जिम्मेवार रहेको उल्लेख गरे । प्रदेशमा जनताको उन्नति,आर्थिक विकास र समृद्धिका लागि दलहरूबीचमा आपसी सहमति एवं सहकार्य आवश्यक रहेको यादवको भनाइ छ । संसदीय व्यवस्थामा बहुमत हुने दलले सरकार चलाउने र नहुँदा मध्यावधिमा जानुपर्ने थियो,उनी भन्छन्,यी दुवै कुरा कोसी प्रदेशमा हुन सकेन । उनले संवैधानिक व्यवस्थामै पुर्नविचार आवश्यक रहेको जिकिर समेत गरे । संसदीय व्यवस्थामा बहुमत हुने दलले सरकार चलाउने हो । बहुमत नपुग्दा मध्यावधिमा जाने हो । यो त संसदीय व्यवस्थामा प्रस्ट छ । तर, यहाँ पाँच चरण (स्टेप)मा पुगेर मात्रै जाने कुरा प्रक्रिया अपनाइयो । त्यो त्रुटिपूर्ण छ,यादवले भने । प्रदेशमा कुनैपनि दलको स्पष्ट बहुमत नभएका कारण सरकार नै अन्योलपूर्ण बन्दै गरेको स्वीकार गर्दै उनले प्रदेशको समस्या समाधानमा दलहरूबीच आपसी सहमति र सहकार्य आवश्यक रहेको बताए । राजनीतिक मुद्दाले न्यायिक क्षेत्रमा स्थान पाउनु आफैमा दुःखद् भएको उनको भनाइ छ । राजनीतिक मुद्दाहरुले न्यायिक क्षेत्रमा प्रवेश पाउनु हुँदैन,यादवले भने,दल तथा नेताहरूले नै समाधान खोज्नुपर्छ ।उनले राजनीतिक मुद्दाको छिनोफानो गर्ने दायित्व दलहरू कै हुने बताए । मुलुकको निर्वाचन प्रणाली र संसदीय व्यवस्थामाथि दोष थोपर्दै उनले अहिलेको शासकीय स्वरुप,निर्वाचन प्रणाली र संसदीय संरचना फेरबदल गर्न जरुरी रहेको उल्लेख गरे ।"
कोसी प्रदेशको मुख्य न्यायाधिवक्तामा गजेन्द्र आचार्य नियुक्त,विराटनगर : कोसी प्रदेशको मुख्य न्यायाधिवक्तामा गजेन्द्र आचार्य नियुक्त भएका छन्। सोमबार प्रदेश प्रमुख प्रर्शुराम खापुङले मुख्यमन्त्री हिक्मतकुमार कार्कीको सिफारिसमा नेपालको संविधानको धारा १६० को उपधारा २ बमोजिम मुख्य न्यायाधिवक्तामा गजेन्द्र आचार्यलाई नियुक्त गरेको प्रदेश प्रमुखको कार्यालयले जनाएको छ। सोमबार नै विराटनगरस्थित प्रदेश प्रमुखको कार्यालयमा उच्च अदालत विराटनगरका निमित्त मुख्य न्यायाधीश दिनेशप्रसाद यादवले नवनियुक्त मुख्य न्यायाधिवक्ता आचार्यलाई पद तथा गोपनियताको शपथ ग्रहण गराए। भदौ २४ गते मुख्य न्यायाधिवक्ता बुद्धिबहादुर कटुवालले राजीनामा दिएपछि आचार्यलाई मुख्य न्यायाधिवक्तामा नियुक्त गरिएको हो।
बीपीको सम्झनामा साहित्यिक सम्मेलन,"काठमाडौं : नेपाली कांग्रेसको आयोजनामा तथा नेपाली लेखक संघ,नेपाल सांस्कृतिक महासंघ, फाइन आर्ट र निरन्तर शनिबारको आयोजनामा आइतबारदेखि बीपी साहित्य सम्मेलन२०८० सुरु भएको छ। नेपाली साहित्यका शिखर पुरुष महामानव बीपी कोइरालाको ११० औं जन्मोत्सवको अवसरमा नेपाली कांग्रेस केन्द्रीय कार्यालय बीपी नगर सानेपा ललितपुरमा आयोजना भएको महोत्सवमा १५ वटा शीर्षकमा छुट्टाछुट्टै कार्यपत्रहरू पेश हुँदैछन्। डकुमेन्ट्री, कविता, गजल र सांगीतिक प्रस्तुतिहरू रहेका छन्। महोत्सवको पहिलो दिन हाईज्याकिङ फर डेमोक्रेस डकुमेन्ट्री प्रस्तुत गरिएको छ। सँगसँगै बीपीसँग सम्बन्धित सामाग्रीहरू पनि प्रदर्शनमा राखिएको छ। कथा पनि सत्यतामा लेख्ने नेता महोत्सवको पहिलो दिन नेपाली कांग्रेसका सभापति तथा पूर्वप्रधानमन्त्री शेरबहादुर देउवाले उद्घाटन गरेका थिए। उद्घाटन सत्रमा बोल्दै सभापति देउवाले नेपालका प्रथम जननिर्वाचित प्रधानमन्त्री एवं पार्टीका संस्थापक नेता जननायक बीपी कोइराला नै आफ्नो राजनीतिक प्रेरणाको स्रोत भएको बताएका छन्। बीपी आफैंमा बहुआयामिक व्यक्तित्व भएको उल्लेख गर्दै सभापति देउवाले भने, उहाँँ राजनीतिक जगतमा सवैका अनुकरणीय विचारक, चिन्तक हुनुहुन्थ्यो भने साहित्यिक आकाशमा सधँै अजर र अमर नक्षत्रका रूपमा आज पनि स्थापित हुनुहुन्छ। उहाँँको राजनीतिक चिन्तनले देखाएको मार्ग मै हामी हिँडेका छौं। बीपीकै चिन्तनले मुलुक समृद्ध बनाउन सकिने र प्रयत्न भइरहेको भन्दै देउवाले नेपालका सबै राजनैतिक दलहरूले कुनै न कुनै दृष्टिकोणले आज पनि बीपीको विचारमा आकर्षित मात्रै होइन अनुकरण पनि गर्दै आएको बताए। मैले एकपटक श्वेतभैरवी पढिसकेपछि उहाँँलार्ई सोधेको थिएँ, देउवाले भने, त्यसबेला मैले कथाको कुरा सोध्दा उहाँँले घुँडामा रहेको घाउ देखाउनुभएको थियो। त्यसकारण उहाँँले लेखेका कथा पनि सत्य घटनामा आधारित हुन्थे। उहाँँको साहित्य पनि समाज र वरपर भएका घटनाहरू नै हुन्थे। महोत्सवले बीपीले प्रतिपादन गरेको राजनीतिक विचार, उहाँँका साहित्यिक कृति, उहाँँले भोग्नु परेका संघर्षमय जीवन गाथा र उहाँँको सामाजिक, आर्थिक तथा धार्मिक सांस्कृतिक दृष्टिकोणलगायतका विविधि पक्षमा आजका युवा पुस्तालार्ई गहिरो ज्ञान बाँड्नेमा केन्द्रित हुने विश्वास छ। बीपी सादा जीवनमा विश्वास गर्ने उच्चतहको नेता र प्रसिद्ध साहित्यकार हुनुहुन्थ्यो। हामीले उहाँँलार्ई भेट्दा तिमीहरू ठूलो मान्छे होइन, असल मान्छे बन्नु भन्नुहुन्थ्यो। उहाँँले माक्र्स र गान्धीलार्ई गहिरिएर पढ्नुभएको थियो। प्रेम, शान्ति, अहिंसा र लोकतन्त्रका सन्दर्भमा उहाँँ गान्धीसँग र आर्थिक समानताका सवालमा माक्र्सवादी चिन्तनलार्ई आवश्यक ठान्नुहुन्थ्यो। बीपीले प्रजातान्त्रिक समाजको व्याख्या गर्दै भनेको र साम्यवादमा प्रजातन्त्र थपिदियो भने समाजवाद हुन्छ र समाजवादबाट प्रजातन्त्र झिकिदियो भने साम्यवाद हुने बीपीको विचार रहेको सभापति देउवाले बताए। उनले आज कांग्रेस बहुदलीय संसदीय शासन प्रणाली र प्रजातान्त्रिक समाजवादी अर्थ व्यवस्थालार्ई आफ्नो मूल सिद्धान्त र आदर्श कायम गरेर अघि बढेको बताउँदै, समयको अन्तरालसँगै आज हाम्रो मुलुक पनि बीपीले देखाएको प्रणालीमा अघि बढेको तर विभिन्न कारणले स्थायित्व पाएको छैन। नेपाल समाजवादउन्मुख राष्ट्र भनेर संविधानमा नै लेखेको भए पनि यसको मर्मअनुसार अभ्यास गर्न पाएका छैनौं। बीपी राष्ट्रिय मात्रै होइन अन्तर्राष्ट्रिय तहको नेता, राजनैतिक विचारक र साहित्यकार हुनुहुन्थ्यो, सबै किसिमका विभेदविरूद्ध आगो ओकल्नु हुन्थ्यो। समावेशिता र सधैं नागरिकको न्याय, समानता र स्वतन्त्रताको पक्षमा लडिरहनु भयो। राष्ट्रियता, प्रजातन्त्र र समाजवादका लागि पहाड झैं उभिनुभयो, सभापति देउवाले भने। अन्तर्राष्ट्रिय सम्बन्धका मामिलामा बीपी सबैंको सहअस्तित्व र सम्मानलार्ई उच्च मान्यतामा राख्ने भएको भन्दै देउवाले, राज्यको सिमा र सार्वभैमिकताका लागि सबै छिमेकी मित्रराष्ट्रका समकक्षीसँग मित्रवत ढंगले स्वाभिमानका साथ आफ्नो मुलुकका पक्षमा बोल्नु र निर्णय गर्नु उहाँँको स्वभाव थियो। महोत्सवको पहिलो दिन प्राडा अभि सुवेदीको बीपी साहित्य सिर्जना र जीवन दर्शन विषयमा सम्भाषण प्रस्तुत भएको थियो। त्यसपछिको सत्रमा बीपीका दृष्टिमा बीपी विषयमा साहित्यकार भुवन ढुंगाना, प्राध्यापक कृष्ण खनाल, लेखक सीके लालको प्रस्तुति थियो।"
श्रम गन्तव्यलाई सुरक्षित बनाउन प्रधानमन्त्री प्रचण्डले गरे छलफल,"काठमाडौं : प्रधानमन्त्री पुष्पकमल दाहाल (प्रचण्ड)ले नेपालका श्रम गन्तव्य देशका नेपाली राजदूत र कूटनीतिक नियोग प्रतिनिधिसँग छलफल गरेका छन्। श्रम गन्तव्यलाई सुरक्षित बनाउन र मानव तस्करीलाई रोक्न काठमाडौंमा दुई दिने बैठक प्रधानमन्त्री तथा मन्त्रिपरिषद्को कार्यालय सिंहदरबारमा सुरु भएको हो। बैठकमा विभिन्न माध्यम र रूपमा भइरहेको मानव तस्करीलाई कसरी रोक्ने र श्रम गन्तव्यलाई कसरी सुरक्षित बनाउने भन्नेमा छलफल केन्द्रित हुने प्रधानमन्त्री सचिवालयले जनाएको छ। प्रधानमन्त्रीले अध्यक्षता गर्ने उक्त बैठकमा श्रम आप्रवासनका सवालहरु र कुटनैतिक नियोगको भूमिकाका विषयमा बैठकमा छलफल हुने प्रधानमन्त्रीका प्रेस संयोजक सुर्यकिरण शर्माले बताए। उनले भने, यो छलफलमा श्रम तथा रोजगार मन्त्रालय र परराष्ट्र मन्त्रालयको सक्रिय सहभागिता रहनेछ। विभिन्न माध्यम र रूपमा भइरहेको मानव तस्करीलाई कसरी रोक्ने र श्रम गन्तव्यलाई कसरी सुरक्षित बनाउने भन्नेमा छलफल केन्द्रित हुनेछ। वैदेशिक श्रम स्वीकृतिदेखि कार्यस्थलसम्म नेपाली श्रमिकले भोगेका समस्या र त्यसको समाधानको उपाय निकाल्ने र निष्कर्षलाई निर्णयमा बदल्ने काम बैठकले गर्ने प्रधानमन्त्रीको विश्वास छ।"
राप्रपाले भदौ २७ गते काठमाडौंमा विरोध सभा गर्ने,"काठमाडौं : राप्रपाले भदौ २७ गते काठमाडौंमा बृहत् विरोध सभा गर्ने भएको छ। सोमबार काठमाडौंमा पत्रकार सम्मेलन गर्दै राप्रपाले देशद्रोहीविरुद्ध विरोध सभा गर्न लागिएको जनाएको हो। भ्रष्टाचारमा संलग्न उच्च राजनीतिक नेतृत्वलाई छानविनको दायरामा ल्याउन, सुन तस्करी लगायतका भ्रष्टाचारका काण्डमा संलग्नको पूर्ण छानबिन गर्न दबाब दिनका लागि विरोध सभाको आयोजना गर्न लागिएको राप्रपाले जनाएको छ। गौवंश हत्याको विरोध, विभिन्न संघसंस्थाबाट भइरहेका प्रदर्शन र विरोधमा ऐक्यबद्धता जनाउन, हिन्दुत्वको रक्षा एवं हिन्दुराष्ट्र र राजसंस्थाको पुनःस्थापनाका लागि दवाव दिन पनि राप्रपाले जानकारी दिएको छ। देशद्रोहीविरुद्ध आन्दोलन स्वरुप राप्रपाले विरोध सभा गर्न लागेको राप्रपा नेता ज्ञानेन्द्र शाहीले बताए। शाहीले विभिन्न प्रकरणको अनुसन्धान नेताहरूमाथि आए पनि प्रकरणलाई नै कमजोर बनाउन खोजिएको उल्लेख गरे। उनले बालुवाटार प्रकरणमा माधव नेपाल र बाबुराम भट्टराईलाई पक्राउ नगरेसम्म सडक आन्दोलन गर्ने चुनौती दिए। राप्रपाले शिथिल अर्थतन्त्रले निम्त्याउन लागेको आर्थिक संकटमा सरकारको उदासिनता, बढ्दो बेरोजगारी, मूल्यवृद्धिजस्ता विषयमा गम्भीर बन्नका लागि सरकारलाई दबाब सिर्जना गर्न विरोधसभा गर्न लागिएको जनाएको छ।"
बीपी साहित्य सम्मेलन आज दोस्रो दिन सुरु,"काठमाडौं : नेपाली कांग्रेसले आयोजना गरेको बीपी साहित्य सम्मेलनअन्तर्गत आज दोस्रो दिनका कार्यक्रम बिहान ९ बजेदेखि सुरु भएको भएको छ। महोत्सवको दोस्रो दिन बिहान ९ बजे वीर गणेशमानचलचित्र प्रस्तुत गरिएको प्रचार विभागका सदस्य इन्द्र रिजालले जानकारी दिए। त्यसपछि बिहान ११ बजेपछि एक घण्टा भारतका प्रख्यात प्राध्यापक आनन्दकुमारले मार्क्स, गान्धी एण्ड बीपी क्वेस्ट फर डेमोक्रेटिक सोसलिज्म टुडे विषयमा सम्भाषण प्रस्तुत गर्ने कार्यक्रम रहेको छ। आजै १२ बजेपछि कांग्रेस महामन्त्री गगन कुमार थापाको सहजीकरणमा बीपीले नपाएको १५ वर्षविषयमा विचार मन्थन गरिने भएको छ। दिउँसो २ बजेपछि भने पूर्वप्रधानमन्त्री डा बाबुराम भट्टराई, पूर्वमन्त्री परराष्ट्रमन्त्रीद्धय डा नारायण खड्का तथा प्रदीप ज्ञवाली र कूटनीतिज्ञ इन्द्र अधिकारीले अन्तर्राष्ट्रिय राजनीति र कूटनीतिमा बीपीविषयमा छलफल हुँदैछ। नेपाली साहित्यका शिखर पुरुष बीपी कोइरालाको ११० औं जन्मोत्सवको अवसरमा कांग्रेस केन्द्रीय कार्यालय बीपी नगर सानेपा ललितपुरमा हिजोबाट सुरु भई भोली समापन हुने तीन दिने महोत्सवमा १५ शीर्षकमा विचार विमर्श हुन लागेको हो। महोत्सव अन्तर्गत डकुमेन्ट्री, कविता, गजल र सांगीतिक प्रस्तुतिहरू पनि रहेका छन्।"
"नेतामाथि खुकुरी प्रहार भएको छ, सरकारलाई चासो छैन : केपी ओली","काठमाडौं : नेकपा एमालेका अध्यक्ष केपी शर्मा ओलीले जनताको समस्या समाधान गरेर सुशासनको बाटोतर्फ लाग्ने काम गर्न सरकारलाई सुझाव दिएका छन्। सोमबार ललितपुरमा तेजाव आक्रमणविरुद्धको जागरण दिवसमा अवसरमा पार्टीले आयोजना गरेको कार्यक्रममा ओलीले अहिले सरकारले स्टन्डबाजीमात्रै गरेको भन्दै स्टन्डबाजी छाडेर जनताको समस्या समाधान गरेर सुशासनको बाटोतर्फ लाग्ने काम गर्न सरकारलाई सुझाव दिए। ओलीले सरकार नै तस्करीमा संलग्न भई कमिसनखोरीमा डुबेकाले जनताको समस्या नदेखेको बताए। उनले पहिले नै नाम लिएर आक्रमण गर्छु भन्दै हिँड्दा पनि सरकारले कुनै चासो नलिदा कांग्रेस नेतामाथि खुकुरी प्रहार भएको बताए। उनले समाजमा हिंसा त्रास फैलाउने कुरामा सहयोगी नभएकै कारण ताप्लेजुङमा प्रहरी अधिकृतलाई हत्या गर्ने, धम्की दिन, आंतककारी क्रियाकलाप भएको बताए। ओलीले तेजाव आक्रमणको कानुन लागू गर्न नदिने प्रयास गरे पनि आफ्नो नेतृत्वको सरकारले यसविरुद्ध कडा कानुन बनाएको दाबी गरे। उनले तेजाव आक्रमणविरुद्धको कानुनलाई कडारूपमा कार्यान्वयन नगरेसम्म यस्ता घटनामा कमि आउन नसक्ने बताए।"
प्रधानमन्त्री दाहाल र कांग्रेस सभापति देउवाबीच भेटवार्ता,"काठमाडौं : प्रधानमन्त्री पुष्पकमल दाहाल र नेपाली कांग्रेसका सभापति शेरबहादुर देउवाबीच भेटवार्ता भएको छ। प्रधानमन्त्री निवास बालुवाटारमा उनीहरूबीच छलफल भएको हो। भेटमा परराष्ट्रमन्त्री एनपी साउद पनि सहभागी थिए। उनीहरूबीच अमेरिका भ्रमण र चीन भ्रमणका एजेण्डाका विषयमा छलफल भएको थियो। प्रधानमन्त्री दाहालले आइतबार पूर्वप्रधानमन्त्री, दलका नेता र परराष्ट्र विज्ञसँग एजेण्डाका विषयमा छलफल गरेका थिए। प्रधानमन्त्री दाहाल आगामी भदौ ३० गते संयुक्त राष्ट्र संघको महासभामा भाग लिन न्युयोर्क जाँदैछन्। असोज ४ गते उनले महासभालाई सम्बोधन गर्ने कार्यक्रम छ। प्रधानमन्त्री दाहाल अमेरिकाबाट सिधै चीन भ्रमणमा जाने कार्यतालिका छ।"
"गृहका १० सहसचिवको सरुवा, अध्यागमनको डीजीमा तामाङ, ६ जिल्लाका सीडीओ फेरिए",काठमाडौं : गृह मन्त्रालयले अध्यागमन विभागको महानिर्देशकमा सहसचिव रुद्रसिंह तामाङको सरुवा गरेको छ। विभागका यसअघिका महानिर्देशक झलकराम अधिकारीको सरुवा मन्त्रालय भएको थियो। तामाङ राष्ट्रिय जोखिम न्युनीकरण तथा व्यवस्थापन प्राधिकरणमा कार्यरत थिए। उनको ठाउँमा गृह मन्त्रालयमा कार्यरत सहसचिव जयनारायण आचार्यलाई लगिएको छ। त्यस्तै त्रिभुवन अन्तर्राष्ट्रिय विमानस्थल अध्यागमन कार्यालयका प्रमुख अध्यागमन अधिकृत सहसचिव रामबन्धु सुवेदीको पनि सरुवा भएको छ। सुवेदीलाई दाङको सीडीओ बनाइएको छ। उता दैलेखका प्रमुख जिल्ला अधिकारी गोगनबहादुर हमाललाई सरुवा गरी त्रिभुवन अन्तर्राष्ट्रिय विमानस्थल अध्यागमन कार्यालयको प्रमुख अध्यागमन अधिकृतमा सरुवा गरिएको छ। रुपन्देहीका सीडीओ भरतमणि पाण्डेलाई गृहले मन्त्रालय वा अन्तर्गत ल्याएको छ भने गृह मन्त्रालयका सहसचिव गणेश अर्याललाई रुपन्देहीको सीडीओमा सरुवा गरिएको छ। त्यसैगरी मन्त्रालयमा सहसचिव शिवराम गेलाललाई महोत्तरीको सीडीओमा सरुवा गरिएको छ। महोत्तरीका सीडीओ दीपककुमार पहाडीलाई गृह मन्त्रालयमा ल्याइएको छ। त्यस्तै भक्तपुरका प्रमुख जिल्ला अधिकारी खगेन्द्रप्रसाद रिजाललाई गृह मन्त्रालयमा सरुवा गरी बागलुङका सीडीओ रोशनी कुमारी श्रेष्ठलाई भक्तपुरको सीडीओ बनाइएको छ।
कुलमानलाई प्रधानमन्त्री दाहालको निर्देशन  उद्योगमा तत्काल विद्युत् कटौती नगर्नू,"काठमाडौं : प्रधानमन्त्री पुष्पकमल दाहाल प्रचण्डले डेडिकेटेड फिडर र ट्रङ्क लाइनको महशुलका सम्बन्धमा देखिएको विवाद समाधान गर्न अध्ययन भइहेको बताएका छन्। यसबारे निक्र्यौल नभएसम्म उद्योगमा आपूर्ति भइरहेको विद्युत बन्द नगर्न नेपाल विद्युत प्राधिकरणलाई निर्देशन दिएका छन्। नेपाल उद्योग वाणिज्य महासंघका अध्यक्ष चन्द्रप्रसाद ढकालको नेतृत्वमा महासंघ पदाधिकारीसहित प्रधानमन्त्री निवास बालुवाटार पुगेको प्रतिनिधिमण्डलसँगको भेटपछि प्रधानमन्त्री दाहालले नेपाल विद्युत प्राधिकरणका प्रबन्ध निर्देशक कुलमान घिसिङलाई टेलिफोन सम्पर्क गरी उक्त निर्देशन दिएको राससले जनाएको छ। उनले यससम्बन्धी विषयमा महासंघ,विद्युत नियमन आयोग र प्राधिकरणलाई सँगै राखेर छिटै टुङ्गोमा पुर्याउने कुरामा आफूले पहल गर्ने समेत आश्वासन दिए । प्राधिकरणले उद्योगहरूलाई डेडिकेटेड फिडर र ट्रङ्कलाइनको बक्यौता महशुल १५ दिनभित्र चुक्ता गर्न भदौ १७ गते सूचना जारी गरेको थियो । उक्त सूचनामा बक्यौता महशुल चुक्ता नगर्ने उद्योगहरूको विद्युत आपूर्ति बन्द गर्ने जनाएको थियो । महासंघले अहिलेको आर्थिक सङ्कटको समयमा उद्योग व्यवसायहरू ४० प्रतिशतभन्दा कम क्षमतामा सञ्चालन भइरहेको हुँदा उद्योग व्यवसायलाई जोगाउन विशेष पहल गर्नुपर्ने सुझाव दिएको छ । यो समयमा हामीलाई सहयोग र समर्थन चाहिएको छ, महासङ्घ अध्यक्ष ढकालले भने, 'थप समस्या सिर्जना गरिदिनु भएन भन्ने हाम्रो माग हो ।' कोभिड महामारीपछि उद्योग व्यवसाय निरन्तर सङ्कटमा रहेको र यस अवस्थामा उद्योग व्यवसायको विद्युत् काट्दा व्यवसायी थप हतोत्साही हुने महासंघको भनाइ छ ।"
"ललिता निवास जग्गा हिनामिना : १७ जनासँग धरौटी, एकलाई सामान्य तारेख","काठमाडौं : बहुचर्चित ललिता निवास जग्गा हिनामिना प्रकरणमा पक्राउ परेका १८ जनालाई तारेखमा छाड्न जिल्ला अदालत काठमाडौंले आदेश दिएको छ। एक जनालाई सामान्य र १७ जनासँग धरौटी लिएर छोड्न अदालतले आइतबार आदेश दिएको थियो। अदालतको आदेशसँगै १६ जना धरौटीमा छुटेका छन्। अरुणकुमार श्रेष्ठले भने आइतबार धरौटी बुझाउन नसक्दा थुनामा गएका छन्। न्यायाधीश भोलानाथ ढकालको एकल इजलासले थुनामा रहेका १८ मध्ये केशव तुलाधरलाई साधारण तारेखमा छोड्न आदेश दिएको हो। काठमाडौं१६, नयाँबजार निवासी ५६ वर्षीय तुलाधरलाई जग्गा फिर्ता प्रयोजनका लागि प्रतिवादी बनाइएको थियो। उनले जग्गा फिर्ता गर्न तयार छुँ भनी अदालतमा बयान गरेकाले साधारण तारेखमा छाड्ने आदेश दिइएको छ। हिरासतमा लिइएका १८ जनालाई सरकारी छाप दस्तखत किर्ते गरेको कसुर लगाइएको थियो। प्रहरीको केन्द्रीय अनुसन्धान ब्युरो (सीआईबी)को अनुसन्धान प्रतिवेदनअनुसार सरकार वकिलको कार्यालय काठमाडौंले मुद्दा दायर गरेको थियो। साविक मुलुकी ऐन, २०२० किर्ते कागजको १ र २ नं ले परिभाषित कसुरमा मुद्दा दायर भएको थियो। किन मागियो धरौटीमा ? अदालतले सबैभन्दा धेरै भाटभटेनी सुपर मार्केटका सञ्चालक मीनबहादुर गुरुङसँग धरौटी माग गरेको छ। उनलाई २ करोड ४६ लाख रुपैयाँ धरौटीमा छोड्ने आदेश अदालतले गरेको छ। अरू आरोपितहरूसँग १ लाख १० हजारदेखि १५ लाख रुपैयाँसम्म धरौटी माग गरिएको छ। २०६० सालपश्चात् अधिकांश जग्गा गुरुङ र उनको परिवार समेतले सञ्चालन गरेको कम्पनीको नाममा रहेकाले तत्काल कसुरदार नभएको भन्ने नदेखिएको आदेशमा उल्लेख छ। पछि बुझ्दै जाँदा ठहरेबमोजिम हुने नै हुँदा हाललाई मुद्दा पुर्पक्षका लागि धरौटी २ करोड ४६ लाख रुपैयाँ नगदै वा सो बराबरको जेथा वा बैंक जमानी लिई तारेखमा राख्नु आदेशमा भनिएको छ। तत्कालीन प्रमुख मालपोत अधिकृत कलाधर देउजा र समरजंग कम्पनीका तत्कालीन सहायक लेखापाल विनोद पौडेलसँग जनही १५ लाख धरौटी माग गरिएको छ। तत्कालीन प्रमुख मालपोत अधिकृत देउजाले अधिग्रहण गरेको जग्गालाई जफत र रोक्का भएको जग्गा हो भनी झुटा तथा फरक बेहोराको किर्ते लिखत तयार गरेको, आफ्ना साढुभाइसमेतको नाममा बकसबाट सोही जग्गा प्राप्त गरेको भन्ने अभियोग माग दाबी थियो। उनले अदालतमा बयान दिँदा उक्त निर्णय आफूले गरेको स्वीकार गर्दै तर किर्ते गरेको होइन भन्ने जिकिर गरेका थिए। जसबाट उनी निर्दोष रहेछन् भन्ने मान्न नसकिएको अदालतको आदेशमा उल्लेख छ। देउजासमेत १ सय ७५ जना प्रतिवादी भएको सार्वजनिक जग्गा गैरकानुनी रूपमा व्यक्ति तथा संस्था विशेषको नाममा कायम गरी हिनामिना गरी भ्रष्टाचार गरेको मुद्दा हाल विशेष अदालतमा विचाराधीन छ। अख्तियारले दायर गरेको उक्त मुद्दामा समेत देउजा धरौटीमा रिहा भएका थिए। त्यस्तै समरजंग कम्पनीका तत्कालीन सहायक लेखापाल विनोद पौडेलसँग १५ लाख धरौटी माग भएको छ। जग्गाको रेकर्ड नदेखिएको भनी गलत बेहोरा उल्लेख गरी गैरजिम्मेवार पत्र पठाइ सरकारी जग्गा व्यक्ति विशेषको नाममा नामसारी र दाखिला खारेज दर्ता गर्ने कार्यमा संलग्न रहेको आदेशमा उल्लेख छ। सो कार्य गरेबापत पत्नी विद्या पौडेलको नाममा जग्गा हालै देखिको बकसपत्र लिखत पारी गरी लाभ लिएको पाइएको छ। पौडेलले कसुरमा इन्कारी गरे पनि अहिले नै निर्दोष हुन भन्न सकिने अवस्था नरहेको अदालको आदेशमा उल्लेख छ। यस्तै, तत्कालीन भूमिसुधार तथा व्यवस्था विभागका महानिर्देशक रुद्रकुमार श्रेष्ठसँग ७ लाख ५० हजार धरौटी माग गरिएको छ। उनले तत्कालीन श्री ५ को सरकारले अधिग्रहण गरेको बेहोरा लोप गरी साविकबमोजिम जग्गाधनी महलमा समरजंग कम्पनी लेखिएको भए तापनि जफत भएको जग्गा सम्बन्धित व्यक्तिलाई नै फिर्ता भएको हुँदा उक्त जग्गा विभिन्न जग्गाधनीलाई फिर्ता गर्ने गरी २०५९ र २०६० मा हाल साविक गर्न मालपोत कार्यालय डिल्लीबजारलाई सहमति र निर्देशन दिएको पाइएको छ। साथै समरजंग कम्पनीको नाममा दर्ता कायम रहेको सरकारी जग्गालाई गुठी कायम गर्ने मनसायले २०६० सालमा सचिवसमक्ष राय पेस गरी गलत मनसायले पेस भएको टिप्पणीलाई समर्थन गरी समरजंग कम्पनीको नाममा दर्ता कायम रहेको सरकारी जग्गालाई पशुपति टिकिन्छा गुठीको नाममा दर्ता कायम गर्न टिप्पणी पेस गर्ने समेतको भूमिका निर्वाह गरी कार्य गरेको अभियोग पेस भएको थियो। यसै आधारमा उनी पनि निर्दोष रहेछन् भन्ने अहिले नै मान्न नमिलेको अदालतको आदेशमा उल्लेख छ। सहरी विकास तथा भवन निर्माण विभागका तत्कालीन सिनियर डिभिजन इन्जिनियर बालकृष्ण श्रेष्ठसँग पनि ७ लाख ५० हजार धरौटी माग गरिएको छ। उनले सरकारी अभिलेखसँग भिडाइ जग्गा सरकारी होवा मोही कायम भएको हो भन्ने यकिन नगरी टिप्पणी पेस नगरेको आदेशमा जनाइएको छ। आफ्नो क्षेत्राधिकारभन्दा बाहिरको विषयमा अनुसूची थपी व्यक्ति विशेषको नाममा मोही कायम गराई समरजंग कम्पनीको नाममा रहेको जग्गालाई व्यक्ति विशेषको नाममा मोही कायम गर्ने गरी टिप्प्णी पेस गरेको अभियोग मागदाबी छ। उनलाई पनि अहिले नै निर्दोष मान्न नसकिने उल्लेख गर्दै धरौटी माग भएको हो। नापी कार्यालय डिल्लीबजारका तत्कालीन सर्भेक्षक घमनबहादुर कार्कीसँग ७ लाख ५० हजार धरौटी माग भएको छ। कार्कीले सरकारी स्वामित्वको जग्गा व्यक्तिको नाममा मोही कायम गरी गुठीको नाममा दर्ता गरी व्यक्तिलाई लाभ पुर्याउने तथा सरकारको हक मेटाइ हानी पुर्याउने नियतले समरजंग कम्पनीको सरकारी जग्गालाई टिकिन्छा गुठीको कायम गर्न, श्रेस्ताबाट लगत कट्टा गर्ने समेतको भूमिका निभाएको देखिँदा अहिले नै निर्दोष मान्न नसकिएको अदालतको आदेशमा उल्लेख छ। मालपोत कार्यालय डिल्लीबजारका तत्कालीन नायब सुब्बा योगराज पौेडेलसँग ७ लाख ५० हजार धरौटी माग गरिएको छ। उनले सरकारी सम्पत्तिको संरक्षण गर्नुपर्नेमा शैलजा राणासमेतको नाममा हाल साविक गरी जग्गाधनी प्रमाणपुर्जा दिने टिप्पणी गरेको पाइएको छ। उनको हस्ताक्षरसमेत भएको पाइएकाले निर्दोष हुन भन्न नसकिने आदेशमा उल्लेख छ। मालपोत कार्यालय डिल्लीबजारका तत्कालीन खरिदार नारायणराज मिश्रसँग पनि ७ लाख ५० हजार धरौटी माग भएको छ। मिश्रले समरजंग कम्पनीको नाम हटाई शैलजा राणासमेतलाई हाल साविक गरी जग्गाधनी पुर्जा दिएमा फरक पर्ने छैन भनी सर्जमिन मुचुल्का तयार गरी रोहवरमा बसेर हस्ताक्षर गरेको पाइएको छ। नापी कार्यालय काठमाडौंका तत्कालीन अमिन अरुणकुमार श्रेष्ठसँग ७ लाख ५० हजार धरौटी माग गरिएको छ। उनले कृत्रिम मोही खडा गरी झुट्टा तथा फरक बेहोरा फिल्डबुक तथा लगतसमेत तयार गरेको पाइएको छ। समरजंग कम्पनीका तत्कालीन कार्यालय प्रमुख लोकहरि घिमिरेसँग पनि ७ लाख ५० हजार धरौटी माग गरिएको छ। उनले पदीय हैसियतले सरकारी जग्गाको संरक्षणको निमित्त कुनै पहल वा उजुरबाजुर नगरेको पाइएको छ। सरकारी जग्गाको संरक्षण नगरेको तथा उक्त कार्यालयको रेखदेखमा रहेको बाहेकको जग्गा कुनकुन एकाइलाई के कति दिइएको र उक्त जग्गा कसरी प्राप्त भएको हो भन्ने अभिलेख नराखी जग्गा राणाहरूलाई फिर्ता दिन सहज हुने गरी गोलमटोल जवाफ दिएको अभियोग छ। घिमिरेको जवाफकै कारण सरकारी जग्गा व्यक्तिको नाममा गएको अभियोग रहेकाले अहिले नै निर्दोष मान्न नसकिने आदेशमा उल्लेख छ। मालपोत कार्यालय डिल्लीबजारका तत्कालीन खरिदार गोपाल कार्कीसँग जनही ७ लाख ५० हजार धरौटी माग गरिएको छ। कार्कीले मिसिलहरू गायब पारेको र ती मिसिलहरू फेला नपरेको अवस्थामा निर्दोष मान्न नमिल्ने अदालतको आदेशमा उल्लेख छ।"
भारतमा टिपर दुर्घटना हुँदा दुई नेपालीको मृत्यु,"रुकुम : भारतको हिमाञ्चल प्रदेशमा दुर्घटनामा परी दुई नेपालीको मृत्यु भएको छ। रोजगारीका लागि भारत गएका रुकुम पश्चिमको आठबीसकोट नगरपालिका११ बुढ्डेराका जयबहादुर बुढा र डिलबहादुर सुनारको मृत्यु भएको हो। तीन जना घाइते भएका छन्। घाइते हुनेमा आठबीसकोट११ की खली बुढा, कर्णसिंह सुनार र तिलक बुढा रहेको स्थानीयवासी दलजित विकले जानकारी दिए। घाइते हुनेमा अन्य जिल्लाका पनि रहेका छन्। कामबाट कोठा फर्किने क्रममा उनीहरू चढेको टिपर पल्टिएको बताइएको छ। उनीहरू टिपर चढेर काममा जाने र टिपरमै चढेर कोठा फर्किने गरेका थिए। उनीहरू गत वर्षको मङ्सिरमा रोजगारीका लागि भारतको हिमाञ्चल गएको बताइएको छ।"
ज्यान मार्ने मुद्दाका फरार प्रतिवादी चार वर्षपछि पक्राउ,"बागलुङ : अपहरण, शरीर बन्धक तथा ज्यान मार्ने उद्योगका एक फरार प्रतिवादी ४ वर्षपछि पक्राउ परेका छन् । जिल्ला प्रहरी कार्यालय बागलुङले मोतिहारी विहार प्रदेश घरभइ हाल बागलुङ जिल्लाको गलकोट नगरपालिका३ बस्ने ३४ वर्षीय राम बामबाबु कुमारलाई पक्राउ गरिएको जनाएको छ । कुमारलाई बागलुङ जिल्ला अदालतले अपहरण, शरीर बन्धक तथा ज्यान पार्ने उद्योग मुद्धामा २०७६ साल असार २५ गते २ महिना कैद र ३ हजार रुपैयाँ जरिवानाको फैसाला सुनाएको थियो । इलाका प्रहरी कार्यालय गलकोट बागलुङबाट खटिएको टोलीले कुमारलाई पक्राउ गरी लगत कट्टाको लागि सोमबार बागलुङ जिल्ला अदालतमा पठाइएको जिल्ला प्रहरी कार्यालय बागलुङका प्रहरी नायव उपरीक्षक मदन केसीले जानकारी दिए ।"
सोनमा गाँउपालिकाको सेवा ठप्प,"महोत्तरी : महोत्तरीको सोनमा गाँउपालिकाको कामकाज प्रभावित भएको छ। असुरक्षित महसुस गर्दै कार्यपालिकामा कर्मचारीहरु बस्न नमानेपछि सेवाग्राहीहरुको कामकाज प्रभावित भएको हो। शिक्षा शाखाका सहसंयोजक धर्मेन्द्रकुमार यादवले दिएको जानकारीअनुसार स्थानीयहरूको धम्कीकै कारण कर्मचारीहरु असुरक्षित महसुस गर्दैछन्। उनले भने, पछिल्लो समयमा आएर कार्यालयको सम्पूर्ण कामकाज प्रभावित बनेको छ। कामका लागि पालिका पुगेका सेवाग्राहीलाई रितै हात फर्किनुपर्ने बाध्यता छ। यस सम्बन्धमा वडा नं १ का वडाअध्यक्ष अशोककुमार यादवले पालिकाका जिम्मेवारपक्षले कर्मचारी बस्ने माहौल बनाउनुपर्नेमा जोड दिएका छन्। उनले भने, पालिकाको कामकाज प्रभावित भएको समयमा पालिकाका अध्यक्ष र कार्यालय प्रमुखलाई जिम्मेवारीवोध हुने किसिमको भूमिका निर्वाह गर्नुपर्नेमा त्यस्तो हुन सकेको छैन। जसको कारण एक सातादेखि पालिकाको हरेककामकाज प्रभावित बनेको छ। पालिका अध्यक्ष विश्वेश्वर प्रसाद यादव र प्रशासकीय अधिकृत पालिका छाडेर जनकपुरमा बस्दै आएका छन्। पालिकाका पूर्वअध्यक्ष सहित १० जना उपर मुदा दायर सोनमा गाँउपालिकाको कार्यालयमा अमार्यादित गतिविधि गरेको आरोपमा महोत्तरी प्रहरीले स्थानीय १० जनाविरुद्ध मुद्दा दर्ता गरेको छ। प्रहरीले पूर्व पालिका अध्यक्ष राजकुमार यादव, वहालवाला वडा नं १ का वडाध्यक्ष अशोक यादवसमेत दश जना विरुद्ध मुद्दा चलाएको हो। उनीहरूमाथि सार्वजानिक सम्पतिमा आगजनी, अराजक गतिविधी आरोपमा मुद्दा दायर भएको जिल्ला प्रहरी कार्यालय महोत्तरीले जनाएको छ। मुद्दा दर्ता गरिएका मध्ये सोनमा गाँउपालिका १ का रामप्रसाद पासवान, उपेन्द्रकुमार साह, राकेश राम, नैजामुद्दीन अन्सारी, महेशकुमार, राम केबल राय र वडा नं २ का ललिन्द्र यादवसमेत ७ जनालाई प्रहरीले घटना स्थलबाटै नियन्त्रणमा लिईसकेको जिल्ला प्रहरी कार्यालय महोत्तरीले जनाएको छ। यता पूर्व गापा अध्यक्ष राजकुमार यादव, वडाध्यक्ष अशोक यादव र वडा नं १ का शैलेन्द्र यादवविरुद्ध पक्राउ पुर्जी जारी गरी खोजतलास भइरहेको महोत्तरी प्रहरी प्रवक्ता डिएसपी दिलिपकुमार गिरीले जानकारी दिएका छन्। यस्तो थियो घटना गत मंगलबार सोनमा गाँउपालिका २ स्थित सरस्वती माविका विद्यार्थीहरुले शैक्षिक सुधारको माग गर्दै पालिकामा ज्ञापनपत्र बुझाउने क्रममा दुईतर्फी झडप भएको थियो। जसमा परि ६ प्रहरीसहित केही विद्यार्थीहरु घाईते भएका थिए। प्रहरी स्रोतका अनुसार वाहिरका मान्छेहरुले विद्यार्थीलाई उस्काएपछि दोहोरो झडप भएको थियो। अवस्थालाई साम्य बनाउनका लागि प्रहरीले घटनास्थलमा १८ सेल अश्र्ग्याँस प्रहार गरेको थियो। विवादित गतिविधि साम्य पार्नुपर्ने काम जनप्रतिनिधिकै पालिकामा भएको विवादित गतिविधिलाई टुंग्याएर साम्य पार्नुपर्ने कार्य जनप्रतिनिधिकै स्वयम रहेको जिल्ला समन्वयन समिति महोत्तरीका प्रमुख सुमनलाल कर्णले बताए। पालिकाको विवादित घटना मिलाएर जनताको कामकाज सहज वनाउने वातावरणको निर्माण जनप्रतिनिधीलाई गरिनुपर्ने आवश्यक रहेको प्रमुख कर्णले प्रतिक्रिया दिएका छन्। कर्मचारीलाई जनताको काम गर्नैपर्छ : सहायक प्रमुख जिल्ला अधिकारी न्यौपाने जनताको कामकाज प्रभावित नहुने किसिमले कर्मचारीलाई विनाशर्त कामकाज गर्नुपर्नेमा महोत्तरीका सहायक प्रमुख जिल्ला अधिकारी उपेन्द्रप्रसाद न्यौपानेले बताएका छन्। पालिकामा सहज रुपमा काम गर्ने वातावरण जनप्रतिनिधीलाई सिर्जना गरिनुपर्नेमा सहायक प्रमुख जिल्ला अधिकारी न्यौपानेले प्रतिक्रिया दिएका छन्। उनले भने, यस सम्बन्धमा अझ पुर्णरुपमा जानकारी आएको छैन। म बुझ्ने प्रयास गर्दैछु। विस्तृतमा बुझि कर्मचारीलाई काम गर्ने वातावरणको सिर्जना गरिनेछु।"
चिनियाँ राजदूतलाई फिर्ता गर्न माग गर्दै विरोध प्रदर्शन,"काठमाडौं : राष्ट्रिय एकता अभियानले नेपालका लागि चिनियाँ राजदूत छन् सोङविरूद्ध नाराबाजी गर्दै काठमाडौमा र्याली निकालेको छ। प्रदर्शनकारीले चिनियाँ राजदूतलाई फिर्ता गर, चिनियाँ बिस्तारवाद मुर्दावाद, आन्तरिक मामिलामा हस्तक्षेप बन्द गर, ऋणजाल चाहिँदैन, देश डुबाउन पाइँदैनजस्ता नारा लगाएका थिए। अभियानका केन्द्रीय संयोजक विनय यादवको नेतृत्वमा निकालिएको र्याली बबरमहलबाट नयाँ बानेश्वर पुगेर कोणसभामा परिणत भएको थियो। संविधानसभा सदस्य एवं अभियानका वरिष्ठ नेता वीपी यादवले चीनले तिब्बत र ताइवानजस्तै नेपाललाई उपनिवेश बनाउन खोजेको आरोप लगाए। उनले नेपालचीन सम्बन्ध बढाउनुभन्दा पनि नेपाललाई कसरी ऋणको जालमा फसाउने भन्ने विषयमा चिनियाँ राजदूत बढी सक्रिय रहेको आरोप लगाए। चिनियाँ राजदूत सोङले नेपाललाई भारतसँगको आर्थिक सम्बन्ध घटाएर चीनसँग थप घनिष्ठ हुन सुझाव दिनु अशोभनीय रहेको बताए। नेता यादवले चिनियाँ राजदूतको भनाइले नेपालको आन्तरिक मामिलामा चीनले हस्तक्षेप गर्दै देशको राष्ट्रिय स्वाधीनतालाई खतरामा पारेको थपे। उनले यस विषयमा नेपाल सरकारले कडा कदम चाल्दै चिनियाँ राजदूतलाई फिर्ता पठाउन माग समेत गरे। अभियानका महासचिव डा प्रभात कुशवाहाले र्यालीको उद्देश्य चिनियाँ राजदूतको विवादास्पद अभिव्यक्तिको विरोध गर्दै नेपाल सरकारलाई चीनसँगको सम्बन्ध पुनरावलोकन गर्न आग्रह गर्नु रहेको बताए। उनले नेपालले चीनको आर्थिक र राजनीतिक प्रभावबाट जोगिन र भारतसँगको परम्परागत सम्बन्धलाई बलियो बनाउनुपर्ने बताए। र्यालीमा सहभागी अन्यले पनि चिनियाँ राजदूतको भनाइको निन्दा गर्दै उनलाई फिर्ता पठाउन नेपाल सरकारसँग माग गरेका थिए। उनीहरूले चीनले नेपाललाई उपनिवेश बनाउने र देशको स्वाधीनतालाई खतरामा पार्न खोजेको बताए। र्यालीमा अभियानको महिला संयोजक रीता साह, मधेस सम्पर्क समिति काठमाडौका संयोजक बिनोद सिंह, सल्लाहकार जयनारायण यादव, अभियानका युवा नेता धीरज गिरी, राष्ट्रिय विद्यार्थी परिषद्का महादचिव पप्पु यादव, अभियानीहरू सुजन यादव, गणेशकुमार सिंह, चन्द्रमोहन सिंहलगायत सहभागी भए। चिनियाँ राजदूत चेन सोङले नेपालले भारतसँगको आर्थिक सम्बन्धलाई घटाएर चीनसँग थप घनिष्ट सम्बन्ध राख्न आवश्यक रहेको बताएका थिए। उनले नेपालले भारतसँगको व्यापार घाटा भोग्दै आएको र यसको उत्पादन क्षेत्र संकुचित हुँदै गएको बताए। उनले चीनबाट नेपालले आर्थिक विकासको पाठ सिक्नुपर्ने बताए। सोङको अभिव्यक्तिको चौतर्फी आलोचना भइरहेको छ। धेरैले उनलाई नेपालको आन्तरिक मामिलामा हस्तक्षेप गरेको र देशको स्वाधीनतालाई खतरामा पारेको आरोप लगाएका छन्।"
स्कुल बस दुर्घटना हुँदा १५ विद्यार्थी घाइते,टीकापुर : टीकापुर नगरपालिका वडा नं १ स्थित त्रिपथ विद्या निकेतनको स्कुल बस दुर्घटना हुँदा १५ जना घाइते भएका छन्। विद्यार्थी पुर्याउन गएको स्कुल बस जानकी गाउँपालिका वडा नं ९ कुन्तीस्थित रानी कुलाको नहरमा खसेको थियो। घटनाका प्रत्यक्षदर्शीका अनुसार ना५ख ४५६४ नम्बरको उक्त बस नहरमा खस्दा १५ जना विद्यार्थी घाइते भएका छन्। घाइतेलाई टीकापुरतर्फ ल्याइएको घटनास्थलबाट प्रत्यक्षदर्शी विष्णु भाटले जानकारी दिए। स्कुल बस नहरमा खसेको बताउँदै इलाका प्रहरी कार्यालय टीकापुरले प्रहरी घटनास्थलतर्फ गइरहेको जनाएको छ। विद्यालयका सञ्चालक मनिष बलायरले पानी परेर सडक चिप्लो भएका कारण बस नहरमा खसेको बताए।
२६ लाख भेटिएपछि अर्का अधिकृत पौडेल फरार,"नेपालगन्ज : दाङको आन्तरिक राजश्व कार्यालय तुलसीपुरमा कार्यरत शाखा अधिकृत खगेन्द्र सापकोटा २६ लाख रुपैयाँसहित नेपालगन्ज विमानस्थलबाट पक्राउ परेका छन्। सापकोटासँगै रहेका सोही कार्यालयका अर्का अधिकृत दीपक पौडेल भने पैसा फेला परेपछि भागेका छन्। जिल्ला प्रहरी कार्यालय बाँकेका प्रवक्ता डीएसपी नारायण डाँगीका अनुसार सोमबार बिहान ७ बजे श्री एयरलाइन्सको जहाजमार्फत काठमाडौं जान लागेका सापकोटा र पौडेलको राँझा विमानस्थलमा स्क्यानिङ मेसिनबाट झोला चेकजाँच गर्ने क्रममा स्रोत नखुलेको रुपैयाँ फेला परेको थियो। झोलामा कपडा पनि छ। कसको हो भन्नसक्ने अवस्था छैन। सँगै आएका थिए। पौडेल फरार छन्, प्रवक्ता डाँगीले भने, आफू पक्राउ परे लगत्तै सापकोटाले तपाई कहाँ हो भनेर पौडेललाई फोन गरेका थिए। म आइहाल्छु भनेका पौडेल फरार छन् । सरकारी कर्मचारी कति दिन फरार होलान् र? पक्राउ परेका सापकोटालाई सोमबार नै अख्तियार दुरुपयोग अनुसन्धान आयोग मुख्य कार्यालय काठमाडौं पठाउने तयारी गरे पनि नेपालगन्जमा दिनभर पानी परेर हवाइ सेवा प्रभावित भएकाले जिल्ला प्रहरी कार्यालय बाँकेको हिरासतमा राखिएको प्रवक्ता डाँगीले जानकारी दिए। स्रोत नखुलेको रकमबारे अब अख्तियारले नै छानबिन गर्ने प्रहरीले जनाएको छ।"
५० ग्राम ब्राउन सुगरसहित २५ वर्षे किशोर पक्राउ,नेपालगन्ज : भारतबाट जुत्तामा लुकाएर ल्याउँदै गरेको ५० ग्राम ब्राउन सुगरसहित दाङका एक किशोर पक्राउ परेका छन्। इलाका प्रहरी कार्यालय जमुनाहा र लागू औषध नियन्त्रण व्युरो नेपालगन्जको टोलीले सोमबार नेपालगन्ज१५ जमुनाहा चेकपोस्ट्मा चेकजाँच गर्दा दाङको घोराही उपमहानगरपालिका११ का २५ वर्षीय संजय नेपालीलाई बायाँ जुत्तामा सेतो प्लाष्टिकभित्र लुकाएको अवस्थामा ब्राउन सुगरसहित पक्राउ गरिएको जिल्ला प्रहरी कार्यालय बाँकेका प्रवक्ता डीएसपी नारायण डाँगीले जानकारी दिए। नेपालीविरुद्ध थप अनुसन्धान भइरहेको प्रहरीले जनाएको छ।
निकुञ्जको राजमार्ग क्षेत्रमा टाइम कार्ड लागू गर्न सुझाव,"नेपालगन्ज : पूर्वपश्चिम राजमार्गको बाँके राष्ट्रिय निकुञ्ज क्षेत्रमा दुर्घटना घटाउन टाइम कार्ड लागू गर्न सरोकारवालाहरुले चासो दिएका छन्। इलाका प्रहरी कार्यालय कोहलपुर र जिल्ला ट्राफिक प्रहरी कार्यालय बाँकेले सोमबार कोहलपुरमा आयोजना गरेको सवारी दुर्घटना न्यूनीकरणका लागि सरोकारवालाबीचको अन्तरक्रिया कार्यक्रममा यातायात व्यवसायी, सुरक्षा निकाय, वन संरक्षणकर्मीलगायतले दुर्घटना न्यूनीकरणका लागि निकुञ्ज क्षेत्रमा टाइम कार्ड लागू गर्न एकमत भए पनि टाइम कार्ड लागू गर्ने मिति र स्थानबारे थप छलफल गरेर निर्णय गर्नुपर्नेमा जोड दिएका छन्। आइतबारको अन्नपूर्ण पोस्ट्को प्रथम पृष्ठमा निकुञ्जमा टाइम कार्ड नहुँदा बढिरहेछन् दुर्घटना शीर्षकको समाचार प्रकाशित भएपछि बाँके निकुञ्जले टाइम कार्ड लगाउने क्षेत्रको सम्भाव्यता अध्ययन र सवारीको गति ४० किमी प्रतिघण्टा हुँदा लाग्ने समयबारे अभ्यास गरेको थियो। बाँके निकुञ्जका प्रमुख संरक्षण अधिकृत (वार्डेन) श्यामकुमार शाहले निकुञ्जको दुई स्थानमा टाइम कार्ड लगाउन सकिने बताए। उनले भने, हामीले हाम्रो गाडीमा ४० किमी प्रतिघण्टाका दरले परीक्षण गर्दा ओभरीखैरीसम्म २५ देखि ३० मिनेट र ढकेरीचङ्गइ नालासम्म १५ देखि २० मिनेटको टाइम कार्ड लागू गर्न सकिन्छ। वार्डेन शाह सरोकारवालाबीच सहमति भए अबको एक साताभित्रै टाइम कार्ड लागू गर्न सकिने बताउँछन्। बाँके निकुञ्ज क्षेत्रमा दुर्घटनामा बर्सेनि औसत १५ जनाको ज्यान जान्छ। यो वर्षमात्र ८६ वटा वन्यजन्तुको गाडीको ठक्करबाट ज्यान गएको निकुञ्जले जनाएको छ। देशभरिका राजमार्ग भएका निकुञ्जमध्ये सबैभन्दा बढी दुर्घटना बाँकेमा भएको बताउँदै उनले मानवीय र वन्यजन्तुको क्षति जोगाउन निकुञ्ज कानुनअनुसार टाइम कार्ड लगाउन कुनै बाधा नभएको बताए। कार्यक्रममा जिल्ला ट्राफिक प्रहरी कार्यालय बाँकेका प्रमुख गोपीकृष्ण सुवेदी, कोहलपुर नगरपालिकाका नगर प्रहरी प्रमुख वीरबहादुर थापा र इलाका प्रहरी कार्यालय चिसापानीका प्रमुख नेत्रप्रसाद भट्टले दुर्घटना न्यूनिकरणका लागि निकुञ्ज क्षेत्रमा टाइम कार्ड लागू गर्दा प्रभावकारी हुने दाबी गरेका थिए। कार्यक्रममा यातायात व्यवसायीहरूले भने सबै व्यवसायीबीच छलफल गरेर मात्र टाइम कार्ड लगाउनुपर्ने सुझाव दिएका थिए। त्यस्तै यातायात व्यवसायी मनप्रसाद आचार्यले तर्क गरे, काँकरभिट्टादेखि काठमाडौंबाट आउने लामो रुटका गाडीका चालकलाई टाइम कार्ड लागू गर्दा स्पिड घटाउँदा अल्छी बनाउँछ। अर्को दुर्घटनाको खतरा हुन्छ। टाइम कार्डका विषयमा सरोकारवालाबीच थप छलफल जरुरी छ। बाँके निकुञ्ज क्षेत्रमा हुने दुर्घटना न्यूनीकरण गर्न सरोकारवालाले निकुञ्ज क्षेत्रमा तत्कालदेखि अधिकतम् गति ४० किमी प्रतिघण्टा गर्ने र टाइम कार्डका विषयमा फेरि छलफल गर्ने लगायतका चार बुँदे निर्णय गरेको इलाका प्रहरी कार्यालय कोहलपुरका प्रमुख डीएसपी सुन्दर तिवारीले जानकारी दिए। बाँके राष्ट्रिय निकुञ्ज क्षेत्रको राजमार्ग खण्डमा निर्धारित अधिकतम् गति ४० किमी प्रतिघण्टा कायम गरिएकाले सो सबै सवारी चालकले अनिवार्य रूपमा पालना गर्ने र सो सडक खण्डमा टाइम कार्ड लगाउनको लागि थप छलफल गर्ने निर्णयमा भनिएको छ। निकुञ्जमा हुने सवारी दुर्घटना रोक्न सवारी साधन बिग्रिएर सडकमा राख्नुपर्ने अवस्थामा अनिवार्यरूपमा सवारी साधनको ५० मिटर अगाडि र ५० मिटर पछाडि रिफ्लेक्टर ट्याङगल राख्ने, निकुञ्जभित्र बिग्रेको सवारी साधन मर्मतको लागि एक घण्टाभन्दा बढी लामो समय लाग्ने भएमा सम्बन्धित सवारी धनी र व्यवसायी पक्षले खर्च व्यहोर्ने गरी सुरक्षा निकायले सवारीलाई निकुञ्जभन्दा बाहिर ल्याएर राख्ने र बाँके राष्ट्रिय निकुञ्ज क्षेत्रमा फोहोर नगर्ने निर्णयलाई कडाइका साथ कार्यान्वयन गर्ने निर्णय सरोकारवालाले गरेका छन्।"
बोलेरो गाडी र मोटरसाइकल ठोक्किँदा एक शिक्षकको मृत्यु,झापा : झापाको कनकाईमा बोलेरो गाडी र मोटरसाइकललाई एकआपसमा ठोक्किँदा एक शिक्षकको मृत्यु भएको छ। मृत्यु हुनेमा कनकाई नगरपालिका३ सुरुङ्गा निवासी शिक्षक देवराज सुवेदी (डीआर) रहेको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। मृतक सुवेदी सुवेदी प्यारापन एकाडेमीका प्रिन्सिपल तथा लायन्स क्लब अफ सुरुङ्गाका पूर्वअध्यक्ष हुन्। पूर्वपश्चिम राजमार्गमा अन्तरगत कनकाई नगरपालिका८ स्थित शीतल चोकमा सोमबार साँझ साढे ७ बजेको समयमा पश्चिमबाट पूर्वतर्फ आउँदै गरेको ग१च ३२४८ नम्बरको बोलेरो गाडी र विपरीत दिशातर्फ जाँदै गरेको प्र १०१०१३ प १४१७ नम्बरको मोटरसाइकल एकापसमा ठोक्किँदा दुर्घटना भएको थियो। दुर्घटनामा परी गम्भीर घाइते भएका मोटरसाइकल चालक सुवेदीलाई बीएण्डसी अस्पताल बिर्तामोड पुर्याउन साथ चिकित्सकले मृत घोषणा गरेका थिए। दुवै सवारीसाधन र बोलेरो चालक पाँचथर हिलिहाङ गाउँपालिका ७ बस्ने ३७ वर्षीय होमप्रसाद सेन्चुरीलाई इलाका प्रहरी कार्यालय अनारमनिले नियन्त्रणमा लिएको डीएसपी रिजालले जानकारी दिए।
८० वर्षमा पूरा भयो रारा हेर्ने धोको,"मुगु : राउटे समुदायका दारे मष्टा धानी ८० वर्षका भए। आफ्नो जीवनकालमा धेरै उकाली ओराली धाए। नेपालका कतिपय ठाउँ घुमे कतिपय ठाउँ चाहेर पनि पुग्न सकेनन्। चाहेर पनि पुग्न नसकेका धेरै ठाउँ छन्। ती मध्येको एक हो रारा ताल। रारा ताल हेर्ने तीव्र इच्छा भएपनि त्यहाँ जान जुरेको थिएन उनलाई। यसपाली भने उनको रारा हेर्ने धोको पूरा भएको छ। आफ्ना दुईजना सहयोगीको साथमा दैलेखको दुल्लुबाट सदरमुकाम गमगढी पुगेका ८० वर्षीय राउटे समुदायका दारे मष्टा धामी चार घण्टा हिँडेर रारा पुगेका छन्। सहयोगी प्रकाश शाही र सेरबहादुर शाहीका साथ गमगढी आइपुगेका ८० वर्षीय धामी मानवीर शाही सदरमुकामबाट चार घण्टा हिँडेर रारा पुगेका हुन्। 'आफ्नो समुदयसँग धेरै स्थानमा पुगियो तर रारा आउन सकिएको थिएन । रारा आउने धेरै पटक आँट गरेको थिएँ । आउन सकिएन। यो पटक रारा पुग्नकै लागि भाइ प्रकाश शाही र ज्वाइँ शेरबहादुर शाहीका साथ आएँ ,' मानवीरले भने। राराबाट दैलेखको दुल्लु जाने तयारी भएको मानवीरका भाइ प्रकाशले बताए ।"
बाघको आक्रमणबाट टीकापुरमा एक महिला घाइते,"टीकापुर : कैलालीको टीकापुर नगरपालिका वडा नं २ स्थित एक सामुदायिक वनमा गइरहेकी एक महिलाको बाघको आक्रमणबाट घाइते भएकी छन्। बाघको आक्रमणबाट वडा नम्बर २ विजयनगर खडक टोलकी ३५ वर्षीय फूलकुमारी चौधरी घाइते भएकी हुन्। सोमबार बिहान जानकी गाउँपालिका वडा नं ६ स्थित कैलाशेश्वर सामुदायिक वनमा घाँस काट्न जाँदै गर्दा उनी बाघको आक्रमणमा परेकी थिइन्। आक्रमणबाट उनको पेट र पिठ्यूमा चोट लागेको छ। इलाका प्रहरी कार्यालय टीकापुरले दिएको जानकारी अनुसार घाइते चौधरीको टीकापुर अस्पतालमा सामान्य उपचार थप उपचारका लागि नेपालगञ्ज रेफर गरिएको छ। वडा नम्बर २ को अधिकांश स्थानमा जंगल क्षेत्र पर्ने भएकाले घाँस दाउँरा काट्न जाँदा सजग भएर जान वडाध्यक्ष दीपक चौधरीले आग्रह गरेका छन्। यसअघि समेत सो क्षेत्रमा बाघको आक्रमणबाट केही व्यक्ति घाइते भएका थिए। राष्ट्रिय गौरवको रानी, जमरा, कुलरिया कुलाको रानी कुलाको मुख्य इन्टेक क्षेत्रमा विगत चार महिना यता डमरुसहितको बाघहरू देखा पर्दै आएका छन्। कैलाशेश्वर सामुदायिक वनका कोषाध्यक्ष रविन्द्र शाहका अनुसार कर्णाली नदी किनारको सो क्षेत्र बाघको आश्रय स्थलका रुपमा रहँदै आएको छ। हरेक वर्षायाममा सो क्षेत्रमा बाघहरू देखा पर्दै आएका छन्, कोषाध्यक्ष शाहले भने, पछिल्लो चार महिनामा डमरुसहितका ३४ बाघहरू देखा परिरहकाले सबैले सचेत रहनुपर्छ। कर्णाली नदी पारी रहेको बर्दिया राष्ट्रिय निकुञ्जबाट समेत बाघहरु डमरु हुर्काउन सो क्षेत्रमा आउने गरेको स्थानीयहरू बताउँछन्।"
मरेका सात गाईसहित दुईजना तस्कर पक्राउ,"नवलपरासी: पाल्पाबाट अवैध रुपमा नवलपरासी (बर्दघाट सुस्तापूर्व)को दुम्कीबासतर्फ ल्याउँदै गरेका सात गाई मरेका छन् । तस्करले अवैध रुपमा पाल्पाबाट पिकअप भ्यानमा कोचाकोच गरेर दुम्कीबासतर्फ ल्याउँदै गरेका गाई बाटोमै मरेको जिल्ला प्रहरी कार्यालय नवलपरासी (बर्दघाट सुस्तापूर्व) का प्रहरी उपरीक्षक नरहरि रेग्मीले बताए। बा प्र ०१०३००१ च १३८६ नं को पिकअप जिपमा नौ गाई ल्याउँदै गरेको अवस्थामा दुईजनालाई इलाका प्रहरी कार्यालय दुम्किबासले नियन्त्रणमा लिएको उनले बताए। 'पिकअपमा नौ गाई खाँदाखाँद गरेर ल्याउने क्रममा नौ वटामध्ये सात गाई मरेका र दुई गम्भीर अवस्थामा रहेको पाएका छौं,'उनले भने, 'पिकअप भ्यानमा पाल्पाको निस्दीतिरबाट कच्ची बाटोहुँदै पूर्वपश्चिम राजमार्गतर्फ ल्याउँदै गर्दा मरेको भेटिएका हुन् । पिकअप भ्यान र घटनामा संलग्न दुई जनालाई प्रहरीले नियन्त्रणमा लिएको राससले जनाएको छ। पक्राउ पर्नेमा पिकअप चालक रौतहटको गजुरा७ निवासी २८ वर्षीय गोजेन्द्र चौधरी र नवलपरासी (बर्दघाट सुस्तापूर्व) को मध्यविन्दु नगरपालिका८ निवासी ४० वर्षीय धुव्र कार्की रहेका छन् । प्रहरी उपरीक्षक रेग्मीका अनुसार उनीहरूले स्थानीय जातको गाई ल्याएको र प्रारम्भिक अनुसन्धानका क्रममा उनीहरू गाई तस्कर भएको खुलेको छ । घटनाको बारेमा थप अनुसन्धान भइरहेको रेग्मीले बताए । गाई, पिकअप भ्यान र पक्राउ परेका दुईजना इलाका प्रहरी कार्यालय दुम्किबासको नियन्त्रणमा छन्।"
अर्घाखाँचीमा ६५ करोड बढी बजेट फ्रीज,सन्धिखर्क : जिल्लामा संघीय तथा प्रदेश सरकारबाट प्राप्त भएको पुँजीगत र चालुतर्फको बजेटमध्ये ६५ करोड भन्दा बढी बजेट फ्रीज भएको छ । आर्थिक वर्ष २०७९०८० मा अर्घाखाँचीमा संघीय तथा प्रदेश सरकारको पुँजीगत र चालुतर्फको विनियोजित बजेटमध्ये ६५ करोड ९९ लाख ९३ हजार ८ सय ६१ रुपैयाँ फ्रिज भएको कोष तथा लेखा नियन्त्रण कार्यालय अर्घाखाँचीका कोष नियन्त्रक राजु पाण्डेले बताए । कोष तथा लेखा नियन्त्रण कार्यालय अर्घाखाँचीका अनुसार आर्थिक वर्ष २०७९०८० मा प्रदेश सरकारको पुँजीगत तर्फको १ अर्ब ३३ करोड ६५ लाख ८९ हजार विनियोजित बजेटमध्ये २० करोड ५६ लाख ६२ हजार ९४ रुपैयाँ बजेट फ्रिज भएको हो । चालु तर्फ ६५ करोड ५३ लाख २१ हजार १ सय ९३ विनियोजित बजेट मध्ये १३ करोड २ लाख ७६ हजार २ सय २२ रुपैयाँ बजेट फ्रिज भएको छ । यस्तै संघीय सरकारको चालु तर्फको ५ अर्ब ३९ करोड २१ लाख ६५ हजार ७ सय ४२ विनियोजित बजेटमध्ये १८ करोड ५३ लाख ७५ हजार ९ सय ३२ रुपैयाँ बजेट फ्रिज भएको छ भने संघीय सरकारको पुँजीगत तर्फ १ अर्ब ५१ करोड ९५ लाख ७२ हजार ६ सय विनियोजित बजेटमा १३ करोड ८६ लाख ७९ हजार ६ सय १६ रुपैयाँ बजेट फ्रिज भएको कोष नियन्त्रक पाण्डेको भनाइ छ । अर्घाखाँचीमा आर्थिक वर्ष २०७९०८० मा लुम्बिनी प्रदेश सरकारको चालु तथा पुँजीगत १ अर्ब ९९ सय करोड १९ लाख १० हजार १ सय ९३ र संघीय सरकारको पुँजीगत र चालुतर्फ ६ अर्ब ९१ करोड १७ लाख ३८ हजार ३ सय ४२ गरी ८ अर्ब ९० करोड ३६ लाख ४८ हजार ५ सय ३५ रूपैयाँ बजेट विनियोजन भएको थियो ।
"कर समायोजन गर्न राजापुर नगरपालिका तयार, आन्दोलनका सबै कार्यक्रम फिर्ता","गुलरिया : बर्दियाको राजापुर नगर कार्यपालिकाको कार्यालयमा स्थानीयले लगाएको ताला सर्वपक्षीय सहमतिमा खोल्दै आन्दोलनका सम्पूर्ण कार्यक्रम फिर्ता लिएको छ। नगरले चर्को कर थोपरेको भन्दै स्थानीय तालाबन्दीसँगै राजापुर बजार बन्द गरी आन्दोलनमा उत्रिएका थिए । राजापुर नगरपालिकामा सर्वदलीय,सर्वपक्षीय छलफलले आर्थिक वर्ष ०८०८१ मा भूमिकर र सम्पत्तीकर बुझाइसकेकालाई फिर्ताका लागि कानुनी प्रक्रिया पूरा गर्न नगरसभाको बैठकमा लैजाने निर्णय गरेको राजापुर नगरपालिकाका नगरप्रमुख दिपेश थारुले बताए । नगरपालिकाअन्तरगत सडक छेउमा रहेका जग्गाको भूमिकरको हकमा जम्मा जग्गाको २० प्रतिशत जग्गालाई गैर कृषियोग्य र ८० प्रतिशत जग्गालाई खेतीयोग्य जग्गा मानी राजापुर नगरपालिकाको जग्गा मूल्यांकन बमोजिमको आधारमा भूमिकर निर्धारण गर्नेबारे छलफल भएको हो। पालिकाभित्र जग्गा वर्गीकरण विशिष्टिकृत तरिकाले यथाशिघ्र विज्ञ टोली बोलाए जग्गाको मूल्यांकन वैज्ञानिक तवरले गरी पारित गर्नका लागि जिल्ला प्रशासन कार्यालय बर्दियामा सिफारिश गर्ने छलफलका क्रममा निर्णय भएको हो। राजापुर नगरपालिका भित्र बस्ने नागरिकको सम्पत्तिको जम्मा मूल्यांकन दश लाख रुपैयाँसम्म भए सोको सम्पत्ति कर र भूमिकर ३ सय रुपैयाँमा नबढाउने नियम पारित गर्न नगर सभामा पेश गर्ने महत्वपूर्ण निर्णय भएको छ । उनले थपे,' नगरपालिकामा लगाइएको ताला खुलेको छ । बैठकका सम्पूर्ण निर्णयहरू नगरसभामा पेश गर्छौं । नगरसभाले जस्तो निर्णय गर्छ त्यसैलाई कार्यान्वयनमा लैजान्छौं । पालिकामा सहमति भएर राम्रो भयो।' विभिन्न चरणमा राजापुरका वडा कार्यालय,पालिका घेराउ गर्दै शान्तिपूर्ण विरोधका कार्यक्रम गरेपनि नगरपालिकाले सुनुवाइ नगरेपछि थप आन्दोलन घोषणा गर्न बाध्य भएको नेपाली कांग्रेस राजापुर नगरसभापति महेश चौधरीले बताए । सर्वपक्षीय छलफलबाट नगरले माग पूरा गर्ने प्रतिबद्धता गरेपछि आन्दोलन फिर्ता लिइएको उनको भनाइ छ।"
झाडीमा भेटिएको नवजात शिशुको अभिभावकत्व ग्रहणका लागि नगरपालिकाको अपिल,"झापा : दुई साताअघि झाडीमा भेटिएको नवजात शिशुको अभिभावकत्व ग्रहणका लागि भद्रपुर नगरपालिकाले अपिल गरेको छ । नगरपालिकाले सोमबार सूचना जारी गर्दै नवजात शिशु (छोरा)को वैकल्पिक हेरचाहका लागि इच्छुक व्यक्ति तथा संस्थाले सात दिनभित्र सूचिकृत हुन आउन आग्रह गरेको छ । गत भदौ १२ गते मंगलबार साँझ ७ बजेर ४५ मिनेटको समयमा भद्रपुर नगरपालिका ७ स्थित एमरेल्ड स्कुल अगाडिबाट फूलबारी टोलतर्फ जाने ग्राभेल सडक किनाराको झाडीमा अन्दाजी १२ देखि १४ दिनको शिशु बेवारिसे अवस्थामा फेला परेको थियो । त्यसपछि प्रहरी टोलीले शिशुलाई उद्धार गरी प्रादेशिक अस्पताल भद्रपुरमा लगेका थिए । रातो वर्णको अन्दाजी ३ केजी तौल भएको पूर्णरुपमा स्वास्थ्य रहेको शिशुको हकदाबीका लागि नगरपालिकाले भदौ १५ गते सात दिने र भदौ २२ गते तीन दिने सूचना निकालेको थियो। सो अवधिभित्र कोही पनि शिशु आफ्नो हो भनी हकदाबीका लागि नगरपालिका आएन । त्यसपछि नगरपालिकाले बालकको पालनपोषण स्वास्थ्य उपचार, शिक्षा तथा बालकको हेरचाह गर्न चाहनेले निवेदन दिन अपिल गरेको हो। बालकको आमा वा बुबा तर्फका नातेदार,बालकलाई हेरचाह गर्न इच्छुक परिवार वा व्यक्ति, बालकलाई परिवारमा आधारित हेरचाह गर्ने संस्था वा बालगृह समेतले तोकिएको प्रमाण कागज संलग्न राखी बालबालिका सम्बन्धी ऐन २०७५ को दफा ४९ (२) र नियमावली २०७८ को नियम ५३ (५) बमोजिम ७ (सात) दिन भित्र तपसिल बमोजिमको कागज प्रमाणसहित निवेदन पेस गर्न भनिएको छ। नगरपालिकाकी उपप्रमुख राधा कार्कीले भनिन्, सूचिकृत हुनेहरू मध्येबाट सबै प्रक्रिया पूरा गरी छनौटमा परेकालाई मात्र शिशुलाई जिम्मा लगाइनेछ।' शिशु भेटिएदेखि नै शिशुलाई धर्मपुत्र बनाउने करिब एक सय बढी इच्छुक व्यक्तिहरू सम्पर्कमा आइसकेको बुझिएको छ । इच्छुकहरूमध्ये डाक्टर, इन्जिनियर, प्राध्यापक, उद्योगी, व्यवसायीलगायत रहेका छन् । हाल शिशुलाई प्रादेशिक अस्पताल भद्रपुरको पोषण पुनर्स्थापन गृहमा राखिएको छ । युवायुवतीले राखेर गएका थिए शिशुलाई झाडीमा शिशुलाई दुई युवायुवतीले झाडीमा राखेर गएको सीसीटीभी फुटेजमा देखिएको थियो । आकाशे रङ्गको कुर्ता र पाइन्ट लगाएकी युवती र कालो सेतो चेक सर्ट र पाइन्ट लगाएको, पछाडि ब्याग भिरेको युवाले ती शिशुलाई सँगै बोकेर ल्याउँदै गरेको किरात कोलोनी भवन छेउको घरमा लगाइएको सीसीटीभी फुटेजमा हेर्न सकिन्छ । शिशु बोकेर सँगै आउँदै गरेका उनीहरूलाई स्थानीय मनिका गिरीले पनि देखेकी थिइन् । युवाले ती शिशुलाई अप्ठ्यारो गरी बोक्दा गिरीले कसरी नानी बोक्नु भएको ? भनेर सोधेको स्थानीय परी खवासले जानकारी दिएकी थिइन् । तर, सीसीटीभी फुटेजमा युवायुवतीको अनुहार प्रस्ट नदेखिँदा अझै उनीहरूको पहिचान खुल्न नसकेको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए । सिसिटिभीको फुटेज हेर्दा शिशु फाल्नेहरू नजिकका नभएको अनुमान गर्न सकिन्छ । शिशुलाई लगाइदिएको बाक्लो खालको टोपी, मोजा, पन्जाबाट ती शिशु गर्मी ठाउँको नभएर पहाडी क्षेत्रको हुनसक्ने स्थानीयले बताएका छन्।"
काठमाडौं महानगरले सार्वजनिक गर्यो तत्काल गर्नुपर्ने ७१ काम,"काठमाडौं : काठमाडौं महानगरपालिकाले चालु आर्थिक वर्षमा तत्काल थाल्नुपर्ने ७१ वटा कामको सूची सार्वजनिक गरेको छ। महागरका प्रमुख प्रशासकीय अधिकृत वसन्त अधिकारीले कामको सूची सार्वजनिक गर्दै कुनै कारणले पनि निर्धारित कार्यक्रममा ढिलाइ नगर्न सबै विभागीय प्रमुखलाई निर्देशनसमेत दिएका छन्। तत्काल गर्नुपर्ने कामको सूचीमा हाइमास्ट लाइट जडान, विद्युतीय सेवा सञ्चालन, कार्यालय परिसर र सहरी क्षेत्रमा पार्किङ व्यवस्थापन, स्वास्थ्य प्रवद्र्धन केन्द्र सञ्चालनलगायतका छन्। सामुदायिक कुकुरको बन्ध्याकरण, अनुगमन सूचक (पूर्वाधार, वडास्तर, विभाग, आयोजना तथा कार्यक्रम स्तर, सार्वजनिक खरिद मूल्यांकन प्रक्रिया) निर्माण, कार्यपालिका बैठकबाट भएका निर्णयको कार्यान्वयन, ऐन कार्यान्वयनको अवस्था, आवश्यकपर्ने कार्यविधि निर्माण, महानगर गौरव र स्वर्णिम योजना कार्यान्वयनलगायत रहेको महानगरको भनाइ छ। आकाशे पुलमा सिसाका बार बनाउने, सडक पेटीलगायत संरचनाको नियमित मर्मत सम्भार, यातायात व्यवस्थापन, सार्वजनिक शौचालय निर्माण पनि सूचीमा समावेश गरिएको छ। महानगरको कार्यालय काठमाडौं प्लाजामा स्तनपान कक्ष निर्माण गराउने विषय पनि सूचीमा राखिएको छ। महानगरले गत साता पनि सबै वडालाई सार्वजनिक शौचालयको नमूना प्रदान गरी आवश्यक स्थानमा सार्वजनिक शौचालय निर्माण गर्न निर्देशन दिएको थियो। विगत केही वर्षदेखि नै महानगरले सार्वजनिक स्थानमा शौचालय निर्माण गर्ने भने पनि अहिलेसम्म निर्माण अघि बढाउन सकेको छैन। महानगरले चालु आवमा भौतिक पूर्वाधार निर्माणका लागि सात अर्ब ३४ करोड ६४ लाख ७१ हजार रकम विनियोजन गरेको छ।"
"शिक्षिकाविरुद्ध विशेष अदालतमा मुद्दा, शैक्षिक प्रमाणपत्र नक्कली भएको आरोप","काठमाडौं : अख्तियार दुरूपयोग अनुसन्धान आयोगले नक्कली शैक्षिक प्रमाणपत्र पेश गरेर जागिर खाएको आरोपमा एक शिक्षिकामाथि मुद्दा दायर गरेको छ। अख्तियारले कन्यादेवी आधारभूत विद्यालय,विदुर नगरपालिका१३ नुवाकोटका प्रावि तहका शिक्षिका मञ्जु कुमारी थापा (ओझा) विरुद्ध सोमबार विशेष अदालत काठमाडौंमा मुद्दा दायर गरेको हो। थापाले जागिर खाँदा पेश गरेको शैक्षिक प्रमाणपत्र अनुसन्धानका क्रममा नक्कली भेटिएको अख्तयारले जनाएको छ। उनले नुवाकोटमा प्रावि तहको अस्थायी शिक्षक हुँदै स्थायी दरबन्दीमा नियुक्त हुँदा भारतको विहार संस्कृत शिक्षा बोर्डबाट मध्यम तहको परीक्षा उत्तिर्ण गरेको नक्कली शैक्षिक प्रमाणपत्र पेश गरी शिक्षकको हैसियतमा लाभ र सुविधा लिएको पुष्टि भएको अख्तियारको ठहर छ। थापाविरुद्ध भारतबाट एसएलसी तहको नक्कली शैक्षिक योग्यताको प्रमाणपत्र ल्याइ सरकारी विद्यालयमा पढाइरहेको भन्ने उजुरी अख्तियारमा परेको थियो। सोही उजुरीका आधारमा छानबिन हुँदा थापाले झुट्टा शैक्षिक प्रमाणपत्र पेश गरी जागिर खाएको अनु्सन्धानबाट खुल्न आएको अख्तियारका प्रवक्ता भोला दाहालले जानकारी दिए। अख्तियारले भ्रष्टाचार निवारण ऐन,२०५९ को दफा १६ को उपदफा ९१० बमोजिम सजाय माग गरेको छ।"
विदेश पठाइदिने भन्दै ठगी गर्ने तीन जना पक्राउ,"काठमाडौँ : वैदेशिक रोजगारीका लागि विदेश पठाइदिने भन्दै रकम ठगी गर्ने तीन जनालाई प्रहरीले पक्राउ गरेको छ । उनीहरुलाई काठमाडौँ उपत्यका अपराध अनुसन्धान कार्यालयको टोलीले पक्राउ गरेको हो । धादिङको ज्वालामुखी गाउँपालिका१ घर भई हाल भक्तपुरको ठिमी नगरपालिका३ बस्ने ४० वर्षीय राजकुमार लामिछाने, कैलालीको लम्कीचुहा नगरपालिका५ घर भई हाल काठमाडौँ महानगरपालिका२६ मित्रनगर नयाँ बसपार्क बस्ने २३ वर्षीय चित्रबहादुर मगर तथा स्याङ्जाको वालिङ नगरपालिका१२ घर भई हाल काठमाडौँ महानगरपालिका४ सुकेधारा बस्ने ४९ वर्षीय वीरबहादुर गुरुङलाई पक्राउ गरिएको काठमाडौँ उपत्यका अपराध अनुसन्धान कार्यालयका प्रवक्ता तथा प्रहरी उपरीक्षक रवीन्द्र रेग्मीले जानकारी दिए । राससका अनुसार ठगी गरेको उजुरीका आधारमा तीनै जनालाई पक्राउ गरिएको हो । उनीहरुलाई काठमाडौँका विभिन्न स्थानबाट पक्राउ गरी थप अनुसन्धान तथा कारबाहीका लागि वैदेशिक रोजगार विभाग ताहाचल, काठमाडौँ पठाइएको प्रवक्ता तथा प्रहरी उपरीक्षक रेग्मीले बताए।"
"सिन्धुपाल्चोकको जुरेमा फेरि झर्यो सुख्खा पहिरो, स्थानीय त्रसित","सिन्धुपाल्चोक : सिन्धुपाल्चोकको जुरेमा सुख्खा पहिरो झरेको छ । जुरेको शीरबाट ठूलो सुख्खा पहिरो झरेको हो । पहिरो झरेपछि जुरे क्षेत्रमा धुलोको ठूलो मुस्लो देखिएको थियो । मध्यान्न १२ बजेतिर डरलाग्ने गरी सुख्खा पहिरो खसेको स्थानीय प्रदीप पौडेलले जानकारी दिए । उनका अनुसार अझै पहिरो खस्ने क्रम रोकिएको छैन । पहिरोका कारण अरनिको राजमार्गमा सवारी साधन चल्न सकेका छैनन् । स्थानीय त्रस्त छन् । २०७१ मा झरेको पहिरोको माथिल्लो भागबाट एउटा ढिस्को खसेको जिल्ला प्रहरी कार्यालयले जनाएको छ । पहिरोका कारण मानवीय तथा भौतिक क्षति भने भएको छैन । अहिलेसम्म कुनै किसिमको क्षति भएको विवरण प्राप्त भएको छैन,जिल्ला प्रहरी कार्यालयका सूचना अधिकारी प्रहरी निरीक्षक सञ्जीवकुमार यादवले भने । २०७१ साउन १७ गतेको राति जुरेमा पहाड नै खसेको थियो । राम्चेको इटिनी भीर खस्दा मांखा, कागुने, ड्यामसाइड र टेकानपुरका १ सय ४५ ले ज्यान गुमाएका थिए । त्यसबेला कयौँ स्थानीय घाइते भएका थिए । उक्त ठूलो पहिरो खसेको स्थानबाट ९ वर्षपछि अर्को सुख्खा पहिरो खसेको हो ।"
स्क्रब टाइफसबाट एक महिलाको मृत्यु,"चितवन : जिल्ल्लामा स्क्रब टाइफसबाट एक महिलाको मृत्यु भएको छ। मृत्यु हुनेमा नवलपुरको कावासोती नगरपालिका१७ की ४८ वर्षीया महिला रहेको स्वास्थ्य कार्यालय चितवनले जनाएको छ। चितवन मेडिकल कलेजमा उपचारका क्रममा आज महिलाको मृत्यु भएको कार्यालयका सूचना अधिकारी राम केसीले जानकारी दिए। उनका अनुसार स्थानीय अस्पतालमा उपचारका क्रममा स्क्रब टाइफस पुष्टि भएपछि थप उपचारका लागि आइतबार मेडिकल कलेजमा भर्ना भएकी थिइन्। सघन उपचार कक्षमा उपचारका क्रममा उनको मृत्यु भएको केसीले बताए। जिल्लामा उपचारका लागि आएका बिरामीमध्ये चालु आर्थिक वर्षमा ६७ जनामा स्क्रब टाइफस पुष्टि भएको छ। छ सय ९५ जनाको परीक्षण गर्दा ६७ मा स्क्रब टाइफस पुष्टि भएको सूचना अधिकारी केसीले जानकारी दिए। उनका अनुसार सङ्क्रमितमध्ये २५ जना चितवनका छन् भने बाँकी अन्य जिल्लाका छन्। केसीले गत आवमा तीन हजार चार सय ८२ जनाको परीक्षण गर्दा पाँच सय २८ मा स्क्रब टाइफस सङ्क्रमण देखिएको जानकारी दिए। 'यो रोग मुसामा लाग्ने किर्ना जस्तो देखिने किरा (माइट)को टोकाइबाट मान्छेमा सर्दछ। माइटमा पाइने ओरेन्सिया सुसुगामुसी भन्ने जिवाणुबाट मानिसमा लाग्ने गर्दछ,' उनले भने। यो जिवाणु झाडी, खेतबारी, वनजङ्गल, घर वरिपरिको झाडी वा घुरानमा बढी देखिने केसीको भनाइ थियो। उनका अनुसार यो रोग मानिसबाट मानिसमा सर्दैन। लक्षण स्क्रब टाइफस लागेमा उच्च ज्वरो आउनु, धेरै टाउको दुख्नु, पसिना धेरै आउनु, आँखा रातो हुनु, झाडापखाला लाग्नु, शरीरका मुख्य अङ्गहरुले काम गर्न छाड्नुलगायत लक्षण देखिने जिल्ला स्वास्थ्य कार्यालयका सूचना अधिकारी केसीले बताए। उनका अनुसार सङ्क्रमण भएका बिरामीको समयमा उपचार नगराएमा श्वासप्रश्वासमा समस्या आई सिकिस्त हुने गर्छन्। इसको सङ्क्रमणबाट बाँच्नका लागि खेतबारीमा काम गर्दा वा वनजङ्गल तथा झाडीमा जाँदा लामो कपडा लगाउने, घाँसबारी वा चउरमा बस्दा गुन्द्रीदरी ओछ्याएर बस्ने, खाटमा वा अग्लो स्थानमा सुत्नेलगायत कार्य गर्नुपर्ने केसीले बताए।"
लागूऔषधसहित विभिन्न स्थानबाट १४ जना पक्राउ,"काठमाडौं : प्रहरीले लागु औषधसहित विभिन्न स्थानबाट १४ जनालाई पक्राउ गरेको छ। आइतबार साँझ प्रहरीले तारकेश्वर नगरपालिका८ जरङ्खुबाट अवैध लागूऔषध गाँजा ३ सय ग्रामसहित ५४ वर्षीया उषा बस्नेतसहित ८ जनालाई पक्राउ गरेको छ। नुवाकोट तारकेश्वर गाउँपालिका५ घर भएकी २४ वर्षीया सुमित्रा ढुङ्गानाको कोठामा लागूऔषध बेचबिखन भइरहेको भन्ने विशेष सूचनाको आधारमा प्रहरी वृत्त बालाजुबाट खटिएको प्रहरीले उनीहरूलाई उक्त गाँजासहित पक्राउ गरेको हो। यता बाराको निजगढ नगरपालिका९ सिम्रिस्थित जंगलबाट अवैध लागूऔषध गाँजा ५ किलोसहित ३ जनालाई आइतबार दिउँसो प्रहरीले पक्राउ गरेको छ। पक्राउ पर्नेहरूमा मकवानपुर बकैया गाउँपालिका९ बस्ने २८ वर्षीय सुजन घलान, मकवानपुरगढी गाउँपालिका१ बस्ने २६ वर्षीय गणेश बहादुर बन्जन, रौतहट चन्द्रपुर नगरपालिका३ बस्ने ३४ वर्षीय छबीलाल स्याङताङ रहेका छन्। ना४५ प ३४३ नम्बरको मोटरसाइकलमा सवार सुजन र गणेशले उक्त गाँजा छबीलाललाई बिक्री गर्न लागेको भन्ने खबर प्राप्त हुनासाथ ईलाका प्रहरी कार्यालय निजगढबाट खटिएको प्रहरीले उक्त गाँजासहित तीनै जनालाई पक्राउ गरेको हो। प्रहरीका अनुसार सुर्खेतको बीरेन्द्रनगर नगरपालिका४ बाट अवैध लागूऔषध ब्राउनसुगर जस्तो देखिने पदार्थ ४० मिलिग्रामसहित सोही ठाउँ बस्ने ३७ वर्षीय कमल मल्ललाई आइतबार दिउँसो प्रहरीले पक्राउ गरेको छ। लागूऔषध नियन्त्रण ब्यूरो सुर्खेतबाट खटिएको प्रहरीले उनलाई उक्त पदार्थसहित पक्राउ गरेको हो। यता बर्दियाको बढैयाताल गाउँपालिका२ फुटाहाबाट अवैध लागूऔषध ब्राउनसुगर जस्तो देखिने पदार्थ २ सय १० मिलिग्रामसहित २ जनालाई आइतबार राति प्रहरीले पक्राउ गरेको छ। पक्राउ पर्नेहरूमा बाँके खजुरा गाउँपालिका३ धौलागिरी बस्ने २५ वर्षीय पुष्कर सिरिश र १९ वर्षीय किरण थापा मगर रहेका छन्। प्रहरी चौकी जमुनीबाट खटिएको प्रहरीले उनीहरूलाई उक्त पदार्थसहित पक्राउ गरेको हो। घटनाका सम्बन्धमा प्रहरीले आवश्यक अनुसन्धान गरिरहेको जनाएको छ।"
डोटीमा अटो दुर्घटनामा एकजनाको मृत्यु,डोटी : डोटीको बडीकेदार गाउँपालिका १ रुमायल भीरमा अटो दुर्घटना हुँदा एकजनाको मृत्यु भएको छ । सहजपुर बोगटान दिपायल सडकखण्डअन्तर्गत रुमायल बीपीनगरबाट खड्यौली आउँदै गरेको सुप्र ०१००१ ह ५४०६ नम्बरको अटो आइतबार राति १० बजेतिर दुर्घटना भएको प्रहरी चौकी खड्यौलीका इन्चार्ज भाष्करदत्त पन्तले जानकारी दिएका छन् । दुर्घटनामा परि बडीकेदार गाउँपालिका ३ की अन्दाजी ५८ वर्षीय कस्तुरी देवी जेठराको घटनास्थलमा मृत्यु भएको प्रहरीले जनाएको छ । अटो चालक बडीकेदार १ का उत्तम बोहरा सामान्य घाइते भइ प्रहरीको नियन्त्रणमा रहेको प्रहरीले जनाएको छ । घटना के कति कारणले भएको हो भन्ने खुल्न नसकेको प्रहरीले जनाएको छ । अटो सडकबाट करिब ५० मिटर तल खसेको थियो ।
श्रृङ्खलाबद्ध लुटपाटमा संलग्न गिरोहसँग भेटियो प्रहरीबाट लुटिएको हतियार,"विराटनगर : मोरङ र सुनसरीमा श्रृङ्खलाबद्ध लुटपाटमा संलग्न भारतीय नागरिकसहितको हतियारधारी गिरोहसँग प्रहरीबाट लुटिएको हतियार भेटिएको छ । गिरोहलाई प्रहरीले मोरङको बूढीगंगा गाउँपालिका५ कोयलपुरबाट पक्राउ गरेको छ । पक्राउ परेको गिरोह प्रहरीलाई आक्रमण गरेर हतियार एवं गोली लुटपाट गरिएको घटनामा समेत संलग्न रहेको पत्ता लागेको छ । प्रहरीबाट लुटिएको हतियारसमेत बरामद भएको छ । ७ जनाको उक्त गिरोहमा १४ वर्षीय बालक र एकजना भारतीय पनि छन् । सुनसरीको दुहवी नगरपालिका४ का ३२ वर्षीय नसुदिन मिया, दुहवी१ का ३० वर्षीय मोहमद अलिम मुर्तुजा, दुहवी६ मा बस्ने भारतीय नागरिक ४० वर्षीय मोहमद आलम र १४ वर्षीय बालक एवं मोरङको बूढीगंगा गाउँपालिका४ का ४० वर्षीय रिजवन मिया, २५ वर्षीय सिजाम आलम (सिजाम मोबाइल सेन्टरका सञ्चालक) र बूढीगंगा५ का २१ वर्षीय मोहमद नजरुल मिया पक्राउ परेका हुन् । उनीहरुलाई आइतबार जिल्ला प्रहरी कार्यालय मोरङमा पत्रकार सम्मेलनमार्फत सार्वजनिक गरियो । पत्रकार सम्मेलनमा कोसी प्रदेश प्रहरी प्रमुख डीआईजी राजेशनाथ बास्तोला, एसएसपी जयराज सापकोटा, मोरङ प्रहरी प्रमुख एसपी दीपक पोखरेल, सुनसरी प्रहरी प्रमुख एसपी विपिन रेग्मी, मोरङका डीएसपी रन्जनकुमार दाहाल, वडा प्रहरी कार्यालय विराटनगरका डीएसपी विजय श्रेष्ठलगायतका प्रहरी अधिकारी उपस्थित थिए । उक्त समूहविरुद्ध डाँका, हातहतियार खरखजना र संगठित अपराधमा मुद्दा चलाउन प्रहरीले अनुसन्धान सुरु गरेको छ । मोरङ प्रहरीका प्रवक्ता डीएसपी रन्जनकुमार दाहालका अनुसार रिजवान २०६४ देखि २०७९ सम्ममा मोरङ र सुनसरीमा भएका विभिन्न १० वटा अपराधिक घटनामा संलग्न व्यक्ति हुन् । उनीविरुद्ध डाँका ज्यान, चोरी, हातहतियार खरखजना, ज्यान मार्ने उद्योगलगायतका मुद्दा मोरङ र सुनसरी अदालतमा दर्ता भएको थियो । हातहतियार खरखजना मुद्दामा २०७० सालमा पुर्पक्षका लागि कारागार चलानसमेत भएका थिए । रिजवान २०६४ को डाँका र २०६५ को डाँका ज्यान मुद्दाका फरार प्रतिवादी रहेको डीएसपी दाहालले बताए । उनका अनुसार पक्राउ परेकाको साथबाट ठूलो चाइनिज पेस्तोल (प्रहरीबाट लुटिएको), कटुवा पेस्तोल, रड, चक्कु, पेचकस, १ लाख ७५ हजार २ सय ७५ नेपाली रुपैयाँ, ११ हजार ६ सय भारतीय रुपैयाँ, साउदी रियल, मलेसियन रिंग्गिट, दुबईको दिरम तथा अमेरिकन र सिंगापुर डलर बरामद भएको छ । त्यस्तै, भारतीय र नेपाली गरेर २ वटा मोटरसाइकल, सुनको झुम्का तथा तिलहरी, चाँदीको पाउजू र सिक्री, मोबाइललगायतका विभिन्न सामान बरामद गरिएको दाहालले बताए । गिरोहसँगै रहेको कटुवा पेस्तोल अपराधिक धन्दामा प्रयोग गर्ने गरिएको रहेछ,डीएसपी दाहालले भने, प्रहरीबाट लुटिएको चाइनिज पेस्तोल भने घटनाका मुख्य योजनाकार रिजवानको घरको छानमा लुकाएर राखेको अवस्थामा आइतबार बरामद भएको हो । चाइनिज पेस्तोल प्रहरीबाट लुटिएको भएपनि कटुवा पेस्तोल कहाँबाट ल्याइएको हो भन्ने बारेमा खुल्न बाँकी रहेको उनले बताए । सुनसरीको बर्जु गाउँपालिका१ शुक्रबारेमा सादा पोसाकका प्रहरीमाथि एउटा समूहले आक्रमण गरेर शुक्रबार बिहानका राति १२:३० बजेतिर हतियार र गोली लुटेको थियो । घटनास्थल विराटनगर महानगरपालिका५ नजिकै छ । चोरी तथा लुटपाट नियन्त्रण र सूचना संकलनका लागि सुनसरीको इलाका प्रहरी कार्यालय दुहवीबाट सादा पोसाकमा प्रहरी जवान बिमन परियार र प्रेम चौधरीलाई खटाइएको थियो । घटनास्थलमा पुग्नासाथ हतियारधारी समूहले चिर्पटले प्रहार गर्दै प्रहरीलाई घाइते बनाएर साथमा रहेको ठूलो चाइनिज पेस्तोल, एउटा म्यागजिन र सात राउण्ड गोली लुटेको थियो । घटनापछि फरार बनेको समूहले त्यसको आधा घण्टापछि बर्जु१ मै अर्को लुटपाटसमेत गरेको प्रहरीले जनाएको छ । प्रहरीका अनुसार पेस्तोल, रड, लाट्ठीलगायतका हतियार देखाएर साइकलयात्रीको साथमा रहेको मोबाइल र ब्लुटुथ इयरफोन लुटिएको हो । प्रहरीबाट लुटिएको ६ राउण्ड गोली,म्यागजिन, गोलीको खाली खोका भने यसअघि नै फेला परिसकेको थियो । साथै, कटुवा पेस्तोलमा प्रयोग हुने १ राउण्ड गोलीसमेत बरामद भएको थियो । घटनास्थल आसपासका स्थानमा हतियार देखाएर अत्यधिक लुटपाट भइरहेको विशेष सूचना प्रहरीले प्राप्त गरेको थियो । त्यस सम्बन्धित सूचना संकलन गर्न र घटनालाई नियन्त्रणमा लिन सादा पोसाकमा खटाइएका प्रहरीमाथि नै आक्रमण गरेर साथमा भएको हतियार एवं गोली लुटपाट गरिएको हो । घटनापछि फरार बनेको गिरोह पत्ता लगाउन मोरङ र सुनसरीबाट प्रहरीको विशेष टोली परिचालित थियो । यसरी पक्राउ पर्यो गिरोह मोरङ र सुनसरीका विभिन्न स्थानमा रातको समयमा हतियारधारी समूहले श्रृङ्खलाबद्ध लुटपाट गरिरहेको सूचना प्रहरीलाई आएको थियो । एकान्त स्थानमा बाटो ढुकेर पेस्तोल, रड, लाट्ठीसमेतका हतियार देखाएर ज्यान मार्ने धम्की दिएर कुटपिट गर्दै लुटपाट गर्ने गरिएको मोरङ प्रहरी प्रमुख एसपी दीपक पोखरेलले जानकारी दिए । उनका अनुसार त्यो गिरोहलाई पहिचान गरेर नियन्त्रणमा लिन सेरा ब्रेभो हन्ट नाम दिएर विशेष अप्रेसन चलाइएको थियो । बूढीगंगा५ कोयलपुरमा पैदल हिँडिरहेका ३ जनामाथि लुटपाट भएको सूचना मोरङ प्रहरीलाई शुक्रबार राति ११:३० बजेतिर आयो । तत्काल परिचालित प्रहरीले ११:४५ बजेतिर शंकास्पद ६ जनालाई नियन्त्रणमा लियो । लुटपाटमा प्रयोग भएका हतियार, मोटरसाइकल, पीडितबाट लुटिएको गहना, मोबाइल र नगद बूढीगंगा५ मुस्लिम टोलबाट शनिबार दिउँसो बरामद भयो । एसपी पोखरेलका अनुसार पक्राउ परेको गिरोह पछिल्लो समय मोरङ र सुनसरीमा श्रृङ्खलाबद्ध लुटपाटमा संलग्न रहेको खुलेको छ । गिरोहले हातहतियार देखाउँदै डर, त्रास सिर्जना गरेर मोटरसाइकल चालक, साइकल र पैदलयात्रीमाथि लुटपाट गर्ने गरेको उनले बताए । यी हुन् लुटपाटका पछिल्ला घटना लुटपाट गरेर आतंक मच्चाउने गिरोह प्रहरीले चलाएको सेरा ब्रेभो हन्टको पासोमा परेको छ । यही भदौ २ गते मोरङको हरैँचाबाट विराटनगर आउँदै गरेकामाथि हतियार देखाएर कुटपिट गरी मोटरसाइकलमा सवार रहेका ३ जनाले ५ हजार नगद, २ आनाको सुनको टप र मोबाइल लुटेका थिए । भदौ ३ गते बिहानका राति २:४५ बजे मोरङको बेलेपुरमा सीटी सफारी चालक र सफारीमा सवार यात्रुमाथि लुटपाट भएको थियो । उनीहरुबाट ५ वटा मोबाइल र ५ हजार नगद लुटिएको एसपी पोखरेलले बताए । उनका अनुसार त्यसको १ घण्टापछि मोरङको ग्रामथान५ मा कुटपिट गर्दै मोटरसाइकल चालकको साथबाट मोबाइल र नगद लुटपाट गरिएको थियो । भदौ ५ गते बिहानका राति १:४५ बजेतिर सुनसरीको दुहवी८ कदमगाछीमा ५६ जनाको हतियारधारी समूहले लुटपाट मच्चायो । महिलाको साथमा भएको नगद, मोबाइल, सुनको झुम्कालगायत लुटपाट गरिएको सुनसरी प्रहरी प्रमुख एसपी विपिन रेग्मी बताउँछन् । त्यस्तै, भदौ ९ गते राति ११:४५ बजेतिर मोरङको ग्रामगानको तेतरियामा मोटरसाइकल चालक लुटिए । हतियारधारीले चालकको साथमा रहेको २५ हजार नगद र मोबाइल लुटेका थिए । सुनसरीको दुहवी१० स्थित इनरुवादुहवी सडकखण्डमा भदौ १२ गते राति ११:५० बजेतिर पेस्तोल देखाउँदै ५६ जनाको समूहले १ जनाबाट २ हजार नगद, ५ तोलाको चाँदीको सिक्री र मोबाइल लुटेको थियो । भदौ १४ गते बिहानका राति १ बजेतिर सुनसरीको गढी गाउँपालिका२ मा प्रदेश १०२००१ क ३७६९ नम्बरको ट्रकमा लुटपाट गरियो । ट्रक चालक र स्टाफको साथबाट १ लाख ७१ हजार नगद र मोबाइल लुटिएको एसपी रेग्मी बताउँछन् । भदौ १५ गते बिहानका राति ३:२० बजेतिर मोरङको बेलबारी नगरपालिका२ मा बेलबारी सामुदायिक अस्तालबाट औषधि किनेर मोटरसाइकलमा घर फर्किदै गरेका १ जनाको साथमा भएको १० हजार नगद र मोबाइल लुटिएको थियो । मोटरसाइकल चालकमाथि कुटपिटसमेत गरियो । भदौ २१ गते राति ११:४० बजेतिर बर्जु१ र विराटनगर५ को सीमा क्षेत्रमा को २ ह ३९७६ नम्बरको अटोका चालक र यात्रु लुटिएका थिए । हतियार देखाएर मोबाइल र १३ हजार ५ सय रूपैयाँ लुटिएको प्रहरीले जनाएको छ । सुक्ष्म अनुसन्धानबाट सफलता : डीआईजी कोसी प्रदेशका प्रहरी प्रमुख डीआईजी राजेशनाथ बास्तोलाले गिरोहको पहिचान र पक्राउ गर्न सुक्ष्म अनुसन्धानबाट प्रहरीलाई सफलता मिलेको जानकारी दिए । पक्राउ परेको गिरोहले एकान्त ठाउँमा बाटो ढुकेर सवारीसाधन रोक्दै राति ११ बजेपछि बिहान ४ बजेको समयभित्रमा लुटपाट मच्चाउने गरेको पाइयो,उनले भने,प्रहरीको चेकिङ हो भन्ने भान पार्न ठूलो टर्च लाइटको प्रयोग गर्ने गरेको खुलेको छ । बास्तोलाका अनुसार लुटपाटका क्रममा ३४ जनाजति बाटोमा देखिने र बाँकी अन्य व्यक्तिहरु पीडित भाग्न र उम्कन नसकुन् भनेर अगाडि एवं पछाडि बाटो छेकेर बस्ने गरेका रहेछन् । सवारीसाधन रोकेपछि हतियार, रड, लाट्ठीलगायतका हतियार देखाइ साथमा भएको नगद, गहना र विद्युतीय उपकरण लुटेपछि फरार हुने गरेको खुलेको छ, उनी भन्छन्,प्रतिकार गरेमा पीडितलाई नै निर्घात कुटपिट गर्ने गरेको पाइयो । दैनिकजसो स्थान परिवर्तन गरेर लुटपाट मच्चाउने अपराधिक गिरोहलाई मिहीन ढंगले अनुसन्धान गरेर नियन्त्रणमा लिन प्रहरी सफल भएको बास्तोला बताउँछन् ।"
समयमा कर्मचारी नआएपछि गाउँपालिका अध्यक्षले लगाइदिए मूल गेटमा ताला,"महेन्द्रनगर : कञ्चनपुरको बेल्डाँडी गाउँपालिकामा कार्यालय समयमा कर्मचारी नआएपछि गाउँपालिका अध्यक्षले ढिला आउने कर्मचारीलाई फिर्ता पठाइ दिएका छन् । गाउँपालिका अध्यक्ष हरिशचन्द्र रानाले कर्मचारीहरू कार्यालय समयभन्दा ढिलो आउने र छिट्टै कार्यालयबाट बाहिरिने गुनासो आएपछि सोमबार ढिलो आउने कर्मचारीलाई कार्यालय प्रवेशमा रोक लगाएको बताए । 'कार्यालय समयमा कर्मचारीहरू नसबस्ने,ढिलो गरी आउने गरेको भन्ने लिखित र मौखिक गुनासो आएको थियो,'अध्यक्ष रानाले भने,'सीसीटीभी र इहाजिरी हेर्दा समेत कर्मचारीहरू ढिलो आउने र छिट्टै जाने गरेको पाइएपछि आज ढिलो आउने कर्मचारीलाई कार्यालय प्रवेश दिएनौं ।' कर्मचारी समयमा नआएपछि अध्यक्ष रानाले कार्यालयको मूल गेटमा ताला लगाइदिएका थिए। उनका अनुसार ४० जना कर्मचारीमध्ये कार्यालय समयमा चारजना मात्रै उपस्थित भएका थिए । सोमबार कर्मचारीहरू कार्यालयबाट फिर्ता भएपछि कार्यालयको काम प्रभावित बनेको छ। गेटमा प्रवेश नदिएपछि कर्मचारीहरूले आफूहरूको अपमान गरेको भन्दै घर फिर्ता भएका थिए । दिनभरी कार्यालय प्रवेश गरेका सेवाग्राही मार्कामा परेका छन् ।"
वीपी कोइराला स्वास्थ्य विज्ञान प्रतिष्ठानका अधिकृतविरुद्ध ३३ लाखको भ्रष्टाचार मुद्दा,काठमाडौं : अख्तियार दुरूपयोग अनुसन्धान आयोगले धरानस्थित वीपी कोइराला स्वास्थ्य विज्ञान प्रतिष्ठानका इलेक्ट्रिक इन्जिनियरिङ्ग शाखाका अधिकृत तेज नारायण साहविरुद्ध भ्रष्टाचार मुद्दा दायर गरेको छ। अख्तियारले अधिकृत साहविरुद्ध ३३ लाख २० हजार २२६ रुपैयाँ बराबरको भ्रष्टाचार मुद्दा सोमबार विशेष अदालत काठमाडौंमा दायर गरेको हो। साहले प्रतिष्ठानको हाताभित्र भाडामा पसल सञ्चालन गरिरहेका व्यवसायीहरूबाट विद्युत महशुलवापतको रकम उठाइ सो रकम प्रतिष्ठानको खातामा जम्मा नगरी हिनामिना गरेको अख्तियारको ठहर छ। व्यवसायीहरूबाट विद्युत महशुलवापतको रकम उठाइ विद्युत महशुलसम्बन्धी सर्भरको दुरूपयोग गरी गलत बिल भौचर जारी गरी उक्त रकम प्रतिष्ठानको खातामा जम्मा नगरी सार्वजनिक सम्पत्ति हिनामिना गरेको देखिएकाले निज साहलाई भ्रष्टाचार निवारण ऐन २०५९ को दफा १७ बमोजिमको कसुरमा कैद सजाय र जरिवाना माग गरिएको अख्तियार जनाएको छ। हानिनोक्सानी भएको बिगोसमेत निजबाट असुल उपर हुन मागदावी गरिएको आरोपपत्रमा उल्लेख छ।
ब्राउन सुगरसहित दुई नेपाली युवा भारतमा पक्राउ,"झापा : भारतमा ठूलो मात्रामा लागुऔषध ब्राउन सुगरसहित दुई नेपाली युवक पक्राउ परेका छन् । पक्राउ पर्नेहरूमा २१ वर्षीय प्रवीण माझी र २१ वर्षीय गङ्गाप्रसाद मगर रहेको भारतीय प्रहरीले जनाएको छ । झापा निवासी उनीहरूलाई भारतीय प्रहरीले नेपाल भारत सिमाना नजिक पानीट्याङ्की बजारको न्यु मेची मार्केटबाट आइतबार दिउँसो पक्राउ गरेको हो । प्रदेश १०१०१३ प ४२५१ नम्बरको स्कुटरमा सवार उनीहरू भारतबाट नेपालतर्फ आइरहेका थिए । सोही क्रममा पानीट्याङ्की आउट पोस्ट खोरीबारी प्रहरी टोलीले विशेष सूचनाको आधारमा स्कुटर रोकेर चेकजाँच गर्दा डिकीबाट २०५ ग्राम ब्राउन सुगर बरामद गरेको थियो । साथै उनीहरूसँग नेपाली ९ हजार रुपैयाँ समेत फेला परेको बताइएको छ । ब्राउन सुगर, स्कुटर र नगदसहित पक्राउ परेका दुवैजनालाई पश्चिम बङ्गाल प्रहरीले सिलगढी जिल्ला अदालतमा पेस गरी घटनाको बारेमा थप अनुसन्धान गरिरहेको जनाइएको छ ।"
सरकारले सय गन्तव्य सूचीमा समावेश गरेको बराहपोखरी संकटमा,"सोलुखुम्बु : नेपाल सरकारले सय गन्तव्यको सूचीमा समावेश गरेको खोटाङको धार्मिक तथा पर्यटकीय स्थल बराहपोखरी संकटमा परेको छ । बराहपोखरी गाउँपालिका१ स्थित बराहपोखरी भलबाढीका कारण पोखरीको स्वरुप मात्रै बिग्रिएको छैन सुन्दरता समेत गुम्दै गएको छ । कुनैबेला गोलो आकारको बराहपाखरी गाउँपालिका १ स्थित बराहपोखरी अहिले गेगरले पुरिएर खुर्पाको जस्तो आकार बनेको छ । वर्षात्को भलले बगाएर ल्याएर थुप्रिएको बलौटे गेगरले पोखरीको स्वरुप नै बिग्रिदै गएको छ भने त्यसलाई पन्छाएर बराहपोखरीको आकारलाई पुर्ववत अवस्थामा फर्काउने चासो कसैले नदिएको स्थानीय ध्रुव गिरीको चिन्ता छ । ३३० मिटर लम्बाई र २१० मिटर चौडाई रहेको बराहपोखरीमा अहिले पनि जिमीगाउँ (सैंटार)तिरबाट वर्षामा भलपानी झर्ने गरेको छ । बराहपोखरीमा खहरे भेल छिरेर गेगर मात्रै थुप्रिएको छैन पानीको सतह पनि घटेको छ । बिक्रम संवत १९९० सालको भूकम्पका कारण बराहपोखरीको पानी घट्न थालेको हो । २०७२ सालको भूकम्पले पनि बराहपोखरीको छेउछाउका जमिन फुटेको स्थानीय डिल्लीराम गिरी बताउँछन् । चारैतिर पहाडले घेरिएको खाल्डोमा रहेको बराहपोखरीलाई उचित पर्वद्धन र संवद्र्धन गर्न सके प्रमुख पर्यकीय स्थलकारुपमा विकास गर्न सकिने सम्भावना छ । तर, संरक्षण र संवद्र्धनको अभावमा पोखरीको अस्तित्व संकटमा पर्दै गएको छ । मुहान र निकास हुने ठाउँ नदेखिए पनि बाह्रै मास पानी हुनु बराहपोखरीको विशेषता हो । लोपोन्मुख मानिने रातो माछा बराहपोखरीको अर्को आकर्षण हो । यसको संरक्षणका लागि अन्यत्रबाट पानी ल्याएर फिल्टर गरियो भने पोखरी संरक्षणको सम्भावना रहेको बराहपोखरी गाउँपालिका१ का वडाध्यक्ष ढकबहादुर कार्कीको भनाइ छ । जसका लागि पालिकासँग समन्वय गरेर अघि बढ्ने उनले बताए । स्थानीयका अनुसार धार्मिक तथा पर्यटकीयस्थल बराहपोखरीको चार भागमा तीन भाग पानी घटेको छ । कतिपयले पर्याप्त वर्षा हुन छाडेका कारण पनि पोखरीमा पानीको सतह घटेको बताउँछन् । खोलाको पानी फिल्टर गरेर हिउँदमा हाल्ने व्यवस्था गर्न सके बराहपोखरीको आकर्षण फर्काउन सकिने सम्भावना रहेको स्थानीयबासी बताउँछन् । यहि पोखरीको नाममाबाट बराहपोखरी गाउँपालिकाको नाम समेत रहन गएको हो तर यसको संरक्षणमा स्थानीय सरकार समेत उदासिन बनेको पालिकबासीको गुनासो छ । रातो माछा समेत संकटमा सय वटा गन्तव्यको सूचीमा समावेस खोटाङको धार्मिक तथा पर्यटकीयस्थल बराहपोखरीमा पाइने दुर्लभ रातो माछा मर्न थालेका छन् । बराहपोखरी गाउँपालिका१ बराहपोखरीमा पर्ने बराहपोखरीमा पाइने रातो माछा पछिल्लो समय दिनदिनै मर्न थालेको हो । बराहपोखरीमा दैनिकजसो माछा मरेको भेटिने गरेको स्थानीय डिल्लीराम गिरीले बताए । चारैतिर पहाड र बीचको उपत्यकामा रहेको पोखरीमा टाढाबाटै राताम्य माछा खेलीरहेको देखिने गरेकामा हाल मरेको माछा तैरिरहेको भेटिने गरेको छ । मुहान र निकास नदेखिने खुर्पा आकारको पोखरीमा बेलाबेलामा माछा मर्ने गरेको वडाध्यक्ष ढक बहादुर कार्कीले बताए । पोखरीको रातो माछा मर्नुको कारण पत्ता लागेको छैन । बढ्दो फोहोरमैलाका कारण पोखरीको रातो माछाको अस्तित्व संकटमा पर्न लागेको अनुमान गरिएको छ । स्थानीयबासीले पोखरीमा नुहाउने र लुगा धुने गर्दा बढेको फोहोरमैला र साबुनको असरका कारण रातो माछा मर्न थालेको स्थानीयको दाबी छ । जलवायु परिवर्तन र बढ्दो तापक्रमको असरले समेत माछाको अस्तित्व संकटमा परेको हो । पोखरीको पानी कम हुँदै जाँदा र पानीमा जैविक पदार्थको मात्रा बढ्दै जाँदा माछालाई ढुसीजन्य संक्रमण हुने र फुल्का कुहिने रोग लागेर मर्ने गरेको माछा सम्वन्धी जानकारहरु बताउँछन् । पोखरीको सरसफाइमा ध्यान नपुग्दा फोहोरको कारण अक्सिजन कमी हुँदा समेत माछालाई अशर पुगेको कतिपयको बुझाइ छ ।"
वीरगन्जमा भन्सार छलेर ल्याइएको ८ क्वीन्टल काजु बरामद,वीरगन्ज : वीरगन्जबाट सशस्त्र प्रहरीले ठूलो परिमाणमा भन्सार छलीको काजु बरामद गरेको छ । सशस्त्र प्रहरी बल १३ नम्बर गण पर्साबाट खटिएको सशस्त्र प्रहरी टोलीले वीरगन्ज महानगरपालिका वडा नम्बर १० ठाकुरराम बहुमुखी क्याम्पस पछाडिको बजरंग टोलस्थित एक गोदाममा छापा मारेर ८ क्वीन्टल काजु बरामद गरेको हो । विशेष सूचनाको आधारमा सोमबार सशस्त्र प्रहरी नायब उपरीक्षक देवेन्द्रबहादुर सिंह र वीरगन्ज भन्सार कार्यालयका अधिकृत दीपेन्द्र शर्मा पौडेलको नृर्ततवमा खटिएको टोलीले बजरंग टोलस्थित मगनी राउतको घरमा रहेको गोदाममा भण्डारण गरी राखिएको काजु बरामद गरेको हो । राउतको घरमा गोदाम बनाइ भण्डारण गरी राखिएको भन्सार छलीको काजु बरामद गरिएको सिंहले जानकारी दिए । बरामद काजुको अनुमानित बजारमूल्य ७ लाख २० हजार रुपैयाँ रहेको उनले बताए । बरामद काजु वीरगन्ज भन्सार कार्यालय पर्सामा बुझाइएको र काजु धनीको बारेमा अनुसन्धान भइरहेको सिंहले जानकारी दिए ।
मुस्ताङ अस्पतालमा दक्ष चिकित्सकको अभावमा शल्यक्रिया सेवा ठप्प,"जोमसोम : मुस्ताङ जिल्ला अस्पतालमा चिकित्सक नहुँदा एक सातादेखि शल्यक्रिया सेवा प्रभावित बनेको छ । विगत ८ महिनादेखि कार्यरत नवौं तहका जेनरल प्राक्टिस (एमडीजीपी) चिकित्सक डा मुखिया घलेको अन्यत्र सरुवा भएसँगै मुस्ताङ अस्पतालमा शल्यक्रिया सेवा प्रभावित बनेको हो । एमडीजीपी चिकित्सक डा घले यसअघि मनाङ अस्पतालमा कार्यरत थिए । नेपाल सरकारको छात्रवृद्धि सुविधाबाट चिकित्सक बनेका घलेलाई दुई वर्षे दुर्गम सेवा प्रावधान अनुरुप मुस्ताङ अस्पतालको पहलमा झिकाइएको थियो । डाघलेअघि मुस्ताङ अस्पतालमा एमडीजीपी चिकित्सक डा कुन्दन कर्ण कार्यरत थिए । उनी पनि छोटो समय बिताएर सरुवा भएका थिए । यी दुबै एमडीजीपी चिकित्सकहरुले आफ्नो कार्यकालमा प्रसूति शल्यक्रिया सँगसँगै सामान्य अप्रेसन गर्नुपर्ने बिरामीलाई सेवा दिएका थिए। मुस्ताङ अस्पताल स्थापनाको ४८ वर्षपछि शल्यक्रिया सेवा सञ्चालनमा ल्याइएको थियो । संघीयतापछि प्रदेश सरकारको मातहतमा रहेको अस्पताल २५ शैया अस्पतालको रुपमा बढोत्तरी भएको छ । मुस्ताङ अस्पतालमा सामान्य अप्रेसन तथा प्रसूति शल्यक्रियाका लागि प्रदेश सरकारले आवश्यक एकुमेन्ट र तालिमहरू सञ्चालन गरेको थियो । यद्यपी शल्यक्रिया सञ्चालनमा आएको दुई वर्ष नपुग्दै पटकपटक सेवा अवरुद्ध हुँदै आइरहेको छ । मुस्ताङ अस्पतालमा उपकरणको व्यवस्था भएपनि चिकित्सक नहुँदा भीडीयो एक्सरे सुविधाको सेवा पनि बन्द छ । भौगोलिक विकटताका कारण मुस्ताङमा दक्ष र अनुभव प्राप्त चिकित्सक बस्न नमान्दा अस्पतालको शल्यक्रिया सेवा अवरुद्ध हुन पुगेको अस्पतालका सूचना अधिकारी एकराज बस्नेतले जानकारी दिए । त्यसो त यसअघि मुस्ताङ अस्पतालमा कार्यरत एमडीजीपी चिकित्सक कुन्दन कर्णले बिदा लिएपछि ६ महिनासम्म मुस्ताङमा शल्यक्रिया सेवा ठप्पै भएको थियो । फेरि यसपटक पनि शल्यक्रिया सेवा कहिले सञ्चालन हुन्छ भन्ने यकिन नभएको अस्पतालका सूचना अधिकारी बस्नेतको भनाइ छ । मुस्ताङमा अस्पतालमा शल्यक्रिया सेवा सञ्चालनमा आएको भएपनि जनशक्ति स्थिर राखन चुनौति रहेको सूचना अधिकारी बस्नेतले उल्लेख गरे । दुर्गम अस्पतालमा नवौं तहका चिकित्सकले पाउने सेवा सुविधा र खर्चको समुचित व्यवस्थापन हुन नसक्नु शल्यक्रिया सेवा सञ्चालनको मुख्य चुनौती हो । पटकपटक करार सेवामा आएका चिकित्सकले छोटो समयमै सरुवा भइ जाने परिपाटीले अस्पतालको महत्वपूर्ण नियमित सेवा सञ्चालनमा कठिनाइ परेको हो । शल्यक्रिया सेवा सञ्चालनमा आएको एक वर्षमा करिब आधा दर्जन महिलाको शल्यक्रियामार्फत प्रसूति गराइएको थियो। शैह्या बढ्यो,जनशक्ति बढेन संघीयतापछि प्रदेश सरकारको मातहतमा रहेको मुस्ताङ अस्पतालको शैह्या बढेपनि जनशक्ति व्यवस्थापनमा भने सरकारले ध्यान दिन सकेको छैन ।मुस्ताङको स्तरवृद्धि र उपकरण व्यवस्थापनको समस्या समाधान हुँदै गएपनि पर्याप्त जनशक्ति नहुँदा अस्पतालको सेवा प्रवाह चुस्त बन्न नसकेको हो । सुरुवाति १५ शैह्याको अस्पतालमा अहिले २५ शैह्यामा रुपान्तर भएको छ । तर, प्रदेश सरकारले मुस्ताङ अस्पतालको दरबन्दी भने अझै १५ शैह्याको रुपमा कायम राखेको अस्पतालका सूचना अधिकारी एकराज बस्नेतको भनाइ छ । उनका अनुसार २५ शैह्या अस्पतालका लागि करिब ७० जना बढी स्वास्थ्य जनशक्ति आवश्यक पर्छ। 'अस्पतालको क्षमता बढाइयो, सेवा फराकिलो हुँदैछ,भवन पनि बन्दैछ,उनले भने, 'तर,जनशक्ति क्षमता पनि बढाउनुपर्छ ,सीमित जनशक्तिले सेवा प्रवाह चुनौति भएको, सीमित कर्मचारीले लोड थेग्नै मुश्किल छ । मुस्ताङ अस्पताल २५ शैह्याको भएपनि हालसम्म पनि १५ शैह्याकै जनशक्ति कायम छ । अस्पतालको स्थायी दरबन्दीमा एकजना नवौं तहका चिकित्सकसहित १८ जनाको दरबन्दी छ । जसमध्ये नवौं तहका चिकित्सक, एकजना अनमी र ६ जना कार्यालय सहयोगीको दरबन्दी पदपूर्ती भएको छैन । जनशक्ति व्यवस्थापनमा सरकारले चाँसो नदिँदा मुस्ताङ अस्पतालको २४ सै घण्टा सञ्चालनमा रहने ल्याब,एक्सरे,भीडीयो एक्सरे,इमरजेन्सी कक्ष,इन्डोर कक्ष र फार्मेसी सेवाहरू जनशक्ति अभाव छ । यी सबै सेवाहरु सञ्चालन गर्न करिब २० जना बढी जनशक्ति चाहिने सूचना अधिकारी बस्नेतले बताए ।"
प्रहरीलाई कुटपिट गर्ने एक जना पक्राउ,काठमाडौं : प्रहरी कर्मचारीमाथि अभद्र व्यवहार गरेको अभियोगमा एक जनालाई प्रहरीले पक्राउ गरेको छ। माछापोखरीस्थित ट्राफिक प्रहरी वृत्त नयाँबसपार्कबाट खटिएको प्रहरीले चेकजाँच गर्ने क्रममा शनिबार राति प्रहरीलाई नै कुटपिट तथा अभद्र व्यवहार गरेपछि गोरखा आरुघाट गाउँपालिका४ घर भई हाल काठमाडौं बस्ने ३७ वर्षीय सन्तोष कुमार धमलालाई प्रहरीले पक्राउ गरेको हो। धमलाउपर अभद्र व्यवहार मुद्दामा म्याद थप भई थप अनुसन्धान गरिरहेको प्रहरीले जनाएको छ।
नेपालगञ्ज विमानस्थलबाट २६ लाख नगदसहित राजश्व कार्यालयका अधिकृत पक्राउ,"नेपालगञ्ज : नेपालगञ्ज विमानस्थलबाट २६ लाख नगदसहित राजश्व कार्यालय, तुलसीपुर दाङका अधिकृत खगेन्द्र सापकोटा पक्राउ परेका छन्। नेपालगञ्जबाट काठमाडौं जाने क्रममा विमानस्थलमा सुरक्षा जाँचका क्रममा स्रोत नखुलेको २६ लाख रुपैयाँसहित सापकोटा पक्राउ परेको जिल्ला प्रहरी कार्यालय बाँकेका प्रवक्ता डीएसपी नारायण डाँगीले अन्नपूर्णलाई जानकारी दिए। उनका अनुसार सुरक्षा जाँचका क्रममा ठूलोमात्रामा नगद फेलापछि नियन्त्रणमा लिइएको हो। डाँगीले भने,'सुरक्षा जाँचका क्रममा उनको साथमा ठूलो मात्रामा नगद फेला परेपछि सापकोटालाई नियन्त्रणमा लिएका हौं। घटनाबारे अनुसन्धान भइरहेको छ।'"

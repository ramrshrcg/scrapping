शीर्षक,विवरण
कागबेनी विपद्ले पढाएको पाठ,"मानवीय क्रियाकलापले बढाएको विपद् कसैलाई जानकारी दिएर आउँदैन। तर, विपद्ले क्षति गराएरै छोड्छ। विपद्को सम्भावित जोखिम आकलन गरेर स्थानीयदेखि संघीय सरकारसम्मले जोखिम न्यूनीकरणको योजना बनाएको हुन्छ। सोहीअनुसार काम पनि हुँदै आएको छ। तर, पछिल्ला केही वर्षयता सम्भावित अनुमानभन्दा फरक भूगोल र प्रकृतिमा प्राकृतिक विपद्ले क्षति हुँदै आएको छ। सिन्धुपाल्चोकलगायत बाढीपहिरो जोखिमको रेखामा उच्च स्थानमा रहेका जिल्लामा मात्र सरकारले ध्यान केन्द्रित गर्दै आएको छ। तर अब विपद् जोखिम न्यूनीकरणको रणनीति परिवर्तन गर्नुपर्ने देखिएको छ। यसको उदाहरण हो, हिजोमात्र मुस्ताङको कागबेनीमा गएको बाढी। जहाँ यति ठूलो बाढीको आकलन गरिएको थिएन। तर, अचानक भारी वर्षासँगै आइतबार राति आएको कागखोलाको बाढीले त्यो सुन्दरता एकै क्षणमा धमिलो बनायो। यसले विपद्को सम्भावित जोखिम क्षेत्र पहिचान र सोहीअनुसारको मात्र कार्ययोजना बनाएर हुँदैन भन्ने पाठ पढाएको छ। विपद् जुनसुकै क्षेत्रमा आउन सक्छ, त्यसका लागि सबै निकाय जोखिमको न्यूनीकरण र सामना गर्न तयार हुनुपर्छ। सरकारले विपद् जोखिम न्यूनीकरणका लागि बर्सेनि अर्बौ रुपैयाँ खर्च गर्दै आएको छ। विपद् नै आउन नदिनेतर्फ पनि हाम्रा योजनाहरू अघि बढ्न जरुरी छ। त्यसका लागि वातावरण संरक्षण र भूबनोटको सुरक्षा अहिलेको चुनौती हो। किनभने पहाडी तथा हिमाली क्षेत्रमा पनि धमाधम विकासको नाममा धमाधम सडक खनिएको छ, प्राकृतिक सन्तुलन बिगारिएको छ। कतिसम्म भने भएका डाँडापाखा भत्काएर बनाएको सडक वर्षात्मा उपयोग गर्न सकिँदैन। उल्टै ज्यानधनका लागि ठूलो चुनौती बन्ने गरेको छ। त्यसैले विकास निर्माणको काम गर्दा वातावरणीय प्रभाव मूल्यांकनको अक्षरशः पालना गर्नेतर्फ सबै सतर्क हुन जरुरी छ। साथै जलबायु परिवर्तनका कारण मौसममा आएको फेरबदल र त्यसको प्रभावले पनि दैविक प्रकोप बढ्न मद्दत गरेको छ। मानवीय क्रियाकलापले बढाएको विपद् जोखिम न्यूनीकरणसँगै विपद्बाट जनधनको क्षति व्यहोरेकाहरूको उचित पुनर्बास र स्थानान्तरणको कुरा चुनौतीको विषय बनेको छ। अघिल्ला वर्षहरूमा गएका ठूला बाढीपहिरो र त्यसले घरबारविहीन बनाएकाहरूको अझै उचित व्यवस्थापन हुन सकेको छैन। त्यसैले राज्यलाई हुने क्षति र आमनागरिकले व्यहोर्दै आएको क्षति न्यूनीकरण गर्न प्राकृतिक संरचनामाथि मानव समुदायले गर्दै आएको मनपरी कार्य न्यूनीकरण गर्न जरुरी छ।"
पूर्वप्रधानमन्त्रीद्वयलाई तानिएकामा प्रधानमन्त्री अदालतप्रति अप्रसन्न,"उनले भने, पहिला चितवनबाटै चुनाव लड्ने योजनामा थिएँ। हुरी यस्तो आयो कि प्रचण्ड पनि बग्लाजस्तो भयो। र, म गोरखा पुगेँ। काठमाडौं : पूर्वप्रधानमन्त्रीद्वय माधवकुमार नेपाल र बाबुराम भट्टराईलाई ललिता निवास प्रकरणमा अदालतले छानबिन गर्न दिएको आदेश प्रधानमन्त्री पुष्पकमल दाहाललाई तीन कारणले मन परेको छैन सम्पादकहरूसँग मंगलबार खुलेर छलफल गर्दै दाहालले तीमध्ये सुरुका दुई कारण प्रस्टै बताए। ३ नम्बर कारण भने पूर्वप्रधानमन्त्री नेपाल विदेशबाट फर्किनासाथ सोमबार देखिएको उनको धपेडीले बताउँथ्यो। सत्ताघटकको लामो बैठकको मुख्य एजेन्डा नै पूर्वप्रधानमन्त्रीद्वयलाई जोगाउने रणनीति बनाउनु थियो। त्यसका लागि महान्यायाधिवक्ता, पूर्वमहान्यायाधिवक्ता र केही वरिष्ठ कानुन व्यवसायीसमेत राखिएको स्वयं प्रधानमन्त्रीले जानकारी दिए। एउटा प्रश्न स्वभावैले उठेको छ। हामी अघि बढी नै राखेका थियौं। झन्डैझन्डै मन्त्रीहरूसम्म पुगिसकेकै थियौं। हुनसक्छ पूर्वप्रधानमन्त्रीहरूसम्म पनि कुनै न कुनै रूपमा पुग्ने थियौं, प्रधानमन्त्री दाहालले सम्पादकहरूसँग भने, बीचैमा अदालतले ढ्याक्क लौ त्यहाँ पनि जाऊ भन्न किन पर्यो होला ? के कारणले भन्ने प्रश्न उठेकै छ। यो जस्तो आँखाले देखिन्छ, त्यस्तै मात्र होइन कि भन्ने मलाई लागेको छ। अदालतको मानहानी र अदालती निर्णयलाई अनादर नगर्ने उल्लेख गर्दै उनले यसमा थपे, तर, राजनीतिक रूपमा हेर्दा यो कुरो कहाँ जोडिन्छ त भन्दा संसद् विघटनमा। अहिले संसद् चलिरहेको छैन। हामीले प्रतिपक्षसँग सम्झौता पनि गर्यौं। बालुवाटरमा कुरा मिल्यो। सभामुखलाई यहीँबाट फोन गरेर संसद् चलाउन भनियो। बानेश्वर पुग्दा उल्लंघन भयो। के होला यो ? हिजोको विघटन र यो ललिता निवासको साइनो सम्बन्ध कहीँं कतै छ होला कि, छैन होला कि ! मलाई गम्भीर आशंका छ, पहिलाकै निरन्तरतामा जाँदैछ। संविधान भंग गर्ने, सरकार चल्न नदिने र कतै लैजाने कसैको मनसाय। सफलचाहिँ हुँदैन त्यो। उनको आशय अदालतले सीमारेखा नाघेको थियो। संविधानले कार्यपालिका, व्यवस्थापिका र न्यायपालिकाका प्रस्ट सीमारेखा तोकेको छ। त्यो लक्ष्मण रेखा नाघियो भने कार्यकारीले निर्णय गर्नै गाह्रो हुन्छ, उनले भने, अहिले यसो हेर्दा पूर्वप्रधानमन्त्रीले गरेका त्रुटिप्रति प्रश्न उठेजस्तो लाग्छ। तर, त्यो पूर्वप्रधानमन्त्री भन्ने रहँदैन। प्रधानमन्त्रीले गरेका निर्णयलाई नै गरेको हो। त्यो वर्तमान प्रधानमन्त्रीतिर पनि सोझिएको जस्तो व्याख्या भइरहेको छ। यो विषयमा अलि गहिरो गरी विचार गर्नुपर्ने छ। प्रधानमन्त्रीले अदालती आदेशका कारण काम गर्न जटिल भइरहेको गुनासो सुनाए। भुटानी शरणार्थी वा ललिता निवास प्रकरणमा कतिपय कर्मचारीदेखि सचिवसम्म समातिए। ८१० दिन त मलाई धेरै अप्ठ्यारो भयो। कुनै पनि सचिव केहीमा पनि सही गर्न नमान्ने। बैठक बस्न रुचि नराख्ने। सचिवहरू मात्र होइन, मन्त्री र प्रधानमन्त्रीसमेत केही गर्न नसक्ने होइन भन्ने चिन्ता बढ्यो, दाहालको अभिव्यक्ति थियो। प्रधानमन्त्री एक ढंगले, निरन्तरता अर्कै ढंगले : विरलै परिघटना प्रधानमन्त्री दाहालले आफ्नो नियुक्ति र निरन्तरतालाई विरलै हुने परिघटना को उपमा दिए। म प्रधानमन्त्री एक ढंगले भएँ। र, निरन्तरता अर्को ढंगले भइराखेको छ, दाहालले भने, राजनीतिमा यो विरलै हुने परिघटना हो। यस्तो अब धेरै वर्ष हुँदैन होला। र, त्यो मेरै नेतृत्वमा हुन गयो। शरणार्थी प्रकरण : बाटामा भेटियो प्रधानमन्त्री दाहालले भ्रष्टाचारविरुद्धका प्रतिबद्धता पूरा गर्ने क्रममा नक्कली शरणार्थी र ललिता निवास प्रकरणलाई टेकेर अघि बढेको बताए। सुशासन, सामाजिक न्याय र समृद्धिलाई प्राथमिकता दिएर नाराका रूपमा अघि सारियो। सर्वत्र बेथिति छ। अविश्वास छ चारैतिर। कसरी र कहाँबाट सुरु गर्ने ?के गर्दा जनतामा भरोसा, आशा र विश्वास दिन सकिन्छ ? भ्रष्टाचारको विषय थोरै भए पनि कहाँबाट उठाउन सकिन्छ ? भनेर सोचिरहेको थिएँ, उनले भने । उनले भने, भ्रष्टाचारविरुद्ध जानुपर्छ र सुशासनका पक्षमा केही कदम चाल्नुपर्छ भन्ने प्रतिबद्धता गरेकै हुँ। त्यही सन्दर्भमा भुटानी शरणार्थी (प्रकरण) बाटामा भेटिएको हो। यो पहिलादेखि अनुसन्धान भइरहेको, विवाद पनि हुँदै आएको विषय हो। यहाँ टेकेर जाँदा अन्यत्रका बेथिति पनि नियन्त्रण गर्न सकिन्छ भन्ने लागेर दह्रैसँग समातिएको हो। उनले नक्कली शरणार्थी सरकारको नेतृत्व, प्रशासन र बिचौलिया मिलेर भएको बेथितिलाई सुधार्ने सुरुआत भएको उल्लेख गरँे। ललिता निवास भूमाफियाको जगजगी नियन्त्रण गर्ने प्रक्रियाको सुरुआत हो। यो नै अन्तिम होइन र हुनुहुँदैन, प्रधानमन्त्रीले भने, अरू पनि थुप्रै छन् त्यस्ता। गिरिबन्धु टिइस्टेटको कुरा छ। अरू पनि छन्। यहाँबाट जाने त्यतै हो। विस्तारैविस्तारै सबै ठाउँमा पुग्छ। सुन समात्दा उल्टै संसद् अवरोध ? प्रधानमन्त्रीले सुन समातेको विषयलाई देशैले जयजयकार गर्नुपर्नेमा प्रतिपक्षीले संसद् अवरोध गरेको भन्दै आक्रोश पोखे। सुन क्विन्टलका क्विन्टल आउने र अर्को देशतिर जाने सूचनाका आधारमा हामीले कर्मचारी परिचालन गर्यौं। नेपालभारत सीमामा भारु पैसाको भाउ घटेर १४५ मा झरेको पाइयो। के कारण भनेर खोज्दा सुनले रहेछ। नेपालको बाटो भएर यति धेरै सुन जाँदो रहेछ। त्यसले सीधै अर्थतन्त्रमा असर गरेको छ, उनले भने, त्यही भएर यसलाई गम्भीरतापूर्वक हेरियो। पक्रिइयो। यसमा अनुसन्धान गर्दा भन्सार, प्रहरी र अध्यागमनको मात्र कुरा होइन, विभिन्न देशै जोडिएको संगठित अपराध रहेछ भन्ने खुल्यो। त्यसैले सीआईबीलाई अनुसन्धानको जिम्मा दिन मैले प्रस्ताव गरेको हुँ। तर, सुन पक्रेबापत सदन पनि चल्दैन। अर्को आयोग बना भनेको छ, छानबिन भनेको छ। समय बर्बाद पार्न लागेको छ। यो किन भइरहेको छ भन्ने रहस्यको विषय छ। ललिता निवासले भागाभाग गरायो प्रधानमन्त्री दाहालले ललिता निवास प्रकरणमा धेरै आतंकित भए कि भन्ने सरकारलाई चिन्ता लागेको स्पष्टोक्ति दिए। भने, चारपाँच सयलाई पक्राउ पुर्जी भनेपछि चारपाँच सय व्यवसायी भागाभाग हुने स्थिति आयो। अनि, आईजीपी, सीआईबी प्रमुख र अनुसन्धानमा लागेका अन्यलाई बोलाएर सेलेक्टिभ हुनुहोस्, प्रत्यक्ष संलग्न मात्र खोज्नुहोस् भनेपछि अहिले त्यति आतंक छैन। मीनबहादुरजीलाई नपक्रे हुन्थ्यो भन्ने थियो प्रधानमन्त्रीले भाटभटेनी सुपरमार्केटका सञ्चालक मीनबहादुर गुरुङलाई नपक्रे हुन्थ्यो भन्नेमा आफू पनि रहेको खुलाए। मीनबहादुरजीलाई नपक्रे हुन्थ्यो भन्ने नै हाम्रो पहिला सोचाइ थियो। भाग्ने होइन, केही होइन, चाहिएको बेला बोलाए भइगयो भन्ने थियो, दाहालले भने, तर प्रहरीबाट सम्पूर्ण कामै त्यहीँबाट सुरु भएको छ, नसमाति हुँदैहुँदैन भन्ने कुरा आयो। उहाँलाई नल्याई मुद्दै अगाडि बढ्दैन भनेपछि पक्राउ गरिएको हो। सतर्क यति, गठबन्धनचाहिँ नभत्कियोस् प्रधानमन्त्रीले भ्रष्टाचारविरुद्ध चालेका कदमका कारण गठबन्धन भने नभत्कियोस् भन्नेमा आफू सतर्क रहेको जानकारी दिए। कारबाहीबाट धेरै मान्छे आतंकित नहुन् भन्नेमा सरकार सतर्क छ। यति धेरै चर्को पनि नहोस्, गठबन्धन पनि टुट्ने, देशको राजनीति पनि भताभुंग हुने गरी पनि जानु भएन। यहाँ पनि सतर्क हुनै पर्यो, दाहालले भने, स्टन्ट दिन त बरु सरकार छाडिदिन्छु, थुनिदिन्छु भने पनि हुन्छ। तर, भनेर मात्रै हुँदैन। त्यसको सन्तुलन मिलाउन मेरो ठाउँबाट सक्दो कोसिस गरेको छु। म आफैं चल्छु कि कसले चलाउँछ ! प्रधानमन्त्रीले सिंहदरबार र बालुवाटार बिचौलियाले चलाउने विषयलाई रोचक ढंगले प्रस्तुत गरे। भने, अहिले हामी अलि बढी नै सतर्क छौं, सिंहदरबार बालुवाटार बिचौलियाले नचलाउन् भन्नेमा। तर, म सिन्सियरली भन्न चाहन्छु कि कहिलेकाहीँ कतिपय काम मैले गरेको छु कि अरू कसैले गरेको छ भन्ने मलाई लाग्छ। त्यो स्थिति अन्त्य गर्न हामी सबैको सामूहिक प्रयास जरुरी छ। ल्याक्र्याल नियुक्तिमा आलोचित बिचौलियाले चलाउने विषयको उदाहरण ल्याक्र्याल लामाको नियुक्तिलाई लिन सकिन्छ ? भन्ने प्रश्नमा प्रधानमन्त्रीले भने, ल्याक्र्याल लामाकोलाई धेरै त लिन सकिँदैन। उहाँ पहिला नेपाली कांग्रेसमा हुनुहुँदो रहेछ। त्यहाँबाट केही लिनुभयो। त्यसपछि एमालेमा जानुभयो। संविधानसभाको सदस्य हुनुभयो। अर्थराज्यमन्त्री पनि हुनुभयो। मुद्दा पर्यो। लकरको कुरा पनि आयो। अदालतबाट, सबैतिरबाट सफाइ पाउनुभयो। अनि माओवादी प्रवेश गर्नुभयो। बढी विवाद देखिएपछि हामीले गतिलो जिम्मेवारी नदिएका हौं। केन्द्रीय सदस्य, सबैले महत्व दिएको पात्र, बुद्ध दर्शनमा डिग्री गरेको व्यक्ति, उनको क्षमतालाई कता सदुपयोग गर्न सकिएला भनेर हेर्दा लुम्बिनी बेस्ट ठाउँ ठानेँ मैले। पछि मिडियामा ब्यानर न्युज आएको आयै गर्यो। हाम्रै साथीभाइले पनि विवादस्पद भयो भनेका छन्। यो विषय कन्ट्रोभर्सीमा गयो नै। सुनील शर्मामा प्रहरी जिद्दी कांग्रेस सांसद एवं मेडिकल व्यवसायी सुनील शर्मा पक्राउको विषयलाई पनि उनले सरकार अर्कैले चलाउने उदाहरणका रूपमा उल्लेख गरे। सुनील शर्माको विषय अहिले हाम्रो अध्ययन र चासोको थिएन। प्रहरीबाट प्रमाण आयो, अब त रोक्नै सकिँदैन भनियो। तैपनि अझै हेर्नुहोस् भनेर मैले ७ दिन रोकेको थिएँ। पछि बुमर्याङ होला, उल्टो पर्ला भनेर मैले सचेत रूपमा रोकेको थिएँ, उनले सुनाए, तर, सबै प्रमाणित भयो, रोक्नै सकिँदैन भनेपछि गयो। आखिरी अदालतले रोकिदियो, त्यस्तै भयो। त्यही लटमा अर्का सक्कली डाक्टरलाई नक्कली बनाइएकामा दुःखी हुँदै दाहालले भने, प्रहरी अनुसन्धानमा पनि अब सोच्नुपर्ने भयो। अर्थतन्त्र केही असहज प्रधानमन्त्रीका अनुसार अर्थतन्त्रको सुधारका दृष्टिकोणले जति हुनुपर्ने हो, त्यति भएको छैन। औपचारिक र इन्डिकेसन हेर्दा अर्थतन्त्र ठीकै छ जस्तो लाग्छ। व्यवसायी र आमजनताको परसेप्सन भने सकारात्मक छैन, उनले भने, मौद्रिक नीति र वित्तीय नीतिमध्ये कुनमा के बदल्यौं भने जनताको परसेप्सन परिवर्तन हुन्छ भन्ने अध्ययन गर्दैछौं। भूराजनीतिक संवेदनशीलतामा चिन्ता प्रधानमन्त्रीले नेपाल भूराजनीतिक संवेदनशीलतामा रहेको उल्लेख गरे। रूसयुक्रेन युद्ध, चीनअमेरिका द्वन्द्व, चीनभारत अविश्वासको परिस्थितिको दबाब नेपालमा परेको उनको भनाइ थियो। र, हामीले बढी सतर्क भएर राष्ट्रिय एकता, विश्वास र समझदारीलाई बलियो बनाउन सकिएन भने अप्ठ्यारो ठाउँमा देश जान सक्ने छ। म त्यो अपिल गर्न चाहन्छु। अमेरिकाबाट सोझै चीनतर्फ प्रधानमन्त्रीले संयुक्त राष्ट्रसंघको महासभामा भाग लिन सेप्टेम्बर १६ मा अमेरिका जाने आफ्नो कार्यक्रम तय भएको अवगत गराए। उनका अनुसार सेप्टम्बर २१ मा उनले महासभालाई सम्बोधन गर्नेछन्। र, २१ तारिक बेलुकै चीनतर्फ उड्नेछन्। चीनमा सेप्टेम्बर २३, २४ र २५ मा उनका कार्यक्रमहरू हुनेछन्। प्रधानमन्त्रीका अनुसार उनले राष्ट्रपति सी चिनफिङ, प्रधानमन्त्री लि क्वाङलगायतसँग भेटवार्ता गर्नेछन्। रसुवा र किमाथांकामा क्रस बोर्डर ट्रान्समिसन लाइनको समझदारी हुने स्थिति छ। हिल्सासुर्खेत सडकको समझदारी पनि सम्भावना छ, उनले भने, किमाथांकामा हाइड्रो प्रोजेक्टको समझदारी हुने स्थिति छ। मुख्यचाहिँ कृषि उद्योगमा उनीहरूको बढी रुचि छ। अनि, म गोरखा पुगेँ नयाँ दलको बढ्दो प्रभावलाई दाहालले खहरे संज्ञा दिए। ती विकल्प बन्ने नसक्ने उनको भनाइ थियो। तर, तिनको प्रधावलाई भने उनले कम आँकेनन्। मैले गएको ५ वर्ष चितवनको जनप्रतिनिधिको हैसियतले जनताको विकास, राहत, सेवा, शिक्षा, स्वास्थ्य क्षेत्रमा अभूतपूर्व काम गरेँ। मेहनत र लगानी धेरै भयो। भरतपुर महानगरले पनि सम्पूर्ण शक्ति लगाएर काम गर्ने वातावरण बन्यो, उनले भने, तर, लास्टमा बिचित्रको माहोल बन्यो, मलाई गोरखा जानुपर्ने भयो। पहिला चितवनबाटै चुनाव लड्ने योजनामा थिएँ। हुरी यस्तो आयो कि प्रचण्ड पनि बग्लाजस्तो भयो। र, म गोरखा पुगेँ।"
गणतन्त्रपछिका सबै भ्रष्टाचारको छानबिन गरौं,"सुन तस्करी प्रकरणको छानबिन होस् भन्ने एमालेको स्वच्छ चाहना हो भने कांग्रेस पनि त्यसका पक्षमा छ। यो मुद्दा एमालेको मात्र होइन, सिंगै देशको हो। जनताका आवाज बोल्ने र छलफल गर्ने थलो हो संसद्। तर, लगातार अवरोधले जनताका आवाज थुनिएका छन्, जल्दाबल्दा समस्या ओझेलमा छन्। संसद् अवरोध गरेर जनताको पक्षमा वकालत गरेको छु भनेर कसैले भन्छ, भने त्यो गलत हो। सुन तस्करी प्रकरणमा उच्चस्तरीय छानबिन समितिको माग गर्दै विपक्षी एमालेले संसद् अवरोध गरिरहेको छ। तर, सुन तस्करी प्रकरणको छानबिन होस् भन्ने एमालेको स्वच्छ चाहना हो भने कांग्रेस पनि त्यसका पक्षमा छ। यो मुद्दा एमालेको मात्र होइन, सिंगै देशको हो। अर्कोतिर संसद् अवरोध गर्ने र संसद् खुलाउन चाहनेको मुद्दा नै साझा छ। त्यसो भए संसद् अवरोध किन त ? प्रश्न यहाँ छ। संविधानअनुसार पनि भ्रष्टाचारको छानबिनका लागि विशेष समिति बनाउन सकिन्छ। त्यस्तो समितिले सुन काण्डको मात्र नभई गणतन्त्र पछिका सबै भ्रष्टाचार काण्डको छानबिन गरोस्। राजनीतिक सहमतिका आधारमा अधिकार सम्पन्न समिति बनाऔं। त्यसका लागि संसद्मा बहस गरौं। संसद्ले नै छानबिन समिति बनाओस्। विपक्षी एमालेले सुन काण्डको मात्रै छानबिन किन चाहेको छ ? अरू किन चाहेन ? भन्ने प्रश्न उब्जेको छ। हुन त, विमानस्थलबाट सियो छिरेको होइन। सुन छिरेको हो। त्यसलाई नजरअन्दाज गर्न मिल्दैन। भन्सार प्रशासनमा कहाँनिर समस्या छ ? भन्सार प्रशासनले थाहा नपाएर वा सेटिङबिना सुन छिर्नै सक्दैन। त्यसैले गलत गर्नेमाथि कारबाही हुनैपर्छ। अन्तर्राष्ट्रिय जगतमा यी र यस्तै प्रकरणका कारण हामी बदनाम भइरहेका छौं। यो कुरा अन्त्य नगरेसम्म बदनाम हुने स्थिति रहिनै रहन्छ। सरकारले सुन कुन देशबाट आएको हो, त्यो देशलाई चिठी लेख्नुपर्छ। कुन एयरलायन्सबाट आएको हो, त्यसलाई पनि पत्र पठाउनुपर्छ। सानोतिनो सञ्जालले त पक्कै पनि सुन आएको होइन। अन्तर्राष्ट्रिय सञ्जालको खोजबिन हुने गरी कारबाही अघि बढोस्। कांग्रेसले उच्चस्तरीय छानबिन समिति आवश्यक नभएको निर्णय गरेको छ। किनभने, सरकारी संयन्त्रले यसको छानबिन गरिरहेको छ। सरकारी संयन्त्रलाई विश्वास गर्नुपर्छ भन्ने कांग्रेसको संसदीय दलको मान्यता हो। (सांसद पौडेल कांग्रेस केन्द्रीय सदस्य हुन्)"
"हिमाल चढे लामखुट्टे, कर्णालीमा डेंगु","सुर्खेत : कुनै समय कीटजन्य रोग गर्मी मौसम अर्थात तराईका जिल्लामा बढी देखिन्थ्यो। तर, पछिल्लो समय कीटजन्ज रोगको संक्रमण हिमाली जिल्लामा पनि देखिन थालेको छ। लामखुट्टेको टोकाइबाट सर्ने र संक्रमण हुने रोगहरू हिमालमा पनि देखिन थालेका छन्। चिसो मौसमका कारण विगतमा हिमाली क्षेत्रमा नदेखिने रोगहरू हिजोआज देखिन थालेका हुन्। यसको एउटा उदारण मात्रै हो डेंगु संक्रमणको। तराइ र भित्री मधेसका जिल्लामा महामारीको रूपमा देखिने गरेको डेंगुको संक्रमण पछिल्लो समय कर्णालीका हिमाली जिल्लामा पनि देखिन थालेको छ। केहीवर्ष अघिसम्म सुर्खेत र वीरेन्द्रनगरमा मात्र छिटफुट देखिने डेंगुको संक्रमण विस्तारै कर्णालीका पहाडी र हिमाली जिल्लामा पनि देखिन थालेको हो। तापक्रम वृद्धि भएसँगै हिमालमा पनि कीटजन्य रोगहरू देखिन थालेपछि स्वास्थ्यकर्मीहरू चिन्तित बनेका छन्। कर्णाली प्रदेश स्वास्थ्य सेवा निर्देशनालय सुर्खेतका अनुसार हिमाली जिल्ला जुम्लामासमेत लामखुट्टेको टोकाइबाट हुने डेंगुको संक्रमण देखिएको छ। यस्तै पहाडी जिल्लाहरूमा पनि यसको संक्रमण बढ्दो क्रममा रहेको छ। निर्देशनालयका अनुसार चालू आर्थिक वर्षको सुरुवातसँगै कर्णालीमा हालसम्म २२ जनामा डेंगुको संक्रमण भएको छ। जसमा प्रदेश राजधानी सुर्खेतमा मात्र १३ जनामा डेंगुको संक्रमण देखिएको छ। यस्तै हिमाली जिल्ला जुम्लामासमेत ४ जनामा डेंगु संक्रमण भएको छ। त्यसैगरी पहाडी जिल्ला रुकुम पश्चिममा २ जना, दैलेख, सल्यान र कालीकोटमा एकएक जनामा संक्रमण देखिएको निर्देशनालयका वरिष्ठ स्वास्थ्य शिक्षा अधिकृत नवराज कँडेलले जानकारी दिए। हिमालमा बढ्दै गएको तापक्रम र विकास भएको सडक सञ्जालका कारण सवारी साधनसँगै हिमालमा पनि कीटजन्य रोग देखिन थालेको स्वास्थ्यकर्मीको भनाइ छ। हिमालमा गाडीको आवतजावत भएसँगै लामखुट्टे पनि पुगे स्वास्थ्य शिक्षा अधिकृत कँडेल भन्छन्, विस्तारै कीटजन्य रोगहरू पनि हिमाल चढ्न थाले, हिमाली जिल्लाहरूमा पनि डेंगु फैलिन थाल्यो। बदलिँदो मौसमका कारण कर्णालीका प्रायः जिल्लाहरूमा डेंगुको संक्रमण् फैलिंदो क्रममा रहेको उनको भनाइ छ। हिमालमा पनि कीटजन्य रोगको संक्रमण हुन थालेपछि स्वास्थ्यमा नयाँ चुनौती थपिएको स्वास्थ्यकर्मीहरू बताउँछन्। समयमै यसको नियन्त्रणमा लाग्नुपर्ने उनीहरूको सुझाव छ। कर्णालीमा हालसम्म डेंगुको संक्रमणबाट कसैको पनि मृत्यु भएको छैन। तर, संक्रमणको जोखिम भने धेरै रहेको निर्देशनालयले जनाएको छ। भदौ र असोजसम्म यसको जोखिम धेरै हुने भएकाले पनि संक्रमितको संख्या धेरै बढ्न सक्ने अनुमान गरिएको छ। डेंगुको संक्रमण महामारीको रूपमा फैलिने जोखिम बढेपछि स्वास्थ्य सेवा निर्देशनालयले स्थानीय तह र जिल्लामा रहेका स्वास्थ्य कार्यालयहरूसँग समन्वय गरेर लामखुट्टेको लार्भा खोज्ने र नष्ट गर्ने अभियान सुरु गरिएको जनाएको छ।"
बाढीपीडितको त्रिपालमै बास,"गुलरिया : आइतबार आएको बाढीले बर्दियाका ५ वटा पालिका प्रभावित बने। बबई नदीमा आएको बाढी र कर्णालीको कटानका कारण गुलरिया, बारबर्दिया, बाँसगढी, राजापुर नगरपालिका र बढैयाताल गाउँपालिका चपेटामा परेका छन्। बबई नदीमा आएको बाढीबाट बर्दियामा ५ सय ५ घर डुबानमा परे। ६५ घरका ३ सय ४ जना विस्थापित बने। नदी सामान्य अवस्थामा पुगेपछि २१ घरका १ सय ९० जना आफ्नै घर फर्केका छन्। ४४ घरका १ सय १४ जना अझै घर फर्कन सकेका छैनन्। बाढीका कारण गुलरिया नगरपालिकामा १ सय १४ घर डुबान हुँदा २८ घरका १ सय ३३ जना बिस्थापित भए। जसमध्ये ७२ जना घर फर्केका छन्। ६१ जना गुलरियाका अझै विस्थापित छन्। जिल्ला प्रहरी कार्यालय बर्दियाका प्रहरी नायव उपरीक्षक हिक्मतबहादुर बोहराले भने, १० घरका ४४ जना गुलरिया नेपालगञ्ज सडकखण्डमा त्रिपाल टाँगेर बसेका छन्। ३ घरका १७ जना प्रतिक्षालयमा बसेका छन्। गुलरियाको वडा नम्बर ५, ८, ११ र १२ का गंगानगर, भादा, भैसाही, लालपुर र हरियाली टोल प्रभावित बनेका छन्। बबई नदीको बाढीले बाँसगढी नगरपालिकाको वडा नम्बर ८ र ९ मा २ सय १० घर डुवान हुँदा ११ घरधुरीका ४८ जना विस्थापित भए। जसमध्ये ४ घरका मानिसहरू आफ्नो घर फर्केका छन्। बाँकी बालविकास केन्द्र र रेशमपुर सामुदायिक भवनमा आश्रय लिएका छन्। बाँसगढीमा रेशमपुर, कुनैठी र बनगौरी गाउँ प्रभावित बनेको उनले बताए। बारबर्दिया नगरपालिका बबई नदीको बाढीका कारण वडा नम्बर ५, ७ र ८ का भगतपुर, दूधा, सिम्रहवा, बेतहनी, सिउनीया, गुमस्ता, जब्दहवा, सदशिव र गलरा गाउँ प्रभावित भएका हुन्। तिनवटा वडामा डुबान भएका १ सय ६२ घरमध्ये ७ घरका विस्थापित बनेका ३६ जना अहिले घर फर्किसकेका छन्। बढैयाताल गाउँपालिकाको वडा नम्बर ४ मा १६ घर डुवानमा परी सबै घर विस्थापित बने। विस्थापित ७८ जना सबै घर फर्किएका छन्, डीएसपी बोहराले भने, बढैयातालमा सेप्टीरिहार र रामनगर डुबानमा पयो। राजापुर नगरपालिका वडा नम्बर १ चनौरामा कर्णाली नदीको कटानका कारण ३ घर डुबान हुँदा सबै विस्थापित भए। उनीहरू ९ जना अझै नदी किनारको ड्याम साईटमा त्रिपालमुनी आश्रय लिइ रहेका छन्। बबई नदीमा दाउरा समात्ने क्रममा गुलरिया नगरपालिका निवासी महेश चौधरी, अक्षय थारु र बालकृष्ण थारु बेपत्ता भए। उनीहरूको खोजी भइरहेको छ।"
"प्रधानसेनापति र चिनियाँ सैनिक अधिकारीबीच भेट, सैनिक सहायता र तालिम सञ्चालन गर्नेबारे छलफल","काठमाडौं : प्रधानसेनापति प्रभुराम शर्मा र चिनियाँ जनमुक्ति सेनाका तिब्बत मिलिट्री कमान्डर मेजर जनरल युइ एन दे ( )बीच शिष्टाचार भेट भएको छ। सैनिक मुख्यालय जंगी अड्डामा उनीहरूबीच भेटवार्ता भएको हो। उनीहरूबीच तालिम, सैनिक सहायतालगायत द्विपक्षीय हित र आपसी चासोका विषयमा छलफल भएको सेनाको जनसम्पर्क तथा सूचना निर्देनालयले जनाएको छ। कोभिडका कारण नेपाल र चिनियाँ जनमुक्ति सेनाबीच हुँदै आएको सैन्य अभ्याससमेत रोकिएको छ। उक्त सैनिक अभ्यास सुचारु गर्नेबारे समेत उनीहरूबीच छलफल भएको स्रोतले बताएको छ। आठ सदस्सीय टोलीको नेतृत्व गर्दै मेजर जनरल युइ एन दे बुधबार काठमाडौं आइपुगेका हुन्।त्रिभुवन अन्तर्राष्ट्रिय विमानस्थलमा उनीहरूलाई नेपाली सेनाका उपरथी सागरबहादुर थापाले स्वागत गरेका थिए। चिनियाँ सैनिक अधिकारीहरूले सैनिक कमाण्ड तथा स्टाफ कलेज, सैनिक संग्रहालयसहित पर्यटकीय क्षेत्रको अवलोकन गर्ने नेपाली सेनाले जनाएको छ। 'यस किसिमको भ्रमणले दुई देशबीच रहिआएको सम्बन्ध थप सुमधुर एवं प्रगाढ बनाउन मद्दत पुग्नुका साथै नेपालको पर्यटन प्रवर्द्धनमा समेत टेवा पुग्ने विश्वास नेपाली सेनाले लिएको छ,' सेनाद्वारा जारी विज्ञप्तिमा भनिएको छ।"
"राष्ट्रपति पौडेल र एमाले अध्यक्ष ओलीबीच भेटवार्ता, संसद खुलाउनेबारे छलफल",काठमाडौं : राष्ट्रपति रामचन्द्र पौडेल र पूर्वप्रधानमन्त्री एवम् एमाले अध्यक्ष केपी शर्मा ओलीबीच भेटवार्ता भएको छ। राष्ट्रपति पौडेलले बोलाएपछि आज मध्यान्ह छलफल गर्न ओलीशितल निवासमा पुगेका हुन्। उनीहरुबीच संसदको गतिरोध र समसामयिक राजनीतिक विषयमा छलफल भएको छ। भेटको क्रममा राष्ट्रपति पौडेलले संसदमा भएको गतिरोधका विषयमा प्रमुख प्रतिपक्ष दलका नेता ओलीसँग चासो राखेको राष्ट्रपति कार्यालय स्रोतले जनाएको छ। भेटमा ओलीले संसदमा एमालेले उच्च स्तरीय छानबिन समिति वा आयोगको गठनको माग राखेको तर सरकार गठनका लागि तयार नभएको बताएका थिए। ओलीले सरकारकै अनिच्छाका कारण संसद नियमित काममा अगाडि बढ्न नसकेको र प्रभावित बनिरहेको बताएका थिए। जवाफमा राष्ट्रपति पौडेलले सत्ता र प्रतिपक्षलगायत संसदमा रहेका सबै दलहरूलाई विश्वासमा वातावरण सिर्जना गरेर अघि बढ्न आग्रह गरेको स्रोतको भनाई छ। गत शुक्रबार सभामुख देवराज घिमिरे र राष्ट्रियसभा अध्यक्ष गणेशप्रसाद तिमिल्सिनाले राष्ट्रपति पौडेललाई भेटेर दुबै सदन खुलाउन पहल गरिदिन आग्रह गरेका थिए। उनीहरुले अभिभावकको हिसाबले सबै राजनीतिक दलहरूसँग छलफल गर्न राष्ट्रपतिलाई आग्रह गरेका हुन्। घिमिरे र तिमिल्सिनाको आग्रहपछि राष्ट्रपति पौडेलले अवरुद्ध संसद खुलाउनेबारे राजनीतिक दलहरूसँग आफूले संवाद गर्ने आश्वासन दिएका थिए। त्रिभुवन अन्तर्राष्ट्रिय विमानस्थलबाट भन्सार चेकजाँच भइ बाहिरिएको एक क्वीन्टल (६० किलो ७ सय १६ ग्राम जोख्दा) सुन तस्करी प्रकरणको अनसन्धानका लागि उच्चस्तरीय छानबिन समितिको माग गर्दै आएको छ। एमालेको नाराबाजीपश्चात संसद बैठक नियमित कार्यसूचीमा प्रवेश नगरी स्थगित हुँदै आएको छ।
चिनियाँ उच्च सैनिक टोली काठमाडौंमा,"काठमाडौं : चीनबाट उच्च सैनिक तहको टोली काठमाडौं आइपुगेको छ। एयर चाइनाको ४३७ उडान नम्बरबाट चिनियाँ जनमुक्ति सेनाका तिब्बत मिलिट्री कमान्डर मेजर जनरल युइ एन दे ( )नेतृत्वको टोली केहीबेर अगाडि त्रिभुवन अन्तरराष्ट्रिय विमानस्थलमा अवतरण गरेको हो। मेजर युको नेतृत्वमा ८ सदस्यीय सैनिक टोली औपचारिक भ्रमणमा नेपालको आएको हो। उनीहरुलाई उपरथी सागरबहादुर थापा र सहायक रथी सुनिल श्रेष्ठले त्रिभुवन अन्तरराष्ट्रिय विमानस्थलमा स्वागत गरेका थिए। नेपाली सेनाका सूचना अधिकारी एवम् सहायक रथी कृष्णप्रसाद भण्डारीका अनुसार औपचारिक भ्रमणमा आएको चिनियाँ सैनिक टोलीले प्रधानसेनापति प्रभुराम शर्मालगायतसँग भेटवार्ता गर्ने कार्यतालिका छ। भेटमा सीमा सुरक्षा, दुई देश बीचको सैन्य सम्बन्धलगायतका विषयमा छलफल हुनेछ।"
पोखरालाई पर्यटकीय राजधानी घोषणा गरिने,"लेखनाथ : पोखरा महानगरपालिकाका प्रमुख धनराज आचार्यले पोखरालाई पर्यटकीय राजधानीका रूपमा घोषणा गर्ने अभियानमा आफू लागेको बताएका छन्। नेपाल पर्वतारोहण संघ गण्डकी प्रदेशको १५औँ वार्षिक साधारणसभा तथा सातौं अधिवेशनलाई आज सम्बोधन गर्दै प्रमुख आचार्यले उक्त अभियान सुरु गरेको बताए। 'पोखरालाई पर्यटकीय राजधानीका रूपमा घोषणा गर्न नेपाल सरकारलाई आग्रह गरेका छौं। नेपाल सरकारले बेवास्ता गरी आनाकानी गरेमा सन् २०२३ भित्र गण्डकी प्रदेश सरकारले भए पनि पोखरालाई पर्यटकीय राजधानी घोषणा गर्ने छ,' उनले भने। मुख्यमन्त्री सुरेन्द्रराज पाण्डेले पनि केन्द्र सरकारलाई केही समय कुरौं र आग्रह गरौं, यदि केन्द्रले वास्ता नगरे प्रदेश सरकारले भए पनि पोखरालाई पर्यटकीय राजधानीका रुपमा घोषणा गर्ने आश्वाशन दिएको प्रमुख आचार्यले बताए। पर्यटकीयरूपमा सुन्दर पोखरालाई पर्यटन राजधानी घोषणासँगै पोखरा अन्तर्राष्ट्रिय विमानस्थललाई सञ्चालन गर्न भारतीय सरकार र नेपालका एयरलाइन्स कम्पनीसँग छलफल गरी अन्तर्राष्ट्रिय उडानलाई नियमितता दिनतर्फ तीनै तहका सरकार र यहाँका पर्यटन व्यवसायी लाग्नुपर्नेमा उनको जोड छ। पर्यटकीय राजधानी घोषणासँगै यहाँका होटेलको स्तरोन्नति गर्नुपर्नेमा आचार्यको जोड छ। पर्यटकलाई चाहिने पाँच तारेदेखि साना होटल घरजस्तो नभइ होटलजस्तो बनाउन उनले आग्रह गरे। पर्यटकको बसाईं लम्ब्याउन पनि यहाँका पर्यटन व्यवसायीले यस क्षेत्रका पर्यटकीय गन्तव्यको प्रचारप्रसार गर्न जरुरी भएको भनाइ उनको छ। पर्वतारोहण गर्ने स्वदेशी तथा विदेशी पर्यटक एक्लै नभइ गाइडको सहायतामा पर्वतारोहण र ट्रेकिङ गर्न अनिवार्य बनाइनुपर्नेमा उनको जोड छ।"
छानविन समिति गठन गर्न नदिएर सुनको तौल ६१ किलोमा झर्यो : ओली,"काठमाडौं : नेकपा एमालेका अध्यक्ष केपी शर्मा ओलीले उच्चस्तरीय छानविन समिति गठन गर्न नदिएर सुनको तौल घटेको बताएका छन्। एमाले उद्योग वाणिज्य तथा आपूर्ति विभागले बुधबार काठमाडौंमा गरेको वर्तमान आर्थिक अवस्थासमस्या र समाधान छलफल कार्यक्रममा ओलीले सुन तस्करी प्रकरणमा छानविन आयोग गर्न गर्नुपर्ने माग गर्दा त्यसलाई अस्वीकार गरेर सुनको तौल नै घटेको बताए। उनले सरकारको छानविन आयोग बन्न नदिएको सफलता सय किलोबाट घटेर ६१ किलोमा झरेको बताए। उनले विमानस्थलबाट किलोका किलो सुन तस्करी हुँदा सडकमार्गबाट त्योभन्दा पनि बढि सुन तस्करी भएको हुनसक्ने आशंका गरे। उनले सुन तस्करीमा अरवौंको लगानी गर्ने व्यक्तिलाई लुकाउन उच्चस्तरीय छानविन समिति गठन गर्न नदिएको तर्क गरे। ओलीले कांग्रेस सांसद सुनिल शर्मालाई पक्राउ गरेर अरुलाई तर्साउन खाजेको बताए। 'एउटा सांसदलाई न पक्राउ पूर्जी छ, न केही छ। कुनै आरोप स्थापित पनि छैन। स्वच्छाचारी ढंगले पक्राउ गरेको छ। सुनल शर्माको केस त नमूनामात्र हो। सिटिङ एमपीलाई समातेर सरकारले दुनियाँलाई तर्साउने खोजेको छ,' उनले भने।"
संघीय निजामती ऐन सदनमा प्रस्तुत गर्न सरकार तयार : रक्षामन्त्री खड्का,"काठमाडौं : उपप्रधान एवं रक्षामन्त्री पूर्णबहादुर खड्काले संघीय निजामती ऐनलाई छिटोभन्दा छिटो सदनमा प्रस्तुत गर्न सरकार प्रतिवद्ध रहेको बताएका छन्। नेपाल निजामती कर्मचारी युनियनले बुधबार काठमाडौंमा गरेको प्रशिक्षण कार्यक्रममा खड्काले निजामती ऐनलाई पहिलेको तुलनामा धेरै उन्नत,समृद्ध र वैज्ञानिक बनाउन कोसिस भइरहेको भन्दै संसदको अहिलेको अधिवेशनमा नै दर्ता हुने समेत बताएका हुन्। एकहप्ताभित्रै उक्त ऐन सदनमा प्रस्तुत गर्ने उनले दावी गरे। मन्त्री खड्काले सुशासन र सेवाप्रवाह तथा सविधानले सुनिश्चित गरेको अधिकार कार्यान्वनको विषयलाई सरकारले जोड पनि बताए । उनले झन्झटिलो निर्णय प्रक्रियाका कारण लक्ष्य अनुरुप पुँजीगत खर्च नहुँदा विकास र समृद्धिका मुद्दा ओझेलमा पर्दै आएकामा सुधारको खाँचो आवश्यक रहेको जिकिर गरे। उपप्रधानमन्त्री खड्काले राष्ट्रसेवक कर्मचारीबाट नागरिकमैत्री सेवाप्रवाहका कारण नेतृत्वका साथै संगठन नै सुदृढ हुने बताए।"
पुन: मतदानको माग गर्दै झलनाथसहित १६ नेताले दिएको रिट 'हेर्न नभ्याइने' मा,"काठमाडौं : गत मंसिर ४ मा भएको प्रतिनिधिसभा तथा राष्ट्रियसभा निर्वाचनमा मतदान तथा मतगणनामा धाँधली भएको भन्दै सर्वोच्च अदालतमा परेका रिटमाथि आज सुनवाइ भएन। दोहोर्याइ मतगणना गरी पाउँ भनी सर्वोच्चमा १६ वटा रिट निवेदन परेका थिए। रिटको पेशी कामु प्रधानन्यायाधीश विश्वम्भरप्रसाद श्रेष्ठको नेतृत्वमा गठित संवैधानिक इजलासमा तोकिए पनि 'हेर्न नभ्याइने' सूचीमा राखिएको सर्वोच्च अदालत प्रशासनले जनाएको छ। रविदत्त मिश्र,उमाशंकर अरगिया,गणेश पौडेल,डम्बरबहादुर खड्का,विदेश्वर यादव,सुकेश्वर यादव,कालीप्रसाद शाक्य,सुरेन्द्र प्रसाद चौधरी,झलनाथ खनाल,महेन्द्र यादव, बलदेव रेग्मी, कर्णबहादुर थापा,लालबहादुर थापा,बुद्धिमान श्रेष्ठले मतदान र मतगणनामा धाँधली भएको र पुन:मतदान र मतगणनाको माग गर्दै निर्वाचन आयोगविरुद्ध सर्वोच्चमा रिट दिएका थिए। डम्बर बहादुरको तर्फबाट भने उनका वकिलले सुनुवाइ स्थगित गर्न लगाएका थिए। नेकपा एकीकृत समाजवादीका सम्मानित नेता खनाल र नेकपा एमालेका श्रेष्ठले निर्वाचन बदर गरी पुन: निर्वाचन गराइ पाउँ भनि रिट निवेदन दिएका थिए। एसका नेता खनाल इलाम क्षेत्र नम्बर १ मा नेकपा एमालेका महेश बस्नेतसँग पराजित भएका थिए। एमालेका श्रेष्ठ स्याङजाको प्रदेशसभा क्षेत्र नम्बर २ (२)बाट नेपाली कांग्रेसका महेश भट्टराईसँग पराजित भएका थिए।"
सरकारले अनौपचारिक क्षेत्रका श्रमिकलाई सामाजिक सुरक्षा कोषमा समेट्ने,काठमाडौं : सरकारले अनौपचारिक क्षेत्रका श्रमिक र स्वरोजगार व्यक्तिलाई योगदानमा आधारित सामाजिक सुरक्षा कोषमा समेट्न सुरू गरेको छ। बुधबार काठमाडौंमा एक कार्यक्रम आयोजना गरी सरकारले अनौपचारिक क्षेत्रमा कार्यरत श्रमिक र स्वरोजगार व्यक्तिलाई कोषमा समेट्न सुरू गरेको हो। प्रधानमन्त्री पुष्पकमल दाहालले स्विच थिचेर कार्यक्रमको अनौपचारिक घोषणा गरेका हुन्।
"संसदको गतिरोध खुलाउन प्रचण्ड,नेपाल र देउवाबीच छलफल","काठमाडौं : सत्ता गठबन्धनका तीन शीर्ष नेताहरूबीच संसदको गतिरोध अन्त्य गर्नेबारे छलफल भएको छ। प्रमुख प्रतिपक्ष नेकपा एमालेले लामो समयदेखि संसद अवरोध गर्दै आएपछि सत्ता गठबन्धनका शीर्ष नेताहरू छलफलमा जुटेका हुन्। प्रधानमन्त्रीको सरकारी निवास बालुवाटारमा बुधबार बिहान नेकपा माओवादी केन्द्रका अध्यक्षसमेत रहेका प्रधानमन्त्री पुष्पकमल दाहाल,कांग्रेस सभापति शेरबहादुर देउवा र नेकपा एकीकृत समाजवादीका अध्यक्ष माधवकुमार नेपाल,उपप्रधानमन्त्रीद्वय पूर्णबहादुर खड्का,नारायणकाजी श्रेष्ठलगायतका नेताहरू सहभागी थिए। बैठकले संसदको गतिरोध खुलाउन प्रमुख प्रतिपक्षी दललगायत संसदमा प्रतिनिधित्व गर्ने दलहरूसँग संवादको प्रक्रियालाई तीव्रता दिने निर्णय गरेको प्रधानमन्त्रीका प्रेस संयोजक सूर्य किरण शर्माले जानकारी दिए। यसअघि पनि प्रधानमन्त्री प्रचण्ड, कांग्रेस सभापति देउवा र एमाले अध्यक्ष ओलीबीच छलफल भएको थियो। तर उनीहरूबीच संसद खुलाउनेबारे कुनै सहमति जुट्न सकेको थिएन। साउन १० गतेदेखि संघीय संसदका दुवै सदनको बैठक एमालेको अवरोधका कारण अगाडि बढ्न सकेको छैन। साउन २ गते त्रिभुवन अन्तर्राष्ट्रिय विमानस्थलबाट बरामद भएको सुन प्रकरणमा अनुसन्धान गर्न उच्चस्तरीय छानबिन समितिको माग गर्दै एमालेले दुवै सदनमा अवरोध गर्दै आएको हो। सुन पगालेर तौल ६० किलो पुगेको छ। सुन प्रकरणको अनुसन्धान हाल सीआईबीले गरिरहेको छ।"
सरकारले व्यवसायीलाई विभिन्न बहानामा आतंकित पार्यो : ओली,"काठमाडौं : नेकपा एमाले अध्यक्ष केपी शर्मा ओलीले सरकारले व्यवसायीहरूलाई विभिन्न बहानामा आतंकित पारेको बताएका छन्। काठमाडौंमा आयोजित कार्यक्रममा उनले उद्यमीव्यवसायीलाई आतंकित पारेर सरकार साहुजी बन्न खोजेको आरोप लगाएका हुन्। सरकारले आफू अनुकुलका व्यवसायीलाई पोसेको उनले आरोपसमेत लगाए। सिम्रिक एयरको हेलिकोप्टर उडानमा प्रतिबन्ध लगाएकोप्रति अध्यक्ष ओली आक्रोशितसमेत बने। 'उद्यमी व्यवसायीहरूको डिलिङमा पनि हामीले देखेका छौं। कसलाई असहयोग गर्ने, कसलाई तर्साउने। सिम्रिकको हेलकोप्टरले ४७ लाख बाँकी नतिरेको भन्दै उडान बन्द गरिदियो सरकारले। कति बाँकी छ, तिर्छु भनेर जाँदा एक लाख बाँकी रहेछ। एउटा हेलिकोप्टर कम्पनी पहिल्यै बन्द गरिहाल्यो। भरे खोज्दै जाँदा एक लाख रहेछ। त्यो त उद्यमी व्यवसायीलाई तर्साउने आतंकित पार्ने बहानामात्र हो,' ओलीले भने। सरकारले यस्ता खाले हर्कत देखाएर गैरजिम्मेवार बनेको उनको भनाइ छ। 'सरकारले कसैलाई पनि आरोप लगाएर हतकडी लगाउनसक्ने भयो। यस्तो गैरजिम्मेवार सरकार बन्नसक्छ भने जनताले के अपेक्षा गर्ने?,' उनले प्रश्न गरे। आर्थिक मन्दीको बेला सरकारले उद्यमी व्यवसायीलाई सहयोग गर्नुपर्नेमा उल्टै आतंकित पारेकोप्रति उनले दुखेसो पोखे। 'उद्योग बन्द हुँदैछ। सरकारलाई मतलब छैन। व्यवसाय ठप्प छ। सरकारलाई मतलब छैन। ऋणको व्यवस्था वा त्यसलाई कसरी सहज बनाउन सकिन्थ्यो। तर सरकारको वास्तै छैन यी कुरामा,' उनले भने।"
"कर्णालीबासीसामु निरीह बने महानिर्देशक अधिकारी, क्यानको गल्ती सच्याउँदै मन्त्री किराँती","पूर्वमन्त्री मोहन बानियाँको प्रश्न सडक यातायातसमेत नपुगेको कर्णालीमा जहाज र हेलिकोप्टरलाई समेत हतोत्साही गर्नेगरी नियम ल्याइएको छ। सडक नि नहुने, हवाई सेवा नि नहुने भएपछि त्यहाँका जनता भोकभोकै बस्ने? उपचार नपाएरै मर्नुपर्ने? काठमाडौं : पर्यटन तथा नागरिक उड्डयन मन्त्री सुदन किराँतीले कर्णालीमा जहाज र हेलिकोप्टरमाथि लगाइएको प्रतिबन्ध हटाउन आफू तयार रहेको बताएका छन्। कर्णाली प्रदेशका प्रतिनिधिसँगको डेलिगेसनमा उनले कर्णालीलगायत दुर्गम क्षेत्रमा देखिएको समस्या ३ दिनभित्र समाधान गर्ने प्रतिबद्धता जनाए। नेपाल नागरिक उड्डयन प्राधिकरणले साढे १२ बजेपछि नियमित यात्रु चार्टर उडान र कार्गो उडानमा बन्देज लगाएपछि कर्णाली क्षेत्रमा हवाई सेवा ठप्प भएको छ। जसका कारण त्यहाँका नागरिकहरू प्रत्यक्षमा मारमा परेका छन्। प्राधिकरणको नियमका कारण हवाइजहाज र हेलिकोप्टर नजाँदा हुम्लामा ४ बालबालिकाको मृत्युसमेत भएको छ। त्यहाँको अस्पतालमा उपचार हुन नसकेपछि रिफर भएका उनीहरूको उपचार नपाएरै मृत्युवरण गर्न पुगेको भन्दै कर्णाली अगुवाहरू आक्रोशितसमेत बनेका छन्। प्राधिकरणका महानिर्देशक प्रदीप अधिकारीले निहित स्वार्थ राखेर हवाई उडानमा नयाँ नियम ल्याएपछि उनको चौतर्फी आलोचना भइरहेको छ। बुधबार सिंहदरबारस्थित मन्त्रालयमा मन्त्री किराँतीलाई भेटेर कर्णालीबासीले प्राधिकरणको नयाँ नियमको कडा आलोचनासमेत गरे। पूर्वमन्त्री मोहन बानियाले प्राधिकरणको नेतृत्वले सनकको भरमा लगाएको नयाँ नियम खारेज नगरे कडा आन्दोलन गर्ने चेतावनी दिए। सडक यातायातसमेत नपुगेको कर्णालीमा जहाज र हेलिकोप्टरलाई समेत हतोत्साही गर्नेगरी नियम ल्याइएको छ। सडक नि नहुने, हवाई सेवा नि नहुने भएपछि त्यहाँका जनता भोकभोकै बस्ने? उपचार नपाएरै मर्नुपर्ने?,' बानियाँले प्रश्न गरे। प्राधिकरणले तत्काल नयाँ नियम सच्याउनुपर्ने उनको माग छ। त्यस्तै माओवादी नेतृ भीमा केसी बन्जाराले प्राधिकरण नेतृत्वले कर्णालीमाथि दमन गरेको आरोप लगाइन्। जनताको हितलाई केन्द्रमा राखेर समस्याको तुरुन्त समाधान गर्ने मन्त्री किराँतीलाई आग्रह गरिन्। प्राधिकरणले सडक नपुगेको दुर्गम ठाउँमा हेलिकोप्टरले सामान झुन्ड्याएर गर्ने कार्गो सिलिङ फ्लाइटमा समेत रोक लगाएको छ। यसको प्रभाव विकास निर्माणमा पनि परेको कर्णालीबासीको गुनासो छ। माओवादी केन्द्र कर्णाली प्रदेशका पर्यटन विभाग प्रमुख मनराज सिम्खडाले महानिर्देशक प्रदीप अधिकारीले कर्णालीलगायत दुर्गम क्षेत्रको विकासमाथि धावा बोल्नुका साथै कर्णालीबासीको जीवनमाथि खेलवाड गरेको बताए। कर्णालीको जहाज र हेलिकप्टरमाथि लगाइएको प्रतिबन्ध तुरुन्तै फुकुवा गरियोस्, नत्र त्यसको जिम्मेवारी डीजी अधिकारीले लिनुपर्नेछ,' आक्रोशित सिम्खडाले भने । प्राधिकरणले कहिलेकाही हेलिकप्टरहरूले सुरक्षाकर्मीको समन्वय र निगरानीमा दुर्गम ठाउँमा उडान र रात्रि विश्राम गर्ने गरेकोमा अहिले बास बस्नको लागि एयरपोर्टमै पुग्नुपर्ने बाध्यात्मक व्यवस्था पनि गरेको छ। यसले गर्दा दुर्गमका सेवाग्राहीलाई थप आर्थिक भार परेको उनको भनाइ छ। कर्णालीबासीले आक्रोश पोख्दैगर्दा महानिर्शेक अधिकारी भने निरीह बनेका थिए। कार्यक्रममा जुम्लाकी सांसाद छिरिङ लामा, प्रदेश सांसद कलबहादुर हमाल, पूर्वमन्त्रीहरू मोहन बानियाँ, छ्क्कबहादुर लामा, दल रावल, कर्णाली पर्यटन उद्यमी समाजका अध्यक्ष देवीकृष्ण रोकायालगायत सहभागी थिए।"
नागरिकको कोखदेखि शोकसम्मको सामाजिक सुरक्षामा कमी हुन दिने छैन : प्रधानमन्त्री,"काठमाडौं : प्रधानमन्त्री पुष्पकमल दाहालले नागरिकको कोखदेखि शोकसम्मको सामाजिक सुरक्षा प्रदान गर्ने संस्थाको रूपमा सामाजिक सुरक्षा कोषलाई स्थापित गराउन कुनै कमी हुन नदिने बताएका छन्। बुधबार आयोजित अनौपचारिक क्षेत्रमा रहेका श्रमिक तथा स्वरोजगारमा रहेका व्यक्तिको सामाजिक सुरक्षा योजनाको शुभारम्भ गर्दै प्रधानमन्त्री दाहालले सामाजिक सुरक्षा कार्यक्रमलाई सबै नागरिकसम्म पुर्याउन नेपाल सरकारबाट आवश्यक समन्वय तथा सहयोगमा कुनै कमी हुन नदिने विश्वास व्यक्त गरे। 'नागरिकको कोखदेखि शोकसम्मको सामाजिक सुरक्षा प्रदान गर्ने संस्थाको रूपमा सामाजिक सुरक्षा कोषलाई स्थापित गराउन तथा सामाजिक सुरक्षा कार्यक्रमलाई सबै नागरिकसम्म पुर्याउन नेपाल सरकारबाट आवश्यक समन्वय तथा सहयोगमा कुनै कमी नहुने विश्वास दिलाउन चाहन्छु,'उनले भने। प्रधानमन्त्री दाहालले सामाजिक सुरक्षाको दायरा विस्तार र कोषको संस्थागत तथा संरचनागत सुधारमा सरकारले उच्च प्राथमिकताका साथ कार्य गरेकाले सामाजिक सुरक्षा कोष र यसबाट सञ्चालित योगदानमा आधारित सामाजिक सुरक्षा कार्यक्रम पूर्ण कार्यान्वयनमा आउने दावी गरे। अनौपचारिक क्षेत्रमा रहेका श्रमिक र स्वरोजगारमा रहेका व्यक्तिहरूलाई समेत सामाजिक सुरक्षाको योजनाभित्र आबद्ध गराउने कार्यको शुभारम्भ गराउने घोषणा गर्न पाउँदा गौरवान्वित महशुस भएको बताए।इतिहासमा बिरलै प्रधानमन्त्रीहरूले राष्ट्रको दूरगामी प्रभाव पार्ने र श्रमिकहरूको अधिकार स्थापना गर्ने प्रणाली स्थापनाको साक्षी हुने अवसर पाउने गरेको भन्दै उनले त्यस्तो प्रधानमन्त्रीमध्ये आफू पनि एक भएको जिकिर गरे। उनले यसलाई इतिहासले सुम्पेको जिम्मेवारीको रुपमा लिएको बताए। अनौपचारिक क्षेत्रमा रहेका श्रमिक तथा स्वरोजगारमा रहेका व्यक्तिको सामाजिक सुरक्षा योजनाको शुभारम्भ कार्यक्रमले सरोकारवालामा उत्प्रेरणा जगाउँदै अर्थतन्त्रका सबै क्षेत्रमा सकारात्मक प्रभाव पार्ने उनको भनाइ छ। प्रधानमन्त्री दाहालले राष्ट्र निर्माणका लागि दूरगामी र रचनात्मक प्रभाव पार्ने साथै भावी पुस्ताका लागि गौरवपूर्ण इतिहास बन्नसक्ने यस्ता योजनाहरूको कार्यान्वयनमा सबैको सहयोग आवश्यक हुने बताए। दाहालले यो योजनाअन्तर्गत अनौपचारिक क्षेत्रमा ४० लाख बढी श्रमिक मजदुरलाई सामाजिक सुरक्षा कार्यक्रममा क्रमशः सहभागी गराउने सरकारको योजना गरेको बताए। प्रधानमन्त्री दाहालले सामाजिक सुरक्षालाई दिगो र व्यवस्थित बनाउन योगदानमा आधारित सामाजिक सुरक्षा ऐन, २०७४ को प्रभावकारी कार्यान्वयन गर्नु जरुरी रहेको बताए।"
कोसीमा प्रदेशसभाको अध्यक्षता टार्न ज्येष्ठ सदस्यलाई राज्यमन्त्री,"विराटनगर : कोसी प्रदेशका मुख्यमन्त्री उद्धव थापाले मन्त्रिपरिषद् विस्तार गर्दै प्रदेशसभाका ज्येष्ठ सदस्य गयानन्द मण्डललाई बुधबार राज्यमन्त्री नियुक्त गरेका छन्। उद्योग, कृषि तथा सहकारी राज्यमन्त्रीको जिम्मेवारी पाएका नेपाली कांग्रेसका प्रदेशसभा सदस्य मण्डलले प्रदेश प्रमुख पर्शुराम खापुङको उपस्थितिमा पद तथा गोपनीयताको शपथग्रहण पनि गरे। प्रदेशसभा सदस्यमा मोरङको निर्वाचन क्षेत्र नम्बर ५ कबाट उनी निर्वाचित भएका हुन्। सत्तारुढ गठबन्धनलाई भागबण्डा पुर्याउन सकस परिरहेका बेला ८० वर्षीय मण्डललाई मन्त्रिपरिषद्मा लैजाने तयारी थिएन। तर, प्रदेशसभा बैठकको अध्यक्षता गर्नुपर्ने अवस्था आउन लागेसँगै आफ्नो पद धरापमा पर्ने बुझेपछि उनलाई मुख्यमन्त्री थापाले चलाखीपूर्ण हिसाबले राज्यमन्त्री बनाइदिएका हुन्। राज्यमन्त्रीमा नियुक्त भएर मुख्यमन्त्रीबाट शपथ लिइसकेका मण्डलले अब सभाको अध्यक्षता गर्नुपर्ने बाध्यता भने टरेको छ। उनले सभा चलाउन पाउने छैनन्। यही साउन १६ गते मुख्यमन्त्री नियुक्त भएका नेपाली कांग्रेस प्रदेश संसदीय दलका नेता थापाले त्यसको ३० दिन अर्थात् भदौ दोस्रो साताभित्रमा प्रदेशसभाबाट विश्वासको मत लिइसक्नुपर्ने हुन्छ। कोसी प्रदेश अहिले सभामुखविहीन छ। सभामुख बाबुराम गौतम पदबाट राजीनामा दिएर सरकार गठनमा सहभागी बनेपछि कोसी सभामुखविहीन बनेको हो। नयाँ सभामुख चयनको प्रक्रिया अघि बढाइएको छैन। सभामुख नहुँदा उपसभामुखले सभा चलाउनुपर्ने व्यवस्था छ। तर, उपसभामुख पनि अनुपस्थित रहेको अवस्थामा ज्येष्ठ सदस्यले सभा चलाउनुपर्ने संवैधानिक व्यवस्था छ। सभा चलाउनेले मत बराबर भएको अवस्थामा मात्रै निर्णायक मत दिन पाउँछन्। ज्येष्ठ सदस्यले सभा चलाएको अवस्थामा मुख्यमन्त्री थापाले विश्वासको मत पाउने अवस्था बन्दैन। त्यही भएकाले आफूले विश्वासको मत पाउने वातावरण बनाउने योजनाअनुरुप थापाले नयाँ जुक्ति लगाएका हुन्। सभामुख त्यागेर सरकार गठनमा सहभागी भएका गौतम अहिले प्रदेशको आर्थिक मामिला तथा योजना मन्त्री छन्। उनी नेकपा (माओवादी केन्द्र)बाट प्रदेशसभा सदस्य निर्वाचित भएका थिए। मुख्यमन्त्री थापाले साउन १७ गते नेकपा (एकीकृत समाजवादी)का कमलप्रसाद जबेगूलाई भौतिक पूर्वाधार विकास र कांग्रेसका प्रदीपकुमार सुनुवारलाई खानेपानी, सिँचाइ तथा उर्जामन्त्री नियुक्त गरे। साउन २६ गते जनता समाजवादी पार्टी (जसपा)बाट निर्मला लिम्बुलाई स्वास्थ्य मन्त्री बनाए। मुख्यमन्त्री थापाले आन्तरिक मामिला तथा कानुन, पर्यटन, वन तथा वातावरण, सामाजिक विकास र उद्योग, कृषि तथा सहकारी मन्त्रालय आफैंसँग राखेका छन्। कोसीको ९३ सदस्यीय प्रदेशसभामा सरकार गठनका लागि बहुमत पुर्याउन ४७ जना प्रदेशसभा सदस्य आवश्यक पर्छ। सभामुखलाई राजीनामा गराएपछि मात्रै गठबन्धनका तर्फबाट कठिन बहुमत पुर्याएर थापाले मुख्यमन्त्रीका लागि दाबी पेस गरेका हुन्। गठबन्धनमा रहेकामध्ये काँग्रेससँग २९, माओवादीसँग १३, एकीकृत समाजवादीसँग ४ र जसपासँग १ जना प्रदेशसभा सदस्य छन्। एउटै गठबन्धनमा रहेका नेकपा (एमाले)सँग ४० र राष्ट्रिय प्रजातन्त्र पार्टी (राप्रपा)सँग ६ जना प्रदेशसभा सदस्य छन्। उपसभामुख एमालेकी सिर्जना दनुवार छिन्। थापालाई विश्वासको मत प्राप्त नगर्ने वातावरण बनाउन सभा चलाउने बेला उनलाई बिदामा बसाउने एमालेको तयारी छ। उनी उपस्थित नहुँदा ज्येष्ठ सदस्यले सभा चलाउनुपर्ने हुन्थ्यो। मण्डललाई मन्त्रिपरिषद्मा तानिएका कारण ज्येष्ठ सदस्यले सभाको अध्यक्षता गर्नु परेमा एमालेका रोहितबहादुर कार्कीले गर्नुपर्ने हुन्छ। कार्की ७२ वर्षका भए। कार्कीपछि एमालेका सांसदहरू मालतीकुमारी लिम्बु, खड्गबहादुर बस्नेत र रामप्रसाद महतो ६८ वर्षका छन्। सत्तारुढ गठबन्धन र एमालेराप्रपा गठबन्धन दुवैतर्फका प्रदेशसभा सदस्यसहितको अध्यक्ष मण्डल पनि छ। अध्यक्ष मण्डलमा राप्रपाबाट अम्बरबहादुर विष्ट, एमालेबाट मालती सुब्बा, कांग्रेसबाट इस्राइल मन्सुरी र माओवादीबाट गीता तिम्सिना छन्। तर, अध्यक्ष मण्डलका सदस्यहरू पनि सभाको अध्यक्षता गर्न तयार छैनन्। उपसभामुखले राजीनामा दिएको अवस्थामा भने अध्यक्ष मण्डल खारेज हुनेछ। एमालेका प्रदेशसभा सदस्य लीलाबल्लभ अधिकारी मुख्यमन्त्री थापाले विश्वासको मत लिने दिन उपसभामुख दनुवारसहित ज्येष्ठ सदस्यहरू बिदामा बस्ने र जसरी पनि गठबन्धनबाटै सभाको अध्यक्षता गराउने तयारी रहेको बताउँछन्। मुख्यमन्त्रीलाई विश्वासको मात लिन हामीले सहज वातावरण किन बनाइदिने? विश्वासको मत लिने दिन केही प्रदेशसभा सदस्यहरू अनुपस्थित हुनसक्नु हुन्छ, उनले भने, गठबन्धनबाट नै यसअघि त्यो अभ्यासको सुरुवात भएको छ। मुख्यमन्त्रीमा एमाले प्रदेश संसदीय दलका नेता हिक्मतकुमार कार्कीले विश्वासको मत लिने दिन (असार १५ मा) उहाँहरूका केही प्रदेशसभा सदस्य अनुपस्थित हुनुभएको थियो। अल्पमतमा परेपछि एमाले नेतृत्वको सरकारले गत जेठ ३२ गते अध्यादेशमार्फत् आर्थिक वर्ष २०८००८१ का लागि ३६ अर्ब २४ करोड ३५ लाख १० हजार बराबरको बजेट ल्याएको थियो। तत्कालीन मुख्यमन्त्री कार्कीले आर्थिक मामिला तथा योजना मन्त्रीको हैसियतमा ल्याएको आर्थिक तथा विनियोजन अध्यादेश असार १४ गते प्रदेशसभामा टेबल भएको थियो। संसदमा टेबल भएको ६० दिनभित्रमा अध्यादेश प्रदेशसभाले पास गर्नुपर्ने अथवा विकल्पमा प्रतिस्थापन गर्नुपर्ने संवैधानिक प्रावधान छ। बजेटको संवैधानिक हैसियत भदौ १० गते सकिँदै छ। अध्यादेशमार्फत् ल्याएको बजेट स्वीकार नगर्दा अहिलेको सरकारले विनियोजन विधेयकलाई प्रतिस्थापन गर्ने विधेयक सदनमा ल्याउनुपर्छ। मुख्यमन्त्री थापासामु विश्वासको मत लिने र विधेयक पारित गराउने चुनौती छ। विधेयककै लागि भदौ १ गतेबाट प्रदेशसभाको बैठक बोलाइएको छ। प्रतिस्थापन विधेयक सदनबाट भदौ १० सम्ममा पारित भयो भने प्रदेश बजेटविहीनताको अवस्थामा जाँदैन। अध्यादेश अस्वीकारसँग सम्बन्धित दुईवटा सूचना दर्ता भएको प्रदेशसभा सचिवालयका सचिव गोपाल पराजुलीले बताए। उनका अनुसार सूचना फिर्ता लिने वा निणायार्थ पेस गरेर पास गराउनुपर्ने दुईवटा विकल्प छन्। पास हुँदा त्यही बिन्दुबाट अध्यादेश निष्क्रिय हुन्छ। प्रतिस्थापन विधेयक पारित गरेपछि सदनबाट विश्वासको मत लिने तयारीमा मुख्यमन्त्री थापा छन्। उनले बजेट होलिडे आउन नदिने हिसाबमा सरकार अघि बढेको बताए। प्रदेश सरकार सञ्चालनका लागि सबै दलहरुसँगको सहमतिबाट बजेट पास गराउन सरकार केन्द्रित हुने थापाले बताए। बजेट होलिडेको अवस्था रोक्न भदौ १ गतेदेखि सुरु हुने प्रदेशसभाबाट बजेट पास गर्दै कार्यान्वयनतर्फ लैजान सरकार गम्भीर छ, उनले भने, अध्यादेशबाट आएको बजेटका कारण होलिडेको स्थिति सिर्जना भयो भने सबैभन्दा दुर्भाग्यपूर्ण हुने छ। प्रतिस्थापन विधेयकमार्फत् सहमतिमै बजेट ल्याएर भदौ १० भित्रमा पास गराउने तयारी रहेको जानकारी थापाले दिए। उपयुक्त समयमा विश्वासको मत लिने र आफूले विश्वासको मत पाउने दाबीसमेत उनको छ।"
"कोसी प्रदेश : भ्रमणको विवरण दिँदैन मुख्यमन्त्री कार्यालय, जिम्मेवारीबाट पन्छिदै सूचना अधिकारी","सूचनाको हकका अभियन्ता राजु श्रेष्ठका अनुसार मागकर्तालाई सहज ढंगले सूचना उपलब्ध गराउनुपर्ने नियमको धज्जी उडाउँदै कर्मचारीले सूचना लुकाउनु कानुनको ठाडो उल्लंघन हो । विराटनगर : कोसी प्रदेश सरकारको मुख्यमन्त्री तथा मन्त्रिपरिषद्को कार्यालयले भ्रमण एवं अनुगमनसँग सम्बन्धित विवरण सहज ढंगले उपलब्ध गराउन अस्वीकार गरेको छ । सूचनाको हक प्रयोग गरेर आर्थिक वर्ष २०७९०८० मा कर्मचारीको भ्रमण एवं अनुगमनसँग सम्बन्धित विवरण सीडीमा माग गर्दा कार्यालयले दिन नमानेको हो । सूचना मागकर्तासँग अस्वभाविक हिसाबले प्रस्तुत हुँदै सूचना अधिकारी दिनेश ढुंगाना जिम्मेवारीबाट पन्छिन्छन् । प्रचलित कानुनको ठाडो उल्लंघन गर्दै उनले तपाईंहरूले भने जसरी सूचना दिन्न,जहाँ गएर जे गर्दा पनि हुन्छ,'भन्दै चुनौती दिन्छन् । प्रदेशका सबै मन्त्रालयको नेतृत्व गर्ने निकाय मुख्यमन्त्री तथा मन्त्रिपरिषद्को कार्यालय भ्रमणको विवरण लुकाउन सक्रिय रहेको ढुंगानाको शंकास्पद व्यवहारले प्रष्ट हुने सूचनाको हकका अभियन्ता राजु श्रेष्ठले बताए । उनका अनुसार भ्रमणका नाममा भ्रष्टाचार गरिएकाले विवरण लुकाइएको हुनसक्छ । प्रदेश सरकार पारदर्शी हुन नसकेको तथा अनियमितता बढेको भनेर सर्वत्र आलोचना भइरहेको छ । गत आर्थिक वर्षको भ्रमण र त्यसवापतको खर्चको पूर्ण विवरण माग गर्दै मुख्यमन्त्री कार्यालयमा असार १३ गते पहिलोपटक सूचना माग गरिएको थियो । सूचनाको हक सम्बन्धी ऐन, २०६४ को दफा ७ को सूचना प्राप्त गर्ने कार्यविधि बमोजिम आर्थिक वर्ष २०७९०८० मा कर्मचारीले गरेको भ्रमणको विवरण,सहभागी कर्मचारीको नामावली, भ्रमणको मिति, भ्रमण गरिएका स्थान, भ्रमण गरिएको जम्मा दिन र भ्रमणमा भएको खर्चको प्रमाणित प्रतिलिपि इमेलमार्फत् माग गरिएको हो । तर,समयमा सूचना उपलब्ध भएन । सूचना उपलब्ध नभएको भनेर प्रमुख सचिव तथा सूचना अधिकारीलाई सम्बोधन गर्दै असार ३१ गते उजुरी गरियो । त्यसमा भ्रमण आदेश, अभिलेख खाता, अन्तर प्रदेशसहित सबै खाले भ्रमणका प्रतिवेदन, खर्चको विस्तृत विवरण, कर्मचारीलाई दिइएको भुक्तानी तथा गाडी, इन्धन र होटलबासमा भएको खर्चको विवरण, भ्रमणका बिल भौचर एवं भ्रमणका लागि छुट्याइएको बजेटको प्रमाणित प्रतिलिपि, भ्रमणमा गएको कार्यालय र कामको विस्तृत तथा छुट्टाछुट्टै विवरण माग गरिएको थियो । अनियमितता ढाकछोप गर्न कार्यालयले अर्को अनौठो निर्णय पनि गरेको छ । भ्रमणको बिल भौचर माग गरिएपछि व्यक्तिगत गोपनीयताको हकलाई कारण देखाउँदै कर्मचारीको स्थायी ठेगानालगायतका विवरण उपलब्ध गराउन नसकिने भनेर निर्णय गरेको हो । पहिलो निवेदन परेको १५ दिनभित्रमा सूचना उपलब्ध गराउनुपर्ने नियम छ । त्यसअनुसार नभए कार्यालय प्रमुखलाई सम्बोधन गरेर उजुरी गर्नसक्ने व्यवस्था सूचनाको हकमा छ । उजुरीको सम्बोधन ७ दिनभित्रमा हुनुपर्छ । सम्बोधन नभएमा, तथ्यलाई तोडमोड गरिएमा, पूर्ण सूचना नदिए वा सूचना लुकाएमा राष्ट्रिय सूचना आयोगमा पुनरावेदन गर्न पाउने व्यवस्था छ । कानुनको परिधिभित्र रहेर सूचना उपलब्ध गराउन दिएको निर्देशन पालना नगरेमा सार्वजनिक निकायका पदाधिकारीलाई आयोगबाट ऐनको दफा ३२ अनुसार कारबाही हुन्छ । सार्वजनिक निकायको प्रमुख वा सूचना अधिकारीले बदनियतपूर्वक सूचना दिन इन्कार गरेमा,आंशिक रुपमा वा गलत सूचना दिएमा वा सूचना नष्ट गरेमा १ हजारदेखि २५ हजार रूपैयाँसम्म जरिवाना र विभागीय कारबाही हुने व्यवस्था छ । सार्वजनिक निकायको प्रमुख वा सूचना अधिकारीले ऐनमा उल्लिखित समयभित्र सूचना नदिएमा जति दिन ढिलाई गरेको हो प्रति दिन २ सय रुपैयाँको दरले जरिवाना हुने व्यवस्था छ । राष्ट्रिय सूचना आयोगले गरेका आदेश तथा निर्णयहरुको पालना नगर्ने व्यक्तिलाई आयोगले १० हजार रुपैयाँसम्म जरिवाना गर्न सक्छ । जरिवाना सम्बन्धित अधिकारीले आफ्नो तलव वा व्यक्तिगत सम्पत्तिबाट तिर्नुपर्ने हुन्छ । सूचना माग गरिएको पहिलो निवेदनलाई बेवास्ता गरेको मुख्यमन्त्री तथा मन्त्रिपरिषद्को कार्यालयले उजुरीको भने सम्बोधन गर्दै सूचना तयार भएको जानकारी गरायो । सूचनाको हक सम्बन्धी ऐन २०६४ को दफा ३ को उपदफा ३ खण्ड (ङ) आकर्षित हुने बाहेकका अन्य सूचना प्रवाह गर्ने निर्णय भएको हुँदा अन्य सम्बन्धित सूचनाहरुको प्रमाणित प्रतिलिपि तयार भएकाले सूचनाको हक सम्बन्धी नियमावली २०६५ को दफा ४ बमोजिम लाग्ने दस्तुर बुझाई सूचना प्राप्त गर्न सकिने व्यहोराको पत्र साउन ५ गते सूचना अधिकारी ढुंगानाले पठाएका थिए । अनियमितता ढाकछोप गर्न कार्यालयले अर्को अनौठो निर्णय पनि गरेको छ । भ्रमणको बिल भौचर माग गरिएपछि व्यक्तिगत गोपनीयताको हकलाई कारण देखाउँदै कर्मचारीको स्थायी ठेगानालगायतका विवरण उपलब्ध गराउन नसकिने भनेर निर्णय गरेको हो । त्यस सम्बन्धी टिप्पणी उठाएर आदेश नै उठाएर सदर गरिएको छ । बिलमा कर्मचारीको स्थायी ठेगाना खुलेको हुन्छ । भ्रमण तथा अनुगमनको विवरण माग गरिएको उजुरीलाई आधार बनाउँदै सूचना अधिकारी ढुंगानाले टिप्पणी र आदेश तयार गरेर साउन ४ गते प्रदेश सचिव माधवप्रसाद पोखरेलसमक्ष पेस गरेको पाइएको छ । त्यसलाई कार्यालयका प्रवक्तासमेत रहेका सचिव पोखरेलले आदेश हुन मनासिव देखिएको भन्दै प्रमुख सचिव डा दीपक काफ्लेसमक्ष निर्णायार्थ पेस गरेका थिए । सूचना अधिकारी ढुंगानासहित प्रदेश सचिव पोखरेल, उपसचिव नायक, अधिकृत पराजुलीलगायतका कर्मचारीले भ्रमणका नाममा विभिन्न स्थानमा गएको देखाएर गैरकानुनी हिसाबले भत्ता बुझेको स्रोतले बतायो । त्यसपछि साउन ५ गते कानुन महाशाखाका अधिकृत राजेन्द्र पराजुलीले कर्मचारीको स्थायी र बसोबास गरेको ठेगानासमेतको विवरण सूचनाको हक सम्बन्धी ऐन २०६४ को दफा ३ को उपदफा ३ खण्ड (ङ) आकर्षित हुने हुँदा सो विवरणबाहेकका सूचना उपलब्ध गराउन मनासिव हुने भन्दै निर्णायार्थ पेस गरे । फेरि त्यसलाई कानुन महाशाखाका उपसचिव गणेश नायक हुँदै प्रदेश सचिवमार्फत पुर्याइएपछि प्रमुख सचिवले सदर गरिदिएका हुन् । भ्रमण खर्चको बिल उपलब्ध नगराउने नियतका साथ कार्यालयले त्यस्तो निर्णय लिएको एक कर्मचारी बताउँछन् । विराटनगर घर भएका कर्मचारीले विराटनगरमै काज लिएर ४५ दिनसम्मको भत्ता बुझेको जानकारी आएपछि भ्रमण आदेश, प्रतिवेदन र बिल माग गरिएको थियो । कानुन अनुसार सूचना इमेलमै पठाइदिन वा १० पेजभन्दा बढी हुँदा सीडीमा उपलब्ध गराएमा कानुन बमोजिम लाग्ने दस्तुर तिर्ने भनेर दिएको निवेदनलाई मुख्यमन्त्री तथा मन्त्रीपरिषद्को कार्यालयले अस्वीकार गर्यो । सूचना १ हजार १ सय ५२ पेजको रहेकाले दस्तुर (५ हजार ७ सय ६० रूपैयाँ) तिरेर लैजान भनियो । जबकि कानुनले सूचना मार्गकर्तालाई सहज हुने गरी सूचना उपलब्ध गराउनुपर्ने व्याख्या गरेको छ । कानुनअनुसार सीडीमा सूचना उपलब्ध गराउँदा मागकर्तालाई मूल्य कम (५० रूपैयाँ मात्रै) पर्न जान्छ । तर, धेरै पेज देखाएर बढी पैसा तिर्नुपर्नेभन्दै मागकर्तालाई हच्काउने र सूचनाबाट विमुख बनाउने काम भएको छ । पेज नै लिँदा एउटाको ५ रूपैयाँका दरले शुल्क लाग्छ । उजुुरीपछि कार्यालयले कर्मचारीको नाम,पद, भ्रमणका खटिएको स्थान, मिति र भ्रमण गरिएको जम्मा दिन मात्रै उपलब्ध गरायो । खर्चलगायतका अरु विवरण समेटेर सीडीमा सूचना तयार गर्न समय लाग्नेभन्दै मागकर्तालाई सूचना अधिकारी ढुंगानाले फर्काइदिएका थिए । फेरि उनले सूचना तयार भएकोले लाग्ने दस्तुर तिरेर लैजान भन्दै साउन २३ गते अर्को पत्र पठाए । स्रोतका अनुसार अनुगमन, भ्रमण र काज भनेर काम नै नगरी तथा फिल्डमै नगइकन रकम कुम्ल्याउने एवं दोहोरो तथा अधिक सुविधा लिने, अनुगमन भनेर घरपायक काज मिलाउँदै घरमा बसेर भत्ता लिने र प्रतिवेदन सार्वजनिक नगर्नेजस्ता बेथिति मौलाएको छ । सीडीमा सूचना उपलब्ध गराइदिन माग गर्दै सूचनाको हक सम्बन्धी नियमावली २०६५ को नियम ४ उपनियम १ (ग) बमोजिम लाग्ने दस्तुर (५० रूपैयाँको हुलाक टिकट टाँस गरेर) तिरेर मंगलबार (साउन ३० गते) निवेदन दिइएको थियो । सूचना अधिकारी ढुंगानाले टिकटलाई सदर गरिदिए । तर, नियमावली बमोजिम दस्तुर बुझाई सूचना प्राप्त गर्नु हुनभन्दै उनले उक्त निवेदनलाई कानुनविपरीत दरपिठ गरे । टिकटलाई सदर गरेपछि सीडीमा सूचना उपलब्ध गराउनुपर्ने नियम छ । तर, ढुंगानाले ठाडै अस्वीकार गरेका हुन् । सीडी बराबरको रकम बुझेर सीडीमा सूचना उपलब्ध गराइन । त्यो रकम नियम अनुसार फिर्ता हुनुपर्छ,सूचनाको हकका अभियन्ता श्रेष्ठले भने, कि सीडीमा सूचना दिनुपर्छ । नत्र सूचना अधिकारीलाई विभागीय कारबाहीको माग गर्छौं । उनका अनुसार धेरै पेज देखाएर पैसा बढी तिर्न बाध्य पार्दै सूचना मागकर्तामाथि दबाब सिर्जना गर्नु कानुनविपरीत हो । श्रेष्ठ सूचना तयार भएको भनेर पत्र पठाएपछि पटकपटक मुख्यमन्त्री तथा मन्त्रीपरिषद्को कार्यालय पुगेको बताउँछन् । ६ पटकसम्म पुग्दा पनि सूचना उपलब्ध नगराइकन रित्तो हात फर्काइएको जानकारी उनले दिए । भ्रमणको बेथिति सार्वजनिक हुने डरले भरसक सूचना नलैजाउन् भन्ने योजना मुताबिक दुःख दिने नियत राखिएको उनको भनाइ छ । श्रेष्ठका अनुसार मागकर्तालाई सहज ढंगले सूचना उपलब्ध गराउनुपर्ने नियमको धज्जी उडाउँदै कर्मचारीले सूचना लुकाउनु कानुनको ठाडो उल्लंघन हो । उनले सूचना उपलब्ध गराउने जिम्मेवारीमा बसेका अधिकारीमाथि कारबाही हुनुपर्ने पनि बताए । सूचना अधिकारी ढुंगानासहित प्रदेश सचिव पोखरेल, उपसचिव नायक, अधिकृत पराजुलीलगायतका कर्मचारीले भ्रमणका नाममा विभिन्न स्थानमा गएको देखाएर गैरकानुनी हिसाबले भत्ता बुझेको स्रोतले बतायो । नायक यसअघि आन्तरिक मामिला तथा कानुन मन्त्रालयमा कार्यरत थिए । अनुगमन प्रतिवेदन सार्वजनिक गर्नुपर्ने र कार्यान्वयनका लागि सम्बन्धित निकायमा पठाउनुपर्ने व्यवस्था छ । भ्रमण अभिलेख खाता सार्वजनिक ठाउँमा सबैले देख्ने गरी टाँस गर्नुपर्ने वा सार्वजनिक गर्नुपर्ने व्यवस्थालाई कर्मचारीले चुनौती दिइरहेका छन् । अभियन्ता श्रेष्ठ बदमासीपूर्ण ढंगले निर्णय गरेर भ्रष्टाचार ढाकछोपको प्रयास गरिएको बताउँछन् । जनताले तिरेको कर खर्च गरेर राज्यमाथि ब्रह्मलूट मच्चाउने कर्मचारी सूचना लुकाउन सक्रिय रहेको उनले बताए । त्यसविरुद्ध कानुनी उपचार खोज्दै प्रदेश सरकारका मन्त्रालयमा भ्रमणका नाममा भइरहेको अनियन्त्रित खर्च र भ्रष्टाचार रोक्न आवश्यक देखिएको उनले बताए । उनका अनुसार सूचना बाहिर आउँदा अनियमितता सार्वजनिक हुने डरले प्रचलित कानुनको अपव्याख्या गर्दै भ्रमणसँग सम्बन्धित महत्वपूर्ण विवरणलाई गुपचुप राखिएको छ । सबै खर्चको विवरण प्रत्येक महिना वेभसाइट वा सूचना पार्टीमार्फत सार्वजनिक गर्नुपर्ने व्यवस्था छ । कर्मचारीकै मिलेमतोमा मासिक खर्चको फाँटवारी सार्वजनिक नगरिकन लुकाउने गरिएको हो । अनुगमन प्रतिवेदन सार्वजनिक गर्नुपर्ने र कार्यान्वयनका लागि सम्बन्धित निकायमा पठाउनुपर्ने व्यवस्था छ । भ्रमण अभिलेख खाता सार्वजनिक ठाउँमा सबैले देख्ने गरी टाँस गर्नुपर्ने वा सार्वजनिक गर्नुपर्ने व्यवस्थालाई कर्मचारीले चुनौती दिइरहेका छन् । अनुगमन एवं भ्रमणका तथ्यलाई बाहिर ल्याएर पारदर्शी बनाउन प्रत्येक ४ महिनामा सार्वजनिक सुनुवाइ गर्नुपर्ने हुन्छ । हालसम्म एउटा पनि सार्वजनिक सुनुवाइ भएको छैन । भ्रमण र अनुगमनका नाममा मनमौजी खर्च गरेर अनियमितता गरेकै कारण विवरण लुकाएर नागरिकप्रति जवाफदेही हुनबाट कर्मचारी पछि हटेको आशंका छ । स्रोतका अनुसार अनुगमन, भ्रमण र काज भनेर काम नै नगरी तथा फिल्डमै नगइकन रकम कुम्ल्याउने एवं दोहोरो तथा अधिक सुविधा लिने, अनुगमन भनेर घरपायक काज मिलाउँदै घरमा बसेर भत्ता लिने र प्रतिवेदन सार्वजनिक नगर्नेजस्ता बेथिति मौलाएको छ । वित्तीय अनुशासनविपरीतका यस्ता कार्यले सार्वजनिक खर्चमा मितव्ययीता अपनाउने सरकारको नीतिलाई ठाडै चुनौती दिइरहेको छ । मुख्यमन्त्री तथा मन्त्रिपरिषद्को कार्यालयका सचिव एवं प्रवक्ता माधवप्रसाद पोखरेलले सूचना उपलब्ध गराउन कुनै समस्या नरहेको दाबी गरे । नियम पूरा गरेर आउँदा सूचना दिन समस्या छैन । हामी पारदर्शी छौं,उनले भने ।"
विमानस्थलको सुरक्षा व्यवस्थामा व्यापक हेरफेर गर्नुपर्छ : प्रधानमन्त्री,"काठमाडौं : प्रधानमन्त्री पुष्पकमल दाहालले राष्ट्रिय सुरक्षाको पहिलो ढोकाको रूपमा रहेको त्रिभुवन विमानस्थलको समग्र व्यवस्थापन र सुरक्षा व्यवस्थामा व्यापक हेरफेर ल्याउनुपर्ने बताएका छन्। बुधबार प्रधानमन्त्री तथा मन्त्रिपरिषदको कार्यालय सिंहदरबारमा आयोजित विमानस्थलको सुरक्षा प्रबन्ध र सरकारले चाल्नुपर्ने कदमका बारे छलफल गर्न आयोजित बैठकलाई सम्बोधन गर्दै प्रधानमन्त्रीले विमानस्थलको सुरक्षा प्रबन्ध व्यवस्थित गर्न ठोस कदम चाल्नुपर्नेमा जोड दिएका हुन्। हामी गम्भीर विषयमा छलफल गरिरहेका छौँ। हामीले स्थितिको गम्भीर समीक्षा गरेर अगाडि कसरी बढ्ने, विगतका कमीकमजोरी कसरी सच्याउने भन्नेतिर हाम्रो ध्यान जानुपर्छ। नकारात्मक चीजलाई शिक्षाका रूपमा लिएर अगाडि बढाउनुपर्छ,'उनले भने,' सोंच,संरचना, कार्यविभाजन र कार्यशैलीमा सुधार गर्नेतिर जोड गर्नुपर्छ। प्रधानमन्त्री दाहालले विमानस्थलको समग्र व्यवस्थापन र सुरक्षा प्रबन्धबारे गम्भीर समीक्षा र अध्ययन गर्ने बेला आएको बताए। प्रधानमन्त्रीले भने, 'छिट्टै विज्ञहरू र सरोकारवाला निकाय तथा कार्यालयका प्रतिनिधिहरू रहेको सानो कार्यदल बनाइन्छ। त्यो कार्यदललाई अध्ययनका लागि छोटो समय दिइन्छ र कार्यदलले दिएको रिपोर्टअनुसार विमानस्थलको सुरक्षा प्रबन्धमा हेरफेर ल्याउनुपर्छ। हामी छिटै एउटा निर्णयमा पुग्छौं।' छलफलमा उपप्रधान तथा रक्षामन्त्री पूर्णबहादुर खड्काले अपराधमा नयाँ नयाँ प्रविधि र तौरतरिकाको प्रयोग भएको बताउँदै देशको समग्र सुरक्षा अवस्था र चुनौतीबारे गम्भीर अध्ययन गरी त्यसका आधारमा नयाँ सुरक्षा व्यवस्था लागू गर्नुपर्ने आवश्यकता औल्याउँदै अपराधको सञ्जाल तोड्न सरकार कठोर रूपमा उभिने बताए। अर्थमन्त्री डाप्रकाशशरण महतले सुरक्षा व्यवस्थापन प्रभावकारी बनाउन राज्यका निकायहरूबीच अन्तरनिकाय समन्वय थप चुस्त बनाउनुपर्नेमा जोड दिँदै राज्यका सबै निकायमा दण्ड र पुरस्कारको व्यवस्था गरेर जानुपर्ने बताए। छलफलमा गृहसचिव दिनेश भट्टराईले त्रिभुवन विमानस्थल लगायत देशभरिका विमानस्थलको अवस्था, सुरक्षा व्यवस्थापन, विमानस्थलमा कार्यरत कार्यालय र निकायहरूको कार्यजिम्मेवारी एवं वर्तमान अवस्था लगायत सुरक्षा चुनौती र सरकारले निगरानी राख्नुपर्ने विषयहरूमा आफ्नो प्रस्तुति राख्दै देशको समग्र सुरक्षा स्थिति सामान्य अवस्थामा रहेको ब्रिफिङ गरेका थिए। बैठकमा रक्षामन्त्री, गृहमन्त्री, अर्थमन्त्री, प्रधानमन्त्रीका सल्लाहकार, राष्ट्रिय सुरक्षा सल्लाहकार, नेपाल सरकारका मुख्यसचिव,नेपाली सेनाका प्रधानसेनापति,राष्ट्र बैंकका गभर्नरलगायत लगायत सरोकारवाला निकाय र कार्यालयका अधिकारीहरू उपस्थित थिए।"
एमालेका लागि सत्ता चासोको विषय होइन : महासचिव पोखरेल,"कैलाली : नेकपा (एमाले)का महासचिव शंकर पोखरेलले अहिले एमालेका लागि सत्ता चासोको विषय नभएको बताएका छन।् धनगढीमा आयोजित कार्यकर्ता भेलालाई सम्बोधन गर्दै उनले जनताका पक्षमा कसरी काम गर्न सकिन्छ भनेर पार्टीले ध्यान केन्द्रित गरेको बताए। प्रतिपक्षी एमालेविरुद्ध विचित्रको मनोविज्ञान देखाउने गरिएको चर्चा गर्दै उनले भने, 'पार्टी र नेतृत्वविरुद्ध चौतर्फी घेराबन्दी र आक्रमण गरिए पनि जनतालाई र राष्ट्रलाई केन्द्रमा राखेर एमाले अगाडि बढिरहेको छ।' महासचिव पोखरेलले स्वार्थी तत्वले पार्टीविरुद्ध घेराबन्दी गरिरहेको भए पनि जनता एमालेको पक्षमा रहेको बताए। भेलामा एमालेका केन्द्रीय सचिव एवं सुदूरपश्चिम इन्चार्ज छविलाल विश्वकर्मा, कैलाली इन्चार्ज गणेश ठगुन्नालगायतले पनि पार्टी संगठनका बारेमा बताएका थिए।"
चिनियाँ उच्च सैनिक टोली आज नेपाल आउँदै,"काठमाडौं : चीनबाट उच्च सैनिक तहको टोली आज नेपाल भ्रमणमा आउने भएको छ। नेपाली सेनाका सूचना अधिकारी एवम् सहायक रथी कृष्णप्रसाद भण्डारीका अनुसार चीनको तिब्बत मिलिट्री कमान्डको मेजर जनरल यु इ एन दे नेतृत्वको टोली आज दिउँसो काठमाडौं आउन लागेको हो। सेनाका प्रवक्ता भण्डारीका अनुसार औपचारिक भ्रमणमा आएको चिनियाँ सैनिक टोलीले प्रधानसेनापति प्रभुराम शर्मालगायतसँग भेटवार्ता गर्ने कार्यतालिका छ। भेटमा सीमा सुरक्षा, दुई देश बीचको सैन्य सम्बन्धलगायतका विषयमा छलफल हुनेछ।"
युवालाई अर्थमन्त्रीको सुझाव : विदेश जानेवित्तिकै सबै कुरा पूरा हुन्छ भन्ने मानसिकताबाट मुक्त हुनुपर्छ,"काठमाडौं : अर्थमन्त्री डा प्रकाशशरण महतले नेपाल विकासक्रममै रहेकाले देशमा धेरै कुरा गर्न बाँकी रहेको बताएका छन् । काठमाडौंमा आयोजित एक अन्तर्क्रिया कार्यक्रममा बोल्दै मन्त्री डा महतले देश विकासक्रममै रहेकाले अवसर छैन भनेर आत्तीहाल्नुपर्ने अवस्था नहरेको बताए मन्त्री महतले विदेश जानेवित्तिकै सबै कुरा प्राप्त हुन्छ भन्ने मानसिकताबाट नेपाली युवाहरु मुक्त हुनुपर्ने बताए। उनले भने,' यहाँ अवसर अथाहा छ। त्यसको उपयोग गर्नुपर्छ। त्यसको खोजीमा आजका हाम्रा युवा लाग्नुपर्छ।' उनले यहाँ भएका धेरै अवसरहरूको सदुपयोग गर्न युवालाई आग्रह गरे। देशबाहिर सुनको श्रीलंका छैन। विदेश जाने तयारीमा रहनु भएका युवाहरु जसले पूर्ण छात्रवृत्ति पाउनु भएको छैन। उहाँहरु अप्ठ्यारोमा पर्नुभएको छ । पढाइ पूरा नहुने परिस्थिति, आर्थिक श्रोत जुटाउन नसकिने परिस्थिति र लिगल स्टाटस मेन्टेनको परिस्थितिमा उहाँहरु गुज्रिनु भएको छ । त्यहाँबाट ननिस्कन सकिन्छ, न छोड्न सकिन्छ । यो प्रतिशत धेरै ठूलो छ,'मन्त्री महतले भने,' त्यसैले यहाँ भएका धेरै अवसरहरुको सदुपयोग गरौं । अर्थमन्त्री महतले मुलुकको अर्थतन्त्र लयमा फर्किएको र आर्थिक समृद्धिको लक्ष्य हासिल गर्न सकारात्मक सोच राख्नुपर्ने बताए। उनले विदेशमा आर्जित पुँजी र सीप नेपालमा प्रयोग गर्न जोड दिए। अहिले पर्यटन क्षेत्र सुधार हुँदै गएको र सूचना प्रविधिका क्षेत्रमा पनि नेपालको राम्रो सम्भावना देखिन थालेको उनको भनाइ छ। चालु आर्थिक वर्षको बजेटबाट सरकारले सूचना प्रविधि क्षेत्रको सेवा निर्यातका लागि सहजीकरण गरेको उनल बताए । अहिले प्रविधिको प्रयोगले बजारीकरण गर्न सजिलो भएको उनको भनाइ छ । मन्त्री महतले उद्यमशीलता विकासका लागि व्यक्तिको क्षमता विकास महत्वपूर्ण हुने बताए।"
"कोसीमा मन्त्रिपरिषद् विस्तार, ज्येष्ठ सदस्य मण्डल बने राज्यमन्त्री","विराटनगर : कोसी प्रदेशमा बुधबार मन्त्रिपरिषद् विस्तार गरिएको छ। मुख्यमन्त्री उद्धव थापाले प्रदेशसभाका ज्येष्ठ सदस्य गयानन्द मण्डललाई राज्यमन्त्री नियुक्त गरेका हुन्। मण्डलले उद्योग, कृषि तथा सहकारी राज्यमन्त्रीको जिम्मेवारी पाएका छन्। उनलाई प्रदेश प्रमुख पर्शुराम खापुङको उपस्थितिमा मुख्यमन्त्री थापाले पद तथा गोपनीयताको शपथग्रहण गराए। कोसी प्रदेश अहिले सभामुखविहीन छ। सभामुख बाबुराम गौतम पदबाट राजीनामा दिएर सरकार गठनमा सहभागी बनेपछि कोसी सभामुखविहीन बनेको हो। नयाँ सभामुख चयनको प्रक्रिया भने अघि बढाइएको छैन। सभामुख नहुँदा उपसभामुखले सभा चलाउनुपर्ने व्यवस्था छ। तर, उपसभामुख पनि अनुपस्थित रहेको अवस्थामा ज्येष्ठ सदस्यले सभा चलाउनर्ने संवैधानिक व्यवस्था छ। सभा चलाउनेले मत बराबर भएको अवस्थामा मात्रै निर्णायक मत दिन पाउँछन्। ज्येष्ठ सदस्यले सभा चलाएको अवस्थामा मुख्यमन्त्री थापाले विश्वासको मत पाउने अवस्था बन्दैन। त्यही भएकाले आफूले विश्वासको मत लिनलाई थापाले चलाखीपूर्ण ढंगबाट ज्येष्ठ सदस्य मण्डललाई अहिल्यै राज्यमन्त्री नियुक्त गरेका हुन्। राज्यमन्त्री नियुक्त भएपछि मण्डलले सभा चलाउन पाउने छैनन्। साउन १६ गते मुख्यमन्त्री नियुक्त भएका थापाले भदौ १५ भित्रमा प्रदेशसभाबाट विश्वासको मत लिइसक्नु पर्छ। सभामुख त्यागेर सरकार गठनमा सहभागी भएका गौतम अहिले प्रदेशको आर्थिक मामिला तथा योजना मन्त्री छन्। उनी नेकपा (माओवादी केन्द्र)बाट प्रदेशसभा सदस्य निर्वाचित भएका थिए। मुख्यमन्त्री थापाले साउन १७ गते नेकपा (एकीकृत समाजवादी)का कमलप्रसाद जबेगूलाई भौतिक पूर्वाधार विकास र कांग्रेसका प्रदीपकुमार सुनुवारलाई खानेपानी, सिँचाइ तथा उर्जामन्त्री नियुक्त गरेका थिए। साउन २६ गते जनता समाजवादी पार्टी (जसपा)बाट निर्मला लिम्बूलाई स्वास्थ्य मन्त्री बनाए। मुख्यमन्त्री थापाले आन्तरिक मामिला तथा कानुन, पर्यटन, वन तथा वातावरण, सामाजिक विकास र उद्योग, कृषि तथा सहकारी मन्त्रालय आफैसँग राखेका छन्। कोसीको ९३ सदस्यीय प्रदेशसभामा सरकार गठनका लागि बहुमत पुयाउन ४७ जना प्रदेशसभा सदस्य आवश्यक पर्छ। सभामुखलाई राजीनामा गराएपछि मात्रै गठबन्धनका तर्फबाट नेपाली कांग्रेस प्रदेश संसदीय दलका नेता थापाले मुख्यमन्त्रीका लागि दाबी पेस गर्नलाई बहुमत पुयाउन सकेका हुन्। गठबन्धनमा रहेकामध्ये कांग्रेससँग २९, माओवादी केन्द्रसँग १३, एकीकृत समाजवादीसँग ४ र जसपासँग १ जना प्रदेशसभा सदस्य छन्। एउटै गठबन्धनमा रहेका नेकपा (एमाले)सँग ४० र राप्रपासँग ६ जना प्रदेशसभा सदस्य छन्। उपसभामुख एमालेकी सिर्जना दनुवार छिन्। थापालाई विश्वासको मत प्राप्त नगर्ने वातावरण बनाउन सभा चलाउने बेला उनी बिदामा बस्ने बताइएको थियो। उनी उपस्थित नहुँदा ज्येष्ठ सदस्यले सभा चलाउनुपर्ने हुन्थ्यो। अहिले ज्येष्ठ सदस्य मण्डललाई राज्यमन्त्रीको जिम्मेवारी दिइसकिएको छ। मण्डलपछि एमालेका रोहितबहादुर कार्की प्रदेशसभाका ज्येष्ठ सदस्य छन्। एमालेका एक प्रदेशसभा सदस्य मुख्यमन्त्री थापाले विश्वासको मत लिने दिन उपसभामुख दनुवारसहित ज्येष्ठ सदस्यहरु बिदामा बस्ने र जसरी पनि गठबन्धनबाटै सभाको अध्यक्षता गराउने तयारी रहेको बताउँछन्।"
हवाई उडानमा लगाइएको प्रतिबन्ध हटाउन प्रधानमन्त्रीको ध्यानाकर्षण,"सुर्खेत : कर्णालीका सांसदहरूले हवाई उडानमा लगाइएको प्रतिबन्ध तत्काल खारेज गर्न सरकारसँग माग गरेका छन्। कर्णालीबाट प्रतिनिधित्व गर्ने प्रतिनिधिसभाका सांसदहरूले सोमबार प्रधानमन्त्री पुष्पकमल दाहाललाई भेटेर नागरिक उड्डयन प्राधिकरणको निर्णय तत्काल सच्याउन माग गरेका हुन्। दिउँसो १२ बजेपछि हवाई उडानमा लगाइएको प्रतिबन्धले नागरिकको ज्यान अकालमा जान थालेको भन्दै उनीहरूले तत्काल निर्णय सच्याउनुपर्ने माग प्रधानमन्त्रीसँग गरेका हुन्। नागरिक उड्डयन प्राधिकरणले साउन १५ बाट दुर्गमका २९ वटा विमानस्थलमा दिउँसो १२ बजेपछि व्यावसायिक तथा चार्टर उडानमा रोक लगाएको थियो। यो नियमका कारण कर्णालीका दुर्गम तथा हिमाली जिल्लाले नाकाबन्दी खेपिरहेका छन्। हवाई उडानमा प्रतिबन्ध लगाइँदा नागरिकले अकालमा ज्यान गुमाउनुपर्ने अवस्था आएको भन्दै उक्त निर्णय सच्याउन प्रधानमन्त्रीलाई आग्रह गरिएको कालीकोटबाट निर्वाचित सांसद महेन्द्रबहादुर शाहीले यो प्रतिबन्धका कारण कर्णालीका हुम्ला, डोल्पा, मुगु, जुम्ला र रुकुमपश्चिममा रहेका विमानस्थलमा दिउँसो समयमा हवाई उडान हुन सकिरहेको छैन। सडकको पहुँच नभएका दुर्गमका जिल्लामा एकमात्र विकल्पका रूपमा रहेका हवाई सेवासमेत प्रभावित बनेपछि कर्णालीका सांसदले पर्यटन व्यवसायीसँगै प्रधानमन्त्रीलाई भेट गरेका हुन्। टोलीमा कर्णालीका पूर्वमुख्यमन्त्रीसमेत रहेका सांसद महेन्द्रबहादुर शाही, मुगुका सांसद ऐनबहादुर शाही र हुम्लाका सांसद छिरिङ डम्डुल लामासहित थिए। त्यसक्रममा प्रधानमन्त्री दाहालले सरकारले यो निर्णयमा पुनर्विचार गर्ने आश्वासन दिएका थिए। कुनै पनि निर्णयले नागरिकलाई सास्ती हुन नहुने भन्दै प्रधानमन्त्री दाहालले हवाई उडानमा लगाइएको नयाँ नियमको सम्बन्धमा सरकारले आवश्यक निर्णय लिने बताएको सांसद महेन्द्रबहादुर शाहीले जानकारी दिए। यो निर्णय खारेज नगरी सुखै छैन, सांसद शाहीले भने, यो राजनीतिक रूपमा गरिएको निर्णय हो, प्राविधिक अध्ययन बिना हवाई उडानमा लगाइएको प्रतिबन्ध तत्काल हटाउन हामीले प्रधानमन्त्रीलाई आग्रह गर्यौं। यसमा प्रधानमन्त्रीज्यूले सकारात्मक जवाफ दिनुभएको छ, सरकारले यो निर्णय सच्याउनेमा हामी आशावादी छौं। अवैज्ञानिक रूपमा लगाइएको उडान प्रतिबन्धका कारण सबैभन्दा बढी सास्ती कर्णालीवासीले भोग्नु परेको उनको भनाइ छ। हवाई दुर्घटना न्यूनीकरण र सुरक्षाको सवालमा पाइलटहरू पनि सचेत रहेको भन्दै उनले अनुकूल मौसम भएको अवस्थामा बिहान र दिउँसो दुवै समयमा हवाई उडान हुनुपर्ने बताए। हवाई उडानमा लगाइएको नयाँ नियमका कारण कर्णालीमा दुर्घटनाका घाइते, गम्भीर बिरामी, गर्भवतीको उद्धारमा कठिनाइ भइरहेको छ। यसबीच, प्रमुख प्रतिपक्षी एमालेले दुर्गम जिल्लामा लगाइएको हवाई उडानमाथिको प्रतिबन्ध हटाउन माग गर्दै मंगलबार प्रदेशसभा अवरुद्ध गरेको छ। दिउँसो १२ बजेपछि हवाई उडान रोक्ने प्राधिकरणको निर्णयले नागरिकलाई सास्ती भएको र उपचारको अभावमा घाइते तथा बिरामीको मृत्यु हुन थालेको भन्दै एमालेले प्रदेशसभा अवरोध गरेको हो। प्राधिकरणको निर्णय खारेज नगरेसम्म प्रदेशसभा चल्न नदिने एमालेले अडान लिएको छ। प्रदेशसभाको बैठकमा एमाले संसदीय दलका नेता यामलाल कँडेलले नागरिक उड्डयन प्राधिकरणको हवाई सेवा उडानसम्बन्धी नयाँ मापदण्डले नागरिकहरू बिचल्लीमा पर्दासमेत प्रदेश सरकारले कुनै पहल नगरेको आरोप लगाए। उनले भने, दुर्गममा बिरामीले उपचार नपाएर मृत्यु भइरहेको छ, विपद्मा परेकाहरूको उद्धार गर्न सकिएको छैन। तत्काल हवाई सेवामा लगाइएको प्रतिबन्ध खारेज गरियोस्। क्यानको अव्यावहारिक निर्णय नसच्चिएसम्म संसद्का कुनै पनि काम कारबाही अगाडि बढाउन नदिने नेता कँडेलले चेतावनी दिए।"
पूर्वप्रधानमन्त्रीद्वयलाई तानिएकामा प्रधानमन्त्री अदालतप्रति अप्रसन्न,"उनले भने, पहिला चितवनबाटै चुनाव लड्ने योजनामा थिएँ। हुरी यस्तो आयो कि प्रचण्ड पनि बग्लाजस्तो भयो। र, म गोरखा पुगेँ। काठमाडौं : पूर्वप्रधानमन्त्रीद्वय माधवकुमार नेपाल र बाबुराम भट्टराईलाई ललिता निवास प्रकरणमा अदालतले छानबिन गर्न दिएको आदेश प्रधानमन्त्री पुष्पकमल दाहाललाई तीन कारणले मन परेको छैन सम्पादकहरूसँग मंगलबार खुलेर छलफल गर्दै दाहालले तीमध्ये सुरुका दुई कारण प्रस्टै बताए। ३ नम्बर कारण भने पूर्वप्रधानमन्त्री नेपाल विदेशबाट फर्किनासाथ सोमबार देखिएको उनको धपेडीले बताउँथ्यो। सत्ताघटकको लामो बैठकको मुख्य एजेन्डा नै पूर्वप्रधानमन्त्रीद्वयलाई जोगाउने रणनीति बनाउनु थियो। त्यसका लागि महान्यायाधिवक्ता, पूर्वमहान्यायाधिवक्ता र केही वरिष्ठ कानुन व्यवसायीसमेत राखिएको स्वयं प्रधानमन्त्रीले जानकारी दिए। एउटा प्रश्न स्वभावैले उठेको छ। हामी अघि बढी नै राखेका थियौं। झन्डैझन्डै मन्त्रीहरूसम्म पुगिसकेकै थियौं। हुनसक्छ पूर्वप्रधानमन्त्रीहरूसम्म पनि कुनै न कुनै रूपमा पुग्ने थियौं, प्रधानमन्त्री दाहालले सम्पादकहरूसँग भने, बीचैमा अदालतले ढ्याक्क लौ त्यहाँ पनि जाऊ भन्न किन पर्यो होला ? के कारणले भन्ने प्रश्न उठेकै छ। यो जस्तो आँखाले देखिन्छ, त्यस्तै मात्र होइन कि भन्ने मलाई लागेको छ। अदालतको मानहानी र अदालती निर्णयलाई अनादर नगर्ने उल्लेख गर्दै उनले यसमा थपे, तर, राजनीतिक रूपमा हेर्दा यो कुरो कहाँ जोडिन्छ त भन्दा संसद् विघटनमा। अहिले संसद् चलिरहेको छैन। हामीले प्रतिपक्षसँग सम्झौता पनि गर्यौं। बालुवाटरमा कुरा मिल्यो। सभामुखलाई यहीँबाट फोन गरेर संसद् चलाउन भनियो। बानेश्वर पुग्दा उल्लंघन भयो। के होला यो ? हिजोको विघटन र यो ललिता निवासको साइनो सम्बन्ध कहीँं कतै छ होला कि, छैन होला कि ! मलाई गम्भीर आशंका छ, पहिलाकै निरन्तरतामा जाँदैछ। संविधान भंग गर्ने, सरकार चल्न नदिने र कतै लैजाने कसैको मनसाय। सफलचाहिँ हुँदैन त्यो। उनको आशय अदालतले सीमारेखा नाघेको थियो। संविधानले कार्यपालिका, व्यवस्थापिका र न्यायपालिकाका प्रस्ट सीमारेखा तोकेको छ। त्यो लक्ष्मण रेखा नाघियो भने कार्यकारीले निर्णय गर्नै गाह्रो हुन्छ, उनले भने, अहिले यसो हेर्दा पूर्वप्रधानमन्त्रीले गरेका त्रुटिप्रति प्रश्न उठेजस्तो लाग्छ। तर, त्यो पूर्वप्रधानमन्त्री भन्ने रहँदैन। प्रधानमन्त्रीले गरेका निर्णयलाई नै गरेको हो। त्यो वर्तमान प्रधानमन्त्रीतिर पनि सोझिएको जस्तो व्याख्या भइरहेको छ। यो विषयमा अलि गहिरो गरी विचार गर्नुपर्ने छ। प्रधानमन्त्रीले अदालती आदेशका कारण काम गर्न जटिल भइरहेको गुनासो सुनाए। भुटानी शरणार्थी वा ललिता निवास प्रकरणमा कतिपय कर्मचारीदेखि सचिवसम्म समातिए। ८१० दिन त मलाई धेरै अप्ठ्यारो भयो। कुनै पनि सचिव केहीमा पनि सही गर्न नमान्ने। बैठक बस्न रुचि नराख्ने। सचिवहरू मात्र होइन, मन्त्री र प्रधानमन्त्रीसमेत केही गर्न नसक्ने होइन भन्ने चिन्ता बढ्यो, दाहालको अभिव्यक्ति थियो। प्रधानमन्त्री एक ढंगले, निरन्तरता अर्कै ढंगले : विरलै परिघटना प्रधानमन्त्री दाहालले आफ्नो नियुक्ति र निरन्तरतालाई विरलै हुने परिघटना को उपमा दिए। म प्रधानमन्त्री एक ढंगले भएँ। र, निरन्तरता अर्को ढंगले भइराखेको छ, दाहालले भने, राजनीतिमा यो विरलै हुने परिघटना हो। यस्तो अब धेरै वर्ष हुँदैन होला। र, त्यो मेरै नेतृत्वमा हुन गयो। शरणार्थी प्रकरण : बाटामा भेटियो प्रधानमन्त्री दाहालले भ्रष्टाचारविरुद्धका प्रतिबद्धता पूरा गर्ने क्रममा नक्कली शरणार्थी र ललिता निवास प्रकरणलाई टेकेर अघि बढेको बताए। सुशासन, सामाजिक न्याय र समृद्धिलाई प्राथमिकता दिएर नाराका रूपमा अघि सारियो। सर्वत्र बेथिति छ। अविश्वास छ चारैतिर। कसरी र कहाँबाट सुरु गर्ने ?के गर्दा जनतामा भरोसा, आशा र विश्वास दिन सकिन्छ ? भ्रष्टाचारको विषय थोरै भए पनि कहाँबाट उठाउन सकिन्छ ? भनेर सोचिरहेको थिएँ, उनले भने । उनले भने, भ्रष्टाचारविरुद्ध जानुपर्छ र सुशासनका पक्षमा केही कदम चाल्नुपर्छ भन्ने प्रतिबद्धता गरेकै हुँ। त्यही सन्दर्भमा भुटानी शरणार्थी (प्रकरण) बाटामा भेटिएको हो। यो पहिलादेखि अनुसन्धान भइरहेको, विवाद पनि हुँदै आएको विषय हो। यहाँ टेकेर जाँदा अन्यत्रका बेथिति पनि नियन्त्रण गर्न सकिन्छ भन्ने लागेर दह्रैसँग समातिएको हो। उनले नक्कली शरणार्थी सरकारको नेतृत्व, प्रशासन र बिचौलिया मिलेर भएको बेथितिलाई सुधार्ने सुरुआत भएको उल्लेख गरँे। ललिता निवास भूमाफियाको जगजगी नियन्त्रण गर्ने प्रक्रियाको सुरुआत हो। यो नै अन्तिम होइन र हुनुहुँदैन, प्रधानमन्त्रीले भने, अरू पनि थुप्रै छन् त्यस्ता। गिरिबन्धु टिइस्टेटको कुरा छ। अरू पनि छन्। यहाँबाट जाने त्यतै हो। विस्तारैविस्तारै सबै ठाउँमा पुग्छ। सुन समात्दा उल्टै संसद् अवरोध ? प्रधानमन्त्रीले सुन समातेको विषयलाई देशैले जयजयकार गर्नुपर्नेमा प्रतिपक्षीले संसद् अवरोध गरेको भन्दै आक्रोश पोखे। सुन क्विन्टलका क्विन्टल आउने र अर्को देशतिर जाने सूचनाका आधारमा हामीले कर्मचारी परिचालन गर्यौं। नेपालभारत सीमामा भारु पैसाको भाउ घटेर १४५ मा झरेको पाइयो। के कारण भनेर खोज्दा सुनले रहेछ। नेपालको बाटो भएर यति धेरै सुन जाँदो रहेछ। त्यसले सीधै अर्थतन्त्रमा असर गरेको छ, उनले भने, त्यही भएर यसलाई गम्भीरतापूर्वक हेरियो। पक्रिइयो। यसमा अनुसन्धान गर्दा भन्सार, प्रहरी र अध्यागमनको मात्र कुरा होइन, विभिन्न देशै जोडिएको संगठित अपराध रहेछ भन्ने खुल्यो। त्यसैले सीआईबीलाई अनुसन्धानको जिम्मा दिन मैले प्रस्ताव गरेको हुँ। तर, सुन पक्रेबापत सदन पनि चल्दैन। अर्को आयोग बना भनेको छ, छानबिन भनेको छ। समय बर्बाद पार्न लागेको छ। यो किन भइरहेको छ भन्ने रहस्यको विषय छ। ललिता निवासले भागाभाग गरायो प्रधानमन्त्री दाहालले ललिता निवास प्रकरणमा धेरै आतंकित भए कि भन्ने सरकारलाई चिन्ता लागेको स्पष्टोक्ति दिए। भने, चारपाँच सयलाई पक्राउ पुर्जी भनेपछि चारपाँच सय व्यवसायी भागाभाग हुने स्थिति आयो। अनि, आईजीपी, सीआईबी प्रमुख र अनुसन्धानमा लागेका अन्यलाई बोलाएर सेलेक्टिभ हुनुहोस्, प्रत्यक्ष संलग्न मात्र खोज्नुहोस् भनेपछि अहिले त्यति आतंक छैन। मीनबहादुरजीलाई नपक्रे हुन्थ्यो भन्ने थियो प्रधानमन्त्रीले भाटभटेनी सुपरमार्केटका सञ्चालक मीनबहादुर गुरुङलाई नपक्रे हुन्थ्यो भन्नेमा आफू पनि रहेको खुलाए। मीनबहादुरजीलाई नपक्रे हुन्थ्यो भन्ने नै हाम्रो पहिला सोचाइ थियो। भाग्ने होइन, केही होइन, चाहिएको बेला बोलाए भइगयो भन्ने थियो, दाहालले भने, तर प्रहरीबाट सम्पूर्ण कामै त्यहीँबाट सुरु भएको छ, नसमाति हुँदैहुँदैन भन्ने कुरा आयो। उहाँलाई नल्याई मुद्दै अगाडि बढ्दैन भनेपछि पक्राउ गरिएको हो। सतर्क यति, गठबन्धनचाहिँ नभत्कियोस् प्रधानमन्त्रीले भ्रष्टाचारविरुद्ध चालेका कदमका कारण गठबन्धन भने नभत्कियोस् भन्नेमा आफू सतर्क रहेको जानकारी दिए। कारबाहीबाट धेरै मान्छे आतंकित नहुन् भन्नेमा सरकार सतर्क छ। यति धेरै चर्को पनि नहोस्, गठबन्धन पनि टुट्ने, देशको राजनीति पनि भताभुंग हुने गरी पनि जानु भएन। यहाँ पनि सतर्क हुनै पर्यो, दाहालले भने, स्टन्ट दिन त बरु सरकार छाडिदिन्छु, थुनिदिन्छु भने पनि हुन्छ। तर, भनेर मात्रै हुँदैन। त्यसको सन्तुलन मिलाउन मेरो ठाउँबाट सक्दो कोसिस गरेको छु। म आफैं चल्छु कि कसले चलाउँछ ! प्रधानमन्त्रीले सिंहदरबार र बालुवाटार बिचौलियाले चलाउने विषयलाई रोचक ढंगले प्रस्तुत गरे। भने, अहिले हामी अलि बढी नै सतर्क छौं, सिंहदरबार बालुवाटार बिचौलियाले नचलाउन् भन्नेमा। तर, म सिन्सियरली भन्न चाहन्छु कि कहिलेकाहीँ कतिपय काम मैले गरेको छु कि अरू कसैले गरेको छ भन्ने मलाई लाग्छ। त्यो स्थिति अन्त्य गर्न हामी सबैको सामूहिक प्रयास जरुरी छ। ल्याक्र्याल नियुक्तिमा आलोचित बिचौलियाले चलाउने विषयको उदाहरण ल्याक्र्याल लामाको नियुक्तिलाई लिन सकिन्छ ? भन्ने प्रश्नमा प्रधानमन्त्रीले भने, ल्याक्र्याल लामाकोलाई धेरै त लिन सकिँदैन। उहाँ पहिला नेपाली कांग्रेसमा हुनुहुँदो रहेछ। त्यहाँबाट केही लिनुभयो। त्यसपछि एमालेमा जानुभयो। संविधानसभाको सदस्य हुनुभयो। अर्थराज्यमन्त्री पनि हुनुभयो। मुद्दा पर्यो। लकरको कुरा पनि आयो। अदालतबाट, सबैतिरबाट सफाइ पाउनुभयो। अनि माओवादी प्रवेश गर्नुभयो। बढी विवाद देखिएपछि हामीले गतिलो जिम्मेवारी नदिएका हौं। केन्द्रीय सदस्य, सबैले महत्व दिएको पात्र, बुद्ध दर्शनमा डिग्री गरेको व्यक्ति, उनको क्षमतालाई कता सदुपयोग गर्न सकिएला भनेर हेर्दा लुम्बिनी बेस्ट ठाउँ ठानेँ मैले। पछि मिडियामा ब्यानर न्युज आएको आयै गर्यो। हाम्रै साथीभाइले पनि विवादस्पद भयो भनेका छन्। यो विषय कन्ट्रोभर्सीमा गयो नै। सुनील शर्मामा प्रहरी जिद्दी कांग्रेस सांसद एवं मेडिकल व्यवसायी सुनील शर्मा पक्राउको विषयलाई पनि उनले सरकार अर्कैले चलाउने उदाहरणका रूपमा उल्लेख गरे। सुनील शर्माको विषय अहिले हाम्रो अध्ययन र चासोको थिएन। प्रहरीबाट प्रमाण आयो, अब त रोक्नै सकिँदैन भनियो। तैपनि अझै हेर्नुहोस् भनेर मैले ७ दिन रोकेको थिएँ। पछि बुमर्याङ होला, उल्टो पर्ला भनेर मैले सचेत रूपमा रोकेको थिएँ, उनले सुनाए, तर, सबै प्रमाणित भयो, रोक्नै सकिँदैन भनेपछि गयो। आखिरी अदालतले रोकिदियो, त्यस्तै भयो। त्यही लटमा अर्का सक्कली डाक्टरलाई नक्कली बनाइएकामा दुःखी हुँदै दाहालले भने, प्रहरी अनुसन्धानमा पनि अब सोच्नुपर्ने भयो। अर्थतन्त्र केही असहज प्रधानमन्त्रीका अनुसार अर्थतन्त्रको सुधारका दृष्टिकोणले जति हुनुपर्ने हो, त्यति भएको छैन। औपचारिक र इन्डिकेसन हेर्दा अर्थतन्त्र ठीकै छ जस्तो लाग्छ। व्यवसायी र आमजनताको परसेप्सन भने सकारात्मक छैन, उनले भने, मौद्रिक नीति र वित्तीय नीतिमध्ये कुनमा के बदल्यौं भने जनताको परसेप्सन परिवर्तन हुन्छ भन्ने अध्ययन गर्दैछौं। भूराजनीतिक संवेदनशीलतामा चिन्ता प्रधानमन्त्रीले नेपाल भूराजनीतिक संवेदनशीलतामा रहेको उल्लेख गरे। रूसयुक्रेन युद्ध, चीनअमेरिका द्वन्द्व, चीनभारत अविश्वासको परिस्थितिको दबाब नेपालमा परेको उनको भनाइ थियो। र, हामीले बढी सतर्क भएर राष्ट्रिय एकता, विश्वास र समझदारीलाई बलियो बनाउन सकिएन भने अप्ठ्यारो ठाउँमा देश जान सक्ने छ। म त्यो अपिल गर्न चाहन्छु। अमेरिकाबाट सोझै चीनतर्फ प्रधानमन्त्रीले संयुक्त राष्ट्रसंघको महासभामा भाग लिन सेप्टेम्बर १६ मा अमेरिका जाने आफ्नो कार्यक्रम तय भएको अवगत गराए। उनका अनुसार सेप्टम्बर २१ मा उनले महासभालाई सम्बोधन गर्नेछन्। र, २१ तारिक बेलुकै चीनतर्फ उड्नेछन्। चीनमा सेप्टेम्बर २३, २४ र २५ मा उनका कार्यक्रमहरू हुनेछन्। प्रधानमन्त्रीका अनुसार उनले राष्ट्रपति सी चिनफिङ, प्रधानमन्त्री लि क्वाङलगायतसँग भेटवार्ता गर्नेछन्। रसुवा र किमाथांकामा क्रस बोर्डर ट्रान्समिसन लाइनको समझदारी हुने स्थिति छ। हिल्सासुर्खेत सडकको समझदारी पनि सम्भावना छ, उनले भने, किमाथांकामा हाइड्रो प्रोजेक्टको समझदारी हुने स्थिति छ। मुख्यचाहिँ कृषि उद्योगमा उनीहरूको बढी रुचि छ। अनि, म गोरखा पुगेँ नयाँ दलको बढ्दो प्रभावलाई दाहालले खहरे संज्ञा दिए। ती विकल्प बन्ने नसक्ने उनको भनाइ थियो। तर, तिनको प्रधावलाई भने उनले कम आँकेनन्। मैले गएको ५ वर्ष चितवनको जनप्रतिनिधिको हैसियतले जनताको विकास, राहत, सेवा, शिक्षा, स्वास्थ्य क्षेत्रमा अभूतपूर्व काम गरेँ। मेहनत र लगानी धेरै भयो। भरतपुर महानगरले पनि सम्पूर्ण शक्ति लगाएर काम गर्ने वातावरण बन्यो, उनले भने, तर, लास्टमा बिचित्रको माहोल बन्यो, मलाई गोरखा जानुपर्ने भयो। पहिला चितवनबाटै चुनाव लड्ने योजनामा थिएँ। हुरी यस्तो आयो कि प्रचण्ड पनि बग्लाजस्तो भयो। र, म गोरखा पुगेँ।"
जंगली च्याउ खाँदा एकको मृत्यु,घोराही : दाङमा जंगली च्याउ खाँदा एक जनाको मृत्यु भएको छ। बंगलाचुली गाउँपालिकामा जंगली च्याउ खाएर बिरामी परेकामध्ये एक जनाको मृत्यु भएको हो। जंगली च्याउ खाएर बिरामी परेकी बङ्गलाचुली गाउँपालिका४ निवासी ११ वर्षकी अस्मिता सुनारको मृत्यु भएको वडाध्यक्ष डासबहादुर डाँगीले जानकारी दिए। उनका अनुसार अस्मितालाई राप्ती स्वास्थ्य विज्ञान प्रतिष्ठान घोराहीमा उपचारपछि मंगलबार साँझ थप उपचारका लागि बुटवल लगिएकोमा बुटवलमा मृत्यु भएको हो। मृतक अस्मिताको आमा २७ वर्षीया ईश्वरी सुनारको पनि अवस्था गम्भीर रहेको छ। उनको राप्ती स्वास्थ्य विज्ञान प्रतिष्ठान घोराहीमा आइसियुमा राखेर उपचार भइरहेको छ। उनका श्रीमान अजय सुनारको पनि प्रतिष्ठानमै उपचार भइरहेको छ। जंगलमा भेटिएको च्याउ पकाएर खाँदा बंगलाचुली गाउँपालिका४ मा एकै घरका तीन जना बिरामी परेका थिए।
घुस रकमसहित दुई कर्मचारी पक्राउ,राजविराज :अख्तियार दुरुपयोग अनुसन्धान आयोगको टोलीले बुधबार दुई जना कर्मचारीलाई राजविराजबाट घुस रकमसहित पक्राउ गरेको छ । विष्णुपुर गाउँपालिकाका लेखापाल टेकनारायण यादव र पालिकाका एमआईएस अपरेटर विरेन्द्रकुमार यादव नगद रकम र चेकसहित पक्राउ परेका आयोगका प्रवक्ता भोला दुलालले बताए । टेकनारायण सप्तरी जिल्ला अदालतमासमेत लेखापालमा कार्यरत छन् । आयोगको इटहरीस्थित कार्यालयको टोलीले राजविराजस्थित गजेन्द्र चोकनजिक एक पसलबाट उनीहरुलाई सेवाग्राहीसँग घुस रकम लिंदै गर्दा पक्राउ गरेको हो । दुवै जनाको साथबाट दुई लाख रुपैयाँ नगद र तीन लाखको चेक बरामद भएको आयोगले जानकारी दिएको छ । सोलार बत्ती जडान लगायत योजनाको भुक्तानी बापत उपभोक्ता समितिबाट दुई लाख नगद र तीन लाखको चेक लिंदै गर्दा पक्राउ परेको प्रवक्ता दुलालले जानकारी दिए । घटनास्थलको मुचुल्का गरी कानुनी कारवाही अगाडि बढाइएको आयोगले जनाएको छ ।
सुन प्रकरणमा थप चार चिनियाँ नागरिक पक्राउ,"काठमाडौं : तस्करीको सुन प्रकरणमा थप चारजना चिनियाँ नागरिक पक्राउ परेका छन्। नेपाल प्रहरीको केन्द्रीय अनसन्धान ब्यूरो (सीआईबी)ले उनीहरूलाई पक्राउ गरेको हो। योसहित सुन प्रकरणमा विदेशी नागरिकसहित २१ जना पक्राउ परिसकेका छन्। गत साउन २ गते त्रिभुवन अन्तर्राष्ट्रिय विमानस्थलबाट भन्सार चेकजाँच पास भइ बाहिरिएको सुन राजश्व अनुसन्धान विभागको टोलीले बरामद गरेको थियो। सुन तस्करी प्रकरणमा भारतीय,चिनियाँ र नेपाली नागरिक गरी १७ जना प्रहरी हिरासतमा छन् । यसअघि मंगलबार साँझ विमानस्थलबाट चारजना चिनियाँ नागरिक पक्राउ परेका थिए। नेपाल प्रहरीका प्रवक्ता कुवेर कडायतले थप ४ जना चिनियाँ नागरिकलाई नियन्त्रणमा लिएको बताए । तर, उनले पक्राउ परेका थप चिनियाँहरूको विवरण दिन चाहेनन्। हङहङबाट 'ब्रेक सु' को नाममा भित्रिएको तस्करीको सुन १०० किलो बढी भएको बताइएको थियो। तर 'ब्रेक सु' बाट छुट्याएर पगाल्दा सुनको तौल ६० किलो ७१६ ग्राम मात्रै भएको हो। नेपाल राष्ट्र बैंकको टक्सार महाशाखाले मंगलबार सुन पगालेर जोखेको थियो। जोख्दा ६० केजी ७८९ ग्राम तौल आएको महाशाखाले जानकारी दिएको थियो। पक्राउ परेका २१ जनाविरुद्ध संगठित अपराध र राजस्व छलीको कसुरमा अनुसन्धान भइरहेको छ। सुन तस्करी प्रकरणमा सीआईबीले अनुसन्धान गरिरहेको छ ।"
डिभिजन वन कार्यालयमा ११४ थान मुद्दा दर्ता,"चितवन : डिभिजन वन कार्यालय चितवनमा गत आर्थिक वर्षमा एक सय १४ थान मुद्दा दर्ता भएका छन्। मुद्दा दर्ता भएकामध्ये एक सय ११ थान काठ तस्करसम्बन्धी र तीन वटा वन्यजन्तुसम्बन्धी मुद्दा रहेका छन्। कार्यालयका सूचना अधिकारी बालकृष्ण खनालका अनुसार वन्यजन्तुसम्बन्धी मुद्दा तीन वटा दर्ता भएकोमा दुई जना पक्राउ गरी कारबाही गरिएको छ। एक जना फरार रहेको उनले जानकारी दिए। चित्तल मारेको आरोपमा मुद्दा दर्ता गरिएको हो। त्यस्तै कार्यालयले एक सय ११ काठ मुद्दामा एक सय २८ जनालाई पक्राउ गरी कारबाही गरेको छ। साठी जना फरार रहेको उनले बताए। डिभिजन वन कार्यालयको क्षेत्रभित्र चोरी गरी लगिएको तीन हजार चार सय १३ दशमलव ४९ क्युफिट काठ बरामद गरिएको छ। काठसँगै बोलेरो, ट्र्याक्टर, पिकअप भेन, अटो, मोटरसाइकल र साइकल गरी १५ वटा सवारी साधन बरामद गरिएको छ। उनीहरूलाई कार्यालयले मुद्दा प्रक्रिया अघि बढाएको छ। कार्यालयले गत आवमा पाँच हजार एक सय ८६ दशमलव २८ क्युफिट बेवारिसे काठ बरामद गरेको छ। जिल्लाका विभिन्न क्षेत्रबाट ती काठ बरामद गरिएको हो। खनालका अनुसार काठसँगै साइकल, हातेआरा र बञ्चरो ७५ थान बरामद गरिएको छ। कार्यालयले गत आवमा ५६ वटा वन्यजन्तुको उद्धार गरेको जनाएको छ। उद्धार गरिएका वन्यजन्तुमा अजिङ्गर, गोही, चित्तल, सुनगोहोरो, रतुवा, सालक, मलसाँप्रो, दुम्सी रहेका छन्। सोही समयमा ३२ वटा मृत जनावारको व्यवस्थापन गरिएको छ। पाटेबाघ, जरायो, चित्तल, रतुवालगायतको व्यवस्थापन गरिएको कार्यालयले जनाएको छ।"
"मोटरसाइकल, स्कुटर, स्कुल बस र शव बोकेको गाडी एकापसमा ठोक्किए (तस्बिर)","चितवन : चितवनमा सवारी दुर्घटना भएका छन्। चितवनको टिकौलीमा मोटरसाइकल, स्कुटर, स्कुल बस र शव बोकेको गाडी दुर्घटनामा परेका हुन्। दुर्घटनामा केही यात्रु गम्भीर घाइते भएको प्रहरीले जनाएको छ। अहिले स्थानीय र प्रहरीले घाइतेको उद्धार जारी राखेका छन्। थप विवरण आउन बाँकी रहेको छ।"
कर्णालीमा नियमित हवाई उडान गर्न प्रदेश सरकारले पठायो प्राधिकरणलाई पत्र,"दैलेख : कर्णालीमा हवाई उडान नियमित गरिदिन कर्णाली प्रदेश सरकारले नेपाल नागरिक उड्यन प्राधिकरणसँग गुहार मागेको छ । प्रदेश सरकारको उद्योग, पर्यटन, वन तथा वातावरण मन्त्रालयले प्राधिकरणलाई पत्र लेख्दै कर्णालीमा नियमित उडानका लागि आग्रह गरेको हो । साउन १२ गते प्राधिकरणले हवाई दुर्घटनाको जोखिमलाई न्यूनीकरण गर्न भन्दै विशेषगरी दुर्गमका विमानस्थलमा दिउँसो साढे १२ बजेपछि व्यवसायिकचार्टर उडान गर्न नपाइने नियम लागू गरेको थियो । कर्णाली प्रदेशका अधिकांश हिमाली तथा पहाडी दुर्गम जिल्लामा भरपर्दो सडक सञ्जाल छैन् । वर्षातको समयमा सडक अवरुद्ध भइरहने तथा यातायातको प्रमुख साधन हवाई उडान मात्रै हो । प्राधिकरणको उक्त निर्णयले कर्णालीमा अत्यावश्यक तथा आकस्मिक खाद्यान्न ढुवानी, स्वास्थ्य सेवा प्रवाह, प्राकृतिक प्रकोपबाट पीडित नागरिकको उद्धार प्रभावित भएको छ । प्रदेशमा पर्यटन व्यवसायमा समेत प्रतिकुल प्रभाव परेको छ । प्रदेश सरकारले प्राधिकरणलाई पठाएको पत्रमा भनिएको छ,साउन १२ को निर्णयानुसार अपरेशन आवरको समय भन्दा अघिपछि विशेष गरि जुलाई, अगस्ट र सेप्टेम्बरसम्मको अवधीमा अतिरिक्त समयमा उडान सञ्चालन गर्न अनुमति नदिने भन्ने बुझिन आएकोले यसबाट कर्णाली प्रदेशका नागरिकको दैनिक जीवनयापनमा समेत कष्टकर हुने देखिन्छ । प्रदेश सरकारले प्राधिकरणले गरेको उक्त निर्णय पुर्नविचार गर्न आग्रह गरेको हो । मन्त्रालयका सचिव डाविनोदप्रसाद देवकोटाले कर्णाली प्रदेशका जिल्लामा मौषमको अनुकूलता हेरी हवाई उडान सञ्चालन नियमित गर्न प्राधिकरणलाई आग्रह गरेको बताए । नेपाल नागरिक उड्यन प्राधिकरणले कर्णालीका पाँच वटा विमानस्थलमा दिउँसो १२ बजेपछि हवाई उडान रोक्ने निर्णय गरेपछि हिमाली जिल्लामा हवाईसेवा प्रभावित भएको छ । जसका कारण ती जिल्लामा हुने दुर्घटनाका घाइते, बिरामी र गर्भवतीको उद्धारमा समस्या भएको छ । सडकको सहज पहुँच नभएका हुम्ला, डोल्पा र मुगुका सर्वसाधारणले हवाइ सेवा उपभोग गर्न पाएका छैनन् । प्राधिकरणले गरेको निर्णयविरुद्ध नेकपा एमालेले मंगलवारको कर्णाली प्रदेशसभाको बैठक अवरुद्ध गरेको थियो । प्रमुख प्रतिपक्षी दल एमालेले हिमाली जिल्लामा लगाईएको हवाई उडानमाथिको प्रतिबन्ध हटाउन माग गर्दै संसद बैठक अवरुद्ध गरेको हो । नागरिकलाई सास्ती भएको र उपचारको अभावमा घाइते तथा बिरामीको मृत्यु हुन थालेको भन्दै एमालेले तत्काल यो निर्णय खारेज गर्न माग गरेको छ । नागरिक उड्यन प्राधिकरणले गरेको उक्त निर्णय खारेज नगरेसम्म कर्णालीमा संसद चल्न नदिने एमालेले जनाएको छ । प्रदेशसभाको बैठकमा एमाले संसदीय दलका नेता यामलाल कँडेलले नागरिक उड्यन प्राधिकरणको हवाइसेवा उडान सम्बन्धी नयाँ मापदण्डले नागरिकहरु बिचल्लीमा परेको बताए । दुर्गममा बिरामीले उपचार नपाएर मृत्यु भइरहेको छ, विपद्मा परेकाहरुको उद्धार गर्न सकिएको छैन । तत्काल हवाइसेवामा लगाईएको प्रतिबन्ध खारेज गरियोस्,उनले भने । क्यानको अव्यवहारिक निर्णय नसच्चिएसम्म संसदका कुनैपनि काम कारवाही अगाडि बढाउन नदिने नेता कँडेलले चेतावनी दिएका छन्।"
धुलिखेलमा दुर्घटना हुँदा एक जनाको मृत्यु,काभ्रे : धुलिखेल अरनिको राजमार्गमा ट्रक र मोटरसाइकल ठोक्किँदा एक जनाको मृत्यु भएको छ। धुलिखेल नगरपालिका३ स्थित मिराबेल चोकमा दुर्घटना हुँदा मोटरसाइकल चालक २७ वर्षीय सुरज गिरीको मृत्यु भएको जिल्ला प्रहरी कार्यालयले जनाएको छ। बनेपाबाट धुलिखेलतर्फ जाँदै गरेको रा७प ७२८८ नम्बरको मोटरसाइकल र विपरीत दिशाबाट आउँदै गरेको बा२क २०१९ नम्बरको ट्रक ठोक्किएको थियो। ट्रक चालकलाई प्रहरीले नियन्त्रणमा लिएको छ।
"चितवनमा सवारी दुर्घटना : २० जना घाइते, ७ गम्भीर","चितवन : पूर्व पश्चिम राजमार्गअन्तर्गत चितवनको टिकौली जंगलमा कलेजको बसले बोलेरोलाई ठक्कर दिँदा २० जना घाइते भएका छन्। भरतपुरबाट टाँडीतर्फ जाँदै गरेको ना १ क ६१३१ नम्बरको अक्सफोर्ड कलेजको बसले बुधबार पौने १२ बजे भरतपुर महानगरपालिका ९ टिकौली जङ्गलमा मोटरसाइकल, स्कुटर र शव बोकेको गाडीलाई ठक्कर दिएको हो। दुर्घटनामा घाइते भएकामध्ये ७ जनाको अवस्था गम्भीर रहेको छ। उक्त कलेजको बसले विपरित दिशाबाट आउँदै गरेको ना २ च ८४४६ नम्बरको शव बोकेर देवघाट जाँदै गरेको बलेरोलाई ठक्कर दिई बाप्र०६००१ प ९९८१, बाप्र०३००५ प ९७, ना ६२ प ६०३२, बाप्र०३००१ प ४१४७ मोटरसाइकलहरु र बाप्र०६००१ प २२९४ र बाप्र०३००२ प ४१९८ नम्बरको स्कुटरसहित सवारी साधनहरु एक आपसमा ठक्कर खाएको जिल्ला प्रहरी कार्यालय चितवनका प्रवक्ता डीएसपी विजय पण्डितले बताए। दुर्घटनामा चितवनको खैरहनी नगरपालिका ४ का ६५ वर्षीय कृष्णबहादुर तामाङ, खैरहनी१ का ८२ वर्षीय जितबहादुर तामाङ , रत्ननगर नगरपालिका१४ का ५५ वर्षीय कुशुम बहादुर राना, ३८ वर्षीय सुरेश श्रेष्ठ, रत्ननगर ९ का ३५ वर्षीय किशोर तामाङ, मकवानपुर हेटौंडा उपमहानगरपालिका१४ का ६५ वर्षीय मोहन तामाङ, ५५ वर्षिय डोल बहादुर कार्की गम्भीर घाइते भएको जिल्ला प्रहरी कार्यालय चितवनले जनाएको छ। घाइतेहरुको भरतपुर सरकारी अस्पताल र नयाँ मेडिकल कलेजमा उपचार भइरहेको प्रहरीले जनाएको छ। बस चालक नवलपुर गैडाकोट नगरपालिका९ का २६ वर्षीय आशिष परियार प्रहरीको नियन्त्रणमा छन्।"
कागबेनी बाढी पीडितको राहतका लागि पालिकाको अपील,"जोमसोम : मुस्ताङको वारागुङ मुक्तिक्षेत्र४ कागबेनी बाढी पीडितहरुको उद्दारकार्य र राहतकार्यका लागि सहयोग गर्न वारागुङ मुक्तिक्षेत्र गाउँपालिकाले बुधबार सार्वजनिक आह्वान गरेको छ। पालिका अध्यक्ष रिङझिङ नाम्ग्याल गुरुङद्धारा हस्ताक्षरित गाउँपालिकाको सार्वजनिक सूचनामा कागबेनी बाढी पीडितहरुको उद्दारका लागि संघ,प्रदेश र स्थानीय तहलगायत सम्पूर्ण सरोकारवालाहरुमा सार्वजनिक अपिल गरेको हो। बाढी पीडितहरूको सहयोगार्थ वारागुङ मुक्तिक्षेत्र गाउँपालिकाको स्थानीय तह प्रकोप व्यवस्थापन कोष अन्तर्गत प्रभु बैंकमा रहेको खाता नं २०८०१५१४१२७००२११ मा सहयोग स्वरुप रकम जम्मा गर्न अनुरोध गरिएको पालिका अध्यक्ष रिङझिङ नाम्ग्याल गुरुङले जानकारी दिए। गाउँपालिकाले विपद्को घडीमा राहत तथा उद्दारकार्यमा आआफ्नो तह तप्काबाट सक्दो आर्थिक तथा भौतिक सहयोगका लागि स्वदेश तथा विदेशमा बस्ने सबैलाई संयुक्त अपिल गरेको छ। साउन २८ गते साँझ करिव ७ बजे आएको कागखोला बाढीले कागबेनी गाउँको करोडौं भौतिक क्षति भएको थियो। पालिकाले दिएको विस्तृत क्षति विवरणअनुसार बाढीले कागबेनी गाउँको कागखोला बजार क्षेत्रको २९ वटा घरहरु पूर्ण क्षति र १३ वटा घर आशिंक क्षति भएको थियो। कागबेनी स्थित जनशान्ति माध्यमिक विद्यालय भवनमा पनि आशिंक क्षति पुगेको थियो। बाढीले वारागुङ मुक्तिक्षेत्रको ४ नं वडा कार्यालय भवन,ईलाका प्रहरी चौकी,आमा समुह र युवाक्लव भवनसहित एक स्काभेटरसहित १८ वटा सवारी साधनमा क्षति भएको थियो । जसमध्ये २ वटा चार पाङ्ग्रे सवारी साधन पनि परेको छ। कागखोला थुनिएर आएको बाढीले ९ वटा गोठसहित ३२ वटा चौपाया क्षति पुगेको वारागुङ मुक्ति क्षेत्र गाउँपालिकाले उल्लेख गरेको छ।"
बेनीजोमसोम सडकको म्याग्दी खण्ड राति बन्द,"म्याग्दी : मुस्ताङलाई राष्ट्रिय राजमार्गसँग जोड्ने बेनीजोमसोम सडकको म्याग्दी खण्ड रातको समयमा यातायातका साधन सञ्चालन गर्न बन्द गरिएको छ। कालीगण्डकी करिडोर (बेनीजोमसोमकोरला)अन्तर्गत म्याग्दीको रघुगङ्गा गाउँपालिका३ गलेश्वरदेखि अन्नपूर्ण गाउँपालिका३ काभ्रेमा पहिरोको जोखिम भएकाले रातिको समयमा यातायात सञ्चालन गर्न बन्द गरिएको हो। जिल्ला प्रशासन कार्यालय म्याग्दीले आज सूचना जारी गरेर सडकमा ढुङ्गा, पहिरो खस्ने र नदी किनारमा धाँजा फाटेर जोखिम हुने भएकाले वर्षायामभर रातको समयमा गलेश्वरदाना खण्डमा यातायात सञ्चालन नगर्न अनुरोध गरेको छ। प्रमुख जिल्ला अधिकारी तुलसीराम पौडेलले पहिरो र कटानका कारण दुर्घटनाको जोखिम देखिएकाले रातको समयमा यातायात बन्द गरिएको बताए। स्तरोन्नतिका क्रममा रहेको बेनीजोमसोम सडकको म्याग्दी खण्डमा १० वटा पहिरा छन्। साउन २० गतेदेखि अवरुद्ध भएको बेनीजोमसोम सडकको म्याग्दी खण्डमा आज दिउँसोदेखि सिधा यातायात सञ्चालन हुन थालेको छ। रघुगङ्गा गाउँपालिका२ र ३ को सिमानामा पर्ने बैसरी अधेरीखोला क्षेत्रमा सडक माथिबाट पहिरो चलेपछि सिधा यातायात अवरुद्ध बनेको थियो। आयोजनाका प्रमुख जगत प्रजापतिले पहिरो र पानी व्यवस्थापनका साथै थुप्रिएको पहिरो हटाएर बैसरी अधेरीखोलामा यातायात सञ्चालन गरिएको जानकारी दिए। सडकदेखि पाखो हुँदै करिब पाँच सय मिटर माथि लगेको डोजर र खोल्साको पानी प्रयोग गरेर पहिरो रोकथामको काम गरिएको उनले बताए। त्यसैगरी अन्नपूर्ण गाउँपालिका३ खामभित्ता र तितर खण्डमा कालीगण्डकीले कटान गरेर धाँजा फाटेको ठाउँमा डाइभर्सन बनाएर यातायात सञ्चालन गरिएको आयोजनाले जनाएको छ। सडक अवरुद्ध हुँदा म्याग्दीको रघुगङ्गा, अन्नपूर्ण गाउँपालिका र मुस्ताङका बासिन्दाका साथै पर्यटक र तीर्थयात्रीलाई आवतजावत गर्न समस्या भएको थियो।"
उदयपुरमा भैंसी चोरीको आरोपमा भारतीय नागरिक पक्राउ,उदयपुर : भैंसी चोरीको आरोपमा प्रहरीले एक भारतीय नागरिकलाई पक्राउ गरेको छ । पक्राउ पर्नेमा भारतको मधुवनीग्राम पंचायत लालमनियाथाना लौकाह २ का ३० वर्षीय दिपुकुमार भिमदवार यादव रहेका छन् । मंगलबार बेलुकी त्रियुगा नगरपालिका ५ देउरीका धुव्रबहादुर खड्काको गोठमा बाँधेको भैसी चोरी गरी लैजाँदै गरेको इलाका प्रहरी कार्यालय जलजलेबाट खटिएको प्रहरीको टोलीले यादवलाई पक्राउ गरेको जिल्ला प्रहरी कार्यालयका डिएसपी हरिनन्दन चौधरीले जानकारी दिए । आरोपितले अर्को गाउँमा मेरो भैंसी ७५ हजाबमा किन भन्दै हिंडेका अवश्थामा भैंसीसहित पक्राउ परेको उनले बताए । यादवलाई जिल्ला अदालतबाट पाँच दिनको म्याद थप गरी अनुसन्धान प्रकृया सुरु गरिएको डिएसपी चौधरीले बताए ।
कालिगण्डकी कटानले छुसाङचैले पक्की पुलमा क्षति,जोमसोम : कालिगण्डकी नदी कटानका कारण मुस्ताङको वारागुङ मुक्तिक्षेत्र गाउँपालिका३ मा अवस्थित उपल्लो मुस्ताङ जोड्ने छुसाङचैले ७६ मिटर लामो पक्की मोटरेबल पुलमा क्षति पुगेको छ। कालिगण्डकी नदी कटानले छुसाङचैले पक्की पुलको दक्षिणपञ्चिमतर्फको एप्रोज सडकमा क्षति बनाउँदा बुधबार बिहानदेखि सडक अवरुद्ध भएको हो। नदी कटानले दक्षिणपश्चिमतर्फको एप्रोज सडकको सुरक्षाका लागि निर्माण गरिएको २ दर्जन ग्याविन वालमा क्षति हुँदा एप्रोज सडकको एप्रोज भाँसिएको लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्टले जानकारी दिए। कालिगण्डकी नदी कटानले एप्रोज सडकको तल करिव १० मिटर जति जमिन खोतल्दै खोक्रो पारेको अध्यक्ष बिष्टले उल्लेख गरे। छुसाङचैले सडक अवरुद्ध भएसंगै उपल्लो मुस्ताङको सिधा यातायात अवरुद्ध भएको हो। एप्रोज सडक अस्थायी रुपमा निर्माण गर्ने पहल भइरहेको अध्यक्ष बिष्टको भनाई छ। छुसाङचैले पक्की पुलमा २०७६ सालमा दुईतर्फी ग्याविन वाल निर्माण गरी माटो फिलिङ गरेर यातायात संञ्चालन गरिएको थियो। उपल्लो मुस्ताङको जोड्ने छुसाङचैले पक्की मोटरेबल लोकल रोड ब्रिज प्रोग्राम (एलआरबिपी)ले २०७१ सालमा ४करोड ७३ लाखमा ठेक्का लगाई निर्माण सुरु गरेको थियो । पुल निर्माण चरणको अन्तिममा पुग्दा राष्ट्रिय गौरवको (बेनीजोमसोमकोरला)सडकलाई हस्तान्तरण गरिएको थियो। यसैगरी मुस्ताङको वारागुङ मुक्तिक्षेत्र३ कागबेनीमा निर्माणधिन पक्की मोटरेबल पुल आईतबार साँझ कागखोला बाढीले बगाएपछि सडक अवरुद्ध भएको हो। बाढीले पक्की पुलसहित कागबेनी मुख्य राजमार्ग सडकको करिव एक सय मिटर सडक ट्याकमा क्षति पुगेको छ। अहिले कागबेनी मुख्य सडक र छुसाङचैले पक्की क्षति भएकाले उपल्लो मुस्ताङ सवारी आउजाउ बन्द भएको हो। कागबेनीमा निर्माणधिन २५ मिटरको पक्की पुल निर्माण अन्तिम चरणमा पुगेको भएपनि निर्माण कम्पनीको वेवास्ता र ढिलासुस्तीले सम्पन्न हुन सकेको थिएन ।पुल २०७५ सालमा निर्माण सुरु गरिएको थियो।
स्थानीय सरकारको कार्यालयमै छैन सुरक्षित स्तनपान कक्ष,"सोलुखुम्बु : सोलुखुम्बुको ५ वटा स्थानीय तहको कार्यालयमा नै सुरक्षित स्तनपान कक्षविहीन भएको पाइएको छ। जिल्लाको ८ स्थानीय तहमध्ये नेचासल्यान गाउँपालिका, खुम्बु पासाङ ल्हामु गाउँपालिका, सोताङ गाउँपालिका, लिखुपिके गाउँपालिका र महाकुलुङ गाउँपालिकामा सुरक्षित स्तनपान कक्ष नभएको पाइएको हो। सरकारी, गैरसरकारी वा निजी संघ संस्थाले आफ्नो कार्यालयमा कार्यरत महिलालाई शिशु जन्मेको दुई वर्षसम्म कार्यालय समयमा आमाको दूध खुवाउनका लागि आवश्यक व्यवस्था मिलाउनुपर्ने कुरा सुरक्षित मातृत्व तथा प्रजनन स्वास्थ्य अधिकार ऐन, २०७५ मा उल्लेख छ। तर यहाँको ५ वटा पालिकाको कार्यालयमा स्तनपान कक्ष नै छैन। सोलुदुधकुण्ड नगरपालिका, थुलुङ दुधकोशी गाउँपालिका र माप्यदुधकोशी गाउँपालिकामा मात्रै स्तनपान कक्ष भएको जनाइएको छ। अन्य स्थानीय तहहरुले भने सुरक्षित स्तनपान कक्ष निर्माणमा ध्यान नै नदिएको महिला अधिकारकर्मी बताउँछन्। महिलाको सहजतालाई ख्याल गर्न स्थानीय सरकार आफैं चुक्दा अन्य कार्यालयको अवस्था झन् दयनीय रहेको उनीहरु बताउँछन्। सरकारी वा निजी संस्थाले अनिवार्य स्तनपान कक्ष राख्नुपर्ने कानुनी व्यवस्था भएपनि यहाँका अधिकांश सरकारी कार्यालयहरुमा सुरक्षित स्तनपान कक्ष छैन भने स्थानीय सरकारले समेत त्यसतर्फ ध्यान दिन सकेको छैन। जसका कारण सुरक्षित स्तनपानका लागि आमाहरुलाई समस्या हुने गरेको बताइएको छ।"
ठाकुरराममा उत्तरपुस्तिका साट्ने धन्दा चलाउने गिरोहका दुई जना रंगेहात पक्राउ,"वीरगन्ज : वीरगन्जको ठाकुरराम बहुमुखी क्याम्पसको परीक्षमा उत्तरपुस्तिका नै हेरेफेर गरेर उत्तीर्ण गराउने गिरोहका दुई जना बुधबार रङ्गेहात पक्राउ परेका छन्। बुधबार एक विद्यार्थीलाई उत्तीर्ण गराउनका लागि परीक्षामा उत्तरपुस्तिका (कापी) साटेको आरोपमा वीरगन्जको ठाकुरराम बहुमुखी क्याम्पसको परीक्षा शाखाका पुर्व प्रमुखसहित दुई जनालाई बुधबार प्रहरीले पक्राउ गरेको छ। प्रहरीले क्याम्पसको परीक्षा शाखाका पूर्वप्रमुख मोहन यादव र त्रिजुद्ध मावि परीक्षा केन्द्रका प्रमुख विनोद स्वर्णकारलाई उत्तरपुस्तिका साट्दै गरेको अवस्थामा रङ्गेहात पक्राउ गरेको हो। ठाकुरराम क्याम्पसमा वर्षौंदेखि परीक्षा शाखा प्रमुखका रुपमा कार्यरत यादवले एक महिनापहिले मात्र अवकाश लिएका थिए। हाल उनी वीरगन्जकै हरिखेतान बहुमुखी क्याम्पसको परीक्षा शाखा प्रमुखमा कार्यरत छन्। ठाकुरराम क्याम्पसको बीबीएस दोश्रो वर्षको परीक्षा केन्द्र वीरगन्जकै त्रिजुद्ध माविमा तोकिएको छ। बुधबार बिहान परीक्षा सकिने बेलामा यादवले एक विद्यार्थीले दिंदै गरेको परीक्षाको उत्तरपुस्तिकाको सट्टा बाहिरबाट लेखेर ल्याइएको अर्को उत्तरपुस्तिका राख्न भन्दै परीक्षा केन्द्र प्रमुख स्वर्णकारलाई दिंदै गरेको भेटिएपछि यादव र स्वर्णकार दुवै जनालाई रङ्गेहात पक्राउ गरिएको वडा प्रहरी कार्यालय वीर्ताका प्रहरी निरीक्षक विदूर शिवाकोटीले बताए। शिवाकोटीका अनुसार ,त्रिजुद्ध माविको परीक्षा केन्द्रमा ठाकुरराम क्याम्पसको परीक्षा चलिरहेको र त्यहाँ बाहिरबाट लेखेर ल्याइएका उत्तरपुस्तिका साट्ने चलखेल भइरहेको सूचना प्रहरीलाई प्राप्त भएको थियो। त्यही सूचनाको आधारमा बुधबार बिहान प्रहरी निरीक्षक शिवाकोटी नेतृत्वको प्रहरी टोलीले खटिएको थियो। क्याम्पसमा कार्यरत परीक्षा शाखाका बहालवाला कर्मचारी,पूर्व कर्मचारी, प्राध्यापक र केही विद्यार्थी संगठनका नेताहरुको मिलोमतोमा विद्यार्थीसँग रकम लेनदेन गरी परिक्षामा उत्तरपुस्तिका नै साटेर उत्तीर्ण गराउने धन्दा वर्षौंदेखि चल्दै आएको छ। क्याम्पसमै कार्यरत एक कर्मचारीले भने, यो धन्दा वर्षौंदेखि चल्दै आएको छ। एउटा विषयको परीक्षामा पास गराउन विद्यार्थीसँग ३० देखि ३५ हजार रुपैयाँ असुली गरिन्छ। परीक्षामा वास्तविक परीक्षार्थीको सट्टा नक्कली परीक्षार्थीलाई बसाएर लेख्न पनि लगाइन्छ। अनि कापी साट्ने पनि गरिन्छ। यदि खोज्दै जाने हो भने यो धन्दामा क्याम्पसका एकसे एक व्याक्तिहरुको चरित्र पर्दाफास हुन्छ।' यही धन्दा बन्द हुने भयो भनेर नै दुई महिना पहिले ठाकुरराम क्याम्पसको परीक्षा केन्द्र अन्य जिल्लामा तोकिएपछि विद्यार्थी संगठनहरुले आन्दोलन पनि गरेका ती कर्मचारीले बताए। बुधबार परीक्षा केन्द्रबाट पक्राउ परेका दुवैलाई जिल्ला प्रहरी कार्यालय पर्साको हिरासतमा राखेर थप अनुसन्धान भइरहेको पर्साका प्रहरी प्रवक्ता प्रहरी नायब उपरीक्षक दिपक गिरीले जानकारी दिए। दुवैविरुद्ध शिक्षा ऐन२०२८ को दफा १७ अनुसार मुद्धा दर्ता गरी कारबाही प्रकृया अगाडि बढाइने जानकारी पनि उनले दिए। शिक्षा ऐन२०२८ को दफा १७ मा प्रश्नपत्रको गोपनियता भंग गरेमा वा अरुको परीक्षा दिएमा वा परीक्षाको मर्यादा भङ्ग गरेमा त्यसमा संलग्नलाई कसूरको मात्रा हेरेर १ लाख रुपैयाँ जरीबाना वा ६ महिना कैद वा दुवै सजाय हुन सक्ने उल्लेख छ।"
मलद्वार नभएको शिशुको सफल शल्यक्रिया,विराटनगर : जन्मदेखि नै मलद्वार नभएका शिशुको जटिल शल्यक्रिया भएको छ। भारत बिहार राज्यको फारविसगंजका ९ महिने शिशुको पारस अस्पताल विराटनगरमा सफल शल्यक्रिया भएको हो। अस्पतालका निर्देशक डा सफिर रहमानको नेतृत्वको चिकित्सकको टोलीले करिब ५ घण्टा लगाएर शल्यक्रिया गरेर मलद्वार बनाएको अस्पतालका प्रमुख कार्यकारी अधिकृत हेमनारायण मेहताले जानकारी दिए । अस्पतालमा बुधबार पत्रकार सम्मेलनको आयोजना गरेर अस्पतालले सफल शल्यक्रिया गरेर डिस्चार्ज गरेको जानकारी दिए । फारबिसगंजका मो ईस्तीकारको दोस्रो सन्तानको रुपमा जन्मेको छोराको मलद्वार नहुँदा देब्रे तर्फको ठूलो आन्द्रामा प्वाल बनाएर दिसा निकाल्ने व्यवस्था गरिएको थियो। डा सफिर रहमामनका अनुसार ठूलो आन्द्रा बाहिर निस्केका बेला शिशुलाई उपचारका लागि अस्पताल ल्याएको जानकारी दिए । बालकका परिवार आर्थिक अवस्था कमजोर भएकाले अस्पतालले सामान्य खर्चमा ठूलो शल्यक्रिया गरेर मलद्वार बनाएको बताए । पटनमा शल्यक्रिया गराउन जाँदा स्वास्थ्य चेकजाँचमा नै ५० हजार खर्च भएको र शल्यक्रिया गर्दा अझै धेरै रकम लाग्ने अस्पतालले जनाएपछि शिशुलाई घरमा नै राखिएको थियो । पारस अस्पतालमा कम खर्चमा जटिलभन्दा जटिल शल्यक्रिया गर्ने गरेको थाहा पाएर अस्पताल आएको र चिकित्सकले सामान्य खर्चमा शल्यक्रिया गरी छोराको ज्यान जोगाएको इस्तीकारले बताए । चिकित्सकले औषधि र वेड समेत निशुल्क गरिदिएको उनले बताए । चिकित्सक रहमानले रेकटल मालफामेसन भएका शिशुलाई शल्यक्रिया गरेर एनो प्लाष्टिक बनाएको बताए । बच्चा पूर्णरुपमा स्वस्थ्य रहेकाले डिस्चार्ज गरेको उनले बताए । उनका अनुसार एक महिनामा बच्चाले मलद्वारबाट नै सामान्य रुपमा दिसा गर्ने दावी गरे । सो अस्पताले विपन्न तथा गरिबलाई निशुल्क उपचार गर्न गिरिजाप्रसाद कोईराला फाउन्डेसन कोशी प्रदेशसँग सम्झौता गरेर विपन्न तथा गरिबको निशुल्क उपचार गर्दै आएको छ ।
"प्राधिकरण जहाजमा रोक लगाउने, बिरामीले सित्तैमा ज्यान फाल्नुपर्ने","वीरेन्द्रनगर मुगु : सिमकोट६ का ६ महिने बालक इमरान सुनारलाई रुघाखोकी लाग्यो। बुवा सुर सुनारले इमरानको उपचारका लागि साउन १६ गते जिल्ला अस्पताल हुम्ला भर्ना गरे। इमरानमा कडाखालको निमोनिया, झाडा पखाला र रुघाखोकी देखा पर्यो। त्यसैकारण जिल्ला अस्पतालले उपचार सम्भव नभएको भन्दै जिल्ला बाहिरका सुविधासम्पन्न अस्पतालमा लैजान साउन १८ गते रिफर गर्यो। त्यसपछि, बुवा सुर सुनारले हवाई जहाज कुर्न थाले। राष्ट्रिय सडक सञ्जालले नजोडिएको हुम्लामा जिल्ला बाहिर जान हवाई जहाज एकमात्रै विकल्प हो। तर, एक सातासम्म पनि जिल्लामा जहाज आएन। साउन २५ गते इमरानको उपचार नपाएर अनाहकमै ज्यान गयो। हुम्लावासीले रुघा खोकीको समेत उपचार नपाएर ज्यान गुमाउनु परेको छ, मृतक इमरानका बुवा सुरले भने, हाम्रा लागि राज्य कहाँ छ ?  सिमकोट७ का कालीबहादुर शाहीका ७ महिनाका छोरा रोहित शाहीको पनि साउन २४ गते मृत्यु भयो। जिल्ला अस्पतालमा उपचार सम्भव नभएपछि नेपालगञ्ज वा सुर्खेत लैजान रिफर गरिएको थियो। तर, जहाज नआएपछि उनको पनि ज्यान गयो। रुघाखोकी र पखाला लागेपछि रोहितलाई पाँच दिनसम्म जिल्ला अस्पतालमा उपचार गरिएको थियो। र, पनि स्वास्थ्यमा सुधार भएन। रोहितका बुवा शाहीले भने, मेरो छोरासँगै दुई जना बिरामीले नेपालगञ्ज जान खोजेका थिए। तर, जहाज आएन। जिल्ला बाहिर उपचार गर्न जान नपाउँदा मृत्यु रोज्नु परिरहेको छ।  हुम्लाको खार्पुनाथ४ का डेढ वर्षीय बालक आर्यन परियारलाई पनि जिल्ला बाहिरका अस्पतालमा लैजान नपाउँदा ज्यान गयो। झाडापखालाले सिकिस्त बनेपछि आर्यनको जिल्लामा उपचार सम्भव भएन। त्यसैकारण उनलाई बाहिर लैजान भनियो। तर, जहाज नआउँदा ज्यान गयो। यस्तै, पीडादायी अवस्थाबाट ज्यान गयो चंखेली४ का सन्देश लुहारको। ५ महिनाका सन्देशको पनि जिल्ला बाहिर उपचार नहुँदा अकालमा ज्यान गयो।  नेपाल नागरिक उड्डयन प्राधिकरणले साउन १३ गते अचम्म को निर्णय गर्यो। प्राधिकरणले दिउँसो १२ बजेपछि हवाई सेवामा रोक लगायो। त्यसैकारण कर्णालीका हिमाली जिल्लामा हवाई सेवा ठप्प छ। १२ बजेअघि मौसमले साथ नदिने र १२ बजेपछि प्राधिकरणले रोक लगाएका कारण उपचार नपाएरै यहाँका बासिन्दाले अनाहकमा ज्यान गुमाउन थालेका छन्। कर्णालीमा दैनिक ज्यान गइरहे पनि प्राधिकरण भने, सुनेको नसुन्यै गरिरहेको छ। राजनीतिक दल, नागरिक समाज र सर्वसाधारणले आफ्नो निर्णय फिर्ता लिन प्राधिकरणमाथि दबाब बढाइरहेका छन्। हुम्लाको सिमकोट विमानस्थलमा दैनिक १२ देखि १८ उडान हुन्थे। तर, आजभोलि यो विमानस्थल सुनसान छ। बिहान ११ देखि १२ बजेसम्म यहाँको मौसम खराब भइरहन्छ। साढे १२ बजेपछि मौसम त खुल्छ, तर प्राधिकरणको नियमका कारण जहाज आउँदैनन्। हालसम्म राष्ट्रिय सडक सञ्जालले नजोडिएको हुम्लाका लागि यातायातको एकमात्र साधन हवाई सेवा हो। जहाज नआउँदा यहाँका बजारमा दैनिक उपभोग्य वस्तुहरूको अभाव हुन थालेको स्थानीय बबिन लामाले बताए। हरेक दिन विमानस्थल पुग्ने र रित्तै घर फर्कने गरेका खार्पुनाथ४ का देवीलाल उपाध्याय प्राधिकरणको निर्णयप्रति आक्रोश पोख्छन्। उपाध्याय भन्छन्, हामी हुम्लीका दुःख कहिल्यै नसकिने भए। न गाडीमा चढ्न पाइन्छ, न जहाज नै नियमित आउँछ। आज चार दिन भयो। घरबाट आएको होटलमा बस्दा पैसा सकियो। नेपालगञ्ज जान पाएको छैन। अब घर फर्किन्छु। सिमकोट विमानस्थल प्रमुख महेन्द्र सिंह दुर्गम जिल्लाका समस्यालाई नबुझी प्राधिकरणले नियम लादेकाले हिमाली जिल्लामा समस्या भएको बताउँछन्। बिहान उडानका लागि अनुमति छ, सिंह भन्छन्, तर मौषम सफा हुँदैन। दिउँसो मौसम सफा हुन्छ, उडान अनुमति छैन। यातायातको भरपर्दो सुविधा नभएका कर्णाली प्रदेशका हुम्ला, मुगु, डोल्पा, जुम्ला तथा सुदूरपश्चिमका बाजुराका बिरामीको एम्बुलेन्स भनेकै जहाज हो । हुम्लाका प्रमुख जिल्ला अधिकारी श्रीनाथ पौडेल काठमाडांैमा बसेर हिमाली जिल्लाको हवाई सेवाका विषयमा नियम बनाउँदा नागरिकले दुःख पाएको बताउँछन्। यहाँका जनता हरेक दिन प्रशासनमा आएर गुनासा गरिरहन्छन्, पौडेलले भने, यहाँका राजनीतिक दलहरूले पनि पहल गरिदिन आग्रह गरेका छन्। हामीले हरेक निकायमा कुरा गरेका छौं। तर, समस्याको समाधान भएको छैन। यस विषयमा गृह मन्त्रालयमार्फत पहल भइरहेको उनले बताए। कहाँकहाँ रोकिए विमान विगतमा नेपालगञ्जबाट डोल्पाको जुफाल, हुम्लाको सिमकोट, मुगुको ताल्चा, जुम्लाको खलंगा र बाजुराको कोल्टीमा दैनिक उडान हुन्थे। आजभोलि यी सबै विमानस्थल ठप्प छन्। सेवाग्राहीहरू दैनिक हवाई कार्यालय पुग्ने र साँझ घर फर्कने गरेका छन्। हुम्लाबाहेक अरू जिल्लामा सडक भए पनि बर्खाका कारण सडक नै चिरा परेका छन्। पहिरो र खाल्डाखुल्डीका कारण सडकयात्रा निकै कष्टकर छ। गम्भीर बिरामीलाई तत्कालै सुविधासम्पन्न अस्पताल पुर्याउनुपर्छ। सडकको अवस्थाका कारण गाडीमार्फत बिरामीलाई जिल्ला बाहिर लैजान कठिन छ। तर, जहाज पनि नआएपछि उपचार नै ज्यान गुमाउनेको संख्या बदै गएको छ। हुम्लाका नेपाली कांग्रेस, नेकपा एमाले, माओवादी केन्द्र र राष्ट्रिय प्रजातन्त्र पार्टीले नागरिक उड्डयन प्राधिकरणको निर्णय तत्काल फिर्ता लिन दबाब दिएका छन्। जिल्ला प्रशासन कार्यालयमा आइतबार भएको सर्वदलीय बैठकले प्राधिकरणले आफ्नो निर्णय नसच्याए कडा आन्दोलन गर्ने चेतावनी दिएको छ। मुगुमा उडान नहुँदा बिरामीलाई सास्ती मुगुमा झन्डै दुई सातादेखि जहाज आएको छैन। नियमित वर्षाका कारण बिहानको मौसम सधैं खराब भइरहन्छ। तर, दिउँसो मौसम खुल्ने गरी प्राधिकरणको निर्णयका कारण जहाज आउन नसकेको सरोकारवालाहरू बताउँछन्। जहाज नआउँदा मुगुका गम्भीर प्रकृतिका बिरामीले राम्रो उपचार सेवा पाउन सकेका छैनन्। जिल्ला अस्पतालबाट रिफर भएका बिरामीहरू सुर्खेत वा नेपालगञ्जसम्म पुग्न पाएका छैनन्। कर्णालीका विभिन्न जिल्लाबाट गर्भवतीको उद्धार गर्दै सिम्रिक एयरको हेलिकप्टर। तस्बिर : बिस्नप्रसाद न्यौपाने छायानाथ रारा१३ की दुर्गा लावड दुई सातदेखि रारा विमानस्थलमा जहाजको पर्खाइमा छिन्। बर्खाका कारण सडकमार्फत सुर्खेत जान सक्ने अवस्था छैन। अर्कोतिर मुगुबाट सुर्खेत पुग्न गाडीमा कति दिन लाग्छ भन्ने निश्चित छैन। ठाउँठाउँमा बाढी र पहिरोले सडक छियाछिया परेको छ। छाती र पेटको बिराम छ, त्यसैकारण जहाज कुरेको दुई साता भयो, उनले भनिन्, आज आउला, भोलि आउला भन्दै पर्खिबस्यो, चिलगाडी नै आउँदैन। अब त चिलगाडीभन्दा पहिले काल आउँछ कि भन्ने पिर लाग्न थालेको उनको गुनासो छ। त्यस्तै सल्यान कपुरुकोटकी मुगुम कार्मारोङस्थित पुलु स्वास्थ्यचौकीमा कार्यरत हिमा बुढाको नाकभित्र मासु पलाएको छ। उपचारका लागि नेपालगञ्ज जान तयारीमा रहेकी बुढाले जहाज कुरेको दुई साता भयो। सडकबाट नेपालगञ्ज जान सक्ने अवस्था उनको छैन। सात महिनाको बच्चा पेटमा रहेका कारण जहाज मात्रै उनका लागि विकल्प हो। जहाज उडान रोकिएपछि नेपालगञ्ज वा अन्य स्थानका अस्पतालमा पठाउनु पर्ने बिरामीलाई कर्णाली स्वास्थ्य विज्ञान प्रतिष्ठान जुम्ला पठाउने गरिएको जिल्ला अस्पताल मुगुमा कार्यरत डाक्टर कर्णराज भामले बताए। उनले भने, बिरामीको अवस्थाअनुसार रिफर गर्दा कत्ति केसहरू त सुर्खेत नेपालगञ्ज पठाउनै पर्ने अवस्थाका आउँछन्। कर्णाली स्वास्थ्य विज्ञान प्रतिष्ठानमा भन्दा बिरामीहरू तलतिर झर्न खोज्छन्। साउन २६ गतेबाट लगातार पानी परेका कारण उडान हुन नसक्नु स्वाभाविक हो। तर, अन्य दिनमा यहाँको मौसम १२ बजेबाट खुल्ने गरेको छ। तर, प्राधिकरणले १२ बजेपछि उडान बन्द गरेको छ। जसका कारणले सबैभन्दा बिरामीहरू मर्कामा परेको नेपाल एयरलाइन्स रारा विमान स्थलका इन्चार्ज नेत्र भामले बताए। दिउँसो १२ बजेभन्दा पछि उडान रोक गर्ने नागरिक उड्डयनको निर्णय हुनुभन्दा पहिला रारा विमान स्थलमा नेपालगञ्जबाट सीता, समिट, तारा एयरलाइन्सले दैनिक एकदेखि दुई उडान भर्दै आएका थिए। रारा विमान स्थलका लागि यो निर्णय उपयुक्त नभएको रारा नागरिक उड्डयन कार्यालय ताल्चाका प्रमुख रोमान भट्टराईले बताए। डोल्पामा पनि समस्या उस्तै डोल्पामा पनि नागरिक उड्डयन प्राधिकरणको नयाँ नियमले हवाई उडान सेवा प्रभावित छ। डोल्पाका दुइटा विमानस्थलमा उडान नभएको दुई साता भयो। यहाँका बिरामीहरू सुर्खेत, नेपालगञ्ज जान नपाएर छटपटाइरहेका छन्। डोल्पाका नागरिक समाजका अगुवा रामचन्द्र न्यौपानेले भने, नागरिक उड्डयन प्राधिकरणले १२ बजेपछि हिमाली जिल्लामा उडान गर्न नदिने नियम बनाएर यहाँका मानिसहरूको बाँच्न पाउने अधिकार पनि खोसेको छ। डोल्पामा कति बिरामी सुविधासम्पन्न अस्पताल जान पाएका छैनन्। अब जहाज नआएर कसैले ज्यान गुमाए भने नागरिक उड्डयन प्राधिकरणका विरुद्धमा मुद्दा हाल्नुपर्ने अवस्था आउँछ। उपल्लो डोल्पास्थित डोल्पोबुद्ध३ याङ्की गुरुङले सात दिन जुफाल विमानस्थलमा कुर्दा पनि जहाज नआउँदा आमाको उपचार गर्न नपाएको गुनासो गरे। स्थलमार्ग हुँदै नेपालगञ्ज जाँदा तीन दिन लागेको र दुःख धेरै पाइएको उनले बताए। दुर्गम जिल्लामा बिहान मौसम नखुल्ने र मौसम खुल्ने समयमा विमान सञ्चालन नहुने भएकाले यहाँका रारा, जुफाल र ताल्चा विमानस्थलका लागि यो निर्णय उपयुक्त नभएको रारा विमानस्थलका प्रमुख रोमन भट्टराईले बताए। उनले भने, डोल्पामा बिहान हुस्सु लाग्ने र ११ बजेपछि मात्र मौसम खुल्ने गरेको छ। तर, प्राधिकरणले १२ बजेपछि उडान गर्न नदिने भएकाले डोल्पामा हवाई सेवा प्रभावित भएको हो। कर्णाली प्रदेशका मुख्यमन्त्री राजकुमार शर्माले सरकारले जनताको हितभन्दा प्रतिकूल हुने नीतिगत व्यवस्थालाई सुधार गर्नुपर्ने बताए। उनले भने, नागरिक उड्डयन प्राधिकरणको यो निर्णयले त कर्णालीवासीको जिउ धनको सुरक्षा गर्नेभन्दा पनि थप जटिलता थपे जस्तो भएको छ। यसलाई सच्याउनुपर्छ। जनतालाई बाँच्ने पाउने अधिकार संविधानले सुनिश्चित गरेको छ। नागरिकको मौलिक हकको हनन हुने यस्तो निर्णय कार्यान्वयन गर्नुहुँदैन। यस विषयमा संघीय सरकारसँग पहल गर्छु। यस्तै बाजुराको कोल्टी विमानस्थलमा पनि जहाज नआएको दुई साता भयो। कोल्टी विमानस्थलमा नेपालगन्ज र धनगढीबाट हवाई सेवा सञ्चालनमा छ। तारा र नेपाल एयरलाइन्सले नेपालगन्जकोल्टी उडान भर्ने गर्छन् भने समिट एयरलाइन्सले धनगढीबाट दुई दिन र नेपालगन्जबाट पाँच दिन हवाई सेवा प्रदान गर्दै आएको छ। तर, प्राधिकरणको नयाँ नियमले कोल्टी विमानस्थलमा पनि हवाई सेवा प्रभावित भएको छ। गत जेठ महिना यताको अवधिमा जहाजको बाटो हेर्दाहेर्दै कोल्टीमा तीन जनाको मृत्यु भइसकेको छ। प्रहरीका अनुसार बाजुराको बुढीनन्दा नगरपालिका३ का अग्नि बोहरा, स्वामीकार्तिक गाउँपालिकाको स्वामीकार्तिक माध्यमिक विद्यालयमा कार्यरत शिक्षक उदयनारायण साह र जगन्नाथ गाउँपालिका१ की ऐना गिरीको जहाज कुर्दाकुर्दै मृत्यु भएको छ। गिरीको भने जहाज नआउने भएपछि सडकमार्गबाट धनगढी लैजाँदै गर्दा बाटोमै मृत्यु भएको थियो। निर्माण सामग्री रोकिए, विकास निर्माण ठप्प नागरिक उड्डयन प्राधिकरणको नयाँ नियमले कर्णालीको विकास निर्माणका कामहरू पनि रोकिएका छन्। १२ बजेपछि हिमाली उडान अनुमति नदिने, बाह्य लोड अपरेसन (स्लिङ उडान) र हेलिकप्टरबाट पुष्पवृष्टि जस्ता गैरअत्यावश्यक उडानहरू सेप्टेम्बरसम्म प्रतिबन्धित लगाउने नियमले कर्णाली तथा सुदूरपश्चिमको विकास निर्माणका आयोजनाहरू पनि प्रभावित भएका हुन्। कर्णाली र सुदूरपश्चिमका हिमाली तथा विकट जिल्लाहरूमा सिम्रिक एयरको हेलिकप्टरले दैविक प्रकोप तथा विपद्मा उद्धार, गर्भवतीको उद्धार, विद्युत् तथा दूरसञ्चारका सामान, र विभिन्न मेसिन ढुवानी जस्ता अत्यावश्यक कामहरू गर्दै आएको छ। तर, प्राधिकरणले हेलिकप्टरमा सामानहरू झुन्ड्याएर उडान गर्ने नदिने नियम बनाएपछि कर्णाली र सुदूरपश्चिमका धेरै निर्माण आयोजनाहरूको सामान ढुवानीको काम पनि रोकिएको सिम्रिक एयरका पश्चिम हेर्ने कमल गौतमले बताए। उनका अनुसार प्राधिकरणको नयाँ नियमले भीरबाट खसेको मान्छेको उद्धार, गर्भवतीको उद्धार, विपद्,निर्माण सामग्री ढुवानी, विद्युत् र दूरसञ्चारका मेसिनहरू झुन्ड्याएर ढुवानी गर्ने कार्य सबै ठप्प छन्। मुगुमा दूरसञ्चारको मेसिन, डोल्पामा विद्युत्को मेसिन, बझाङमा अस्पतालका मेसिन र अन्य निर्माण सामग्रीहरू रोकिएका छन्। प्राधिकरणको यो निर्णयले कर्णालीवासीको जीउ धनको सुरक्षा गर्नेभन्दा पनि थप जटिलता थप्यो । राजकुमार शर्मा मुख्यमन्त्री, कर्णाली प्रदेश दुर्गम जिल्लाका समस्यालाई नबुझी प्राधिकरणले नियम लादेकाले हिमाली जिल्लामा समस्या भयो । महेन्द्र सिंह, प्रमुख, सिमकोट विमानस्थल काठमाडौंमा बसेर हिमाली जिल्लाको हवाई सेवाका विषयमा नियम बनाउँदा नागरिकले दुःख पाए । श्रीनाथ पौडेल,सीडीओ, हुम्ला जहाज नआएर कसैले ज्यान गुमाए भने नागरिक उड्डयन प्राधिकरणका विरुद्धमा मुद्दा हाल्नुपर्ने अवस्था आउँछ। रामचन्द्र न्यौपाने, नागरिक अगुवा, डोल्पा"
झापामा भारतीय कारको ठक्करबाट मोटरसाइकल चालकको मृत्यु,झापा : झापामा भारतीय नम्बर प्लेटको कारले मोटरसाइकललाई ठक्कर दिँदा एक जनाको मृत्यु भएको छ। मृत्यु हुनेमा मोटरसाइकल चालक कमल गाउँपालिका ४ निवासी ६७ वर्षीय डोरप्रसाद खनाल रहेका ला प्रहरी कार्यालयले झापाले जनाएको छ। मंगलबार साँझ ७ बजेको समयमा पूर्व पश्चिम राजमार्ग अन्तरगत कमल५ स्थित पाडाजुँगीमा पूर्वबाट पश्चिमतर्फ जाँदै गरेको बीआर ११ एपी ४१४१ नम्बरको भारतीय कारले विपरीत दिशातर्फ गइरहेको मे ७ प ४६४४ मोटरसाइकललाई ठक्कर दिएको थियो। दुर्घटनामा परी घाइते मोटरसाइकल चालक खनाललाई उपचारका लागि दमकस्थित पुर्याउन साथ चिकित्सकले मृत्यु घोषित गरेको प्रहरीले जनाएको छ। दुर्घटनामा मृतक भएका खनाल कमल गाउँपालिकाका कर्मचारी सरोज खनालका बुबा हुन्। इलाका प्रहरी कार्यालय दमकले कार तथा कार चालकलाई नियन्त्रणमा लिएको छ।
माछा मार्न निस्केकी बालिका मृत फेला,"डडेल्धुरा : डडेल्धुराको परशुराम १२ आमपानीमा १४ वर्षीया बालिकाको शव फेला परेको छ । मंगलबार घरबाट माछा मार्न खोला किनारमा निस्केकी अमृता राउटे मृत फेला परेकी हुन् । उनको शव आम्पानी नजिक रङ्गुन नदी किनारमा भेटिएको इलाका प्रहरी कार्यालय जोगबुडाका प्रहरी निरीक्षक गङ्गा दत्त बडुले जानकारि दिए । उनको मृत्युको कारण खुल्न सकेको छैन । शव पोष्टमार्टमका लागि जोगबुडा अस्पताल लैजाने तयारी भइ रहेके प्रहरी निरीक्षक बडुले जानकारी दिए । घटनाको बारेमा थप अनुसन्धान अगाडि बढाइने उनले बताए । 'हामी घटना स्थलमा छौँ , शव परीक्षणका लागि अस्पताल लगिने तयारी भइरहेको छ,' प्रहरी निरीक्षक बडुले भने ।"
बाढीमा बासस्थान गुमाएका कलाकार वैरागीलाई राहत,"नुवाकोट : कलाकार यादव वैराग सिटौलाको बासस्थान बाढीले बगाएपछि उनलाई राहत प्रदान गरिएको छ । उनलाई भेटेर कलाकारको एक समूहले मंगलबार आर्थिक सहयोग गरेको हो । सफल चलचित्रहरु लिला, प्रेयसी, रणभुमि, दाग, जीबनदान, हिम्मत, हिफाजत, राज कुमार, जाऊँ हिंड पोखरा, कर्णवीर, कमान्डो, अहंकारलगायतका चलचित्रमा सशक्त अभिनय गरेका नुवाकोट पन्चकन्या गाउँपालिका भद्रुटारका चर्चित कलाकार बैरागी हाल काठमाडौंको रानीबारीमा बसोबास गर्दै आएका थिए । सामाखुसी खोलामा आएको बाढीले उनी बस्दै आएको घर भत्काइ भौतिक सामग्रीसमेत बगाई लगेकोले उनलाई आर्थिक सहयोग गरिएको नेपाल चलचित्र कलाकार संघले जनाएको छ । बस्ने स्थान नभई पीडामा रहेका बैरागीलाई अमेरिका बसोबास गर्दै आइरहेका कलाकार किरणप्रताप केसीले पठाएको १३ हजार रुपैयाँ र कलाकार उत्तम केसीबाट दुई हजार एकसय रुपैयाँ कलाकार यादव वैरागीलाई हस्तान्तरण गरिएको कलाकार रामशरण कोइरालाले जानकारी दिए । वैरागीलाई नेपाल चलचित्र कलाकार संघले छुट्टै सात हजार रुपैयाँ आर्थिक सहयोग गरेको छ । वैरागीलाई सहयोग रकम नेपाल चलचित्र कलाकार संघका अध्यक्ष मोहन निरौला, चलचित्रकर्मि श्रीकृष्ण फुयाँल र रामशरण कोइरालालगायतको टोलीले हस्तान्तरण गरेको हो । कलाकार वैरागीलाई स्थायी रुपमा पुर्नस्थापना गरिनु पर्ने कलाकारहरुको सरकारसँग माग रहेको छ।"
हुम्लामा जहाजको पर्खाइमा चार बालकले ज्यान गुमाए,"विभिन्न रोगबाट पीडित बिरामी अन्यत्र लैजानका लागि जिल्ला अस्पतालले रिफर गरे पनि यातायातको सुविधा नहुँदा अस्पतालको शय्यामै ज्यान गुमाएका हुन् । जिल्लाको एक मात्र सिमकोट विमानस्थलमा लामो समयदेखि हवाई उडान नहुँदा बिरामी मर्कामा परेका छन् । सिमकोट : दुर्गम हिमाली जिल्ला हुम्लाका नागरिकले जहाजको पर्खाइमा ज्यान गुमाउनु परेको छ । खराब मौसमका कारण जिल्लामा नियमित उडान हुन नसक्दा पछिल्लो एक महिनाको अवधिमा चार बालकको ज्यान गएको छ । विभिन्न रोगबाट पीडित बिरामी अन्यत्र लैजानका लागि जिल्ला अस्पतालले रिफर गरे पनि यातायातको सुविधा नहुँदा अस्पतालको शय्यामै ज्यान गुमाएका हुन् । जिल्लाको एक मात्र सिमकोट विमानस्थलमा लामो समयदेखि हवाई उडान नहुँदा बिरामी मर्कामा परेका छन् । सिमकोट गाउँपालिका६ माथिल्लो गाउँका ६ महिनाका इमरान सुनार, सिमकोट७, डाँडाफयाका सात महिनाका रोहित शाही, खार्पुनाथ१ लालीका १७ महिनाका आर्यन परियार र चङ्खेली४ का पाँच महिनाका बालक सन्देश लुवार उपचार अभावमा ज्यान गुमाएको जिल्ला अस्पतालका सिनियर अनमी सरीता बोहराले बताए । 'हवाई सेवा प्रभावित हुँदा गम्भीर प्रकृतिका बिरामीलाई अन्यत्र लैजान सकिएको छैन', उनले भने। नागरिक उड्डयन प्राधिकरणले हिमाली जिल्लामा मध्याह्न साढे १२ बजेपछि उडान गर्न नपाइने नयाँ नियम लागू गरेसँगै हुम्लामा हवाई सेवा नियमित छैन । बर्खाको बेला हुम्लामा बिहान मौसम खराब रहने र प्राधिकरणको नयाँ नियमानुसार साढे १२ बजेपछि उडान गर्न नपाइने भएकाले बिरामीलगायत अत्यावश्यक कामले जिल्लाबाहिर जानुपर्नेहरु बढी समस्यामा परेका छन् । जिल्ला अस्पतालले उपचार हुन नसक्ने भन्दै रिफर गरेका ६ महिनाका इमरानको जहाज उडान नियमित नहुँदा उपचारका जिल्लाबाहिर लैजान नसक्दा मृत्यु भएको बालकका बुबा सिमकोट गाउँपालिका६ का सुरज सुनारले गुनासो पोखे। आर्थिक अवस्था कमजोर हुनाका साथै जिल्लामा हवाई सेवा सञ्चालन नहुँदा छोरा गुमाउनु परेको उनले दुःखेसो पोखे। अस्पतालका चिकित्सक डा रोशन रावतका अनुसार सुनारलाई यही साउन १७ गते उपचारका लागि अन्यत्र लैजान सिफारिस गरेको थियो । निमोनिया भएपछि उनलाई साउन १४ गते अस्पताल भर्ना गरिएको थियो । 'बालकमा निमोनिया, झाडापखालालगायत समस्या थियो, यहाँ उपचार सम्भव भएन', उनले भने। सुनारको यही साउन २६ गते अस्पतालमै मृत्यु भएको हो । रासस"
विराटनगरमा युवामाथि तरबार प्रहार गर्ने दुईजना पक्राउ,विराटनगर : विराटनगरको व्यस्त बजारमा दिनदहाडै एक युवामाथि तरबार प्रहार गरेको घटनामा संलग्न दुईजनालाई प्रहरीले पक्राउ गरेको छ । जिल्ला प्रहरी कार्यालय मोरङका प्रहरी निरीक्षक मोहन पोखरेलका अनुसार विराटनगर महानगरपालिका८ का २२ वर्षीय समीर हुसेन र विराटनगर६ का २४ वर्षीय अशोक अन्सारीलाई पक्राउ गरिएको हो । विराटनगरस्थित नेपालभारत सीमा क्षेत्रनजिकबाट बुधबार बिहानका राति २ बजेतिर हुसेन र अन्सारीलाई पक्राउ गरिएको जानकारी पोखरेलले दिए । दुवै जनाविरुद्ध ज्यान मार्ने उद्योगको मुद्दा चलाउने प्रहरीको तयारी छ । उनका अनुसार तरबार प्रहारबाट विराटनगर८ का २२ वर्षीय महमद हलिम गम्भीर घाइते भएका थिए । दुवै हातमा गहिरो चोट लागेका उनको विराटनगरकै नोबेल शिक्षण अस्पतालमा उपचार भइरहेको छ । हलिममाथि विराटनगर१० सन्सारीमाईस्थाननजिकै सोमबार दिउँसो २ :४५ बजेतिर तरबार हानिएको हो । प्रहरीको प्रारम्भिक अनुसन्धानबाट घटनामा आठजनाको संलग्नता देखिएको छ । फरार रहेका छजनाको खोजीका लागि मोरङ प्रहरी प्रमुख एसपी दीपक पोखरेलले विशेष टोली परिचालन गरेका छन् । घटनामा संलग्नको खोजीमा कोसी प्रदेश प्रहरी कार्यालय विराटनगरले पनि टोली खटाएको छ । घटनामा प्रयोग गरिएको तरबार भने प्रहरीले यसअघि नै बरामद गरिसकेको छ । हलिममाथि आक्रमण गरेपछि तरबार झाडीमा फालेर घटनामा संलग्नहरु भागेका थिए । पुरानै रिसईबीका कारण हलिममाथि तरबार हानिएको हुनसक्ने प्रहरीको भनाइ छ ।
बाढीपीडितको त्रिपालमै बास,"गुलरिया : आइतबार आएको बाढीले बर्दियाका ५ वटा पालिका प्रभावित बने। बबई नदीमा आएको बाढी र कर्णालीको कटानका कारण गुलरिया, बारबर्दिया, बाँसगढी, राजापुर नगरपालिका र बढैयाताल गाउँपालिका चपेटामा परेका छन्। बबई नदीमा आएको बाढीबाट बर्दियामा ५ सय ५ घर डुबानमा परे। ६५ घरका ३ सय ४ जना विस्थापित बने। नदी सामान्य अवस्थामा पुगेपछि २१ घरका १ सय ९० जना आफ्नै घर फर्केका छन्। ४४ घरका १ सय १४ जना अझै घर फर्कन सकेका छैनन्। बाढीका कारण गुलरिया नगरपालिकामा १ सय १४ घर डुबान हुँदा २८ घरका १ सय ३३ जना बिस्थापित भए। जसमध्ये ७२ जना घर फर्केका छन्। ६१ जना गुलरियाका अझै विस्थापित छन्। जिल्ला प्रहरी कार्यालय बर्दियाका प्रहरी नायव उपरीक्षक हिक्मतबहादुर बोहराले भने, १० घरका ४४ जना गुलरिया नेपालगञ्ज सडकखण्डमा त्रिपाल टाँगेर बसेका छन्। ३ घरका १७ जना प्रतिक्षालयमा बसेका छन्। गुलरियाको वडा नम्बर ५, ८, ११ र १२ का गंगानगर, भादा, भैसाही, लालपुर र हरियाली टोल प्रभावित बनेका छन्। बबई नदीको बाढीले बाँसगढी नगरपालिकाको वडा नम्बर ८ र ९ मा २ सय १० घर डुवान हुँदा ११ घरधुरीका ४८ जना विस्थापित भए। जसमध्ये ४ घरका मानिसहरू आफ्नो घर फर्केका छन्। बाँकी बालविकास केन्द्र र रेशमपुर सामुदायिक भवनमा आश्रय लिएका छन्। बाँसगढीमा रेशमपुर, कुनैठी र बनगौरी गाउँ प्रभावित बनेको उनले बताए। बारबर्दिया नगरपालिका बबई नदीको बाढीका कारण वडा नम्बर ५, ७ र ८ का भगतपुर, दूधा, सिम्रहवा, बेतहनी, सिउनीया, गुमस्ता, जब्दहवा, सदशिव र गलरा गाउँ प्रभावित भएका हुन्। तिनवटा वडामा डुबान भएका १ सय ६२ घरमध्ये ७ घरका विस्थापित बनेका ३६ जना अहिले घर फर्किसकेका छन्। बढैयाताल गाउँपालिकाको वडा नम्बर ४ मा १६ घर डुवानमा परी सबै घर विस्थापित बने। विस्थापित ७८ जना सबै घर फर्किएका छन्, डीएसपी बोहराले भने, बढैयातालमा सेप्टीरिहार र रामनगर डुबानमा पयो। राजापुर नगरपालिका वडा नम्बर १ चनौरामा कर्णाली नदीको कटानका कारण ३ घर डुबान हुँदा सबै विस्थापित भए। उनीहरू ९ जना अझै नदी किनारको ड्याम साईटमा त्रिपालमुनी आश्रय लिइ रहेका छन्। बबई नदीमा दाउरा समात्ने क्रममा गुलरिया नगरपालिका निवासी महेश चौधरी, अक्षय थारु र बालकृष्ण थारु बेपत्ता भए। उनीहरूको खोजी भइरहेको छ।"
"काठमाडौंतराई द्रुतमार्गको डिपीआर संशोधन : लागत र समय घट्यो, सुरुङ थपियो","२०७४ साल बैशाख २१ देखि निर्माण कार्य सुरु गरिएको काठमाडौं तराई मधेश द्रुत मार्ग हालसम्म २५५४ प्रतिशत मात्र प्रगति भएको छ । २०८३ साल चैत्र मसान्तसम्म सक्ने लक्ष्य लिइएको द्रुतमार्गको प्रगति कमजोर देखिएपछि मन्त्री ज्वालाले नेपाली सेनासँग असन्तुष्टी जनाएका थिए। काठमाडौं : काठमाडौंतराई मधेश द्रुतमार्गको डिपीआर संशोधन भएको छ । लागत समय र लागत मुल्य घटनेगरी द्रुतमार्गको डिपीआर संशोधन भएको भौतिक पूर्वाधार तथा यातायातमन्त्री प्रकाश ज्वालाले जानकारी दिएाका छन्। मंगलबार बसेको मन्त्रीपरिषदको बैठकले काठमाडौंतराई मधेश द्रुतमार्गको डिपीआर संशोधन गरेको हो । करिव २ अर्ब २ करोड लागत मुल्य र निर्माणको समयपनि घट्नेगरी द्रुतमार्गको डिपीआर संशोधन भएको छ,मन्त्री ज्वालाले भने, सुरुङ मार्ग थपिदा सडकको लम्वाई घट्यो र मुल्य दुवै घट्यो । काठमाडौंमधेश लाइफ लाइनका रुपमा रहेको द्रुतमार्ग नेपाली सेनाको ब्यवस्थापनमा निर्माण कार्य भइरहेको छ । २०७४ साल बैशाख २१ देखि निर्माण कार्य सुरु गरिएको काठमाडौं तराई मधेश द्रुत मार्ग हालसम्म २५५४ प्रतिशत मात्र प्रगति भएको छ । २०८३ साल चैत्र मसान्तसम्म सक्ने लक्ष्य लिइएको द्रुतमार्गको प्रगति कमजोर देखिएपछि मन्त्री ज्वालाले नेपाली सेनासँग असन्तुष्टी जनाएका थिए। द्रुतमार्गको काम द्रुत गतिमा हुनुपर्ने हो तर प्रगति हेर्दा आशावादी छैन नेपाली सेनाका अधिकारीहरुसँग मन्त्री ज्वालाको भनाई थियो । डिपीआर संशोधन भएपनि लागत मुल्य पनि घट्ने भएको छ । २ खर्व १३ अर्ब ९ करोड ५३ लाखको लागत रहेकोमा संशोधनपछि २ खर्व ११ अर्ब ९ करोड ३० लाख आयोजनाको लागत रहने भएको छ । केही सुरुङ, केही ग्यालरी सुरुङ बन्ने भएका छन् ।"
मेचीनगरबाट भन्सार छलीका सुपारी र लत्ताकपडा बरामद,"झापा : झापाको मेचीनगरमा सुख्खा सुपारी र लत्ताकपडा प्रहरीले बरामद गरेको छ । इलाका प्रहरी कार्यालय धुलाबारीको टोलीले बुधबार बिहान ६ बजेर ४० मिनेटमा मेचीनगर१० स्थित निन्दा पुल नजिकै सवारीसाधन चेकजाँचको क्रममा भन्सार छलीका लत्ताकपडा बरामद गरेको छ । प्रहरीले सवारीसाधनबाट साडी ७४ पिस,कुर्ता सुरुवाल २० पिस, सल ४ पिस गरी अन्दाजी मुल्य ४८ हजार ६ सयको कपडा बरामद गरेको छ । बरामद गरिएको सुपारी र लत्ताकपडा आवश्यक कारबाहीका लागि मेची भन्सार कार्यालय काँकडभिट्टा बुझाउने तयारी भइरहेको प्रहरीले जनाएको छ । यसैगरी प्रहरीले मंगलबार राति सवा ८ बजेतिर विशेष सूचनाको आधारमा मेचीनगर नगरपालिका १० स्थित खयरडाँगी बस्ने शेखर खड्काको घरबाट ९ बोरा अन्दाजी ४५० केजी सुपारी बरामद गरेको हो । आवश्यक कागजात बिनाको करिब २ लाख ७० हजार मुल्य बराबरको सुपारी बरामद गरिएको प्रहरीले जनाएको छ ।"
घुस रकमसहित विष्णुपुर गाउँपालिकाका सूचना प्रविधि अपरेटर र लेखापाल पक्राउ,काठमाडौं : सप्तरीको विष्णुपुर गाउँपालिकाका सूचना प्रविधि अपरेटर र लेखापाल घुस रकमसहित पक्राउ परेका छन्। अख्तियार दुरुपयोग आयोग इटहरीको कार्यालयबाट खटिएको टोलीले गाउँपालिकामा कार्यरत सूचना प्रविधि अपरेटर वीरेन्द्रकुमार यादवको साथबाट नगद २ लाख र लेखापाल टेकनारायण यादवको साथबाट ३ लाखको चेकसहित पक्राउ गरेको हो। अख्तियारले सोलार बत्ति जडानलगायतका योजनाको भुक्तानी गरेबापत सेवाग्राहीसँग घुस रिसवत लिइसकेको अवस्थामा पक्राउ गरेको जनाएको छ।

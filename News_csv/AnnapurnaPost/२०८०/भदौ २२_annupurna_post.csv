शीर्षक,विवरण
सहकारीको खिल,"सहकारीहरूको नियमन नेपालमा निकै फितलो र कमजोर थियो। नियत सफा भएका होऊन्, या नहोऊन् कुनै न कुनै दिन डुब्छन् भन्ने अड्कल अर्थशास्त्रको ज्ञाता नहुनेले पनि गर्न सक्थ्यो। एक एक सुका बचत गरेर सहकारीमा बचत गरेका बचतकर्ताको अहिले चिल्लीबिल्ली छ। देशभर २९ हजार सहकारी छन्, तीमध्ये ७५ प्रतिशतको हालत बौरिन नसक्ने भएको देखिन्छ। बचत फिर्ता गर्नै नसक्ने हालतमा छन्। एक दिन न एक दिन सबैजसो सहकारी यसरी धराशायी हुने नै थिए भन्ने पहिल्यै अनुमान गर्न सकिन्थ्यो। कि सहकारीहरूको नियमन नेपालमा निकै फितलो र कमजोर थियो। नियत सफा भएका होऊन्, या नहोऊन् कुनै न कुनै दिन डुब्छन् भन्ने अड्कल अर्थशास्त्रको ज्ञाता नहुनेले पनि गर्न सक्थ्यो। तर सरकार भने आँखामा पट्टी बाँधेर बस्यो, कानमा तेल हालेर सुत्यो। परिणाम देशको अर्थतन्त्रले र सोझासादा नागरिकले भोग्नु परेको छ। सामान्य घरव्यवहार चलाउन वा इलम उद्यम गर्न, शिक्षादीक्षाका लागि त सहकारीको बचत फिर्ता पाएका छैनन्, उपचार गर्ने खर्च चलाउन पनि बचत फिर्ता नपाएर मृत्युवरण गर्न बाध्य पार्ने सहकारी कति छन् कति। हाडछाला घोटेर सुकामोहर जम्मा गरेको वर्ग नै सहकारीको एक प्रमुख बचतकर्ता वर्ग छ। जीवनभरको कमाइ जति बचत गर्ने र जीवनमा केही गरौंला भन्ने वर्ग नै सहकारीको बचतकर्ता छ। त्यसैले नै हो, निरीह र निर्धो जनताको आवाज सरकारसम्म नपुगेको। बैंकको ब्याज एक दुई प्रतिशत तलमाथि हुँदा कोकोहोला मच्चिने समाजमा सहकारीले करोडौं, करोड डुबाउँदा पनि सरकारले नसुन्नुको अरू कुनै कारण छैन, बेला निर्धाे नागरिकमाथिको हेपाइ र अन्यायमात्रै हो। लौ न डुब्यौं हामी, उतारिपाऊँ भनेर सडकमै ओर्लंदा पनि सरकारले वार्तासम्म गर्न पनि सहकारीपीडितसँग लामो समय लगाउन नपर्ने थियो। त्यसमाथि गएको साउनको १८ गते सहकारी पीडितसँग गरेको सहमति कार्यान्वयनमा पनि फेरि सरकारले निर्धा नागरिकलाई हेपिनै सकेको छ। त्यो सहमतिअनुसार महिना बितिसक्दा पनि सरकारले सिन्को भाँचेको छैन। सहकारीका समस्याका खिलहरू अझै पनि गडेरै बसेका छन्। उखेल्ने झिनो प्रयास सरकारले गरेको छैन। यसले सरकारबाट भएको त्यो सहमति केवल जनताका आँखामा छारो हाल्नमात्रै थियो भन्ने पुष्टि गर्दैछ। पहिला त सरकारले सहमतिअनुसार ७ बुँदा अक्षरशः पालना गर्दै बचतकर्ताको बचत फिर्ती प्रक्रिया सुरु गर्नुपर्छ। बचत सुरक्षाका लागि बचत तथा कर्जा सुरक्षण कोष स्थापना गरिहाल्नुपर्छ। जसलाई जसरी हुन्छ, खोजी ल्याउनुपर्छ र तिनीहरूले बचतकर्ताको पैसा जहाँजहाँ लगेर लगानी गरेका हुन्, फिर्ता गरी बचतकर्तालाई फिर्ता गराउनुपर्छ। समग्रमा चाहिँ सहकारीमा बचत तथा ऋणको कारोबार हुन्छ भने त्यसको पाईपाई हिसाब सरकारले थाहा पाउने गरी संयन्त्र बनाइ नियमन गर्नुपर्छ। लगामबिना सहकारीलाई फेरि पञ्चखत माफी गरियो भने सय खत निम्त्याउने खतराको दैलो उघ्रिरहन्छ।"
उच्च आयको रोजगारी ग्यारेन्टीले विदेश मोह तोड्छ,"रामदिनेश मिश्र, प्रिन्सिपल, यती इन्टरनेसनल कलेज विद्यार्थीले आफूले पढ्ने संकाय छनोट गर्दा केके कुरामा ध्यान दिनुपर्छ ? हाम्रो शिक्षा प्रणाली व्यावहारिक छैन भनिन्छ, कारण के हो ?हाम्रो शिक्षा प्रणालीलाई अव्यावहारिक भनिनुमा दुईवटा मुख्य कारणहरू छन्। प्रथमतः हाम्रो पाठ्यक्रमलाई समसामयिक विश्व परिवेशअनुसार अध्यावधिक छैन। दोस्रो, सैद्धान्तिक ज्ञानलाई व्यवहारमा परिणत गर्न मुस्किल छ। शैक्षिक गुणस्तर वृद्धिका लागि प्रणाली परिवर्तन कतिको आवश्यक छ ? शैक्षिक गुणस्तर वृद्धि गर्न प्रणाली परिवर्तनभन्दा पनि विधि र प्रक्रियामा सुधार गर्दै कक्षाकोठामा छलफल गरिने सैद्धान्तिक ज्ञानहरूलाई व्यवहारमा लागू गरी सिद्धान्तअनुसारको सीप विकासमा जोड गर्नु पर्दछ। विद्यार्थी बिदेसिनुको प्रमुख कारण के हो ?हाम्रो मुलुकको समग्र सामाजिक, आर्थिक तथा राजनीतिक वातावरणमा बढ्दै गएको अस्थिरता नै विद्यार्थी बिदेसिनुको प्रमुख कारण मान्न सकिन्छ। बढ्दै गएको विदेश मोहले विद्यार्थीलाई विदेश पठाउन मलजल गरिरहेको छ। नेपालको शिक्षा प्रणाली दुई खालको जनशक्ति उत्पादन गरिरहेको छ, भनिन्छ नि !पक्कै पनि। यो नेपालको मात्र नभई वर्तमान परिप्रेक्ष्यमा विश्वभर प्रचलित शैक्षिक प्रणाली हो। एकखाले सैद्धान्तिक शोधखोज गर्ने र अर्काथरी सीपलाई व्यवहारमा रूपान्तरण गर्दै समसामयिक अर्थ व्यवस्थालाई चलायमान बनाउने, यी दुईखाले जनशक्ति उत्पादन गर्ने काम शिक्षा प्रणलीले गर्छ। नेपाली र विदेशी विश्वविद्यालयबाट सम्बन्धन प्राप्त कलेजको शैक्षिक गुणस्तरमा कस्तो भिन्नता छ ?विदेशी विश्वविद्यालयबाट सम्बन्धन प्राप्त कलेजको शैक्षिक गुणस्तरको अन्तरको कुरा गर्दा पहिलो त पाठ्यक्रम नै फरक हो। विदेशी विश्वविद्यालयका पाठ्यक्रम समयानुकूल अध्यावधिक र ज्ञानलाई सीपमा परिवर्तन गर्ने खालका व्यवहारिक विधि प्रयोग भएका छन्। विदेशी विश्वविद्यालयको डिग्री किन लिने ?हरेक विषयमा शोध तथा अनुसन्धान भइरहेको छ, र विदेशी विश्व विद्यालयका पाठ्यक्रम सोहीअनुरूप अध्यावधिक पनि भइरहको हुनाले विदेशी विद्यालयका डिग्रीले विद्यार्थीको सोच शैली परिवर्तन हुने मात्र नभई रोजगारदाताको अगाडि पनि सम्भावनामुखी प्रदर्शन गरी रहेका हुन्छन्।अभिभावकले आफ्ना सन्तानले राम्रो अध्ययन गरून् भन्ने चाहना राख्छन्। मुलुकको दश जोड दुई शिक्षाको विकासक्रमलाई कसरी लिनुहुन्छ ?हाम्रो मुलुकको विद्यमान शिक्षा प्रणलीमा अध्यावधिक, विश्व परिवेशअनुसार गतिशिल नै हाम्रो दश जोड दुई शिक्षाको विकासलाई लिनु पर्ने हुन्छ। मुलुकमा उत्पादित जनशक्तिका लागि हाम्रो रोजगारी बजार पर्याप्त छ कि छैन ?यस विषयमा एउटा छुट्टै अनुसन्धान हुनुपर्छ। यद्यपि विद्यमान सामाजिक अवस्था र सोचअनुसार विदेश मोहका कारण देशमा चाहिने जनशक्ति उत्पादन भए पनि रोजगारदाताले खोजे चाहेअनुसारको जनशक्ति पाउन निकै मुस्किल पर्दै गएको छ। तपाईं आबद्ध हुनुभएको कलेजबारे केही भनिदिनोस् न !बुद्धनगर, काठमाडौंमा अवस्थित यती इन्टरनेसनल कलेजमा व्यवस्थापन, मानविकी तथा सूचना प्रविधिसम्बन्धी शैक्षिक कार्यक्रमहरू सञ्चालित छन्। स्नातक तहमा बीसीए, बीबीएस बीएचएम, बीटीटीएम एयरलाइन्स बिजनेस, तथा स्नाकोत्तर तहमा एमबीए कार्यक्रम सञ्चालित छन्। तपाईंकै कलेजमा किन पढने ?यती कलेजको समग्र शैक्षिक वातावरण, पूर्वाधार, शैक्षिक कार्यक्रमको पाठ्यक्रम, शिक्षक तथा अध्यापकको शैक्षिक र व्यावहारिक ज्ञान, अतिरिक्त क्रियाकलाप, सहज प्रशासन, तथा सुलभ शुल्कले गर्दा हाम्रो कलेज सहरका अन्य कलेजको तुलनामा विद्यार्थीको रुचिको केन्द्र बनेको छ। यहाँबाट आफ्नो शैक्षिक उपाधि लिएका विद्यार्थीको इच्छा वा अवस्थाअनुसार त्यसभन्दा माथिको शैक्षिक कार्यक्रममा सहजरूपमा प्रवेश पाउनुका साथै सतप्रतिशत रोजगारीमा परिणत भएको छ। तपाईंका कलेजमा पढेको जनशक्तिले रोजगारीका क्षेत्रमा कस्तो प्रभाव पारेको छ ?मुख्यतः हाम्रा कलेजले नेपालको मात्र नभई विदेशको अर्थतन्त्रलाई चाहिने दक्ष जनशक्ति उत्पादन गरिरहेको छ। हाम्रो कलेजबाट दीक्षित विद्यार्थीले समाजका सबै क्षेत्रमा उल्लेखनीय योगदान पुर्याइरहेका छन्। केही रोजगारी पनि सिर्जना गरेका छन् तर पनि माथि भनिए जस्तो मुलुकमा विद्यमान बढ्दो अस्थिरता र नवप्रर्वतनमा चाहिने पुँजीको अभाव तथा असहजताले गर्दा गर्न सकिने जति परिवर्तन हुन सकेको छैन। अध्ययनका नाममा ठूलो धनराशि विदेश गइरहेको छ। यसलाई स्वदेशमै रोक्नका लागि केके गर्नुपर्ला ?हाम्रो समाजको समग्र सोच र चेतनामा परिवर्तन गरी विदेश मोह भंग गर्न सक्नुका साथै मुलुकमा रोजगारी सिर्जना गर्नुपर्छ। यसैगरी नवप्रर्वतन तथा स्वरोजगारका लागि आवश्यक पुँजी सहज रूपमा उपलब्ध गराउन जरुरी छ।"
पढाइपछि करियर र रोजगारी ग्यारेन्टी गरौं,"ज्ञानीशोभा तुलाधर, संस्थापक प्रधानाध्यापक, नमुना कलेज अफ फेसन टेक्नोलोजी (एनसीएफटी) विद्यार्थीहरू बिदेसिनुको प्रमुख कारण के देख्नुहुन्छ ? अध्ययनका नाममा ठूलो धनराशि बिदेसिएको छ। यसलाई स्वदेशमै रोक्नका केके गर्नुपर्ला ?सरकारी लगानी, उच्च शिक्षाको गुणस्तर अभिवृद्धि, विविध र विशेष शैक्षिक कार्यक्रम, उद्योगशिक्षा सहकार्य, अनुसन्धान र नवीनत प्रवद्र्धन, छात्रवृत्ति सहयोग, करियर विकास सेवा, अन्तर्राष्ट्रिय संस्थासँग विश्वव्यापी सहकार्य स्थापना, पढाइपछि करियकरको अवसर र रोजगारी ग्यारेन्टी, औद्योगिक विकास र उद्योग स्थापनामार्फत नीति निर्माता र शैक्षिक संस्थाले विद्यार्थीलाई आफ्नै देशभित्र थप शिक्षा हासिल गर्न प्रोत्साहित गर्ने वातावरण सिर्जना गर्न सकिएला। तपाईंकै कलेजमा किन पढ्ने ? नमुना कलेज अफ फेसन टेक्नोलोजी (एनसीएफटी) नेपालमा फेसनको ५० वर्षभन्दा लामो इतिहास बोकेको नमुना ब्रान्डको विस्तार हो। एनसीएफटी नेपालको पहिलो फेसन कलेज हो। देशमा शैक्षिक फेसन शिक्षाको प्रारम्भकर्ता र अग्रगामी हो। एनसीएफटीले सन् २००२ मा पूर्वाञ्चल विश्वविद्यालयको सम्बन्धनमा ३ वर्षे (६ सेमेस्टर)को ब्याचलर अफ फेसन डिजाइन कार्यक्रमको साथ फेसनमा नेपालको पहिलो ब्याचलर कोर्स सुरु गयो। २०१६ मा एनसीएफटीले पूर्वाञ्चल विश्वविद्यालयसँग सम्बन्धनमा ब्याचलर अफ फेसन डिजाइन एन्ड म्यानेजमेन्ट (बीएफडीएम) कार्यक्रमको साथ फेसनमा नेपालको एकमात्र ४ वर्षे (८ सेमेस्टर) स्नातक पाठ्यक्रम सुरु गयो। घरेलुदेखि अन्तर्राष्ट्रिय फेसन बजारसम्म आफूलाई उपयोगी, विस्तारित र प्रतिस्पर्धी बन्न सक्षम बनाउने बहुआयामिक पाठ्यक्रम, अनुभवी, दक्ष एवम् व्यावसायिक व्यक्तिको उत्कृष्ट फ्याकल्टी समूह, अन्तर्राष्ट्रिय स्तरको सिकाइ पद्धति, सुविधासम्पन्न उत्कृष्ट पूर्वाधार, आधुनिक एवम् प्रविधिमैत्री सिकाइ, फेसन क्षेत्रका प्रतिष्ठित राष्ट्रिय र अन्तर्राष्ट्रिय संस्था एवम् व्यक्तिसँगको पारस्परिक सम्बन्धले एनसीएफटीका विशेषतालाई उजागर गर्छ। एनसीएफटीको बीएफडीएम कार्यक्रम उद्योगको रचनात्मक र गतिशील आवश्यकतासँग मेल खाने कला, विज्ञान, प्रविधि र व्यवस्थापनको समिश्रण हो जसले विद्यार्थीलाई यस क्षेत्रमा व्यावसायिक सफलताका लागि तयार गर्छ। यसले विद्यार्थीलाई फेसनको सैद्धान्तिक, व्यावहारिक, प्राविधिक र व्यवस्थापन पक्षमा डिजाइन अवधारणादेखि उत्पादन र तिनीहरूको डिजाइनको मार्केटिङ र इभेन्ट तथा फेसन व्यवसाय व्यवस्थापनको विषयमा विस्तारित रूपमा अध्यापन गराउँछ। एनसीएफटीले शैक्षिक उत्कृष्टता मात्र नभई विद्यार्थीको व्यक्तिगत र रचनात्मक विकासमा पनि प्रभावकारी भूमिका खेल्छ। जसअन्तर्गत विद्यार्थीहरूले अध्ययनकै समयमा राष्ट्रिय र अन्तर्राष्ट्रिय स्तरका फेसनसँग सम्बन्धित विभिन्न कार्यक्रममा सहभागी भई आफ्नो सिकाइलाई व्यावहारिक रूपमा अझ सशक्त रुपमा निखार्ने अवसर प्राप्त गर्छन्। कलेजमै सञ्चालन हुने आन्तरिक प्रतिस्पर्धाहरू र विभिन्न पाठ्यक्रमअन्तर्गत प्राक्टिकल कार्यको प्रदर्शन, औद्योगिक भ्रमणहरू र डिजाइन कार्यशालाहरूले विद्यार्थीको सिकाइ अझ प्रभावकारी बनाउने गर्दछ। यसबाहेक विद्यार्थीलाई विषयगत बहुमूल्य अन्तरदृष्टि र प्रेरणा प्रदान गर्न राष्ट्रिय र अन्तर्राष्ट्रिय व्यक्तित्वबाट अतिथि लेक्चरहरू पनि सञ्चालन गर्ने गरिएको छ। कुनै पनि शैक्षिक संस्थाको सफलता यसको ग्र्याजुएटहरूको सफलताबाट मापन गरिन्छ र हामी विद्यार्थीलाई अग्रणी फेसन उद्यमी र क्यारियर प्रोफेसनलमा ढाल्ने हाम्रो उत्कृष्ट ट्र्याक रेकर्डमा गर्व गर्छौं। हाल एनसीएफटी ग्र्याजुएटहरू फेसनको विभिन्न आयाममा आफूलाई व्यावसायिक एवम् राष्ट्रिय तथा अन्तर्राष्ट्रिय स्तरमा चिरपरिचित गराउन सक्षम भएका छन्। अहिले नेपाली फेसन बजारमा चर्चित फेसन उद्यमीदेखि फेसन डिजाइनर, चलचित्र एवम् म्युजिक भिडियो का कस्ट्युम डिजाइनरदेखि मर्कान्डाइजर, मिस नेपाल विजेतादेखि विभिन्न क्षेत्रका सेलिब्रेटीका वार्डरोब डिजाइनरदेखि फेसन इन्स्टिच्युटका सञ्चालक, स्टाइलिस्टदेखि बुटिक एवम् फेसन स्टुडियोका सञ्चालक, मोडल, फेसन विषयका फ्याकल्टीदेखि फेसन कार्यक्रमको आयोजक व्यवस्थापकसम्मको विविध क्षेत्रमा यस कलेजका ग्र्याजुएटको उल्लेखनीय र गर्व गर्न लायकको उपस्थिति रहेको छ। एनसीएफटीका १० जना ग्र्याजुएटले आफ्नो शैक्षिक उपलब्धिहरूका लागि नेपाल सरकार र पूर्वाञ्चल विश्वविद्यालयबाट प्रतिष्ठित शैक्षिक पुरस्कारहरू पनि प्राप्त गरेका छन्। एनसीएफटी ग्र्याजुएटले थप अध्ययन पछि अमेरिका, अस्ट्रेलिया, फ्रान्स, जापान र भारतका प्रतिष्ठित कलेज र विश्वविद्यालयबाट मास्टर्स गरेका छन्। एनसीएफटीका ग्र्याजुएटले संयुक्त राज्य अमेरिका, अस्ट्रेलिया, इंग्ल्यान्ड र चीनमा पनि आफ्नो उत्कृष्ट फेसन सिर्जनालाई प्रदर्शन गरिसकेका छन्। एनसीएफटीका बलियो उद्योग लिंकेजले गर्दा विद्यार्थीले अन्तर्राष्ट्रिय ट्रेड सेन्टर जेनेभा, नेपाल पस्मिना उद्योग संघ, द ब्रिटिस काउन्सिल नेपाल, पिडिलाइट इन्डस्ट्रिज इन्डिया, गार्मेन्ट एसोसिएसन अफ नेपाल, होक्काइडो ड्रेस मेकर कलेज जापान, भाटभटेनी होल्डिङ कम्पनी, द हिडेन ट्रेजरलगायतका प्रतिष्ठित राष्ट्रिय तथा अन्तर्राष्ट्रिय संस्थासँग सहकार्य गर्ने अवसर पनि प्राप्त गरेका छन्। एनसीएफटीललाई हायर एजुकेसन रिभ्यु, भारतद्वारा इन्टरनेसनल कलेज अफ द इयर २०२२ र आइब्राक एसियाद्वारा दोस्रो वार्षिक वल्र्ड सिग्नेचर अवार्ड २०२३ मा (नेपाल) को सबैभन्दा प्रख्यात फेसन डिजाइनिङ संस्थाको रूपमा सम्मान प्राप्त भएको छ।"
"कृषिप्रति निर्भरता घट्यो, बाँझो जमिन बढ्यो","काठमाडौं : नेपालमा कृषियोग्य जग्गा घटेको छ। राष्ट्रिय कृषि गणना २०७८ को तथ्यांकअनुसार पछिल्लो १० वर्षमा करिब ३ लाख हेक्टर कृषियोग्य जग्गा कम भएको देखिएको छ। मुलुकमा हाल २२ लाख हेक्टर जग्गामा मात्रै कृषि गरिएको छ। कृषक परिवारको संख्या भने बढेको देखिन्छ। राष्ट्रिय तथ्यांक कार्यालयले सार्वजनिक गरेको सातौं राष्ट्रिय कृषि गणना २०७८ को तथ्यांकले मुलुकमा जम्मा ४१ लाख ३० हजार ७ सय ८९ कृषक परिवारले २२ लाख १८ हजार ४ सय १० हेक्टर जग्गामा कृषि गरेको देखिएको हो। अघिल्लो कृषि गणना २०६८ अनुसार ३८ लाख ३१ हजार ९३ कृषक परिवारले २५ लाख २५ हजार ६ सय ३९ हेक्टर जग्गामा कृषि गरेको देखिएको थियो। हिमालमा ०२ प्रतिशत कृषक परिवार बढ्दा कृषियोग्य जमिन २१७ प्रतिशतले घटेको तथ्यांकले देखाएको छ। पहाडमा कृषक परिवार ७७ प्रतिशतले बढेको छ भने १२ प्रतिशतले कृषि जग्गा घटेको छ। तराईमा ९४ प्रतिशतले कृषक परिवार बढ्दा ११ प्रतिशतले कृषि जमिन घटेको छ। बाँझो जग्गा बढ्यो दोब्बर कृषि गणनाअनुसार अस्थायी बाँझो जग्गा दोब्बरले बढेको देखिएको छ। कृषि गणना २०६८ मा ३० हजार हेक्टर अस्थायी बाँझो जग्गा भए पनि अहिले ६० हजार हेक्टर जग्गा अस्थायी बाँझो रहेको छ। राँगा र भैंसी घटे राष्ट्रिय कृषि गणना २०७८ को नतिजाअनुसार नेपालमा राँगा र भैंसीको कुल संख्या २९ लाख २३ हजार छ। २०६८ को गणनामा यस्तो संख्या ३१ लाख ७४ हजार थियो। केन्द्रीय तथ्यांक कार्यालयका अनुसार १० वर्षमा राँगा र भैंसीको संख्या २ लाख ५१ हजारले घटेको हो। विवरणअनुसार राँगा र भैंसी पाल्ने कृषक परिवार संख्यामा पनि ठूलो गिरावट आएको छ। २०६८ सालमा राँगा र भैंसी पाल्ने किसान परिवारको संख्या १६ लाख ६९ हजार रहेकामा नयाँ गणनामा यस्तो परिवार संख्या १४ लाख १७ हजारमा सीमित भएको छ। जुन २ लाख ५२ हजार परिवारले कम हो। नेपालमा गत १० वर्षको अन्तरालमा पशुपालन गर्ने कृषक परिवार ३३ लाख ५३ हजार ८ सय ५७ बाट बढेर ३४ लाख ५ हजार १४ हुन पुगेका छन्। गाईगोरुको संख्या करिब ४६ लाख, राँगाभैंसीको संख्या करिब २९ लाख, बाख्रा, खसी, बोका, च्याङ्गाको संख्या करिब १ करोड ४२ लाख, सँुगुर, बंगुर, बँदेलको संख्या करिब १४ लाख, कुखुराको संख्या करिब ४ करोड ५१ लाख हुन आएको देखिन्छ। यो गणनाले उन्नत गाई र भैंसीको संख्यामा उल्लेखनीय वृद्धि भएको देखाएको छ। कुखुरापालन फस्टाउँदै नेपालमा उन्नत जातको कुखुरापालन फस्टाउन थालेको छ। हाल १७ लाख ९९ हजार कृषक परिवारले कुखुरा पाल्छन्। ती किसानको घरमा ४ करोड ५१ लाख १८ हजार कुखुरा छन्। कुल कुखुराको संख्यामध्ये ५५ प्रतिशत कुखुरा उन्नत जातको गिरिराज, लेयर्स र ब्रोइलर रहेको तथ्यांक कार्यालयले जनाएको छ। २०६८ सालमा नेपालमा कुखुरापालन गर्ने कृषकको संख्या १८ लाख ९ हजारमात्रै थियो। विगत १० वर्षमा कुखुरापालन गर्ने सख्या थोरैले घटे पनि कुखुराको उत्पादन भने दुई गुणाले बढेको हो। नयाँ गणना २०७८ अनुसार बागमती प्रदेशमा सबैभन्दा धेरै कुखुरापालन गरिन्छ। त्यसमा पनि काठमाडौं जिल्ला कुखुरापालनका लागि अग्रणी देखिएको छ। नयाँ तथ्यांकअनुसार नेपालमा हाँसको संख्या साढे ३ गुणाले बढेर १३ लाख २६ हजार पुगेको छ। हलोको प्रयोग घट्यो, ट्याक्टरको बढ्यो कृषि गणना २०६८ ले ८ लाख ४५ हजार कृषक परिवारले कृषिकार्यका लागि ट्याक्टर प्रयोग गरेको देखाएको थियो भने २०७८ ले यो संख्या झन्डै दोब्बर भएर १६ लाख ३९ हजार पुगेको देखाएको छ। ४ लाख ७१ हजार २६० कृषक परिवारले कृषिका लागि पावर ट्रिलर प्रयोग गरेको र १ लाख १७ हजार ९९१ पावरट्रिलर सञ्चालनमा रहेको देखिन्छ। यी दुई गणनाको तुलना गर्दा कृषक परिवारले प्रयोग गरेको हलोको संख्यामा उल्लेखनीय गिरावट आएको छ। कृषि गणना २०७८ अनुसार अधिकांश (८८ प्रतिशत) कृषक परिवारको मुख्य कृषि उत्पादनक्रियाकलाप खाद्यान्न बाली रहेको छ भने दोस्रो र तेस्रो स्थानमा क्रमशः तरकारी बाली (६ प्रतिशत) र पशुपालन (३ प्रतिशत) रहेको देखिन्छ। यो गणनाले ७० प्रतिशत कृषक परिवारको आम्दानीको मुख्य स्रोत कृषि रहेको देखाएको छ। अघिल्लो कृषि गणनाले ८३ प्रतिशत देखाएको थियो। जम्मा २६ प्रतिशत परिवारले कृषि कार्यका अतिरिक्त अन्य आर्थिक क्रियाकलाप पनि सञ्चालन गरेको बताएका छन्। अघिल्लो कृषि गणनाका अनुसार यो प्रतिशत १६ रहेको थियो। कृषि गणना २०७८ अनुसार नेपालमा ६२ प्रतिशत कृषक परिवार रहेको पाइएको छ भने अघिल्लो कृषि गणनाले यस्ता कृषक परिवारको प्रतिशत ७१ देखाएको थियो। अधिकांश उत्पादन घरायसी प्रयोगमा कृषिबाट भएको सबै उत्पादन घरायसी उपभोगका भन्ने कृषक परिवार ६८८ प्रतिशत देखिएका छन्। सबै बिक्रीको लागि हो भन्ने ११ प्रतिशत, मुख्यतः घरायसी उपभोग र केही बिक्रीको लागि हो भनी बताउने २४७ प्रतिशत र मुख्यतः बिक्री र केही घरायसी उपभोगका लागि हो भनी बताउने ५४ प्रतिशत रहेको देखिएको छ। कृषि बिमा गर्ने बढ्दै कृषि गणना २०७८ अनुसार १ लाख ८२ हजार ४४१ (४४ प्रतिशत) कृषक परिवारले कृषि बिमा गरेको उल्लेख गरेका छन् भने यसरी बिमा गरेकामध्ये सवैभन्दा बढी १ लाख ५३ हजार ९ सय ६२ (८४४ प्रतिशत) कृषक परिवारले पशुपालन कार्यको लागि बिमा गरेको बताएका छन्। सिँचाइ सुविधामा वृद्धि कृषि गणना २०७८ अनुसार कृषक परिवारले १२ लाख ९ हजार २ सय ६६ हेक्टर जग्गामा सिँचाइ सुविधा लिएको देखिएको छ। यी कृषक परिवारअन्तर्गतको जम्मा जग्गामध्ये ५५ प्रतिशत जग्गामा सिँचाइ सुविधा उपयोग भएको देखिन्छ। तर अघिल्लो कृषि गणना २०६८ मा सिँचाइ सुविधा उपयोग भएको जग्गाको क्षेत्रफल ५२ प्रतिशतमात्र थियो। यसरी नै यो गणनाका अनुसार सिँचाइ सुविधा लिएका कृषक परिवार ७० प्रतिशत हुन आएको देखिन्छ भने अघिल्लो कृषि गणनाले यो ६५ प्रतिशत रहेको देखाएको थियो। ऋण र अनुदान कृषि गणना २०७८ अनुसार ४ लाख ८३ हजार २०८ (११७ प्रतिशत) कृषक परिवारले कृषि प्रयोजनको लागि ऋण लिएको बताएका छन् भने २०६८ को गणनामा यस प्रकारको ऋण लिएको भनी उल्लेख गर्ने कृषक परिवारहरू ८ लाख ३५ हजार ९ सय २१ (२१८ प्रतिशत) रहेको देखिएको थियो। ३ लाख ८ हजार ५ सय १२ (७५ प्रतिशत) कृषक परिवारले सरकारी अनुदान पाएको उल्लेख गरेका छन् भने यसरी सरकारी अनुदान पाएकामध्ये सवैभन्दा बढी १ लाख ४२ हजार ५७६ (४६२ प्रतिशत) कृषक परिवारले रासायनिक मल खरिदमा अनुदान पाएको बताएका छन्। सरकारले २०१८ सालदेखि हरेक दसदस वर्षमा कृषि गणना गर्दै आएको राष्ट्रिय तथ्यांक कार्यालयका निर्देशक बद्रीकुमार कार्कीले जानकारी दिए। कार्यालयले २०७८ चैत्र १ गते देखि ७७ वटै जिल्लामा कृषि गणना कार्यालय स्थापना गरी २०७९ वैशाख ६ देखि जेठ १९ सम्म सातौं राष्ट्रिय कृषि गणनाको स्थलगत तथ्यांक संकलन कार्य गरेको थियो। सरकारलाई चाहिने कृषिसम्बन्धी तथ्यांक उपलब्ध गराउने उद्देश्यसहित कृषि गणनाको सार, कृषि योजनाको पूर्वाधार मूलनाराका साथ सञ्चालित राष्ट्रिय कृषि गणना २०७८ संघीयता पछिको पहिलो भएको कार्यालयले जनाएको छ। यसपटक ७५३ वटै पालिकासम्मका कृषि तथ्यांक संकलन गरिएको छ। वैज्ञानिक विधिबाट ३ लाख ३० हजार १ सय १२ कृषक परिवार छनोट गरी प्रश्नावलीमार्फत तथ्यांक संकलन गरिएको हो।"
होडिङ बोर्डमा नेपाली कलाकार,"काठमाडौं : विज्ञापन बोर्ड नेपालले होर्डिङ बोर्डको विज्ञापनबाट विदेशी कलाकारको फोटो हटाउने तयारी गरेको छ। विज्ञापन नियमन गर्ने नियमावली २०७७ को पहिलो संशोधनले होर्डिङ बोर्डबाट विदेशी कलाकारको फोटो राख्न नपाउने व्यवस्था गरेको छ। संशोधित नियमावलीको व्यवस्थालाई कार्यान्वयनमा लैजाने तयारी भएको बोर्डका अध्यक्ष लक्ष्मण हुमागाईंले बताए। आगामी साताभित्र नै होडिङ बोर्डबाट विदेशी कलाकारको फोटो हटाउने सम्बन्धमा सार्वजनिक सूचना निकाल्ने जानकारी हुमागाईंले दिए। बोर्डको एक अध्ययनअनुसार करिब ५ सय १३ पालिकामा होडिङ बोर्ड राखिएको छ। तर, कति होडिङ बोर्ड छन् भन्ने तथ्यांक भने बोर्डसँग छैन। स्वीकृतिबिना नै राखिने हुँदा होडिङ बोर्डको यकिन तथ्यांक थाहा नभएको बोर्ड जनाएको छ। अब स्थानीय निकायमा पूर्वस्वीकृति लिएर होडिङ बोर्ड राख्न थालेपछि यकिन तथ्यांकमा पनि थाहा हुनेछ भने भद्रगोल रूपमा राखिएका होडिङ बोर्ड नियमनको दायरामा आउनेछन्। होडिङ बोर्डमा विदेशी कलाकारको फोटो हटाएर नेपाली कलाकार वा व्यक्तिको फोटो राख्नुपर्ने नियमावलीको व्यवस्था छ। अध्यक्ष हुमागाईंका अनुसार संशोधित नियमावलीमा यो व्यवस्था ल्याउनुको कारण पूर्वदेखि पश्चिमसम्म जाँदा होडिङ बोर्डमा देखिने विदेशी कलाकारको फोटोका कारण नेपाल हो कि विदेश हो ठम्याउन नै कठिन भएको छ। होडिङ बोर्डमा गरिने विज्ञापनमा नेपालीपन ल्याउनका लागि पनि यो व्यवस्था कार्यान्वयनमा ल्याउन लागेको बोर्डले जानकारी दिएको छ। यस्तै, नेपाली कला क्षेत्रको मूल्यांकन होस्, नेपाली कला संस्कृतिको प्रवद्र्धन होस् र नेपाली कलाकारको प्रभाव बढाउनका लागि पनि यो विज्ञापन नीति लिइएको अध्यक्ष हुमागाईंले बताए। तर, विदेशी विज्ञापन कम्पनीले विश्वभर नै ब्रान्डमा एकरूपता ल्याउने पक्षमा जोड दिने गरेको भए पनि सो सम्बन्धमा बोर्डले विचार गर्ने तर्क अध्यक्षको छ। मुख्य कुरा भनेको नेपाली कलाकारले काम पाउने भए। कलाकारको पनि प्रवद्र्धन हुने भयो, हुमागाईंले भने। बाह्य विज्ञापनअन्तर्गतको होडिङ बोर्ड अहिलेसम्म नियमनको दायरामा नआएको विषय हो भने यो स्थानीय तहको क्षेत्राधिकारभित्र पर्छ। राजस्व उठाउने पनि स्थानीय तहले नै हो। प्रत्येक होडिङ बोर्ड नगरपालिकाको स्वीकृतिबिना राख्न पाइने छैन। अहिले स्थानीय तहले ठेक्कामार्फत होडिङ बोर्ड कर उठाउने गरेको छ। तर अब नगरपालिकामा नै उपस्थित भएर राजस्व उठाउन पर्ने बोर्ड अध्यक्षले जानकारी दिए। अब होडिङ बोर्डको करमा हुने ठेक्कापट्टाको अन्त्य हुने विश्वास बोर्डको छ। यसो गर्दा वडा कार्यालयहरू बढी सक्रिय हुनेछन्। कुनै पनि वडाको निजी घरमा वा सार्वजनिक स्थानमा होडिङ बोर्ड राख्नपयो भने वडाको सिफारिस अनिवार्य हुनेछ। व्यवसाय दर्ता गरेकाले भने व्यवसायको पक्षबाट होडिङ बोर्ड राख्न पाउनेछन्। देशभरको होडिङ बोर्डको विज्ञापनको मापदण्ड भने बोर्डले तय गर्नेछ। यस्तै, होर्डिङ बोर्डलाई नियमन गर्नका लागि बढी भीडभाड हुने ठाउँमा डिजिटल बोर्ड हटाउने तयारी पनि बोर्डको छ।"
कर्णालीमा अधिवेशनको तयारीमा जुट्यो एमाले,"अधिवेशनबारे जानकारी दिन बिहीवार वीरेन्द्रनगरमा आयोजित पत्रकार सम्मेलनमा उनले प्रदेश समितिमा १० प्रतिशत युवाको सहभागिता सुनिश्चित गरिने बताए। वीरेन्द्रनगर : कर्णालीमा नेकपा एमालेले अधिवेशनको तयारी थालेको छ। आगामी असोज १० र ११ गते प्रदेश अधिवेशनको तयारीमा जुटेको एमालेले जनाएको छ। त्यसका लागि आवश्यक तयारीका काम भइरहेको एमाले कर्णालीका इन्चार्जसमेत रहेका सचिव लेखराज भट्टले जानकारी दिए। अधिवेशनबारे जानकारी दिन बिहीवार वीरेन्द्रनगरमा आयोजित पत्रकार सम्मेलनमा उनले प्रदेश समितिमा १० प्रतिशत युवाको सहभागिता सुनिश्चित गरिने बताए। प्रथम प्रदेश अधिवेशनको लोगो सार्वजनिक गर्दै उनले अधिवेशनका लागि छनोट भएका प्रतिनिधिमध्ये एक तिहाइ महिलाको संख्या अनिवार्य गरिएको बताए। प्रदेश इन्चार्ज भट्टले प्रथम कर्णाली प्रदेश अधिवेशनका लागि ६ सय ५० जना प्रतिनिधि तोकिएको र त्यसमा दलित, आदिबासी जनजाति, अल्पसंख्यकलार्ई प्रमुख प्राथमिकतामा राखिएको बताए। एमाले कर्णाली प्रदेशका अध्यक्ष विनोदकुमार शाहले प्रथम कर्णाली प्रदेश अधिवेशनको उद्घाटन एमाले अध्यक्ष केपी शर्मा ओलीबाट गर्ने तयारी भइरहेको बताए। एमाले कर्णालीको नेतृत्वका लागि १० जनाभन्दा धेरैले आकांक्षा व्यक्त गरेका छन्। यहाँ पनि लुम्बिनीमा जस्तै प्रदेशको नेतृत्वका लागि केन्द्रीय उपाध्यक्ष विष्णु पौडेल र महासचिव शंकर पोखरेल समूहबीच प्रतिस्पर्धा हुने संकेत देखिएको छ। कर्णालीमा प्रदेश अध्यक्षका लागि कालिकोटका मीनबहादुर शाही, नगिन्द्र शाही, दैलेखका विष्णु रिजाल, राजबहादुर बुढा, जाजरकोटका नीरज आचार्य, सुर्खेतका नवराज रावत, ध्रुव शाही, हुम्लाका दल रावल, मुगुका मोहन बाँनियालगायत नेताहरूले लबिङ गरिरहेका छन्। कर्णाली प्रदेशबाट एमालेमा ३० जना केन्द्रीय सदस्य छन्। कार्यकारी भूमिका हुने भएकाले पोलिटब्युरो सदस्यसमेतले प्रदेश अध्यक्ष बन्ने रहर गरिरहेका छन्। पोलिटब्युरो सदस्य गुलावजंग शाह र लक्ष्मीप्रसाद पोखरेलले प्रदेश अध्यक्ष बन्नका लागि चाहना राखेको एमालेका प्रदेश स्तरीय नेताहरू बताउँछन्। कर्णालीमा पौडेल गुटको नेतृत्व स्थायी कमिटी सदस्य यामलाल कँडेलले गरिरहेका छन् भने अर्का स्थायी कमिटी सदस्य गोरखबहादुर बोगटीले पोखरेल गुट चलाइरहेका छन्। कर्णाली एमालेमा कँडेल र बोगटीबीचको रस्साकस्सीले सर्वसम्मत नेतृत्व चुनिने सम्भावना कम छ।"
चिनियाँ राजदूतलाई सचेत गर्न समितिको निर्देशन,त्यसअघि बैठकमा सांसदहरूले राजदूत सोङले नेपाल भारत विद्युत् व्यापारको सम्बन्धमा केही दिनअघि दिएको अभिव्यक्तिप्रति तिब्र असन्तुष्टि जनाएका थिए। सांसदहरूले चीनले नेपालको अन्य देशसँग भइरहेको सम्बन्धका बारेमा बोल्न नमिल्ने बताएका थिए। काठमाडौं : संसद्को अन्र्तराष्ट्रिय सम्बन्ध तथा पर्यटन समितिले चिनियाँ राजदूतलाई सचेत गर्न परराष्ट्र मन्त्रालयलाई निर्देशन दिएको छ। नेपालका लागि चिनियाँ राजदूत छन् सोङले नेपालभारतबीच भइरहेको व्यापारका विषयमा दिएको अभिव्यक्तिबारे सोधपुछ गरेर सचेत गर्न संसदीय समितिले बिहीबार निर्देशन दिएको हो। त्यसअघि बैठकमा सांसदहरूले राजदूत सोङले नेपाल भारत विद्युत् व्यापारको सम्बन्धमा केही दिनअघि दिएको अभिव्यक्तिप्रति तिब्र असन्तुष्टि जनाएका थिए। सांसदहरूले चीनले नेपालको अन्य देशसँग भइरहेको सम्बन्धका बारेमा बोल्न नमिल्ने बताएका थिए। पूर्वप्रधानमन्त्री तथा एकीकृत समाजवादीका अध्यक्ष माधवकुमार नेपालले नेपालमा आउने राजदूतहरूले मुलुकको भूराजनीतिक संवेदनशीलतालाई ध्यान दिएर अभिव्यक्ति दिनुपर्ने बताए। उनले कसैको अभिव्यक्तिबाट नेपालमा जटिलता थपिनु नहुनेमा सबैले ध्यान पुर्याउनुपर्ने बताए। नेकपा (एमाले)का सांसद भीम आचार्यले नेपालको आन्तरिक मामिलामा कुनै पनि देशले बोल्नु राम्रो नभएको उल्लेख गरे। उनले चिनियाँ राजदूतको अभिव्यक्तिबारे परराष्ट्र मन्त्रालयले प्रष्ट पारेपछि मात्रै आफूहरूले थप दृष्टिकोण राख्ने बताए। नेकपा (माओवादी केन्द्र)का सांसद वर्षमान पुनले नेपालको आन्तरिक मामिलामा तेस्रो पक्षले टिप्पणी गर्ने परम्परा बस्न दिनु नहुने बताए। उनले अरुको घरेलु मामिलामा बोल्नु अन्तर्राष्ट्रिय कुटनीतिको हिसाबले पनि बेठिक भएको बताए। यस विषयमा चिनियाँ राजदूतलाई सतर्क गराउन परराष्ट्र मन्त्रालयले पहल गर्नुपर्ने बताए। राष्ट्रिय स्वतन्त्र पार्टीका सांसद शिशिर खनालले राजदूतहरूले नेपालको अन्य देशसँगको सम्बन्धका बारेमा टिप्पणी गर्न थालेमा देश भूराजनीतिक जटिलतातर्फ जाने बताए। लोकतान्त्रिक समाजवादी पार्टी नेपालका अध्यक्ष महन्थ ठाकुरले चिनियाँ राजदूतको अभिव्यक्ति घोर आपत्तिजनक भएको टिप्पणी गरे। उनले यो गम्भीर कुरा भएको भन्दै दुई देशको सम्बन्धमा तेस्रो देशले अभिव्यक्ति दिनु शोभनीय नभएको बताए। राष्ट्रिय प्रजातन्त्र पार्टीका सांसद धवलशमशेर राणाले चिनियाँ राजदूतको अभिव्यक्तिको सम्बन्धमा सरकारले उनलाई बोलाएर सचेत गराउनुपर्ने बताए। राजदूतहरूले अन्य देशसँगको सम्बन्धको बारेमा अभिव्यक्ति दिने कुरालाई रोक्नुपर्ने बताए। नेपाल मजदुर किसान पार्टीका सांसद प्रेम सुवालले प्रधानमन्त्रीको भारत भ्रमणका क्रममा तत्कालीन भारतका लागि नेपाली राजदूतले चीनसँगको सम्बन्धको बारेमा टिप्पणी गरेको भन्दै त्यस विषयमा पनि छलफल गर्नुपर्ने बताए। आम जनता पार्टीका अध्यक्ष प्रभु साहले नेपालभारत सम्बन्धमा चीनले बोल्नु जरुरी नभएको बताए। आगामी दिनमा यसरी अभिव्यक्ति दिने कुरामा सुधार गर्नुपर्ने उनको भनाइ छ।
साक्षर बनाउने चुनौती,"साक्षरता शिक्षाको थालनी हो। छापिएको संसार तथा लेखिएका अक्षरहरू अनि रंग्याइएका संकेतहरू बुझाइ क्षमताको सुरुआत हो। साक्षरता आफैंमा अक्षर चिन्ने, अक्षरले गरेका स्वरसंकेत उच्चारण गर्ने र भाव बुझ्नेमात्र होइन, अक्षर नचिनेर भएको हीनताबोधको अन्त्य र आत्मसम्मानको वृद्धि पनि हो। अन्धविश्वासबाट तथ्य पर्गेल्ने, तथ्यलाई केलाउने, विश्लेषण गर्ने र त्यसको आधारमा धारणा बनाउने कार्यको पनि सुरुआत हो। साक्षरता प्रत्यक्ष स्वास्थ्य, रोजगारी, उद्यमशीलता तथा उत्पादनसँग जोडिएको कुरा पनि हो। साक्षरता अभिभावक शिक्षासँग प्रत्यक्ष सम्बन्धित हुन्छ। अभिभावक शिक्षाले नयाँ पुस्ताको जीवन सार्थक र उपयोगी बनाउन सहयोग गर्दछ। नागरिकले अक्षर चिन्नु र नचिन्नुले समाजको सशक्तीकरण र देशको समृद्धिमा त्यति ठूलो के प्रभाव पर्छ र ? भन्यो भने समाज र सामाजिक मनोविज्ञान नबुझेको अभिव्यक्ति हो। विकास र समृद्धिका कुरा धेरै हुने गर्छन्। नागरिकको चेतनाको स्तर, सम्मान, आत्मविश्वास, स्वतन्त्र रूपमा चिन्तन गर्ने र निर्णय गर्न क्षमताको वृद्धि नभएसम्म कसरी विकास र समृद्धि सम्भव हुन्छ ? विकास दृष्टिले ठूला सडक, हवाई मैदान, ठूला भवन तथा भौतिक संरचनाभन्दा महत्त्वपूर्ण कुरा आममान्छेको चेतनाको स्तर उठाउनु, आत्मसम्मानमा वृद्धि गर्नु र नागरिकको सन्तुष्टि बढाउनु हो। २०७८ सालको जनगणनाको नतिजाले नेपालको कुल साक्षरता दर ७६२ देखाएको छ। जसअनुसार पुरुष साक्षरता दर ८३६ प्रतिशत र महिला साक्षरता दर ६९४ प्रतिशत छ। २००७ सालमा २ प्रतिशतमात्र साक्षर रहेको अवस्थाबाट २०७८ सालमा बढेर ७६२ पुग्नु भनेको शिक्षा क्षेत्रको ठूलो सफलता पनि हो। अर्को तर्फबाट हेर्दा अझै पनि पाँच वर्षभन्दा माथिका ६३ लाख ४७ हजार ३ सय १५ जना व्यक्ति निरक्षर छन्। विज्ञान र प्रविधिको मात्र होइन, कृत्रिम बौद्धिकताले तहल्का मच्चाउँदै गरेको २१औं शताब्दीमा अझै पनि २३८ प्रतिशत नागरिक छापिएका सामान्य अक्षर पढ्न र लेख्न नसक्ने अवस्थामा हुनु भनेको आफैंमा राज्यका लागि ठूलो समस्या र चुनौतीको विषय हो। शिक्षा तथा मानव स्रोत विकास केन्द्रले प्रकाशन गरेको तथ्यांकअनुसार अझै पनि झन्डै तीन प्रतिशत बालबालिका विद्यालय भर्ना भएका छैनन्। विद्यालय भर्ना भएकाले पनि कक्षा तथा तह पूरा नगरी विद्यालय छाडिरहेका छन्। विद्यालय भर्ना नभएका र आधारभूत तहको शिक्षा पूरा नगरी विद्यालय छाडेका बालबालिका भोलिका दिनमा निरक्षर वयस्क हुन्। ६२ जिल्ला साक्षर जिल्ला भनेर घोषणा गरिसकिएको र शिक्षा, विज्ञान तथा प्रविधि मन्त्रालयले ८५ प्रतिशतभन्दा माथि साक्षरता दर पुर्यायौं भनिसकेको भन्दा झन्डै १० प्रतिशत दर कमी रहेको देखिएको छ। राज्यको दृष्टिले प्रतिशतमा सानो देखिन सक्छ तर आफैंमा एक व्यक्ति पनि उसको जीवनका लागि शतप्रतिशत हो। २१औं शताब्दीमा निरक्षर रहेर जीवन जिउनु भयावहको अवस्था हो। लोकतन्त्रको सफलताका लागि सबै नागरिकले कम्तीमा पनि आधारभूत तहको शिक्षा प्राप्त गरेको हुनुपर्छ। नेपालको संविधानले पनि सबै नागरिकले कम्तीमा पनि आधारभूत तहको शिक्षा पाउनुपर्ने मान्यता छ। लोकतन्त्रको जग नै नागरिकको चिन्तन र अभिव्यक्तिको स्वतन्त्रता तथा अरूका कुरा सुन्ने र आफ्ना कुरा राख्न सक्ने क्षमतामा भर पर्छ। २३८ प्रतिशत नागरिक निरक्षर भएको अवस्थामा राज्यको चरित्र कसरी वास्तविक लोकतान्त्रिक हुन सक्छ ? झन्डै एक चौथाइ नागरिक निरक्षर भएको अवस्थामा कसरी प्रजातन्त्र र लोकतन्त्रले सही बाटो समात्न सक्छ ? निरक्षर दम्पतीको सन्तानको जीवन सञ्चालनका लागि आवश्यक आधारभूत तहको शिक्षा र रोजगारमूलक शिक्षा पाउने सुनिश्चितता कसरी सम्भव छ ? यी प्रश्नहरू आफैंमा पेचिला छन्। प्रजातन्त्र आएको ७०७५ वर्षसम्म पनि झन्डै २५ प्रतिशत जनता आफ्नो नाम पनि लेख्न नसक्ने, छापिएका, लेखिएका संकेत नै बुझ्न नसक्ने हुनु भनेको आफैंमा दुःखलाग्दो कुरा हो। प्रदेशगत हेर्दा साक्षरता दर हेर्दा सबैभन्दा बढी बागमती ८२१, त्यसपछि क्रमशः गण्डकी ८१७, कोसी ७९७, लुम्बिनी ७८१, सुदूरपश्चिम ७६२, कर्णाली ७६१ र मधेस ६३५ प्रदेशमा छ। यातायात र भौगोलिक दृष्टिले विकट क्षेत्र समेटिएको कर्णालीमा भन्दा पनि मधेस प्रदेशमा साक्षरता दर कम छ। साक्षरता दर सबैभन्दा बढी भएका १० वटा जिल्ला लिने हो भने क्रमशः काठमाडौं, ललितपुर, भक्तपुर, चितवन, पाल्पा, इलाम, झापा, सुर्खेत र नवलपरासी बर्दघाट सुस्ता पश्चिम छन्। ठूला सहर भएका र अन्य जिल्लाबाट बसाइँ सरेर जाने जिल्लामा साक्षरता दर बढी देखिन्छ। साक्षरता दर सबैभन्दा कम भएका जिल्लामा नै साक्षरता सम्बन्धमा धेरै समस्या छन्। सबैभन्दा कम साक्षरता दर भएको रौतहटमा कुल साक्षरता दर ५७७५ मात्र रहेको र महिलाको साक्षरता दर झनै कम रहेको देखिन्छ। त्यसपछि क्रमशः महोत्तरी, सर्लाही, हुम्ला, बारा, सिराहा, धनुषा, डोल्पा, सप्तरी र सिन्धुपाल्चोकमा साक्षरता दर कमजोर रहेको तथ्यांकले देखाएको छ। पुरुष साक्षर भए एक तर महिला साक्षर भएमा परिवार नै साक्षर हुन्छ भन्ने भनाइ प्रचलित छ। आमा साक्षर भएमा बालबालिकालाई सुरुआतको सिकाइमा सहयोग हुनेछ। सिकाइको जग मजबुत भएका व्यक्तिले माथिल्लो तहको शिक्षा लिने, सिर्जनात्मक क्षमताको प्रदर्शन गर्ने र रोजगरीमा लाग्ने सम्भावना बढी रहन्छ। देशभरको साक्षरता दरमा पुरुष र महिलाको साक्षरता दर तुलना गर्दा १४२ भिन्नता देखिन्छ भने सबैभन्दा बढी दर फरक रहेको जिल्ला डोटी हो। डोटीको साक्षरता दरमा २३०४ प्रतिशत फरक देखिन्छ भने त्यसपछि क्रमशः बझाङ, रामेछाप, डँडेलधुरा, सप्तरी, बैतडी, सिराहा, मनाङ, हुम्ला र मुस्ताङ छ। पुरुषको साक्षरता दर र महिलाको साक्षरता दरमा रहेको फरकको खाडल हटाउनु पनि आजको चुनौतीको विषय हो। सबै नागरिकलाई साक्षर बनाउन अझै पनि साक्षरता अभियानलाई व्यापक र प्रभावकारी बनाइनु पर्छ भन्ने कुरामा द्विविधा छैन। समाजलाई सचेत बनाउने अभियानमा सबैभन्दा बढी स्थानीय तहहरू लाग्नुपर्छ। प्रदेश र संघीय सरकार, मन्त्रालयहरू, मातहतका निकाय सबैले यो अभियानमा सहकार्य र समन्वय गर्नुपर्छ। नाममात्रका सीमित साक्षरता कक्षाहरू, औपचारिक रूपमा र देखाउन गरिने अभियानले सबैलाई साक्षर र सचेत बनाउने कार्यमा सफलता पाउन सक्दैन। अभियान सञ्चालन सिर्जनात्मक तरिकाले गर्नुपर्छ।"
कसरी हटाउने विदेश जाने लहर?,"नेपालभित्रै उच्च शिक्षाका उत्कृष्ट विकल्प हुँदाहँुदै पनि पछिल्लो समय युवाहरू कमाइको मोहले वैदेशिक अध्ययनमा जाने प्रवृत्ति बढेको छ। विगत १० वर्षको तथ्यांकलाई केलाउँदा बर्सेनि १२ कक्षा अध्ययनपछि उच्च शिक्षा प्राप्त गर्ने उद्देश्यले बाहिरिने विद्यार्थी हजारौंको संख्यामा बढ्दै गएको देखिएको हो। तर, मुलुकभित्रका सम्भावनालाई औंल्याउँदा यहाँका शैक्षिक संस्थामा पनि उत्कृष्ट उच्च शिक्षा सम्भव भएको कलेज सञ्चालकहरू दाबी गर्छन्। शिक्षा, विज्ञान तथा प्रविधि मन्त्रालयले जारी गरेको वैदेशिक अध्ययनका लागि दिएको अनुमतिपत्र (एनओसीनो अब्जेक्सन सर्टिफिकेट) लाई आधार मान्दा एक दशकमै १२ कक्षा उत्तीर्ण गरेका करिब साढे ५ लाख विद्यार्थीले मुलुक छाडेका छन्। विद्यार्थीहरू यसरी बिदेसिँदा नेपालबाट युवासँगै अर्बौं वैदेशिक मुद्रासमेत अध्ययनको नाममा बाहिरिने गरेको छ। यसरी उच्च शिक्षा अध्ययनका लागि युवा बाहिरिँदा १० वर्षमा ३ खर्ब ९० अर्ब ३३ करोड रुपैयाँ बिदेसिएको नेपाल राष्ट्र बैंकको तथ्यांकमा उल्लेख छ। यसले युवा जनशक्तिसँगै नेपाली मुद्रा पनि पलायन भएको देखिन्छ। आर्थिक वर्ष २०७९८० मा मात्रै वैदेशिक शिक्षातर्पको व्यय १ खर्ब छ। त्यसअघि पनि बर्सेनि अर्बौं रुपैयाँ शिक्षातर्फको व्यय हुने गरेको थियो। नेपाल राष्ट्र बैंकका कार्यकारी निर्देशक डा प्रकाशकुमार श्रेष्ठ नेपालमै शिक्षाका सम्भावना र रोजगारी सिर्जना गर्न सरोकारवालाको ध्यानाकर्षण गराउँछन्। एक वर्षमै शिक्षाको नाममा सय अर्ब रुपैयाँ बाहिरिएको छ। विद्यार्थीहरू पढ्न जाने क्रम बढ्नाले विदेशी सञ्चितिमा प्रभाव पर्न सक्ने भएकाले भविष्यमा यसलाई कसरी रोक्ने र बढीभन्दा बढी पर्यटक कसरी भित्र्याउने भन्नेमा सचेत हुन जरुरी छ, उनले भने। वैदेशिक अध्ययनमा जाने विद्यार्थीको संख्या आर्थिक वर्ष २०७०७१ मा २८ हजार थियो तर अहिले बर्सेनि लाख नाघिसकेको छ। पछिल्लो आव २०७८७९ मा १ लाख २ हजार ५ सय ४ जना र २०७९८० मा १ लाख १० हजार २ सय १७ विद्यार्थी उच्च शिक्षा हासिल गर्न शिक्षा मन्त्रालयबाट एनओसी लिएका छन्। यी विद्यार्थीको रोजाई प्रायः युरोपेलियन मुलुक हो। त्यहाँ गएर अध्ययनपछि नेपाल फर्कने सम्भावना नगन्य नै छ। मन्त्रालयको तथ्यांकअनुसार आर्थिक वर्ष २०७९८० मा बाहिरएिका कुल विद्यार्थीमध्ये सबैभन्दा बढी अस्ट्रेलियाका लागि ३०८ प्रतिशत, जापान १९७ प्रतिशत, क्यानडा १९५ प्रतिशत, बेलायत ९६ प्रतिशत र अमेरिकाका लागि ३६ प्रतिशतले एनओसी लिएका छन्। नेपाल निजी कलेज सञ्चालकहरू भने गुणस्तरीय शिक्षाका लागि नेपालकै विश्वविद्यालय तथा कलेज उत्कृष्ट रहेको बताउँछन्। अधिकांश विद्यार्थी नेपालमा गुणस्तरीय शिक्षाको अभावले नभएर विदेशमा उच्च शिक्षासँगै कमाइको आकर्षणले बाहिरिने गरेको जानकार बताउँछन्। नेपाल राष्ट्र बैंक प्रकाशन भदौ अंकमा केन्द्रीय बैंकका उपनिर्देशक चोपकान्त सुवेदी लेख्छन्, विद्यार्थीहरू उच्च शिक्षा आर्जनका कारण नभई शिक्षा पूरा गरेपछि हुन सक्ने बेरोजगारी र बेचैनीका कारण पछिल्ला केही वर्षयता कलेज र विश्वविद्यालय शिक्षा उत्तीर्ण गरेका उच्चमध्यम र उत्कृष्ट विद्यार्थीको रोजाइ वैदेशिक अध्ययन बनेको छ। तीमध्ये कक्षा १२ पास गरी विदेश जाने विद्यार्थीको संख्या अधिक छ। उच्च शिक्षालाई पुनर्संरचना गरेर क्याम्पसहरूको सिकाइ गुणस्तर बढाउनसमेत आवश्यक छ।प्राडा विनय कुसियत, शिक्षाविद् वैदेशिक अध्ययनका नाममा विद्यार्थी बाहिरिनु भनेको देशको प्रतिभा र विदेशी मुद्राको पलायन मात्र नभएर अन्ततः यो जनसांख्यिक र पुँजी पलायनसमेत हो भन्दै युवा विद्यार्थी देशका ऊर्जा र उत्पादनका स्रोत भएको उनको तर्क छ। उनका अनुसार उच्च शिक्षा पूरा गरेपछि राम्रो रोजगारीको सुनिश्चिततासँगै स्थायी बसोबास अनुमति र विस्तारै स्थायी बसोबार (पीआर)समेत प्राप्त हुने भएकाले पनि ती देशतर्फ विद्यार्थीको आकर्षण बढ्दो छ। विदेशमा विद्यार्थीले कलेज वा विश्वविद्यालय तहको शिक्षा उत्तीर्ण गरेपछि योग्यताअनुसार रोजगारी पाउने, पारिश्रमिक उच्च हुने, छोटो समयमै गुणस्तरीय जीवन सुनिश्िचत हुने र शिक्षापछिको व्यावसायिक जीवनमा बढी सफलता हासिल हुने सम्भावनाले बाहिरिएका विद्यार्थीको स्थायी बसोबासको रोजाइ विदेश नै हुने गरेको उनले औंल्याए। फलस्वरूप नेपाली विद्यार्थीको वैदेशिक अध्ययन वैदेशिक बसाइँसराइमा परिणत भइरहेको छ। यसको अर्थ नेपाली विद्यार्थीको वैदेशिक अध्ययन नेपालबाट प्रतिभा पलायन (ब्रेन ड्रेन) को माध्यम बनेको देखिन्छ। वैदेशिक अध्ययन प्रतिभा पलायनमा मात्र सीमित छैन, उनी भन्छन्, यसले ऊर्जाशील, उत्पादनशील र प्रतिभावान् विद्यार्थीको पलायनसँगै हुने पुँजी पलायन देशका लागि दीर्घकालीन चिन्ताको विषय बनेको छ। विप्रेषणको सीमित स्रोतबाट आर्जित अर्बौं रुपैयाँबराबरको विदेशी मुद्रा शिक्षाको नाममा बिदेसिने गरेको छ। शिक्षाविद् प्राडा विनय कुसियत पढाइसँगै जागिरको सुनिश्चितता भएकाले नै वैदेशिक अध्ययनमा विद्यार्थी आकर्षित हुने गरेको बताउँछन्। विद्यार्थीले पढाइमा गरेको लगानीको प्रतिफल खाजेको देखिन्छ। त्यो सम्भावना नेपालमा नदेखेर आज युवासँगै उनीहरूका प्रतिभासमेत बाहिरिएको छ, शिक्षाविद् प्राडा कुसियत भन्छन्, नेपालमा नै टिकाउने हो भने गुणस्तरीय शिक्षा मात्रै पर्याप्त हुँदैन, पढेर कमाइ खानसक्ने वातावरण पनि हुनुपयो। यसो गरे विद्यार्थी पलायन कम हुन सक्ने उनको तर्क छ। धमाधम विश्वविद्यालय मात्रै खोलेर हुँदैन, उनले थपे, उच्च शिक्षालाई पुनर्संरचना गरेर क्याम्पसहरूको सिकाइ गुणस्तर बढाउनसमेत आवश्यक छ। यसका लागि स्तरीय शिक्षक, अनुसन्धानमुखी शिक्षण सिकाइ, जीवन उपयोगी पाठ्यक्रमहरू, परियोजनामा आधारित अभ्यास अबलम्बन गरिनुपर्ने उनको भनाइ छ। परीक्षा दिएर नम्बर ल्याउने मात्रै सिकाइले त कदापि पर्याप्त छैन, प्राडा कुसियतले भने। नेपालमा करिब ८७ विश्वविद्यालयका सम्बन्धन प्राप्त कलेज सञ्चालन भइरहेकाले अधिकांशको आकर्षण देशभित्रको विश्वविद्यालयभन्दा ती कलेजमा रहेको उनको भनाइ छ। मुख्यतया बिदेसिएका विद्यार्थीहरू पैसा कमाउने उद्देश्यले नै जाने गरेको बताउँछन् एकेडेमीया इन्टरनेसनल कलेजका प्रिन्सिपल राजेश श्रेष्ठ। उनी भन्छन्, अध्ययन गर्न बिदेसिएकाहरू धेरैले पढाइ पूरा गर्न नसक्ने, कलेजहरू परिवर्तन गर्ने प्रवृत्ति पनि सुनिएको छ। त्योभन्दा त नेपालमा अध्ययन पूरा गर्न गुणस्तरीय शिक्षा उपलब्ध छ। यद्यपि कोभिडपछि एकेडेमिक क्यालेन्डरहरू नियमित नभएर परीक्षा नहुनाले पनि विद्यार्थीहरू बिदेसिने प्रवृत्ति बढेको हुनसक्ने आकलन उनको छ। यसकारण पनि १२ कक्षा सकिएपछि विद्यार्थीहरू विदेश अध्ययन गर्न जाने ह्विम चल्यो, उनले भने, त्रिभुवन विश्वविद्यालयले विद्यार्थीहरू बाहिरिने प्रवृत्ति रोक्नुपर्छ भन्ने बुझेर एकेडेमिक क्यालेक्डरअनुसार कक्षा सञ्चालन गरिररहेको छ। हामीले पनि विद्यार्थीलाई व्यावहारिक र अनुसन्धानमा आधारित गुणस्तरीय शिक्षामा केन्द्रित गरेर अध्यापन गराउँदै आएका छौं, उनले भने। यती इन्टरनेसनल कलेजका प्रधानाध्यापक रामदिनेश मिश्र उच्च शिक्षामा बिदेसिने विद्यार्थीहरू अरूको देखासिकीले गर्दा बढी भएको तर्क गर्छन्। अध्ययनका लागि नेपालमा गुणस्तरीय शिक्षा हुँदाहुँदै विदेशमा कमाई गर्ने मोहले यस्तो प्रवृत्ति देखिएको उनले बताए। मुलुकमा सामाजिकआर्थिक रूपान्तरण जुन किसिमले हुनुपथ्र्यो त्यो हुन नसक्दा, यहाँ भविष्य छैन भन्ने भास्य विद्यार्थीको दिमागमा सिर्जना भयो र विद्यार्थी उच्चशिक्षाका लागि बाहिरिन थाले। अब सचेत नागरिकहरू सबैले विद्यार्थीको दिमागबाट यस्तो भुत हटाउन जरुरी भएको उनले औंल्याए। मिश्र भन्छन्, देशभित्रै सम्भावना छन्, गर्न सकिन्छ, राजनीतिक स्थिरता बनाउने काम हाम्रै हो भन्ने जस्ता जनचेतना अब ती युवामा जगाउन जरुरी छ। जबसम्म यस्तो चेतनाको विकास हुँदैन तबसम्म एनओसी लिने काम रोकिँदैन। प्रअ मिश्र आफू झैं कलेज सञ्चालकले विदेश झंै पूर्वाधार बनायर गुणस्तरीय शिक्षा दिइरहेकाले विद्यार्थीहरू बिदेसिन आवश्यक नरहेको बताउँछन। बाहिरिएका विद्यार्थीहरूले पढाइभन्दा कमाईमा केन्द्रित हुँदा रेमिट्यान्स ल्याउने मात्रै काम भएको प्रअ मिश्र बताउँछन्। स्नातक तह उत्तीर्ण गर्ने छात्रा बढी राष्ट्रिय तथ्यांकको कार्यालयअनुसार साक्षर जनसंख्यामध्ये स्नातक वा सो सरहमा उत्तीर्ण गर्नेमा ४६ प्रतिशत रहेको छ। राष्ट्रिय जनगणना २०७८ अनुसार उच्च शिक्षा हासिल गर्नेमा ९ लाख ३० हजार १ सय ७६ संख्या रहेको छ। जसमा महिला ५ लाख १५ हजार १ सय ३ र पुरुष ४ लाख १५ हजार ७३ रहेका छन्। सामान्यतया उच्च तहमा अध्यापन हुने विषयहरू नेपालमा सामान्यतया माध्यमिक तह वा सोभन्दा माथिल्लो तहमा अध्ययन गरिने प्राय विषयहरू मानविकी तथा सामाजिक शास्त्र, व्यवस्थापन, शिक्षा, विज्ञान तथा प्रविधि, स्वास्थ्य तथा चिकित्साशास्त्र, इन्जिनियरिङ, कानुन, कृषि, वन,पशुविज्ञानपशुचिकित्सामत्स्यपालन, कम्प्युटरसूचना प्रविधिलगायतका विषयहरू छन्। व्यवस्थापन विषयमा आकर्षण अधिक शिक्षा मन्त्रालयले सार्वजनिक गरेको अर्थात् जनगणनाको नतिजाअनुसार सबैभन्दा धेरै व्यक्तिहरू अर्थात् ३५१ प्रतिशतले व्यवस्थापन क्षेत्रको अध्ययन गरेको देखिएको छ। शिक्षाशास्त्र अध्ययन गरेका व्यक्तिहरू २९९ प्रतिशतसहित दोस्रो स्थानमा छन् भने मानविकी तथा सामाजिक शास्त्र अध्ययन गरेका व्यक्तिहरू ११५ प्रतिशतसहित तेस्रो स्थानमा छन्। विज्ञान, स्वास्थ्य, चिकित्साशास्त्र, इन्जिनियरिङ, कम्प्युटर, सूचना प्रविधि, कानुन, कृषि, वन र पशुविज्ञानपशुचिकित्सामत्स्यपालन विषय अध्ययन गर्ने व्यक्तिहरू क्रमशः ७१ प्रतिशत, ४४ प्रतिशत, ३० प्रतिशत, १२ प्रतिशत, ०८ प्रतिशत, ०७ प्रतिशत, ०३०२ प्रतिशत रहेको छ। लैंगिक आधारमा भने सबैभन्दा धेरै पुरुषहरू ३६९ ले व्यवस्थापन विषयक्षेत्र अध्ययन गरेको देखिएको छ भने धेरै महिलाहरू ३६१ ले शिक्षाशास्त्र अध्ययन गरेका छन्। मानविकी तथा सामाजिकशास्त्र ११६ अध्ययन गर्ने महिला र पुरुषबराबर छन्। व्यवस्थापन विषयमा अधिक शिक्षा मन्त्रालयले सार्वजनिक गरेको अर्थात् जनगणनाको नतिजाअनुसार सबैभन्दा धेरै व्यक्तिहरू अर्थात् ३५१ प्रतिशतले व्यवस्थापन क्षेत्रको अध्ययन गरेको देखिएको छ। शिक्षाशास्त्र अध्ययन गरेका व्यक्तिहरू २९९ प्रतिशतसहित दोस्रो स्थानमा छन् भने मानविकी तथा सामाजिक शास्त्र अध्ययन गरेका व्यक्तिहरू ११५ प्रतिशतसहित तेस्रो स्थानमा छन्। विज्ञान, स्वास्थ्य, चिकित्साशास्त्र, इन्जिनियरिङ, कम्प्युटर, सूचना प्रविधि, कानुन, कृषि, वन र पशुविज्ञान पशुचिकित्सा मत्स्यपालन विषय अध्ययन गर्ने व्यक्तिहरू क्रमशः ७१ प्रतिशत, ४४ प्रतिशत, ३० प्रतिशत, १२ प्रतिशत, ०८ प्रतिशत, ०७ प्रतिशत, ०३०२ प्रतिशत रहेको छ। लैंगिक आधारमा भने सबैभन्दा धेरै पुरुषहरू ३६९ ले व्यवस्थापन विषयक्षेत्र अध्ययन गरेको देखिएको छ।"
"थापा पदमुक्त, ४८ घण्टाभित्र कार्कीलाई मुख्यमन्त्री बनाउन परमादेश","काठमाडौं : सर्वोच्च अदालतले कोसी प्रदेशसभाको सबैभन्दा ठूलो दल (एमाले) संसदीय दलका नेता हिक्मत कार्कीलाई मुख्यमन्त्री नियुक्त गर्न परमादेश जारी गरेको छ। कोसी प्रदेशका मुख्यमन्त्री उद्धव थापालाई पदमुक्त गर्दै सर्वोच्चले प्रदेशसभाको ठूलो दल (एमाले) संसदीय दलको नेतालाई ४८ घण्टाभित्र मुख्यमन्त्री नियुक्त गर्न बिहीबार प्रदेश प्रमुखका नाममा परमादेश जारी गरेको हो। न्यायाधीशहरू सपना प्रधान मल्ल, डा कुमार चुडाल र नहकुल सुवेदीको पूर्ण इजलासले मुख्यमन्त्री थापाले यसअघि लिएको विश्वासको मत असंवैधानिक ठहर गरेको छ। सभाको अध्यक्षता गरेका व्यक्तिले दिएको मतलाई संविधानसम्मत भन्न नमिल्ने अदालतको ठहर छ। सर्वोच्चले संविधानको धारा १६८ (३) अनुसार सरकार गठन प्रक्रिया अघि बढाउन आदेश दिएको छ। यो आदेशसँगै अब प्रदेशसभामा सबैभन्दा ठूलो दल एमाले संसदीय दलका नेता कार्कीलाई मुख्यमन्त्री बन्ने बाटो खुलेको छ। गत भदौ १७ गते कार्कीले नै दायर गरेको रिट निवेदन सुनुवाइ गर्दै सर्वोच्चले परमादेश दिएको हो। रिटमा गैरसंवैधानिक रूपमा विश्वासको मत प्राप्त गरिएको भनिएका मुख्यमन्त्री थापा, कोसी प्रदेश प्रमुख पर्शुराम खापुङ्ग, तत्कालीन बैठकको अध्यक्षता गर्ने इस्राइल मन्सुरी लगायतलाई विपक्षी बनाइएको थियो। भदौ ४ गतेको निर्णय तथा उक्त निर्णयको जानकारी गराउन सोही मितिमा प्रदेश प्रमुखलाई गरेको पत्राचारलगायतका काम कारबाही उत्प्रेषणको आदेशद्वारा बदर गरेको छ। अदालतले जारी गरेको आदेशमा भनिएको छ, प्रत्यर्थीमध्येका माननीय उद्धव थापाले नेपालको संविधानको धारा १६८ को उपधारा (४) बमोजिम प्रदेशसभाबाट विश्वासको मत प्राप्त गर्न सकेको नदेखिँदा निज स्वतः मुख्यमन्त्री पदबाट पदमुक्त हुने भएकाले सो सम्बन्धमा थप बोलिरहन परेन। यसअघि सर्वोच्च अदालतको आदेशको कार्यान्वयन भएन। त्यसैकारण अब सर्वाेच्चले प्रदेश प्रमुखलाई विश्वास गर्न सकेन। डा विपिन अधिकारी, संविधानविद् कोसी प्रदेशमा एमाले ठूलो दल हो। एमालेका ४० सदस्य छन्। यस्तै नेपाली कांग्रेसका २९, नेकपा माओवादी केन्द्रका १३, राष्ट्रिय प्रजातन्त्र पार्टीका ६, नेकपा एकीकृत समाजवादीका चार र जसपाका एक सदस्य छन् । बहुमतका लागि ४७ सदस्य आवश्यक पर्नेमा एक सिटका कारण सत्ता पक्ष र एमाले दुवैतर्फ बहुमत नजुट्ने अवस्था छ। जसका कारण कोसीमा राजनीतिक अस्थिरताले निरन्तरता पाइरहेको छ। सुरुमा एमालेका कार्की मुख्यमन्त्री बनेका थिए। पछि कांग्रेसका थापा मुख्यमन्त्री बनेका थिए। थापालाई सभामुखको समेतले मत दिएपछि यहाँको राजनीतिक किचलो अदालतसम्म पुगेको हो। संविधानविद्हरू सर्वोच्चले कोसीको राजनीतिक गतिरोधलाई अन्त्य गर्न महत्वपूर्ण आदेश दिएको बताउँछन्। विशेषगरी सभाध्यक्षको भूमिका र सरकार गठन प्रक्रियाको विषयमा दीर्घकालीन महत्वको नजिर बन्न पुगेको संविधानविद्हरूको भनाइ छ। धारा १६८ (३) को प्रयोग र समयसीमा किन ? २१ असारमा संविधानको धारा १६८(२) अनुसार थापा मुख्यमन्त्री नियुक्त भएका थिए। सभामुखको समेत हस्ताक्षर प्रयोग गरेर मुख्यमन्त्री नियुक्त गरेको पाइएपछि सर्वोच्चले ११ साउनमा उनको नियुक्ति नै बदर गर्दै नयाँ सरकार गठनको प्रक्रिया सुरु गर्न आदेश दिएको थियो। मन्सुरी मतदान प्रक्रियामा सहभागी मन्सुरीकै मतका आधारमा मुख्यमन्त्री थापाले ४७ मत पाए। विपक्षमा ३० मत परेको थियो। संविधानविद् डा विपिन अधिकारी यसअघि दिएको आदेश कार्यान्वयन नभए पछि सर्वोच्चको पछिल्लो परमादेश जारी भएको बताउँछन्। यसअघि सर्वोच्चले दिएको जुन निर्देशन थियो। त्यो निर्देशनको कार्यान्वयन भएन, संविधानविद् अधिकारीले भने, संविधानको धारा १६८ (२) बमोजिम सरकार गठनको विकल्प छैन भने १६८ (३) अनुसार नै गर्न परमादेश दिएको छ। यसको अर्थ हो अब अदालतले प्रदेश प्रमुखलाई विश्वास गर्न सकेन। संविधानको धारा १६८(२)मा दुई वा बढी दलको समर्थन पाउने व्यक्ति मुख्यमन्त्री नियुक्त हुने व्यवस्था छ । त्यस्तै धारा १६८(३) अनुसार, प्रदेशसभामा सबभन्दा ठूलो दलको संसदीय दलको नेता मुख्यमन्त्रीमा नियुक्त हुने संवैधानिक व्यवस्था छ। सर्वोच्चले बिहीबार आदेश प्राप्त भएका मितिले ४८ घण्टाभित्र नेपालको संविधानको धारा १६८ को उपधारा (३) बमोजिमको प्रक्रियाबाट मन्त्रिपरिषद् गठनका लागि परमादेश दिएको छ। मुद्दामा प्रत्यर्थी बनाइएका कोसी प्रदेश प्रमुखसमेतका नाउँमा परमादेशसमेत जारी गरिएको छ। नेपालको संविधान १६८ (२) बमोजिम सरकार गठनमा प्रदेश प्रमुखलाई अदालतले विश्वास गर्न नसकेको डा अधिकारीको ठम्याइँ छ। प्रदेश प्रमुखलाई विश्वासिलो स्थिर, बलियो र टिकाउ लाग्न सक्छ। नेपालको संविधानको धारा १६८ (२) अनुुसारको सरकार कार्य पटकपटक पनि गर्न सकिन्छ, डा अधिकारीले भने, बलियो, स्थिर, टिकाउ सरकार बन्न सक्दैन भने अल्पमतको सरकार बनाउने हो, धारा १६८ (३) बमोजिम। सर्वोच्चले तानतुन गरेर संविधानको व्याख्या गर्न नमिल्ने सन्देश दिएको छ। नयाँ मुख्यमन्त्री नियुक्तिका लागि सर्वाेच्चले दिएको ४८ घण्टाको समय अधिकतम हो। रमेश बडाल, पूर्वमहान्यायाधिवक्ता पूर्वमहान्यायाधिवक्ता रमेश बडालका अनुसार धारा १६८ (२) अनुसार विश्वासको मत प्राप्त गर्न नसकेकाले १६८ (३) मा जानुबाहेक अन्य विकल्प नभएको बताउँछन्। सर्वोच्चको फैसला स्वाभाविक भएको उल्लेख गर्दै वरिष्ठ अधिवक्ता बडाल भन्छन्, तत्कालै गठन गर्न आदेश दिनुपर्ने हो। आज नै मुख्यमन्त्री नियुक्त गर्न आदेश दिनुपर्ने थियो। मुख्यमन्त्री पदमुक्त भइसकेपछि नयाँ मुख्यमन्त्री नियुक्तिका लागि सर्वोच्चले दिएको ४८ घण्टाको समय अधिकतम हो। पूर्वमहान्यायाधिवक्ता बडालका अनुसार सर्वोच्चले तानतुन गरेर संविधानको व्याख्या गर्न नमिल्ने सन्देश दिएको छ। १६ साउनमा मुख्यमन्त्री नियुक्त भएका थापाले प्रदेशसभा बैठकको अध्यक्षता गरेका इस्राइल मन्सुरीलाई मतदान गर्न लगाएका थिए। थापाले ४ भदौमा प्रदेशसभाबाट विश्वासको मत लिएका थिए। त्यसविरुद्ध एमाले संसदीय दलका नेता कार्कीले सर्वोच्चमा रिट दायर गरेका थिए। पटकपटक विश्वासको मत पाउने अवसर दिन नसकिने भन्दै पूर्ण इजलासले अर्को प्रक्रियामा जानुपर्ने परमादेश दिएको छ। अध्यक्षता गर्नेले सभामुख सरह मत दिन मिल्दैन सर्वोच्चले प्रदेश सभामा सभामुख र उपसभामुखको अनुपस्थितिमा बैठकको अध्यक्षता गर्ने सांसदको दायित्व र कर्तव्य सभामुख र उपसभामुखसरह हुने भएकाले विश्वासको मत दिन नमिल्ने व्याख्या गरेको छ। गत भदौ ४ गते मुख्यमन्त्री उद्धव थापाले विश्वासको मत लिने क्रममा बैठकको अध्यक्षता गर्ने इस्राइल मन्सुरीले मत दिएका थिए। उपसभामुखको अनुपस्थितिमा बैठक सञ्चालन गरेको तर आफू कांग्रेस संसदीय दलको सदस्य भएकाले भूमिकाअनुसार मत दिएको दाबी गरेका थिए। जसलाई सर्वोच्चले असंवैधानिक भएको ठहर गरेको छ। पूर्ण इजलासले फैसलामा भनिएको छ, सभामुखको पद आफैं अध्यक्षता गर्ने पद हो। सभामुखको मुख्य जिम्मा नै बैठकको अध्यक्षता गर्ने नै रहेको र बैठकको अध्यक्षता ग्रहण गरिरहेको समयमा सभामुखको अधिकारसँगै कर्तव्य पनि अध्यक्षता गर्ने व्यक्तिमा रहे भएको देखियो। जुन दायित्वअन्तर्गत प्रदेशसभाको बैठकको काम कारबाहीमा तटस्थता र निष्पक्षता कायम गर्ने दायित्वसमेत समाहित भएको मान्नुपर्ने देखियो। नेपालको संविधानको धारा १८६ ले अध्यक्षता गर्ने व्यक्तिलाई मतदानको अधिकार हुने छैन भन्ने व्यवस्था गरेबाट उक्त धाराले केवल सभामुख वा उपसभामुखले मात्र मतदान गर्न नपाउने व्यवस्था गरेको नभई अध्यक्षता गर्ने व्यक्तिलाई समेत त्यस्तो अधिकार नहुने भनी स्पष्ट व्यवस्था गरेको देखाएको फैसलामा उल्लेख छ। कुनै सदस्यले संघीय संसद्को कुनै सदन वा प्रदेशसभाको अध्यक्षता गरेकोमा यस्तो सदस्यले अध्यक्षता गर्दाका बखत सचेतकले दिएको निर्देशनविपरीत मतदान गरेमा वा तटस्थ रहेमा दल त्याग गरेको मानिने छैन भनी व्यवस्था गरेबाट पनि सभाको अध्यक्षता गर्दा तटस्थ हुनुपर्ने र पार्टी ह्वीप मान्नु नपर्ने अवधारणालाई मान्यता दिएको देखिन्छ, फैसलामा उल्लेख छ। अध्यक्ष मण्डलमा मनोनीत सदस्यले अध्यक्षता गरिरहेको बैठकमा निजलाई मतदान गर्ने अधिकार संविधानतः नहुँदा बैठकको अध्यक्षता गरेका माननीय सदस्य इस्राइल मन्सुरीलाई मत दिने अधिकार भएको मान्न नमिलेको फैसलामा छ। नेपालको संविधानको धारा १८६ को प्रतिबन्धात्मक वाक्यांशले मत बराबर भएमा मात्र अध्यक्षता गर्ने व्यक्तिले निर्णायक मत दिनेछ भन्ने व्यवस्था गरेको देखिन्छ, फैसलामा भनिएको छ, जहाँसम्म धारा १८६ को व्यवस्था सभामा उपस्थित भई मतदान गर्ने सदस्यहरूको बहुमतबाट निर्णय हुने प्रस्तावको हकमा मात्र भएको र धारा १६८ मा प्रदेशसभामा तत्काल कायम रहेको सम्पूर्ण सदस्य संख्याको बहुमतबाट निर्णय हुनुपर्ने प्रावधान देखिँदा धारा १८६ को प्रतिबन्धात्मक वाक्यांशमा रहेका अध्यक्षता गर्ने व्यक्तिलाई मत दिने अधिकार हुने छैन भन्ने व्यवस्था धारा १८८ को हकमा लागू हुने नहुने भन्ने प्रश्न छ। नेपालको संविधानको धारा १८६ ले अध्यक्षता गर्ने व्यक्तिलाई मतदानको अधिकार हुने छैन भन्ने व्यवस्था गरेको छ। उक्त धाराले केवल सभामुख वा उपसभामुखले मात्र मतदान गर्न नपाउने व्यवस्था गरेको नभई अध्यक्षता गर्ने व्यक्तिलाई समेत त्यस्तो अधिकार नहुने भनी स्पष्ट व्यवस्था गरेको सर्वोच्चले प्रस्ट्याएको छ। एउटै धाराको प्रयोग अनुपयुक्त सर्वोच्चले संविधानमा विभिन्न विकल्पहरू भएको अवस्थामा त्यसको प्रयोग गर्नुपर्ने व्याख्या गरेको छ। एउटै धाराको मात्र प्रयोग गर्नु संवैधानिक विकासका दृष्टिले उपयुक्त नहुने सर्वोच्चको ठहर छ। संविधानले नै मार्ग निर्देश गरेको अवस्थामा एउटै विकल्पमा पटकपटक नगई संविधानबमोजिमको विकल्पमा प्रवेश गर्नुनै स्वस्थ संवैधानिक अभ्यासको विकासका दृष्टिले उचित हुने देखियो, फैसलामा भनिएको छ, उपधारा (३) बमोजिम गठित मन्त्रिपरिषद्ले समेत ऐ उपधारा (४) बमोजिम प्रदेशसभाबाट विश्वासको मत प्राप्त गर्न नसकेमा ऐ उपधारा (५) बमोजिम प्रदेशसभामा विश्वासको मत प्राप्त गर्न सक्ने कुनै सदस्यलाई मुख्यमन्त्री नियुक्त गर्न सकिने संवैधानिक व्यवस्था रहेको देखिन्छ। संविधानले निर्देश गरेका स्वाभाविक विकल्पहरूको तदनुरुप नै प्रयोग गरिनु पर्दछ। सर्वोच्चले अब नयाँ बन्ने मुख्यमन्त्रीले पनि विश्वासको मत प्राप्त नगरे संविधानको अर्को धारा १६८ को उपधारा ५ अन्तर्गतको सरकार बन्ने पनि प्रष्ट्याएको छ। संविधानविद् डा अधिकारीका अनुसार, प्रदेश प्रमुख वा पदाधिकारीले पदीय दुरुपयोग गरेर आफ्नो भूमिका निर्वाह गरेकाले अदालतले यस खालको आदेश दिएको हो। प्रदेश प्रमुखप्रतिको क्रेडिबिलिटीलाई अदालतले मान्दै मानेन। मानेको भए त संविधानबमोजिम नयाँ सरकार गठन गर्न आदेश दिने थियो, डा अधिकारीले भने, यसपटक कुनै ठाउँ नछोडी तोकेरै सरकार गठन गर्न आदेश दियो। सरकार निर्माण प्रक्रिया लम्ब्याउने सम्भावना देखिएको हुँदा चाँडोभन्दा चाँडो सरकार गठनका लागि ४८ घण्टाको समयसीमा तोकिदिएको छ। मुख्यमन्त्री थापाविरुद्ध परेको रिटमाथि सुनुवाइ गर्दै न्यायाधीश मल्ल र सुष्मालता माथेको संयुक्त इजलासले आइतबार रिट पूर्ण इजलासमा पठाउने आदेश दिएको थियो। सोही आदेशबमोजिम रिट सुनुवाइका लागि सर्वोच्चले तीन सदस्यीय पूर्ण इजलास गठन भएको हो। प्रदेशसभा बैठक आह्वान गरेर बिरामी परेको भन्दै उपसभामुख सिर्जना दनुवार काठमाडौं लागेपछि मन्सुरीले सभाको अध्यक्षता गरेका थिए।"
"मन्दिरमा दलितलाई निधेष, प्रहरीमा उजुरी","बाजुरा : सदरमुकाम मार्तडीमा रहेको बडिमालिका मन्दिरमा पूजा गर्न गएका दलित समुदायमाथि पुजारीले जातीय विभेद गरेको आरोपमा जिल्ला प्रहरी कार्यालयमा निवेदन परेको छ। श्रीकृष्ण जन्माष्टमीको दिन लाग्ने पूजामा सहभागी हुन गएका दलित समुदायका युवतीको हातको पूजा सामग्रीसहितको थाली मन्दिरका पुजारी दलबहादुर रावलले बाहिर फालिदिएर टीका लगाउन अस्वीकार गरेको पीडित युवती संगीता विकले बताइन्। जन्माष्टमीको दिनको पूजाका लागि गैरदलित र दलित दुवै समुदायका व्यक्तिहरू बिहानैदेखि मन्दिरमा लाइन लागेका थिए। संगीतासहितको टोली बिहान साढे ८ बजे मन्दिर पुगेको थियो। साढे ९ बजेतिर दलित समुदायका युवतीहरू मन्दिरको ढोकामा पुगेका थिए। तर, कथित तल्लो जातका मान्छेहरू पनि आउन हुन्छ ? भन्दै पुजारीले बाहिर जान निर्देशन दिएका थिए। त्यसैकारण मूल मन्दिरको टीका ग्रहण नै नगरी घर फर्किनु परेको उनीहरूको दुखेसो छ। तिमीहरूले आफ्नो जात थाहा पाउनुपर्ने हो। यहाँँ आउनै नहुने हो, किन आएको ?, अहिले नै गइहाल भन्दै विभेद गरेपछि आफूहरू केही नभनी फर्किएको दुखेसो उनीहरूको छ। बडिमालिका मन्दिरको पूजाआजका क्रममा दलित समुदायमाथि पटकपटक विभेद हुने गरेको छ। केही महिनाअगाडि ब्राह्मणले मन्दिरको ढोका नै बन्द गरेर गएपछि एक जोडी (दलित समुदाय) ले विवाहसमेत गर्न नपाएको उजुरी परेको थियो। ११ वर्ष पहिला पनि संगीता विकसहित चार जनामाथि मन्दिर प्रवेश गर्न खोजेको भन्दै आक्रमण भएको थियो। दसैंंको मेलामा मन्दिरभित्र प्रवेश गरेको भन्दै पुजारी पक्षका स्थानीयले कुटपिट गरेपछि धनगढी गएर उपचार गराउनु परेको विगत सम्झिन्छिन्, संगीता। उतिबेलाकै जस्तो कुटपिट हुने हो भन्ने डरले यसपटक केही प्रतिवाद नगरेको उनले बताइन्। मन्दिर व्यवस्थापन समितिले कुनै प्रकारको विभेद नगर्ने र सबैलाई सहज पूजापाठको अवसर दिने निर्णय गरेको अध्यक्ष करे रावलले बताए। ८ नम्बर वडाका वडा सदस्यसमेत रहेका रावलले विभेद नै गरिएको जानकारी नभएको र गरिएको भए आवश्यक छानबिनसहित पीडित पक्षको मागअनुसारको प्रक्रिया अघि बढाउन सहजीकरण गर्ने बताए। बडिमालिका८ का वडाध्यक्ष चन्द्र थापाले पनि घटनाबारे जानकारी नभएको बताए। नगर प्रमुख अमर खड्काले मन्दिरमा विभेद गरिएको घटना सत्य भए कानुनी उपचार खोज्नुपर्ने बताए। बडिमालिका मन्दिरमा एकपछि अर्को विभेदका घटना हुनु दुःखद्भन्दै खड्काले प्रहरीमार्फत कानुनी कारबाही अघि बढाउनुपर्ने बताए। जिल्ला प्रहरी कार्यालयका प्रहरी नायब उपरीक्षक कवीन्द्र बोहराले पीडित पक्षले निवेदन दिएको र दर्ता गरी आरोपितलाई गिरफ्तारका लागि टोली पठाउँदा पुजारी बिहानै लेकतिर गएको सूचना आएको बताए। निवेदनका आधारमा पुजारीलाई बोलाइसकिएको र घटना वास्तविक भए कानुनी प्रक्रिया अघि बढाउने उनले बताए। जातीय विभेद गर्ने मन्दिरका पुजारीविरुद्ध मुलुकी अपराध संहिता ऐनको परिच्छेद १० को दफा १६० अन्तर्गत भेदभावविरुद्धको कसुर सजाय ऐनलाई आधार मानेर निवेदन दिएको झरना विकले बताएकी छन्। बडिमालिका मन्दिरमा जहिल्यै पनि विभेद हुने र मिलापत्रमै टुंगिने गरिएकोप्रति सचेत हुनुपर्ने विकको भनाइ छ।"
स्वीट्जरल्याण्डका लागि आवासीय राजदूतमा सुवेदी नियुक्त,"काठमाडौं : स्वीट्जरल्याण्डका लागि आवासीय राजदूतमा रामप्रसाद सुवेदी नियुक्त भएका छ्न्। राष्ट्रपति रामचन्द्र पौडेलले मन्त्रिपरिषद्को सिफारिसमा सुवेदीलाई आवासीय राजदूतमा नियुक्त गरेको हो। साथै सुवेदीलाई संयुक्त राष्ट्र संघका लागि नेपालको स्थायी नियोग,जेनेभा वर्ल्ड ट्रेड अर्गनाइजेसन (डब्लूटीओ) र विश्व स्वास्थ्य संगठन (डब्लूएचओ) का लागि नेपालको स्थायी प्रतिनिधि पदमा नियुक्त गरिएको परराष्ट्र मन्त्रालयका प्रवक्ता शैलजा रेग्मी भट्टराईले जानकारी दिएकी छन्।"
कोसी प्रदेशमा ३ मन्त्री र एक राज्यमन्त्री नियुक्तिको तयारी,"विराटनगर : कोसी प्रदेशमा आजै मन्त्रिपरिषद् विस्तारको तयारी गरिएको छ। ३ जना मन्त्री र १ जना राज्यमन्त्री नियुक्ति गर्दै मन्त्रिपरिषद् विस्तार गर्न लागिएको हो। सर्वोच्च अदालतले संविधानको धारा १६८ को उपधारा ३ बमोजिम सबैभन्दा ठूलो दलको नेताको हैसियतामा एमाले प्रदेश संसदीय दलका नेता हिक्मतकुमार कार्कीलाई मुख्यमन्त्री नियुक्त गर्न बिहीबार परमादेश जारी गरेको थियो। सर्वोच्चले मुख्यमन्त्रीबाट उद्धव थापालाई पदमुक्त गर्दै सर्वोच्चले कार्कीलाई मुख्यमन्त्री बन्ने बाटो खुला गरिएको हो। प्रदेश प्रमुखको कार्यालयले मुख्यमन्त्रीको नियुक्ति र शपथको तयारी सकिएको जनाएको छ। केहीबेरमै नियुक्ति र सपथ सकिएपछि मन्त्रिपरिषद् विस्तार गरिने भएको हो। कार्कीले दिउँसोसम्म २ जनालाई मात्रै मन्त्री नियुक्ति गर्ने तयारी गरेका थिए। तर, भूगोल र जातजातिका आधारमा मिलाउनुपर्ने दबाब आएपछि मन्त्रीमा १ जना थप गर्दै राज्यमन्त्रीसमेत नियुक्त गर्न लागेका हुन्। कार्कीले तिलकुमार मेन्याङ्बो र एकराज कार्की तथा पाँचकर्ण राईलाई मन्त्री नियुक्त गर्ने बताएको छ। मेन्याङ्बो ताप्लेजुङ, कार्की झापा र राई खोटाङका हुन्। मुख्यमन्त्रीको सपथ लिएपछि कार्कीले मेन्याङ्बोलाई खानेपानी, सिँचाई तथा ऊर्जा, राईलाई पर्यटन, वन तथा वातावरण र कार्कीलाई भौतिक पूर्वाधार विकास मन्त्री नियुक्त गरिने भएको हो। मेन्याङ्बो यसअघि कार्की नेतृत्वकै सरकारमा खानेपानी, सिँचाई तथा ऊर्जा थिए। त्यस्तै भोजपुरकी समानुपातिक सांसद सिर्जना राईलाई सामाजिक विकास राज्यमन्त्री नियुक्त गर्ने तयारी छ। सबै मन्त्रीहरुको सपथ आजै हुने बताइएको छ।"
हिक्मतकुमार कार्की कोसी प्रदेशको मुख्यमन्त्री नियुक्त,विराटनगर : नेकपा (एमाले) कोसी प्रदेश संसदीय दलका नेता हिक्मतकुमार कार्की कोसी प्रदेशको मुख्यमन्त्री नियुक्त भएका छन्। प्रदेश प्रमुख पर्शुराम खापुङले संविधानको धारा १६८ को उपधारा ३ बमोजिम सबैभन्दा ठूलो दलको नेताको हैसियतामा कार्कीलाई मुख्यमन्त्री नियुक्त गरेका हुन्। केहीबेरमा उनको सपथ हुने छ। सर्वोच्च अदालतले उद्धव थापालाई पदमुक्त गर्दै कार्कीलाई ४८ घण्टाभित्र मुख्यमन्त्री नियुक्त गर्न बिहीबार परमादेश जारी गरेको थियो। मुख्यमन्त्री कार्कीले ३ मन्त्री र १ राज्यमन्त्री नियुक्त गरेर मन्त्रिपरिषद् विस्तारको तयारी गरेका छन्। कार्की असार १५ गतेसम्म प्रदेशको मुख्यमन्त्री थिए। २०७९ पुस २४ गते मुख्यमन्त्री नियुक्त भएका उनी नेतृत्वको सरकार संसदबाट विश्वास गुमाएपछि ढलेको थियो। त्यसपछि गठबन्धनबाट कांग्रेस प्रदेश संसदीय दलका नेता उद्धव थापा असार २१ गते मुख्यमन्त्री नियुक्त भए। संविधानविपरीत तत्कालीन सभामुख बाबुराम गौतमसमेतको हस्ताक्षरबाट मुख्यमन्त्री नियुक्त भएका उनलाई साउन ११ गते सर्वोच्चले पदमुक्त गरेको थियो। त्यसपछि दोस्रोपटक साउन १६ गते थापा नै मुख्यमन्त्री नियुक्त भए। सभामुखको भूमिकामा रहेका इस्राइल मन्सुरीलाई समेत प्रयोग गरेर संविधानविपरीत विश्वासको मत लिएपछि उनलाई सर्वोच्चले पदमुक्त गरेको हो।
"राप्रपा तत्काल कोसी प्रदेश सरकारमा सहभागी नहुने, समर्थन भने दिने","विराटनगर : राष्ट्रिय प्रजातन्त्र पार्टी (राप्रपा) नेकपा (एमाले) नेतृत्वको कोसी प्रदेश सरकारमा तत्कालका लागि सहभागी नहुने भएको छ। तर, सरकारलाई समर्थन भने दिने भएको छ। विराटनगरस्थित प्रदेश प्रमुखको कार्यालयमा पत्रकारसँग संक्षिप्त कुराकानी गर्दै राप्रपा कोसी प्रदेश संसदीय दलका नेता भक्तिप्रसाद सिटौलाले पार्टी तत्काल प्रदेश सरकारमा सहभागी नहुने बताए। उनले भने, एमाले नेतृत्वको सरकारलाई राप्रपाले समर्थन गर्छ। तर, तत्काल सरकारमा जाँदैन। अहिले नै सरकारमा जाने अवस्था नरहेको सिटौलाले बताए। विश्वासको मत लिने अवधिसम्म सरकारलाई समर्थन गर्ने हो। विश्वासको मतपछि केन्द्रीय कमिटीले निर्णय गर्छ। अहिले राप्रपा सरकारमा जाँदैन, उनले भने। केन्द्रीय कमिटीको निर्णयपछि भने सरकारमा जाने कि नजानेभन्ने टुंगो लाग्ने उनको भनाइ छ। सर्वोच्च अदालतले नेपाली कांग्रेस संसदीय दलका नेता उद्धव थापालाई मुख्यमन्त्रीबाट पदमुक्त गरेको सन्दर्भमा भने सिटौलाले संविधानमाथिको हस्तक्षेपलाई सर्वोच्चले सच्याइदिएको बताए। सर्वोच्चले थापालाई बिहीबार पदमुक्त गर्दै एमाले प्रदेश संसदीय दलका नेता हिक्मतकुमार कार्कीलाई ४८ घण्टाभित्र मुख्यमन्त्री नियुक्त गर्न परमादेश दिएको थियो। प्रदेशसभाको सबैभन्दा ठूलो दलको हैसियतमा कार्की मुख्यमन्त्री नियुक्त भइसकेका छन्। उनी सपथ लिने तयारीमा छन्। राप्रपा नेता सिटौलाले संविधानको धारा १६८ को उपधारा ३ बमोजिम सरकार गठन हुँदा पार्टीको समर्थन रहने बताए। उनले सर्वोच्चको फैसलालाई राप्रपाले सम्मान गर्ने पनि उल्लेख गरे। विश्वासको मतका सम्बन्धमा भने उनले राजनीतिक विषय भएको बताएका छन्। ९३ सदस्यीय प्रदेशसभामा बहुमत पुर्याउन ४७ सांसद आवश्यक पर्छ। एमाले र राप्रपाका ४६ जनामात्रै छन्। सभामुख पद खाली छ। उपसभामुख एमालेकै सिर्जना दनुवार छिन्। उनले सभाको अध्यक्षता गर्नु परेमा एमालेराप्रपासँग ४५ मत मात्रै पुग्छ। राप्रपा नेता सिटौलाले विश्वासको मतका लागि एमालेलाई गम्भीर हुन आग्रह गरिएको बताए। उनले प्रदेशलाई मध्यावधि निर्वाचनमा जान भने नदिने उल्लेख गरे।"
सहमतिको सरकार बनाउने प्रयास हुन्छ : मुख्यमन्त्री कार्की,"विराटनगर : कोसी प्रदेशका मुख्यमन्त्री हिक्मतकुमार कार्कीले प्रदेशमा सहमतिको सरकार बनाउने प्रयास हुने बताएका छन्। मुख्यमन्त्री नियुक्त भएर सपथ लिएलगत्तै उनले पत्रकारसँग संक्षिप्त कुरा गर्दै कांग्रेस, एमालेसहितका दलहरु मिलेर सहमतिको सरकार बन्ने सम्भावना बलियो रहेको बताए। सबै दल मिलेर सहमतिको सरकार बनाउने पहिलो प्रयास हुने उनको भनाइ छ। यसअघिको प्रयास पूरा नभएको कार्की बताउँछन्। सबै मिलेर प्रदेश बनाउने काम हुन्छ। कार्यकाल आधाआधा बाँड्ने सहमति हुँदैन। सहमति के हुन्छ भने सबै मिलेर सरकार बनाउने सहमति हुन्छ, कार्कीले भने, विश्वासको मत लिने समय पुग्दासम्म हामीले यो कुरा टुंग्याइसकिएको हुन्छ। आर्थिक अध्यादेश आजै आउँछ। आइतबारबाट बजेट होलिडेको अवस्था रहँदैन। प्रदेश बनाउन कार्यकाल बाँड्ने सहमति नहुने उनको भनाइ छ। प्रदेश बनाउन त कार्यकाल बाँड्ने सहमति गर्नै परेन नि। मैले छाड्दा अर्को कोही साथी आउनुहुन्छ, कार्कीले भने, म मात्रै मुख्यमन्त्री बनिरहनुपर्छ भन्ने छैन। विश्वासको मत प्राप्त गर्ने प्रयास हुन्छ। हामीले विश्वासको मत पाउँछौं भन्ने विश्वास छ।"
प्रदीप गिरिको आश्रममा प्रधानमन्त्री दाहाल,"सिरहा : प्रधानमन्त्री पुष्पकमल दाहालले नेपाली कांग्रेसका नेता तथा समाजवादी चिन्तक स्वर्गीय प्रदीप गिरिको सालिक शुक्रबार अनावरण गरेका छन्। स्वर्गीय गिरिको सालिक गिरिद्वारा स्थापना गरिएका लहान१४ स्थित आश्रममा गरिएको छ। पूर्ण कदको मुर्ति स्थापना गरिएका छन्। सालिक अनावरणसँगै प्रदीप गिरि मेमोरियल ट्रष्टले प्रकाशनमा ल्याएका मैले चिनेजानेबुझेका प्रदीप गिरि नामक स्मृति ग्रन्थ पनि प्रधानमन्त्री दाहाल, अर्थ मन्त्री डा प्रकाश शरण महत, पराराष्ट्र मन्त्री एनपी साउदलगायत अतिथिले लोकापर्ण गरेका छन्। स्वर्गीय गिरिले स्थापना गरेका आश्रममा प्रधामन्त्रीबाट वृक्षारोपण पनि गराइएको छ। उनले सतिसालको विरुवा रोपेका थिए। प्रधानमन्त्री दाहालले गिरिको पुस्तकालय उनी पढेका वस्तीपुर स्कुल पनि निरीक्षण गरेको थियो। प्रथम वार्षिकी सभालाई सम्बोधन गर्दै प्रधानमन्त्री पुष्पकमल दाहालले गिरिको नाममा एउटा अस्पताल निर्माण गर्न बजेट विनियोजन गर्ने बताएका थिए। यहाँका सडक बनाउन पनि सहयोग गर्ने उनले बताएका थिए। क्यान्सरबाट पीडित गिरिको २०७९ भदौ ४ गते मृत्यु भएका थिए। तिथिअनुसार भदौ २२ गते प्रथम वार्षिकी सभा आयोजना गरी सालिक अनावरणदेखि वृक्षारोपणसम्मको कार्यक्रम गरिएको ट्रष्टकी अध्यक्ष भारती सिलवाल गिरिले जानकारी गराए।"
मुख्यमन्त्री कार्कीले लिए सपथ,विराटनगर : कोसी प्रदेशका मुख्यमन्त्री हिक्मतकुमार कार्कीले पद तथा गोपनियताको सपथ लिएका छन्।
"लुम्बिनी प्रदेश निजामती विधेयक पारित, मन्त्रालयका सचिव प्रदेशकै हुने, पदावधि पाँच वर्ष","बुटवल : प्रमुख सचिव तथा सचिवहरूको अनियमित सरुवाले हैरान बनेको लुम्बिनी प्रदेशले पदावधि तोकेरै ऐन निर्माण गरेको छ। प्रदेश निजामती कर्मचारी विधेयक प्रदेश सभाको बैठकले सर्वसम्मतरूपमा पारित गरेको हो। विधेयकमा प्रमुख सचिवको पदावधि तीन वर्ष र सचिवको ५ वर्षको पदावधि रहने छ। विधेयकमा संघीय निजामती सेवाको विशिष्ट श्रेणीको कर्मचारी प्रमुख सचिव हुनसक्ने व्यवस्था राखिएको छ। मन्त्रालयका सचिव भने प्रदेश मातहतकै कर्मचारी हुनेछन्। यो व्यवस्थाले संघीय सरकारले सचिव पठाए व्यवस्थाको अन्त्य भएको छ। सचिवको खटनपटन प्रदेशले नै गर्नेछ। स्थानीय तहका प्रमुख प्रशासकीय अधिकृत प्रदेश निजामती मातहत रहनेछन्। ऐनको दफा ११४ मा स्थानीय तहको प्रमुख प्रशासकीय अधिकृतको पद प्रदेश निजामती सेवाको पद हुनेछ भन्ने व्यवस्था रहेको छ। उनीहरूको खटनपटनसमेत प्रदेशले नै गर्नेछ। ११औं तहका प्रमुख प्रशासकीय अधिकृत हुने निकायमा पनि सोही तहकै कर्मचारी प्रदेशले खटाउने ऐनमा व्यवस्था रहेको छ। अहिले प्रदेशका सचिव र स्थानीय तहका प्रशासकीय अधिकृतहरू संघीय सरकारको निर्णयानुसार खटनपटन हुँदै आएका छन्। लुम्बिनी प्रदेश सभाको शुक्रबार बसेको बैठले निजामती कर्मचारी विधेयक सर्वसम्मतरूपमा पारित गरेको हो। बैठकमा सरकारको तर्फबाट मुख्यमन्त्री डिल्लीबहादुर चौधरीले प्रदेश निजामती सेवाको गठन, सञ्चालन र सेवाका शर्त सम्बन्धमा व्यवस्थापन गर्न बनेको विधेयक पारित गरियोस् भन्ने प्रस्ताव पेस गरेका थिए। सभामुख तुलाराम घर्तीले विधेयक पारित गरियोस् भन्ने प्रस्तावलाई निर्णयार्थ प्रस्तुत गरेका थिए। ध्वनी मतका आधारमा प्रदेश सभाले सर्वसम्मतरूपमा विधेयक पारित गरेको हो। प्रमुख प्रतिपक्षी दलका सांसद भोजप्रसाद श्रेष्ठको संयोजकत्वमा विधेयकमाथि सुझाव संकलन समिति बनाइएको थियो। विधेयक समितिमा समेत दफावार छलफल भएको थियो। बिहीबार बसेको प्रदेश सभाको बैठकमा प्रदेश मामिला तथा कानुन समितिका ज्येष्ठ सदस्य सुधाकर पाण्डेले प्रदेश निजामती सेवाको गठन, सञ्चालन र सेवाका शर्त सम्बन्धमा व्यवस्था गर्न बनेको विधेयकको प्रतिवेदन पेस गरेका थिए। प्रतिवेदनसहित तयार भएको विधेयकमा प्रदेश सरकारको प्रमुख सचिवको पद संघीय निजामती सेवाको राजपत्रांकित विशिष्ट श्रेणीको निमजाती कर्मचारी वा प्रदेश निजामती सेवाको तेह्रौं तहको वा सो सरहको रहने व्यवस्था राखिएको थियो। यद्यपि ऐन पारित हुँदा तेस्रो तहको संरचना हटाइएको छ। कुनै पनि कर्मचारी कार्यालय प्रमुखको जिम्मेवारीमा गएमा हाजिर हुनुभन्दा अगाडि ट्रेड युनियनको सदस्य पदबाट राजीनामा दिनुपर्ने व्यवस्था विधेयकमा गरिएको छ। प्रदेशमा तल्लो पदमा कार्यरत रहेका कर्मचारीको स्वतः तहवृद्धि हुने भएको छ। पाँचौदेखि नवौं तहसम्मका कर्मचारीको तहवृद्धि हुने भएको हो। ऐन जारी भएको तीस दिनभित्र तहवृद्धि सक्नुपर्ने र अरु समयमा माघ १ देखि साउन १ देखि लागू हुने गरी तहवृद्धि गरीसक्नुपर्ने ब्यवस्था गरिएको छ। ऐनले कर्मचारीले बुझाएको सामूहिक राजीनामा स्वीकृत गर्नसक्ने व्यवस्थासमेत गरेको छ। प्रदेशसभाबाट पारित भएको विधेयक प्रदेश प्रमुखले प्रमाणीकरण गरेपछि लागू हुनेछ। संघीय निजामती विधेयक संसदमा पेस गर्ने निर्णय भएरहँदा प्रदेश सरकारले ऐन नै बनाइसकेको हो।"
केन्द्रीय नेतालाई प्रशिक्षण दिँदै जसपा,"काठमाडौं : जनता समाजवादी पार्टी, (जसपा) नेपालले केन्द्रीय नेतालाई प्रशिक्षण दिइरहेको छ। जसपाले संगठन विस्तार, पुनःगठन र रूपान्तरणका साथै नेतालाई प्रशिक्षित गर्ने कामलाई भदौ महिनादेखि अभियानका रूपमा सञ्चालन गरेको सो पार्टीका प्रचारप्रसार तथा प्रकाशन विभाग प्रमुख पूर्ण बस्नेतले राससलाई जानकारी दिए। उनका अनुसार पालिका समितिदेखि प्रदेश समितिसम्मले अभिमुखीकरण तथा प्रशिक्षण कार्यक्रमको आयोजना गर्ने गरेका तथा प्रशिक्षणमा केन्द्रीय समितिका सदस्य, केन्द्रीय सल्लाहकार समिति, केन्द्रीय अनुशासन आयोग, केन्द्रीय निर्वाचन आयोग, केन्द्रीय लेखा परीक्षण आयोगका सदस्य र संघीय परिषद् सदस्य प्रशिक्षणमा सहभागी हुने गरेका छन्। यसका अतिरिक्त प्रदेश र स्थानीय तहका तोकिएका अगुवा कार्यकर्ता पनि प्रशिक्षणमा सहभागी रहेका सो पार्टीले जनाएको छ। पार्टीको मार्गदर्शक सिद्धान्त संघीय समाजवाद र पार्टीको मूल नारा संघीयता, सुशासन, सामाजिक न्याय र समाजवादलगायतका विषयमा प्रशिक्षण दिने गरिएको बताइएको छ। काठमाडौंमा भदौ २२ गते, यसैगरी भदौ २२ र २३ गते उदयपुरमा, विराटनगरमा २६ गते केन्द्रीय तहका नेतासहितको प्रशिक्षण तथा अभिमुखीकरण कार्यक्रम तय भएको प्रचारप्रसार तथा प्रकाशन विभाग प्रमुख बस्नेतले बताए। उनका अनुसार केही प्रदेश सङ्गठन पुनःगठन कार्य सम्पन्न भएलगत्तै प्रशिक्षण कार्यक्रम सार्वजनिक गर्ने तयारी गर्दैछन्। प्रशिक्षण, अभिमुखीकरण, सङ्गठन पुनःगठन र रूपान्तरण गरी कात्तिक मसान्तसम्म प्रदेश समिति र राष्ट्रिय समितिले सम्पूर्ण सदस्यको अभिलेख केन्द्रमा पठाइसक्नुपर्ने जसपाले जनाएको छ।"
कोसीका मन्त्री र राज्यमन्त्रीले लिए सपथ,"विराटनगर : कोसी प्रदेशका नवनियुक्त मन्त्री र राज्यमन्त्रीले पनि पद तथा गोपनियताको सपथ लिएका छन्। मुख्यमन्त्री हिक्मतकुमार कार्कीको सपथ सकिएलगत्तै प्रदेश प्रमुखको कार्यालयमा मन्त्री र राज्यमन्त्रीलाई पनि सपथग्रहण गराइएको हो। मुख्यमन्त्री कार्कीले तिलकुमार मेन्याङ्बोलाई उर्जा, सिँचाई तथा जलस्रोत एवं स्वास्थ्य मन्त्री बनाएका छन्। पाँचकर्ण राई वन, वातावरण तथा पर्यटन र उद्योग, भूमिव्यवस्था तथा कृषि मन्त्री बने। एकराज कार्की भौतिक पूर्वाधार विकास मन्त्री बनेका छन्। सिर्जना राई सामाजिक विकास राज्यमन्त्री नियुक्त भएकी छन्। मन्त्री र राज्यमन्त्री नियुक्त भएका सबै एमालेका हुन्। मन्त्रीहरूलाई प्रदेश प्रमुख पर्शुराम खापुङ र राज्यमन्त्रीलाई मुख्यमन्त्री कार्कीले सपथग्रहण गराए।"
"प्रधानमन्त्री दाहाल र चिनियाँ राजदूत सोङबीच भेट, विवादास्पद् अभिव्यक्तिबारे चासो",काठमाडौं : प्रधानमन्त्री पुष्पकमल दाहाल र नेपालका लागि चिनियाँ राजदूत छन् सोङबीच भेटवार्ता भएको छ। बालुवाटारमा शुक्रबार साँझ उनीहरूबीच भेटवार्ता भएको हो। स्रोतका अनुसार प्रधानमन्त्री दाहालले चिनियाँ राजदूतले केही दिनअघि दिएको अभिव्यक्तिबारे चासो राखेका थिए। राजदूत सोङले गत शनिबार काठमाडौंमा आयोजित एक कार्यक्रममा नेपाल र भारतको सम्बन्धमाथि गैरकूटनीतिक अभिव्यक्ति दिएका थिए। प्रधानमन्त्री र राजदूतबीच नक्सा प्रकरण र आसन्न चीन भ्रमणको बारेमा छलफल भएको स्रोतले बताएको छ। आफ्नै अभिव्यक्तिबाट आलोचित भएपछि राजदूत सोङ प्रधानमन्त्री दाहाललाई भेट्न बालुवाटार पुगेका स्रोतको भनाइ छ। नेपाल र भारत मामिलामा गैरकूटनीतिक अभिव्यक्ति दिएपछि राजदूत सोङको चर्को विरोध भइरहेको छ। राजदूत सोङले नेपाल र भारतबीचको व्यापारमा खलल पुग्नेगरी अभिव्यक्ति दिएपछि उनलाई फिर्ता पठाउनेसम्मको माग उठेको छ भने संसद बैठकमा पनि यस सम्बन्धमा प्रश्न उठेको छ। नेताहरूले राजदूत सोङसँग परराष्ट्र मन्त्रालयले स्पष्टीकरण सोध्नुपर्ने बताउँदै आएका छन्। त्यसअघि चीनको प्राकृतिक संसाधन मन्त्रालयले छिमेकी मुलुकहरूसहितको मानक नक्सा सार्वजनिक गरेको थियो। उक्त नक्सामा नेपालको संसदबाट पारित भइसकेको चुच्चे नक्सा नसमेटिएपछि चीनको चर्को विरोध भइरहेको छ। परराष्ट्र मन्त्रालयले पनि विज्ञप्ति जारी गरेर छिमेकीसहित अन्तर्राष्ट्रिय समुदायले नेपालको नक्साको सम्मान गर्नुपर्ने बताएको थियो।
गृहमन्त्रीको राजीनामा माग्दै तरुण दलको प्रदर्शन,"काठमाडौं : नेपाली कांग्रेसका सहमहामन्त्री महेन्द्र यादवमाथि भएको सांघातिक आक्रमणको विरोधमा तरुण दल आन्दोलित बनेको छ। नेपाली कांग्रेसको भातृसंगठन तरुण दलले शुक्रबार दिउँसो काठमाडौंको भृकुटीमण्डपस्थित प्रदर्शनी मार्गमा गृहमन्त्री नारायणकाजी श्रेष्ठको राजीनामा माग्दै विरोध प्रदर्शन गरेको हो। प्रदर्शनकारीहरूले ज्ञानेन्द्रको मतियार गृहमन्त्री राजीनामा दे,तस्करको नायिके गृहमन्त्री राजीनाम दे,शान्ति सुरक्षा कायम गरलगायतका नारा लगाएका थिए। तरुण दलका अध्यक्ष समेत रहेका यादवलाई रिपोर्ट्स क्लबको कार्यक्रममा सहभागी भएर बाहिरिने क्रममा खुकुरी प्रहार भएको थियो। यादवको टाउको र गर्द्धनमा चोट लागेको छ। उनको काठमाडौंस्थित ट्रमा सेन्टरमा उपचार भइरहेको छ। यादवमाथि खुकुरी प्रहार गर्ने नुवाकोटका श्यामबहादुर सापकोटालाई प्रहरीले नियन्त्रणमा लिइसकेको छ।"
यी हुन् मन्त्रिपरिषद् बैठकले गरेका निर्णयहरू,"काठमाडौं : सरकारले तीन जना सचिवको सरुवा गर्ने निर्णय गरेको छ। न्याय, कानुन तथा संसदीय मामिला मन्त्रालयको प्रस्तावमा सरकारले प्रधानमन्त्री कार्यालयका सचिव उदयराज सापकोटालाई कानुन मन्त्रालयमा सरुवा गरेको छ। त्यस्तै कानुन आयोगका सचिव लीलादेवी गड्तौलालाई प्रधानमन्त्री कार्यालयमा सरुवा गरेको छ भने सत्य निरुपण तथा मेलमिलाप आयोगका सचिव तोयानाथ अधिकारीलाई नेपाल कानुन आयोगमा सरुवा गरेको छ। हेर्नुस् मन्त्रिपरिषद्ले गरेका निर्णयहरू"
"थापा पदमुक्त, ४८ घण्टाभित्र कार्कीलाई मुख्यमन्त्री बनाउन परमादेश","काठमाडौं : सर्वोच्च अदालतले कोसी प्रदेशसभाको सबैभन्दा ठूलो दल (एमाले) संसदीय दलका नेता हिक्मत कार्कीलाई मुख्यमन्त्री नियुक्त गर्न परमादेश जारी गरेको छ। कोसी प्रदेशका मुख्यमन्त्री उद्धव थापालाई पदमुक्त गर्दै सर्वोच्चले प्रदेशसभाको ठूलो दल (एमाले) संसदीय दलको नेतालाई ४८ घण्टाभित्र मुख्यमन्त्री नियुक्त गर्न बिहीबार प्रदेश प्रमुखका नाममा परमादेश जारी गरेको हो। न्यायाधीशहरू सपना प्रधान मल्ल, डा कुमार चुडाल र नहकुल सुवेदीको पूर्ण इजलासले मुख्यमन्त्री थापाले यसअघि लिएको विश्वासको मत असंवैधानिक ठहर गरेको छ। सभाको अध्यक्षता गरेका व्यक्तिले दिएको मतलाई संविधानसम्मत भन्न नमिल्ने अदालतको ठहर छ। सर्वोच्चले संविधानको धारा १६८ (३) अनुसार सरकार गठन प्रक्रिया अघि बढाउन आदेश दिएको छ। यो आदेशसँगै अब प्रदेशसभामा सबैभन्दा ठूलो दल एमाले संसदीय दलका नेता कार्कीलाई मुख्यमन्त्री बन्ने बाटो खुलेको छ। गत भदौ १७ गते कार्कीले नै दायर गरेको रिट निवेदन सुनुवाइ गर्दै सर्वोच्चले परमादेश दिएको हो। रिटमा गैरसंवैधानिक रूपमा विश्वासको मत प्राप्त गरिएको भनिएका मुख्यमन्त्री थापा, कोसी प्रदेश प्रमुख पर्शुराम खापुङ्ग, तत्कालीन बैठकको अध्यक्षता गर्ने इस्राइल मन्सुरी लगायतलाई विपक्षी बनाइएको थियो। भदौ ४ गतेको निर्णय तथा उक्त निर्णयको जानकारी गराउन सोही मितिमा प्रदेश प्रमुखलाई गरेको पत्राचारलगायतका काम कारबाही उत्प्रेषणको आदेशद्वारा बदर गरेको छ। अदालतले जारी गरेको आदेशमा भनिएको छ, प्रत्यर्थीमध्येका माननीय उद्धव थापाले नेपालको संविधानको धारा १६८ को उपधारा (४) बमोजिम प्रदेशसभाबाट विश्वासको मत प्राप्त गर्न सकेको नदेखिँदा निज स्वतः मुख्यमन्त्री पदबाट पदमुक्त हुने भएकाले सो सम्बन्धमा थप बोलिरहन परेन। यसअघि सर्वोच्च अदालतको आदेशको कार्यान्वयन भएन। त्यसैकारण अब सर्वाेच्चले प्रदेश प्रमुखलाई विश्वास गर्न सकेन। डा विपिन अधिकारी, संविधानविद् कोसी प्रदेशमा एमाले ठूलो दल हो। एमालेका ४० सदस्य छन्। यस्तै नेपाली कांग्रेसका २९, नेकपा माओवादी केन्द्रका १३, राष्ट्रिय प्रजातन्त्र पार्टीका ६, नेकपा एकीकृत समाजवादीका चार र जसपाका एक सदस्य छन् । बहुमतका लागि ४७ सदस्य आवश्यक पर्नेमा एक सिटका कारण सत्ता पक्ष र एमाले दुवैतर्फ बहुमत नजुट्ने अवस्था छ। जसका कारण कोसीमा राजनीतिक अस्थिरताले निरन्तरता पाइरहेको छ। सुरुमा एमालेका कार्की मुख्यमन्त्री बनेका थिए। पछि कांग्रेसका थापा मुख्यमन्त्री बनेका थिए। थापालाई सभामुखको समेतले मत दिएपछि यहाँको राजनीतिक किचलो अदालतसम्म पुगेको हो। संविधानविद्हरू सर्वोच्चले कोसीको राजनीतिक गतिरोधलाई अन्त्य गर्न महत्वपूर्ण आदेश दिएको बताउँछन्। विशेषगरी सभाध्यक्षको भूमिका र सरकार गठन प्रक्रियाको विषयमा दीर्घकालीन महत्वको नजिर बन्न पुगेको संविधानविद्हरूको भनाइ छ। धारा १६८ (३) को प्रयोग र समयसीमा किन ? २१ असारमा संविधानको धारा १६८(२) अनुसार थापा मुख्यमन्त्री नियुक्त भएका थिए। सभामुखको समेत हस्ताक्षर प्रयोग गरेर मुख्यमन्त्री नियुक्त गरेको पाइएपछि सर्वोच्चले ११ साउनमा उनको नियुक्ति नै बदर गर्दै नयाँ सरकार गठनको प्रक्रिया सुरु गर्न आदेश दिएको थियो। मन्सुरी मतदान प्रक्रियामा सहभागी मन्सुरीकै मतका आधारमा मुख्यमन्त्री थापाले ४७ मत पाए। विपक्षमा ३० मत परेको थियो। संविधानविद् डा विपिन अधिकारी यसअघि दिएको आदेश कार्यान्वयन नभए पछि सर्वोच्चको पछिल्लो परमादेश जारी भएको बताउँछन्। यसअघि सर्वोच्चले दिएको जुन निर्देशन थियो। त्यो निर्देशनको कार्यान्वयन भएन, संविधानविद् अधिकारीले भने, संविधानको धारा १६८ (२) बमोजिम सरकार गठनको विकल्प छैन भने १६८ (३) अनुसार नै गर्न परमादेश दिएको छ। यसको अर्थ हो अब अदालतले प्रदेश प्रमुखलाई विश्वास गर्न सकेन। संविधानको धारा १६८(२)मा दुई वा बढी दलको समर्थन पाउने व्यक्ति मुख्यमन्त्री नियुक्त हुने व्यवस्था छ । त्यस्तै धारा १६८(३) अनुसार, प्रदेशसभामा सबभन्दा ठूलो दलको संसदीय दलको नेता मुख्यमन्त्रीमा नियुक्त हुने संवैधानिक व्यवस्था छ। सर्वोच्चले बिहीबार आदेश प्राप्त भएका मितिले ४८ घण्टाभित्र नेपालको संविधानको धारा १६८ को उपधारा (३) बमोजिमको प्रक्रियाबाट मन्त्रिपरिषद् गठनका लागि परमादेश दिएको छ। मुद्दामा प्रत्यर्थी बनाइएका कोसी प्रदेश प्रमुखसमेतका नाउँमा परमादेशसमेत जारी गरिएको छ। नेपालको संविधान १६८ (२) बमोजिम सरकार गठनमा प्रदेश प्रमुखलाई अदालतले विश्वास गर्न नसकेको डा अधिकारीको ठम्याइँ छ। प्रदेश प्रमुखलाई विश्वासिलो स्थिर, बलियो र टिकाउ लाग्न सक्छ। नेपालको संविधानको धारा १६८ (२) अनुुसारको सरकार कार्य पटकपटक पनि गर्न सकिन्छ, डा अधिकारीले भने, बलियो, स्थिर, टिकाउ सरकार बन्न सक्दैन भने अल्पमतको सरकार बनाउने हो, धारा १६८ (३) बमोजिम। सर्वोच्चले तानतुन गरेर संविधानको व्याख्या गर्न नमिल्ने सन्देश दिएको छ। नयाँ मुख्यमन्त्री नियुक्तिका लागि सर्वाेच्चले दिएको ४८ घण्टाको समय अधिकतम हो। रमेश बडाल, पूर्वमहान्यायाधिवक्ता पूर्वमहान्यायाधिवक्ता रमेश बडालका अनुसार धारा १६८ (२) अनुसार विश्वासको मत प्राप्त गर्न नसकेकाले १६८ (३) मा जानुबाहेक अन्य विकल्प नभएको बताउँछन्। सर्वोच्चको फैसला स्वाभाविक भएको उल्लेख गर्दै वरिष्ठ अधिवक्ता बडाल भन्छन्, तत्कालै गठन गर्न आदेश दिनुपर्ने हो। आज नै मुख्यमन्त्री नियुक्त गर्न आदेश दिनुपर्ने थियो। मुख्यमन्त्री पदमुक्त भइसकेपछि नयाँ मुख्यमन्त्री नियुक्तिका लागि सर्वोच्चले दिएको ४८ घण्टाको समय अधिकतम हो। पूर्वमहान्यायाधिवक्ता बडालका अनुसार सर्वोच्चले तानतुन गरेर संविधानको व्याख्या गर्न नमिल्ने सन्देश दिएको छ। १६ साउनमा मुख्यमन्त्री नियुक्त भएका थापाले प्रदेशसभा बैठकको अध्यक्षता गरेका इस्राइल मन्सुरीलाई मतदान गर्न लगाएका थिए। थापाले ४ भदौमा प्रदेशसभाबाट विश्वासको मत लिएका थिए। त्यसविरुद्ध एमाले संसदीय दलका नेता कार्कीले सर्वोच्चमा रिट दायर गरेका थिए। पटकपटक विश्वासको मत पाउने अवसर दिन नसकिने भन्दै पूर्ण इजलासले अर्को प्रक्रियामा जानुपर्ने परमादेश दिएको छ। अध्यक्षता गर्नेले सभामुख सरह मत दिन मिल्दैन सर्वोच्चले प्रदेश सभामा सभामुख र उपसभामुखको अनुपस्थितिमा बैठकको अध्यक्षता गर्ने सांसदको दायित्व र कर्तव्य सभामुख र उपसभामुखसरह हुने भएकाले विश्वासको मत दिन नमिल्ने व्याख्या गरेको छ। गत भदौ ४ गते मुख्यमन्त्री उद्धव थापाले विश्वासको मत लिने क्रममा बैठकको अध्यक्षता गर्ने इस्राइल मन्सुरीले मत दिएका थिए। उपसभामुखको अनुपस्थितिमा बैठक सञ्चालन गरेको तर आफू कांग्रेस संसदीय दलको सदस्य भएकाले भूमिकाअनुसार मत दिएको दाबी गरेका थिए। जसलाई सर्वोच्चले असंवैधानिक भएको ठहर गरेको छ। पूर्ण इजलासले फैसलामा भनिएको छ, सभामुखको पद आफैं अध्यक्षता गर्ने पद हो। सभामुखको मुख्य जिम्मा नै बैठकको अध्यक्षता गर्ने नै रहेको र बैठकको अध्यक्षता ग्रहण गरिरहेको समयमा सभामुखको अधिकारसँगै कर्तव्य पनि अध्यक्षता गर्ने व्यक्तिमा रहे भएको देखियो। जुन दायित्वअन्तर्गत प्रदेशसभाको बैठकको काम कारबाहीमा तटस्थता र निष्पक्षता कायम गर्ने दायित्वसमेत समाहित भएको मान्नुपर्ने देखियो। नेपालको संविधानको धारा १८६ ले अध्यक्षता गर्ने व्यक्तिलाई मतदानको अधिकार हुने छैन भन्ने व्यवस्था गरेबाट उक्त धाराले केवल सभामुख वा उपसभामुखले मात्र मतदान गर्न नपाउने व्यवस्था गरेको नभई अध्यक्षता गर्ने व्यक्तिलाई समेत त्यस्तो अधिकार नहुने भनी स्पष्ट व्यवस्था गरेको देखाएको फैसलामा उल्लेख छ। कुनै सदस्यले संघीय संसद्को कुनै सदन वा प्रदेशसभाको अध्यक्षता गरेकोमा यस्तो सदस्यले अध्यक्षता गर्दाका बखत सचेतकले दिएको निर्देशनविपरीत मतदान गरेमा वा तटस्थ रहेमा दल त्याग गरेको मानिने छैन भनी व्यवस्था गरेबाट पनि सभाको अध्यक्षता गर्दा तटस्थ हुनुपर्ने र पार्टी ह्वीप मान्नु नपर्ने अवधारणालाई मान्यता दिएको देखिन्छ, फैसलामा उल्लेख छ। अध्यक्ष मण्डलमा मनोनीत सदस्यले अध्यक्षता गरिरहेको बैठकमा निजलाई मतदान गर्ने अधिकार संविधानतः नहुँदा बैठकको अध्यक्षता गरेका माननीय सदस्य इस्राइल मन्सुरीलाई मत दिने अधिकार भएको मान्न नमिलेको फैसलामा छ। नेपालको संविधानको धारा १८६ को प्रतिबन्धात्मक वाक्यांशले मत बराबर भएमा मात्र अध्यक्षता गर्ने व्यक्तिले निर्णायक मत दिनेछ भन्ने व्यवस्था गरेको देखिन्छ, फैसलामा भनिएको छ, जहाँसम्म धारा १८६ को व्यवस्था सभामा उपस्थित भई मतदान गर्ने सदस्यहरूको बहुमतबाट निर्णय हुने प्रस्तावको हकमा मात्र भएको र धारा १६८ मा प्रदेशसभामा तत्काल कायम रहेको सम्पूर्ण सदस्य संख्याको बहुमतबाट निर्णय हुनुपर्ने प्रावधान देखिँदा धारा १८६ को प्रतिबन्धात्मक वाक्यांशमा रहेका अध्यक्षता गर्ने व्यक्तिलाई मत दिने अधिकार हुने छैन भन्ने व्यवस्था धारा १८८ को हकमा लागू हुने नहुने भन्ने प्रश्न छ। नेपालको संविधानको धारा १८६ ले अध्यक्षता गर्ने व्यक्तिलाई मतदानको अधिकार हुने छैन भन्ने व्यवस्था गरेको छ। उक्त धाराले केवल सभामुख वा उपसभामुखले मात्र मतदान गर्न नपाउने व्यवस्था गरेको नभई अध्यक्षता गर्ने व्यक्तिलाई समेत त्यस्तो अधिकार नहुने भनी स्पष्ट व्यवस्था गरेको सर्वोच्चले प्रस्ट्याएको छ। एउटै धाराको प्रयोग अनुपयुक्त सर्वोच्चले संविधानमा विभिन्न विकल्पहरू भएको अवस्थामा त्यसको प्रयोग गर्नुपर्ने व्याख्या गरेको छ। एउटै धाराको मात्र प्रयोग गर्नु संवैधानिक विकासका दृष्टिले उपयुक्त नहुने सर्वोच्चको ठहर छ। संविधानले नै मार्ग निर्देश गरेको अवस्थामा एउटै विकल्पमा पटकपटक नगई संविधानबमोजिमको विकल्पमा प्रवेश गर्नुनै स्वस्थ संवैधानिक अभ्यासको विकासका दृष्टिले उचित हुने देखियो, फैसलामा भनिएको छ, उपधारा (३) बमोजिम गठित मन्त्रिपरिषद्ले समेत ऐ उपधारा (४) बमोजिम प्रदेशसभाबाट विश्वासको मत प्राप्त गर्न नसकेमा ऐ उपधारा (५) बमोजिम प्रदेशसभामा विश्वासको मत प्राप्त गर्न सक्ने कुनै सदस्यलाई मुख्यमन्त्री नियुक्त गर्न सकिने संवैधानिक व्यवस्था रहेको देखिन्छ। संविधानले निर्देश गरेका स्वाभाविक विकल्पहरूको तदनुरुप नै प्रयोग गरिनु पर्दछ। सर्वोच्चले अब नयाँ बन्ने मुख्यमन्त्रीले पनि विश्वासको मत प्राप्त नगरे संविधानको अर्को धारा १६८ को उपधारा ५ अन्तर्गतको सरकार बन्ने पनि प्रष्ट्याएको छ। संविधानविद् डा अधिकारीका अनुसार, प्रदेश प्रमुख वा पदाधिकारीले पदीय दुरुपयोग गरेर आफ्नो भूमिका निर्वाह गरेकाले अदालतले यस खालको आदेश दिएको हो। प्रदेश प्रमुखप्रतिको क्रेडिबिलिटीलाई अदालतले मान्दै मानेन। मानेको भए त संविधानबमोजिम नयाँ सरकार गठन गर्न आदेश दिने थियो, डा अधिकारीले भने, यसपटक कुनै ठाउँ नछोडी तोकेरै सरकार गठन गर्न आदेश दियो। सरकार निर्माण प्रक्रिया लम्ब्याउने सम्भावना देखिएको हुँदा चाँडोभन्दा चाँडो सरकार गठनका लागि ४८ घण्टाको समयसीमा तोकिदिएको छ। मुख्यमन्त्री थापाविरुद्ध परेको रिटमाथि सुनुवाइ गर्दै न्यायाधीश मल्ल र सुष्मालता माथेको संयुक्त इजलासले आइतबार रिट पूर्ण इजलासमा पठाउने आदेश दिएको थियो। सोही आदेशबमोजिम रिट सुनुवाइका लागि सर्वोच्चले तीन सदस्यीय पूर्ण इजलास गठन भएको हो। प्रदेशसभा बैठक आह्वान गरेर बिरामी परेको भन्दै उपसभामुख सिर्जना दनुवार काठमाडौं लागेपछि मन्सुरीले सभाको अध्यक्षता गरेका थिए।"
प्रचण्ड नेतृत्व सरकारले भ्रष्टाचारविरुद्ध चालेको कदम देखावटी मात्रै : राजेन्द्र लिङ्देन,"वीरेन्द्रनगर : राष्ट्रिय प्रजातन्त्र पार्टी (राप्रपा) का अध्यक्ष राजेन्द्र लिङ्देनले नेपालका ठूला भनेर दाबी गर्ने राजनीतिक दलहरू सबै आर्थिक अनियमिततामा फसेको दावी गरेका छन्। नेपालको राजनीतिमा गर्वका साथ शीर ठाडो पारेर आँखा जुधाएर भ्रष्टाचारविरुद्ध उभिन सक्ने एक मात्र पार्टी राप्रपा भएको दाबी गर्दै उनले यस्तो बताएका हुन् । शुक्रबार सुर्खेत विमानस्थलमा पत्रकारसँग कुरा गर्दै उनले भ्रष्टाचार गर्नु भनेको आमाको रगत खानु सरह हो भन्ने हाम्रो भनाइ व्यवहारमा लागू गरेको बताए । उनले भने,'नेपाली राजनीतिमा आफूलाई ठूला दल भनेर दाबी गर्नेहरु सबै विभिन्न खालका काण्डमा मुछिदै गइरहेका छन् । कसैले पनि शीर ठाडो पारेर भ्रष्टाचारका विरुद्धमा बोल्न सक्ने अवस्था छैन ।, तर हाम्रो पार्टी र यस पार्टीमा आबद्ध कुनै पनि नेता तथा कार्यकर्ताहरु कुनै पनि काण्ड र आर्थिक अनियमिततासँग मुछिएका छैनन् । यो हाम्रो लागि गौरबको विषय हो । उनले प्रचण्ड नेतृत्वको सरकारले भ्रष्टाचार विरुद्ध चालेको कदम देखावटी मात्र रहेको बताए । उनले भने,'सरकारले भ्रष्टाचारविरुद्ध चालेका हरेक कदमप्रति राप्रपाको समर्थन छ । तर, राजनीतिक पूर्वाग्रह राखेर कसैलाई सिध्याउन,कसैसँग रिस पोख्न आदेश दिने,मन परेको मान्छे जोगाउने र मन नपर्ने मान्छे फसाउने मनसायले गरिएका कदमप्रति भने हाम्रो असहमति छ । ' उनले अहिलेको सरकारले गरेको काम हेर्दा स्याबासी नै दिनुपर्ने अवस्था नै नआएको बताए । नेपालमा भ्रष्टाचारको जरो नै उखेल्नु पर्छ । त्यसका लागि आवश्यक परे राप्रपा सत्ता टिकाउनका लागि समर्थन पनि गर्न सक्छ । तर अहिले त्यो अवस्था आइसकेको छैन् । सरकारले गरेका कामबाट सन्तुष्ट भइहाल्नु पर्ने अवस्था पनि छैन । उनले कोसी प्रदेश सरकारका सन्दर्भमा वर्तमान सरकार र सत्ता साझेदार दलसँग कुनै सहमति नभएको बताए । उनले भने,'कोसीको विषयमा हामी र सरकारबीच कुनै छलफल नै भएको छैन् । बाहिर आएका हल्लाहरु सबै निराधार हुन् । राप्रपा एक दुईजना मन्त्री हुने कुरामा बार्गिनिङ गर्ने पार्टी होइन् । बरु सत्ता बाहिर बसेर सरकारलाई रचनात्मक प्रतिपक्षको भूमिका खेल्ने,जनताका जनजीविकाका सवालहरू उठाउने कार्यमा ध्यान दिएका छौँ ।' पछिल्लो समय राप्रपाप्रति नागरिकहरूको आकर्षण बढ्दै गएको भन्दै अध्यक्ष लिंग्देलले अहिले आफूहरू पार्टी प्रशिक्षण तथा संगठन विस्ताका लागि मुलुकभरी अभियानमा रहेको बताए । राप्रपाले कर्णाली प्रदेशको राजधानी सुर्खेतमा आयोजना गरेको पार्टीको प्रशिक्षण कार्यक्रममा सहभागी हुन अध्यक्ष लिंदेनसहित नेतृ कुन्ती शाही,ध्रुव प्रधानलगायतका नेताहरू सुर्खेत आएका छन् ।"
नेपालमा लगानी गर्ने वातावरण बनेको छ : प्रधानमन्त्री,"काठमाडौं : प्रधानमन्त्री पुष्पकमल दाहालले नेपालमा लगानीको अनुकूल वातावरण बनेको भन्दै लगानीकर्ताहरूलाई लगानी गर्न आग्रह गरेका छन् लगानी बोर्डको १२औं वार्षिकोत्सवको अवसरमा शुक्रबार काठमाडौंमा आयोजित कार्यक्रममा प्रधानमन्त्री दाहालले लगानीको अनुकूल वातावरण बन्दै गएको अवस्थामा लगानीको प्रभावकारी सदुपयोग र जोखिममुक्त गर्न सरकार प्रतिबद्ध रहेको भन्दै लगानीकर्ताहरूलाई लगानी गर्न आग्रह गरे। संविधानको मर्मअनुसार लगानीमैत्री वातावरण बनाउन सबै तहका सरकारबीच समन्वय र सहकार्य अपरिहार्य रहेको उनले बताए। प्रधानमन्त्री प्रचण्डले व्यवसाय र लगानीको वातावरण सुदृढ गर्न नीतिगत, कानुनी, नियामक, प्रक्रियागत र संस्थागत व्यवस्थामा निरन्तर सुधार गर्न सरकार प्रतिबद्ध रहेको पनि बताए। नेपालले सन् २०३० सम्ममा मध्यम आय भएको मुलुक बन्ने र दिगो विकासका लक्ष्यहरू हासिल गर्ने लक्ष्य लिएको भन्दै कोभिड महामारी, विश्वव्यापी द्वन्द्व र जलवायु परिवर्तनका कारणले तोकिएको समयसीमाभित्र लक्षय पुरा गर्नु प्रमुख चुनौतीको रूपमा रहेको जिकिर गरे।"
कर्णालीमा अधिवेशनको तयारीमा जुट्यो एमाले,"अधिवेशनबारे जानकारी दिन बिहीवार वीरेन्द्रनगरमा आयोजित पत्रकार सम्मेलनमा उनले प्रदेश समितिमा १० प्रतिशत युवाको सहभागिता सुनिश्चित गरिने बताए। वीरेन्द्रनगर : कर्णालीमा नेकपा एमालेले अधिवेशनको तयारी थालेको छ। आगामी असोज १० र ११ गते प्रदेश अधिवेशनको तयारीमा जुटेको एमालेले जनाएको छ। त्यसका लागि आवश्यक तयारीका काम भइरहेको एमाले कर्णालीका इन्चार्जसमेत रहेका सचिव लेखराज भट्टले जानकारी दिए। अधिवेशनबारे जानकारी दिन बिहीवार वीरेन्द्रनगरमा आयोजित पत्रकार सम्मेलनमा उनले प्रदेश समितिमा १० प्रतिशत युवाको सहभागिता सुनिश्चित गरिने बताए। प्रथम प्रदेश अधिवेशनको लोगो सार्वजनिक गर्दै उनले अधिवेशनका लागि छनोट भएका प्रतिनिधिमध्ये एक तिहाइ महिलाको संख्या अनिवार्य गरिएको बताए। प्रदेश इन्चार्ज भट्टले प्रथम कर्णाली प्रदेश अधिवेशनका लागि ६ सय ५० जना प्रतिनिधि तोकिएको र त्यसमा दलित, आदिबासी जनजाति, अल्पसंख्यकलार्ई प्रमुख प्राथमिकतामा राखिएको बताए। एमाले कर्णाली प्रदेशका अध्यक्ष विनोदकुमार शाहले प्रथम कर्णाली प्रदेश अधिवेशनको उद्घाटन एमाले अध्यक्ष केपी शर्मा ओलीबाट गर्ने तयारी भइरहेको बताए। एमाले कर्णालीको नेतृत्वका लागि १० जनाभन्दा धेरैले आकांक्षा व्यक्त गरेका छन्। यहाँ पनि लुम्बिनीमा जस्तै प्रदेशको नेतृत्वका लागि केन्द्रीय उपाध्यक्ष विष्णु पौडेल र महासचिव शंकर पोखरेल समूहबीच प्रतिस्पर्धा हुने संकेत देखिएको छ। कर्णालीमा प्रदेश अध्यक्षका लागि कालिकोटका मीनबहादुर शाही, नगिन्द्र शाही, दैलेखका विष्णु रिजाल, राजबहादुर बुढा, जाजरकोटका नीरज आचार्य, सुर्खेतका नवराज रावत, ध्रुव शाही, हुम्लाका दल रावल, मुगुका मोहन बाँनियालगायत नेताहरूले लबिङ गरिरहेका छन्। कर्णाली प्रदेशबाट एमालेमा ३० जना केन्द्रीय सदस्य छन्। कार्यकारी भूमिका हुने भएकाले पोलिटब्युरो सदस्यसमेतले प्रदेश अध्यक्ष बन्ने रहर गरिरहेका छन्। पोलिटब्युरो सदस्य गुलावजंग शाह र लक्ष्मीप्रसाद पोखरेलले प्रदेश अध्यक्ष बन्नका लागि चाहना राखेको एमालेका प्रदेश स्तरीय नेताहरू बताउँछन्। कर्णालीमा पौडेल गुटको नेतृत्व स्थायी कमिटी सदस्य यामलाल कँडेलले गरिरहेका छन् भने अर्का स्थायी कमिटी सदस्य गोरखबहादुर बोगटीले पोखरेल गुट चलाइरहेका छन्। कर्णाली एमालेमा कँडेल र बोगटीबीचको रस्साकस्सीले सर्वसम्मत नेतृत्व चुनिने सम्भावना कम छ।"
चिनियाँ राजदूतलाई सचेत गर्न समितिको निर्देशन,त्यसअघि बैठकमा सांसदहरूले राजदूत सोङले नेपाल भारत विद्युत् व्यापारको सम्बन्धमा केही दिनअघि दिएको अभिव्यक्तिप्रति तिब्र असन्तुष्टि जनाएका थिए। सांसदहरूले चीनले नेपालको अन्य देशसँग भइरहेको सम्बन्धका बारेमा बोल्न नमिल्ने बताएका थिए। काठमाडौं : संसद्को अन्र्तराष्ट्रिय सम्बन्ध तथा पर्यटन समितिले चिनियाँ राजदूतलाई सचेत गर्न परराष्ट्र मन्त्रालयलाई निर्देशन दिएको छ। नेपालका लागि चिनियाँ राजदूत छन् सोङले नेपालभारतबीच भइरहेको व्यापारका विषयमा दिएको अभिव्यक्तिबारे सोधपुछ गरेर सचेत गर्न संसदीय समितिले बिहीबार निर्देशन दिएको हो। त्यसअघि बैठकमा सांसदहरूले राजदूत सोङले नेपाल भारत विद्युत् व्यापारको सम्बन्धमा केही दिनअघि दिएको अभिव्यक्तिप्रति तिब्र असन्तुष्टि जनाएका थिए। सांसदहरूले चीनले नेपालको अन्य देशसँग भइरहेको सम्बन्धका बारेमा बोल्न नमिल्ने बताएका थिए। पूर्वप्रधानमन्त्री तथा एकीकृत समाजवादीका अध्यक्ष माधवकुमार नेपालले नेपालमा आउने राजदूतहरूले मुलुकको भूराजनीतिक संवेदनशीलतालाई ध्यान दिएर अभिव्यक्ति दिनुपर्ने बताए। उनले कसैको अभिव्यक्तिबाट नेपालमा जटिलता थपिनु नहुनेमा सबैले ध्यान पुर्याउनुपर्ने बताए। नेकपा (एमाले)का सांसद भीम आचार्यले नेपालको आन्तरिक मामिलामा कुनै पनि देशले बोल्नु राम्रो नभएको उल्लेख गरे। उनले चिनियाँ राजदूतको अभिव्यक्तिबारे परराष्ट्र मन्त्रालयले प्रष्ट पारेपछि मात्रै आफूहरूले थप दृष्टिकोण राख्ने बताए। नेकपा (माओवादी केन्द्र)का सांसद वर्षमान पुनले नेपालको आन्तरिक मामिलामा तेस्रो पक्षले टिप्पणी गर्ने परम्परा बस्न दिनु नहुने बताए। उनले अरुको घरेलु मामिलामा बोल्नु अन्तर्राष्ट्रिय कुटनीतिको हिसाबले पनि बेठिक भएको बताए। यस विषयमा चिनियाँ राजदूतलाई सतर्क गराउन परराष्ट्र मन्त्रालयले पहल गर्नुपर्ने बताए। राष्ट्रिय स्वतन्त्र पार्टीका सांसद शिशिर खनालले राजदूतहरूले नेपालको अन्य देशसँगको सम्बन्धका बारेमा टिप्पणी गर्न थालेमा देश भूराजनीतिक जटिलतातर्फ जाने बताए। लोकतान्त्रिक समाजवादी पार्टी नेपालका अध्यक्ष महन्थ ठाकुरले चिनियाँ राजदूतको अभिव्यक्ति घोर आपत्तिजनक भएको टिप्पणी गरे। उनले यो गम्भीर कुरा भएको भन्दै दुई देशको सम्बन्धमा तेस्रो देशले अभिव्यक्ति दिनु शोभनीय नभएको बताए। राष्ट्रिय प्रजातन्त्र पार्टीका सांसद धवलशमशेर राणाले चिनियाँ राजदूतको अभिव्यक्तिको सम्बन्धमा सरकारले उनलाई बोलाएर सचेत गराउनुपर्ने बताए। राजदूतहरूले अन्य देशसँगको सम्बन्धको बारेमा अभिव्यक्ति दिने कुरालाई रोक्नुपर्ने बताए। नेपाल मजदुर किसान पार्टीका सांसद प्रेम सुवालले प्रधानमन्त्रीको भारत भ्रमणका क्रममा तत्कालीन भारतका लागि नेपाली राजदूतले चीनसँगको सम्बन्धको बारेमा टिप्पणी गरेको भन्दै त्यस विषयमा पनि छलफल गर्नुपर्ने बताए। आम जनता पार्टीका अध्यक्ष प्रभु साहले नेपालभारत सम्बन्धमा चीनले बोल्नु जरुरी नभएको बताए। आगामी दिनमा यसरी अभिव्यक्ति दिने कुरामा सुधार गर्नुपर्ने उनको भनाइ छ।
कामलाई नतिजामुखी बनाउन कर्मचारीलाई निर्देशन,"काठमाडौं : मामिला तथा सामान्य प्रशासनमन्त्री अनिता देवी साहले निजामती कर्मचारीलाई नतिजामुखी काममा लाग्न निर्देशन दिएकी छन्। २० औं निजामती सेवा दिवसको अवसरमा मूल समारोह समितिद्वारा शुक्रबार आयोजित कार्यक्रमलाई सम्बोधन गर्दै मन्त्री देवीले विकास, समृद्धि, सुशासनसहित व्यावसायिक र सिर्जनशीलतातर्फ निजामती कर्मचारी लाग्नुपर्नेमा जोड दिइन्। उनले निजामती प्रशासनले निर्वाचन सम्पन्न गर्न खेलेको भूमिका, प्राकृतिक र सङ्कटको सफल व्यवस्थापन, राजनीति सङ्क्रमणकालको व्यवस्थापनलगायत क्षेत्रमा सफल भएर प्रमाणित गरिसकेको अवस्थालाई बिर्सन नहुने बताइन्। सङ्घीय प्रशासन प्रणाली थप मजबुत बनाउन सङ्घीय निजामती सेवा ऐनको भूमिका महत्वपूर्ण हुने उल्लेख गर्दै विभिन्न प्राविधिक कारणले ऐन आउन ढिलाइ भइसकेकाले हाल सामान्य प्रशासन मन्त्रालयबाट सङ्घीय निजामती सेवा विधेयकलाई अघि बढाइएको उनले जानकारी दिएको समाचार राससमा छ। सो ऐन संसद्बाट पारित भइ छिट्टै लागू हुने मन्त्री देवीको भनाइ छ। उक्त ऐन लागू भइसकेपछि सङ्घीय निजामती मात्रै नभई प्रदेश र स्थानीय तहसम्मका धेरै अन्यौता अन्त्य हुने उनले विश्वास व्यक्त गरिन्। उनले ऐन पारित गर्न सबैसँग सहयोगको अपेक्षासमेत गरिन्। सङ्घ, प्रदेश र स्थानीय तहमा कार्यरत राष्ट्रसेवक निजामती कर्मचारीले इममान्दारिता, प्रतिबद्धता, जनमुखी प्रशासनमार्फत मुलुकको समृद्धि र सुशासन हाँसिल गर्दै देश र जनताको सेवामा लाग्न निर्देशन समेत दिइन्।"
चीनसँग छिट्टै विद्युत व्यापारसम्बन्धी सम्झौता हुन्छ : अर्थमन्त्री,"काठमाडौं : अर्थमन्त्री डाप्रकाशशरण महतले मुलु्कको अर्थतन्त्रमा सुधारको राम्रो संकेत देखा परेको बताएका छन्। शुक्रबार लगानी बोर्डको १२ औं वार्षिकोत्सवका अवसरमा आयोजित कार्यक्रममा बोल्दै अर्थमन्त्री महतले अर्थतन्त्रमा सुधारका राम्रो संकेत देखा परेपनि ढुक्क हुने अवस्था भने नरहेको बताए। ' मु्लुक आर्थिक समस्याबाट गुज्रेको छ। तर ,राम्रो दिन आउँदैछ। राम्रो संकेत देखा परेका छन्,'उनले भने,'तर, हामी समस्यारहित भइसक्यो भन्ने चाँहि होइन। चुनौतीहरू छन्।' 'उनले अर्थतन्त्रमा देखा परेका समस्याहरूलाई हटाएर आर्थिक वृद्धि बढाउने राम्रो अवसरहरू आउन लागेको विश्वास व्यक्त गरे। यसका सकारात्मक संकेतहरू देखा परिरहेको उनको भनाइ छ। मन्त्री महतले नेपालको विदेशी मुद्राको संचिति राम्रो रहेको बताए। पर्यटक आवागमन राम्रो भइरहेकाले यसले आर्थिक गतिविधि बढाउने उनको भनाइ छ। हाइड्रोपावर क्षेत्रले प्रगतिको लय लिएको भन्दै अर्थमन्त्री महतले भारतसँग विद्युत व्यापारले लगानीकर्ताले सुनिश्चित मार्केट प्रदान गरेको जिकिर गरे। मन्त्री महतले चीनसँग पनि विद्युत व्यापारसम्बन्धी छिट्टै समझदारी हुने विश्वास व्यक्त गरे। भारतको मन्त्रिपरिषद बैठकले नेपालबाट १० वर्षमा १० हजार मेगावाट विद्युत खरिद गर्ने प्रस्ताव स्वीकृत गरिसकेको छ। यो निर्णयसँगै नेपाल र भारतको लगानीका जलविद्युत आयोजनाबाट उत्पादित बिजुली दीर्घकालीन ऊर्जा व्यापार सम्झौता गरेर बेच्ने बाटो खुलेको हो। प्रधानमन्त्री पुष्पकमल दाहाल प्रचण्डको भारत भ्रमणका क्रममा दुई देशबीच विद्युत व्यापारसम्बन्धी संझौता भएको थियो।"
निजामती प्रशासनलाई राष्ट्रिय र अन्तर्राष्ट्रियस्तरमा प्रतिस्पर्धी बनाउन सरकार प्रतिवद्ध : प्रधानमन्त्री,"संविधानको मूल मर्म, भावनालाई आत्मसाथ गरी सङ्घीयताको प्रभावकारी कार्यान्वयन, शासकीय संरचना र कार्यशैली, सार्वजनिक सेवा प्रवाहमा सुधारका साथै भ्रष्टाचारमा शून्य सहनशीलताको नीतिलाई केन्द्रमा राखी सरकार अगाडि बढिरहेको प्रधानमन्त्री दाहालको भनाइ छ। काठमाडौं : प्रधानमन्त्री पुष्पकमल दाहाल प्रचण्डले मुलुकका ठूला राजनीतिक परिवर्तनमा निजामती कर्मचारीहरूको अहम् भूमिका रहिआएको बताएका छन्। निजामती सेवा दिवस, २०८० का अवसरमा आयोजित कार्यक्रमलाई सम्बोधन गर्दै प्रधानमन्त्री दाहालले मुलुकको विषम परिस्थितिमा राज्य सञ्चालनदेखि विकास निर्माण, सेवा प्रवाह र संक्रमणकालीन व्यवस्थापनमा निजामती प्रशासनले पुर्याएको योगदान महत्वपूर्ण रहेको बताए। संविधानको मूल मर्म, भावनालाई आत्मसाथ गरी सङ्घीयताको प्रभावकारी कार्यान्वयन, शासकीय संरचना र कार्यशैली, सार्वजनिक सेवा प्रवाहमा सुधारका साथै भ्रष्टाचारमा शून्य सहनशीलताको नीतिलाई केन्द्रमा राखी सरकार अगाडि बढिरहेको प्रधानमन्त्री दाहालको भनाइ छ। उनले निरासालाई चिर्दै जनतामा आशाको रक्तसञ्चारहित राष्ट्रको मुहार फेर्ने यस अभियानमा निजामती कर्मचारी साथीहरू मन,वचन र कर्मले दृढतापूर्वक क्रियाशील रहनेमा विश्वास लिएको बताए। यस्तै प्रधानमन्त्री दाहालले राजनीतिक परिवर्तनसँगै निजामती प्रशासनलाई रूपान्तरण गर्न २०१३ भाद्र २२ मा जारी भएको निजामती सेवा ऐनको भूमिकालाई समेत आत्मसाथ गरी अहिलेको राजनीतिक परिवर्तन र संविधानको व्यवस्थाअनुरूप निजामती प्रशासनमा गुणात्मक परिवर्तन आवश्यक रहेको औंल्याए। यसका लागि सङ्घीय लोकतान्त्रिक गणतन्त्रप्रति पूर्णरूपमा प्रतिबद्व, राजनीतिक रूपमा तटस्थ, पेसागत रूपमा दक्ष, सुदृढ, उच्च मनोबलयुक्त सेवामूलक, उत्तरदायी, व्यावसायिक निजामती प्रशासनको विकासका लागि नीतिगत, कानुनी, संस्थागत, संरचनागत र व्यवहारिक प्रवन्ध गर्नुपर्नेमा उनले जोड दिए। संघीय निजामती सेवासम्बन्धी विधेयक हिजो मात्र नेपाल सरकार मन्त्रिपरिषद बैठकले संसदमा पठाउने निर्णय गरेको भन्दै प्रधानमन्त्री दाहालले राजनीतिक दलहरूको सहमतिबाट संसदले उक्त विधेयक यथाशक्य छिटो पारित गर्नेछ भन्ने विश्वास लिएको बताए। उनले भने,' सङ्घ, प्रदेश र स्थानीय तहबीचको प्रशासनिक अन्तरसम्बन्ध कायम गर्न, तीन तहबीच प्रशासनको कार्यात्मक अन्तरसम्बन्धलाई मजबुत बनाई प्रशासनिक सङ्घीयतालाई संस्थागत गर्न,संघीय लोकतान्त्रिक गणतन्त्रको सुदृढीकरण र कार्यान्वयनमा सङ्घीय निजामती सेवा ऐन कोशेढुङ्गा हुने नै छ ।' उनले मुलुकको सिङ्गो प्रशासन संयन्त्रलाई उत्प्रेरित र उच्च मनोबलयुक्त, निष्पक्ष, पारदर्शी, परिणाममुखी, जवाफदेही, स्वच्छ, सक्षम र प्रविधिमैत्री बनाई निजामती प्रशासनलाई राष्ट्रिय र अन्तर्राष्ट्रियस्तरमा प्रतिस्पर्धी बनाउन सरकार प्रतिवद्ध रहेको बताए। भविष्यमा दण्ड र पुरस्कारको व्यवस्थालाई ठोस रूपमा अगाडि बढाई राष्ट्र र जनताको हित र सेवामा समर्पित भई कार्यक्षेत्रमा खट्ने असल, सक्षम र कर्तव्यनिष्ठ कर्मचारीहरूलाई थप उत्प्रेरित गरिने विश्वाससमेत व्यक्त गरे।"
"कोसीको मुख्यमन्त्रीमा हिक्मत कार्की नियुक्त हुँदै, आजै शपथ","विराटनगर : कोशी प्रदेशका मुख्यमन्त्रीमा हिक्मत कार्की नियुक्त हुने भएका छन्। मुख्यमन्त्रीमा नियुक्तलगत्तै कार्कीले आजै पद तथा गोपनीयताको शपथ ग्रहण गर्ने कार्यक्रम रहेको प्रदेश प्रमुखको कार्यालयले जनाएको छ। सर्वोच्च अदातलले कोशी प्रदेश सभाको सबैभन्दा ठूलो दलका नेता हिक्मत कार्कीलाई ४८ घण्टाभित्र मुख्यमन्त्री नियुक्त गर्न परमादेश जारी गरेपछि प्रदेश प्रमुखको कार्यालयले शपथको तयारी सुरू गरेको हो। मुख्यमन्त्रीले शपथ ग्रहणसँगै आजै दुईजना मन्त्री नियुक्त गर्ने तयारी छ । तिलकुमार मेन्याङ्वो र एकराज कार्कीलाई मन्त्री बनाउने तयारी भएको एमाले स्रोतले जनाएको छ। मेन्याङ्गो कार्की नेतृत्वको सरकारमा समेत मन्त्री थिए । सर्वोच्च अदालतले बिहीबार कोशी प्रदेशका मुख्यमन्त्री उद्धव थापाले लिएको विश्वासको मत असंवैधानिक ठहर गर्दै पदमुक्त गरी प्रदेशसभाको सबैभन्दा ठूलो दलको नेताको हैसियतमा हिक्मत कार्कीलाई मुख्यमन्त्री नियुक्त गर्न प्रदेश प्रमुखका नाममा परमादेश जारी गरेको थियो । न्यायाधीशहरू सपना प्रधान मल्ल,डा कुमार चुँडाल र नहकुल सुवेदीको पूर्णइजलासले संविधानको धारा १६८ को उपधारा ३ बमोजिम कार्कीलाई ४८ घण्टा भित्र कोशी प्रदेशको मुख्यमन्त्री नियुक्त गर्न आदेश दिएको थियो ।"
तिब्बती सीमानाको सामागाउँमा पेमा देजोलिङ गुम्बा निर्माण,"गोरखा : तिब्बती सिमानाको सामागाउँमा पेमा देजोलिङ गुम्बा निर्माण गरिएको छ। पेमा देजोलिङ फाउण्डेशन ताइवान र पेमा देजोलिङ फाउण्डेशन मलेसियाको आर्थिक सहयोगमा तिब्बतको सिमानामा रहेको गोरखाको अन्तिम गाउँ सामागाउँमा गुम्बा निर्माण गरिएको हो। चुमनुब्री गाउँपालिका१ सामागाउँमा करिब १० वर्ष लगाएर गुम्बा निर्माण गरिएको हो। सो गुम्बाको लामा गुरु धिल्को छेच्जेको औतारीले एक धार्मिक समारोहको आयोजना गरी उद्घाटन गरेको फाउण्डेशन नेपालका उपाध्यक्ष खेम्पो कर्मा उर्गेनले जानकारी दिए। पेमा देजोलिङ फाउण्डेशनको सहयोगमा गुम्बा निर्माण भएकाले फाउण्डेशनकै नामबाट गुम्बाको नामाकरण गरिएको उपाध्यक्ष खेम्पो उर्गेनको भनाइ छ। २०६९ सालदेखि निर्माणको थालनी भएको सो गुम्बा निर्माणको काम २०७९ कात्तिकमा सम्पन्न भएको उनले बताए। उपाध्यक्ष खेम्पो उर्गेनका अनुसार भुकम्प र कोरोनाका कारण बीचमा ३ वर्ष जति गुम्बा निर्माणको काम रोकिएको थियो। भुकम्प अघिदेखि नै काम सुरु भएको हो, भुकम्पपछि एकडेढ वर्ष जति काम रोकियो उनले भने, पछि फेरि कोरोना महामारीको कारण पनि एकडेढ वर्ष नै काम रोकिएर ढिला भएको हो। सो गुम्बा वृद्धवृद्धा तथा धर्मगुरु लामाहरूलाई ध्यान गर्नका लागि निर्माण गरिएको फाउण्डेशनका उपाध्यक्ष उर्गेनले जानकारी दिए। गुम्बामा बस्न आउने वृद्धा तथा धर्म गुरुहरूका लागि बसोबासको समेत व्यवस्थाको तयारी गरिएको उनले बताए। अर्को वर्षदेखि यहाँ वृद्धवृद्धालाई बसोबासको व्यवस्थासहित सञ्चालनमा आउने फाउण्डेशनले जनाएको छ।"
लैंगिक तथा यौनिक अल्पसंख्यकको विवाहलाई कार्यान्वयनमा लैजान समस्या,"काठमाडौं : समाज र कानुनले मानवभित्रकै लैंगिक तथा यौनिक अल्पसंख्यक समुदायको व्यथालाई बुझ्न नसक्दा उनीहरू चौतर्फी चुनौतीमा बाचिरहेका छन्। उनीहरूले पहिचानसहित विभेदरहित वातावरणमा बाँच्ने, जन्मदर्ता, नागरिकतामा समुदायको पहिचानदेखि इच्छाएको व्यक्तिसँग विवाह गर्न र विवाहलाई कानुनी मान्यता दिइनुपर्ने माग गर्दै आएका छन्। यो समुदायको वैवाहिक सम्बन्धमा २ महिनाअघि मात्रै विवाह दर्ता गर्न पाउने सर्वोच्च अदालतले अन्तरिम आदेश दिएको थियो। उक्त अन्तरिम आदेशमा सो समुदायका जोडीहरूले निवेदन माग गरेमा विवाहको अस्थायी अभिलेख रहने गरी विवाह दर्ता गर्न पाउने उल्लेख छ। तर, यो कार्यान्वयन हुन नसकेको उनीहरूको गुनासो छ। राजधानीमा बिहीबार मितिनी नेपालको आयोजनामा वैवाहिक समानताका विषयमा रिर्पोटरहरूसँग गरिएको अन्तरक्रियामा सरोकारवालाहरूले यस्तो गुनासो गरेका हुन्। लैंगिक तथा यौनिक अल्पसंख्यक समुदाय भित्रका अभियन्ता लक्ष्मी घलान र सरिता केसी सर्वोच्चको उक्त अन्तरिम आदेशप्रति असन्तोष व्यक्त गर्छन्। मितिनी नेपालको अध्यक्ष लक्ष्मी घलानका अनुसार अन्तरिम आदेशको व्यवस्थालाई कार्यान्वयनमा लैजाने निकाय समेत उल्लेख नभएपछि भ्रममा पार्ने काम मात्र भएको छ। जबकी म आफै २४ वषदेखि जोडिका रूपमा रहँदै आएको छु तर पनि विवाह दर्ता गर्ने अधिकार राज्यले दिएन। यस्तो परिस्थितीमा यो समुदायलाई बाँच्नै सकस छ। हाम्रो ईच्छाअनुसार बाँच्न पाउने अधिकारको सुनुवाई हुनुपर्यो, उनले भने। संस्थाकी कार्यकारी निर्देशक सरीता केसीले सर्वोच्चको अन्तरिम आदेश आए तापनि समुदायका जोडी अझै पनि कुन निकायमा गएर विवाह दर्ता गराउने भन्ने कुरामा अन्योलमा रहेको बताइन्। यस प्रकारको अधिकार समुदायलाई न्यायोचित नभएको भन्दै उनले नेपालको संविधान २०७२ को धारा १८ ले समानताको हक प्रदान गरेको तर विवाहको महलमा हेर्दा विवाह सम्बन्धी परिभाषाले समुदायको वैवाहिक अधिकारलाई समेट्न नसकेको जिकिर गरिन्। मुलुकी देवानी संहिता, २०७४ को विवाहसम्बन्धी व्यवस्थाको दफा ६७ मा महिला र पुरुषबीच मात्र विवाह गर्न पाइने उल्लेख छ, जुन नेपालको संविधानसंग बाँझिएको छ। जसका कारण यौनिक तथा लैंगिक अल्पसंख्यक समुदाय अझै पनि विवाह गर्ने अधिकारबाट वञ्चित छन्, केसीले भनिन्। केसीका अनुसार मितिनी नेपाल र महिला, कानून तथा विकास मञ्चले संयुक्त रुपमा नेपाल सरकार, कानुन मन्त्रालय र संघीय संसदलाई विपक्षी बनाई २०७९ मंसिर १९ मा वैवाहिक समानताको माग गर्दै सर्वोच्च अदालतमा संयुक्त रुपमा रिट निवेदन दायर गरेका थियौ। संवैधानिक इजलासको पहिलो सुनुवाइ पुष २०, दोस्रो फागुन ११ गते र तेस्रो सुनुवाइ आउँदो कार्तिक २२ गते तदअनुसार नोभेम्बर ८, २०२३ का लागि सरेको जानकारी समेत कार्यक्रममा गरिएको थियो।"
धरानका मेयरलाई प्रश्न सोध्ने व्यक्ति पक्राउ,"धरान : धरानका मेयर हर्क साम्पाङलाई प्रश्न सोध्ने व्यक्ति पक्राउ परेका छन्। शुक्रबार धरान१५ मा लागूऔषध सचेतना गरिरहेका मेयर साम्पाङलाई डेंगुले मान्छे मरिरहेको अवस्थामा तपाईं बाटोमा अर्कै कार्यक्रम गर्ने भनेर प्रश्न सोधेपछि अशोक लिम्बु पक्राउ परेका हुन्। त्यति भनेपछि साम्पाङले नगर प्रहरी लगाएर पक्राउ गरेको लिम्बुले बताए। लिम्बुलाई अहिले इलाका प्रहरी कार्यालय धरानको हिरासतमा राखिएको छ। लिम्बु बिरुद्ध उजुरी भने कसैले दिएको छैन। मेयर साम्पाङको निर्देशनमा नगर प्रहरीले लिम्बुलाई पक्राउ गरेर बुझाएपछि हिरासतमा राखिएको धरानका डीएसपी नवराज मल्लले बताए। उनले यस विषयमा अनुसन्धान भइरहेको बताए। किराँत याक्थुम चुम्लुङका राष्ट्रिय चुम्लुङ सदस्य ताजुव लिम्बुले तत्काल उनलाई रिहाइ नगरिए सशक्त आन्दोलन गर्ने चेतावनी दिए। उनले विगत केही दिनदेखि धरानका मेयर साम्पाङका अराजनीतिक, अराजक र गैरकानुनी क्रियाकलाप नियन्त्रण गर्न र धरानको सामाजिक सद्भाव कायम राख्न सरकारसँग माग गरेका छन्।"
यार्तुङ महोत्सवको उपाधि कर्मचारी टिमलाई,जोमसोम : मुस्ताङको वारागुङ मुक्तिक्षेत्र२ झोङमा आयोजित पाँचौ यार्तुङ महोत्सवमा कर्मचारीको टिम सेभेन ए साइड फुटबलको उपाधि कर्मचारीको टोलीले जितेको छ। शुक्रबारदेखि सुरु भएको यार्तुङ महोत्सवमा सेभेन ए साइड मैत्री पूर्ण फुटबल प्रतियोगिता आयोजना गरिएको थियो। मैत्री पूर्ण सेभेन ए साइड फुटबल प्रतियोगितामा वारागुङ मुक्तिक्षेत्र गाउँपालिकाका जनप्रतिनिधि र कर्मचारीको टिम आमनेसामने प्रतिस्पर्धा गरेका थिए। वारागुङ मुक्तिक्षेत्र गाउँपालिकाको आर्थिक सहयोगमा सञ्चालित यार्तुङ महोत्सव आयोजनाको जिम्मा वारागुङ२ झोङले पाएको थियो। वारागुङ मुक्तिक्षेत्रमा गाउँपालिकाको आर्थिक सहयोगमा बर्सेनि विभिन्न गाउँहरूले आलोपालो महोत्सव सञ्चालन गर्ने गरेका छन्। वारागुङ२ झोङ वडा कार्यालयको आयोजनामा भएको मैत्री पूर्ण सेभेन ए साइड फुटबल प्रतियोगितामा जनप्रतिनिधिको टिमलाई (३०) गोल अन्तरले हराउँदै कर्मचारीको टिमले उपाधि रक्षा गरेको हो। झोङ खेल मैदानमा भएको खेलको निर्धारित (१५१५) मिनेटमा दुवै टिमबीच गोलरहित बराबरी भएपछि खेल टाईब्रेकरमा पुगेको थियो। जनप्रतिनिधि र कर्मचारीबीचको सुमधुर सम्वन्धलाई खेलका माध्यमबाट थप प्रगाढ बनाउन यार्तुङ महोत्सवमा मैत्रीपूर्ण फुटबल प्रतियोगिता आयोजना गरिएको वारागुङ मुक्तिक्षेत्र२ का वडाध्यक्ष न्होरु गुरुङले जानकारी दिए। वडाध्यक्ष गुरुङले हिमाली समुदाय अन्तर्गत गुरुङ समुदायको महत्वपूर्ण पर्व यार्तुङका अवसरमा बर्सेनि विविध कार्यक्रम आयोजना हुँदै आइरहेको बताए। यार्तुङ महोत्सवलाई वारागुङ मुक्तिक्षेत्रले बर्सेनि १० लाख बजेट विनियोजन गर्दै आइरहेको गाउँपालिका अध्यक्ष रिङझिङ नाम्गेल गुरुङले जानकारी दिए।
कपिलवस्तुमा प्रहरी नै चढ्छन् चोरीका मोटरसाइकल,"कपिलवस्तु : नेपाल प्रहरीकै कर्मचारीहरू अवैध रुपमा चोरीको मोटरसाइकल चढ्ने गरेको पाइएको छ। अस्थायी प्रहरी पोष्ट जहदीका प्रहरी कर्मचारीहरूले चोरीको भारतीय नम्बर प्लेटको मोटरसाइकलमा अवैध रुपमा नेपाली नम्बर प्लेट ठोकेर चलाइरहेको भेटिएको हो। प्रहरीले चढ्दै आएको लु १८ प ६४३ नम्बर प्लेटको सेतो अपाची मोटर साइकल भारतीय चोरीको मोटरसाइकल हो। कपिलवस्तु नगरपालिका६ जहदीमा प्रहरी चेकिङमा सो मोटर साइकल पक्राउ परेको थियो। लामो समयसम्म सो मोटरसाइकल लैजान कागज पत्र लिएर कोही सम्पर्क गर्न नआएपछि प्रहरीले सो मोटरसाइकलमा नेपाली नम्बर प्लेट लगाएर चलाउने गरेको छ। प्रहरीले प्रयोग गर्दै आएको सेतो रंगको सो मोटरसाइकलमा प्रयोग गरिएको लु १८ प ६४३ नम्बरमा ९७ सिसिको हिरो कम्पनीको स्पेल्डर प्रो मोटरसाइकल दर्ता रहेको यातायात व्यवस्था कार्यालय बुटवलमा रेकर्ड भेटिएको छ। यातायात कार्यालयको रेकर्ड अनुसार लु १८ प ६४३ नम्बरको मोटरसाइकल धनी साविक पटना गाविस वडा नम्बर ७ का भोरवली थारु हुन्। तर अवैध रुपमा जहदी प्रहरीले नक्कली नम्बर प्लेट राखेर चोरीको भारतीय नम्बर प्लेटको मोटरसाइकल चलाउँदै आएको छ। कुनै पनि प्रहरी कर्मचारीलाई अवैध ढंगले सरकारी काममा वा व्यक्तिगत कामा चोरीका सवारी साधनहरू चलाउने अधिकार नरहेको लुम्बिनी प्रदेश प्रहरी प्रमुख डीआईजी उमेश राज जोशीले बताए। 'चोरीका सवारी साधन चलाउने प्रहरी कर्मचारीलाई प्रमाणित भए कारवाही हुन्छ,' उनले भने। आम सर्वसाधारणहरूलाई लाइसेन्स र ब्लु बुक घरमा छुटेको अवस्थामा पनि जरिवाना काट्ने दुःख दिने गरेको प्रहरीले भने आफैं चोरीको मोटरसाइकल खुलेयाम चढ्ने गरेका छन्। यसरी प्रहरीले नै चोरीको मोटर साइकल चढ्ने तर सर्वसाधारणलाई दुःख दिने घटना प्रति जिल्लाका नागरिक अगुवाहरूले विरोध गरेका छन्।"
कोसीमा कांग्रेस र एमाले मिलेर सरकार बनाउने सम्भावना छ : उद्धव थापा,"विराटनगर : कोसी प्रदेशका निवर्तमान मुख्यमन्त्री एवं कांग्रेस प्रदेश संसदीय दलका नेता उद्धव थापाले भने कांग्रेस र एमाले मिलेर सरकार बन्ने सम्भावना रहेको बताएका छन्। आधाआधा कार्यकाल बाँडेर प्रदेश सरकार चलाउन सम्भव रहेको उनको भनाइ छ। मुख्यमन्त्री हिक्मतकुमार कार्कीको शपथग्रहण समारोहमा सहभागी भएका थापाले पत्रकारहरुसँग संक्षिप्त प्रतिक्रिया दिँदै भने, शीर्ष नेतृत्वबाट निर्णय भएमा संयुक्त एवं सहमतिको सरकार बनाउन सम्भव छ। कार्की नेतृत्वको सरकारले ३० दिनभित्रमा विश्वासको मत नपाएमा संविधानको धारा १६८ को उपाधारा ५ बमोजिम नयाँ सरकार गठन हुने छ। यो उपाधारा बमोजिम बहुमत पुर्याउने प्रदेशसभा सदस्यलाई प्रदेश प्रमुखले मुख्यमन्त्री नियुक्त गर्ने व्यवस्था छ। त्यो सरकारको दाबी गर्न आफूसँग ४७ मत रहेको थापाले बताए। उपधारा ५ अनुसारको सरकार आफ्नो नेतृत्वमा बन्ने दाबी थापाले गरे। अहिलेको सरकारले विश्वासको मत नपाएमा उपाधारा ५ बमोजिम सरकार बन्छ। त्यसले पनि विश्वासको मत नपाए प्रदेश मध्यावधिमा जान्छ, उनी भन्छन्, तर, मसकेसम्म मध्यावधिमा जान नपरे हुन्थ्यो भन्ने पक्षमा छु। प्रदेशमा सहमतिको सरकार सम्भव छ। शपथलगत्तै मुख्यमन्त्री कार्कीले पनि प्रदेशमा सहमतिको सरकार बनाउने प्रयास हुने बताएका छन्।"
न्यायाधीश र प्रजिअसामु रोए मोरङ कारागारका महिला कैदीबन्दी,"विराटनगर : जिल्ला कारागार मोरङका महिला कैदीबन्दीले न्यायाधीश, प्रजिअ (प्रमुख जिल्ला अधिकारी) र कानुन व्यवसायीलगायत सरोकारवालासामु रुँदै आफ्ना पीडा र समस्या पोखेका छन्। उच्च अदालत विराटनगर बार एशोसिएशन महिला समितिद्वारा शुक्रबार आयोजित कैदीबन्दी महिलासँग तीजको दर खाने कार्यक्रममा उनीहरूले आँखामा आँसु छचल्काउँदै आफ्ना पीडा पोखेका हुन्। कारागारभित्रका समस्या र आफ्ना पीडा राख्ने क्रममा महिला कैदीबन्दी भक्कानिँदै एवं डाँको छाड्दै रोएका हुन्। कार्यक्रममा उच्च अदालत विराटनगरका निमित्त कायम मुकायम मुख्य न्यायाधीश दिनेशप्रसाद यादव, न्यायाधीश किरणकुमारी गुप्ता, जिल्ला अदालत मोरङका न्यायाधीश रोमनाथ अधिकारी, प्रमुख जिल्ला अधिकारी वीरेन्द्रकुमार यादव, उच्च सरकारी वकिल कार्यालय विराटनगरका प्रमुख एवं सहन्यायाधिवक्ता कोषहरि निरौला, कानुन व्यवसायी एवं सरोकारवालाको उपस्थिति थियो। त्यस क्रममा प्रजिअ यादवले महिला कैदीबन्दीलाई आआफ्ना समस्या राख्न आग्रह गरेका थए। सुरुमा महिला कैदीबन्दीहरू आफ्ना समस्या राख्न हिचकिचाए। कुरा राख्नुअघि अप्ठेरो महसुस गरे। त्यही बीचबाट कोसी प्रदेशकी पूर्वसांसद गुलेफुन खातुनले समस्या सुनाउन थालिन्। सरकारी छाप दस्तखत किर्ते मुद्दामा दोषी ठहर भएर कैद भुक्तान गरिरहेकी उनले कारागारभित्र सुत्ने ठाउँ र खानेपानीको अभाव रहेको सुनाइन्। कारागारभित्र पानीको एउटा धारा छ। पानी कहिले आउँछ, कहिले आउँदैन। पानी आएका दिन पालै पाउन गाह्रो हुन्छ, उनले भनिन्, सुत्ने र बस्ने ठाउँको अभाव छ। सुत्न पाइँदैन। यहाँभित्र त समस्या कति छन्, कति। खातुनले कारागार हुनेखानेका लागि साह्रै राम्रो रहेको गुनासो सुनाइन्। मपूर्व जनप्रतिनिधि हुँ। बाहिर हुँदा त कारागार निक्कै राम्रो होला भन्ने लागेको थियो, उनले भनिन्, तर, भित्र आइसकेपछि सबै कुरा थाहा भयो। कारागार हुने खानेका लागि रहेछ। नहुनेहरूका लागि धेरै गाह्रो छ। खातुनपछि केही महिला कैदीबन्दीले आआफ्ना गुनासा पोखे। कैदी सरीता राईले रातभर सुत्न नपाउने गरेको बताइन्। रुँदै उनले भनिन्, भित्रबाट चाबी लगाएको हुन्छ। बाहिर पनि चाबी लगाइन्छ। हामीले भित्र छिर्नै पाइँदैन। रातभर खुला आकाशमुनि भुइँमा सुत्नुपर्ने अवस्था छ। राति १२ बजेपछि कारागारको अनुगमन गर्न आउनुस्। यहाँ कति दुःख र पीडा छ भन्ने सबै थाहा भइहाल्छ। राईले कारागारभित्र धेरै गाह्रो रहेको र खानेपानीको फिल्टर पनि नभएको सुनाइन्। खानेपानीको फिल्टर छैन। बनाएको फिल्टर एकदुई महिनामै बिग्रियो, भक्कानिँदै उनले भनिन्, सुत्ने ठाउँ पाइँदैन। कतिपयले प्यासेज र हिँड्ने ठाउँमा रातभर सुत्नुपर्छ। म आज रातभर सुतेकै छैन। अनिद्राले नै होला, उनका आँखा रातारात र सुन्निएका देखिन्थे। सवारी ज्यान मुद्दामा कारागारमा रहेकी शान्तिकुमारी मुखियाले कारागारभित्र बस्नलाई निक्कै गाह्रो भइरहेको बताइन्। घरमा बालबच्चा सानै रहेको र कारागारभित्र बस्न निक्कै मुस्किल परिरहेको उनको गुनासो छ। यहाँ त बस्न मात्रै हैन, बाँच्न पनि गाह्रो छ, मुखियाले भनिन्, सबैतिर हारगुहार गरिसकियो। यो हाम्रो समस्या कसले सुनिदिन्छ ? आमाको आग्रह, छोराको उद्धार होस् धरान घर भएकी कैदी गंगाकुमारी खड्काले आफ्नो नाबालक छोराको उद्धार गरिदिन आग्रह गरिन्। मानव बेचबिखन मुद्दाकी कैदी उनले आफ्नो साथमा ५ बर्से छोरा रहेको सुनाइन्। श्रीमान केदार खड्का झुम्का कारागारमा छन्। उनी केदारकी कान्छी श्रीमती हुन्। मेरो साथमा ५ वर्षको छोरा छ। उसको स्कुल जाने उमेर भइसक्यो। तर, जिम्मा लिएर लैजाने मान्छे छैनन्, रुँदै हारगुहार गर्ने क्रममा खड्काले भनिन्, जन्मदर्ता पनि बनेको छैन। कारागारमा हुँदा छोरो बिग्रिने भयो। उद्धार गरेर छोरालाई बाहिर लगिदिनुस्। नाबालक छोरालाई अरु कैदीबन्दीले कुटपिट गर्ने गरेको कारुणिक व्यथा उनले सुनाइन्। सानो केटाकेटी हो। भनेको कुरा बुझ्दैन। चकचक गर्छ। केटाकेटी चञ्चले हुन्छन् नै, उनले भनिन्, अरुले कुट्छन्, पिट्छन्। छेउमै बसेर चुरोट खाइदिन्छन्। चुरोटले पोलिदिन्छन् पनि। यो छोरामाथिको अत्याचार कसरी हेरेर र सहेर बस्नु म ? परिवारले छोरा नलग्दा आफूलाई ठूलो पीडा भइरहेको गुनासो उनले रुँदै राखेकी थिइन्। मेरो बिन्ती छ। लगेर आश्रममै भए पनि राखिदिनु होला। हामीलाई त कुटपिट गरिन्छ। यातना दिइन्छ। बच्चालाई समेत कुटपिट गरेर निर्दयी व्यवहार देखाइन्छ, कैदीबन्दीको भीडबाट रुँदै र बिलौना गर्दै उनले भनिन्, सानाले त कुरा नबुझेर चकचक गर्छ। ठूलाहरूले ममाथिको रिस पनि यही छोरालाई पोख्छन्। कति सहेर बस्नु ? छोराका लागि हात जोडेर खड्काले बिन्ती बिसाइरहँदा उनका नाबालक छोरा छेउमै थिए। छोराको अगाडि अरुले चुरोट खाइदिँदा उसले पनि सिक्ने डर भएको गुनासो उनले गरिन्। खड्कालगायतका महिला कैदीबन्दीहरूको भनाइबाट कारागारभित्र कैदीबन्दीलाई चरम यातना दिने, कुटपिट गर्ने र नाबालक माथिसमेत निर्दयी व्यवहार भइरहेको प्रष्ट हुन्छ। प्रजिअ यादवले कैदीबन्दीका समस्या आफूले नोटिस गरेको सुनाए। तपाईंहरू (कैदीबन्दी)का कुरा सुनियो। समस्या नोटिस गरियो, उनले भने। तर, उच्च अधिकारी कारागार पुगेका बेला समस्याको समाधान हुन्छ भन्ने अपेक्षासहित महिला कैदीबन्दीले खुलेर समस्या सुनाएका थिए। प्रजिअ यादवले भने नोटिसमा राखिएको मात्रै भनेर टारिदिए। चौकीदारको समूहको धम्की, डर र त्रासका कारण यसरी कैदीबन्दीले खुलेर कुरा राख्न सक्दैनन्। विरोध गर्नेलाई रातभर कुटपिट गर्ने र यातना दिने काम हुने स्रोतले बतायो। मोरङको महिला कारागारभित्र चुरोट र खैनी लैजान प्रतिबन्ध छ। तर, कारागारभित्र चौकीदार, नाइके, भाइनाइके र उनीहरूका आसेपासेलाई लैजान तथा खान छुट छ। अरुले पनि खान त पाउँछन्। तर, महँगो मूल्य तिर्नुपर्ने हुन्छ। त्यसको विरोध गरेमा चौकीदारको समूहबाट कैदीबन्दीमाथि आक्रमण गर्ने र यातना दिने काम हुन्छ। कारागारभित्र चौकीदारको हालीमुहाली र एकाधिपत्य चल्छ। पुरुष कारागारमा मात्रै यस्तो विकृति रहेको कुरा यसअघि बाहिर आएको थियो। तर, महिला कैदीबन्दीले खुलेर कुरा राख्ने क्रममा महिला कारागारभित्र पनि अनैतिक र गैरकानुनी कामहरू हुने गरेको खुलाएका छन्। महिला कारागारको चौकीदार मञ्जु सरदार छिन्। कारागारभित्र प्रतिबन्धित वस्तु लैजाँदा पनि चेकजाँच गर्ने र त्यसलाई रोक्ने काम नभएको पाइएको छ। कारागारको सुरक्षाका लागि सशस्त्र प्रहरीका डीएसपी र नेपाल प्रहरीका सइको नेतृत्वमा टोली परिचालित छ। गेटबाट भित्र छिर्नेबित्तिकै सशस्त्र प्रहरीले केरकार र चेकजाँच गर्छन्। तर, प्रतिबन्धित वस्तु भने उनीहरूकै सहयोगमा कारागारभित्र छिर्ने गरेको छ। सशस्त्रका डीएसपीको भूमिका शंकास्पद महिला कारागारभित्र प्रतिबन्धित सूर्तिजन्य वस्तु लैजान सहजीकरण गरिदिने गरेको आरोप सशस्त्र प्रहरीका डीएसपी दिलबहादुर रायमाझीमाथि लागेको छ। गत वैशाख १८ गते उनी कारागारमा कार्यरत छन्। कारागारमा उनको नेतृत्वमा सशस्त्र प्रहरी छ। चौकीदारसँग साँठगाँठ गरेर रायमाझीले प्रतिबन्धित वस्तु लैजान दिने गरेको गुनासो आएपछि कारागारभित्र उनको भूमिका शंकास्पद देखिएको हो। डीएसपी रायमाझी भने कारागारभित्र चुरोट र खैनीमा रोक नलगाइएको बताउँछन्। लैजान दिएन भने हामीले सेवन गर्ने कुरा ल्याउन दिएनन् भनेर कैदीबन्दीले विरोध गर्छन्। उनीहरूको मानवअधिकारको पनि कुरा होला। यहाँ पहिलेदेखि नै चुरोट र खैनी लैजान दिने गरिएको रहेछ, उनले भने, रोक्न कोशिष गर्ने गरिएको छ। हामी त कारागार प्रशासनको निर्देशन मान्ने हो। अरु कुरा हाम्रो प्रवक्तालाई सोध्नुहोला। कारागार व्यवस्थापन विभागका प्रवक्ता कमलप्रसाद पाण्डेले सूर्तिजन्य पदार्थको विषयमा कारागार ऐनले स्पष्ट नपारेको बताए। कतिपय कारागारले प्रयोगको अवस्था हेरेर सूर्तिजन्य पदार्थ लैजान दिने किन, नदिने भन्ने आन्तरिक निर्णय गर्छन्, उनले भने, कुनैले लैजान दिन्छन्। कुनैले दिँदैनन्। सूर्तिजन्य पदार्थको विषयमा कारागारको आन्तरिक निर्णय लागू हुने पाण्डेको भनाइ छ। तर, स्वास्थ्यको दृष्टिकोणले पनि भरसक लैजान नपाउन् र कडाइ गर्नु भनेर कारागारहरूलाई निर्देशन दिने गरिएको उनले बताए। क्षमताभन्दा तेब्बर बढी कैदीबन्दी जिल्ला कारागार मोरङमा क्षमताभन्दा तेब्बर बढी कैदीबन्दी राखिएको छ। कारागार ५० महिला र २ सय ५० जना पुरुष गरेर ३ सय जना क्षमताको हो। महिला १ सय २ र पुरुष ९ सय ४८ गरेर १ हजार ५५ जना कैदीबन्दी छन्। महिला कैदीबन्दीसँग ५ जना नाबालक पनि छन्। क्षमताभन्दा तीन गुणा बढी राखिएपछि कैदीबन्दी कोचाकोच गरेर बस्नु पर्ने अवस्था छ। उनीहरूलाई खान, बस्न र सुत्नकै समस्या छ। पालो गर्दै सुत्नुपर्ने बाध्यता रहेको गुनासो कैदीबन्दीको छ। कारागारका निमित्त जेलर तुलसी पौडेलले कारागार पुरानो र साँघुरो हुँदा कैदीबन्दी समस्यामा परिरहेको बताए। नयाँ भवन निर्माणधीन अवस्थामा रहेका कारण बनिसकेपछि सहज हुने उनको भनाइ छ। पौडेलका अनुसार महिला कैदीबन्दीको समस्या सुनेपछि केहीका आफन्तलाई कारागारमा बोलाइएको छ। नाबालक जिम्मा लगाउने विषयमा परिवारसँग छलफल गरिएको उनले बताए। विद्यालय जाने उमेर भएका नाबालकलाई आफन्तको जिम्मा लगाउन पहल भइरहेको पौडेल बताउँछन्। उनले महिला कारागारभित्र सूर्तिजन्य वस्तु प्रतिबन्धित नै रहेको बताए।"
६१ किलो सुन प्रकरण : सुनचाँदी व्यवसायी संघ बाराका अध्यक्ष सर्राफ पक्राउ,सिमराः ६१ किलो सुन प्रकरणमा बाराका शिवकुमार सर्राफ पक्राउ परेका छन् । सुनचाँदी व्यवसायी संघ बाराका अध्यक्ष समेत रहेका सर्राफलाई नेपाल प्रहरीको केन्द्रीय अनुसन्धान व्युरोको टोलीले बिहीबार कलैयाबाट पक्राउ गरेको हो । सर्राफलाई पक्राउ गरी काठमाडौं लगिएको छ । साउन ३ गते त्रिभुवन अन्तर्राष्ट्रिय विमानस्थलबाट बाहिरिएको सुन प्रकरणमा सर्राफको समेत संलग्नता देखिएपछि पक्राउ गरिएको स्रोतले जनाएको छ । सर्राफ सुनचाँदी व्यवसायी महासंघका पूर्वकेन्द्रीय उपाध्यक्ष समेत हुन् । उनी पक्राउ परेसँगै सुन प्रकरणमा पक्राउ पर्नेको संख्या २७ पुगेको छ । यस प्रकरणमा पूर्वसभामुख कृष्णबहादुर महराका छोरा समेत पक्राउ परिसकेका छन् । हङकङबाट ब्रेक सुभित्र लुकाएर ल्याइएको सुन त्रिभुवन अन्तर्राष्ट्रिय विमानस्थलबाट बाहिरिए पनि राजश्व अनुसन्धान विभागको टोलीले बरामद गरेको थियो ।
केरुंगेखोलामा पुल निर्माण अलपत्र,"नवलपरासी : नवलपरासी (बर्दघाट सुस्तापूर्व) नवलपुरको कावासोतीस्थित केरुंगेखोलामा पुल निर्माण अलपत्र परेको छ। तीन वर्षदेखि उक्त पुलको काम अलपत्र अवस्थामा छ। कावासोती नगरपालिका३ र ४ लाई जोड्ने गरी केरुंगेखोलामा निर्माणाधीन पुल अलपत्र परेको हो। विसं २०७७ असारसम्ममा पुल निर्माण सम्पन्न गर्नुपर्नेमा यसै अलपत्र पारी ठेकेदार सम्पर्कविहीन भएपछि समस्या भएको कावासोती४ का वडाध्यक्ष नारायणप्रसाद लोहनीले बताए। पुल काम विसं २०७५ मा सुरु भएको थियो। पुलको केही भाग निर्माण सकिएको छ। बीच खण्डमा ढलानको काम बाँकी रहेको छ। आफूले पटकपटक फोन गर्दा ठेकेदार सम्पर्कमा नआएको र कामसमेत अघि नबढाएको उनले बताए। 'वडा, पालिकास्तरबाट पटकपटक ताकेता गर्यौँ तर निर्माणको काम अघि बढाउन ठेकेदारले आलटाल गर्दै आएको छ', वडाध्यक्ष लोहनीले भने। पुल निर्माण नहुँदा पानी पर्ने बित्तिकै आवतजावतमा समस्या हुने गरेको उनले बताए। एक सय ४० मिटर लम्बाइको पुल करिब १० करोड ५० लाख रुपैयाँमा निर्माण सम्पन्न गर्ने गरी ठेक्का लगाइएको थियो। तर पटकपटक म्याद थप गर्दासमेत निर्माणको कामले पूर्णता पाउन सकेको छैन। पछिल्लोपटक विसं २०८० असारसम्म पुल निर्माण गर्ने गरी म्याद थप गरिएको थियो। यस अवधिमा समेत काम नसकेपछि पुलको काम झनै अन्योल अवस्थामा पुगेको वडाध्यक्ष लोहनीले बताए। कावासोती३ र ४ लाई जोड्ने मात्रै नभएर हुप्सेकोट गाउँपालिकालाई सहज रूपमा सदरमुकाम कावासोती आउने सडकखण्डको पुलसमेत भएकाले यसको निर्माणमा ढिलाइ हुँदा जनताले धेरै सास्ती खेप्नुपरेको उनको भनाइ थियो। निर्माणधीन पुल अलपत्र पारेर ठेकेदार बेपत्ता भएपछि कावासोती नगरपालिकाले जिल्ला प्रशासन कार्यालय नवलपुरलाई पत्राचार गरी ठेकेदारलाई झिकाई आवश्यक कारबाही र निर्माणको काम अघि बढाउन यसअघि पत्राचारसमेत गरेको थियो। गत असारमा निर्माण कम्पनीले असारभित्र ढलान गरी काम सक्ने प्रतिबद्धतासमेत जनाएकामा सो समयमा कुनै काम नगरी अहिलेसम्म अलपत्र पारेको वडाध्यक्ष लोहनीले बताए। सडक डिभिजन कार्यालय भरतपुरका इन्जिनियर राजेन्द्र महर्जनका अनुसार पुल निर्माणको म्याद सकिएकाले केन्द्रबाट म्याद थप भएमा काम अघि बढ्ने जानकारी दिए। नियमित प्रक्रियामा पुलको म्याद थप नहुने र पुराना ठेक्काको म्याद थप गर्ने मन्त्रिपरिषद्को निर्णय आएमात्र म्याद थप हुने उनले बताए। विकल्पमा सोही ठेकेदारबाट काम गराउनका लागि १० प्रतिशत क्षतिपूर्ति तिराएर काम लगाउन सकिने उनको भनाइ छ। पुल निर्माण यसअघि नै सक्नुपर्नेमा ढिलो भयो, म्याद थप भएको छैन, केन्द्र सरकारले म्याद थप गरेमात्रै काम अघि बढ्ने हो वा क्षतिपूर्ति तिरेर काम गर्न सक्छ', उनले भने, 'अब वर्षा पनि कम हुन लागेको छ, ठेकेदारलाई चिठ्ठी काट्नुपर्ला।'"
ताप्लेजुङमा प्रदेश सांसदको घरमा घेरा हालेर प्रहरीले गर्यो हुलहुज्जत,"विराटनगर : ताप्लेजुङमा कोसी प्रदेशका सांसद (प्रदेशसभा सदस्य) खगेनसिंह हाङ्गामको घरमा घेरा हालेर प्रहरीले बिहीबार राति हुलहुज्जत गरेको छ । पोसाकमा र सादा पोसाकमा लाट्ठी तथा हतियारसहित ठूलो संख्यामा खटिएका प्रहरीले हाङ्गामको फुङ्लिङ नगरपालिका५ स्थित घरमा घेरा हालेर हुलहुज्जत गरेका हुन् । सांसद हाङ्गामको सचिवालयले घटनाको भीडीयो सामाजिक सञ्जाल फेसबुकमा पोस्ट गरेको छ । भीडीयोमा पोसाकसहित लाट्ठी र हतियारधारी तथा बिना पोसाकका प्रहरी अभद्र शैली र उग्ररूपमा प्रस्तुत भएको देखिन्छ । प्रहरीले उनको घरको गेटमा पटकपटक लात्ताले प्रहार गरेको भीडीयोमा देख्न सकिन्छ । भीडीयो अहिले भाइरल भइरहेको छ । घटना हुनुको पछाडि दुवै पक्ष उत्तिकै जिम्मेवार रहेको बताइएको छ । जात्रामा प्रहरी र कांग्रेसका कार्यकर्ताबीच विवाद भएको थियो । कांग्रेस सांसद हाङ्गाम ताप्लेजुङको निर्वाचन क्षेत्र नम्बर १ (ख) बाट निर्वाचित भएका हुन् । हाङ्गाम तरुण दल ताप्लेजुङको अध्यक्ष, कांग्रेसको क्षेत्रीय सभापति र महाधिवेशन प्रतिनिधि पनि हुन् । घर घेरा हालेर आफूमाथि प्रहरीले आक्रमणको प्रयास गरेको उनले बताए । उनका अनुसार घटना राति ११ बजेतिरको हो । ताप्लेजुङस्थित घरमा आएका बेला प्रहरी टोलीले कक गरी पेस्तोल तेस्र्याएर आक्रमण गर्न खोज्यो,हाङ्गामले भने, प्रहरीले हतियार र बर्दीका आडमा गुण्डागर्दी गर्यो । प्रहरीका कारण आफू असुरक्षित हुनु परेको गुनासो उनको छ । उनले मदिरा सेवन गरेका प्रहरीले कांग्रेसका कार्यकर्तामाथि कुटपिट गरेको समेत बताए । कांग्रेस कार्यकर्तामाथि कुटपिट भएपछि दिउँसोदेखि नै प्रहरीसँग विवाद र भनाभन भएको हाङ्गामको भनाइ छ । प्रहरीले मापसे (मादक पदार्थ सेवन) गरेर एक जना बहिनीलाई दुःख दिएपछि कांग्रेसका कार्यकर्ताले त्यसो नगर्न आग्रह गरेका हुन् । त्यस क्रममा केही वादविवाद भयो, उनले भने, मैले घटना मिलाउन सहजीकरण पनि गरेँ । यही विषयलाई लिएर प्रहरीले घर घेरा हाल्दै मलाई आक्रमणको प्रयास गरे । सुरुमा तरुण दलका कार्यकर्तामाथि प्रहरीले कुटपिट गरेको उनले बताए । काठमाडौंबाट आएका क्षेत्रीय उपसभापति पेमा लामालाई समेत प्रहरीले कुटेको हाङ्गामको भनाइ छ । ताप्लेजुङका प्रहरी प्रमुख डीएसपी राजन लिम्बूले टोली पठाएर घर घेरा हाल्न लगाउँदै हुलहुज्जत र अभद्र व्यवहार गर्न लगाए,उनले भने, मलाई मार्ने प्रयास गरियो । प्रहरी टोलीमाथि दुव्र्यवहार गरेको भन्दै प्रहरीले एकजनालाई नियन्त्रणमा समेत लिएको छ । प्रहरीले दिलिप लिम्बूलाई पक्राउ गरेको र उनी निर्दोष रहेको हाङ्गामले बताए । प्रहरीले भने रातको समयमा मदिरा सेवन गरेर होहल्ला हुन थालेपछि त्यसो नगर्न आग्रह गर्दा प्रहरीमाथि नै आक्रमणको प्रयास भएको दाबी गरेको छ । राति ९ बजेबाट जात्रा बन्द भएपनि बाटोमा बसेर होहल्ला गर्न थालेपछि सम्झाउन गएको प्रहरीलाई हाङ्गामसहितको टोलीले अभद्र व्यवहार गरेको दाबी प्रहरीको छ । कोसी प्रदेश प्रहरीका प्रवक्ता एसपी ऋषिराम कँडेलले घटनाका बारेमा अनुसन्धान भइरहेको जानकारी दिए । प्रदेश माननीय र प्रहरीबीच सामान्य विवाद भएको कुरा आएको छ । यस विषयमा थप बुझ्दै छौं, उनले भने ।"
विद्यार्थीलाई पोशाक वितरण,"महोत्तरी : गौशाला नगरपालिका६ स्थित श्री माविका ३० जना विद्यार्थीलाई पोशाक वितरण गरिएको छ। शुक्रबार कक्षा १ देखि कक्षा ५ सम्म अध्ययनरत गरिब, असहाय, टुहुरा लक्षित वर्गका विद्यार्थीलाई पोशाक वितरण गरिएको हो। नवजीवन कृषि सहकारी संस्थाले वार्षिक योजना अनुसार पोशाक वितरण गरिएको संस्थाका सचिव सुनिलकुमार साहले बताए। आर्थिक अवस्थाकै कारण विद्यार्थीले बीचमा नै पढाइ छोड्ने प्रवृतिलाई अन्त्य गर्नका लागि सो सामाजिक कार्यक्रम लागू गरिएको सचिव साहले बताए।"
विराटनगरबाट नौ लाख बढी रकमसहित एक जना पक्राउ,"विराटनगर : विराटनगरबाट स्रोत नखुलेको नौ लाख रुपैयाँभन्दा बढी रकमसहित सशस्त्र प्रहरीले एक जनालाई पक्राउ गरेको छ। पक्राउ पर्नेमा विराटनगर महानगरपालिका१४ का २६ वर्षीय कृष्ण चौधरी रहेका छन्। चौधरीको साथबाट नौ लाख १७ हजार सात सात सय ५५ नेपाली रुपैयाँ बरामद भएको सशस्त्र प्रहरी बल मोरङका प्रमुख एसपी तीर्थ थापाले जानकारी दिए। उनका अनुसार विराटनगर१४ मन्ठा पोखरीनजिकबाट चौधरी पक्राउ परेका हुन्। सशस्त्रले पक्राउ गरेका बेला उनी भारतबाट प्रदेश १०२०४९ प ४३६८ नम्बरको मोटरसाइकलमा नेपाल आउँदै थिए। मोटरसाइकल रोकेर खानतलासी गर्दा सिटमुनि लुकाएर ल्याएको अवस्थामा स्रोत नखुलेको रकम फेला परेको थापाले बताए। चौधरीलाई थप अनुसन्धान र आवश्यक कारबाहीका लागि शुक्रबार राजस्व अनुसन्धान कार्यालय इटहरीमा बुझाइएको सशस्त्रले जनाएको छ। बरामद भएको रकम अवैध हुण्डी कारोबारको भएको हुनसक्ने आशंका गरिएको छ। यद्यपि, अनुसन्धानपछि थप विषय बाहिर आउने सशस्त्रले जनाएको छ।"
कर्मचारीलाई जनमुखी सेवा प्रवाह गर्न मन्त्री सिंहको निर्देशन,"वीरेन्द्रनगर : कर्णाली प्रदेशका आर्थिक मामिला तथा योजनामन्त्री बेदराज सिंहले राष्ट्रसेवक कर्मचारीलाई मनोबल उच्च बनाउँदै जनमुखी सेवा प्रवाह गर्न निर्देशन दिएका छन्। कर्मचारीहरूको मनोबल उच्च नभई जनमुखी सेवा प्रवाह हुन नसक्ने मन्त्री सिंहको भनाइ थियो। २० औं निजामती सेवा दिवसका अवसरमा शुक्रबार सुर्खेतको वीरेन्द्रनगरमा आयोजित मूल समारोहलाई सम्बोधन गर्दै मन्त्री सिंहले सरकारले राष्ट्रसेवक कर्मचारीको मनोबल उच्च हुनेगरि प्रोत्साहनका कार्यहरू गरिरहेको बताए। उनले भने, 'कर्मचारीहरूलाई राजनीतिक आग्रह र पूर्वाग्रहले व्यवहार गर्नु हुँदैन। त्यसरी हेरिनु हुँदैन। कर्मचारीहरूले पनि सेवा प्रवाहमा राजनीतिक आग्रहपूर्वाग्रह राख्नु हुँदैन। कुनै दलप्रति आस्था राख्न पाउने उहाँहरूको ट्रेड युनियन अधिकार हो। तर, कर्मचारीको मनोबल उच्च नभइ जनमुखी सेवा प्रवाह हुँदैन भन्ने हाम्रो बुझाइ छ। प्रदेश सरकार कर्मचारीहरूलाई उच्च मनोबलका साथ काममा लाग्ने वातावरण बनाउनेतर्फ लागिरहेको छ।' मन्त्री सिंहले सफल राज्य बनाउन र समृद्धि हासिल गर्नका लागि स्थायी सरकारका रूपमा रहेका कर्मचारीहरूको भूमिका निकै महत्त्वपूर्ण हुने बताए। उनले प्रदेश निजामती सेवा विधेयक मन्त्रिपरिषदबाट पारित भई सदनमा टेबुल भइसकेको र छिट्टै सदनबाट पारित भएर ऐनको रूप लिने बताए।"
"निजामती सेवा दिवस : दैलेखको डुङ्गेश्वरका कर्मचारीले गरे पेन डाउन, हातमा कालो पट्टी","दैलेख : निजामती सेवा दिवसको दिन दैलेखको डुङ्गेश्वर गाउँपालिकाका कर्मचारीले पेन डाउन गरेका छन् । एकीकृत निजामती सेवा ऐन ल्याउनुपर्ने माग गर्दै गाउँपालिकाका कर्मचारीहरूले दिवसको दिनमा विरोधस्वरुप हातमा कालो पट्टी बाँधेर पेन डाउन गरेका हुन् । गाउँपालिकामा कार्यरत कर्मचारीहरूले संयुक्त विज्ञप्तीमार्फत् कर्मचारीहरूले संघीय निजामती सेवा ऐन नभइ निजामती सेवा ऐन ल्याउनुपर्ने माग गरेका छन् । विज्ञप्तीमार्फत् कर्मचारीहरूले सेवा समूहको आधारमा सरकारी सेवाको प्रवेशद्वार संघीयताको मुटु मानिने स्थानीय तह मात्र हुने र बढुवामार्फत् प्रदेश र संघीय निजामती सेवामा जाने प्रावधान राखिनुपर्ने माग गरेका छन् । यस्तै सरुवा प्रणालीलाई सहमतिको आधारमा नभइ अनुमानयोग्य चक्रिय प्रणालीमा आधारित हुनुपर्ने,अन्तर प्रदेश सरुवाको व्यवस्था संघीय ऐनमा नै खुलाउनुपर्ने, निजामती अस्पतालमा सबै सरकारी कर्मचारीलाई समेट्नुपर्ने माग कर्मचारीको छ । यसैगरी संघ, प्रदेश र स्थानीय तहमा कार्यरत कर्मचारीहरूको सेवा, सुविधा,वृत्ति विकास र अधिकारमा विभेद नभइ समान हुनुपर्ने, एकीकृत निजामती सेवा बनाइ कर्मचारी संरचना एउटै बनाएर स्थानीय तहमा कार्यरत कर्मचारीबाट नै स्थानीय तहको प्रमुख प्रशासकीय अधिकृत हुनुपर्ने तथा स्थानीय तहमा कार्यरत कर्मचारीहरूको पूर्ण सुरक्षाको प्रत्याभूति हुनुपर्ने विज्ञप्तिमा उल्लेख छ ।"
"कालिकोटमा आमा छोरा बेपत्ता, माइती पक्ष आन्दोलित","वीरेन्द्रनगर : कालीकोट जिल्लाको सदरमुकाम मान्म बजारबाट आमा छोरा बेपत्ता भएका छन्। खाँडाचक्र नगरपालिका१ मान्म बजारबाट बिहीबार रातिदेखि ४ वर्षीय छोरासहित एक महिला बेपत्ता भएकी हुन्। कान्छी श्रीमती भएका कारण पतिले निरन्तर हिंसा गरेपछि जिल्ला अदालतमा अंश मुद्दा दायर गरेकी सान्नीत्रिवेणी१ लुसा माइती भएकी २५ वर्षीया गीताकुमारी जैसी शाही र उनका ४ वर्षीया छोरा टेकेन्द्र शाही जिल्ला सदरमुकाम स्थित नावगैरामा रहेको डेराबाट बेपत्ता भएका छन्। उनी दैखेल भगवतीमाई गाउँपालिका५ कट्टी घर भएर मान्म बजारमा शाही इलेक्टेनिक्स नामको इलेक्टेनिक पसल गर्दै आएका दानबहादुर शाहीकी कान्छी पत्नी हुन्। लामो समयदेखि मान्म बजारमा व्यवसाय गर्दै आएका शाही एमाले मान्म नगर कमिटी हुँदै जिल्ला कमिटी सदस्य थिए। कार्यालय सचिव समेत हुन्। महिला हिंसाको घटनामा जोडिएको भन्दै एमाले कालीकोटले उनलाई दुई साताअघि एमाले जिल्ला कमिटी सदस्यबाट निलम्बन गरिसकेको छ। गत राति ९ बजे मान्म बजारको सुवेदी होटलमा खाना खाएर सुत्न नावगैरास्थित कोठा गएका आमाछोरा राति नै बेपत्ता पारिएको माइती पक्षको आरोप छ। 'खाना खाएर सुत्न कोठा गएका हुन्। होटल सञ्चालक नमराज सुवेदीले भने,' पेट दुख्यो भन्थिन्, राति ११ बजे फोन गर्दा कट्यो। हामीले त निन्द्राले नउठाएको होला भन्ने सोच्यौं। अरू नै भएको रहेछ। राति नै उनकी सौताको संलग्नतामा हत्या गरेर शव बेपत्ता बनाइएको हुनसक्ने आशंका छ।' आमाछोरालाई बेपत्ता बनाउनेलाई कारबाहीको माग गर्दै गीताका माइती पक्षका आफन्तले शुक्रबार बिहानैदेखि मान्म बजारमा प्रदर्शन गर्दै शाहीको घरमा ढुंगामुढाको प्रयास गरेपछि प्रहरीले उनको मान्मस्थित घरमा सुरक्षा दिइरहेको छ। आफन्तले महिला र बाल हिंसाविरुद्ध नारावाजी गर्दै जिल्ला प्रहरी कार्यालय घेराउ गरेका छन्। उनीहरूले बेपत्ता भएका आमा छोराको खोजी गरिदिन प्रहरीसँग माग पनि गरेका छन्। जिल्ला प्रहरी कार्यालय प्रमुख डीएसपी अर्जुन केसीले पतिसँग झगडा परेर एक्लै बस्दै आएकी जैसी र उनका ४ वर्षीय छोरा बेपत्ता भएको खबर प्रहरीसँग पुगेपछि खोजी भइरहेको बताए। हराएको खबर आएपछि प्रहरीले अनुसन्धान गरिरहेको छ। डीएसपी केसीका अनुसार कोठामा महिलाका रौं उखेलिएको अवस्थामा भेटिएको छ। उनकी सौता रेश्मा शाहीसहित तीन जनालाई सोधपुछका लागि प्रहरी कार्यालयमा ल्याइएको डीएसपी केसीले बताए। मान्म बजारमा शाहीजी इलेक्ट्रोनिक्स सञ्चालन गर्दै आएका शाहीको पक्की घर भए पनि गीतालाई घरमा बस्न नदिएकाले बाहिर कोठा लिएर बस्दै आएकी थिइन्। गीताको बस्ने कोठामा कपडा यत्रतत्र छरिएका, कपालको छालासहित रौं उखेलेर फ्याँकिएको अवस्थामा भेटिएकाले कोठामै आमाछोराको हत्या गरेर शव बेपत्ता बनाइएको हुनसक्ने उनकी दिदी नाता पर्ने पवित्रा जैसीले बताइन्। पीडित महिला गिताले पतिको निरन्तर हिंसा सहन नसकेर अदालतमा अंश र सम्बन्ध विच्छेदको मुद्दा हालेकी थिइन्। दानबहादुरले गीतालाई पहिले बलात्कार गरेर गर्भवती बनाएरपछि दोस्रो पत्नीका रूपमा स्वीकारे पनि हिंसा गर्दै आएका थिए। दानबहादुर शाहीले ५ वर्षअघि कान्छी श्रीमतीका रूपमा बिहे गरेर छोरा जन्माएपछि कुटपिट गर्दै हिंसा गर्न थालेपछि अलग बस्दै आएकी थिइन्। दुई साताअघि गीता र उनका छोरा मारिदिने र गत वर्ष लुसा भीरमा लडेर मरेका उनका बुवाको पनि आफैंले मान्छे लगाएर भीरबाट धकेल्न लगाएर हत्या गरेको फेसबुक म्यासेन्जरमा भनेपछि दानबहादुरलाई प्रहरीले नियन्त्रणमा लिएर अनुसन्धान गरिरहेको छ। उनकी जेठी पत्नी रञ्जनाले भने दानबहादुरको फेसबुक गीता आफैंले चलाएर फसाउन म्यासेन्जरमा लेखेको बताउने गरेकी थिइन्। म्यासेन्जरमा अंश मुद्दा फिर्ता लिन धम्क्याउँदै उनको छोरा र उनलाई मार्ने धम्की दिइएको थियो। उनले म्यासेन्जरमा अदालत, न्यायाधीश सबैलाई आफूले किनिसकेको पनि लेखेको सार्वजनिक भएको थियो।"
"'सिजनल भिसा'मा दक्षिण कोरिया लैजाने भन्दै कसले उठाउँदैछ करोडौं रुपैयाँ, मन्त्रालय भन्छ दुई देशबीच कुनै सम्झौता छैन","सर्वसाधरणबाट पैंसा उठाउन केन्द्रदेखि स्थानीय तहका नेताहरू संलग्न रहेको पाइएको छ। इलाम, झापा, दाङ, बाँके, सुनसरीलगायतका विभिन्न जिल्लाहरूबाट मानव तस्करहरूले सिजनल भिसामा दक्षिण कोरिया लैजाने भन्दै रकम उठाउँदै आएका छन्। काठमाडौं : श्रम, रोजगार तथा सामाजिक सुरक्षा मन्त्रालयले मौसमी भिसामा (सिजनल भिसा) कामदार पठाउने सम्बन्धमा हालसम्म नेपाल सरकार र कोरियाली सरकारबीच कुनै पनि सम्झौता नभएको स्पष्ट पारेको छ। मन्त्रालयका सहसचिव तथा प्रवक्ता डण्डुराज घिमिरेले बिहीबार विज्ञप्ति जारी गर्दै मौसमी कामदार पठाउने सम्बन्धमा दुई देशबीच कुनै सम्झौता नभएको स्पष्ट पारेका छन्। प्रवक्तासमेत रहेका सहसचिव घिमिरेको हस्ताक्षरसहित मौसमी कामदार पठाउने सम्बन्धमा प्रेस विज्ञप्ति सार्वजनिक भएको थियो। सोही विषयलाई लिएर मन्त्रालयले मौसमी कामदार पठाउने सम्बन्धमा दुई देशबीच कुनै समझदारी नभएको र सार्वजनिक भएको प्रेस विज्ञप्ति नक्कली भएको स्पष्ट पारेको हो। मौसमी कामदार पठाउनेसम्बन्धी व्यवस्था मौसमी कामदार व्यवस्थापन निर्देशिका, २०७९ बमोजिम हुने विज्ञप्तिमा उल्लेख छ। मन्त्रालयको नाममा नक्कली विज्ञप्ति निकाल्नेमाथि अनुसन्धान तथा कारबाही गर्न माग गरिएको छ। मन्त्रालयले आधिकारिक निकायको अनुमतिबिना सामाजिक सञ्जालमा वैदेशिक रोजगारसम्बन्धी कुनै पनि विषयमा प्रचारप्रसार गरी सर्वसाधारणमा भ्रम सिर्जना नगर्नसमेत आग्रह गरेको छ। यकिन गरेरमात्र वैदेशिक रोजगारीको प्रक्रिया थालनी गर्न मन्त्रालयले भनेको छ। केही साताअघि नेपालका लागि कोरियाली राजदूत पार्क थेयङ्ले नेपालबाट मौसमी कामदार लैजानेबारे कुनै सम्झौता नभएको बताएका थिए। राजदूत थेयङ्ले विगतमा नेपालबाट मौसमी कामदारको रूपमा जनशक्ति दक्षिण कोरिया लगेपनि उनीहरू नफर्किएपछि त्यस्ता कामदार लैजान छाडेको बताएका थिए। किन निकाल्यो मन्त्रालयले विज्ञप्ति ? मौसमी भिसामा दक्षिण कोरिया कामदार लैजाने भन्दै गिरोह सक्रिय रहेको खुलासा भएको छ। उनीहरू गाउँगाउँ पुगेर करोडौं रुपैयाँ उठाउँदै आएका छन्। पछिल्लो समय सिजनल भिसामा दक्षिण कोरिया लैजाने भन्दै त्यस्ता गिरोहहरूले रकम उठाउँदै आएको स्रोतले बताएको छ। ती गिरोहलाई राजनीतिक संरक्षण भएको स्रोतको दाबी छ। सिजनल भिसामा दक्षिण कोरिया पठाउने भन्दै गाउँगाउँ पुगेर रकम उठाएको मन्त्रालयका उच्च अधिकारीहरूसँग सूचना छ। तर, ठगिएकाहरूले कहीँकतै उजुरी दिएका छैनन्। मानव तस्करका कतिपय गिरोहसँग मन्त्रालयका अधिकारीहरूको संलग्नतासमेत रहेको स्रोतको दाबी छ। बिहीबार सहसचिव घिमिरेको नक्कली हस्ताक्षरसहित मौसमी कामदार पठाउने विषयमा प्रेस विज्ञप्ति सार्वजनिक भएपछि सोको खण्डन गर्दै मन्त्रालयले दक्षिण कोरियासँग कुनै सम्झौता नभएको र उक्त विज्ञप्ति आधिकारिक नभएको स्पष्ट पारेको हो। सिजनल भिसामा दक्षिण कोरिया पठाउने भन्दै पैसा उठाइरहेकोबारे परराष्ट्र मन्त्रालयसमेत बेखबर छैन। स्रोतले भन्छ, 'मानव तस्करका गिरोहले दक्षिण कोरिया लैजाने भन्दै करोडौं रुपैयाँ उठाएका छन्। पैसा डुब्ने डरले जान चाहनेहरू केही बोल्न सकेका छैनन्। दक्षिण कोरिया सिजनल कामदार लैजान अनिच्छुक छ। प्रहरीमा कसैले उजुरी दिए ललिता निवास र नक्कली भुटानी शरणार्थी प्रकरणभन्दा भयावह अवस्था सार्वजनिक हुनेवाला छ।' सर्वसाधरणबाट पैसा उठाउन केन्द्रदेखि स्थानीय तहका नेताहरू संलग्न रहेको पाइएको छ। इलाम, झापा, दाङ, बाँके, सुनसरीलगायतका विभिन्न जिल्लाहरूबाट मानव तस्करहरूले सिजनल भिसा विदेश पठाइदिन्छु भन्दै रकम उठाउँदै आएका छन्। सिजनल भिसामा कोरिया लैजान दक्षिण कोरियाबाटै कोरियाली नागरिकहरू समेत काठमाडौं आएका थिए। उनीहरू पटकपटक नेपाल आउने र यहाँ उच्च नेता श्रम, रोजगार तथा सामाजिक सुरक्षा मन्त्रालयका उच्च अधिकारीहरूको मिलेमतोमा सिजनल भिसामा कामदार लैजाने प्रयत्न भइरहेको स्रोतको दाबी छ। केही समयअघि कोरियाली नागरिक र मन्त्रालयका उच्च अधिकारीहरूको बैठकसमेत भएको थियो। तर, अहिले दक्षिण कोरिया सिजनल भिसामा कामदार लैजान अनिच्छुक भएपछि गिरोहलाई पैसा दिएकाहरू अलपत्र परेका छन्। दक्षिण कोरियामात्र होइन, गिरोहले युरोप, अमेरिकाजस्ता देशमा पनि सिजनल भिसामा कामदार पठाइदिने भन्दै ठगी गरिरहेको स्रोतको भनाइ छ। उनीहरूले सोझासाझा नागरिकलाई प्रलोभनमा पारेर युरोप, अमेरिकाजस्ता देशका लागि लाखौं रकम लिइरहेका छन्।"
उदयपुरगढीका किसान व्यावसायिक खेतीतर्फ आकर्षित,"उदयपुर : उदयपुरको उदयपुरगढी गाउँपालिकाका चारवटा वडाका स्थानीयवासी व्यावसायिक कृषि खेतीतर्फ आकर्षित भएका छन्। परम्परागत कृषि प्रणालीलाई अवलम्बन गर्दै सामान्य तरकारी, फलफूल, धान, मकै उत्पादन गर्दै आएका वडा नम्बर २, ५, ६, ७ र ८ का स्थानीयहरू हिजो आज प्रविधिको उपयोग गर्दै व्यावसायिक खेतीतर्फ अग्रसर देखिएका हुन्। निर्वाहमुखी उत्पादनले दैनिक जीवनयापनमा परिवर्तन नआएपछि सरकारी तथा गैरसरकारी संघसंस्थाको सहयोग तथा परामर्शमा किसानहरूले व्यावसायिक बाटो रोजेको गाउँपालिकाका उपाध्यक्ष जितबहादुर खड्काले बताए। किसानले बजारको माग अनुसार मौसमी र बेमौसमी तरकारी, फलफूलहरू उत्पादन सुरु गरेको उनले बताए। उत्पादित वस्तु गाउँपालिकाका बजारहरूमा खपत हुने गरेको किसानले बताएका छन्। उपाध्यक्ष खड्काले भने, पालिकाको योजनाले मात्र सम्भव नरहेकाले चारवटा वडामा गैरसरकारी संस्थाको सहकार्यमा किसानलाई व्यवसायतर्फ जोड्न सुरु गरेका हौं। खेतीयोग्य जमिन छ, जे लगायो त्यहीँ हुन सक्ने ठाउँ छ, तर पनि हामी मेहनत गरेर खान अल्छी गरिरहेका छौं। आफ्नो बारीमा केही लगाउन सधैं सरकारले सहयोग गर्ला र केही गर्छु भन्ने धारणा गाउँघरमा अझै पनि छ। त्यसलाई चिर्न र व्यवसायमा रुचि बढाउन संस्थासँग समन्वय गरेका हौ।' उक्त वडाहरूमा संस्थाले ९ सय ३ जनालाई लक्षित गरी ३५ वटा समूहमार्फत सचेतनासँगै कृषिको आधुनिकीकरण र उत्पादनमा जोड दिएको छ। स्थानीय उर्मिला मगरले भनिन्, प्रायः घरका सानातिना समस्या महिलामा निर्भर हुन्छ, आम्दानीको स्रोत नहुँदा अभिभावकसँगै हात फैलाउनुपर्ने अवस्था थियो। अहिले त्यसको अन्त्य भएको छ। छोराछोरीको किताब कपी, आफूलाई सिन्दुर पोते किन्न, सामान्य व्यवहार टार्न अहिले समस्या छैन। व्यावसायिक कृषि खेती भर्खर सुरु गरेका छौ यसलाई निरन्तरता दिँदा व्यवहार चलाउन र आम्दानीको स्रोत बढाउन समस्या देखिँदैन।'"
जबरजस्ती करणी गरेको अभियोगमा दुई जना पक्राउ,उदयपुर : ३४ वर्षीया महिलालाई जबरजस्ती करणी गरेको अभियोगमा एक जना पक्राउ परेका छन्। सुनसरी बराहाक्षेत्र नगरपालिका२ का ३१ वर्षीय राजेश तामाङलाई बिहीबार साँझ प्रहरीले पक्राउ गरेको हो। तामाङले ती महिलालाई उदयपुर बेलका नगरपालिका८ धोपास्थित पाखा बारीमा लगेर बुधबार साँझ जबरजस्ती करणी गरेको भन्ने उजुरीका आधारमा इलाका प्रहरी कार्यालय रामपुरठोक्सिलाबाट खटिएको प्रहरीले उनलाई पक्राउ गरेको हो। यसैगरी २४ वर्षीया महिलालाई जबरजस्ती करणी गरेको र ११ वर्षीया बालिकालाई बालयौन दुरुपयोग गरेको अभियोगमा बुद्धशान्ति गाउँपालिका३ किनारा बस्ती बस्ने ७३ वर्षीय होम बहादुर विश्वकर्मालाई बिहीबार दिउँसो प्रहरीले पक्राउ गरेको छ। विश्वकर्माले सोमबार दिउँसो ११ वर्षीया बालिकालाई ललाई फकाई पीडितकै घरमा बालयौन दुरुपयोग गरेको र भदौ १५ गते दिउँसो २४ वर्षीया महिलालाई डर त्रास देखाई जबरजस्ती करणी गरेको उजुरीको आधारमा इलाका प्रहरी कार्यालय बुधबारेबाट खटिएको प्रहरीले उनलाई पक्राउ गरेको हो। दुवै घटनाका सम्बन्धमा प्रहरीले थप अनुसन्धान गरिरहेको छ।
निजामती सेवा दिवसमा जीतपुरसिमराका कर्मचारीको हातमा कालो पट्टी,"सिमरा : जीतपुरसिमरा उपमहानगरपालिकाका कर्मचारीले २०औं निजामती सेवा दिवसका दिन शुक्रबार हातमा कालो पट्टी बाँधेर काम गरेका छन् । निजामती सेवा विधेयकमा स्थानीय तहका कर्मचारीलाई विभेद गरेको भन्दै उपमहानगरपालिकाका कर्मचारीले विरोधस्वरुप कालो पट्टी बाँधेर काम गरेका हुन् । प्रस्तावित निजामती सेवा विधेयकमा स्थानीय तहका कर्मचारीलाई निजामती सेवाको परिभाषामा नसमेटेको र सेवासुविधा तथा वृद्धि विकासको सुनिश्चितता नगरेको उल्लेख गर्दै बिहीबार विज्ञप्ति जारी गरेर दिवस नमनाउने निर्णय गरेका थिए । स्थानीय तहका कर्मचारीलाई विभेद गर्दै प्रस्ताव गरिएको निजामती सेवा विधेयक संशोधन नभएसम्म कुनै पनि दिवस नमनाउने कर्मचारीद्वारा जारी विज्ञप्तिमा उल्लेख गरिएको छ । जीतपुरसिमराका कर्मचारीले संघीय निजामती सेवा विधेयक नभइ एकीकृत निजामती सेवा ऐन ल्याउनपर्ने बताएका छन् । उनीहरूले सरकारलाई विधेयक संशोधन गर्न १४ बुँदै सुझाव समेत दिएका छन् । सरकारले संघीय निजामती सेवाको गठन, सञ्चालन र सेवाको शर्तसम्बन्धी विधेयक, २०८०लाई संघीय संसदमा पेश गर्ने निर्णय गरिसकेको छ । तर, देशभरका स्थानीय तहका कर्मचारीले भने यसको विरोधमा उत्रिएका छन्।"
सम्पत्ति कर बढाएको भन्दै राजापुर नगरपालिकामा तालाबन्दी,"गुलरिया : राजापुर नगरपालिकाले लगाएको विभिन्न करको विरोध गर्दै नगरपालिकाको कार्यालयमा राजनीतिक दलहरूले तालाबन्दी गरेका छन्। नगरपालिकाको मूल गेटमा तालाबन्दी गरेका दलहरूले बजार समेत बन्द गराएका छन्। राजापुर नेपाली कांग्रेस, नेकपा एमाले, राष्ट्रिय प्रजातन्त्र पार्टी, नागरिक उन्मुक्ति पार्टी, नेपाल कम्युनिष्ट पार्टी एकीकृत समाजवादी, राष्ट्रिय जनमोर्चा नेपाल, क्रान्तिकारी नेपाल कम्युनिष्ट पार्टीका नगर समिति आन्दोलनमा उत्रिएका हुन्। विभिन्न चरणका शान्तिपूर्ण विरोधका कार्यक्रम गरे पनि नगरपालिकाले सुनुवाइ नगरेपछि थप आन्दोलन घोषणा गर्नु परेको नेपाली कांग्रेस राजापुर नगर समितिका सभापति महेश चौधरीले बताए। वडा कार्यालयहरू, पालिका घेराउ गर्दै शान्तिपूर्ण आन्दोलन गरे पनि नगरपालिकाले बेवास्ता गरेको आरोप दलहरूको छ। राजापुर नगरपालिकाको आव २०८०८१ को सम्पत्ति तथा भूमि करका विषयमा छलफल गर्न बिहीबार राजापुर नगरपालिकाका प्रमुख प्रशासकीय अधिकृत महेन्द्रजंग शाहीले पत्राचार गर्दै आन्दोलनरत सबै दलहरूलाई शुक्रबार दिउँसो नगर कार्यपालिकामा छलफलका लागि बोलाएको बताइएको छ।"
बाघको आक्रमणबाट महिलाको मृत्यु,"गुलरिया : बर्दियाको मधुवन नगरपालिका३, भग्रैयामा बाघको आक्रमणमा परी एक जना महिलाको मृत्यु भएको छ। स्थानीय ५५ वर्षीया कली वंशी मगरको पाटेबाघको आक्रमणबाट मृत्यु भएको हो। शुक्रबार दिउँसो १ बजे घाँस काट्ने क्रममा बाघको आक्रमणमा परी महिलाको मृत्यु भएको डिभिजन वन कार्यालय बर्दियाका सहायक वन अधिकृत द्रोणराज शर्माले बताए। बाघले आक्रमण गरी उनलाई जंगलतर्फ पुर्याएको थियो। खोजी गर्ने क्रममा सम्झना सामुदायिक वनमा एउटा हात बाघले खाएको अवस्थामा शव फेला परेको अधिकृत शर्माको भनाइ छ। खाता जैविकमार्ग क्षेत्रमा बाघ लगायतका वन्यजन्तुको दिनहुँ त्रास रहेको स्थानीय शरद राईले बताए। यतिखेर मानिसहरू च्याउ खोज्न जंगल जानेक्रम बढेको छ। जंगल नजिकै बस्ती र बस्तीका मानिस जंगल जाने कारणले पनि बाघ आक्रमणको जोखिम कायमै रहेको राईको भनाइ छ।"
गाउँलेको श्रमदानबाट कागबेनीतिरी जोड्ने अस्थायी साँघो निर्माण,"जोमसोम : कागखोला बाढी प्रभावित क्षेत्र मुस्ताङको वारागुङ मुक्तिक्षेत्र४ अन्तर्गत पर्ने (कागबेनीतिरी) गाउँ जोड्ने अस्थायी साँघो निर्माण गरिएको छ। वारागुङ मुक्तिक्षेत्रको कागबेनी, तिरी र पाक्लिङ गाउँका गाउँलेहरू मिलेर शुक्रबार कालिगण्डकी नदीमा अस्थायी साँघो निर्माण गरेका हुन्। कालीगण्डकी नदीको सतह केही मात्रामा घटेकाले बाढी आएको २६ दिनपछि कागबेनीतिरी जोड्ने अस्थायी कामचलाउन साँघो निर्माण गरिएको गाउँपालिका अध्यक्ष रिङझिङ नाम्गेल गुरुङले जानकारी दिए। उनका अनुसार अस्थायी साँघो पुल निर्माणका लागि वडा नम्बर ४ का तीन वटा गाउँका जनताले एकदिन श्रमदान गरेको र पालिकाले खाजा र खानाको व्यवस्था मिलाएको थियो। कालीगण्डकीमा अस्थायी साँघो निर्माण भएसँगै तिरी गाउँका स्थानीयलाई आशिंक राहत मिलेको अध्यक्ष गुरुङले बताए। अहिले मानिसहरू आवतजावत गर्न, पशुचौपाया चरन क्षेत्रमा लैजान र मोटरसाइकल क्रस गर्न मिल्ने काठे साँघो राखिएको छ,अध्यक्ष गुरुङले भने, यो दीर्घकालीन समस्या समाधान होइन, यहाँ संघीय सरकारले पक्की पुल निर्माणको योजना ल्याउनु पर्ने हुन्छ। अध्यक्ष गुरुङले कागबेनीतिरी जोड्ने सडकका लागि कालिगण्डकीमा पक्की पुल निर्माण भएमा मुस्ताङडोल्पा सडक समेत सहज हुने दावी गरे। अविरल वर्षाका कारण गत साउन २८ गते साँझ आएको कागखोला विनासकारी बाढीले (कागबेनीतिरी) गाउँ जोड्ने झोलुङ्गे पुल र काठेपुल बगाएको थियो। कागखोला बाढीले पुल बगाएपछि (कागबेनीतिरी )गाउँको सिधा आवतजावत सम्पर्क टुटेको थियो।"
"प्रसिद्ध जोगेनी जाँत,जहाँ दलित हुन्छन् 'पूजारी' (फोटो फिचर)","डडेल्धुरा : डडेल्धुराको भागेश्वर गाउँपालिका२ रुपालमा जोगेनी जाँत मेला सम्पन्न भएको छ । प्रत्येक तीन वर्षमा हुने जोगेनी जाँत बिहीबार सम्पन्न भएको हो । यो जाँतमा मुख्य पुजारी सुनी थरका दलित समुदायका मानिस छन् । हजारौं दर्शनार्थीले मेला भरेका छन् । यो मेला परापूर्वकालदेखि नै मनाइँदै आइएको हो । सो मेलामा सुदूरपश्चिमका प्रायः सबै जिल्लाबाट भक्तजनहरू आउने गर्दछन् । जाँतमा अधिकांशले हातमा खुकुरी तरवार लिएर जात्राको आनन्द लिने गर्छन् भने उक्त जात्रामा जातीय भेदभाव हुँदैन । किरियामा बसेका या रजस्वला भएका महिला पनि यो जात्रामा जान पाउँछन् । उक्त जात्रामा सुनी,तिरुवा र सार्की थर भएकाले पूजाआजा र व्यवस्थापन गर्नुपर्छ । दलित पूजारी हुने यस मेलामा भुतको पुजा गर्ने गरिन्छ । जात्राको दिन तोकिएपछि गाउँबाट सार्की थरका र तिरुवा थरका परिवारले पूजा सामाग्री पोखलो उठाउने काम गर्दछन् । उक्त जात्राको दिन बिहानै सबै गाउँलेहरू खाना खाएर आआफ्नो देउथलिमा चौलो खेल्छन् । भागेश्वर गाउँपालिकाले मेलाको अवसरमा सार्वजनिक बिदा समेत दिएको थियो।"
'सरकारको विद्युत् उत्पादन लक्ष्य पूरा गर्न वन नियमावली नै बाधक',"काठमाडौं : राष्ट्रिय निकुञ्ज तथा वन्यजन्तु संरक्षण नियमावली, २०८० को मस्यौदामा संरक्षण क्षेत्र भित्रका नदीनालामा एकभन्दा बढी जलविद्युत आयोजना निर्माण गर्न नपाउने व्यवस्था राखिएको छ। राष्ट्रिय निकुञ्ज तथा वन्यजन्तु संरक्षण विभागले तयार पारेको प्रारम्भिक मस्यौदामा संरक्षण भित्रका नदीमा एउटा मात्रै आयोजना बनाउन पाइने, क्षमता वृद्धि गर्न नपाइने र ५० प्रतिशत मात्रै पानीको उपयोग गरेर आयोजना विकास गर्नुपर्ने उल्लेख छ। त्यस्तै सीमा नदी भएमा २५ प्रतिशत पानी छोड्नुपर्ने र संवेदनशील क्षेत्रमा आयोजना विकास गर्नै नपाउने गरी मस्यौदा तयार पारिएको छ। विभागले बिहीबार सरोकारवालाको राय संकल गर्ने उद्देश्यले आयोजित कार्यक्रममा इप्पानका उपमहासचिव प्रकाश दुलालले नियमावलीको मस्यौदा विकासमा निकै बाधक पुर्याउने रहेकोले इप्पानका सुझाव समेटेर मात्रै नियमावली जारी गर्न अनुरोध गरे। 'जलविद्युत उत्पादन हुने भनेकै पहाडी र हिमाली क्षेत्रमा हो। तराईमा त जलविद्युत उत्पादनको सम्भावना हुँदैन। अनि पहाडी क्षेत्रमा कतै चुरे संरक्षण क्षेत्र, कतै मध्यवर्ती संरक्षण क्षेत्र त कतै हिमाली संरक्षण क्षेत्रको नाममा सबै ठाउँ संरक्षण भित्रै राखिएको छ।' दुलालले भने, 'जलविद्युत विकास नगरौं, देश समृद्ध नबनाउँ भने मात्रै यस्ता नीतिनियम जारी गरौ, होइन ऊर्जाबाट समृद्धि चाहिन्छ भने आयोजना विकास गर्ने वातावरण पनि बनाउँ।' मस्यौदामा आयोजनाको क्षमता बढाउन नपाइने, एउटा खोलामा एक भन्दा बढी आयोजना बनाउन नपाउने, सीमा खोलामा २५ र संरक्षण क्षेत्रभित्र भए ५० प्रतिशतपानी छोड्नुपर्ने, संरक्षण क्षेत्रको वनक्षेत्र उपयोगका लागि पहिला कम्पनीको नाममा निजी जग्गा किनेर पछि संरक्षण क्षेत्रको नाममा गरिदिनुपर्ने, १ रुख काट्दा २५ रुख रोप्नुपर्ने, प्रति हेक्टर १६०० रुख रोप्नुपर्ने, सर्वोच्च अदालतको फैसलाको मर्म विपरित प्रक्रियामा गइसकेका आयोजनाको हकमा पनि आवश्यक देखिएमा मात्रै सहमति दिने, ५ इन्च मोटाइ भएको रुखको लगत राख्ने, ५ प्रतिशत रोयल्टी संरक्षण क्षेत्रलाई दिने लगायतका कुरा ऊर्जा विकासका लागि बाधक मानिएका छन्। एक रुख काटिएको ठाउँमा २५ वटा रुख रोप्न कसरी सकिन्छ? भन्ने प्रश्न गर्दै दुलालले भने, '१ रुख काटिएको ठाउँमा २ रुखसम्म हुर्काउन सकिएला। तर एउटाको ठाउँमा २५ वटा रुख त रोप्ने ठाउँ पनि हुँदैन। अनि ५ इन्च मोटाइ भनेको त एउटा लठ्ठीको मोटाइ हो। यसलाई पनि रुख भन्न मिल्छ ?' त्यस्तै अहिले सरकारलाई शतप्रतिशत रोयल्टी तिर्दै आएकोमा संरक्षण क्षेत्रले ५ प्रतिशत रोयल्टी कुन आधारमा मागेको हो भनेर पनि दुलालले प्रश्न गरे। सर्वोच्च अदालतको एउटा फैसलाले संरक्षण भित्र निर्माण प्रक्रियामा गएका आयोजनालाई समेट्ने गरी नियमावली बनाउनु भन्ने निर्देशनात्मक आदेश दिएको भए पनि विभागले त्यसको ठिक विपरीत आवश्यक देखिएमा मात्रै अध्ययन सहमति दिने गरी मस्यौदा अघि बढाएको छ।"
स्याङ्जामा माछा मार्ने क्रममा करेन्ट लागेर मृत्यु,"बिहान २ बजे वालिङ नपा६ रसखोलास्थित आमडाली बस्ने ३६ वर्षीय यामबहादुर थापाको मृत्यु भएको जिल्ला प्रहरी कार्यालयका सूचना अधिकारी पवलसिंह लामाले बताए। वालिङ : माछा मार्ने क्रममा आज बिहान स्याङ्जामा करेन्ट लागेर एक व्यक्तिको मृत्यु भएको छ। बिहान २ बजे वालिङ नपा६ रसखोलास्थित आमडाली बस्ने ३६ वर्षीय यामबहादुर थापाको मृत्यु भएको जिल्ला प्रहरी कार्यालयका सूचना अधिकारी पवलसिंह लामाले बताए। प्रहरीले माछा मार्न गएका अन्य चार जनालाई नियन्त्रणमा लिएको छ। पक्राउ पर्नेमा वालिङ६ थापाडाँडा बस्ने ३६ वर्षीय तिलबहादुर थापा क्षेत्री, पाल्पाको रामपुर नपा१० बस्ने ३७ वर्षका दीपेन्द्र अधिकारी, पर्वतको पैँयु गाउँपालिका घर भई हाल वालिङ६ स्थित तारादेवी ब्लक उद्योगमा काम गर्ने २० वर्षीय अनिल चौधरी र कञ्चनपुरको बेलौरी नगरपालिका६ घर भई सोही ब्लक उद्योगमा काम गर्ने ६० वर्षीय बलदेव राना रहेका छन्। प्रहरीले माछा मार्न प्रयोग हुने तार, रड र बाँसका भाटा नियन्त्रणमा लिएको छ। शव परीक्षणका लागि वालिङस्थित गह्रौँ प्राथमिक अस्पतालमा राखिएको छ।"
मधेसको शिक्षा प्रणाली जर्जर अवस्थामा छ : शिक्षामन्त्री यादव,वीरगन्ज : मधेस प्रदेशका शिक्षा तथा समाज कल्याणमन्त्री महेशप्रसाद यादवले मधेस प्रदेशको शिक्षा प्रणाली जर्जर अवस्थामा पुगेको बताएका छन्। शुक्रबार वीरगन्जस्थित मधेस विश्वविद्यालयको प्रथम वार्षिकोत्सव समारोहलाई सम्बोधन गर्दै मन्त्री यादवले मधेस प्रदेशको शिक्षा प्रणाली अहिले जर्जर अवस्थामा रहेको बताएका हुन्। मधेस विश्वविद्यालयको सहकुलपतिसमेत रहेका यादवले मधेसको शिक्षा प्रणालीलाई सुधार गर्दै माथि उकास्न मधेस विश्वविद्यालयको महत्वपूर्ण भूमिका हुने विश्वास लिएको बताए। उनले शिक्षा नै समाज निर्माणको मेरुदण्ड भएकाले शिक्षाको विकासलाई मधेस सरकारले मुख्य प्राथमिकता दिएको पनि जनाए। मधेस प्रदेश सरकारसँग सीमित श्रोत साधन भए पनि सीमित श्रोत साधनकै भरपुर उपयोग गरेर छोटो अवधिमै मधेस विश्वविद्यालय यो अवस्थामा आइपुग्नु गौरवको विषय भएको बताए। मधेस विश्वविद्यालयलाई संघीय सरकारको र वैदेशिक दाताको सहयोगको आवश्यकता रहेको उनको भनाइ थियो।
सोह्रौं योजनामा जिल्ला तहदेखिका सुझाव संकलन गरिने,"काठमाडौं : सोह्रौं योजनामा लैंगिक समानता र सामाजिक न्यायसम्बन्धी विशेष व्यवस्थाका लागि जिल्ला तहदेखि सुझाव संकलन गरिने भएको छ। राष्ट्रियसभा, दिगो विकास तथा सुशासन समितिले आज लैंगिक समानता र सामाजिक न्यायका विषयमा अन्तरपार्टी महिला सञ्जालसँग छलफल गरी प्रदेश र जिल्ला तहबाट पनि सुझाव संकलन गर्न लागिएको जानकारी गराएको हो। यस विषयमा निरन्तर रूपमा समितिले छलफल अघि बढाएको समिति सभापति प्रकाश पन्थले जानकारी दिए। समितिले यसअघि राष्ट्रिय योजना आयोग, महिला, बालबालिका तथा ज्येष्ठ नागरिक मन्त्रालय र राष्ट्रिय महिला आयोगसँग छलफल गरेको थियो। आजको छलफलमा महिला सञ्जालका अध्यक्ष पुष्पा ठाकुर, पूर्वअध्यक्षद्वय कल्याणी रिजाल र मिलन वर्मालगायत सहभागी भएका थिए। उनीहरूले सञ्जालको प्रदेश र जिल्ला तहलाई पनि परिचालन गरी १६औँ योजनाका लागि सुझाव संकलन गरिनेमा जोड दिएका हुन्। सञ्जालले लिएका सुझाव समितिमार्फत सुझावका रूपमा राष्ट्रिय योजना आयोगमा पठाइने सभापति पन्थले बैठकमा जानकारी गराएका हुन्। बैठकमा लैंगिक समानता र सामाजिक न्यायसम्बन्धी उपसमितिका संयोजक कमला पन्तले अहिले महिलाको विभिन्न क्षेत्रमा सहभागिताका बारेमा प्रस्तुति गरेका थिए।"
नेपालमा मनसुनी वर्षा कहिलेसम्म रहन्छ?,"नेपालमा औषतः जुन १३ देखि मनसुन प्रवेश गर्ने भए पनि यस वर्ष एक दिन ढिलो गरी अर्थात् जुन १४ देखि पूर्वी भेग भएर मनसुन प्रवेश गरेको थियो । काठमाडौं : नेपालमा यस वर्ष आगामी असोज १५ गते (अक्टोबर २ तारिख) सम्म मनसुन जारी रहने महाशाखाले जनाएको छ । गत जेठ ३१ गते (जुन १४ तारिख, सन् २०२३) बाट मनसुन प्रवेश गरेको थियो । नेपालमा औषतः जुन १३ देखि मनसुन प्रवेश गर्ने भए पनि यस वर्ष एक दिन ढिलो गरी अर्थात् जुन १४ देखि पूर्वी भेग भएर मनसुन प्रवेश गरेको थियो । महाशाखाका अनुसार आगामी तीन दिनसम्म देशका अधिकांश स्थानमा हल्कादेखि मध्यम वर्षाको सम्भावना रहेको जल तथा मौसम विज्ञान विभाग, मौसम पूर्वानुमान महाशाखाले जनाएको छ । महाशाखाका मौसमविद् बिनु महर्जनका अनुसार मनसुनी वर्षा जारी रहेको र आगामी तीन दिन हल्कादेखि मध्यम वर्षा हुनेछ । हाल नेपालमा मनसुनको न्यून चापीय रेखा सरदर स्थानको दक्षिणतिर अवस्थित रहेकाले मौसममा बदली हुनुका साथै वर्षा भइरहेको उनले जानकारी दिइन् । हिजो साँझ काठकाडौं लगायत देशका विभिन्न भागमा मेघ गर्जन र चट्याङसहित मध्यम वर्षा भएको थियो। आज पनि देशभर आंशिकदेखि सामान्य बदली रही बागमती, गण्डकी र लुम्बिनी प्रदेशका केही स्थान तथा बाँकी प्रदेशका एकदुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ ।"
कारागारको पर्खाल नाघेर भागेका बुढाक्षेत्री अझै भेटिएनन्,"गुलरिया : आइतबार बिहान सवा ३ बजे बर्दिया कारागारबाट फरार टोपे भनिने अजीव बुढाक्षेत्री आसपासका जिल्ला वा सीमावर्ती भारततर्फ पुगेको प्रहरीको आशंका छ। बुढाक्षेत्रीलाई फेला पार्न नसकेपछि प्रहरीले उनको हुलिया सार्वजनिक गरेको छ। बर्दिया जिल्ला अदालतले ०७२ फागुन ५ गते एक जना व्यक्तिको हत्याको आरोपमा बुढाक्षेत्रीलाई १९ वर्ष ११ महिना ६ दिन कैद सजाय सुनाएको थियो। त्यस बेला बुढाक्षेत्री अदालत परिसरबाटै भागेका थिए। ठाकुरबाबा नगरपालिका८, सुतैया घर भएका उनलाई प्रहरीले ७ वर्षपछि ०७९ कात्तिक २१ गते पक्राउ गर्यो। त्यसपछि अदालत दाखिला गर्यो। हत्या र भागेको दुवै कसुर जोडेर अदालतको पुनः ३० वर्ष कैद सजाय सुनायो। त्यसपछि उनलाई जेलमा राखियो। तर, करिब ९ महिना २६ दिन कारावास जीवन बिताएपछि भदौ १७ गते पुनः कारागारको पर्खाल नाघेर भागे। स्रोतका अनुसार पर्खाल नाघेर भाग्ने क्रममा प्रहरीसँग लछारपछार परेको थियो। कपडासमेत नलगाएको अवस्थामा भारतीय जंगलमा देखेको सूचनाहरू स्थानीयले दिएको प्रहरीले जनाएको छ। प्रहरीका जासुसी कुकुरले पनि सीमातर्फ नै बुढाक्षेत्री भागेको संकेत देखाएका छन्।"
"मन्दिरमा दलितलाई निधेष, प्रहरीमा उजुरी","बाजुरा : सदरमुकाम मार्तडीमा रहेको बडिमालिका मन्दिरमा पूजा गर्न गएका दलित समुदायमाथि पुजारीले जातीय विभेद गरेको आरोपमा जिल्ला प्रहरी कार्यालयमा निवेदन परेको छ। श्रीकृष्ण जन्माष्टमीको दिन लाग्ने पूजामा सहभागी हुन गएका दलित समुदायका युवतीको हातको पूजा सामग्रीसहितको थाली मन्दिरका पुजारी दलबहादुर रावलले बाहिर फालिदिएर टीका लगाउन अस्वीकार गरेको पीडित युवती संगीता विकले बताइन्। पुजारीले बडिमालिका नगरपालिका९ का संगीता विक, झरना विक, सोनु विक, शान्ति विक, वर्षा विक, सावित्रा विक, विपना विकसहितको टोलीमाथि विभेद गरेको पीडित युवतीहरूले बताए। सँगै रहेका अरूलाई केही नभनी पुजारीले टीका लगादिनुभयो, पीडित झरना विकले भनिन्, तर हामीहरूलाई चामलका दानाले हिर्काउँदै तिमीहरू किन आएको ? यो तिमीहरूको हक नलाग्ने ठाउँ हो, गइहाल भन्दै सार्वजनिक रूपमा अपमान र विभेद गर्नुभयो। जन्माष्टमीको दिनको पूजाका लागि गैरदलित र दलित दुवै समुदायका व्यक्तिहरू बिहानैदेखि मन्दिरमा लाइन लागेका थिए। संगीतासहितको टोली बिहान साढे ८ बजे मन्दिर पुगेको थियो। साढे ९ बजेतिर दलित समुदायका युवतीहरू मन्दिरको ढोकामा पुगेका थिए। तर, कथित तल्लो जातका मान्छेहरू पनि आउन हुन्छ ? भन्दै पुजारीले बाहिर जान निर्देशन दिएका थिए। त्यसैकारण मूल मन्दिरको टीका ग्रहण नै नगरी घर फर्किनु परेको उनीहरूको दुखेसो छ। तिमीहरूले आफ्नो जात थाहा पाउनुपर्ने हो। यहाँँ आउनै नहुने हो, किन आएको ?, अहिले नै गइहाल भन्दै विभेद गरेपछि आफूहरू केही नभनी फर्किएको दुखेसो उनीहरूको छ। बडिमालिका मन्दिरको पूजाआजका क्रममा दलित समुदायमाथि पटकपटक विभेद हुने गरेको छ। केही महिनाअगाडि ब्राह्मणले मन्दिरको ढोका नै बन्द गरेर गएपछि एक जोडी (दलित समुदाय) ले विवाहसमेत गर्न नपाएको उजुरी परेको थियो। ११ वर्ष पहिला पनि संगीता विकसहित चार जनामाथि मन्दिर प्रवेश गर्न खोजेको भन्दै आक्रमण भएको थियो। दसैंंको मेलामा मन्दिरभित्र प्रवेश गरेको भन्दै पुजारी पक्षका स्थानीयले कुटपिट गरेपछि धनगढी गएर उपचार गराउनु परेको विगत सम्झिन्छिन्, संगीता। उतिबेलाकै जस्तो कुटपिट हुने हो भन्ने डरले यसपटक केही प्रतिवाद नगरेको उनले बताइन्। मन्दिर व्यवस्थापन समितिले कुनै प्रकारको विभेद नगर्ने र सबैलाई सहज पूजापाठको अवसर दिने निर्णय गरेको अध्यक्ष करे रावलले बताए। ८ नम्बर वडाका वडा सदस्यसमेत रहेका रावलले विभेद नै गरिएको जानकारी नभएको र गरिएको भए आवश्यक छानबिनसहित पीडित पक्षको मागअनुसारको प्रक्रिया अघि बढाउन सहजीकरण गर्ने बताए। बडिमालिका८ का वडाध्यक्ष चन्द्र थापाले पनि घटनाबारे जानकारी नभएको बताए। नगर प्रमुख अमर खड्काले मन्दिरमा विभेद गरिएको घटना सत्य भए कानुनी उपचार खोज्नुपर्ने बताए। बडिमालिका मन्दिरमा एकपछि अर्को विभेदका घटना हुनु दुःखद्भन्दै खड्काले प्रहरीमार्फत कानुनी कारबाही अघि बढाउनुपर्ने बताए। जिल्ला प्रहरी कार्यालयका प्रहरी नायब उपरीक्षक कवीन्द्र बोहराले पीडित पक्षले निवेदन दिएको र दर्ता गरी आरोपितलाई गिरफ्तारका लागि टोली पठाउँदा पुजारी बिहानै लेकतिर गएको सूचना आएको बताए। निवेदनका आधारमा पुजारीलाई बोलाइसकिएको र घटना वास्तविक भए कानुनी प्रक्रिया अघि बढाउने उनले बताए। जातीय विभेद गर्ने मन्दिरका पुजारीविरुद्ध मुलुकी अपराध संहिता ऐनको परिच्छेद १० को दफा १६० अन्तर्गत भेदभावविरुद्धको कसुर सजाय ऐनलाई आधार मानेर निवेदन दिएको झरना विकले बताएकी छन्। बडिमालिका मन्दिरमा जहिल्यै पनि विभेद हुने र मिलापत्रमै टुंगिने गरिएकोप्रति सचेत हुनुपर्ने विकको भनाइ छ।"
सुन तस्करी प्रकरणमा थप एकजना पक्राउ,सुनचाँदी व्यवसायी समिति बाराका अध्यक्षसमेत रहेका सर्राफलाई केन्द्रीय अनुसन्धान ब्यूरोको टोलीले गए राति पक्राउ गरेको हो । काठमाडौं : त्रिभुवन अन्तर्राष्ट्रिय विमानस्थलबाट बरामद भएको ६० किलो सात सय १६ ग्राम सुन प्रकरणमा थप एकजना पक्राउ परेका छन् । पक्राउ पर्नेमा बारा जिल्लाका शिवकुमार सर्राफ रहेका केन्द्रीय प्रहरी प्रवक्ता तथा प्रहरी नायब महानिरीक्षक कुवेर कडायतले जानकारी दिए। उनका अनुसार सुनचाँदी व्यवसायी समिति बाराका अध्यक्षसमेत रहेका सर्राफलाई केन्द्रीय अनुसन्धान ब्यूरोको टोलीले गए राति पक्राउ गरेको हो । राजस्व अनुसन्धान विभागको टोलीले गएको गत साउन ३ गते उक्त सुन बरामद गरेको थियो । उक्त प्रकरणमा हालसम्म पक्राउ पर्नेको सङ्ख्या २७ पुगेको प्रहरीले जनाएको छ ।
"अरुण तेस्रो आयोजना प्रभावित स्थानीय आन्दोलित,६ दिनदेखि प्रवेशमार्ग बन्द",सङ्खुवासभा : मुआब्जा वितरणमा ढिलाइ भएको जनाउँदै स्थानीयवासीले निर्माणाधीन नौ सय मेगावाटको अरुण तेस्रो जलविद्युत् आयोजनाको विद्युत् गृहस्थल र प्रवेशमार्ग बन्द गरिदिएका छन् । गत शनिबारदेखि अरुण तेस्रो प्रवेशमार्ग मुआब्जपीडित सङ्घर्ष समितिले विद्युत् गृहस्थल र प्रवेशमार्ग बन्द गरेका हुन् । अरुण तेस्रो प्रवेशमार्गको छ्याङ्कुटीदिदिड पुखुवा सडकखण्डको मुआब्जा वितरणमा ढिलाइ भएको बताइएको छ । अरुण प्रवेशमार्ग सङ्घर्ष समितिका संयोजक जनीकुमार राईले अरुण तेस्रो प्रवेशमार्गको २४ किलोमिटर क्षेत्रको मुआब्जा वितरण गर्न सरकारले आलटाल गरेको आरोप लगाए । जग्गाधनीलाई मुआब्जावापतको रकम दिने भनेर निर्धारण भइसकेको मुआब्जा रोकिएपछि बाध्य भएर अनिश्चितकालीन आन्दोलनमा उत्रिएको उनको भनाइ छ । जिल्ला प्रशासन कार्यालय सङ्खुवासभामा गठित छुट मुआब्जा निर्धारण समितिले गत वैशाख २६ गते छ्याङ्कुटीदिदिड सडकखण्डको प्रतिरोपनी ११ लाख ७५ हजार दिने निर्णय गरेको थियो । तर हालसम्म पनि मुआब्जा नपाएपछि स्थानीय आन्दोलित बनेका हुन् । अरुण तेस्रो विद्युत् आयोजना निर्माण भारतीय कम्पनी सतलजले गरिरहेको छ । मुआब्जापीडित सङ्घर्ष समितिका संयोजक राईले माग सम्बोधन गर्न सरकारसँग आग्रह गरेका छन्। उनका अनुसार सङ्घर्ष समितिले खाँदबारी नगरपालिका४ को छ्याङ्कुटी डाँडाबाट अरुण तेस्रोको यातायातका साधन आयोजनास्थल जान दिएका छैनन् । प्रवेशमार्गको चार सय ५४ रोपनीको जम्मा ५३ करोड ७४ लाख ५० हजार बजेट निकासीका लागि लगानी बोर्डलाई पत्राचार गरेको समाचार राससमा छ। अरुण तेस्रो विद्युत् आयोजनाको काम भारतीय कम्पनी सतलज एसजेभिएनले गरिरहेको छ । अरुण तेस्रो विद्युत् आयोजनामा नेपाली र भारतीयसहित तीन हजार बढी मजदुर कार्यरत छन् । आयोजनाबाट नेपालले २१ दशमलव नौ प्रतिशत अर्थात् एक सय ९७ मेगावाट बिजुली निःशुल्क पाउनुका साथै रोयल्टी र अन्य कर गरी अर्बौँ रुपैयाँ पाउनेछ । आयोजना बनाउन एक खर्ब १५ अर्ब लाग्ने अनुमान गरिएको छ ।

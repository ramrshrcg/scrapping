शीर्षक,विवरण
म्यानपावरमा नवीकरणको चलखेल,"सरकारले सही र असल नियतका व्यवसायीलाई हित हुने र बहानाबाजी गर्नेहरूलाई कारबाही हुने नीति अख्तियार गर्नैपर्छ। देशका रोजगारी नपाएर बिदेसिन बाध्य युवामाथि व्यापक ठगी छ। फ्रि भिसा, फ्रि टिकट भनिए पनि पैसा नतिरीमात्रै होइन, भनिएअनुसारको सामान्य सेवा शुल्कमात्रै तिरेर वैदेशिक रोजगारीमा जान पनि फलामको चिउरा चपाउनुसरह छ। देशभित्रै ठगी छ, विदेशमा पनि ठगी छ। भनिएअनुसारको काम र तलब पाउन मुस्किल हुन्छ। अनि न्याय त झन् आकाशको फल भइहाल्यो। ठगी एजेन्ट नामका व्यक्तिले मात्रै होइन, बकाइदा नेपाल सरकारमा दर्तावाल मेनपावर कम्पनीहरू पनि ठगी गर्छन्। त्यस्ता ठगीका उजुरीको चाङ वैदेशिक रोजगार विभागमा हुन्छ। विदेश जान उस्तै हन्डर, स्वदेशमै न्याय पाउन अरू ठक्कर र चक्कर। मेनपावर कम्पनी सबै खराब होइनन्। तर जसको नियतमा खोट छ, तिनको पहुँच पनि ठूलै हुन्छ र तलबितल गर्दा पनि जोगिन्छन्। शक्तिशालीहरू त नीतिनियमै पनि हस्तक्षेप गर्न पुग्छन् र आफू अनुकूल बनाइदिन्छन्। त्यस्तै एउटा उदाहरण हो ऐनविपरीत म्यानपावर कम्पनी नवीकरण। वैदेशिक रोजगारी ऐनले लगातार दुई वर्ष सयभन्दा कम व्यक्ति वैदेशिक रोजगारीमा पठाउने कम्पनी नवीकरण नगर्ने भन्छ। त्यसविपरीत २६ असारको बैठकमार्फत मन्त्रिपरिषद्ले भने त्यस्ता कम्पनी नवीकरणको निर्णय गरिदिएको छ। मन्त्रिपरिषद्को निर्णय आफैंमा कानुन हो, तर ऐनभन्दा ठूलो त्यो निर्णय हुन सक्दैन। तर बाधा अड्काउ फुकाउ आदेशको आवरणमा मन्त्रिपरिषद्ले दुई सयभन्दा बढी कम्पनी जोगाउन लाग्नुको मक्सद आर्थिक शुभलाभको शंकाको घेरामा छ। यसपालिमात्रै नभई पटकपटक बाधा अडकाउ फुकाउकै औजार दुरुपयोग भएको छ। वैदेशिक रोजगारीमा गएका नागरिकको दुःखका लागि सरकारले यसरी नै व्यवसायीका पक्षमा जस्तो काम गर्दिए कति जाती हुन्थ्यो ? तर त्यता ध्यान छैन। व्यवसायीका हितमा काम गर्न भने तम्सिहाल्ने प्रवृत्ति उदेकलाग्दो छ। लगातार दुई वर्ष एक सय कामदार पनि पठाउन नसक्ने सर्त व्यावहारिक भएन भन्ने व्यवसायीको तर्क हो। यसको गम्भीर समीक्षा गरी सीधाबाटो नै बाधा अड्काउ फुकाउनुपर्छ। तर जस्केलाबाट हुने जुनसुकै काममा शंका स्वाभाविक हो। त्यसैले मन्त्रिपरिषद् निर्णयमाथि प्रश्न स्वाभाविक छन्। सरकारले सही र असल नियतका व्यवसायीलाई हित हुने र बहानाबाजी गर्नेहरूलाई कारबाही हुने नीति अख्तियार गर्नैपर्छ।"
चिढ्याउने बढ्दै गए भने मैले १०२ वर्षसम्म नेतृत्व गर्नैपर्छ,"तत्काल सम्भव छैन। वैकल्पिक सरकारको आवश्यकता भने छ। तर, एमाले सरकारमा जान हतारिएको छैन। अर्को गठबन्धन पनि एमालेले बनाउँदैन। हामी २०८४ को आमनिर्वाचनको प्रतिक्षामा छौं। त्यसबाट बहुमतको सरकार बनाएर समृद्ध नेपाल, सुखी नेपालीको उद्देश्य पूरा गर्न एमाले आतुर छ। गत संसदीय चुनावपछि केही समय सत्तारुढ भएर एमाले प्रमुख प्रतिपक्षी बनेको छ। प्रतिपक्षी भूमिकामा आफ्नो दललाई कत्तिको सशक्त पाउनुभएको छ ? सशक्त केलाई भन्ने ? विचारलाई सशक्त भन्नुहुन्छ भने नेपालमा नेकपा एमाले मात्रै देश साँच्चै अगाडि बढाउने सोच भएको पार्टी हो। पर्याप्त चर्चा हुने गरेको छ, समृद्ध नेपाल, सुखी नेपाली भनेर। त्यो नै नेपालको गन्तव्य हो। एमालेसँग त्यो गन्तव्य छ। यस सम्बन्धमा राजनीतिक, आर्थिक, सामाजिक, सांस्कृतिक प्रश्न छन्। आन्तरिक राज्य सञ्चालनका सन्दर्भहरू वा बाह्य सम्बन्ध सञ्चालनका सबालहरू छन्। यी सबै प्रश्नमा एमाले विनाहरेश, बिनाउत्तेजक, अन्त्यन्तै संवेदनशील र जिम्मेवार छ। यी कुरा सरकारमा हुँदा कार्यान्वयन गर्छौं। बाहिर हुँदा दृष्टिकोण राख्ने गर्छौं। यी सबै कोणबाट हेर्दा जुनसुकै अवस्थामा देश र लोकतन्त्रको पक्षपोषणको सन्दर्भमा एमालेको अडान अनवरत छ। यी भूमिकामा एमाले प्रभावकारी छ। सशक्त छ। प्रधानमन्त्री पुष्पकमल दाहालले आफूलाई उक्त पदमा पुर्याउन प्रितम सिंह दिल्लीसमेत जानुभयो भन्नुभयो। यसमा एमालेले उहाँको राजीनामा माग्यो। कडा अडान राख्यो। अन्त्यमा स्पष्टीकरणमा चित्त बुझायो। त्यो सम्झौताको स्थिति कसरी आयो ? सामान्य ढंगले पनि बुझ्न के पर्छ भने, उचित के हो ? त्यो कुराको माग गरिन्छ। पुष्पकमल दाहालले त्यस कार्यक्रममा जे बोल्नुभयो, त्यसको प्रभाव एमालेका लागि नभएर देशका लागि हो। देशको स्वाभिमान, सार्वभौमसत्ताका लागि हो। स्वाभिमानी जनताका लागि हो। बहुतै आपत्तिजनक कुरा हो त्यो। सार्वभौमसत्तामा खलल पुर्याउने, जनताको सार्वभौम अधिकारलाई अपमान गर्ने र संसद्को मानहानि गर्ने कुरा हुँदा राजीनामा गर्नु पर्दैन भन्नुपर्छ र ? होइन, अन्तिममा गएर किन त्यत्तिकै सकियो भन्न खोजिएको? माग जे गर्नुपथ्र्यो, हामीले त्यही गर्यौं। प्रधानमन्त्रीले यसमा त्रुटि भयो, गल्ती भयो। प्रधानमन्त्री भएर बोल्नु पर्ने छोरीको बाउ भएर बोलेछु। अब उप्रान्त त्यस्तो गल्ती दोहोर्याउँदिनँ, तपाईंहरूले उठाउनुभएका सुझावलाई ध्यान दिन्छु भनेर प्रधानमन्त्रीको तहबाट क्षमायाचना गरिसकेपछि राजीनामै चाहिन्छचाहिन्छ भनेर बसिरहन राम्रो हुँदैनथ्यो। नक्कली भुटानी शरणार्थी प्रकरणमा नेताहरूलाई पुर्जी काटेपछि शीर्ष नेताहरूको भेटघाट एकदमै बाक्लिएको थियो। पछि फेरि त्यस्ता भेटघाट देखिएनन्। खास के हो, त्यो ? प्रधानन्यायाधीशको नियुक्ति गर्नु थियो। संसद्मा समितिहरूको गठन गर्नुपर्ने थियो। संसद् सञ्चालन गर्नु थियो। यी सबै कुरालाई लिएर प्रधानमन्त्रीले छलफलमा बोलाउनुभयो। म गएँ। शेरबहादुरजीलाई पनि बोलाएपछि उहाँ पनि जानुभयो। छलफल भयो। कहिलेकाहीँ शेरबहादुरजीले आउन सकिएन भनेको बेला प्रधानमन्त्री र मबीच पनि छलफल भए होलान्। यस्तो छलफललाई अरू कुरासँग जोडेर हेर्नु निरर्थक हो। त्यो भेटमा नक्कली भुटानी प्रकरणमा पनि कुराकानी भयो। प्रधानमन्त्रीले योयो देखिँदै छ भन्नुभयो। मैलेदोषी न उम्कियोस, निर्दोष नफसोस् भन्ने किसिमले कारबाही अगाडि बढाउनुहोस् भनेँ। प्रधानमन्त्रीले पनि दोषी उम्किँदैन, निर्दोष फस्दैन भन्नुभयो। त्यही कुरा मैले र प्रधानमन्त्रीले सञ्चारमाध्यममा भनेका हौं। अध्यक्षज्यू, अहिले पनि संवैधानिक परिषद्को बैठक बस्नुपर्ने आवश्यकता छ। प्रधानन्यायाधीशको नियुक्तिका लागि एक महिनाअघि नै सिफारिस गर्नुपर्ने संविधानले भन्छ। सर्वोच्चलगायत मातहतका अदालतमा पनि न्यायाधीश खाली छन्। अहिले चाहिँ किन बैठक बस्न सकिरहेको छैन ? उहाँहरूको दाउपेच हो। असंवैधानिक, अलोकतान्त्रिक, बलमिच्याइँ काम गर्ने हो। यसअघि प्रधानन्यायाधीशमाथि झुटा कुराहरू उचालेर आरोप लगाउनुभयो। ललिता निवास प्रकरणमा तत्कालीन प्रधानमन्त्री माधवकुमार नेपाल र बाबुराम भट्टराईलाई पनि मुद्दा चलाइनुपर्छ भन्ने रिटलाई भोलिपल्ट पेसी चढाउन चाहेपछि उहाँमाथि महाभियोग लगाइयो। त्यस्ता असंवैधानिक, अलोकतान्त्रिक क्रियाकलाप गर्नु हुँदैनथ्यो। अदालत, प्रहरी, प्रशासनमाथि आतंकको तरबार झुन्ड्याएर शासन गर्ने तरिका गलत हो। त्यही उहाँहरूले अहिले पनि गरिरहनुभएको छ। अहिले प्रधानमन्त्रीले किन बैठक बोलाउनुभएको छैन, थाहा छैन। प्रसंग बदलौं। सरकारले भ्रष्टाचारका फाइलहरू खोलेको छ। जस्तो : नक्कली भुटानी शरणार्थी, ललिता निवास प्रकरण। यसलाई कसरी हेर्नुभएको छ ? यी सबै पोलिटिकल स्टन्ट हुन्। कारबाही गर्न होइन मान्छे तर्साउन, विरोधी हच्काउन गरिएको हो। यसमा राम्रो के हुन्छ भने जनचेतना बढ्दै जान्छ। जनदबाब बढ्दै जान्छ। सबै भ्रष्टहरूलाई कारबाही गर भन्ने आवाज बढ्दै जान्छ। र, उहाँहरू फस्दै जाने अवस्था हुने हो। तपाईं क्यान्टोन्मेन्टको चर्चा बेलाबखत गरिरहनुहुन्छ। तपाईंले बुझेको यस विषयको गडबडी प्रस्ट्याइदिनुहोस् न ! त्यसबेला ३४ हजार युवायुवती भेला गरियो। सोरसार पारेर क्याम्पसबाट विद्यार्थीलाई समेत छेकेर ल्याएरभित्र हुलियो। भोलिपर्सिपल्ट अभिभावकहरू रुँदै आए। छोराछोरी लैजान्छौं। पढ्दै गरेका छोराछोरी कहाँ लैजान पाइन्छ ? भन्दै प्रश्न गरे। अभिभावकले लडाइँ गरेर ३ हजार छोराछोरी फिर्ता गरे। बाँकी ३१ हजार रहे। त्यसबाट गणना गर्ने काम भयो। छेकथुन गरेर, लाइन लगाएर ३१ हजार पुर्याइयो। ३१ हजारले सुबिधा पाउन थाले। बीचमा कतिपय भाग्दै जान थाले। तर, ३१ हजारको तनखा, रासन सुबिधा लिँदै गए। भाग्दै जानेहरू बढ्दै गएपछि १०१२ हजार मात्र बाँकी रहे। तर, सुबिधा ३१ हजारकै लिइयो। त्यति मान्छे छैनन् भन्ने भएपछि अनमिनले पुनः गणना गर्ने भयो। फेरि देशभरिबाट बसका बस मान्छे जम्मा गरियो। २४ हजार पुर्याइयो। अनमिनको खाता बन्द भयो। मान्छेहरू घरघर गए। सकियो। फेरि उही १०१२ हजार रहे। फेरि मान्छे भेला गर्दा १९ हजार मात्र पुगे। त्योभन्दा बढ्न सकेन। १९ हजारको सदर भयो। क्यान्टोन्मेन्टमा ५७ हजार मात्र थिए। तर, १९ हजारको पारिश्रमिक, तनखा, सेवा सुबिधा लिइराखे। पछि समायोजनको कुरा आउँदा थाहा भयो मान्छे त ५७ हजार मात्र पो छन्। सेना समायोजनको कुरा चलेको बेला खुबै काउन्सिलिङ गर्दा पनि लगभग १३ सय मात्र गए। साँच्चैका लडाकु त्यति मात्र रहेछन्, जो सेनामा समायोजन हुन गए। नभएका मान्छे छन् भनेर १९ हजारको जुन रकम लिइयो। नभए पनि २४ हजार छन् भनेर रकम लिइयो। नभए पनि ३१ हजार छन् भनेर रकम लिइयो। भोका जनताले तिरेको करबाट लुट गरियो। माओवादीले यसरी लुट्न पाउँछ भन्ने हो भने मेरो केही छैन। तर, यस्तो गर्नु उचित हो ? नैतिक हो ? स्वच्छ र लोकतान्त्रिक तरिका हो ? जनता र देशप्रति उत्तरदायी तरिका हो ? मैले कुरा उठाएको हुँ। यसमा छानबिन हुनु पर्दैन ? ठूला गफ गरेर हिँड्ने ? तपाईंको नेतृत्वमा रहेको सरकारले ललिता निवास प्रकरणमा समिति बनायो। यति ठूलो क्यान्टोन्मेन्टको विषयमा किन बनाउनुभएन ? क्याबिनेटमा मैले निर्णय गर्न सक्ने अवस्था नै थिएन। पार्टीमै निर्णय गर्न सक्ने अवस्था थिएन। प्रधानमन्त्री म थिएँ। पार्टीचाहिँ क्यान्टोन्मेन्टवालाको जस्तो थियो। जे होस् हामी यो कुरामा ढुक्क हुन सक्छौं कि, भविष्यमा क्यान्टोन्मेन्टको विषय राष्ट्रको ठूलो छानबिनको एजेन्डा बन्छ ? हेरौं, राष्ट्रले के भन्छ ! जनमतले के भन्छ ? जनमत कस्तो हुन्छ ? अहिलेसम्म माओवादीले जेसुकै गर्दा पनि राम्रो भइराखेको छ। अचम्मको कुरो के हो भने, अहिले नेपालमा माओवादीको परिभाषामा अरूले पनि लगभग मौन सहमति गर्दै गएका छन्। सबैभन्दा राम्रो पार्टी माओवादी हो, किनभने उसले उपद्रो मच्चायो। खुलेआम लुटपाट गर्यो। ८८ वटा त बैंक नै डकैती गरेको हो। सुई लगाएर रगत तानेजसरी मान्छेको सम्पत्ति तान्ने काम गरेकै हो माओवादीले। हरेकका नसामा निडल, पाखुरामा पाइप लगाएर रगत तानेकै हो। त्यो माओवादीको सबैभन्दा परमभक्त हनुमान अहिले नेपाली कांग्रेस हो। शेरबहादुर देउवाजी हो। कांग्रेसले माओवादीको प्रसंशामा जुन काम गरिरहेको छ, एक्लैले गर्ने कुरा हुँदैन। तर, सबै भ्रष्टाचारको छानबिन हुनुपर्छ। देशमा स्वच्छता कायम हुनुपर्छ। त्यही माओवादीलाई तपाईंले पनि प्रधानमन्त्री बनाउनुभयो, त्योचाहिँ के हो ? राजनीतिको कोर्स करेक्सन गरेको मात्रै हो। तर, अरूले वामपन्थी ठाने पनि माओवादीले म के हुँ भन्ने बुझेको छ। अरूले यहीँको राजनीतिक शक्ति हो है भने पनि कहाँ जन्मेको ? कहाँबाट चलेको ? के भएको ? यसको स्वीच कहाँ छ ? कहाँबाट अन र अफ हुन्छ उसलाई थाहा छ। त्यसैले हामीसँग सहकार्य गर्न उसलाई सहज छँदै थिएन। त्यसकारण भोलिपल्टैबाट उसले आफ्नो बाटो तताउन थाल्यो। तपाईंले नै पहिला एमालेमा ७० वर्षे हद बनाउनुभयो। अहिले यो हद हटेको छ, त्यसको कारण के हुनसक्छ ?उपयुक्त देखिएन, हटाइयो। सिद्धिएन ? थप छलफल गर्नुपर्छ र ? दुनियाँमा कहीँ नभएको यसो उपयोगी हुन्छ कि भनेर राखेका थियौं, उपयुक्त देखिएन हटायौं। सिद्धियो। फिनिस। यसलाई लिएर बाहिरतिर तपाईंले नेतृत्वमा बसिरहने इच्छा गरेको भनिन्छ, के यो सत्य होइन ? एमाले बिनाको नेपाल र केपी ओलीबिनाको एमाले भन्नेहरू त छँदैछन्। यसै भनेर चिढ्याउने बढ्दै गए भने मैले १०२ वर्षको उमेरसम्म नेतृत्व गर्नै पर्छ। नचिढ्याउने हो भने म पहिलैदेखि प्रमुख नेतृत्वबाट बाहिर निस्कन खोजिरहेको मान्छे हुँ। कसैलाई एमालेमा केपी ओलीको नेतृत्व नभए हामीलाई सजिलो हुन्थ्यो भन्ने लागिरहेको भए, त्यो अलग कुरा हो। त्यो ७० वर्ष मैले नै ल्याएको हो। अनि हटाएको पनि मैले नै हो। त्यो कुन परिस्थितिमा कसरी हट्यो भन्ने पनि थाहा छ। अर्को प्रसंग। पछिल्लो चुनावी परिणाम हेर्दा रास्वपाको प्रभाव र आकार बढ्दै गएको देखिएको छ। स्थापित दलहरूलाई नयाँ दल वा व्यक्तिबाट चुनौती देख्नुभएको छैन ? हामीलाई चुनौती के हुन्छ र ? सिट तानिदिन्छन् नि ! अलिअलि सिट तान्लान्। उनीहरू नयाँ हुन्। अहिले प्रदेशमा उनीहरूको पार्टी नै छैन। प्रदेश कमिटी बनाउलान्। बिस्तार भयो भन्ने देखिन्छ। यसर्थ, धेरै ठूलो कुराका रूपमा यसलाई लिनुहुँदैन। अर्को कुरा उनीहरूले क्षेत्रीय, जातीय कुरा गरेका छैनन्। साम्प्रदायीकता भड्काउने कुरा गरेका छैनन्। जानीनजानी राजनीतिक कुरै गरेका छन्। विद्वेष भड्काउने कुरा गरेका छैनन्। बरु उनीहरूले पुराना नेतालाई गाली गरेका छन्। उनीहरूसँग केही कुरै त छैन। के गरून् ? केही गरेको भए पो यो गर्यौं भन्नु। देखाउने इतिहास केही छैन। आर्टिफिसियल इन्टेलिजेन्सको सहयोग लिएर बनाएको प्रस्तावनाबाट देशविकास कत्तिको सम्भव होला र ? एमालेले मिसन ग्रास रुट चलायो। नेताहरू गाउँगाउँ खटाइए। तर, सदस्यता नवीकरण खुम्चिएको रिपोर्ट आयो, कसरी ? २०८४ को चुनावको परिणाममा विश्लेषण गरेर कुरा गरौंला। नेकपा एमालेको कम्तीमा नवीकृत भएको छ। अरूको न पुरानीकृत भएको छ, न नवीकृत। भित्रभित्रै वैकल्पिक सरकारको गृहकार्य भइरहेको चर्चा छ। एमाले र कांग्रेसको सत्तासमीकरण सम्भव छ ? तत्काल सम्भव छैन। वैकल्पिक सरकारको आवश्यकता भने छ। तर, एमाले सरकारमा जान हतारिएको छैन। अर्को गठबन्धन पनि एमालेले बनाउँदैन। हामी २०८४ को आमनिर्वाचनको प्रतिक्षामा छौं। त्यसबाट बहुमतको सरकार बनाएर समृद्ध नेपाल, सुखी नेपालीको उद्देश्य पूरा गर्न एमाले आतुर छ। तपाईंहरू शीर्ष ३ नेता बैठकमा बस्नुहुन्छ। ती बसाइमा जनतामा सेवा प्रवाहका विषयमा कुरा हुन्छ कि हुँदैन ? जस्तो किसानले मल नपाएको विषय, पासपोर्ट बनाउने सकस, सडकको दुर्दशा आदि। अवश्य। मैले उठाउने कुरै त्यही हो। मैले देश, जनता र राष्ट्रियताका कुरा उठाउँछु। सुशासनका कुरा उठाउँछु। जताले भोगिरहेका समस्या र तिनका समाधानका विषय उठाउँछु। सरकारले लिनुपर्ने नीति र चाल्नुपर्ने कदमबारे कुरा उठाउँछु। तर, मैले यसोयसो भनें भनेर दिनैपिच्छे बाहिर आएर भन्ने कुरा हुँदैन। तपाईंले उठाएपछि कार्यान्वयन पनि जोड दिनु पर्यो नि ! पर्यो नि ! नगरेपछि के गर्ने ! हामीलाई जनताले भोट दिएर गठबन्धन बनाएर सरकार चलाऊ भनेको छ भन्छन्। विकास गर्ने भनेको छैन अरे जनताले, के गर्ने ? पछिल्लो समय अखण्ड अनि ग्रेटर नेपाल, ग्रेटर भारतजस्ता विषय प्रतिस्पर्धाका रूपमा उठिरहेका छन्। काठमाडौंका मेयर बालेन्द्र साहले त कार्यकक्षमै त्यस्तो नक्सा राखेका छन्। यो विषयलाई कसरी हेर्नुभएको छ ? अखण्ड भारत थियो कहिले ? कुन युगमा ? बरु अहिले भारत जो छ, त्यो अखण्ड रहनुपर्छ भन्ने जायज कुरा हो। त्यस्तै, नेपालको भूभाग केलाई मान्ने ? राष्ट्र बढ्ने, खुम्चिने क्रमबाट निश्चित समयमा पुगेको बिन्दुमा हामी छौं। संयुक्त राष्ट्रसंघ बनेपछि त्यहाँ प्रस्तुत गरिएका नक्सा, ती नक्सा बन्ने आधारले राज्यहरूका सीमालाई निश्चित गरेका छन्। भारतका हकमा सुगौली सन्धि र त्यसलाई संशोधन गर्न भएका सम्झौताहरू र चीनका सबालमा १६ सालतिरका सम्झौताले नै नेपालको वर्तमान सीमा तय गर्छन्। अरू सेन्टिमेन्टका कुरा गरेर, तनाव बढाएर, असम्भव कुरा गरेर हुँदैन। कहिले तिब्बतसम्म पुगेका थियौं होला, कहिले तल गंगासम्म पुगेका थियौं होला। त्यसो भन्नु अलि उचित हुँदैन। बनाउन त दक्षिण एसियालाई नै नेपाल बनाउन पाए राम्रो हुन्थ्यो नि ! वर्तमान सरकारले परराष्ट्र सम्बन्ध कत्तिको सन्तुलित राख्न सकेको छ भन्ने लाग्छ ? बिलकुल सकेको छैन। असन्तुलित छ। यो कम्फरटेबल छ। यो सरकार बन्दाभत्किँदा बाहिरको हात हुन्छ भनिन्छ, खास के हो ?प्रचण्डले भन्नुभयो भर्खरै। मलाई सरकार बनाउन फलाना धेरैपल्ट दिल्ली जानुभयो, कोसिस गर्नुभयो भन्नुभएको थियो। उहाँको अनुभव सुनाउनुभयो। हाम्रो अनुभव केही छैन। प्रस्तुति : अखण्ड भण्डारीकमलदेव भट्टराईशम्भु कट्टेल"
कांग्रेसको केन्द्रीय समिति बैठक : प्रस्ताव र प्रतिवेदनमाथि केन्द्रीय सदस्यले धारणा राख्ने,"आज बिहान ११ बजेपछि बैठक बस्दैछ। काठमाडौं : नेपाली कांग्रेसको केन्द्रीय समिति बैठक आज पनि बस्दैछ। पार्टी केन्द्रीय कार्यालय सानेपामा मंगलबारदेखि सुरु भएको बैठक आज बिहान ११ बजेदेखि बस्दैछ। आजको बैठकमा केन्द्रीय सदस्यहरूले आआफ्नो धारणा राख्ने कार्यतालिका छ। मंगलबार महामन्त्री विश्वप्रकाश शर्माले बैठकमा १० एजेन्डा प्रस्तुत गरेका थिए। बैठकमा महामन्त्री गगनकुमार थापाले सांगठनिक कार्ययोजना र कार्यतालिका प्रस्तुत गरेको मुख्य सचिव कृष्णप्रसाद पौडेलले जानकारी दिए। पौडेलका अनुसार बैठकमा मंसिर ४ को निर्वाचन परिणाम पश्चात विकसित घटनाक्रम र सरकारको गतिविधि, केन्द्रीय निर्वाचन परिचालन समितिको प्रतिवेदन, केन्द्रीय अनुशासन समितिको प्रतिवेदन, संसदमा पार्टीको गतिविधि सम्बन्धी प्रतिवेदन प्रस्तुत भएको थियो। बैठकमा प्रस्तुत प्रस्ताव र प्रतिवेदनमाथि धारणा राख्न प्रत्येक केन्द्रीय सदस्यलाई ५७ मिनेटको समय निर्धारण गरिएको छ। मंगलबार ललिता निवास र नक्कली भुटानी शरणार्थी प्रकरणमा पक्राउ परेका पार्टीका केन्द्रीय सदस्य बालकृष्ण खाँणलाई निलम्बनको विषय बैठकको एजेन्डामा परेको छैन। बाहिर हल्ला गरिएका विषयबारे छलफल भएन।"
"पोखरेलको सुझाव : कांग्रेसबारे फैलिएका भ्रम चिर्नैपर्छ, नयाँ पुस्तालाई अभियानमा समेटौं","काठमाडौं : नेपाली कांग्रेस केन्द्रीय सदस्य कृष्णचन्द्र नेपाली पोखरेलले कांग्रेसबारे फैलिएका भ्रमहरू समयमै चिर्नुपर्ने बताएका छन्। बुधबार जारी नेपाली कांग्रेसको केन्द्रीय समिति बैठकमा प्रस्ताव र प्रतिवेदनमाथिको छलफलमा भाग लिँदै नेता पोखरेलले पार्टीबारे जनतामा फैलाइएका भ्रम समयमै चिर्न आवश्यक रहेको बताएका हुन्। 'आज एकप्रकारको नेगेटिभिटी देखिएको छ। सबैचिज गयो। अहिले कुनै पनि मिडियामा गयो भने नेपाली कांग्रेसका सबै नेता खतम। कांग्रेस खतम। अर्को पार्टी खतम। मु्लुक डुब्यो। यो टाइपको प्रचार सामाजिक सञ्चालबाट जुन आममानिसमा प्रभाव फैलिरहेको छ,'उनले भने,' यसलाई हामीले चिर्नपर्छ। ' यसका लागि सभापति शेरबहादुर देउवाले नेतृत्वदायी भूमिका उनको भनाइ छ। उनले ६२६३ पछि आएको नयाँ पुस्तालाई पनि पार्टीको अभियानमा समेट्नुपर्ने बताए। बैठक मंगलबारदेखि सुरू भएको हो। आजको बैठकमा केन्द्रीय सदस्यहरूले मंगलबार महामन्त्री विश्वप्रकाश शर्माले प्रस्तुत गरेका एजेन्डामाथि आआफ्नो धारणा राखिरहेका छन्। बैठकमा महामन्त्री गगनकुमार थापाले सांगठनिक कार्ययोजना र कार्यतालिका प्रस्तुत गरेका थिए। कांग्रेस केन्द्रीय समिति बैठक करिब १ वर्षपछि बसेको हो।"
जी२० मुलुकका गभर्नरस्तरीय बैठक उपलब्धीमुलक :अर्थमन्त्री महत,"काठमाडौं : अर्थमन्त्री डाप्रकाशशरण महतले जी२० मुलुकका अर्थमन्त्री तथा केन्द्रीय बैंकका गभर्नरस्तरीय बैठक नेपालका लागि उपलब्धीमुलक रहेको बताएका छन्। भारतको गुजरातमा सम्पन्न उक्त बैठक सम्पन्न गरी बुधबार स्वदेश फर्किएका अर्थमन्त्री महतले त्रिभुवन बिमानस्थलमा पत्रकार सम्मेलनमा मुलुकको दिगो विकासमा अन्तराष्ट्रिय सहयोगको दायरा बढाउने,मूल्य अभिवृद्धिबाट जनमानसमा परेका समस्या र असरबाट मुक्त गर्ने तथा जलवायुलगायतका तमाम विषयमा नेपालका तर्फबाट धारणा राख्ने अवसर प्राप्त भएको बताए। उनले जी२० मुलुकले पनि संसारभरी नै आर्थिक वृद्धिदर कम भइरहेको अवस्थामा आर्थिक सीमा बढाउने लगायतका विषयमा पनि गम्भीर छलफल भएको जानकारी दिए । उनले बैठकका साथै भारत र चीनका अर्थमन्त्रीसँग पनि छलफल भएको र दुईपक्षीय सम्बन्ध तथा अन्य महत्वपूर्ण विषयमा छलफल भएको बताए। अर्थमन्त्री महतले भारतको गुजरात चेम्बर अफ कमर्सको कार्यक्रममा पनि भारतीय व्यवसायीहरूलाई लगानी गर्नका लागि आह्वान गरिएको पनि जानकारी दिए। नेपाल जी२० मुलुकको सदस्य नरहे पनि अतिथि सदस्यका रुपमा अर्थमन्त्री महतले बैठकमा सहभागिता जनाएका हुन्।"
नेपालको पासपोर्ट उत्तर कोरियाभन्दा कमजोर,"काठमाडौं : नेपालको राहदानी (पासपोर्ट) पुनः विश्वकै कमजोर सूचीमा परेको छ। द हेन्ली पासपोर्ट इन्डेक्सले जारी गरेको सूचीमा नेपाल ९८ स्थानमा छ। १०३ सूचीमध्ये नेपाल ९८ स्थानमा परेको हो। नेपालभन्दा पछाडि सोमालिया, यमन, पाकिस्तान, सिरिया, इराक र अफगानिस्तान रहेका छन्। नेपालको राहदानी उत्तर कोरियाभन्दा पनि कमजोर रहेको तथ्यांकले देखाएको हो। नेपालभन्दा अघि उत्तर कोरिया, बंगलादेश, श्रीलंका, लिवियालगतय देश रहेका छन्।"
प्रधानमन्त्रीले गरे बुढीगण्डकीको फिल्ड कार्यालयको उद्घाटन,"गोरखा (सिउरेनीटार) : प्रधानमन्त्री पुष्पकमल दाहालले राष्ट्रिय गौरवको बुढीगण्डकी जलविद्युत् आयोजनाको फिल्ड कार्यालय उद्घाटन गरेका छन् । गोरखाको गण्डकी गाउँपालिका ८ सिउरेनीटारमा बुधबार आयोजित कार्यक्रममा प्रधानमन्त्री दाहालले ताम्रपत्र अनावरण गरेर बूढीगण्डकी जलविद्युत् कम्पनी लिमिटेडको फिल्ड कार्यालयको शुभारम्भ गरेका हुन्। यसअघि प्रधानमन्त्री दाहाललगायत उच्च अधिकारीले हेलिकोप्टरमार्फत् गोरखा र धादिङको सो आयोजनाबाट हुने डुबान क्षेत्रको अवलोकन गरेका थिए। प्रधानमन्त्रीका साथमा उपप्रधान तथा गृहमन्त्री नारायणकाजी श्रेष्ठ, ऊर्जा, जलस्रोत तथा सिँचाइ मन्त्री शक्तिबहादुर बस्नेत, पूर्वप्रधानमन्त्री डा बाबुराम भट्टराई, धादिङ र गोरखाका सङ्घीय सांसद्, गण्डकी र बागमती प्रदेशका प्रदेश प्रमुख र मुख्यमन्त्री, मुख्यसचिव, ऊर्जा सचिव र नेपाल विद्युत् प्राधिकरणका कार्यकारी निर्देशकलगायत छन्। कूल १ हजार २ सय मेगावाट क्षमताको सो आयोजना निर्माणका लागि सरकारले बुढीगण्डकी जलविद्युत् कम्पनी स्थापना गरिसकेको छ । काठमाडौंस्थित कम्पनीको प्रधान कार्यालय गत असार ३१ गते ऊर्जा, जलस्रोत तथा सिंचाइमन्त्री शक्तिबहादुर बस्नेतले उद्घाटन गरेका थिए। प्रधान र फिल्ड कार्यालय उद्घाटनसँगै बूढीगण्डकी आयोजना निर्माणको प्रक्रिया अघि बढेको छ । सरकारले आयोजना प्रभावितलाई हालसम्म ३४ अर्ब ३० करोड बराबरको मुआब्जा वितरण गरिसकेको छ । घर गोठ,बोटबिरुवातर्फ छ अर्ब ७० करोड बराबरको मुआब्जा वितरण भइसकेको छ । हाल मुआब्जा वितरणको काम अन्तिम चरणमा पुगेको छ । आयोजना अगाडि बढाउनका लागि प्रधानमन्त्री प्रचण्डले चासो राख्दै आएका छन्। चालु आर्थिक वर्षको बजेटमा समेत सो आयोजनाको निर्माण सुरु गर्ने उल्लेख छ ।"
असारे विकासको प्रवृत्तिलाई रोक्नुपर्छ : प्रधानमन्त्री,"काठमाडौं : प्रधानमन्त्री पुष्पकमल दाहालले भ्रष्टाचार नियन्त्रणमा निर्दोष नफस्ने र दोषी नछुट्ने गरि कारवाही प्रक्रिया अघि बढाइएको बताएका छन्। नेपाल इन्जिनियर्स एशोसिएसनको ६१ औं वार्षिकोत्सव कार्यक्रमलाई बुधबार काठमाडौंमा सम्बोधन गर्दै प्रधानमन्त्री प्रचण्डले त्रुटि एउटाले गर्ने र आरोप अर्कोलाई लाग्ने गरेको गुनासोलाई सम्बोधन गर्दै निर्दोष नफस्ने र दोषी नछुट्ने गरि केहि ऐन र नियमावलीमा सुधार गर्ने बताए। प्रधानमन्त्री दाहालले वर्तमान सरकार सामाजिक न्याय, सुशासन र समृद्धिको प्राथमिकतासहित बदलिएको व्यवस्थाअनुरूप जनताको अवस्था बदल्न सरकार प्रतिवद्ध रहेको बताए । उनले बनेका पूर्वाधार नटिक्ने र दुर्लभ स्रोतको सही सदुपयोग नहुने असारे विकासको प्रवृत्तिलाई त्याग्नुपर्नेमा जोड दिए। हरेक वर्ष ल्याइने बजेटमा उल्लेख भएका विकास आयोजनाहरू समयमा नै सुरू गरेर समयमा नै निर्धारित बजेटको सीमाभित्र रहेर गुणस्तरीय रूपमा सम्पन्न गर्ने उपायको खोजीको पहल गर्न इन्जिनियरको भूमिका अपरिहार्य उनको भनाइ छ । विकासका लागि सरकारसँग स्रोत कम रहेले निजी क्षेत्रको लगानी आवश्यक देखिएको भन्दै प्रधानमन्त्री दाहालले आन्तरिक राजश्व तथा लगानी बढ्ने र आर्थिक अवस्थामा सुधार ल्याउन आफू लागि परेको धारणा राखे।"
संघीय शिक्षा ऐन छिटै आउँछ : शिक्षामन्त्री राई,"काठमाडौं : शिक्षा,विज्ञान तथा प्रविधिमन्त्री अशोककुमार राईले शिक्षा क्षेत्रको ऐन कानुनलाई समायानुकूल बनाउन आफू प्रतिवद्ध रहेको बताएका छन्। सिंहदरबारमा बुधबार बसेको प्रतिनिधिसभा अन्तर्गतको शिक्षा, स्वास्थ्य तथा प्रविधि समितिको बैठकमा मन्त्री राईले कानुनको रिक्तता रहनु आपत्तीजनक हुने भएकाले शिक्षा क्षेत्रको ऐन कानुनलाई समायानुकूल बनाउन आफू प्रतिवद्ध रहेको बताएका हुन्। उनले विधयेकको परामर्श र प्रक्रियमा हुने ढिलाइलाई अन्त्य गर्न मन्त्रिपरिषद्मा समेत छलफल भएको जानकारी दिए । संघीय शिक्षा ऐन अब छिटै अघि बढ्ने जानकारी दिँदै मन्त्री राईले ऐनको मस्यौदा अहिले मन्त्रिपरिषद्को विषयगत समितिमा विचाराधीन रहेको बताए। मन्त्री राईले शिक्षकको दरबन्दी सृजना गरेर पूर्ति नगरेसम्म गुणस्तर शिक्षाको कुरा गर्नु सान्दर्भिक नहुने धारणा राखे । शिक्षा क्षेत्रमा बजेट पर्याप्त विनियोजन हुन नसक्दा आवश्यकता अनुसारको कार्यक्रम तर्जुमा गर्न कठिन भइरहेको उनको भनाइ छ । बैठकमा समितिका सदस्यहरुले नेपालको शिक्षा प्रणालीलाई व्यवहारिक बनाउनुपर्नेमा जोड दिएका थिए । समिति सदस्य चन्द्र भण्डारीले नेपालको पाठ्यक्रमले व्यवहारिक ज्ञान दिन नसकेको बताए। त्यस्तै समिति सदस्य सुमना श्रेष्ठले देशका सबै स्थानको सामुदायिक शिक्षालाई नीजिभन्दा माथि उठाउने योजना बनाउनुपर्नेमा जोड दिए। बैठकमा शिक्षा मन्त्रालयका सचिव रामकृष्ण सुवेदीले देशभर अहिले ५३ हजार भन्दा शिक्षक अपुग देखिएको बताए । उनले उच्चशिक्षाका लागि विदेश जाने विद्यार्थी वृद्धि भएको अवस्थामा उच्चशिक्षाको क्यालेण्डर बनाएर नै स्वदेशी शिक्षामा आकर्षित गर्ने तयारी भइरहेको जानकारी दिए।"
कांग्रेसको केन्द्रीय समिति बैठक : प्रस्ताव र प्रतिवेदनमाथि केन्द्रीय सदस्यले धारणा राख्दै,काठमाडौं : नेपाली कांग्रेसको केन्द्रीय समिति बैठक जारी छ। पार्टी केन्द्रीय कार्यालय सानेपामा मंगलबारदेखि बैठक सुरु भएको हो। बैठकमा केन्द्रीय सदस्यहरूले आआफ्नो धारणा राखिरहेका छन्। मंगलबार महामन्त्री विश्वप्रकाश शर्माले बैठकमा १० एजेन्डा प्रस्तुत गरेका थिए। बैठकमा महामन्त्री गगनकुमार थापाले सांगठनिक कार्ययोजना र कार्यतालिका प्रस्तुत गरेको मुख्य सचिव कृष्णप्रसाद पौडेलले जानकारी दिए।
प्रस्तावित राजदूतविरुद्ध उजुरी दिन आह्वान,"काठमाडौं : विभिन्न देशका लागि परराष्ट्र सेवाका ६ जना प्रस्तावित राजदूतको संसदीय सुनुवाइ प्रक्रिया अघि बढेको छ। सिंहदरबारमा बुधबार बसेको संघीय संसदको संसदीय सुनुवाइ समितिको बैठकले प्रस्तावित राजदूतको संसदीय सुनुवाइबारे सर्वसाधारणलाई जानकारी गराउने र उनीहरूको नाम अनुमोदनका सन्दर्भमा कुनै गुनासो वा उजुरी भए १० दिनभित्र उजुरी गर्न सार्वजनिक सूचना प्रकाशित गर्ने निर्णय गरेको हो। सूचना प्रकाशित भएको मितिले १० दिनभित्र स्पष्ट आधार खोली सूचना वा उजुरी दिन सूचना प्रकाशित गर्ने निर्णय गरेको समितिका सदस्य एवं पूर्वमन्त्री ज्ञानेन्द्रबहादुर कार्कीले जानकारी दिए। त्यस्तै उनले उजुरी आह्वानसम्बन्धी सुचना प्रकाशित गर्न समिति सचिवलाई निर्देशन दिए। सरकारले गत असार २६ गते लोकबहादुर थापालाई न्यूयोर्कस्थित संयुक्त राष्ट्रका लागि स्थानीय नियोग, रामप्रसाद सुवेदी (स्वीट्जरल्याण्ड), सुधीर भट्टराई (फ्रान्स), घनश्याम लम्साल (कुवेत), तेजबहादुर क्षेत्री (संयुक्त अरब इमिरेट्स) र धनबहादुर वली (थाइल्याण्ड)का लागि राजदूतमा नाम सिफारिस गरी संसदीय सुनुवाइका लागि पठाएको थियो।"
कांग्रेस बैठकमा प्रश्न हाम्रा नेतालाई अभियोग लाग्दा हाम्रै नेताहरू किन पुग्छन् गृहमन्त्रीकोमा धन्यवाद दिन?,"काठमाडौं : नेपाली कांग्रेसका केन्द्रीय सदस्य लक्ष्मी खतिवडाले आफ्नै नेताविरुद्ध गृहमन्त्रीसँग भेटेर अनुसन्धान प्रक्रिया अगाडि बढाउन दबाब दिन जाने कांग्रेस नेताहरूको विरोध गरेकी छन्। पार्टी कार्यालय सानेपामा जारी केन्द्रीय कमिटी बैठकमा बोल्दै उनले गृहमन्त्री भेट्ने नेताहरूको विरोध गरेकी हुन्। उनले आफ्नै नेताको विरोधमा लाग्नेहरू अन्य दलको नेताहरूका विषयमा किन बोली फुट्दैन भन्दै प्रश्नसमेत गरेकी छन्। कांग्रेस कानुनी राज्य मान्छ। कांग्रेसका हरेक कार्यकर्ताले कानुनी राज्यको सम्मान गर्छन्। तर कांग्रेसको एउटा नेतालाई अभियोग लाग्दै गर्दा कांग्रेसकै नेताहरू गृहमन्त्रीकोमा धन्यवाद दिन पुग्नुहुन्छ। त्यस्तै अभियोग अन्य दलको नेतालाई लागेको बारेमा प्रश्न उठ्दा बोली फुट्दैन। कुनै फरक गुटको मान्छेलाई खुइल्याउन यसो गरिएको हो?,' उनले प्रश्न गरिन्। पूर्वगृहमन्त्रीसमेत रहेका खाँण पक्राउ परेपछि गत वैशाख २७ गते गोविन्दराज पोखरेल, मधु आचार्य, गुरु घिमिरे, रञ्जित कर्णलगायत नेताले गृहमन्त्री नारायणकाजी श्रेष्ठलाई भेटेका थिए।"
कम्पनी दर्ता र पुँजी वृद्धि गर्दा लाग्ने शुल्क छुट दिने सरकारको निर्णय,"काठमाडौं : सरकारले मन्त्रिपरिषद् बैठकका निर्णयहरू सार्वजनिक गरेको छ। बुधबार बिहान बसेको मन्त्रिपरिषदका निर्णयहरू सार्वजनिक गर्दै सरकारका प्रवक्ता एवं सञ्चार तथा सूचना प्रविधिमन्त्री रेखा शर्माले प्रधानमन्त्रीको इटाली भ्रमण स्वीकृत गर्ने निर्णय भएको जानकारी गराइन्। संयुक्त राष्ट्रसंघको खाद्य तथा कृषि संगठनको मुख्यालय इटालीमा आयोजना हुने युनाइटेड नेसन्स फुड सिस्टम, २०२३ स्टकटेकिङ मोमेन्टमा सहभागी हुन प्रधानमन्त्री प्रचण्ड त्यसतर्फ जाने उनले जानकारी गराइन्। प्रधानमन्त्री नेतृत्वको नेपाली प्रतिनिधिमण्डलमा कृषि तथा पशुपक्षी विकासमन्त्री डा वेदुराम भुसाललगायतको प्रतिनिधित्व रहने उनले बताइन्। बैठकले कम्पनी दर्ता र पुँजी वृद्धि गर्दा लाग्ने शुल्क तथा दस्तुर छुट तथा परिमार्जनसम्बन्धी सूचना प्रकाशन गर्ने निर्णय गरेको प्रवक्ता शर्माले बताए। त्यस्तै बैठकले सहिद गंगालाल राष्ट्रिय हृदय केन्द्रको सञ्चालक समितिको सदस्यमा सोही अस्पतालका चिकित्सक डा रवि मल्ललाई नियुक्त गरेको मन्त्री शर्माले जानकारी दिइन्।"
राप्रपाले भन्यो सेनाको भूमिकामाथि बेमौसमी बहस गरिनु आपत्तिजनक,"काठमाडौं : राष्ट्रिय प्रजातन्त्र पार्टी (राप्रपा)ले सेनाको संख्या कटौतिको विषयमा आपत्ति जनाएको छ। अध्यक्ष राजेन्द्र लिङ्देनले प्रेस विज्ञप्ति जारी गर्दै नेपाली सेनाको भूमिकामाथि बेमौसमी बहस नगर्न चेतावनी दिएका छन्। 'कुनै पनि देशको सैनिक संगठन भूराजनीति र सामरिक आवश्यकतालाई दृष्टिगत गरी गठन हुने भएकाले नेपाली सेनालाई आफ्नो दायित्वबाट विमुख गर्नगराउन एवं मनोबल गिराउने कुनै पनि प्रयासलाई राप्रपाले किमार्थ स्वीकार गर्दैन। नेपाली सेनाको भूमिकाउपर बेमौसमी बहस गरिनु दुःखद र आपत्तिजनक छ,' विज्ञप्तिमा भनिएको छ। सेनाको विषयमा निरर्थक बहस सिर्जना गर्न खोजिएको भन्दै राप्रपाले गम्भीर ध्यानाकर्षण जनाएको हो। 'योजनाबद्ध ढंगबाट स्वघोषित बुद्धिजीवी तथा केही राजनीतिक दलका जिम्मेवार नेताहरूबाट नै नेपाली सेनाको संख्या घटाउनुपर्ने र सेनाविहीन राज्यको परिकल्पनाजस्ता विषयहरू शृङ्खलाबद्व रूपमा उठ्नु रहस्यमय, अनुचित र दुर्भाग्यपूर्ण छ,' विज्ञप्तिमा भनिएको छ। राज्यको आर्थिक भार घटाउने प्रशस्तै उपायहरू विद्यमान रहेको भन्दै राप्रपाले बहसका निम्ति आफूहरू तयार रहेको बताएको छ। 'नेपालको सार्वभौमिकता, भौगोलिक अखण्डता, राष्ट्रिय स्वाभिमान र एकताको पक्षमा इतिहासको कठिनतम कालखण्डमा समेत प्रतिवद्ध रहेको नेपाली सेनालाई कमजोर बनाउने गरी बहस केन्द्रित गरिनु हुँदैन। नेपालको एकीकरणदेखि विश्वमा शान्ति कायम गर्ने कार्यमा समेत अलग पहिचान बनाएको छ। तसर्थ सेनाको संख्या कटौतीको बेमौसमी बहसलाई अन्त्य गर्न जरुरी छ,' विज्ञप्तिमा उल्लेख छ।"
उद्घाटनपछि प्रधानमन्त्रीले भने बुढीगण्डकी आयोजना निर्माणको काममा ढिलाइ गर्ने छुट छैन,"गोरखा : प्रधानमन्त्री पुष्पकमल दाहालले बुढीगण्डकी जलविद्युत आयोजनाको काम तीव्ररुपमा अघि बढ्ने बताएका छन्। बुधबार आयोजनाको फिल्ड कार्यालयको उद्घाटन गर्न गोरखाको सिउरेनीटार पुगेका प्रधानमन्त्रीले दाहालले आयोजना निर्माणमा ढिलाइ गर्ने छुट आफूलाई नभएको बताए। 'हर हालतमा आयोजना निर्माण सम्पन्न गर्नुपर्छ, 'उनले भने,' ढिलाइ गर्ने छुट अब मलाई छैन।' गोरखाको गण्डकी गाउँपालिका ८ सिउरेनीटारमा बुधबार आयोजित कार्यक्रममा प्रधानमन्त्री दाहालले ताम्रपत्र अनावरण गरेर बूढीगण्डकी जलविद्युत् कम्पनी लिमिटेडको फिल्ड कार्यालयको शुभारम्भ गरेका हुन्। यसअघि प्रधानमन्त्री दाहाललगायत उच्च अधिकारीले हेलिकोप्टरमार्फत् गोरखा र धादिङको सो आयोजनाबाट हुने डुबान क्षेत्रको अवलोकन गरेका थिए। प्रधानमन्त्रीका साथमा उपप्रधान तथा गृहमन्त्री नारायणकाजी श्रेष्ठ, ऊर्जा, जलस्रोत तथा सिँचाइ मन्त्री शक्तिबहादुर बस्नेत, पूर्वप्रधानमन्त्री डा बाबुराम भट्टराई, धादिङ र गोरखाका सङ्घीय सांसद्, गण्डकी र बागमती प्रदेशका प्रदेश प्रमुख र मुख्यमन्त्री, मुख्यसचिव, ऊर्जा सचिव र नेपाल विद्युत् प्राधिकरणका कार्यकारी निर्देशकलगायत छन्। सरकारले आयोजना प्रभावितलाई हालसम्म ३४ अर्ब ३० करोड बराबरको मुआब्जा वितरण गरिसकेको छ । घर गोठ,बोटबिरुवातर्फ छ अर्ब ७० करोड बराबरको मुआब्जा वितरण भइसकेको छ । हाल मुआब्जा वितरणको काम अन्तिम चरणमा पुगेको छ । आयोजना अगाडि बढाउनका लागि प्रधानमन्त्री दाहालले चासो राख्दै आएका छन्।"
प्रधानमन्त्री प्रचण्ड इटाली जाने,काठमाडौं : प्रधानमन्त्री पुष्पकमल दाहाल 'प्रचण्ड' इटाली जाने भएका छन्। आज बिहान बसेको मन्त्रिपरिषद्को बैठकले संयुक्त राष्ट्र संघको कार्यक्रममा जान प्रधानमन्त्री प्रधानमन्त्री प्रचण्डको भ्रमण स्वीकृत गरेको हो । प्रचण्ड साउन ६ गते इटाली जाने तयारी थालेका छन्। भ्रमण टोली सानो बनाउने गृहकार्य थालिएको बालुवाटार स्रोतले जनाएको छ। बैठकले कम्पनी दर्ता र पुँजीवृद्धि गर्दा लाग्ने शुल्क तथा दस्तुर त्यसलाई छुट तथा परिमार्जन सम्बन्धी सूचना प्रकाशन गर्ने निर्णय गरेको छ।
नेतृत्वकर्तालाई कांग्रेस केन्द्रीय सदस्यको सुझाव पार्टी संरचनालाई चुस्त बनाऔं,"काठमाडौं : नेपाली कांग्रेसका केन्द्रीय सदस्यहरूले पार्टी संरचनालाई चुस्त बनाउन नेतृत्वलाई सुझाव दिएका छन्। बुधबार पार्टी कार्यालय सानेपामा बसेको केन्द्रीय कार्यसमितिको बैठकको दोस्रो दिन उनीहरूले पार्टीको विधानलाई सही तवरले कार्यान्वयन गर्दै संरचनालाई चुस्त बनाउन नेतृत्वलाई सुझाव दिएका हुन्। कांग्रेसले वडादेखि केन्द्रसम्म संरचना बनाए पनि नेतृत्वमा केन्द्रिकृत मानसिकता हट्न नसकेको उनीहरूको भनाइ छ। बैठकमा प्रदेश सभापतिहरूले पनि प्रदेश समितिलाई वेवास्ता गरिएको पार्टी विधि र विधानअनुरुप चल्न नसकेको धारणा राखेका थिए। केही सदस्यहरूले गठबन्धनको समर्थन गरेका थिए भने केहिले चुनाव अघिको गठबन्धन आवश्यक नरहेको बताएका थिए। बैठकपछि कांग्रेस नेता प्रकाशशरण महतले बैठक पारदर्शी ढंगले अघि बढेको र रचनात्मक कुराहरू छलफलका क्रममा आएको बताए। समग्रमा पार्टीलाई बलियो बनाउनुपर्नेमा नै सदस्यहरूले जोड गरेको उनको भनाइ छ। बुधबारको बैठकमा जीवनबहादुर शाही, कृष्णचन्द्र नेपाली पोखरेल, केशवकुमार वुढाथोकी, देवेन्द्रराज कँडेल, बहादुर सिंह (लामा) तामाङ्ग, नारायणबहादुर कार्की, मानबहादुर नेपाली, नैनसिंह महर, गोविन्दबहादुर शाह, डा रणबहादुर रावल र आमन्त्रित प्रदेश सभापतिहरूलगायत ४६ जनाले धारणा राखेका थिए। बैठकमा धारणा राख्ने क्रम जारी रहेकाले अर्को बैठक बिहीबार ११ बजे पुन बोलाइएको छ।"
भ्रष्टाचार प्रकरणका दोषीलाई उन्मुक्ति दिइँदैन : गृहमन्त्री,"काठमाडौं : उपप्रधान तथा गृहमन्त्री नारायणकाजी श्रेष्ठले भ्रष्टाचार प्रकरणमा तथ्य र प्रमाणका आधारमा दोषी कसैलाई पनि उन्मुक्ति नदिइने स्पष्ट पारेका छन्। बुधबार काठमाडौंमा आयोजित सुशासनसम्बन्धी अन्तरक्रिया कार्यक्रममा श्रेष्ठले नक्कली भुटानी शरणार्थी प्रकरण, ललिता निवास जग्गा लगाएत प्रकरणमा निष्पक्ष अनुसन्धान गर्न प्रशासनलाई निर्देशन दिएको भन्दै तथ्य र प्रमाणका आधारमा दोषी कसैलाई पनि उन्मुक्ति नदिइने स्पष्ट पारे। उनले अहिले व्यक्ति भन्दा पनि तथ्य र प्रमाणका आधारमा अनुसन्धान अघि बढाइएको जिकिर गरे। त्यस्तै श्रेष्ठले राष्ट्र र जनताबिरुद्ध भएका कामको प्राथमिकताका आधारमा अनुसन्धान अघि बढाइने पनि जानकारी दिए। उनले राजनीतिलाई सफा नगरेसम्म मुलुक परिवर्तन हुन नसक्ने भएकाले राजनीति सफल गर्ने अभियानमा आफू लागेको बताए।"
मन्त्रिपरिषद् बैठक सिंहदरबारमा जारी,काठमाडौं : मन्त्रिपरिषद् बैठक सुरु भएको छ। बुधबार बिहान सिंहदरबारस्थित प्रधानमन्त्री तथा मन्त्रिपरिषद् कार्यालयमा बैठक बसेको हो। बैठकमा नियमित काम कारबाहीका विषयमा केन्द्रित रहेर छलफल जारी रहेको बालुवाटार स्रोतले जनाएको छ। गत बुधबार प्रधानमन्त्री एवम् नेकपा माओवादी केन्द्रका अध्यक्ष पुष्पकमल दाहाल प्रचण्डकी पत्नी सीता दाहालको निधन भएपछि उनलाई राजकीय सम्मान दिन मन्त्रिपरिषद्को आकस्मिक बैठक बसेको थियो। उक्त निर्णयपश्चात दाहालको राजकीय सम्मानका साथ पशुपति आर्यघाटमा दाहसंस्कार गरिएको थियो। मंगलबार प्रधानमन्त्री निवास बालुवाटारमै श्रद्धाञ्जली सभा आयोजना गरेपछि प्रधानमन्त्री आजबाट नियमित काममा फर्किएका हुन्।
चिढ्याउने बढ्दै गए भने मैले १०२ वर्षसम्म नेतृत्व गर्नैपर्छ,"तत्काल सम्भव छैन। वैकल्पिक सरकारको आवश्यकता भने छ। तर, एमाले सरकारमा जान हतारिएको छैन। अर्को गठबन्धन पनि एमालेले बनाउँदैन। हामी २०८४ को आमनिर्वाचनको प्रतिक्षामा छौं। त्यसबाट बहुमतको सरकार बनाएर समृद्ध नेपाल, सुखी नेपालीको उद्देश्य पूरा गर्न एमाले आतुर छ। गत संसदीय चुनावपछि केही समय सत्तारुढ भएर एमाले प्रमुख प्रतिपक्षी बनेको छ। प्रतिपक्षी भूमिकामा आफ्नो दललाई कत्तिको सशक्त पाउनुभएको छ ? सशक्त केलाई भन्ने ? विचारलाई सशक्त भन्नुहुन्छ भने नेपालमा नेकपा एमाले मात्रै देश साँच्चै अगाडि बढाउने सोच भएको पार्टी हो। पर्याप्त चर्चा हुने गरेको छ, समृद्ध नेपाल, सुखी नेपाली भनेर। त्यो नै नेपालको गन्तव्य हो। एमालेसँग त्यो गन्तव्य छ। यस सम्बन्धमा राजनीतिक, आर्थिक, सामाजिक, सांस्कृतिक प्रश्न छन्। आन्तरिक राज्य सञ्चालनका सन्दर्भहरू वा बाह्य सम्बन्ध सञ्चालनका सबालहरू छन्। यी सबै प्रश्नमा एमाले विनाहरेश, बिनाउत्तेजक, अन्त्यन्तै संवेदनशील र जिम्मेवार छ। यी कुरा सरकारमा हुँदा कार्यान्वयन गर्छौं। बाहिर हुँदा दृष्टिकोण राख्ने गर्छौं। यी सबै कोणबाट हेर्दा जुनसुकै अवस्थामा देश र लोकतन्त्रको पक्षपोषणको सन्दर्भमा एमालेको अडान अनवरत छ। यी भूमिकामा एमाले प्रभावकारी छ। सशक्त छ। प्रधानमन्त्री पुष्पकमल दाहालले आफूलाई उक्त पदमा पुर्याउन प्रितम सिंह दिल्लीसमेत जानुभयो भन्नुभयो। यसमा एमालेले उहाँको राजीनामा माग्यो। कडा अडान राख्यो। अन्त्यमा स्पष्टीकरणमा चित्त बुझायो। त्यो सम्झौताको स्थिति कसरी आयो ? सामान्य ढंगले पनि बुझ्न के पर्छ भने, उचित के हो ? त्यो कुराको माग गरिन्छ। पुष्पकमल दाहालले त्यस कार्यक्रममा जे बोल्नुभयो, त्यसको प्रभाव एमालेका लागि नभएर देशका लागि हो। देशको स्वाभिमान, सार्वभौमसत्ताका लागि हो। स्वाभिमानी जनताका लागि हो। बहुतै आपत्तिजनक कुरा हो त्यो। सार्वभौमसत्तामा खलल पुर्याउने, जनताको सार्वभौम अधिकारलाई अपमान गर्ने र संसद्को मानहानि गर्ने कुरा हुँदा राजीनामा गर्नु पर्दैन भन्नुपर्छ र ? होइन, अन्तिममा गएर किन त्यत्तिकै सकियो भन्न खोजिएको? माग जे गर्नुपथ्र्यो, हामीले त्यही गर्यौं। प्रधानमन्त्रीले यसमा त्रुटि भयो, गल्ती भयो। प्रधानमन्त्री भएर बोल्नु पर्ने छोरीको बाउ भएर बोलेछु। अब उप्रान्त त्यस्तो गल्ती दोहोर्याउँदिनँ, तपाईंहरूले उठाउनुभएका सुझावलाई ध्यान दिन्छु भनेर प्रधानमन्त्रीको तहबाट क्षमायाचना गरिसकेपछि राजीनामै चाहिन्छचाहिन्छ भनेर बसिरहन राम्रो हुँदैनथ्यो। नक्कली भुटानी शरणार्थी प्रकरणमा नेताहरूलाई पुर्जी काटेपछि शीर्ष नेताहरूको भेटघाट एकदमै बाक्लिएको थियो। पछि फेरि त्यस्ता भेटघाट देखिएनन्। खास के हो, त्यो ? प्रधानन्यायाधीशको नियुक्ति गर्नु थियो। संसद्मा समितिहरूको गठन गर्नुपर्ने थियो। संसद् सञ्चालन गर्नु थियो। यी सबै कुरालाई लिएर प्रधानमन्त्रीले छलफलमा बोलाउनुभयो। म गएँ। शेरबहादुरजीलाई पनि बोलाएपछि उहाँ पनि जानुभयो। छलफल भयो। कहिलेकाहीँ शेरबहादुरजीले आउन सकिएन भनेको बेला प्रधानमन्त्री र मबीच पनि छलफल भए होलान्। यस्तो छलफललाई अरू कुरासँग जोडेर हेर्नु निरर्थक हो। त्यो भेटमा नक्कली भुटानी प्रकरणमा पनि कुराकानी भयो। प्रधानमन्त्रीले योयो देखिँदै छ भन्नुभयो। मैलेदोषी न उम्कियोस, निर्दोष नफसोस् भन्ने किसिमले कारबाही अगाडि बढाउनुहोस् भनेँ। प्रधानमन्त्रीले पनि दोषी उम्किँदैन, निर्दोष फस्दैन भन्नुभयो। त्यही कुरा मैले र प्रधानमन्त्रीले सञ्चारमाध्यममा भनेका हौं। अध्यक्षज्यू, अहिले पनि संवैधानिक परिषद्को बैठक बस्नुपर्ने आवश्यकता छ। प्रधानन्यायाधीशको नियुक्तिका लागि एक महिनाअघि नै सिफारिस गर्नुपर्ने संविधानले भन्छ। सर्वोच्चलगायत मातहतका अदालतमा पनि न्यायाधीश खाली छन्। अहिले चाहिँ किन बैठक बस्न सकिरहेको छैन ? उहाँहरूको दाउपेच हो। असंवैधानिक, अलोकतान्त्रिक, बलमिच्याइँ काम गर्ने हो। यसअघि प्रधानन्यायाधीशमाथि झुटा कुराहरू उचालेर आरोप लगाउनुभयो। ललिता निवास प्रकरणमा तत्कालीन प्रधानमन्त्री माधवकुमार नेपाल र बाबुराम भट्टराईलाई पनि मुद्दा चलाइनुपर्छ भन्ने रिटलाई भोलिपल्ट पेसी चढाउन चाहेपछि उहाँमाथि महाभियोग लगाइयो। त्यस्ता असंवैधानिक, अलोकतान्त्रिक क्रियाकलाप गर्नु हुँदैनथ्यो। अदालत, प्रहरी, प्रशासनमाथि आतंकको तरबार झुन्ड्याएर शासन गर्ने तरिका गलत हो। त्यही उहाँहरूले अहिले पनि गरिरहनुभएको छ। अहिले प्रधानमन्त्रीले किन बैठक बोलाउनुभएको छैन, थाहा छैन। प्रसंग बदलौं। सरकारले भ्रष्टाचारका फाइलहरू खोलेको छ। जस्तो : नक्कली भुटानी शरणार्थी, ललिता निवास प्रकरण। यसलाई कसरी हेर्नुभएको छ ? यी सबै पोलिटिकल स्टन्ट हुन्। कारबाही गर्न होइन मान्छे तर्साउन, विरोधी हच्काउन गरिएको हो। यसमा राम्रो के हुन्छ भने जनचेतना बढ्दै जान्छ। जनदबाब बढ्दै जान्छ। सबै भ्रष्टहरूलाई कारबाही गर भन्ने आवाज बढ्दै जान्छ। र, उहाँहरू फस्दै जाने अवस्था हुने हो। तपाईं क्यान्टोन्मेन्टको चर्चा बेलाबखत गरिरहनुहुन्छ। तपाईंले बुझेको यस विषयको गडबडी प्रस्ट्याइदिनुहोस् न ! त्यसबेला ३४ हजार युवायुवती भेला गरियो। सोरसार पारेर क्याम्पसबाट विद्यार्थीलाई समेत छेकेर ल्याएरभित्र हुलियो। भोलिपर्सिपल्ट अभिभावकहरू रुँदै आए। छोराछोरी लैजान्छौं। पढ्दै गरेका छोराछोरी कहाँ लैजान पाइन्छ ? भन्दै प्रश्न गरे। अभिभावकले लडाइँ गरेर ३ हजार छोराछोरी फिर्ता गरे। बाँकी ३१ हजार रहे। त्यसबाट गणना गर्ने काम भयो। छेकथुन गरेर, लाइन लगाएर ३१ हजार पुर्याइयो। ३१ हजारले सुबिधा पाउन थाले। बीचमा कतिपय भाग्दै जान थाले। तर, ३१ हजारको तनखा, रासन सुबिधा लिँदै गए। भाग्दै जानेहरू बढ्दै गएपछि १०१२ हजार मात्र बाँकी रहे। तर, सुबिधा ३१ हजारकै लिइयो। त्यति मान्छे छैनन् भन्ने भएपछि अनमिनले पुनः गणना गर्ने भयो। फेरि देशभरिबाट बसका बस मान्छे जम्मा गरियो। २४ हजार पुर्याइयो। अनमिनको खाता बन्द भयो। मान्छेहरू घरघर गए। सकियो। फेरि उही १०१२ हजार रहे। फेरि मान्छे भेला गर्दा १९ हजार मात्र पुगे। त्योभन्दा बढ्न सकेन। १९ हजारको सदर भयो। क्यान्टोन्मेन्टमा ५७ हजार मात्र थिए। तर, १९ हजारको पारिश्रमिक, तनखा, सेवा सुबिधा लिइराखे। पछि समायोजनको कुरा आउँदा थाहा भयो मान्छे त ५७ हजार मात्र पो छन्। सेना समायोजनको कुरा चलेको बेला खुबै काउन्सिलिङ गर्दा पनि लगभग १३ सय मात्र गए। साँच्चैका लडाकु त्यति मात्र रहेछन्, जो सेनामा समायोजन हुन गए। नभएका मान्छे छन् भनेर १९ हजारको जुन रकम लिइयो। नभए पनि २४ हजार छन् भनेर रकम लिइयो। नभए पनि ३१ हजार छन् भनेर रकम लिइयो। भोका जनताले तिरेको करबाट लुट गरियो। माओवादीले यसरी लुट्न पाउँछ भन्ने हो भने मेरो केही छैन। तर, यस्तो गर्नु उचित हो ? नैतिक हो ? स्वच्छ र लोकतान्त्रिक तरिका हो ? जनता र देशप्रति उत्तरदायी तरिका हो ? मैले कुरा उठाएको हुँ। यसमा छानबिन हुनु पर्दैन ? ठूला गफ गरेर हिँड्ने ? तपाईंको नेतृत्वमा रहेको सरकारले ललिता निवास प्रकरणमा समिति बनायो। यति ठूलो क्यान्टोन्मेन्टको विषयमा किन बनाउनुभएन ? क्याबिनेटमा मैले निर्णय गर्न सक्ने अवस्था नै थिएन। पार्टीमै निर्णय गर्न सक्ने अवस्था थिएन। प्रधानमन्त्री म थिएँ। पार्टीचाहिँ क्यान्टोन्मेन्टवालाको जस्तो थियो। जे होस् हामी यो कुरामा ढुक्क हुन सक्छौं कि, भविष्यमा क्यान्टोन्मेन्टको विषय राष्ट्रको ठूलो छानबिनको एजेन्डा बन्छ ? हेरौं, राष्ट्रले के भन्छ ! जनमतले के भन्छ ? जनमत कस्तो हुन्छ ? अहिलेसम्म माओवादीले जेसुकै गर्दा पनि राम्रो भइराखेको छ। अचम्मको कुरो के हो भने, अहिले नेपालमा माओवादीको परिभाषामा अरूले पनि लगभग मौन सहमति गर्दै गएका छन्। सबैभन्दा राम्रो पार्टी माओवादी हो, किनभने उसले उपद्रो मच्चायो। खुलेआम लुटपाट गर्यो। ८८ वटा त बैंक नै डकैती गरेको हो। सुई लगाएर रगत तानेजसरी मान्छेको सम्पत्ति तान्ने काम गरेकै हो माओवादीले। हरेकका नसामा निडल, पाखुरामा पाइप लगाएर रगत तानेकै हो। त्यो माओवादीको सबैभन्दा परमभक्त हनुमान अहिले नेपाली कांग्रेस हो। शेरबहादुर देउवाजी हो। कांग्रेसले माओवादीको प्रसंशामा जुन काम गरिरहेको छ, एक्लैले गर्ने कुरा हुँदैन। तर, सबै भ्रष्टाचारको छानबिन हुनुपर्छ। देशमा स्वच्छता कायम हुनुपर्छ। त्यही माओवादीलाई तपाईंले पनि प्रधानमन्त्री बनाउनुभयो, त्योचाहिँ के हो ? राजनीतिको कोर्स करेक्सन गरेको मात्रै हो। तर, अरूले वामपन्थी ठाने पनि माओवादीले म के हुँ भन्ने बुझेको छ। अरूले यहीँको राजनीतिक शक्ति हो है भने पनि कहाँ जन्मेको ? कहाँबाट चलेको ? के भएको ? यसको स्वीच कहाँ छ ? कहाँबाट अन र अफ हुन्छ उसलाई थाहा छ। त्यसैले हामीसँग सहकार्य गर्न उसलाई सहज छँदै थिएन। त्यसकारण भोलिपल्टैबाट उसले आफ्नो बाटो तताउन थाल्यो। तपाईंले नै पहिला एमालेमा ७० वर्षे हद बनाउनुभयो। अहिले यो हद हटेको छ, त्यसको कारण के हुनसक्छ ?उपयुक्त देखिएन, हटाइयो। सिद्धिएन ? थप छलफल गर्नुपर्छ र ? दुनियाँमा कहीँ नभएको यसो उपयोगी हुन्छ कि भनेर राखेका थियौं, उपयुक्त देखिएन हटायौं। सिद्धियो। फिनिस। यसलाई लिएर बाहिरतिर तपाईंले नेतृत्वमा बसिरहने इच्छा गरेको भनिन्छ, के यो सत्य होइन ? एमाले बिनाको नेपाल र केपी ओलीबिनाको एमाले भन्नेहरू त छँदैछन्। यसै भनेर चिढ्याउने बढ्दै गए भने मैले १०२ वर्षको उमेरसम्म नेतृत्व गर्नै पर्छ। नचिढ्याउने हो भने म पहिलैदेखि प्रमुख नेतृत्वबाट बाहिर निस्कन खोजिरहेको मान्छे हुँ। कसैलाई एमालेमा केपी ओलीको नेतृत्व नभए हामीलाई सजिलो हुन्थ्यो भन्ने लागिरहेको भए, त्यो अलग कुरा हो। त्यो ७० वर्ष मैले नै ल्याएको हो। अनि हटाएको पनि मैले नै हो। त्यो कुन परिस्थितिमा कसरी हट्यो भन्ने पनि थाहा छ। अर्को प्रसंग। पछिल्लो चुनावी परिणाम हेर्दा रास्वपाको प्रभाव र आकार बढ्दै गएको देखिएको छ। स्थापित दलहरूलाई नयाँ दल वा व्यक्तिबाट चुनौती देख्नुभएको छैन ? हामीलाई चुनौती के हुन्छ र ? सिट तानिदिन्छन् नि ! अलिअलि सिट तान्लान्। उनीहरू नयाँ हुन्। अहिले प्रदेशमा उनीहरूको पार्टी नै छैन। प्रदेश कमिटी बनाउलान्। बिस्तार भयो भन्ने देखिन्छ। यसर्थ, धेरै ठूलो कुराका रूपमा यसलाई लिनुहुँदैन। अर्को कुरा उनीहरूले क्षेत्रीय, जातीय कुरा गरेका छैनन्। साम्प्रदायीकता भड्काउने कुरा गरेका छैनन्। जानीनजानी राजनीतिक कुरै गरेका छन्। विद्वेष भड्काउने कुरा गरेका छैनन्। बरु उनीहरूले पुराना नेतालाई गाली गरेका छन्। उनीहरूसँग केही कुरै त छैन। के गरून् ? केही गरेको भए पो यो गर्यौं भन्नु। देखाउने इतिहास केही छैन। आर्टिफिसियल इन्टेलिजेन्सको सहयोग लिएर बनाएको प्रस्तावनाबाट देशविकास कत्तिको सम्भव होला र ? एमालेले मिसन ग्रास रुट चलायो। नेताहरू गाउँगाउँ खटाइए। तर, सदस्यता नवीकरण खुम्चिएको रिपोर्ट आयो, कसरी ? २०८४ को चुनावको परिणाममा विश्लेषण गरेर कुरा गरौंला। नेकपा एमालेको कम्तीमा नवीकृत भएको छ। अरूको न पुरानीकृत भएको छ, न नवीकृत। भित्रभित्रै वैकल्पिक सरकारको गृहकार्य भइरहेको चर्चा छ। एमाले र कांग्रेसको सत्तासमीकरण सम्भव छ ? तत्काल सम्भव छैन। वैकल्पिक सरकारको आवश्यकता भने छ। तर, एमाले सरकारमा जान हतारिएको छैन। अर्को गठबन्धन पनि एमालेले बनाउँदैन। हामी २०८४ को आमनिर्वाचनको प्रतिक्षामा छौं। त्यसबाट बहुमतको सरकार बनाएर समृद्ध नेपाल, सुखी नेपालीको उद्देश्य पूरा गर्न एमाले आतुर छ। तपाईंहरू शीर्ष ३ नेता बैठकमा बस्नुहुन्छ। ती बसाइमा जनतामा सेवा प्रवाहका विषयमा कुरा हुन्छ कि हुँदैन ? जस्तो किसानले मल नपाएको विषय, पासपोर्ट बनाउने सकस, सडकको दुर्दशा आदि। अवश्य। मैले उठाउने कुरै त्यही हो। मैले देश, जनता र राष्ट्रियताका कुरा उठाउँछु। सुशासनका कुरा उठाउँछु। जताले भोगिरहेका समस्या र तिनका समाधानका विषय उठाउँछु। सरकारले लिनुपर्ने नीति र चाल्नुपर्ने कदमबारे कुरा उठाउँछु। तर, मैले यसोयसो भनें भनेर दिनैपिच्छे बाहिर आएर भन्ने कुरा हुँदैन। तपाईंले उठाएपछि कार्यान्वयन पनि जोड दिनु पर्यो नि ! पर्यो नि ! नगरेपछि के गर्ने ! हामीलाई जनताले भोट दिएर गठबन्धन बनाएर सरकार चलाऊ भनेको छ भन्छन्। विकास गर्ने भनेको छैन अरे जनताले, के गर्ने ? पछिल्लो समय अखण्ड अनि ग्रेटर नेपाल, ग्रेटर भारतजस्ता विषय प्रतिस्पर्धाका रूपमा उठिरहेका छन्। काठमाडौंका मेयर बालेन्द्र साहले त कार्यकक्षमै त्यस्तो नक्सा राखेका छन्। यो विषयलाई कसरी हेर्नुभएको छ ? अखण्ड भारत थियो कहिले ? कुन युगमा ? बरु अहिले भारत जो छ, त्यो अखण्ड रहनुपर्छ भन्ने जायज कुरा हो। त्यस्तै, नेपालको भूभाग केलाई मान्ने ? राष्ट्र बढ्ने, खुम्चिने क्रमबाट निश्चित समयमा पुगेको बिन्दुमा हामी छौं। संयुक्त राष्ट्रसंघ बनेपछि त्यहाँ प्रस्तुत गरिएका नक्सा, ती नक्सा बन्ने आधारले राज्यहरूका सीमालाई निश्चित गरेका छन्। भारतका हकमा सुगौली सन्धि र त्यसलाई संशोधन गर्न भएका सम्झौताहरू र चीनका सबालमा १६ सालतिरका सम्झौताले नै नेपालको वर्तमान सीमा तय गर्छन्। अरू सेन्टिमेन्टका कुरा गरेर, तनाव बढाएर, असम्भव कुरा गरेर हुँदैन। कहिले तिब्बतसम्म पुगेका थियौं होला, कहिले तल गंगासम्म पुगेका थियौं होला। त्यसो भन्नु अलि उचित हुँदैन। बनाउन त दक्षिण एसियालाई नै नेपाल बनाउन पाए राम्रो हुन्थ्यो नि ! वर्तमान सरकारले परराष्ट्र सम्बन्ध कत्तिको सन्तुलित राख्न सकेको छ भन्ने लाग्छ ? बिलकुल सकेको छैन। असन्तुलित छ। यो कम्फरटेबल छ। यो सरकार बन्दाभत्किँदा बाहिरको हात हुन्छ भनिन्छ, खास के हो ?प्रचण्डले भन्नुभयो भर्खरै। मलाई सरकार बनाउन फलाना धेरैपल्ट दिल्ली जानुभयो, कोसिस गर्नुभयो भन्नुभएको थियो। उहाँको अनुभव सुनाउनुभयो। हाम्रो अनुभव केही छैन। प्रस्तुति : अखण्ड भण्डारीकमलदेव भट्टराईशम्भु कट्टेल"
"ओली कम्बोडिया प्रस्थान, एमालेको कार्यवाहक अध्यक्षमा ईश्वर पोखरेल","काठमाडौं : नेकपा एमालेका अध्यक्ष केपी शर्मा ओलीले कार्यवाहक अध्यक्षको जिम्मेवारी वरिष्ठ उपाध्यक्ष ईश्वर पोखरेललाई दिएका छन्। मंगलबार राति कम्बोडिया जानु अगाडि अध्यक्ष ओलीले कार्यवाहकअध्यक्षको जिम्मेवारी पोखरेललाई दिएको बालकोट स्रोतले जनाएको छ। ओलीले संसदीय दलको नेताको जिम्मेवारी उपाध्यक्ष सुवास नेम्वाङलाई दिएका छन्। नेम्वाङ संसदीय दलको उपनेता हुन्। कम्बोडियामा हुन गइरहेको निर्वाचन पर्यवेक्षणका लागि कम्बोडिया सरकारको निमन्त्रणामा पूर्वप्रधानमन्त्री ओली त्यसतर्फ गएका हुन्। अध्यक्ष ओलीको भ्रमणदलमा पत्नी राधिका शाक्य, उपमहासचिव विष्णु रिमाल, प्रमुख स्वकीय सचिव राजेश बज्राचार्य, स्वकीय फोटोग्राफर अधिकृत दिनेश भण्डारीलगायत सहभागी छन्। अध्यक्ष ओली साउन ८ गते स्वदेश फर्कनेछन्। निर्वाचन परिवेक्षण कै लागि विदेश विभाग प्रमुख राजन भट्टराई पनि बुधबार कम्बोडिया जाँदैछन्।"
"कांग्रेसमा नयाँ प्रयोग, शैली पुरानै","काठमाडौं : कांग्रेस नेतृत्वमाथि बाहिरबाट होइन, भित्रैबाट आरोप लाग्थ्यो नेतृत्वले जहिल्यै बन्द कोठामा निर्णय गर्छ। नेतृत्व र शैली परम्परागत भयो। यो आरोप खेपिरहेका पार्टी सभापति शेरबहादुर देउवाले सोमबार अचम्मको निर्णय सुनाए केन्द्रीय समितिको बैठक प्रत्यक्ष प्रसारण (लाइभ) गर्ने। यो निर्णय सुनेर कांग्रेसकै धेरै नेता अलमलमा परे। तर, देउवाको प्रस्तावअनुसार मंगलबार कांग्रेस केन्द्रीय कार्यसमितिको बैठक सामाजिक सञ्जालमार्फत लाइभ गरियो। देशविदेशमा रहेका सबैले बैठकको प्रत्यक्ष दृश्य हेर्ने र सुन्ने मौका पाए। झन्डै एक वर्षपछि बसेको कांग्रेस बैठकमा के होला ? भन्ने धेरैको मनमा खुल्दुली थियो। किनभने, नेतृत्वमाथि पदाधिकारीले बाहिर अनेकौं प्रश्न उठाएका थिए। बैठकमा ती विषय कसरी उठ्नेछन् ? कसरी निष्कर्षमा पुग्नेछन् भन्ने कौतुहलता थियो। तर, पहिलो दिनको बैठक औपचारिकतामा मात्रै सीमित भयो। महामन्त्रीद्वय गगन थापा र विश्वप्रकाश शर्माले कार्ययोजना र एजेन्डा पेस गरे। अरू केही नेताले पनि प्रस्ताव पेस गरे। नक्कली भुटानी शरणार्थी प्रकरणमा पक्राउ परेका पार्टीका केन्द्रीय सदस्य बालकृष्ण खाँणलाई निलम्बनको विषय बैठकको एजेन्डामा परेन। बाहिर हल्ला गरिएका विषयबारे केन्द्रीय सदस्यलाई १ महिना मात्रै छुट्टी महामन्त्री थापाले पार्टीको एक वर्षको क्यालेन्डर पेस गरे। २०८० साउनदेखि ८१ को असारको उक्त क्यालेन्डरमा हरेक महिना विशेष कार्यक्रम गर्ने उल्लेख छ। हामीले क्यालेन्डर पास गरेर लागू गरेपछि पार्टीका साथीहरूले वर्षमा एक महिना मात्रै छुट्टी पाउनुहुन्छ, महामन्त्री थापाले भने, बाँकी दिनमा कुनै न कुनै कार्यक्रम र अभियानमा निरन्तर संलग्न भएको हुनुपर्नेछ। महामन्त्री थापाले पेस गरेको विधान कार्यान्वयन र पार्टीको सुदृढीकरण सन्दर्भमा शीर्षकको क्यालेन्डरमा असार महिनामा मात्रै पार्टी कामबाट केन्द्रीय सदस्यलाई छुट्टी दिने प्रस्ताव छ। असार महिना किसानको महिना भएको र खेतीको समय भएको भन्दै उनले पार्टी नेता, कार्यकर्ताले सो महिनामा किसानलाई सहयोग गर्नुपर्ने बताए। साउनमा हरियाली महिनाका रूपमा वातावरण विशेष कार्यक्रम गर्नेदेखि मंसिरमा महिला हिंसाविरुद्ध अभियान सञ्चालन गर्नेसम्मका कार्यक्रम पेस भएका छन्। अहिलेको परिस्थिति नबिगारौं : उपसभापति खड्का उपसभापति पूर्णबहादुर खड्काले कांग्रेसले राष्ट्रपति पाउने शर्तमा प्रधानमन्त्रीमा प्रचण्डलाई विश्वासको मत दिएको प्रष्ट पारे। मंसिर ४ को निर्वाचन परिणामपश्चात् विकसित घटनाक्रम र सरकारको गतिविधिबारे खड्काले बैठकमा जानकारी गराएका थिए। निकै मेहनत गरेर गुमिसकेको सत्तामा कांग्रेसलाई फर्काइएको उल्लेख गर्दै खड्काले राजनीतिक वातावरण बिग्रने काम नगर्न आग्रह गरे। अहिले जुन परिस्थिति निर्माण भएको छ यसलाई सच्याउने र सुधार्ने कुरामा लागौं, खड्काले भने, मेरो आग्रह छ हाम्रा गतिविधि र बोलीबाट यो राजनीतिक परिस्थिति भत्किने र बिग्रने तहमा पुग्ने गरी जान हुन्न। कांग्रेसले २२ विभाग थप्ने महामन्त्री थापाले २२ विभाग थप गर्ने प्रस्ताव पेस गरेका छन्। कांग्रेसको विधानमा ४८ विभागको व्यवस्था छ। २२ थप भए ७० विभाग हुनेछन्। घरघर जाऔं, पार्टी सदस्य बनाऔं महामन्त्री थापाले २०८० साउन २० देखि पार्टी सदस्यता विस्तार अभियान चलाउने प्रस्ताव राखे। महामन्त्री थापाले कम्तीमा ५ लाखदेखि ७ लाख नयाँ सदस्य थप्ने गरी अभियान चलाइने बताए। उनले घरघर जाऔं, पार्टी सदस्य बनाऔं अभियानको प्रस्ताव गरेका छन्। अन्तरघात गर्ने २१ सयविरुद्ध उजुरी गत निर्वाचनमा पार्टीका उम्मेदवारविरुद्ध अन्तरघात गर्ने २१ सय नेता कार्यकर्ताविरुद्ध पार्टीमा उजुरी परेको केन्द्रीय अनुशासन समितिका संयोजक आनन्द ढुंगानाले बताए। ढुंगानाका अनुसार निर्वाचनका बेला पार्टीले गरेको निर्णय नमान्ने, पार्टीले उठाएका उम्मेदवारविरुद्ध खडा हुने र पार्टीका उम्मेदवारलाई पराजित गराउन भूमिका खेल्ने नेता कार्यकर्ताविरुद्ध विभिन्न ४६ जिल्लाबाट उजुरी परेको छ। संसद्को काम अगाडि बढाउन प्रतिपक्षी दल चुनौती संसद्मा पार्टीको गतिविधिसम्बन्धी प्रतिवेदन पेस गर्दै पार्टीका प्रमुख सचेतक रमेश लेखकले सत्ता गठबन्धनको सबैभन्दा ठूलो घटक कांग्रेसले संसद्को काम कारबाही सहज रूपमा अघि बढाउन प्रतिपक्षी दलहरूका कारण चुनौती रहेको बताए। लेखकले एमालेलाई आक्रामक, अधैर्य तर परिपक्व प्रमुख प्रतिपक्षको संज्ञा दिए। रास्वपा र राप्रपालगायतको नाम नलिई आक्रामक, अधैर्य र अपरिपक्व शक्तिको संज्ञा दिएका छन्। समानुपातिक निर्वाचन प्रणाली खारेज गरौं : रूपान्तरण अभियान कांग्रेस रूपान्तरण अभियानले गुरु घिमिरेको नेतृत्वमा पार्टी कार्यालयमा पार्टीका मुख्यसचिव कृष्णप्रसाद पौडेलमार्फत बुझाएको प्रतिवेदनमा निर्वाचन प्रणाली फेर्नुपर्ने उल्लेख गरेका छन्। प्रतिवेदनमा भनिएको छ, सम्पूर्ण निर्वाचन क्षेत्रको एकतिहाइ क्षेत्रमा महिला मात्र उम्मेदवार हुन पाउने गरी संविधान परिमार्जन गर्नुपर्नेछ। निर्वाचन खर्चको सम्पूर्ण जिम्मा निर्वाचन आयोगमार्फत सरकारको रहने गरी उम्मेदवार शून्य निर्वाचन खर्च प्रणाली अवलम्बन गर्नुपर्छ। खर्चिलो निर्वाचन पद्धति नै राजनीतिभित्रको सारा आर्थिक अनियमितता एवं भ्रष्टाचारको मूल कारण भएकाले मनी होइन, मोरालिटी लाई प्रोत्साहित गर्नुपर्छ, प्रतिवेदनमा भनिएको छ। रूपान्तरण अभियानका नेताले चुनावअघि गरिने गठबन्धन अब नगर्ने भनेर घोषणा गर्नुपर्ने समेत माग गरेका छन्। स्थानीय, प्रदेश र संघीय संसद्को विद्यमान संरचनालाई परिवर्तन गर्न माग गरेका छन्। प्रतिवेदनमा भनिएको छ, प्रदेशको प्रभावकारिता बढाउने वा विकल्पबारे सोच्ने भन्नेमा छलफल केन्द्रित गर्नुपर्छ। राष्ट्रियसभालाई समानुपातिक समावेशी बनाउनुपर्छ। उपराष्ट्रपति नै राष्ट्रियसभाको अध्यक्ष हुनुपर्ने व्यवस्था गर्नुपर्छ।"
भद्रकुमारी घले सेवा सदन नभत्काउन आदेश,"काठमाडौं : उच्च अदालत पाटनले काठमाडौंको अनामनगरमा रहेको भद्रकुमारी घले सेवा सदन नभत्काउन अल्पकालीन अन्तरिम आदेश गरेको छ। न्यायाधीश श्यामजी प्रधानको इजलासले आज उक्त घरजग्गामा क्षति नपुर्याउन काठमाडौं महानगरपालिकाको नाममा आदेश गरेको हो। आदेशमा भनिएको छ, 'मिति २०८०।०४।०८ को पेशी तारिख तोकी सोको जानकारी विपक्षीलाई दिई उक्त निर्णयको छलफलबाट निर्णय नभएसम्म निवेदकको घरजग्गामा क्षति पुर्याउने वा अतिक्रमण गर्ने गराउने कार्य नगर्नू।' अदालतले उक्त विवादका दुवै पक्षलाई छलफलका लागि यही साउन ८ गते बोलाएको छ। साथै अदालतले १५ दिनभित्र लिखित जवाफसमेत पेस गर्न भनेको छ। महानगरपालिकाले उक्त भवन भत्काउन खोजेको थियो तर अदालतको आदेशपछि रोखिएको छ।"
कक्षा १२ को परीक्षाको नतिजा साउनमै सार्वजनिक गरिने,काठमाडौं : राष्ट्रिय परीक्षा बोर्डले यस वर्षको कक्षा १२ को नतिजा यही साउनमा सार्वजनिक गर्ने भएको छ। गत वैशाख २६ गतेदेखि सुरु भई जेठ ५ गते सम्पन्न कक्षा १२ को परीक्षाको नतिजा बोर्डले परीक्षा सम्पन्न भएको तीन महिनाभित्र सार्वजनिक गर्ने गरी तयारी गरिरहेको हो। राष्ट्रिय परीक्षा बोर्डका अध्यक्ष डा महाश्रम शर्माले साउन महिनाभित्रै कक्षा १२ को परीक्षाफल सार्वजनिक गर्ने गरी तयारी भइरहेको बताए। देशभरिका एक हजार चार सय ५७ परीक्षा केन्द्रबाट करिब चार लाख ६७ हजार तीन सय ८९ विद्यार्थीले परीक्षा दिएका थिए। बोर्डका अनुसार यस वर्ष ५६ हजारभन्दा बढी विद्यार्थी ग्रेड वृद्धि परीक्षामा सहभागी भएका थिए।
"भन्सार पास भइसकेपछि राजस्व अनुसन्धान विभागले ठूलो परिमाणमा गर्यो सुन बरामद, भन्सार एजेण्ट र ड्राइभर पक्राउ",काठमाडौं : राजस्व अनुसन्धान विभागले त्रिभुवन अन्तर्राष्ट्रिय विमानस्थलबाट ठूलो परिमाणमा सुन बरामद गरेको छ। विभागले सुनसहित एक जना भन्सार एजेण्ट र ड्राइभरलाई नियन्त्रणमा लिएको छ। स्रोतका अनुसार मोटर पार्ट्समा लुकाएर सुन ल्याइएको थियो। त्रिभुवन अन्तर्राष्ट्रिय विमानस्थल भन्सार कार्यालयले उक्त मोटर पार्ट्सको हिजै (मंगलबार) जाँच पास गरेको थियो। भन्सार कार्यालयका कर्मचारीले ठूलो परिणामको सुन जडित मोटरका पार्ट्सको कसरी जाँच पास गर्यो भन्ने विषय रहस्यमय बनेको छ। सुन ठूलो परिमाणमा भए पनि राजस्व अनुसन्धान विभागले सोबारे केही खुलाउन चाहेन। स्रोतका अनुसार उक्त परिमाण ६० किलो बढी रहेको छ। राजस्व अनुसन्धान विभागले यस विषयमा अनुसन्धान गरिरहेको छ।
दुई दसकदेखि फरार आरोपित पक्राउपछि जेल चलान,स्याङ्जा : जिल्ला प्रहरी कार्यालय स्याङ्जाका प्रहरीले २२ वर्ष र १८ वर्षदेखि फरार दुई जना प्रतिवादीलाई पक्राउ गरी जेल चलान गरेको छ। कर्तब्य ज्यान मुद्दाका आरोपित भीरकोटका जमूना अर्याल २२ वर्षपछि पक्राउ परिन्। त्यसैगरी सवारी ज्यान मुद्दाका आरोपित विरुवा गाउँपालिकाका दुर्गाबहादुर गुरुङ १८ वर्षपछि पक्राउ परेका प्रहरी निरीक्षक पदमराज थापाले जानकारी दिए। गुरुङ्लाई २०६२ सालमा १ वर्ष ११ महिना ९ दिन कैद तोकिएको थियो भने अर्याललाई २०५८ सालमा ४ वर्ष ११ महिना १० दिन कैद तोकिएको थियो। अदालतबाट कैद सजाए तोकिएपछि फरार रहेका उनीहरू दुवै जनालाई प्रहरी टोलीले पक्राउगरी मंगलबार जिल्ला अदालत स्याङ्जामार्फत् कारागार शाखा चलान गरिएको निमित्त प्रहरी प्रवक्ता पदमराज थापाले जानकारी दिए। गोप्य सूचनाका आधारमा उनीहरू घरबाट पक्राउ परेको प्रहरीले जनाएको छ।
पहिरोले पाइप बगाउँदा वीरेन्द्रनगर उपत्यकामा खानेपानी अभाव,"सुर्खेत : कर्णाली प्रदेशको राजधानी वीरेन्द्रनगर उपत्यकामा खानेपानी अपुग भएको छ। वीरेन्द्रनगर उपत्यकामा ल्याइएको खानेपानीको मुख्य पाइपलाइन नै पहिराले बगाउँदा समस्या भएको हो। पहिरोका कारण मुख्य पाइपलाइनमा क्षति पुगेपछि वीरेन्द्रनगर उपत्यकामा खानेपानीको अपुग भएको छ। वीरेन्द्रनगर उपत्यकाका लागि खानेपानीको मुख्य स्रोत झुप्राखोलाबाट ल्याइएको पानी हो। तर यही खोलाबाट पानी प्रशोधन केन्द्रसम्म ल्याइएको मुख्य पाइपलाइन नै पहिरोले बगाएको छ। वीरेन्द्रनगर१३ स्थित भञ्जाङ्गमा गत असार १२ गतेको पहिरोले मुख्य पाइपलाइन बगाएपछि उपत्यकामा वितरण हुँदै आएको खानेपानीको तालिका नै प्रभावित बनेको हो। पानीको स्रोत नै घटेपछि उपत्यकामा मागअनुसार खानेपानी वितरण गर्न नसकिएको सुर्खेत उपत्यका खानेपानी संस्थाले जनाएको छ। सुरुवातमा पाइपलाइन रहेको तलबाट पहिरो गएको थियो। तर पहिरो विस्तारै पारेगाउँ जाने सडकसम्मै पुग्न लागेको हो। ३० मिटरसम्म पहिरो गएका कारण पाइपलाइनलाई पहिलेकै अवस्थामा राख्न समस्या भइरहेको संस्थाका इन्जिनियर वालाराम तिवारीले बताए। उनकाअनुसार पहिला क्षति पुगेको पाइपलाइन निर्माण गरेर सञ्चालन गरिएको थियो। तर असार २७ गते पुनः सोही स्थानमा पहिरोले बगाएपछि अहिले थप जटिल भएको हो। पहिरो गएको क्षेत्रमा पुनर्निर्माणको काम भइरहेको छ। तर लगातारको वर्षातका कारण काम गर्न कठिन भइरहेको इन्जिनियर तिवारीले बताए। पहिरोका कारण करिब सात लाख रुपैयाँ बराबरको क्षति पुगेको छ। पहिरोले बगाएको पाइपलाइनलाई सुचारु गर्न आरसीसी गरेर पिल्लर उठाउने प्रयास भइरहेको छ। पिल्लरमार्फत् पाइप अड्याउन सकेमात्र खानेपानी सुचारु हुनेछ। तर त्यो काम वर्षातका कारण सहज नभएको संस्थाका अध्यक्ष कुलमणि देवकोटाले बताए। पानीको मुख्य पाइपलाइन पहिरोले बगाएपछि हाल खरी, बोरीखोला र डाङ्डुङ्गे खोलासहित मुहानबाट पानी वीरेन्द्रनगरमा आपूर्ति गरिँदै आएको छ। तर यी स्रोतबाट ल्याइको पानीले उपत्यकाको मागलाई थेग्न सकेको छैन। हालः आपूर्तिभन्दा माग बढी भएकाले उपत्यकाका सबै क्षेत्रमा पानी वितरण गर्न नसकिएको अध्यक्ष देवकोटाको भनाइ छ। वीरेन्द्रनगरमा हाल यो संस्थामार्फत् २० हजार घरधुरीमा खानेपानीका धारा जडान भएका छन्। प्रदेश राजधानी बनेपछि बढ्दो शहरीकरणका कारण हाल वीरेन्द्रनगरमा ३६ हजार घरधुरी छन्। यसकारण पनि वीरेन्द्रनगरमा खानेपानीको अभाव बढ्दो छ। वीरेन्द्रनगरमा हालः दैनिक २ करोड ३९ लाख ५२ हजार लिटर खानेपानी आवश्यक छ। तर खडेरीको समयमा चाहेजति आपूर्ति नहुँदा वर्षेनि वीरेन्द्रनगरमा खानेपानीको हाहाकार हुने गरेको छ। पछिल्लो समय वर्षाका कारण पाइप नै बगेपछि उपत्यकाबासीले खानेपानी सहजरूपमा पाउन सकेका छैनन्। झुप्राखोलाबाट मात्र प्रतिसेकेन्ड ४० लिटर पानी आउँथ्यो,' अध्यक्ष देवकोटाले भने,अहिले त्यो आयोजनामा पहिरोले पाइप बगाउँदा पानी बन्द भएको छ, त्यसकारण अन्य स्रोतबाट आउने पानीले उपत्यकाको माग धान्न सकिरहेको छैन।' विगतमा ५२ हजार घरधुरीका लागि लक्षित गरेर खानेपानीको योजना बनेकोमा हाल वीरेन्द्रनगर बजार क्षेत्रमा झन्डै ३७ हजार घरधुरी रहेको रहेकाले पनि खानेपानीको समस्या जटिल बन्दै गएको हो। कर्णाली प्रदेशको राजधानी रहेको वीरेन्द्रनगरमा खानेपानीको समस्या जटिल भएपछि दिर्घकालीन समस्या समाधानका लागि भेरी नदीको पानी पम्पिङ गरी ल्याउने तयारी भइरहेको छ।"
"कटहरीमा हटिया स्थानान्तरणको विषयमा भडप, प्रहरीका इन्सपेक्टर र सई घाइते","विराटनगर : मोरङको कटहरीमा साप्ताहिकरूपमा लाग्दै आएको हटिया स्थानान्तरणको विषयलाई लिएर व्यापारी र प्रहरीबीच बुधबार झडप भएको छ। झाडपमा परेर प्रहरीका एक इन्सपेक्टर (प्रहरी निरीक्षक) र एक जना सइ (प्रहरी नायव निरीक्षक) घाइते भएका छन्। नाम सार्वजनिक नगरिएका घाइतेको टाउकोमा ३३ जना टाँका लगाइएको छ। विराटनगरस्थित कोसी अस्पतालमा उनीहरूको उपचार भइरहेको छ। मोरङ प्रहरीका प्रवक्ता डीएसपी रन्जनकुमार दाहालले साप्ताहिक हटिया स्थानान्तरणको विषयलाई लिएर विवाद उत्पन्न हुँदा स्थानीय व्यापारीले प्रहरीमाथि ढुंगामुढा गरेको जानकारी दिए। एक्कासि आक्रमण हुँदा प्रहरीका दुई जना घाइते भएको उनले बताए। घटनास्थलमा परिचालित नेपाल र सशस्त्र प्रहरीले बल प्रयोग गरेर स्थिति नियन्त्रणमा लिएका थिए। दाहालका अनुसार प्रहरीमाथि आक्रमण गर्ने ७ जनालाई पक्राउ गरिएको छ। पक्राउ पर्नेमा कटहरी गाउँपालिका२ का २६ वर्षीय मनिष दास, १९ वर्षीय सुरजकुमार मण्डल, छोटुकुमार मुखिया, ४२ को सुरेन्द्र साह, कटहरी५ का ४५ वर्षीय प्रकाश बस्नेत तथा विराटनगर महानगरपालिका८ का २६ वर्षीय विकास साह र राहुल मण्डललाई पक्राउ गरिएको छ। सबै जनालाई जिल्ला प्रहरी कार्यालयमा राखेर थप अनुसन्धान अघि बढाइएको उनले बताए। विराटनगर महानगरपालिका र कटहरी गाउँपालिकाको सीमा भएर बग्ने सिंघिया खोला किनारनजिक गाँउपालिकातर्फ प्रत्येक बुधबार हटिया लाग्दै आएको थियो। व्यवस्थित गर्ने भन्दै गाउँपालिकाले हटियालाई सारेर कटहरी१ स्थित जमकोटीमा रहेको फलफूल तथा थोक तरकारी बजारमा लैजाने निर्णय गरेको थियो। फलफूल तथा तरकारी व्यापारी गाउँपालिकाको उक्त निर्णयविरुद्ध उत्रिएका हुन्। व्यापारीहरूले नयाँ ठाउँमा हटिया लैजाँदा सबैलाई पायक नपर्ने बताउँदै आएका छन्। व्यापारी छाड्न नमान्ने र गाउँपालिका पुरानो स्थानमा हटिया लाग्न नदिने अडानमा छन्। गाउँपालिकाको निर्णयप्रति असहमति जनाउँदै पुरानै ठाउँमा हटिया लगाउने तयारी व्यापारीले गरेपछि प्रहरीसँग झडप भएको हो। गाउँपालिकाका अध्यक्ष देवराज चौधरीले व्यवस्थित गर्नका लागि हटिया स्थानान्तरणको निर्णय लिएको बताए। कटहरी१ स्थित जमकोटीमा फलफूल तथा थोक तरकारी बजार २०७५ साल चैत महिनामा तत्कालीन प्रधानमन्त्री केपी शर्मा ओलीले उद्घाटन गरेका थिए। संघीय सरकारले बनाएको बजार सञ्चालनको जिम्मेवारी प्रदेश सरकारलाई दिइएको छ। विराटनगरमा लाग्दै आएको गुद्री बजार सार्ने तयारीका साथ फलफूल तथा थोक तरकारी बजार निर्माण गरिएको थियो। तर गुद्रीका व्यापारी उक्त स्थानमा सर्न मानेनन्। अहिले विराटनगर महानगरपालिका११ स्थित मेयर नागेश कोइरालाको जग्गा भाडामा लिएर गुद्री बजार सञ्चालित छ। मेयर कोइरालाकै असहयोगका कारण गुद्री बजार कटहरी सर्न नसकेको हो। गुद्री सञ्चालनका लागि व्यापारीलाई उनले आफ्नो जग्गा भाडामा दिएपछि बजार कटहरी सर्न सकेको छैन। गुद्री बजारका व्यापारीले पनि कटहरी जान मानिरहेका छैनन्। व्यापारी जान नमान्दा कृषि बजार ५ वर्षदेखि प्रयोगविहीन छ। अलपत्र अवस्थामा छ। सुविधा सम्पन्न संरचनाहरू जीर्ण बन्दै गएका छन्। बजारमा थोक विक्रेताका लागि ४० वटा र खुद्रा विक्रेताका लागि ३५ वटा स्टलसहित प्रशासनिक भवन निर्माण गरिएको थियो। ४५ हजार मेट्रिक टन तरकारी र ८ हजार मेट्रिक टन फलफूल भण्डार क्षमताको बजार निर्माणमा सरकारले १७ करोड रूपैयाँ खर्चिएको थियो। गुद्रीका व्यापारी जान नमानेपछि बुधबार लाग्ने हटियालाई त्यहाँ सार्ने निर्णय गाउँपालिकाले गरेको हो। हटिया स्थानान्तरणको विरोधमा उत्रिएका व्यापारी।"
प्रतिबन्धित औषधि र गाँजासहित पक्राउ,विराटनगर : प्रतिबन्धित औषधि र लागूऔषध गाँजासहित प्रहरीले मोरङको सुन्दरहरैँचाबाट बुधबार दिउँसो १ जनालाई पक्राउ गरेको छ। सुन्दरहरैँचा नगरपालिका१० का ५५ वर्षीय अवोधनारायण चौधरी पक्राउ परेका हुन्। घरबाटै लागूऔषध बिक्री गरिरहेको सूचनाका आधारमा प्रहरीले उनको घरमा दिउँसो ३ बजेतिर छापा हानेको थियो। घरमा खानतलासी गर्दा अन्दाजी आधा किलो गाँजा र प्रतिबन्धित औषधि स्पास्पेन २ सय ७२ तथा ट्रामाडोल २ सय ७२ ट्याब्लेट फेला परेको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार पक्राउ परेका चौधरीलाई इलाका प्रहरी कार्यालय बेलबारीमा राखेर थप अनुसन्धान अघि बढाइएको छ
"साँगा बस दुर्घटना : तीन जना घाइतेको उपचार हुँदै, पाँच जना डिस्चार्ज","काभ्रे : भक्तपुर सूर्यविनायक नगरपालिका१० साँगा झोलुंगे पुलमा काठमाडौंबाट धुलिखेलतर्फ आउँदै गरेको बा४ख ९३९६ नम्बरको बस दुर्घटनामा परेका ५ जना उपचारपछि डिस्चार्ज भएको जिल्ला प्रहरी परिसर भक्तपुरले जनाएको छ। बसको चालकसहित अन्य दुई जनाको मध्यपुर ठिमि अस्पतालमा थप उपचार भइरहेको प्रहरीले जनाएको छ। दुर्घटनामा परेर उपचारपछि डिस्चार्ज बनेपा नगरपालिका७ बस्ने रितिका श्रेष्ठ, सिन्धुली घ्याङलेख गाउँपालिका१ घर भई हालः जिल्ला भक्तपुर सूर्यविनायक पाण्डुबजार बस्ने वर्ष ३० को सूर्यबहादुर पाख्रिन, सिन्धुपाल्चोक सुनकोशी गाउँपालिका५ घर भई हालः जिल्ला काभ्रेको बनेपा बस्ने वर्ष ३९ को अमर लामा, बनेपा नगरपालिका३ बस्ने वर्ष २२ की सुस्मिता श्रेष्ठ र बनेपा नगरपालिका१३ बस्ने वर्ष २० को विनय जोशी उपचार भएर डिस्चार्ज भएको जगती प्रहरी प्रमुख डीएसपी राजकुमार श्रेष्ठले जानकारी दिए। बस चालक सिन्धुली घ्याङलेख गाउँपालिका१ घर भई हाल काठमाडौं नयाँ बसपार्क बस्ने वर्ष ३१ को पूर्णबहादुर पाख्रिन मध्यपुर ठिमी अस्पतालमा उपचार भइरहेको प्रहरीले जनाएको छ। सुनसरी बराहक्षेत्र नगरपालिका१ घर भई काठमाडौं बसुन्धारा बस्ने वर्ष ४४ की रिता खत्री र बनेपा नगरपालिका१३ साँगा बस्ने वर्ष ५९ को अर्जुन खड्काको मध्यपुर ठिमी अस्पतालमा थप उपचार भइरहेको डीएसपी श्रेष्ठले जानकारी दिए। उक्त काठमडौं धुलिखेल नगर बस सडकबाट अन्दाजी ३० मिटर तल खसि दुर्घटना भएको प्रहरीले जनाएको छ। दुर्घटना के कसरी भयो भन्ने वषयमा थप अनुसन्धान कार्य भइरहेको प्रहरी वृद्ध जगतीले जनाएको छ।"
मोरङबाट खैरो हेरोइनसहित दुईजना पक्राउ,"विराटनगर : मोरङका अलगअलग स्थानबाट लागुऔषध खैरो हेरोइन (ब्राउन सुगर)सहित दुईजनालाई प्रहरीले पक्राउ गरेको छ । विराटनगर र पथरीशनिश्चरे नगरपालिकाबाट मंगलबार साँझ ११ जना पक्राउ परेका हुन् । विराटनगर महानगरपालिका१५ स्थित भन्सार कार्यालयको १ नम्बर ढाटबाट सुनसरीको धरान उपमहानगरपालिका३ का २६ वर्षीय सागर सहनी पक्राउ परेका छन् । भारतको जोगवनीबाट नेपालतिर पैदल नै आउँदै गरेका सहनीलाई लागुऔषध नियन्त्रण ब्युरो विराटनगरको टोलीले साँझ ५:२० बजेतिर नियन्त्रणमा लिएको हो । शरीर खानतलासी गर्दा उनको साथबाट २४० ग्राम खैरो हेरोइन बरामद भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए । उनका अनुसार सहनीलाई इलाका प्रहरी कार्यालय रानीको हिरासतमा राखेर थप अनुसन्धान अघि बढाइएको छ । त्यस्तै,पथरीशनिश्चरे नगरपालिका१ का २४ वर्षीय अनिल भट्टराई पक्राउ परेका छन् । घरबाटै लागूऔषध बिक्रीवितरण गरिरहेको विशेष सूचनाका आधारमा प्रहरी मंगलबार साँझ भट्टराईको घरमा पुगेको थियो । खानतलासी गर्ने क्रममा ८ सय ६० मिलिग्राम खैरो हेरोइन भेटिएको डीएसपी दाहालले बताए । उनका अनुसार सुत्ने कोठाको खाटमुनि खैरो हेरोइन भेटिएपछि भट्टराईलाई पक्राउ गरिएको छ । पक्राउ परेका सहनी र भट्टराईविरुद्ध लागूऔषध ऐनअन्तर्गतको मुद्दा चलाउन बुधबार म्याद थप गरेर अनुसन्धानको बाँकी प्रक्रिया अघि बढाइएको प्रहरीले जनाएको छ ।"
सिनामंगलमा भेटिएको शंकास्पद वस्तु निष्क्रिय पारियो,काठमाडौं : सिनामंगलमा बिहान फेला परेको शंकास्पद वस्तु निस्क्रिय पारिएको छ। नेपाली सेनाको बम डिस्पोजल टोलीले निष्क्रिय पारेको हो। शंकास्पद वस्तु बम नभएको पाइएको छ। शंकास्पद वस्तु बम नभइ डर देखाउन राखिएको प्रहरीले जनाएको छ। घटनास्थलबाट शंकास्पद वस्तु राखेको आरोपमा एकजनालाई प्रहरीले पक्राउ गरेको छ बुधबार बिहान सिनामंगल पुल नजिकै रहेको खोटाङ हलेसी ज्वेलर्स नजिकै शंकास्पद वस्तु फेला परेको थियो। शंकास्पद वस्तुनजिकै नेपाल उत्थान क्रान्तिकारी पार्टीको पर्चा भेटिएको थियो। शंकास्पद वस्तु निस्क्रिय पारिएसँगै बन्द भएको सडक खोल्ने तयारी गरिएको छ। घटनास्थल आसपासका क्षेत्रमा सुरक्षा सतर्कता बढाइएको थियो।
ग्यास बुलेटको सिटमुनि लुकाइ राखेको करिब ७० केजी गाँजासहित दुईजना पक्राउ,चितवन : ग्यास बुलेटको सिटमुनी र टुलबक्समा लुकाइरहेको गाँजासहित प्रहरीले दुईजनालाई पक्राउ गरेको छ । ग्यास बुलेटको अगाडिको भागको सिटमुनि र टुलबक्समा लुकाइ छिपाइ ल्याएको (११ पोका) अन्दाजी ७० केजी गाँजा प्रहरीले नियन्त्रण गरेको हो । मंगलबार दिउँसो १ बजे चितवनको राप्ती नगरपालिकाको लोथर स्थितमा खैरहनी पर्साबाट पूर्व जाँदै गरेको  भारतीय नम्बरको ग्यास बुलेटको खालि गाडि प्रहरीको नियन्त्रणमा छ । प्रहरीले बुलेट चालक भारत झारखण्ड कोर्डमा बस्ने ३५ वर्षीय मनोज कुमार पासवान र मकवानपुर मनहरी गाउँपालिका ७ का ४५ वर्षीय राजु वाईवालाई नियन्त्रणमा लिएको प्रहरिले जनाएको छ ।
ललिता निवास प्रकरण : बन्दी प्रत्यक्षीकरणको रिट तीन दिनदेखि 'हेर्दाहेर्दै 'मा,"काठमाडौं : ललिता निवास प्रकरण बन्दी प्रत्यक्षीकरणको रिट निवेदनमाथि आज पनि सुनुवाइ भएन। सोमबारदेखि रिट पेशीमा चढेपनि अन्तिम सुनुवाइ हुन सकेको छैन। रिट 'हेर्दाहेर्दै'मा राखिएको छ। न्यायाधीशद्वय प्रकाशकुमार ढुङ्गाना र नहकुल सुवेदीको संयुक्त इजलासमा रिटको सुनुवाइ भइरहेको हो। यसअघि मंगलबार र बुधबार बहस हुँदाहुदै समय सकिएपछि हेर्दाहेर्दैमा राखिएको थियो। आज पनि बहस नसकिएपछि हेर्दाहेर्दैमा राखिएको सर्वोच्च अदालत प्रशासनले जनाएको छ। ललिता निवास जग्गा हिनामिना प्रकरणमा कीर्ते गरेको अभियोगमा सचिव कृष्णबहादुर राउत, निर्वाचन आयोगका पूर्वआयुक्त सुधीरकुमार शाह, व्यवसायी मीनबहादुर गुरुङ र मालपोत कार्यालयका पूर्वकर्मचारी धर्मप्रसाद गौतम पक्राउ गरी अनुसन्धान सुरू गरेपछि सर्वोच्चमा बन्दीको रिट निवेदन दायर भएको हो। सर्वोच्च अदालतले सो विवादसम्बन्धी छ थान रिट निवेदन एकै ठाउँमा राखेर सुनुवाइ गरिरहेको छ। विना कारण थुनेको भन्दै पक्राउ परेकाहरूले असार १३ गते सर्वोच्च अदालतमा बन्दी प्रत्यक्षीकरणको रिट निवेदन दायर गरेका थिए। सोही प्रकरणमा मुछिएका तर सर्वोच्चबाट स्टेअडर लिएका कलाधर देउजा, सुरेन्द्रमान कपाली र हुपेन्द्रमणि केसीलाई कागज गराएर छाडिएको थियो। विसं २०४९ देखि २०६९ सम्ममा सरकारको स्वामित्वमा रहेको बालुवाटारस्थित ललिता निवासको जग्गा विभिन्न व्यक्तिका नाममा नामसारी भएको फेला परेको थियो। सोही प्रकरणमा प्रहरीको केन्द्रीय अनुसन्धान ब्युरो (सीआइबी)ले अनुसन्धान गरिरहेको छ।"
झापामा चोरीको भ्यान प्रहरी नियन्त्रणमा,"झापा : झापा प्रहरीले चोरीको एउटा इको भ्यान गाडी नियन्त्रणमा लिएको छ। जिल्ला प्रहरी कार्यालय झापाबाट खटिएको टोली मेची राजमार्गअन्तर्गत चारआलीभद्रपुर सडक खण्डबाट बेवारिसे अवस्थामा राखिएको मे१च २९८६ नम्बरको भ्यान नियन्त्रणमा लिएको हो। सडकबाट भ्यान बेवारिसे अवस्थामा फेला परेपछि प्रहरीले भ्यानमा उल्लेख भएको नम्बर यातायात कार्यालयमा गएर बुझेका थिए। यातायातले भ्यानमा उल्लेख भएको नम्बर अनुसार चेचिस र इन्जिन नम्बर नमिलेको जानकारी गराएपछि सो भ्यान चोरीको भएको खुलेको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। नेपालमा २६ लाख रुपैयाँ पर्ने सो चोरीको भ्यानलाई २२ लाख रूपैयाँ मूल्यांकन तोकेर मेची भन्सार कार्यालय काँकडभिट्टा बुझाइदिएको प्रहरीले जनाएको छ। त्यसैगरी प्रहरीले भन्सार छलेर भित्र्याइएको २ लाख २२ हजार ७५० रुपैयाँ बराबरको अवैध सामान बरामद गरेको छ। प्रहरीले मेचीनगरसहित जिल्लाका विभिन्न स्थानबाट लत्ताकपडा, चप्पल, सुपारी, रेनकोट, एसियन पेन्टलगायतको सामान बरामद गरेको थियो। बरामद गरिएको सामानलाई मेची भन्सार कार्यालय बुझाइसकेको प्रहरीले जनाएको छ।"
जागिरको प्रलोभन देखाएर किशोरीलाई लागुऔषध तस्करीमा प्रयोग,"काठमाडौं : गत असार ३१ गते त्रिभुवन विमानस्थलको कार्गो कम्प्लेक्सबाट १७ वर्षीय किशोरी दुई केजी गाँजासहित प्रक्राउ परिन्। लागुऔषध नियन्त्रण ब्युरो कोटेश्वरबाट खटिएको प्रहरी टोलीले उनलाई नियन्त्रणमा लियो। उनीसँगै बरामद भएको गाँजा अमेरिकाको क्यालिफोर्नियाबाट आएको थियो। यही घटनाबाट लागुऔषध तस्करले बालबालिकाको प्रयोग गर्न थालेको प्रहरीको निष्कर्ष छ। व्युरोका प्रवक्ता चक्रराज जोशीका अनुसार गाँजासहित किशोरीलाई नियन्त्रणमा लिइएपछि प्रहरी यस्तो निष्कर्षमा पुगेको हो। गाँजा बालिकाकै नाममा आएको प्रहरीको भनाइ छ। १७ वर्षकी ती किशोरी काठमाडौंको एक कम्पनीमा रिसेप्सनिष्टको काम गर्छिन्। एक दिन उनलाई फोन गरेर एक व्यक्तिले कर्मचारी आवश्यक भएको भन्दै सूचना दिए। कर्मचारी माग गर्ने व्यक्ति थिए पर्सा धोबीनी५ का २७ वर्षीय फैज उल्लाह साह। आफ्नो कम्पनीमा जागिरका लागि आएकी ती किशोरीलाई उनले साहको अफिसमा पठाइदिन्छिन्। ७८ दिनपछि साहले जब सोलुसनमा फोन गरेर त्यहाँबाट पठाएको बालिकाले राम्रो काम गर्न सकिनन् बरु आउनुहुन्छ भने २० हजार तलब दिन्छु भन्दै रिसेप्सनिष्टलाई प्रलोभन दिन्छन्। आफूले काम गरिरहेको कम्पनीभन्दा राम्रो तलब भएपछि उनले कामको विषयमा सोध्छिन्। साहले काम कहिलेकाहीँ मात्रै गर्नुपर्छ भन्छन्। उनले विदेशबाट आएको सामान (चकलेट, सजावटका समान, खेलौना र कपडा) विमानस्थलको कार्गो कम्प्लेक्सबाट बुझेर ल्याउने भन्दै ब्रिफिङ गर्छन्। काम सजिलो हुने देखेपछि ती किशोरी काम गर्न राजी हुन्छिन्। साहले किशोरीसँग परिचयपत्र बनाउन भन्दै नागरिकताको फोटोकपी माग्छन्। बालिकाले नागरिकता दिएपछि साहले सोही आधारमा भन्सारमा सामान बुझ्नका लागि परिचयपत्र बनाइदिन्छन्। फैज उल्लाह साहले सो नागरिकताको कपी भारत हुँदै अमेरिका पठाएको र सोही नाममा अमेरिकाबाट कपडाभित्र लुकाइछिपाइ अवैध लागुऔषध गाँजा मगाएको प्रहरी अनुसन्धानमा खुलेको छ। प्रहरीका अनुसार ३१ असारमा अमेरिकाबाट सामान आएको भन्दै साहले ती किशोरीलाई दुई हजार दिएर विमानस्थल पठाएका थिए। सामान बुझ्ने क्रममा उनी पक्राउ पर्छिन्। घटनाको अनुसन्धान गर्ने क्रममा फैज उल्लह साह पनि पक्राउ परेका छन्। व्युरोका प्रवक्ता जोशीका अनुसार साह पटके लागुऔषध कारोबारी हुन्। उनी यसअघि पनि ८ केजी गाँजासहित पक्राउ परेका थिए। उनी एक लाख २० हजार धरौटी बुझाएर छुटेका थिए। प्रहरीले संलग्न अन्य कारोबारीको समेत खोजबिन गरिरहेको छ। अनुसन्धानका क्रममा उनले लागुऔषध कारोवार गर्ने र बिक्री वितरण गर्ने गरेको खुलेको छ। 'पछिल्लोपटक लागुऔषध कारोवारीले सोझासाझा बालबालिकालाई तथा बेरोजगार युवाहरूलाई प्रयोग गरी तस्करी गर्ने गरेका छन्। आफ्नो सही विवरण दिने क्रममा धेरै होसियार हुनु जरुरी छ। कारोवारीले अन्य व्यक्तिको पासपोर्ट र कागजात प्रयोग गरी लागुऔषध मगाउने गरेका छन्,' उनले भने।"
वीरगन्जका दुवै भन्सार राजश्वको लक्ष्य भेटाउन असफल,"वीरगन्ज : मुलुकको कूल आयात निर्यातको झण्डै ७० प्रतिशत कारोबार हुने वीरगन्ज नाकामा रहेका दुवै भन्सार कार्यालय गत आर्थिक वर्षमा राजश्व संकलनको लक्ष्य पूरा गर्न असफल भएका छन् । नेपालकै प्रमुख प्रवेशद्वार वीरगन्ज नाकामा रहेका वीरगन्ज भन्सार कार्यालय र सिर्सिया सुख्खा बन्दरगाह भन्सार कार्यालयले गत आर्थिक वर्ष २०७९८० मा लक्ष्यको ६० प्रतिशत हाराहारीमा मात्र राजश्व संकलन गरेका छन् । विश्वव्यापी आर्थिक मन्दीका कारण वीरगन्ज नाकामा रहेका दुवै भन्सार कार्यालयले भन्सार विभागले दिएको लक्ष्यको ६० प्रतिशत हाराहारीमा मात्रै राजश्व संकलन गर्न सकेको भन्सार कार्यालयका कर्मचारी बताउँछन् । गत आर्थिक वर्षमा भन्सार विभागले वीरगन्ज भन्सार कार्यालयलाई २ खर्ब ६० अर्ब ९७ करोड २ लाख ८ हजार रुपैयाँ राजश्व संकलनको लक्ष्य दिएको थियो । तर, वीरगन्ज भन्सारले लक्ष्यको ६०२० प्रतिशत मात्र अर्थात् १ खर्ब ५७ अर्ब ८ करोड रुपैयाँ मात्र राजश्व संकलन गरेको वीरगन्ज भन्सार कार्यालयका प्रमुख भन्सार प्रशासक डिलाराम पन्थीले बताए । वीरगन्ज भन्सारले अघिल्लो आर्थिक वर्ष २०७८७९ मा भने लक्ष्य भन्दा बढी नै राजस्व संकलन गरेको थियो । अघिल्लो आर्थिक वर्षमा वीरगन्ज भन्सारले लक्ष्य भन्दा शुन्य दशमलव ५४ प्रतिशतले बढि नै अर्थात भन्सार विभागले दिएको लक्ष्य भन्दा १ अर्ब ९ करोड ५३ लाख २२ हजार रुपैयाँ बढि राजश्व संकलन गरेको थियो । उक्त आर्थिक वर्षमाका लागि भन्सार विभागले २ खर्ब ३ अर्ब २ करोड ५० लाख ३७ हजार रुपैयाँको लक्ष्य दिएकोमा वीरगन्ज भन्सारले २ खर्ब ४ अर्ब १२ करोड ३ लाख ५९ हजार रुपैयाँ राजश्व संकलन गरेको थियो । त्यसअघिका लगातार पाँच वर्ष (आर्थिक वर्ष २०७२०७३ देखि २०७७७८ सम्म) मा भने वीरगन्ज भन्सार राजश्व असुलीको लक्ष्य पूरा गर्न असफल नै भएको थियो । त्यस्तै वीरगन्जमै रहेको सिर्सिया सुख्खा बन्दरगाह भन्सार कार्यालयले पनि गत आर्थिक वर्षमा लक्ष्यको ६२८८ प्रतिशत मात्रै राजश्व संकलन गर्न सकेको छ । भन्सार विभागले गत आर्थिक वर्षमा सिर्सिया सुख्खा बन्दरगाह भन्सार कार्यालयलाई ६७ अर्ब ४३ करोड ८६ लाख ९४ हजार रुपैयाँ राजश्व संकलनको लक्ष्य दिएको थियो । तर, उक्त भन्सारले पनि लक्ष्यको ६२८८ प्रतिशत मात्रै अर्थात ४२ अर्ब ४० करोड २२ लाख ९२ हजार रुपैयाँमात्र राजश्व संकलन गर्न सकेको सुख्खा बन्दरगाह भन्सार कार्यालयका प्रमुख रामप्रसाद मैनालीले बताए । सिर्सिया सुख्खा बन्दरगाह भन्सार कार्यालयले अघिल्लो आर्थिक वर्षमा पनि लक्ष्य भन्दा करिब ५ प्रतिशत कम अर्थात् लक्ष्यको ९४९८ प्रतिशतमात्रै राजश्व संकलन गरेको थियो । उक्त आर्थिक वर्षमा भन्सार विभागले ५२ अर्ब ४ करोड ९९ लाख ११ हजार रुपैयाँ राजश्व संकलनको लक्ष्य दिएकोमा सुख्खा बन्दरगाह भन्सार कार्यालयले ४९ अर्ब ४३ करोड ६५ लाख ४४ हजार रुपैयाँमात्रै राजश्व संकलन गरेको थियो । वीरगन्ज भन्सार कार्यालयका प्रमुख भन्सार प्रशासक पन्थीले गत आर्थिक वर्षमा राजश्व संकलनको लक्ष्य पुरा गर्न नसक्नुको प्रमुख कारण विश्वव्यापी आर्थिक मन्दी भएको बताए । यसका साथै बढि राजश्व उठ्ने पेट्रोलियम पदार्थ , नयाँ सवारी साधन र औद्योगिक कच्चा पदार्थको आयातमा कमी आएका कारणलेपनि त्यसको असर राजश्व संकलनमा परेको पन्थीले बताए ।पन्थीले भने,राजश्व असुलीको लक्ष्य पूरा गर्न नसक्नुको प्रमुख कारण त विश्वव्यापी आर्थिक मन्दीको असर नै हो ,जसका कारण समग्र मालवस्तुको आयातमा ह्वात्तै कमी आयो, त्यससंगै बढि राजश्व उठ्ने इन्धन ,नयाँ सवारी साधन र औद्योगिक कच्चा पदार्थको आयातमा पनि कमी भयो । सिर्सिया सुख्खा बन्दरगाह भन्सार कार्यालयका प्रमुख रामप्रसाद मैनालीले पनि विश्वव्यापी आर्थिक मन्दीको असर सुख्खा बन्दरगाह भन्सारको राजश्व असुलीमा पनि परेको बताए । यससगै केहि महिना विलाशीता वस्तुहरुको आयातमा प्रतिबन्ध लागेका कारणलेपनि त्यसको नकरात्मक असर राजश्व संकलनमा परेको उनले बताए । उनले भने, आर्थिक मन्दीले बजार चलायनमान नहुदाँ मालवस्तूको आयातमा कमी आयो , यससंगै नेपाल सरकारले नै केहि महिना सम्म विदेशी मदिरा , नयाँ सवारीसाधन, इलेक्ट्रोनिक्स उपकरणलगायतका विलाशीताका वस्तुहरुको आयातमा प्रतिबन्ध नै लगायो ,यी सबै कारणले भन्सारको राजश्व असुली प्रभावित हुन पुगेको हो ।"
"धुलिखेलबाट काठमाडौं जाँदै गरेको बस दुर्घटना, थप विवरण आउन बाँँकी",काभ्रे : धुलिखेलबाट काठमाडौं जाँदै गरेको बा ३ ख ९३९६ नम्बरको यात्रुवहाक बस दुर्घटना भएको छ। भक्तपुरको महादेव मन्दिर जाने साँगा पुल नजिकै बस भीरबाट खसेको हो। अहिले उद्दार कार्य जारी छ। घटनाको विस्तृत विवरण आउन बाँकी छ।
ललिता निवास प्रकरण : बन्दी प्रत्यक्षीकरणको रिट निवेदनमाथि सुनुवाइ जारी,"काठमाडौं : ललिता निवास प्रकरण बन्दी प्रत्यक्षीकरणको रिट निवेदनमाथि सुनुवाइ जारी छ। सर्वोच्च अदालतका न्यायाधीशद्वय प्रकाशकुमार ढुङ्गाना र नहकुल सुवेदीको संयुक्त इजलासमा रिटको सुनुवाइ भइरहेको हो। यसअघि मंगलबार र बुधबार बहस हुँदाहुदै समय सकिएपछि हेर्दाहेर्दैमा राखिएको थियो। ललिता निवास जग्गा हिनामिना प्रकरणमा कीर्ते गरेको अभियोगमा सचिव कृष्णबहादुर राउत, निर्वाचन आयोगका पूर्वआयुक्त सुधीरकुमार शाह, व्यवसायी मीनबहादुर गुरुङ र मालपोत कार्यालयका पूर्वकर्मचारी धर्मप्रसाद गौतम पक्राउ गरी अनुसन्धान सुरू गरेपछि सर्वोच्चमा बन्दीको रिट निवेदन दायर भएको हो। सर्वोच्च अदालतले सो विवादसम्बन्धी छ थान रिट निवेदन एकै ठाउँमा राखेर सुनुवाइ गरिरहेको छ। विना कारण थुनेको भन्दै पक्राउ परेकाहरूले असार १३ गते सर्वोच्च अदालतमा बन्दी प्रत्यक्षीकरणको रिट निवेदन दायर गरेका थिए। सोही प्रकरणमा मुछिएका तर सर्वोच्चबाट स्टेअडर लिएका कलाधर देउजा, सुरेन्द्रमान कपाली र हुपेन्द्रमणि केसीलाई कागज गराएर छाडिएको थियो। विसं २०४९ देखि २०६९ सम्ममा सरकारको स्वामित्वमा रहेको बालुवाटारस्थित ललिता निवासको जग्गा विभिन्न व्यक्तिका नाममा नामसारी भएको फेला परेको थियो। सोही प्रकरणमा प्रहरीको केन्द्रीय अनुसन्धान ब्युरो (सीआइबी)ले अनुसन्धान गरिरहेको छ।"
सम्पत्ति विवरण बुझाउन राष्ट्रिय सतर्कता केन्द्रको आग्रह,"काठमाडौं : राष्ट्रिय सतर्कता केन्द्रले सार्वजनिक पदधारण गरेका पदाधिकारी तथा कर्मचारीलाई सम्पत्ति विवरण बुझाउन आग्रह गरेको छ। भ्रष्टाचार निवारण ऐन, २०५९ को दफा ५० अनुसार सार्वजनिक पद धारण गरेका व्यक्ति तथा कर्मचारीलाई आव २०७९८० को सम्पत्ति विवरण बुझाउन आग्रह गरिएको उक्त केन्द्रका सूचना अधिकारी तथा उपसचिव हरिप्रसाद शर्माले जानकारी दिए। उनका अनुसार आर्थिक वर्ष सुरु भएको मितिले ६० दिनभित्र सार्वजनिक जिम्मेवारीमा रहेका पारिश्रमिक पाउने वा नपाउने सम्पूर्ण पदाधिकारी तथा कर्मचारीलाई सम्पत्ति विवरण बुझाउन आग्रह गरिएको हो। सार्वजनिक पद धारण गरेका व्यक्तिले तोकिएको समयभित्र सम्पत्ति विवरण नबुझाएमा भ्रष्टाचार निवारण ऐन, २०५९ को दफा ५० को उपदफा (३) बमोजिम कारबाहीका लागि अख्तियार दुरुपयोग अनुसन्धान आयोगमा लेखी पठाउने जनाइएको छ।  रासस"
भद्रकुमारी घले सेवा सदनमा महानगरको डोजर,"काठमाडौं : काठमाडौं महानगरले अनामनगरमा रहेको भद्रकुमारी घले सेवा सदनमा डोजर चलाइरहेको छ। सरकारी जग्गा कब्जा गरी भद्रकुमारी घले सेवा सदन सञ्चालन गरेपछि महानगरले खाली गराउन लागेको नगर प्रहरी प्रमुख राजु पाण्डेले जानकारी दिए। उनले भने, तीन दिन अगाडि आएर भवनहरु खाली गर्न हामीले सूचना जारी गरिसकेका थियौं। उहाँहरुलाई बुधबारसम्म नहटाए महानगर आएर हटाउने जानकारी दिएका थियौं । आज आएर खाली गर्न लागेका हौं। पूर्वसूचना अनुसार नै प्रहरीले भवन खाली गराउन लागेको उनको भनाई छ। भद्रकुमारी घले सेवा सदनमा आश्रय लिएका अशक्त वृद्धवृद्धाहरुलाई मानव सेवा आश्रममा व्यवस्थापन गरिएको पाण्डेले जानकारी दिए। तीन दिनअघि उक्त भवन खाली गर्न आग्रह गर्दा पनि नटेरेपछि बुधबार नगर प्रहरीसहितको टोलीले अनाधिकृत संरचनामा डोजर चलाएको हो। सदनले झण्डै ५ रोपनी १२ आनामा बालगृह, शिक्षा सदन, पुस्तकालय, सहकारी संस्थालगायतका कार्य सञ्चालन गर्दै आएको थियो।"
नेपालगञ्जबाट जुम्लामा ३२० क्विन्टल नुन ढुवानी,"काठमाडौं : साल्ट ट्रेडिङ कर्पोरेसन लिमिटेड प्रदेश कार्यालय नेपालगञ्जमा गत आर्थिक वर्षको ०७९८० असार मसान्तसम्म दुई हजार सात सय ८६ क्विन्टल नुन मौज्दात रहेको छ । प्रदेश कार्यालय प्रमुख महेश चौधरीले कर्णाली प्रदेश, पूर्वी रुकुम, पश्चिम रुकुम र रोल्पामा असार मसान्तसम्म छ हजार तीन सय ७८ क्विन्टल नुन मौज्दात छ । प्रदेश कार्यालय नेपालगञ्जमा भारतको गुजरातस्थित खाडाघोडाबाट एक र्याकमा २६ हजार क्विन्टलका दरले वर्षमा नौ र्याक नुन आयात हुने गर्दछ । कार्यालय प्रमुख चौधरीले दुर्गम क्षेत्रमा सरकारको ढुवानी अनुदानअन्तर्गत प्रत्येक एक वर्ष ३६ देखि ३८ हजार क्विन्टल नुन ढुवानी गरिने जानकारी दिए । जुम्लामा नुनको कमी हुन नदिन सोमबार मात्रै तीन सय २० क्विन्टल नुन ढुवानी गरिएको प्रदेश कार्यालय प्रमुख चौधरीले जानकारी दिए । उनले प्रत्येक नयाँ आर्थिक वर्षका साउनदेखि नयाँ टेन्डरका लागि आह्वान गरिने भएकाले उक्त नयाँ टेन्डरका लागि सम्पूर्ण कागजात काठमाडौँ पठाई सकिएको बताए। रासस यो पनि पढ्नुहोस जुम्लामा नुनका लागि झडप"
धरानबाट मोटरसाइकल चोरेर भारत लैजाँदै गर्दा मोरङमा पक्राउ,विराटनगर : सुनसरीको धरानबाट मोटरसाइकल चोरी गरेर भारततर्फ लैजाँदै गर्दा मोटरसाइकलसहित बुधबार बिहान मोरङमा एक जना पक्राउ परेका छन् । कोसी लोकमार्गअन्तर्गत मोरङको बूढीगंगा गाउँपालिका२ टंकी चोकबाट प्रहरीले मोटरसाइकलसहित चोरीमा संलग्नलाई नियन्त्रणमा लिएको हो । पक्राउ पर्नेमा धरान उपमहानगरपालिका८ का २१ वर्षीय सुमन विक रहेका छन् । लोकमार्गमा चेकजाँचका लागि खटिएको इलाका प्रहरी कार्यालय नेमुवाका प्रहरी नायव निरीक्षक (सइ) उज्वल शाक्य नेतृत्वको टोलीले चोरी गरेको मोटरसाइकलसहित बिहान १० बजेतिर उनलाई पक्राउ गरेको हो । मोरङ प्रहरीका प्रहरीका प्रवक्ता डीएसपी रन्जनकुमार दाहालका अनुसार उत्तरबाट दक्षिणतर्फ आउँदै गरेको बा ८६ प ६०८ नम्बरको २ सय सीसीको एनएस मोटरसाइकल शंका लागेपछि चेकजाँचका लागि प्रहरीले रोकेको थियो । मोटसाइकल चालक विकको साथमा ब्लुबुक फेला परेन । नियन्त्रणमा लिएर अनुसन्धान गर्ने क्रममा उनले मोटरसाइकल चोरी गरेको पत्ता लागेको दाहालले बताए । उनका अनुसार धरानबाट चोरी गरेको मोटरसाइकल भारत लैजाँदै गर्दा प्रहरीले फेला पारेको हो । धरान७ का सुजन राईले घरमै पार्किङ गरेर राखेको मोटरसाइकल बिहान २:३० बजेतिर चोरी भएको थियो । पक्राउ परेका विकको साथबाट प्रहरीले आई फोन सेभेन मोबाइल पनि बरामद गरेको छ । उक्त मोबाइल मोटरसाइकल धनी राईकै रहेको पत्ता लागेको प्रहरीले जनाएको छ । राईको घरबाटै चोरी गरेको मोटरसाइकल र मोबाइल बिक्रीका लागि भारततर्फ लिएर जाँदै गर्दा विक प्रहरीको फन्दामा परेका हुन् । पक्राउ परेका विकलाई साथबाट बरामद भएको मोटरसाइकल र मोबाइलसहित आवश्यक अनुसन्धान एवं कारबाहीका लागि इलाका प्रहरी कार्यालय धरानको जिम्मा लगाइएको डीएसपी दाहालले बताए ।
सिनामंगलमा शंकास्पद वस्तु राखेको आरोपमा एकजना पक्राउ,काठमाडौं : सिनामंगलमा शंकास्पद वस्तु राखेको आरोपमा एकजनालाई प्रहरीले पक्राउ गरेको छ। जिल्ला प्रहरी परिसर काठमाठौंका प्रवक्ता एसपी सीताराम रिजालले शंकास्पद वस्तु राखेको आरोपमा एकजनालाई पक्राउ गरिएको जानकारी दिए। उनको विवरण भने केहीवेरमा सार्वजनिक गर्ने प्रहरीले जनाएको छ। सिनामंगल पुल नजिकै रहेको खोटाङ हलेसी ज्वेलर्स नजिकै बु्धबार बिहान शंकास्पद वस्तु भेटिएको थियो। कालो टेपले बेरेको र तार बाहिर निस्किएको अवस्थामा शंकास्पद वस्तु फेला परेको थियो। शंकास्पद वस्तु राखिएको स्थानमा नेपाल उत्थान क्रान्तिकारी नामक पार्टीको पर्चा समेत भेटिएको थियो। अहिले शंकास्पद वस्तु नेपाली सेनाको टोलीले डिस्पोजल गरिरहेको छ। घटनास्थल आसपासका क्षेत्रमा सुरक्षा सतर्कता बढाइएको छ।
"साँगा बस दुर्घटना : ७ जना घाइतेलाई अस्पताल पठाइयो, उद्दार जारी",काभ्रे : धुलिखेलबाट काठमाडौं जाँदै गरेको बा ३ ख ९३९६ नम्बरको यात्रुवहाक बस दुर्घटना भएको छ। भक्तपुरको साँगामा रहेको महादेव मन्दिर जाने साँगा पुल नजिकै बस भीरबाट खसेको हो। अहिले उद्धार कार्य जारी छ। ७ जना घाइतेको उद्धार गरेर अस्पताल पठाएको प्रहरीले जनाएको छ । ४ जना घाइतेको इबमुरा अस्पताल र ३ जनाको मध्यपुर अस्पताल पठाइएको हो। भक्तपुर पठाएका घाइतेहरूको हात खुट्टामा चोट लागेको भक्तपुर प्रहरिले जनाएको छ । घटनाको विस्तृत विवरण आउन बाँकी छ। अहिले उद्धार कार्य जारी रहेको काभ्रे प्रहरिले जनाएको छ । बसमा ३०३५ जना सवार रहेको स्थानीयहरूले बताएका छन्।
वडाध्यक्षले कार्यालयभित्रै कुटे सेवाग्राही,हेटौंडा : मकवानपुरको मनहरी गाउँपालिका वडा नम्बर ३ का वडाध्यक्ष अनन्त प्रकाश अर्यालले कार्यालयभित्र एक जना किशोरलाई हातपात गरेका छन्। उनले कार्यालयभित्र १७ वर्षीय प्रशान्त कार्कीलाई कुटपिट गरेका हुन्। कार्कीका कान्छी आमाले आफ्नी आमालाई कुटपिट गर्दा छेक्न आउने क्रममा वडाध्यक्षले कुटपिट गरेको स्थानीयले बताएका छन्। कार्की परिवारको घरायसी झगडा हुँदा वडा कार्यालयमा विवाद मिलाउनुको सट्टा वडाध्यक्षले उल्टै हातपात गरेका हुन्। वडा कार्यालय परिसरमा सईको नेतृत्वमा प्रहरी पठाएर अहिले उनीहरूलाई जिल्ला प्रहरी कार्यालयमा ल्याइएको जिल्ला प्रमुख प्रहरी उपरीक्षक वामदेव गौतमले बताए।
१४ वर्ष कैद सजाय पाएका फरार प्रतिवादी शेरचन ८ वर्षपछि पक्राउ,जोमसोम : सर्वोच्च अदालतले १४ वर्ष कैद फैसला गरेको एक व्यक्ति मंगलबार काठमाडौंको गोकर्णेश्वर८ अत्तरखेलबाट पक्राउ परेका छन्। सर्वोच्च अदालतबाट ५ भदौ २०७२ सालमा १४ वर्ष कैद सजाय तोकिएका थासाङ गाउँपालिका२ मुस्ताङ घरभई काठमाडौं जोरपाटी बस्ने ४६ वर्षीय सम्राट शेरचन ८ वर्षपछि पक्राउ परेका हुन्। काठमाडौं उपत्यका अपराध अनुसन्धान कार्यालय र मुस्ताङ प्रहरीको समन्वयमा कर्तव्य ज्यानका प्रतिवादी शेरचनलाई पक्राउ गरिएको हो। अपराध अनुसन्धान कार्यालयले सार्वजनिक गरेको विज्ञप्तिअनुसार राधा पुनको जाहेरीले वादी नेपाल सरकार प्रतिवादी सम्राट शेरचनसमेत भएको कर्तव्य ज्यान (२०६६ साल ) को फौजदारी मुद्दामा मुस्ताङ जिल्ला अदालतले २७ माघ २०६७ सालमा प्रतिवादी शेरचनलाई १६ महिनाको कैद सजाय सुनाएको थियो। सो फैसला उपर पुनरावेदन अदालत बाग्लुङबाट प्रतिवादी शेरचनको हकमा जिल्ला अदालत मुस्ताङको यसअघिको फैसला उल्टी भई १ भदौ २०७२ सालमा प्रतिवादी शेरचनलाई सर्वस्वसहित जन्मकैदको फैसला सुनाइएको थियो। पुनरावेदन अदाललतको फैसलापछि उक्त कर्तव्य ज्यानको मुद्दा सर्वोच्च अदालतसम्म पुगेको थियो।
डडेल्धुराको रूपालमा आँपको रूखबाट खसेर महिलाको मृत्यु,डडेल्धुरा : डडेल्धुरामा आँपको रुखबाट लडेर एक महिलाको मृत्यु भएको छ। भागेश्वर गाउँपालिका२ रुपाल रैनपाटाका निरज दमाईकी श्रीमती ३२ वर्षीया रूपा दमाईको मृत्यु भएको हो। मंगलबार दिउँसो साढे १ बजेतिर भागेश्वर गाउँपालिका३ पायल भन्ने ठाउँमा आँप टिप्ने क्रम रुखबाट लडेर रूपाको घटनास्थलमै मृत्यु भएको जिल्ला प्रहरी कार्यालयका प्रवक्ता एवं प्रहरी निरीक्षक उमाकान्त जोशीले जानकारी दिए। शव पोस्टमार्टमका लागि डडेल्धुरा अस्पतालमा राखिएको छ।
"फिदिममा अटो दुर्घटना, एकको मृत्यु, तीन घाइते","फिदिम : पाँचथरको फिदिम नगरपालिका १ शनिबारेस्थित मेची राजमार्गमा ओटो दुर्घटना हुँदा एकजनाको मृत्यु भएको छ । अटोमा सवार तीनजना घाइते भएका छन् । बुधबार बिहान ८:४० बजे फिदिम बजारतर्फ आइरहेको प्र १०१००१ स ८७०५ नम्बरको अटो र्दुघटना हुँदा फिदिम ६ सिवाकी ५५ वर्षीया हरिमाया तुम्रोकको मृत्यु भएको हो । दुर्घटनामा परी गम्भीर घाइते भएकी तुम्रोकको उपचारको क्रममा पाँचथर अस्पतालमा मृत्यु भएको प्रहरीले जनाएको छ । अटोमा सवार सिवाकी ३६ वर्षीया बसन्ती लिम्बू, १९ वर्षीय सन्देश लिम्बू र फिदिम ७ का कुसल लिम्बू सामान्य घाइते छन् । उनीहरुको पाँचथर अस्पतालमा उपचार भइरहेको छ । अटोसहित चालक दिपक लिम्बूलाई प्रहरीले नियन्त्रणम लिएको छ ।"
"सिनामंगलमा शंकास्पद वस्तु फेला, डिस्पोजको लागि सेनाको टोली आउँदै",काठमाडौं : सिनामंगलमा शंकास्पद वस्तु फेला परेको छ। सिनामंगल पुल नजिकै रहेको खोटाङ हलेसी ज्वेलर्स नजिकै शंकास्पद वस्तु फेला परेको हो। जिल्ला प्रहरी परिसर काठमाठौंका प्रवक्ता एसपी सीताराम रिजालले खोटाङ हलेसी ज्वेलर्सको सटर अगाडि शंकास्पद वस्तु फेला परेको जानकारी दिए। प्रवक्ता रिजालका अनुसार शंकास्पद वस्तु निष्क्रिय पार्न सेनाको बम डिस्पोजल टोली बोलाइएको छ। घटनास्थल आसपासका क्षेत्रमा सुरक्षा सतर्कता बढाइएको छ।
कास्की केन्द्रविन्दु भएर ४ रेक्टर स्केलको भूकम्प,पोखरा : कास्की केन्द्रबिन्दु भएर भूकम्प गएको छ। बुधबार बिहान ९:५३ मिनेटमा भूकम्प गएको राष्ट्रिय भूकम्प मापन तथा अनुसन्धान केन्द्रले जनाएको छ। केन्द्रका अनुसार ४ दशमलव रेक्टर स्केलको भूकम्प मापन गरिएको हो। भूकम्पको धक्का कास्की र आसपासका क्षेत्रमा गरिएको थियो। यसअघि असार २८ गते हुम्ला केन्द्रविन्दु भएर ४६ रेक्टर स्केलको भूकम्प गएको थियो।
सिनामंगलमा शंकास्पद वस्तुसँगै भेटिएको पर्चामा के छ ?,"काठमाडौं : सिनामंगलमा शंकास्पद वस्तुसँगै पर्चा पनि भेटिएको छ। सिनामंगल पुल नजिकै रहेको खोटाङ हलेसी ज्वेलर्स नजिकै शंकास्पद वस्तुसँगै नेपाल उत्थान क्रान्तिकारी नामक पार्टीको पर्चा भेटिएको हो। पर्चामा आफूलाई सहयोग गरिदिन खोटाङ हेलसी ज्वेलर्सका साहुलाई अनुरोध गरिएको छ। 'खोटाङ हलेसी ज्वेलर्सको साहुजी हाम्रो पार्टी नेपाल उत्थान क्रान्तिकारी पार्टीलाई सर्पोट गर्नुहोस्। तपाईको सहयोगले हाम्रो देश र जनताहरुको प्रगति हुनेछ भन्ने हाम्रो आस हो। यहाँ आरडीएक्स बारुदको बम राखिएको छ सावधान रहनु होला,'संयोजक सफल उल्लेख रहेको उक्त पर्चामा लेखिएको छ। अहिले शंकास्पद वस्तुलाई नेपाली सेनाको बम डिस्पोजल टोलीले निष्क्रिय पारिरहेको छ। घटनास्थल आसपासका क्षेत्रमा सुरक्षा सतर्कता बढाइएको थियो।"

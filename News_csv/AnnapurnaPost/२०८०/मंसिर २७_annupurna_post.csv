शीर्षक,विवरण
डेंगु नियन्त्रणमा सरकारी उदासीनता,"सरकारी तथ्यांकले डेंगुको सदाबहार संक्रमणको जोखिम देखिएको छ। गर्मी महिनामा जोखिम बढ्ने भनिए पनि चिसो मौसममा समेत डेंगु संक्रमणको तथ्यांक डरलाग्दो देखिएको छ। तराईमा मात्र होइन, पहाड र हिमाल त्यो पनि चिसो महिनामा समेत डेंगुको संक्रमण देखिनु जटिल समस्या हो। यस वर्षमात्र ५१ हजार ९४ जनामा संक्रमण भएको छ। संक्रमितमध्ये २० जनाको ज्यान गएको छ। मुलुकका १५ जिल्लामात्रै पाँच सयभन्दा बढी व्यक्तिले संक्रमण पछिको पीडा अनुभूति गरेका छन्। यो तथ्यांक सार्वजनिक गर्ने बाहेक सरकारसँग डेंगुमुक्त समाज निर्माणको भने कुनै योजना छैन। स्वास्थ्य मन्त्रालयले विवरण संकलन गर्ने र सार्वजनिक गर्नेमात्र होइन, डेंगु संक्रमण जरैदेखि नष्ट गर्न अभियान प्रभावकारी बनाउनुपर्छ। चिसो मौसममा शून्यमा झर्ने डेंगु यस वर्ष जाडोमा पनि देखा परेछ। यसले स्वास्थ्य प्रणालीमा चुनौती थप्दै गएको छ। बाह्रैमहिना जोखिम हुनुको कारण के हो र यसको निराकरण के हो ? स्वास्थ्य मन्त्रालय गम्भीर बन्न जरुरी छ। हरेक वर्ष डरलाग्दोसँग डेंगु फैलिने गरेको छ। आर्थिक वर्ष २०६००६१ मा एकमात्र डेंगु संक्रमित मानिस भेटिएको थियो जुन हजारौंमा पुगिसकेको छ। डेंगु उन्मूलनको प्रभावकारी योजना नबनाउँदा चिसो महिनामा पनि डेंगुको जोखिम कायमै भएको हो। यसको नियन्त्रणको मुख्य कुरा जनचेतना हो। सरकारले आम नागरिकलाई डेंगुको जोखिम नियन्त्रणका लागि गर्नुपर्ने कामबारे अझै जनस्तरमा सचेतना फैल्याउन सकेको छैन। डेंगुको प्रकोप बढेसँगै स्वास्थ्य मन्त्रालयले खोज र नष्ट गर नारा अघि सारे पनि प्रभावकारी भएको छैन। सरकारी निकायबीच राम्रो समन्वयको अभाव छ। स्वास्थ्य मन्त्रालय, प्रदेश र स्थानीय तहबीच प्रभावकारी समन्वय देखिँदैन। साथै डेंगु नियन्त्रण गर्न दक्ष र तालिम प्राप्त इन्टोमोलोजिस्ट पनि पर्याप्त नहुनु अर्को समस्या हो। मुलुकमा डेंगु संक्रमण पुस्टि भएको १९ वर्र्ष भयो। विगतमा गर्मी समयमा मात्र डेंगुको संक्रमण व्यापक हुने गथ्र्र्याे। जाडो सुरु हुनेबित्तिकै लामखुट्टे हराउँथ्यो अनि डेंगु संक्रमण पनि। नेपालमा डेंगु संक्रमण किन नियन्त्रणमा आउन सकेन ? के कस्ता भाइरस विद्यमान छन् ? अनुसन्धानमा पनि नेपाल कमजोर छ। त्यसैले डेंगु नियन्त्रणमा सरकारले बजेट, जनशक्ति र विज्ञहरूको टोली परिचालन मात्र हैन, आमनागरिकमा जनचेतना अभिवृद्धिमा ढिलाइ गर्न हुन्न।"
आर्थिक मन्दीले एक वर्षमा पर्साका १७७ उद्योग बन्द,"वीरगञ्ज : आर्थिक मन्दीका कारण पर्सामा आर्थिक वर्ष २०७९८० मा १७७ उद्योग बन्द भएका छन् । घरेलु तथा साना उद्योग कार्यायलका अनुसार आर्थिक वर्ष २०७९८० मा १७७ उद्योगले लगत कट्टा गराएका छन् । आव २०७८७९ मा पर्सामा १५२ उद्योगले लगत कट्टा गरिएका थिए । घरेलु तथा साना उद्योग कार्यालयमा आर्थिक वर्ष २०७९८० मा एक हजार ८९ नयाँ उद्योग दर्ता भएका थिए भने आव २०७८८९ मा एक हजार ४८० उद्योग दर्ता भएका थिए । आव २०७९८० मा एक हजार २७५ उद्योगको नवीकरण, १६५ वटाको पुँजीवृद्धि, ३३ वटाको ठाउँसारी र ८४ वटाको नामसारी भएको सो कार्यालय जनाएको छ । आर्थिक वर्ष २०७९८० मा रु एक करोड ६ लाख ३९ हजार २५० राजस्व सङ्कलन भएको थियो । उक्त आवमा चार हजार ४६० जनाले रोजगारी पाएको प्रमुख सिंहले बताए। रासस"
पहिचानवादीको अवरोधबीच एमालेको सभा,"ओखलढुंगासिन्धुली : एमालेले पहिचान पक्षधरको अवरोधबीच पनि कोसी प्रदेशमा आफ्नो अभियान अघि बढाएको छ। प्रदेश १ को नाम कोसी राखिएपछि पहिचानवादीले विरोध प्रदर्शन गर्दै आएका छन्। उनीहरूले एमालेको कार्यक्रमलाई लक्ष्य गरी घुर्मीलेगुवाचिवा सडक बन्द गर्ने भनेका थिइ। प्रदेश नम्बर १ पुनः नामांकरण संयुक्त समितिका नाममा आन्दोलित उक्त पक्षका गोपाल किरातीलगायत नेता मंगलबार विभिन्न ठाउँबाट पक्राउ परेका छन्। एमाले अध्यक्ष केपी शर्मा ओलीले पहिचान पक्षधरलाई भावनामा नबग्न आग्रह गरेका छन्। सद्भाव कायम गरेर राष्ट्रिय एकता भए मात्र देश बनाउन सकिने भन्दै उनले एकताबद्ध हुन अपिल गरे। राजनीतिक मतभेद हुन सक्छन्। ती हल गर्ने संवैधानिक बाटाहरू छन्। सँगै बसेर छलफल गरेर समाधान निकाल्न सकिन्छ, उचालिएर भावनामा नबग्नुस्, ओलीले ओखलढुंगाको हर्कपुरमा मंगलबार झुलाघाटचिवाभञ्ज्याङ अभियानको बृहत् सभामा भने। संवैधानिक बाटाहरू प्रयोग गरेर सबै खाले मतभेद हल गर्न सकिने उनले बताए। पहिचान पक्षधरको निषेधको राजनीतिप्रति कटाक्ष गर्दै उनले सरकार साम्प्रदायिकता भड्काउनेहरूलाई प्रोत्साहन गर्न लागेको र यही आडमा केही अराजक गतिविधि भइरहेको आरोप लगाए। उनले एमालेको अभियान देशलाई ब्यूँझाउन, उठाउन र राष्ट्रिय एकता कायम गर्न मध्यपहाडी पदयात्रा अभियान ल्याइएको बताए। ओलीले मंगलबार नै खुर्कोटमा कार्यक्रममा देशको विकास एमालेको नेतृत्व बाहेक असम्भव भएको बताएका छन्। झुलाघाटदेखि चिवाभन्ज्याङसम्मको समृद्धिका लागि संकल्प यात्राका क्रममा मंगलबार सिन्धुलीको खुर्कोटमा ओलीले अरु पार्टीबाट देशको विकास सम्भव नभएको बताए। जनताले एमालेको सरकार चाहेको उनको भनाइ थियो। ओलीले एमालेले राष्ट्र निर्माणका लागि बृहत्तर योजना बनाउन संकल्प यात्रा सुरु गरेको दाबी गर्दै नागरिकका हरेक माग र चाहानालाई बुझेर देशको समृद्धिको खाका तयार पारीने समेत बताए। उनले भने, यात्राको क्रममा हामीले जनतासँग भेटघाट र सम्बन्ध बढाउँदै, मागहरू सुन्दै र आफ्ना भनाइहरू राख्दै आएका छौं। देशमा कसले के गर्यो भन्ने कुरा इतिहासले बताएको छ। राष्ट्र निर्माणका लागि बृहत्तर योजना बनाउन स्थलगत रुपमा अध्ययन गरेका छौं। देशमा सुशासन कायम गर्ने, गरिबी हटाउने, देशमा समृद्धि ल्याउने काम एमाले नेतृत्वबाट मात्र सम्भव छ। अन्य दलको नेतृत्वमा दश वर्षसम्म गर्न नसकेको काम एमाले नेतृत्वको सरकारले दुई दिनमै गरेर देखाएको ओलीको दावी छ। मध्य पहाडी लोकमार्ग पूर्वी पहाडको समृद्धिको मार्ग हो। यो पनि एमाले सरकारकै पालामा निर्माण थालिएको हो। मध्ये तराईको विकासमा पनि सुनकोशी मरिण डाइभर्सन निर्माण गरेर थप समृद्धि ल्याउने संकल्प एमाले सरकारलेनै गरेको छ, उनले थपे। संकल्प यात्रा सुरु भएको १३ औं दिनमा ओलीसहित शीर्ष नेतृत्व नेकपाका संस्थापक नेता सहिद ऋषिराज देवकोटा (आजाद) को जन्मभुमि खुर्कोटमा आइपुगेका थिए। खुर्कोटमा ओलीले सुनकोसी मरिण डाईभर्सनको अवलोकन र त्यसको प्रगतिबारे जानकारी लिएका छन्।"
किसानलाई कृषि सामग्री,"सिन्धुली : सिन्धुलीको तीनपाटन गाउँपालिकाका व्यावसायिक किसानलाई सहयोगस्वरूप कृषि सामग्रीहरू दिइएको छ। गाउँपालिकामा व्यावसायिक रूपमा तरकारी खेती गर्दै आएका मूल समूहका कृषकलाई कृषि सामग्री प्रदान गरिएको हो। गाउँपालिकालार्ई तरकारीमा आत्मनिर्भर गराउने उद्देश्यले पालिकामा सञ्चालन गरिएको कृषि तथा पशु विकासमा आधारित साना किसान तथा युवा उद्यमशीलता साझेदारी विकास परियोजनाअन्तर्गत वडा नम्बर ४, १० र ११ का मूल समूहका १९ अगुवा कृषकलाई कृषि सामग्री प्रदान गरिएको गाउँपालिकाका अध्यक्ष कर्ण थापामगरले बताए। गाउँपालिकाले विभिन्न दातृ निकायसँगको साझेदारीमा कृषकलाई स्प्रे, टनेल प्लास्टिक, तरकारीका बिउ, भेटेरिनरी उपकरण र औषधि हस्तान्तरण गरिएको छ, अध्यक्ष मगरले भने। उनीहरूलाई कृषि तथा भेटेरिनरी उद्यम (केभ) सम्बन्धी तालिमसमेत प्रदान गरिएको छ। गाउँपालिकाका अन्य वडाहरूमा समेत कृषि तथा भेटेरिनरीसम्बन्धी सामग्री वडा कार्यालयमार्फत वितरण गरिएको अध्यक्ष मगरको भनाइ छ। तीनपाटन गाउँपालिकामा हेफर प्रोजेक्ट नेपालको आर्थिक तथा प्राविधिक साझेदारी र हाम्रो प्रयास नेपालको सहजीकरणमा गत वर्षदेखि कृषि तथा पशुपालनसम्बन्धी कार्यक्रम सञ्चालनमा रहेका छन्।"
एनसेललाई यसअघि पनि कारबाही,काठमाडौं : नेपाल दूरसञ्चार प्राधिकरणले एनसेललाई यसअघि पनि कारबाही गरेको पाइएको छ। प्राधिकरण सञ्चालक समितिको २०७८ साउन ३२ गते बसेको बैठकले एनसेललाई कारबाहीको निर्णय गर्दै भदौ ४ गते पत्र पठाएको भेटिएको छ। एनसेल आजियाटा लिमिटेडले सञ्चालन गरेको गेमलफ्ट र हुवाई एप ग्यालरी नामका भ्यालु एडेड सर्भिस (भ्यास) सेवाहरू अटो रिन्यु बाट उपभोक्ताले आफू ठगिन पुगेको गुनासो गरेका थिए। त्यसपछि प्राधिकरणले सत्यतथ्य बुझ्न निरीक्षण तथा जाँचबुझ टोली बनाएको थियो। उक्त टोलीले अध्ययन गर्दा उपभोक्ताको मञ्जुरी नलिई अटो रिन्यू गरेर एनसेलले ठूलो रकम आर्जन गरेको पाएको थियो। एनसेलले २०७५ असोज १५ देखि २०७७ जेठ १८ सम्ममा ११ करोड ३७ लाख ४८ हजार ९ सय ८६ त्यसैगरी २०७५ असोज १५ देखि २०७७ जेठ १८ गतेसम्ममा अटो रिन्यूबाट करबाहेकको ९९ करोड ९२ लाख १८ हजार ८ सय ६३ रुपैयाँ आर्जन गरेको थियो। प्राधिकरणले त्यसबेला उपभोक्तालाई मर्का परेको भन्दै कारबाहीका लागि स्पष्टीकरण सोधेकोमा चित्तबुझ्दो जवाफ नपाएपछि कारबाही अघि बढाएको थियो। गेमलफ्ट र हुवाए एप ग्यालरी का डेली रिन्यू थ्रि डे रिन्यु र मन्थ्ली रिन्युका प्याकबाट २०७५ असोज १५ देखि २०७७ जेठ १८ गतेसम्ममा आर्जन गरेको १ अर्ब ११ करोड २९ लाख ६७ हजार ८ सय ४९ रुपैयाँ रकमलाई अबैध मान्दै दूरसञ्चार ऐन २०५३ को दफा ४७ (१) अनुसार क्षतिपूर्तिबापत सम्बन्धित ग्राहकलाई मोबाइल नम्बरमा नै ३ महिनाभित्र फिर्ता गर्न र तत्काल उक्त कार्य रोक्न प्राधिकरणले निर्देशन दिएको थियो। प्राधिकरणले एनसेलको उक्त कार्य दूरसञ्चार ऐनविपरीत भएको भन्दै ५० हजार रुपैयाँ जरिवानासमेत गरेको थियो।
बारम्बार राखिँदै आएका केही जिज्ञासा : एनसेल प्रकरण देशलाई किन घातक हो ?,"नेपालमा विदेशी लगानीको वातावरण छैन भन्ने सन्देश गयो । विदेशी कम्पनीले नेपालमा जे गर्न पनि सक्छन् भन्ने देखाइयो । यथार्थ मूल्यांकन हुने हो भने यो नाफामा हुन्छ, पुँजीगत लाभकर गुम्यो । झट्ट हेर्दा राम्रै मुनाफा कमाइरहेको एनसेलले केही दिनअघि दुनियाँलाई चकित पार्ने निर्णय गर्यो। ६ वर्षअघि १ खर्ब ४३ अर्ब रुपैयाँमा ८० प्रतिशत सेयर किनेको मलेसियन कम्पनी आजियाटाले त्यो सबै सेयर बेच्यो रे ! २० प्रतिशत सेयर धनी सतिशलाल आचार्यले त्यो सबै किने रे !, जम्मा ६ अर्ब ६५ करोड रुपैयाँमा। त्यो पनि कानुनअनुसार नियामक निकायलाई पूर्वजानकारी दिनुपर्नेमा, नदिई। सेयर मूल्य यत्रो कसरी घट्यो ? के यो सीधा लेनदेन हो ? वा यसमा राष्ट्रलाई डुबाउने खेल भइरहेको छ ? चर्चापरिचर्चा भएजस्तो उच्च राजनीतिक पहुँच र प्रभावमा कतै यो घटना भएको त छैन ? हामीले सर्वसाधारणबीच बारम्बार सुनिने यस्ता केही प्रश्न संकलन गरेका छौं। र, दूरसञ्चार क्षेत्रका विज्ञहरूबाट जवाफ खोजेका छौं। आउनुहोस्, हेरौं केही जिज्ञासा र तिनका उत्तर दूरसञ्चार ऐन, २०५३ को दफा २७ र दूरसञ्चार नियमावली, २०५४ को नियम १४ उल्लंघन गरी एनसेलको सेयर खरिद बिक्री भएको छ। दूरसञ्चार ऐन २०५३ मा यस्तो व्यवस्था छ २७ अनुमतिपत्रको बिक्री वा हस्तान्तरणः(१) प्राप्त व्यक्तिले आफ्नो अनुमतिपत्र कसैलाई बिक्री गरी वा अन्य कुनै प्रकारले हक हस्तान्तरण गरी दिन चाहेमा त्यसको कारणसहित निजले र अनुमतिपत्र किन्ने वा हक हस्तान्तरण गरी लिन चाहने व्यक्तिले आपसमा निर्धारित तत्सम्बन्धी सर्त बन्देजसमेत उल्लेख गरी स्वीकृतिका लागि नेपाल दूरसञ्चार प्राधिकरण समक्ष संयुक्त निवेदन दिनुपर्ने छ।(२) उपदफा (१) बमोजिम कुनै निवेदन प्राप्त हुन आएमा प्राधिकरणले आवश्यक छानबिन गर्दा निवेदनमा उल्लिखित व्यक्तिलाई अनुमतिपत्र बिक्री गरी वा हक हस्तान्तरण गरी दिन उचित देखेमा प्राधिकरणले त्यस्तो निवेदन प्राप्त भएको ३० दिनभित्र अनुमतिपत्र बिक्री गरी वा हक हस्तान्तरण गरी दिन स्वीकृति दिनुपर्ने छ र त्यस्तो स्वीकृति दिन उचित नहुने देखेमा कारण सहितको सूचना निवेदकलाई दिनुपर्ने छ।(३) अनुमतिपत्रको बिक्री वा हक हस्तान्तरण गर्ने स्वीकृतिका लागि तोकिएबमोजिमको दस्तुर प्राधिकरणमा बुझाउनुपर्ने छ। दूरसञ्चार नियमावली २०५४ मा यस्तो व्यवस्था छ १४ अनुमतिपत्रको बिक्री वा हस्तान्तरणः (१) ऐनको दफा २७ बमोजिम अनुमतिपत्र बिक्री वा अन्य तवरले हक हस्तान्तरण गरी लिन दिन चाहने व्यक्तिले आपसमा निर्धारित तत्सम्बन्धी सर्त बन्देजसमेत उल्लेख गरी स्वीकृतिका लागि अनुसूची ९ बमोजिमको ढाँचामा प्राधिकरण समक्ष संयुक्त निवेदन दिनुपर्ने छ।(२) उपनियम (१) बमोजिम कुनै निवेदन पर्न आएमा प्राधिकरणले सो सम्बन्धमा आवश्यक जाँचबुझ गर्नेछ र त्यसरी जाँचबुझ गर्दा थप जानकारी वा विवरण लिन आवश्यक देखिएमा प्राधिकरणले त्यसरी निवेदन दिने व्यक्तिहरूसँग थप विवरण वा जानकारी माग गर्न सक्नेछ।(३) उपनियम (१) बमोजिम प्राप्त निवेदन र निवेदन साथ संलग्न कागजात तथा उपनियम (२) बमोजिम माग गरिएको थप जानकारी वा विवरण समेतबाट अनुमतिपत्र बिक्री वा अन्य तवरले हक हस्तान्तरण गरी दिन उचित देखेमा प्राधिकरणले निवेदकहरूसँग अनुमतिपत्र दस्तुरको पाँच प्रतिशतले हुने रकम लिई अनुमतिपत्र बिक्री वा अन्य तवरले हस्तान्तरण गर्न स्वीकृति दिनुपर्ने छ। सेयर खरिदबिक्री गर्नको प्राविधिक, आर्थिक र दीर्घकालीन योजना हुनुपर्ने छ। दूरसञ्चार ऐन, नियमावली र प्राधिकरणको निर्देशिकामा प्राधिकरणको स्वीकृति लिएर मात्रै सेयर बिक्री गरी वा हक हस्तान्तरण गर्नुपर्ने व्यवस्था छ। किन यस्तो प्रावधान राखियो भने यो व्यवसाय अरू जस्तो होइन। चाउचाउ र सिमेन्ट बेचेजस्तो होइन। दूरसञ्चार जस्तो व्यवसायमा राज्यको सुरक्षा र यसको निरन्तरताको प्रश्न पनि जोडिएको हुन्छ। मानौं, हमासले किन्न चाह्यो भने दिने कि नदिने ? अतः किन्ने पक्षको इमानदारी, आर्थिक औकात र दीर्घकालीन जवाफदेहिताको सुनिश्चितता राज्यले पहिला खोजेको हुन्छ। त्यसैले पूर्वअनुमतिको प्रावधान राखिएको हो। यसलाई उल्लंघन गर्न पाइन्न। अहँ, छैन। सम्भवतः राज्यशक्तिको पहुँच र आडमा एनसेलले सेयर बिक्री प्रकरणमा प्राधिकरण र कानुनी व्यवस्थालाई बाइपास गरेको छ। ऊ प्राधिकरण जानुपर्नेमा उल्टै प्राधिकरणले थाहा पाएर सोध्नु परेको पाइएको छ। प्राधिकरणले दुइटा पत्र लेखिसकेको छ, उसको जवाफ आएको छैन। के कति सर्तमा बिक्री हस्तान्तरण भएको हो भन्ने कुनै कागजात अहिलेसम्म बुझाएको छैन। एनसेलको सञ्चालन अनुमतिपत्र (लाइसेन्स) अवधि सकिन ६ वर्ष बाँकी छ, विदेशी लगानी भएकाले त्यसपछि यो राज्यलाई हस्तान्तरण गर्नुपर्छ। अहिले किनिएका भनिएका सतिशलाल विदेशी नागरिक हुन्। तर, उनकी श्रीमती भावना नेपाली हुन्। सतिश हुँदै श्रीमतीका नाममा ल्याएर नेपाली कम्पनी बनाई राज्यलाई सुम्पनुपर्ने धेरै कुरा बचाउने चलखेलअन्तर्गत यसो गरिएको हुन सक्छ। गैरआवासीय नागरिकताको कानुन बनेकाले सतिशले स्वयं यसको लाभ लिन चाहेका पनि हुन सक्छन्। यसका मुख्य घाटा निम्नानुसार छन् क) नेपालमा विदेशी लगानीको वातावरण छैन भन्ने सन्देश दिएर अरू लगानीकर्तालाई पनि निरुत्साहित गराएको छ। जसले देशको अन्तर्राष्ट्रिय छविमै असर पारेको छ। ख) विदेशी कम्पनीले नेपालमा जे गर्न पनि सक्छन्, कानुनी उन्मुक्ति छ भन्ने सन्देश प्रवाह गरेको छ। विदेशमा यही घटना भए सम्बन्धित कम्पनीका प्रमुख जेल जाने परिस्थिति आउन सक्थ्यो।ग) टेलियासोनेराले बिक्री गरेभन्दा अहिले आजियाटाले बेच्ने बेलामा यसको पुँजी घटेको होइन, बढेको छ। यथार्थ मूल्यांकन हुनु हो भने यो नाफामा हुन्छ। बढीमा बिक्छ। बढीमा बेच्दा आउने पुँजीगत लाभकर राज्यले पाउनबाट गुमेको छ। एनसेलको ८० प्रतिशत सेयर नेपाली मूलका सिंगापुरवासी सतिशलाल आचार्य सञ्चालक रहेको स्पेक्ट्रलाइट यूके नामक कम्पनीले किनेको भनिएको छ। यसको सेयर मूल्य ६ अर्ब ६५ करोड रुपैयाँ छ। जब कि यही सेयर मलेसियन कम्पनी आजियाटाले टेलियासोनेरासँग १ खर्ब ४३ अर्ब रुपैयाँमा किनेको थियो। त्यही एनसेल सार्वजनिक बोलकबोलमा बेचिएको भए डेढ खर्बमा जोसुकैले किन्थे। तर, यति धेरै घाटामा किन बेचियो भन्ने विषय सन्देहात्मक छ। त्यस्तै स्पेक्ट्रलाइट यूके एक पाउन्डमा हालै खोलिएको कम्पनी हो। २० प्रतिशत सेयर भने सुनिभेरा क्यापिटल भेन्चर प्रालिका नाममा छ। यसको सञ्चालक सतिशलालकी श्रीमती भावना सिंह श्रेष्ठ हुन्। उनी नेपाली नागरिक हुन्। शंकास्पद नै छ। साइलेन्ट पार्टनरका रूपमा आजियाटा अझै रहेको हुन सक्छ। पछि नेपालीको हात हुँदै पुनः विदेशीले लिनसक्ने कानुनी व्यवस्थाको प्रयोग नहोला भन्न सकिन्न। दूरसञ्चार ऐनको दफा ३३ को (४) मा जम्मा पुँजी लगानीको ५० प्रतिशतसम्म विदेशी व्यक्ति वा संगठित संस्थाको लगानी भएको दूरसञ्चार सेवाको सञ्चालन अनुमतिपत्र अवधि समाप्त भएपछि पूर्वअनुमतिपत्र प्राप्त व्यक्तिले पुनः अनुमतिपत्र लिई सञ्चालन गर्न सक्ने व्यवस्था छ। यो व्यवस्थाअनुसार अबधि समाप्त भएपछि पुनः आजियाटाले लिन सक्ने सम्भावना पनि छ। यो कानुनी छिद्रको प्रयोग गर्न पछिल्लो चलखेल भएको पनि हुन सक्छ। २० प्रतिशत सेयरवाला सतिशलाल आचार्यले यति ठूलो पुँजीको कम्पनीको बाँकी सबै कसरी किन्न सक्छन् भन्ने यसमा स्वाभाविक प्रश्न जन्मिन्छ। त्यही भएर पनि उनको हैसियतले भ्याउने मूल्य राखिएको हुन सक्छ। सन् २०२९ सम्म नाफा भने आजियाटाले लिने सम्झौता गरिएको छ। यसमा विदेशबाट कल ल्याउँदा बाइपास गरी चुहावट हुने पैसा हिसाब गरेको हुन सक्छ। त्यही त, यो बडो अचम्म छ। ५ सय मिलियन डलर मूल्य तोकिएको छ। जसमा ५० मिलियम अहिले दिने र ४५० मिलियन ४ वर्ष लगाएर दिए हुने सम्झौतामा छ। घाटामा बेच्ने त्यो पनि उधारोमा ? अपत्यारिलो कारोबार छ यसमा जताततै। विदेशमा सम्पत्ति जोड्ने, देशदेश घुमाउने, परिआउँदा यतासम्म ल्याउने उपाय खोज्ने राजनीतिकर्मी धेरै छन् भनिन्छ। त्यस्ता काम गर्न यस्तै संस्थागत संरचना आवश्यक पर्छन्। त्यसमा एनसेल उपयोग भएको छैन भन्न सकिन्न। राष्ट्रबैंक स्रोतका अनुसार एनसेलसँग विभिन्न वित्तीय संस्थाको गरी ४० अर्ब रुपैयाँ हाराहारीमा ऋण छ। अब यो कम्पनी खुम्याएर ६७ अर्बको देखाइएको छ। आफूभन्दा ठूलो ऋणको भारी यसले कसरी तिर्ला ? त्यसैले यो बैंक डुबाउने खेलसमेत हुन सक्छ। लाभकर वास्तवमा टेलियासोनेराले तिर्नुपर्थ्यो। एनसेललाई तिराइयो। तर, यसमा यी तीनवटै कम्पनी (टेलियासोनेरा, आजियाटा र एनसेल) को साँठगाँठ हुन सक्छ। नत्र तिर्ने बाध्यता एनसेललाई भन्दा टेलियासोनेरालाई थियो। घाटा हुनुपर्ने कुनै इन्डिकेटर छैन। आजियाटाले किन्दा यो ३ जी थियो, अहिले ४ जी छ। पछिल्लो वर्ष डाटा उपयोग २११११ प्रतिशत वृद्धि भएको छ। ३२२७ प्रतिशत ग्राहक वृद्धि गरेको छ। अरू सानातिना दूरसञ्चार प्रदायक बन्द भएर बाटो खाली गरिदिएका छन्। एनसेल र एनटीसीको दबदबा छ। लुकाउँदा लुकाउँदै पनि पछिल्लो वर्ष ३८ अर्ब संकलन भएको छ। घाटामा गयो, त्यो पनि अति धेरै भन्ने कहाँबाट कसरी पत्याउने ? दूरसञ्चार प्रदायक कम्पनीको भटाभट बन्द भइरहेका छन्। स्मार्ट, युटियललगायतका कम्पनी खारेज नै भएका छन्। स्मार्ट त १०११ अर्ब कारोबार भएको कम्पनी बन्द भयो। पछिल्लो समय इन्टरनेट सेवाका लाखौं कारोबार बढेका छन्। ६ वटालाई लाइसेन्स दिइयो। खाली ठाउँ नै छैन भनियो। ती अहिले भटाभट बन्द भइरहेका छन्। प्रतिस्पर्धामा आउन अरूलाई ठाउँ छैन। यो एक प्रकारको कार्टेलिङ हो। यसरी नै तर्साउँदै एनसेलहरूले नाफा लिइरहेका छन्। टेलिकम क्षेत्रका उच्च घरानाको प्रभाव रहँदै आएको छ। राजादेखि पछिल्लो उच्च राजनीतिकर व्यवसायी नेतृत्वको कब्जामा दूरसञ्चार क्षेत्र छ। एनसेलमा पूर्वराजा ज्ञानेन्द्रका ज्वाइँ राजबहादुर शाहकै सेयर थियो। कम्पनी भित्र्याउन ठूलो व्यक्तिको नेक्सस हुन्छ। उनीहरूले सित्तैमा पनि सेयर लिएका हुन्छन्। पछिल्लो समयमा प्रधानमन्त्रीदेखि सत्तारुढ दलका नेता नै एनसेलको बिक्रीमा संलग्नता रहेको बाहिर आइरहेको छ। उदयपुर सिमेन्ट उद्योग आफैं बन्द हुँदैन, अरू उद्योगले गराउँछन्। नेपाल टेलिकमको अधोगतिमा एनसेलका कर्मचारीसँगको मिलोमतो रहन्छ भन्ने गरिन्छ। जे होस्, नेपाली दूरसञ्चार क्षेत्रमा एनसेलको प्रभाव गतिलो छ। सतिशलाल नेपाली मूलका विदेशी नागरिक हुन्। उनी गैरआवासीय नागरिक हुन्। हालै आएको गैरआवासीय नागरिकतासम्बन्धी ऐनमा भएको व्यवस्थाअनुसार उनले आर्थिक, सामाजिक र सांस्कृतिक आधिकार पाउनेछन्। यही व्यवस्थाअनुसार एनसेललाई सरकारी स्वामित्वमा जाने बाटो रोकेर उनको व्यक्तिगत हुनेछ। २०५३ सालमा दूरसञ्चार ऐन बन्यो। त्यसपछि दूरसञ्चार क्षेत्रमा आमूल परिवर्तन भइसक्यो। सूचना प्रविधिको युगमा मुलुक अघि बढिसक्यो तर अहिलेसम्म यो ऐन समय सापेक्ष रूपमा संशोधन हुन सकेको छैन। पछिल्लो १५ वर्षमा नै यो ऐनका लागि ३ पटक सिफारिस भइसकेको छ। तर, स्वार्थका कारण संशोधन हुन सकेको छैन। नयाँ प्रविधिलाई यो ऐन चिन्दैन। अहिले युट्युब, फेसबुक, इन्स्ट्राग्राम, टिकटकलगायतका धेरै प्रविधि आइसकेको छ। यी प्रविधिका कारण नेपालीको डाटाको गोपनियता पनि छैन। ऐन नहुँदा यिनीहरू नेपालीको डाटा बेचिदिन पनि सक्छन्। नियमन गर्ने संयन्त्र र कानुन नै छैन्। खाली आँखाले नियमन गर्ने अवस्था नै छैन। त्यस कारण समायानुकुल कानुन छिटो बनाउनुपर्छ तर त्यो पुन : स्वार्थ केन्द्रित नहोस्। धेरै छन्। एउटा उदाहरणः वर्तमान ऐनमा बढीमा ५ लाखसम्म जरिवाना गर्ने व्यवस्था छ। परिस्थिति, लगानी सबै माथि पुगिसके। प्रस्तावित ऐनमा १ अर्बसम्म जरिवानाको प्रावधान छ। यस्तै कारण यो शक्ति केन्द्रको निशानामा पर्दै आएको छ। आजियाटा मलेसियाले दूरसञ्चार सेवाका साथै विभिन्न देशका ट्राफिक ल्याउने व्यापार पनि गर्छ। मलेसिया भएर अन्य देशबाट आउनेत्यहाँ हुँदै ल्याइने कलको यथार्थ बिलिङ नेपालमा भयो कि भएन भन्ने शंकास्पद छ। एनसेलको आजियाटाले लिँदाको (६ वर्षअघिको) वार्षिक राजस्व करिब ६९ अर्ब रुपैयाँबाट झरेर अहिले करिब ३९ अर्बमा आइपुगेको छ। दूरसञ्चार प्राधिकरणले यसमा कल बाइपासमार्फत ठगी भएको आशंका गर्दै आएको छ। र, टेरामक्स प्रविधिमार्फत यसको पहिचान गर्न चाहेको छ। अर्कातिर कुनै पनि ग्राहकलाई नगरेको कलको शुल्कसमेत लिने गरिएका थुप्रै उदाहरण छन्। त्यसलाई पनि टेरामक्सले नियन्त्रण गर्छ। त्यही कारण टेरामक्सको तीव्र विरोधमा यो कम्पनी लागेको पाइएको छ। टेरामक्स मात्र यस्तो प्रविधि हुनेछ, जसले एनसेल घाटामा होइन, धेरै नाफामा गएको पुष्टि गराउन सक्छ। टेरामक्स भन्सारमा आएपछि ६ महिना रोकिएको थियो। यसलाई प्रायोजित र एनसेलको प्रभाव मानिन्छ। पछिल्लोपल्ट नागरिकका सूचना लिन्छ भन्ने यसलाई अभियोग लगाइएको छ। तर, यसमा त्यस्तो कुनै विशेषता पाइएको छैन। पाइएको छ त एनसेलको सही अडिट गर्ने डर। त्यही कारण अघि बढ्न पाएको छैन।"
पर्यटकले भरिभराउ होमस्टे,"धनकुटा : घुम्न आउने आन्तरिक पर्यटक बढेसँगै साँगुरीगढी गाउँपालिका ५ डाँडाबजारमा सञ्चालित होमस्टे भरिभराउ भएका छन्। त्यस क्षेत्रबाट देखिने प्राकृतिक दृश्य तथा त्यहाँ रहेका रमणीय स्थानहरूका कारण आन्तरिक पर्यटकका लागि रोजाइको गन्तव्य बन्न थालेको हो। पछिल्लो समय डाँडाबजार क्षेत्रमा पर्यटकको चहलपहल बढ्दो छ। जसको कारण यहाँका होमस्टे आन्तरिक पर्यटकले भरिभराउ हुन थालेको होमस्टे सञ्चालकहरूको संस्था डाँडाबजार सामुदायिक होमस्टेकी सचिव सुनिता लिम्बूले बताइन्। डाँडाबजार र यसको शिरमा रहेको ध्वजेडाँडामा गरी अहिले १३ घरपरिवारले होमस्टे सेवा सञ्चालन गरेका छन्। ती होमस्टेले एकै पटक एक सय जनासम्म पाहुनालाई राख्न सक्ने क्षमता रहेको सचिव लिम्बूले बताइन्। उनका अनुसार डाँडाबजारमा सञ्चालित होमस्टे सेवा कतिपय घरपरिवारका लागि जीवन निर्वाहको माध्यम बनेको छ। यो सिजन होमस्टे सञ्चालन भएका घरहरू प्रायः खाली भएका छैनन्। वर्षभरिमा आन्तरिक पर्यटक दुई सिजन डाँडाबजारका होमस्टेमा आउने गर्छन्। पहिलो सिजन भनेको असोजदेखि मंसिर महिना हो। यो सिजनमा मौसम सफा र खुल्ला हुने गर्छ। अर्को सिजन भनेको चैत्रदेखि वैशाख महिना हो। यो सिजन तराई क्षेत्रमा गर्मी हुने भएकाले गर्मी छल्न आउने गर्छन्। डाँडाबजारको मौसम बाह्रैमास चिसो हुन्छ। चिसो मौसम डाँडाबजारको सम्पत्ति रहेको साँगुरीगढी गाउँपालिका ५ का वडाध्यक्ष खड्ग लिम्बूको भनाइ छ। उनका अनुसार आसपासमा घुम्न लायक धेरै ठाउँ छन्। ध्वजेडाँडाबाट कुम्भकर्ण, मकालु हिमालजस्ता हिमशृंखला देख्न सकिन्छ। मौसम खुलेका वेला विश्वको सर्वोच्च हिमाल सगरमाथासमेत प्रस्ट देखिने स्थानीय छत्र याखा बताउँछन्। ध्वजेडाँडाबाट देखिने पूर्वी तराईका रमणीय फाँट पनि यो क्षेत्रको विशेषता हो। मौसम खुलेका बेला पूर्वी नेपालको १४ जिल्ला देख्न सकिने भनाइ छ। ध्वजेडाँडामा विभिन्न २२ देशको झण्डा राखिएका छन्। झण्डाले पनि पर्यटकलाई आकर्षित गराएको छ। त्यसैगरी, यो क्षेत्रबाट श्रीअन्तुको जस्तै सूर्याेदयको दृश्य अवलोकन गर्न सकिन्छ। ध्वजेडाँडामा हाइकिङ गर्नका लागि पनि पर्यटक आउने गर्छन्। लाप्चेटारमा रहेको अजंग वरको रुखले पनि डाँडाबजार घुम्न आउने पर्यटकलाई लोभ्याउने गरेको छ। यो रुखलाई दक्षिण एसियाको दोस्रो ठूलो रुख भनेर दाबी गरिएको छ। होमस्टेमा आउने पाहुनालाई स्थानीयस्तरमा उत्पादन हुने कृषिजन्य वस्तुबाट तयार हुने परिकार बनाएर खुवाउने गरिएको छ। साँगुरीगढी गाउँपालिकाको सहयोगमा डाँडाबजारका होमस्टे सञ्चालकलाई छिमेकी देश भारतको सिक्किमका होमस्टेको अवलोकन भ्रमण गराएको थियो। उक्त अवलोकन भ्रमणले होमस्टे सञ्चालनको अनुभव आदानप्रदान भएको वडाध्यक्ष लिम्बूले बताए। सिक्किमका होमस्टेको अवलोकनपश्चात डाँडाबजारमा सञ्चालित होमस्टेमा धेरै परिवर्तन तथा सुधार भएको उनले बताए। विशेषगरी पाहुनालाई सत्कार गर्ने तरिका अन्य व्यवस्थापनमा परिवर्तन भएको उनी सुनाउँछन्।"
पदमार्ग बनाउन मन्त्री र सांसदले गरे श्रमदान,"बेनी : गण्डकी प्रदेश सरकारका मन्त्री, बहालवाला र पूर्व सांसदको टोलीले बुधबार म्याग्दीको रघुगंगा गाउँपालिका२ मा पदमार्ग निर्माणका लागि श्रमदान गरेका छन्। नेकपा माओवादी केन्द्रको वडा कमिटिले सञ्चालन गरेको माझखर्ककुनौटाघाट जोड्ने पदमार्ग निर्माण अभियानमा दिनभर श्रमदान गरेका उनिहरुले नगद सहयोग पनि गरेका छन्। गण्डकी प्रदेशका भौतिक पूर्वाधार तथा यातायात ब्यवस्थामन्त्री रेशम बहादुर जुग्जाली, प्रदेशसभा सदस्य हरी भण्डारी, पूर्व प्रदेशसभा सदस्य विनोद केसी, माओवादीका प्रदेश सदस्य रिम केसी, बेनी नगर कमिटीका सचिव ज्ञानेन्द्र सुवेदी र जिल्ला सदस्य नरबहादुर भण्डारीले स्थानीयबासीसँगै दिनभर बालुवा, गिट्टी, ढुंगा ढुवानी गरेका थिए। गाउँमा दिवंगत भएका व्यक्तिलाई कालीगण्डकी नदीको घाटसम्म पुर्याउने पदमार्ग जिर्ण बनेपछि जनतासँग माओवादी अभियान अन्तरगत गत असोज महिनादेखि सुरु भएको श्रमदान अभियानले निरन्तरता पाएको छ। माओवादीको जिल्ला समन्वय समिति म्याग्दीका संयोजकसमेत रहेका मन्त्री जुग्जालीले पार्टीको तर्फबाट माझखर्ककुनौटा पदमार्ग निर्माण अभियानको नेतृत्व गरेका माओवादीका वडा अध्यक्ष बालकृष्ण कटुवाललाई दश हजार रुपैयाँ हस्तान्तरण गरे। त्यस्तै भगवतीका युवाहरूले सुरु गरेको रिसिनचौतारी हुँदै सिरुबारी आर्यघाट जाने पदमार्ग निर्माण अभियानका सदस्य आकाश केसीलाई जुग्जालीले दश हजार रुपैयाँ उपलब्ध गराए। राज्यको तर्फबाट गर्नुपर्ने काम समुदायको नेतृत्वमा श्रमदान र सहयोग जुटाएर गर्नु प्रशसायोग्य छ, उनले भने, पदमार्गलाई पूर्णता दिन प्रदेश सरकारबाट पनि सहयोग गर्छौ। माझखर्ककुनौटा पदमार्ग निर्माण असोजको अन्तिम सातादेखि सुरु भएको थियो।"
काभ्रेमा नेपालको पहिलो महिला उद्यमी हरित औद्योगिक पार्कको शिलान्यास,"काभ्रे : उद्योग वाणिज्य तथा आपूर्ति मन्त्रालय र दक्षिण एसियाली महिला विकास मञ्चबीचको सहकार्यमा नेपालमै पहिलो काभ्रेको पाँचखालमा महिला उद्यमी हरित औद्योगिक पार्क निर्माणको लागि बुधबार शिलान्यास गरिएको छ। यो पार्क नेपालमै पहिलो र दक्षिण एसियामा दोस्रो निर्माण हुन लागेको दक्षिण एसियाली महिला विकास मञ्चले जनाएको छ। उद्योगका लागि पाँचखाल नगरपालिकाले एक सय ५७ रोपनी जग्गा केही वर्षअघि मात्र छुट्याएको थियो। देशमै पहिलोपटक महिला उद्यमीका लागि स्थापना गरिने हरित औद्योगिक पार्क पाँचखालमा स्थापना हुन लागेको दक्षिण एसियाली महिला विकास मञ्चकी अध्यक्ष प्रमिला आचार्य रिजालले जानकारी दिइन्। औद्योगिक पार्कमा सबै उद्योग ग्रिनफिल्ड इन्भेस्टमेन्टका कृषि जैविक प्रविधि, प्राकृतिक फाइबर, प्याकेजिङ, खाद्य प्रशोधन, वनस्पतिमा आधारित क्रियाकलाप, चाँडै गल्ने कृषि वस्तुको आयु बढाउने सम्बन्धी प्रविधिमा आधारित उद्योगका लागि भारत सरकारले प्राविधिक सहयोग दिने भएको मञ्चले जनाएको छ। पार्क दक्षिण एसियाली महिला विकास मञ्च नेपाल महिला उद्यमी महासंघसँगको सहकार्यमा हरित औद्योगिक पार्क निर्माण हुन लागेको हो। समावेसीकरण, गरिबी निवारण र रोजगारी सिर्जनामा पार्क निर्माणले टेवा पुग्ने मञ्चकी अध्यक्ष प्रमिला आचार्य रिजालले भने यसको सफल सञ्चालनका लागि महिला उद्यमीले सिर्जनात्मक पहलका माध्यमबाट राष्ट्रिय तथा अन्तर्राष्ट्रिय बजार पहुँच खोजी गर्न तथा नवीन प्रविधिमा आधारित व्यावसायिक अवधारणा ल्याउन सहयोग पुग्ने बताइन्। महिला उद्यमी हरित औद्योगिक पार्कको शिलान्यास गर्दै प्रधानमन्त्री पुष्पकमल दाहालले नेपाल सरकारको औद्योगिक ग्राम कार्यक्रमअन्तर्गत काभ्रेको पाँचखालमा निर्माणधीन यस औद्योगिक पार्कलाई महिला औद्योगिक ग्रामका रूपमा स्थापना गर्न मेरो नेतृत्वमा रहेको मन्त्रिपरिषदले २०८० जेठ २४ मा निर्णय गरेको बताए। यस आयोजना निर्माणका लागि पाँचखाल नगरपालिकाकासँग एक सय रोपनी जग्गा २५ वर्षका लागि भाडामा लिने सम्झौता भइसकेको र महिला औद्योगिक ग्रामलाई कृषि पर्यटन औद्योगिक पार्कका रूपमासमेत प्रवर्द्धन गरिने बताए। नेपालमा यस किसिमको पहिलो नमुना पार्कको निर्माणपश्चात यसलाई सबैभन्दा सुन्दर र सफा औधोगिक ग्राम बनाउने सरकारको लक्ष्य रहेको बताए। उनले भने, 'धुलो, ध्वनी प्रदूषण मुक्त औद्योगिक ग्राम जहाँ फोहोरको सफल व्यवस्थापन हुनेछ । वर्षाको पानी संकलनलाई पार्कमा एकीकृत गरिनेछ। यसैगरी नवीकरणीय ऊर्जाको प्रयोग गरिने छ भने शून्य कार्बन निर्माणका साथै स्थानीय रूपमा उपलब्ध सामग्रीबाटै निर्माण कार्य गरिनेछ। साथै कृषि उत्पादनमा जोड दिँदै कृषिमा आधारित नमुना उद्योगहरू स्थापना गरिनेछ। यसले देशकै अर्थतन्त्रमा ठूलो टेवा पुग्ने विश्वास लिएको छु।' देशको अर्थतन्त्रको मूल आधारका रूपमा रहेको कृषि उत्पादनका लागि जोड दिने सरकारले नीति लिएको अवस्थामा यस्ता औद्योगिक ग्राम स्थापनाले त्यसलाई टेवा पुग्ने बताइएको छ।"
सरकारको लुटेरा प्रवृतिले देश गरिबीतिर धकेलिरहेको छ : ओली,"भोजपुर : नेकपा एमाले अध्यक्ष केपी शर्मा ओलीले सरकारको लुटेरा प्रवृतिले देश गरिबीतिर धकेलिरहेको बताएका छन्। सरकार सत्ताकेन्द्रित भएपछि देश अफ्ठ्यारो अवस्थाबाट गुज्रिरहेको उनले बताए। समृद्धिका लागि संकल्प यात्रा २०८० को अभियानका क्रममा बुधबार भोजपुर आइपुगेका अध्यक्ष ओलीलाई पर्यटकीय चखेवाभञ्ज्याङस्थित स्थानीय जातीय झाँकीसहित भव्य स्वागत गरिएको थियो। अहिलेको सरकार सत्ता ताकेरमात्रै बसिरहेको छ। देश र जनताको हितविपरीत, न्यायविहीन, अनुत्तरदायी भएकैले देश गरिबीतिर धकेलिँदै गइरहेको छ,' अध्यक्ष ओलीले भने। देशमा वर्षौंको संघर्षपछि लोकतन्त्र, गणतन्त्र र संघीयता ल्याए पनि राजनीतिक विचलन, शिक्षा, स्वास्थ्यमा अझै पनि पछि रहेको उनको भनाइ छ। अध्यक्ष ओलीले प्राकृतिक, साँस्कृतिक रूपले नेपाल समृद्ध रहेको सुनाए। भोजपुरमा भव्य स्वागत पाएपछि निकै प्रफुल्लित बनेका ओलीले भोजपुरको पर्यटन विकासको खाँचो रहेको औंल्याए। उनले देशलाई ब्युँझाउन, उठाउन र राष्ट्रिय एकता कायम गर्न मध्यपहाडी लोकमार्गको पदयात्रा अभियान ल्याइएको बताए। उनले नागरिकका हरेक माग र चाहनालाई बुझेर देशको समृद्धिको खाका तयार पारिने बताए। 'यो संकल्प यात्राको क्रममा हामीले जनतासँग भेटघाट र सम्बन्ध बढाउँदै, उनीहरूको मागहरू सुन्दै र आफ्ना भनाइहरू राख्दै आएका छौं,' उनले भने। पहिचान पक्षधर ४ जना प्रहरी नियन्त्रणमा त्यस्तै भोजपुरमा ओलीको संकल्प यात्रामा अवरोध गर्न खोज्ने चार जना प्रदर्शनकारीलाई प्रहरीले नियन्त्रणमा लिएको छ। पक्राउ पर्नेमा भोजपुरका संयुक्त संघर्ष समितिको संयोजक तथा किरात राई, यायोखा भोजपुरका कार्यबाहक अध्यक्ष बिदुर राई, जनता समाजवादी पार्टी नेपालका प्रदेश सदस्य मिना राई, समाजवादी विद्यार्थी युनियनका केन्द्रीय सदस्य पवन राई, जसपा नेपालका जिल्ला सदस्य दिनेश राई छन्।"
संस्थापनइतर बैठकको निष्कर्ष : राष्ट्रियसभा निर्वाचनमा न्यायपूर्ण तवरले टिकट वितरण हुनुपर्छ,काठमाडौं : नेपाली कांग्रेसको शेखर कोइराला समूहले आगामी राष्ट्रियसभा निर्वाचनमा मापदण्डलाई विशेष ख्याल गर्दै न्यायपूर्ण तवरले टिकट वितरण गर्नुपर्नेमा जोड दिएको छ। बुधबार काठमाडौंमा बसेको कोइराला समूहको भेलाले यसअघि पार्टी सभापतिले आफ्नो समूहको संरक्षकको काममात्रै रहेको र आफू अनुकूललाई मात्रै टिकट दिएको भन्दै यसपटक भने मापदण्डलाई विशेष ख्याल गर्दै न्यायापूर्ण तवरले टिकट वितरण गर्नुपर्नेमा जोड दिएको हो। यसअघिको निर्वाचनमा मापदण्डलाई बेवास्ता गरिएको र भेद्भाव भएको भन्दै आगामी राष्ट्रियसभा निर्वाचनमा मापदण्ड र न्यायोचित टिकट वितरणका लागि दबाब दिने निर्णयसमेत सो समूहको भेलाले गरेको छ। भेलामा राष्ट्रियसभा निर्वाचनलगायत पार्टीको आन्तरिक विषयमा छलफल भएको कांग्रेस नेता शेखर कोइरालाले बताए। उनले देश र कांग्रेस ठीक ढंगले चल्न नसकेकोमा आफूहरूको ध्यान केन्द्रित रहेको बताए। कोइरालाले आफ्नो समूह ठीक ढंगले चलेको र महामन्त्री र आफ्नो एजेण्डामा एक इन्च पनि फरक नरहेको दाबी गरे। त्यस्तै कांग्रे महामन्त्री गगन कुमार थापाले राष्ट्रियसभा निर्वाचनमा मापदण्डलाई विशेष ख्याल गर्दै न्यायापूर्ण तवरले टिकट वितरण गर्नुपर्नेमा आफूहरूको जोड रहेको बताए। बैठकमा महासमिति बैठकलाई तोकिएको समयमा नै प्रभावकारीरूपमा गर्नुपर्ने विषयमा पनि छलफल भएको उनले बताए। महामन्त्री थापाले कांग्रेस सरकारमा भएका बेला एकमाथि अर्को प्रकरण आउनुलाई सामान्यरूपमा लिन नहुने भन्दै पार्टीभित्र बृहत् छलफल गर्नुपर्ने बताए। थापाले कोइराला र आफूबीच एजेण्डागत रूपमा कुनै समस्या नभएको पनि स्पष्ट पारे।
राष्ट्रपतिले नियुक्ति गर्न ढिलाई गरेपछि सभामुखले दिए पाण्डेयलाई महासचिवको जिम्मेवारी,"काठमाडौं : सभामुख देवराज घिमिरेले प्रतिनिधिसभाका सचिव पदमप्रसाद पाण्डेयलाई संघीय संसदको महासचिवको जिम्मेवारी दिएका छन्। राष्ट्रपति रामचन्द्र पौडेलले पाण्डेयलाई संघीय संसद्को महासचिवमा नियुक्ति गर्न गरिएको सिफारिस पेन्डिङमा राखेपछि सभामुख घिमिरेले आज उनलाई कार्यवाहक महासचिव तोकेका हुन्। सभामुखले घिमिरेले राष्ट्रिय सभाका अध्यक्ष गणेश तिमिल्सेनाको परामर्शमा प्रतिनिधि सभाका सचिव पाण्डेयलाई महासचिवको काम गर्न तोकेको सभामुख सचिवालयले जनाएको छ। प्रशासनिक नेतृत्व नहुँदा संघीय संसद दिवसका सन्दर्भमा गर्नुपर्ने कतिपय काममा प्रभाव परेको, लोक सेवाबाट सिफारिस भएर आएका कर्मचारीको नियुक्तिलगायतमा प्रभाव परेका कारण सभामुखले कार्यवाहक तोकेको सभामुखको सचिवालयले जनाएको छ। सचिवालयका अनुसार सभामुख घिमिरेले महासचिव नियुक्तिमा भएका ढिलाइ वा चासोबारे राष्ट्रपतिसँग संवाद गर्न चाहँदा सम्पर्क नभएपछि जिम्मेवारी तोकेका हुन्। जिम्मेवारी दिएको पत्रमा भनिएको छ, संघीय संसदको महासचिव डा भरतराज गौतमले मिति २०८०।०८। २४ बाट लागू हुने गरि आफ्नो पदबाट राजिनामा दिनु भै अनुपस्थित रहनु भएको हुँदा ""प्रतिनिधि सभा नियमावली"" २०७९ को नियम २ को खण्ड (ढ) तथा ""राष्ट्रिय सभा नियमावली"" २०७५ को नियम २ को खण्ड (ड) बमोजिम राष्ट्रिय सभाका अध्यक्षको परामर्शमा मिति २०८०।०८।२७ बाट लागू हुनेगरी अर्को व्यवस्था नभएसम्मका लागि महासचिवको सेवा सुविधा पाउने गरी संघीय संसदको महासचिवको काम गर्न तपाईंलाई तोकेको छु। महासचिव भरतराज गौतमको राजीनामा दिएपछि स्वीकृत नहुँदै हतारहतार पाण्डेयलाई सिफारिस गरिएको भन्दै राष्ट्रपति कार्यालयले सिफारिस रोकेर राखेको हो। सचिवबाट राजीनामा नदिई महासचिवमा सिफारिस गरिएको तथा राष्ट्रियसभा निर्वाचनको मिति घोषणापछि नियुक्तिको सिफारिस गरिएको विषय औंल्याइएको छ। महासचिव गौतमले राष्ट्रपतिसमक्ष आइतबार राजीनामा दिएका थिए। उनले राजीनामा दिएपश्चात सभामुख घिमिरे र राष्ट्रियसभाका अध्यक्ष तिमिल्सेनाले प्रतिनिधिसभाका सचिव पाण्डेयलाई महासचिवमा सिफारिस गरेका थिए।"
राष्ट्रपति पौडेलबाट महासचिव भरतराज गौतमको राजीनामा स्वीकृत,काठमाडौं : राष्ट्रपति रामचन्द्र पौडेलले संघीय संसदको महासचिव डाभरतराज गौतमले पदबाट दिएको राजीनामा स्वीकृत गरेका छन्। राष्ट्रपति पौडेलले बुधबार गौतमको राजीनामा स्वीकृत गरेको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिएकी छन्। गौतमले मंसिर २४ गते आइतबार पदबाट राजीनामा दिएका थिए। उनले कार्यकाल सकिन ८ महिना बाँकी रहँदा पदबाट राजीनामा बुझाएका हुन्। राष्ट्रपतिले उनको राजीनामा स्वीकृत गर्न ढिलाइ गरेको भन्दै प्रतिनिधिसभाका सभामुख देवराज घिमिरेले आज सचिव पद्मप्रसाद पाण्डेयलाई कार्यवाहक महासचिव तोकेका छन्। गौतमको राजीनामा पछि सभामुख घिमिरे र राष्ट्रियसभा अध्यक्ष गणेशप्रसाद तिमिल्सिनाले राष्ट्रपतिसमक्ष महासचिवमा पाण्डेयलाई सिफारिस गरेका थिए।
एनसेलको सेयर खरिदबिक्रीविरुद्ध परेको रिट न्यायाधीश सुवेदीको इजलासमा,"काठमाडौं : दूरसञ्चार सेवा प्रदायक कम्पनी एनसेलको सेयर खरिदबिक्री प्रकरणबारे परेको रिटको सुनुवाइ न्यायाधीश नहकुल सुवेदीको इजलासमा हुने भएको छ। यसअघि तीन दिन लगातार हेर्न नभ्याइने सूचिमा परेको सो रिटमाथि सुनुवाइका लागि आज न्यायाधीश सुवेदीको इजलासमा पेशी तोकिएको हो। यसअघि मंसिर २४ गते न्यायाधीश कुमार रेग्मी, २५ गते न्यायाधीश विनोश शर्मा, २६ गते न्यायाधीश प्रकाश कुमार ढुंगानाको एकल इजलासमा पेशी तोकिएको थियो। तर, तीनैदिन 'हेर्न नभ्याइने' सूचीमा राखिएको थियो। प्रतिनिधिसभा सांसद अमरेश कुमार सिंहले एनसेलको सेयर स्वामित्व खरिद बिक्री रोक्न माग गर्दै शुक्रबार सर्वोच्च अदालतमा रिट दिएका थिए। रिटमा नेपालको नियम, कानुनको पालना नगरी कर छल्ने उद्देश्यले निकै कम मूल्यमा ८० प्रतिशत सेयर बिक्री गर्न भएको सम्झौतालाई मान्यता नदिन परमादेशको माग गरिएको छ। नेपालको नियमनकारी निकायले अनुमति नदिएको अवस्थामा गरिएको सेयर कारोबारको वैधानिकता उत्प्रेषणको आदेशले बदर गर्न समेत रिटमा माग गरिएको छ। आजियाटा र स्पेक्ट्रलाइट यूके लिमिटेडबीच कारोबार अपारदर्शी भएको र एनसेलको अनुमतिपत्र रहुञ्जेलसम्म आजियाटाले एनसेलको आम्दानी लैजाने गरी सेयर खरिदबिक्रीको सम्झौता भएको दाबी रिट निवेदनमा गरिएको छ। एनसेल कम्पनीको सेयरबिक्रीमा विधिको शासनलाई चुनौती भएको उल्लेख गर्दै रिटमा अहिलेसम्मकै सबैभन्दा ठूलो भ्रष्टाचार काण्ड भएको जिकिर गरिएको छ। मलेसियाको कम्पनी आजियाटाले आफूसँग भएको एनसेलको ८० प्रतिशत स्वामित्व बेचेको सार्वनजिक भएपछि विवाद सुरू भएको छ।"
सन्धिखर्कले हटायो ढड्डा हाजिरी,"अर्घाखाँची : अर्घाखाँचीको सन्धिखर्क नगरपालिकाले ढड्डा हाजिरी रजिष्टर हटाएको छ। नगरपालिका मातहतका सबै कर्मचारीले ईहाजिरी गर्छन्। ईहाजिरीमा हातको ल्याप्चे लगाउन सुरु भएको छ। ईहाजिरीमा कर्मचारीले कतिबेला उपस्थिति भए कति बेला विदा भए, सबै देख्न सकिन्छ। कर्मचारीको अनुपस्थितिको कारणले सेवाग्राहीको काममा कुनै समस्या नदेखियोस् र कर्मचारीहरू कार्यालय समयभित्र कतै जान नसकून भनेर ईहाजिरी लागू उनको भनाइ छ।"
कांग्रेसलाई कमजोर बनाउने प्रयास भइरहेको छ : मुख्यमन्त्री पाण्डे,"लमजुङ : गण्डकी प्रदेशका मुख्यमन्त्री सुरेन्द्रराज पाण्डेले गणतन्त्र उल्ट्याउन चाहने तत्वले कांग्रेसलाई चौतर्फी प्रहार गर्दै कमजोर बनाउने प्रयास गरिरहेको बताएका छन्। लमजुङ बेँसीसहर नगरपालिका८ मा मङ्गलबार आयोजित नेपाली कांग्रेस प्रदेशसभा (क) र कांग्रेस लमजुङको संयुक्त जिल्ला सम्मेलनमा मुख्यमन्त्री पाण्डेले भने, 'कांग्रेसलाई कमजोर बनाएर प्राप्त उपलब्धिलाई समाप्त पार्न खोज्दै छन्, यो सम्भव छैन ।' पार्टीको विधानले दिएको काम, कर्तव्य र अधिकारलाई सामूहिकरूपमा निर्वाह गर्न सकेमात्र कांग्रेस बलियो हुने र एकल बहुमत ल्याउन सकिने उनको भनाइ थियो । 'पार्टीभित्रको खाडल चिर्दै एकता र आत्मीयता बढाउँदै कांग्रेसलाई अझ बलियो बनाउन लाग्नुपर्छ', मुख्यमन्त्री पाण्डेले भने। सङ्घीयता कांग्रेसको एजेण्डा नभए पनि कांग्रेस, एमाले, माओवादी र तत्कालीन मधेसवादी दलबीचको सहमतिअनुसार कांग्रेसले सङ्घीयता मानेको उनको भनाइ थियो । कांग्रेस केन्द्रीय सदस्य तथा गण्डकी प्रदेशका ऊर्जा, जलस्रोत तथा खानेपानीमन्त्री सरस्वती अर्याल तिवारीले गण्डकी प्रदेशभित्र बस्तीको समस्या रहेको बताए। घर भएको ठाउँमा सडक लैजाने कि सडक भएको ठाउँमा घर बनाउने भन्ने समस्या रहेकाले स्थानीय, प्रदेश र सङ्घीय सरकारले यो समस्याको हल गर्नुपर्नेमा उनले जोड दिए। कार्यक्रममा गण्डकी प्रदेशसभा सदस्य भेषबहादुर पौडेल, डा टकराज गुरुङ, टीका बस्याल, पार्वती तामाङ, संविधानसभा सदस्य चन्द्रबहादुर कुँवर, पूर्वराज्यमन्त्री रामबहादुर गुरुङ, कांग्रेसका पूर्व केन्द्रीय सदस्य दिलबहादुर घर्तीलगायत सहभागी थिए। रासस"
उच्च शिक्षाको सुधार र अन्तर्राष्ट्रियकरणको सवाललाई गम्भीरतापूर्वक लिएको छु : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले नेपालको उच्च शिक्षाको सुधार र अन्तर्राष्ट्रियकरणको सवाललाई आफूले गम्भीरतापूर्वक लिएको बताएका छन्। काठमाडौं विश्वविद्यालयको २९ औं दीक्षान्त समारोहलाई सम्बोधन गर्दै उनले आफ्नै शिक्षण अस्पताल स्थापना गर्न गरेको प्रयास सराहनीय भएको भन्दै शुभकामना दिएका हुन्। उनले भने,आजको वैश्विक युगमा नेपालको शिक्षा मौलिक हुनुपर्ने त छँदैछ, साथसाथै अन्तर्राष्ट्रिय स्तरको पनि हुनु अत्यावश्यक छ। यस अगाडि भएको केयूले गरेको विशिष्ट सम्मेलनबाट आएका नीतिगत र व्यावहारिक सुधारका कुरालाई राष्ट्रिय शिक्षा नीतिमा समायोजन गर्ने मेरो तर्फबाट हरसम्भव प्रयास हुनेछ। काठमाडौं विश्वविद्यालयले नेपाल टेक्नोलोजी इनोभेसन सेन्टरको स्थापना गरेर प्रविधिलाई वैज्ञानिक अनुसन्धान तथा मानव जीवनको उत्थानका लागि प्रयोग गर्न गरिरहेको प्रयत्न एकदमै सराहनीय रहेको बताए। उनले भने,यसबाट आर्टिफिसियल इन्टेलिजेन्सदेखि जलवायु परिवर्तन रोकथामका उपायहरू, नेपालको कृषि सुधारका लागि आवश्यक ज्ञान, दिगो विकासका नयाँ आयाम आदिका लागि बाटो खुलेको छ। प्रचण्डले नेपालको दिगो विकासमा टेवा पुग्ने किसिमको थप अनुसन्धान गरी यस केन्द्रलाई वैज्ञानिक मात्र नभएर आम मानिसको हितका लागि प्रयोग गर्न आग्रह गरे। काठमाडौं विश्वविद्यालयको प्रारम्भ विज्ञान तथा प्रविधिसम्बन्धी विश्वविद्यालयका रूपमा भएको सर्वविदित नै छ। तर पछिल्ला दशकमा विश्वविद्यालयले जसरी बहुमुखी रूपमा आफ्नो प्राज्ञिक दायरा विस्तार गरेको छ, त्यसबाट नेपालको बहुआयामिक विकासमा योगदान मिलेको छ। त्यसैको एक उदाहरण चिकित्सा र कलाको सुन्दर संयोजनमार्फत सुरु भएको ब्याचलर इन योगिक साइन्स एन्ड वेलबिइङ कार्यक्रम हो। यो कार्यक्रम नेपालको शिक्षाको अन्तर्राष्ट्रियकरणको एक कडी पनि हो। उनले भने,अझ पछिल्लो समय काठमाडौं विश्वविद्यालयले एक हजार शैयाको आफ्नै शिक्षण अस्पताल निर्माण गरी चिकित्सा शिक्षा र अभ्यासलाई सँगसँगै लैजान खोजेकोमा मलाई खुसी लागेको छ। काठमाडौं विश्वविद्यालयले अहिले नेपालमा अभ्यास गरिरहेका डाक्टरहरूमध्ये आधा डाक्टर उत्पादन गरिसकेको आधारमा विश्वविद्यालयले चुस्ततापूर्ण बहुविशिष्टीकृत शिक्षण अस्पताल खोल्न सक्ने कुरामा म विश्वस्त छु। स्थापनाको ३२ औं वर्षपछि आफ्नै शिक्षण अस्पताल स्थापना गर्न विश्वविद्यालयले गरेको प्रयास सराहनीय छ। यो शुभकार्यका लागि म अग्रिम शुभकामना दिन चाहन्छु। उपकुलपति प्राध्यापक भोला थापाज्यूले नेपालको शिक्षाको अन्तर्राष्ट्रियकरण र नेपाली विद्यार्थीलाई नेपालमा नै रोजगारी तथा उच्च शिक्षाको अवसर दिलाएर युवा ऊर्जा र सिर्जनशीलतालाई मुलुकभित्रै राख्नका लागि जुन खाका पेस गर्नुभएको छ, त्यो मलाई सराहनीय लागेको छ।उनले भने,प्राध्यापक थापाले भनेजस्तै दुबईमा आज समापन हुँदै गरेको जलवायु परिवर्तनसम्बन्धी सम्मेलनमा नेपालको उपस्थिति गहन र बलियो रह्यो। त्यहाँ मैले जलवायु, न्याय र क्षतिपूर्तिको विषयलाई गम्भीरतापूर्वक उठाएको छु। नेपालको यो प्रस्तावलाई संयुक्त राष्ट्रसङ्घका महासचिव आन्तोनियो गुटेरेसको विशेष साथ र समर्थनबाट पनि पुष्टि हुन्छ। उनले काठमाडौं विश्वविद्यालयमा जलवायु परिवर्तन र वातावरणसम्बन्धी अध्ययनअध्यापन गरिरहेका प्राध्यापक र वैज्ञानिकहरूले यस क्षेत्रमा उल्लेखनीय योगदान दिएको उल्लेख गरे। उनले भने,विश्वव्यापी जलवायु परिवर्तनसम्बन्धी थप खोजअनुसन्धान गर्न, विशेषतः स्थानीय समुदायहरूमा जलवायु परिवर्तनको प्रतिकूल प्रभाव न्यूनीकरण गर्न, अनुकूलनका स्थानीय तौरतरिका र राहतका उपाय खोजी गरी राष्ट्रिय तथा अन्तर्राष्ट्रिय जर्नलहरूमा प्राज्ञिक अनुसन्धान र प्रकाशन गर्न एवम् नेपालका तर्फबाट हाम्रा खास मुद्दा र चासोहरूलाई मुखरित पारिरहन म विश्वविद्यालयका प्राध्यापक तथा अध्येताहरूलाई यस विश्वविद्यालयको कुलपतिको हैसियतले विशेष आग्रह पनि गर्दछु।"
एनसेलको सेयर खरिदबिक्रीविरुद्ध परेको रिट आज पनि 'हेर्न नभ्याइने' सूचीमा,"काठमाडौं : दूरसञ्चार सेवा प्रदायक कम्पनी एनसेलको सेयर खरिदबिक्री प्रकरणबारे परेको रिटमाथि आज पनि सुनुवाइ भएन। यसअघि तीन दिन लगातार हेर्न नभ्याइने सूचीमा परेको सो रिट सुनुवाइका लागि आज न्यायाधीश नहकुल सुवेदीको इजलासमा तोकिएको हो। आइतबार ,सोमबार र मंगलबार रिटमाथि सुनुवाइका लागि पेशी तोकिए पनि 'हेर्न नभ्याइने' सूचीमा राखिएको थियो। आइतबार न्यायाधीश कुमार रेग्मीको इजलासमा, सोमबार न्यायाधीश विनोद शर्माको इजलासमा र मंगलबार प्रकाशकुमार ढुंगानको इजलासमा तोकिएको थियो। प्रतिनिधिसभा सदस्य अमरेशकुमार सिंहले एनसेलको सेयर स्वामित्व खरिद बिक्री रोक्न माग गर्दै शुक्रबार सर्वोच्च अदालतमा रिट दिएका थिए। सांसद सिंहले रिटमा नेपालको नियम, कानुनको पालना नगरी कर छल्ने उद्देश्यले निकै कम मूल्यमा ८० प्रतिशत सेयर बिक्री गर्न भएको सम्झौतालाई मान्यता नदिन परमादेशको माग गरेका छन्। नेपालको नियमनकारी निकायले अनुमति नदिएको अवस्थामा गरिएको सेयर कारोबारको वैधानिकता उत्प्रेषणको आदेशले बदर गर्न समेत रिटमा माग गरिएको छ। आजियाटा र स्पेक्ट्रलाइट यूके लिमिटेडबीच कारोबार अपारदर्शी भएको र एनसेलको अनुमतिपत्र रहुञ्जेलसम्म आजियाटाले एनसेलको आम्दानी लैजाने गरी सेयर खरिदबिक्रीको सम्झौता भएको दाबी रिट निवेदनमा गरिएको छ। एनसेल कम्पनीको सेयरबिक्रीमा विधिको शासनलाई चुनौती भएको उल्लेख गर्दै रिटमा अहिलेसम्मकै सबैभन्दा ठूलो भ्रष्टाचार काण्ड भएको जिकिर गरिएको छ। मलेसियाको कम्पनी आजियाटाले आफूसँग भएको एनसेलको ८० प्रतिशत स्वामित्व बेचेको सार्वनजिक भएपछि विवाद सुरू भएको छ।"
"झलनाथ खनालको मुद्दामा एक वर्षदेखि सुनुवाइ हुन सकेन, संवैधानिक इजलासमा पेशी","काठमाडौं : इलाम१ बाट प्रतिनिधिसभा सदस्यमा पराजित एकीकृत समाजवादीका सम्मानित नेता झलनाथ खनालले पुन: निर्वाचनको माग गर्दै सर्वोच्च अदालतमा रिट दायर गरेको एक वर्ष पुगेको छ। निर्वाचनमा धाँधली भएको भन्दै खनालले सो निर्वाचन क्षेत्रको चुनाव बदर गर्न माग गर्दै २०७९ मंसिर २७ गते सर्वोच्च अदालतमा रिट दिएका थिए। पटकपटक पेशी तोकिँदै आएपनि सुनुवाइ हुन सकेको छैन। आज फेरि सुनुवाइका लागि रिटको पेशी संवैधानिक इजलासमा तोकिएको छ। प्रधानन्यायाधीश विश्वम्भरप्रसाद श्रेष्ठ,न्यायाधीश आनन्दमोहन भट्टराई,न्यायाधीश सपना प्रधान मल्ल,न्यायाधीश सुष्मालता माधेमा र न्यायाधीश कुमार रेग्मी सम्मिलित संवैधानिक इजलासमा पेशी तोकिएको हो। २०७९ पुस ६ गते सो रिटमाथि सुनुवाइ गर्दै संवैधानिक इजलासले कारण देखाउ आदेश जारी गरेको थियो। त्यसपछि पाँच पटक पेशी तोकिँदै आएपनि सुनुवाइ हुन सकेन। सुनुवाइका लागि पेशी तोकिए पनि 'हेर्न नभ्याइने' सूचीमा परेको थियो। संवैधानिक इजलासमा दर्ता भएको निवेदनमा खनालले निर्वाचन आयोग,इलाम १ निर्वाचन अधिकृतको कार्यालय,मु्ख्य निर्वाचन अधिकृत,जिल्ला निर्वाचन कार्यालय इलाम,जिल्ला निर्वाचन अधिकारी र संघीय संसद् सचिवालयलाई विपक्षी बनाएका छन्। नेता खनाललाई नेकपा एमालेका महेश बस्नेतले पराजित गरेका थिए। बस्नेतले २५ हजार ७५३ मत ल्याउँदा खनालले २३ हजार ८९ मत प्राप्त गरेका थिए। आफूले हार व्यहोर्नु परेपछि खनाल सर्वोच्च पुगेका थिए। तर, एक वर्ष लामो समयावधि हुँदासमेत रिटमाथि सुनुवाइ हुन सकेको छैन।"
सुर्तीजन्य पदार्थ खरिद बिक्री र सार्वजनिक ठाउँमा धुम्रपान गर्नेविरुद्ध महानगरले तोक्यो जरिवाना,"काठमाडौं : काठमाडौं महानगरले आजदेखि सुर्तीजन्य पदार्थको बिक्री वितरणमा रोक लगाएको छ। काठमाडौं महानगरपालिका जनस्वास्थ्य ऐन २०८० को दफा ४२ अनुसार महानगरले आफ्नो क्षेत्रमा सुर्तीजन्य पदार्थको बिक्री वितरणमा रोक लगाएको हो। त्यस्तै सार्वजनिक स्थलमा धुम्रपानसमेत निषेध गरेको छ। सार्वजनिक स्थलभन्दा सय मिटरसम्म भुम्रपान गर्न निषेध गरिएको महानगरले बुधबार पत्रकार सम्मेलन आयोजना गरी जानकारी दिएको छ। जनस्वास्थ्यमा परेको प्रतिकूल प्रभाव रोक्न, शहरी सौन्दर्यता कायम राख्न र भूमी तथा वातावरणीय असर न्यूनीकरण गर्न महानगरले त्यस्ता चिजको बिक्री वितरणमा रोक लगाएको हो। यस सन्दर्भमा महानगरले जरिवानासमेत तोकेको छ। पसलमा नियमित अनुगमन गर्ने र सुर्तिजन्य पदार्थ बिक्री गरेको पाइएमा दुई पटकसम्म जफत गरिने र तेस्रो पटकमा पसल बन्द गरिने महानगरले जनाएको छ। त्यस्तै सार्वजनिक स्थलबाट धुम्रपान गरे त्यहाँ निकालिने र एक सय रुपैयाँसम्म जरिवाना महानगरले तोकेको छ। सार्वजनिक स्थलको एक सय मिटर वरिपरि चुरोट बिक्री वितरण गर्न नपाइने महानगरले जनाएको छ। महानगरले यस कार्यका लागि ४ क्षेत्रमा १० जनाका दरले नगरप्रहरी परिचालन गर्ने भएको छ। अनुगमनको लागि गरी पहिलो चरणमा ५० जना नगर प्रहरी परिचालन हुने र सादा पोसाकमा समेत नगर प्रहरीले अनुगमन गर्ने महानगरले जनाएको छ।"
संसद्का महासचिवको नियुक्ति सिफारिस पेन्डिङ,"काठमाडौं : प्रतिनिधिसभाका सचिव पदमप्रसाद पाण्डेयलाई संघीय संसद्को महासचिवमा नियुक्ति गर्न गरिएको सिफारिस प्रक्रिया र रीत नपुगेको भन्दै राष्ट्रपति कार्यालयले पेन्डिङ मा राखेको छ। महासचिव भरतराज गौतमको राजीनामा स्वीकृत नहुँदै हतारहतार पाण्डेयलाई सिफारिस गरिएको भन्दै राष्ट्रपति कार्यालयले सिफारिस रोकेर राखेको हो। सचिवबाट राजीनामा नदिई महासचिवमा सिफारिस गरिएको तथा राष्ट्रियसभा निर्वाचनको मिति घोषणापछि नियुक्तिको सिफारिस गरिएको विषय औंल्याइएको छ। महासचिव गौतमले राष्ट्रपतिसमक्ष आइतबार राजीनामा दिएका थिए। तर, उनको राजीनामा स्वीकृत नहुँदै सभामुख देवराज घिमिरे र राष्ट्रियसभाका अध्यक्ष गणेश तिमिल्सेनाले प्रतिनिधिसभाका सचिव पाण्डेयलाई महासचिवमा सिफारिस गरेका थिए। महासचिवको राजीनामा स्वीकृत नभई पद रिक्त हुँदैन, राष्ट्रपति कार्यालय स्रोतले भन्यो, महासचिव पद रिक्त नहुँदै अर्को नियुक्तिका लागि सिफारिस गरियो।"
फुटको संघारमा लोसपा,"काठमाडौं : लोकतान्त्रिक समाजवादी पार्टीको विवाद चुलिएर फुटको संघारमा पुगेको छ। वरिष्ठ नेता राजेन्द्र महतो अध्यक्ष महन्थ ठाकुरसँग विद्रोह गरी नयाँ पार्टी खोल्ने कि पुरानै दल सद्भावना ब्युँत्याउने भनेर आफूनिकट नेता तथा कार्यकर्तासँग छलफलमा जुटेका छन्। उनले जिल्लाबाहिर जाने कार्यक्रम रोकेर पुरानो बानेश्वरस्थित निवासमा रणनीति तयार गरिरहेका छन्। आइतबार बसेको लोसपाको केन्द्रीय समितिको बैठक बहिष्कार नेता महतोले ठाकुरसंग पार्टीबाट कित्ताकाटगरेर बाहिरिने छनक दिइसकेका छन्। पुराना नेताहरुलाई अध्यक्ष ठाकुरले केन्द्रीय सदस्य नबनाएपछि ठाकुर र महतोबीच दुई महिना अघिदेखि खटपट सुरु भएको लोसपाका महासचिव केशव झाले बताए। उनले भने, पुराना नेतालाई केन्द्रीय सदस्य बनाउने सहमति थियो। तर, त्यो लागु नगरेर अध्यक्षजीले गम्भीर त्रुटी गर्नुभएको हो कि जस्तो लागेको छ । पुराना नेतालाई किनारा लगाउनु नै लोसपा फुट्नु मुख्य कारण हो। पार्टी गठन भएको दुई बर्ष नबित्दै लोसपाका पहिलो र दोस्रो तहका नेताहरुबीचको तिब्र असन्तुष्टि सतहमा आएको केन्द्रीय सदस्य पिताम्बर महतोले जनाए। यसले लोसपा पार्टी बाल्यकालमै फुटको संघारमा पुग्न बल पुगेको उनले बताए। यसअघि पार्टीको नेतृत्व सम्हालेर आएका नेता महतोले ठाकुरको कार्यशैलीदेखि सुरुदेखि नै रुष्ट छन्। नेता महतोले नयाँ पार्टी बनाउन लागेको हो ? भन्ने प्रश्नमा उनका निकट अर्का नेता अनिल महासेठले भने, त्यो अहिले नै भन्न सक्ने अवस्था छैन। अध्यक्ष ठाकुरले मधेशवादलाई कमजोर पारेको नेता महतोको ठहर छ। महन्थजीले पार्टी भित्र एक्सिडेन्ट होस् भन्ने पहिलेदेखि नै चाहनुभएको छ। उहाँले त्यो व्यवहार देखाउँदै आउनुभएको छ, लोसपाका एक केन्द्रीय सदस्यले भने, यसले पार्टी भित्रै नेता महतो हेपिएको महसुस गरिरहनुभएको छ। यसले वरिष्ठ नेता राजेन्द्रलाई लोसपाभित्र दुर्घटना गरेर निस्किने माहोल मिलेको उनले बताए। उनी थप्छन्, नेता ठाकुर र महतोबीच यसरी सम्बन्ध चिसिएको छ कि अब सम्भव त महतोजी लोसपामा रहनुहुन्न। केन्द्रीय समितिको बैठक बहिष्कार गरेर राजनीतिक सम्बन्ध विच्छेद पार्टीको केन्द्रीय समितिको बैठकलाई बहिष्कार गरेर नेता महतो अध्यक्ष ठाकुरसंग राजनीतिक सम्बन्ध विच्छेदगर्ने खबर दिइसकेका छन्। यसको पक्षका अर्का वरिष्ठ नेता अनिल झा छन्। आदिवासी जनजाती, मधेशवादी पक्षधर र थारुहट संविधान संशोधनको माग गर्दै आएका छन्। तर, यो एजेन्डा मधेशवादी दलहरु फुटेका कारणले कमजोर बनेको चर्चा हुँदै आएको छ। आदीवासी जनजाती, मधेशी र थारुलाई एकठाउँमा ल्याएर नेता महतो फेरि मधेशको राजनीतिक कित्तामा चम्किन कसरतमा जुटेका देखिन्छ। लोसपा पार्टीभित्र अनि बाहिर उत्पीडित जनताले अधिकार पाएका छैनन्। उनीहरुको मनमा विद्रोहको बारुदछ। राजेन्द्रले नेतृत्व गरेर त्यसलाईब्लाष्ट गर्ने तयारी गर्नुभएको छ, लोसपाका एक नेताले भने। पार्टी अध्यक्ष ठाकुरले पार्टी र एजेण्डालाई ध्वस्त पार्ने काम गरेको महतो आरोप छ। पार्टी गठन भएको दुई वर्षमा तल्लोस्तरसम्म पार्टी संरचना विस्तार नगर्नु, अधिकार नदिएर सरकारले संघीयतालाई कमजोर बनाउदा मौन बस्नु, प्रदेशहरु पहिचानविहिन हुँदा पनि विराध नगर्नुलाई महतोले ठाकुरको कमजोरी र त्रुटीका रुपमा औंल्याएका छन्। अध्यक्ष ठाकुरले विस्तार गरेको पार्टी संरचनालाई परिवर्तन गरेर पनि कुनै काम लाग्ने खालेको नभएको नेता महतोको ठहर छ।लोसपालाई जति सुकै डेन्टिपेन्टिङ्ग गरेपनि यो पार्टी मधेशको उत्पीडित मधेशी, जनजाती र थारुहटको माग र मुद्दालाई उठाउन सक्दैन। अब लोसपा पार्टी रहेन, लोसे पार्टी भयो, नेता महतोको विरोधको स्वरबारे बताउँदै उनी पक्षका एक नेताले भने, लोसपा पार्टीलाई नर्कमा पनि ठाउँ छैन। यो पार्टी नर्कमा पनि ठेलमठेल छ। एजेन्डा नभएको निष्कर्ष लोसपाको प्रतिनिधिसभाका हाल चार जना सांसद् छन्। यो पार्टी आउँदो चुनाव २०८४ सम्म टिक्छ। त्यसपछि लोसपा पार्टी नै सिद्धिने महतोले निचोड निकालेका छन्। स्रोतका अनुसार, दुई वर्षसम्म केही हुन्छ कि भनेर नेता महताले ठाकुरको कार्यशैलीलाई हेरेर बसेका थिए। तर, पार्टी ध्वस्त बन्दै गएपछि उनी आफ्ना निकट नेता तथा कार्यकर्ताको राजनीति जीवन सुरक्षित गर्न लोसपामा विद्रोहको बाटो रोजेका हुन्। नेता महतोले पार्टीहरुसँग अब कुनै राजनीतिक एजेन्डा नभएको निष्कर्ष निकालेका छन्। लोकतान्त्रिक गणतन्त्र आएपछि कांग्रेस, माओवादी र एमालेको एजेण्डा सक्यो। उपेन्द्र यादव मधेशवादबाट फ्लोप नै भयो। लोसपा लोसे भएर सकिन्छ। सिके राउतको विचार नै स्पष्ट छैन , उनले निकालेको निचोडबारे बताउँदै उनी निकट एक नेता भन्छन् , रेशम चौधरी छुटेपछि नागरिक उनमुक्ति पार्टी एजेण्डाविहिन बन्यो। रवी छामिछाने संघीयताप्रति प्रतिबद्ध नै छैनन्। त्यसैले राजेन्द्रले राजनीतिक खेलमैदान खाली रहेको निष्कर्षमा पुगेको ति नेताले बताए। पुरानै एजेन्डालाई नेता महतोले बोक्ने तयारीमा छ। संविधान संशोधन, जनसंख्याको आधारमा निर्वाचन क्षेत्र निर्धारण, समावेशी समानुपातिको कार्यान्वन, संघीयताको सफल अभ्यास लगायतका एजेन्डामा उनी फेरि पार्टी खोल्न लागेका महतो निकट नेताहरुले जनाएका छन्।"
आर्जन गरेको ज्ञान र सीप देश विकासमा लगाउन दीक्षित विद्यार्थीलाई प्रधानमन्त्रीको आग्रह,"काठमाडौं : प्रधानमन्त्री पुष्पकमल दाहाल प्रचण्डले आर्जन गरेको ज्ञान र सीप देशको विकास लगाउन आग्रह गरेका छन्। काठमाडौं विश्वविद्यालयको २९ औं दीक्षान्त समारोहमा बोल्दै प्रधानमन्त्री दाहालले आर्जन गरेको ज्ञान र सीपलाई देशको र मानव जातिको हितका लागि अर्पण गर्न आग्रह गरेका हुन्। काठमाडौं विश्वविद्यालयका उपकुलपति समेत रहेका प्रधानमन्त्री दाहालले नेपालका विश्वविद्यालयबाट अध्ययन गरेर थप अध्ययन र अनुभवका लागि विदेश गएका युवालाई आर्जित गरेको ज्ञान र सीप स्वदेशको दिगो विकासका लागि सदुपयोग गर्न समेत अनुरोध गरे। प्रधानमन्त्री दाहालले नेपालमा प्रशस्त शिक्षा तथा रोजगारीका अवसर रहेको भन्दै व्यक्तिगत जीवनको मात्र नभइ देशहितको पनि काम गर्न सकिने बताए। उनले भने,'अहिले विभिन्न बाध्यताका कारण २०० भन्दा बढी नेपाली युवाहरू रुसी सेनामा भर्ना भएको जुन खबर आएको छ,त्यो चिन्ताजनक छ र सरकार तिनलाई सकुशल फिर्ता ल्याउन हरसम्भव प्रयास गरिरहेको छ । नेपालमा अवसर छैन भन्ने जुन भाष्य निर्माण भएको छ, त्यसको परिणामस्वरूप नेपाली युवा विदेशमा अनेक हन्डर खाइरहेका छन् । म उनीहरूलाई यही मञ्चबाट आश्वस्त पार्न चाहन्छु कि अहिले नेपालमै प्रशस्त शिक्षा तथा रोजगारीका अवसर छन् र तिनको उचित व्यवस्थापन गर्न सके व्यक्तिगत जीवनको मात्र नभएर देशहितको पनि काम गर्न सकिन्छ । ' उनले काठमाडौं विश्वविद्यालयले नेपाल टेक्नोलोजी इनोभेसन सेन्टरको स्थापना गरेर प्रविधिलाई वैज्ञानिक अनुसन्धान तथा मानव जीवनको उत्थानका लागि प्रयोग गर्न गरिरहेको प्रयत्न एकदमै सराहनीय बताए। यसबाट आर्टिफिसियल इन्टेलिजेन्सदेखि जलवायु परिवर्तन रोकथामका उपायहरू,नेपालको कृषि सुधारका लागि आवश्यक ज्ञान, दिगो विकासका नयाँ आयाम आदिका लागि बाटो खुलेको उनको भनाइ छ । नेपालको दिगो विकासमा टेवा पुग्ने किसिमको थप अनुसन्धान गरी यस केन्द्रलाई वैज्ञानिक मात्र नभएर आम मानिसको हितका लागि प्रयोग गर्न समेत अनुरोध गरे। दीक्षान्त समारोहमा एक सय १३ विदेशीसहित एक हजार ८ सय ३८ विद्यार्थी दीक्षित भएका छन् ।"
सभापतिलाई दबाब दिएर भए पनि मापदण्ड बनाएरमात्रै राष्ट्रियसभा निर्वाचनमा उम्मेदवार बनाउँछौं : गगन थापा,"काठमाडौं : नेपाली कांग्रेसका महामन्त्री गगनकुमार थापाले राष्ट्रिय सभाको निर्वाचनमा उम्मेदवार बन्न मापदण्ड आवश्यक रहेको बताएका छन्। संस्थापन इतरको बैठकमा सहभागी भएका उनले राष्ट्रिय सभा निर्वाचनमा पार्टीले मापदण्ड बनाएरमात्रै उम्मेदवार बनाउने बताए। यसअघि सम्मपन्न भएका प्रतिनिधिसभा, प्रदेशसभा र स्थानीय तह निर्वाचनमा पार्टीले कुनै मापदण्ड नबनाएको र पार्टीभित्रै नेताहरूलाई न्यायपूर्ण व्यवहार नगरेको भन्दै महामन्त्रीले थापाले राष्ट्रियसभा निर्वाचनमा त्यस्तो हुन नदिने प्रस्ट पारे। पार्टी सभापति शेरबहादुर देउवालाई दबाब सिर्जना गरेर सिंगो कांग्रेसको सभापति बन्न आग्रह गरिने उनको भनाइ छ। 'यसअघि सम्पन्न तीनवटा चुनावमा कुनै मापदण्ड बनाइएन। पार्टीमा धेरै विभेद् भयो। न्याय गर्नुपर्नेमा सभापतिले आफैं विभेद् गर्नुभयो। आफ्नो समूहलाई मात्रै हेर्नुभयो। राष्ट्रिय सभा निर्वाचनमा हामी त्यस्तो हुन दिन्नौं। सिंगो कांग्रेसको सभापति बन्न दबाब दिन्छौं,' उनले भने। सभापति देउवाले यो वा त्यो समूह भन्न नमिल्ने उनले बताए। शेखर कोइराला समूह सम्मिलित बैठकमा तीन विषयमा बढी छलफल भएको महामन्त्री थापाले बताए। राष्ट्रिय सभा निर्वाचनमा मापदण्ड तयार गर्ने, नेता कार्यकर्तालाई समानरूपले न्यायपूर्ण व्यवहार गरिने र सुशासनका सबालमा छलफल भएको उनको भनाइ छ। पार्टीभित्र निर्वाचनमा पराजित भएका सामानुपतिक सूचीमा रहेकालाई राष्ट्रिय सभामा उम्मेदवार बन्न नदिन चौतर्फी दबाब सिर्जना भएको छ। उनले पार्टीभित्रका नेताहरूबीच सम्बादन नहुँदा धेरैखाले असमझदारी बढेको प्रस्ट पारेका थिए। महामन्त्री थापाले कांग्रेस आफैं सरकारमा रहे पनि एकपछि अर्का काण्ड आइरहेको बताए। 'यो विभिन्न काण्डंमा कांग्रेसले आफ्नो धारणा सार्वजनिक गर्नुपर्छ। सरकारलाई दबाब सिर्जना गर्नुपर्छ,' उनले भने।"
मुख्यमन्त्रीको गाडीमा ढुङ्गा हानेको आरोपमा आदिवासी जनजाति महासंघका अध्यक्ष पक्राउ,झापा : कोशी प्रदेशका मुख्यमन्त्री केदार कार्की सवार गाडीमा ढुङ्गा प्रहार गरेको आरोपमा नेपाल आदिवासी जनजाति महासंघ झापाका अध्यक्ष पाण्डवलाल चौधरी पक्राउ परेका छन्। प्रदेश १ पुनः नामकरण संयुक्त सङ्घर्ष समिति झापाका संयोजकसमेत रहेका चौधरीलाई अर्जुनधारा नगरपालिका८ स्थित घरबाटै मंगलबार राती प्रहरीले पक्राउ गरेको हो। कोशी प्रदेशका मुख्यमन्त्री कार्कीलाई कालो झन्डा देखाउने र गाडीमा तोडफोड गरेको घटनामा चौधरीको संलग्नता देखिएकाले उनलाई पक्राउ गरिएको जिल्ला प्रहरी कार्यालयका प्रवक्ता डीएसपी खगेन्द्रप्रसाद रिजालले बताए। घटनामा संलग्न अन्यको पनि खोजी भइरहेको उनले बताए। प्रहरीले आफ्नो घरको गेट र ढोका फुटाएर आफूलाई पक्राउ गरेको चौधरीले बताएका छन्। प्रहरीले उनलाई पक्राउ गरी इलाका प्रहरी कार्यालय दमक लगेको छ। सोमबार दिउँसो लागू औषध नियन्त्रणसम्बन्धी एउटा कार्यक्रममा सहभागी बन्न दमक आइपुगेका बेला कोशी नामकरणविरुद्ध असन्तुष्ट पहिचान पक्षधर समूहले मुख्यमन्त्री कार्की चढेको गाडीमाथि ढुङ्गा प्रहार गरेका थिए। मुख्यमन्त्री कार्कीलाई स्कर्टिङ गरिरहेको प्रहरीको गाडी मोडिने बित्तिकै सगरमाथा पेट्रोल पम्पअगाडि कालो झन्डा बोकेर बसेका पहिचान पक्षधर समूहले ढुङ्गा प्रहार गरेको प्रहरीले जनाएको छ। ढुङ्गा प्रहारबाट गाडीको सिसा फुटेको थियो।
झलनाथ खनालको मुद्दामा एक वर्षसम्म पनि भएन सुनुवाइ,"काठमाडौं : इलाम१ बाट प्रतिनिधिसभा सदस्यमा पराजित एकीकृत समाजवादीका सम्मानित नेता झलनाथ खनालले पुन:निर्वाचनको माग गर्दै सर्वोच्च अदालतमा दायर गरेको रिट हेर्न नभ्याइने सूचीमा राखिएको छ। निर्वाचनमा धाँधली भएको भन्दै खनालले सो निर्वाचन क्षेत्रको चुनाव बदर गर्न माग गर्दै २०७९ मंसिर २७ गते सर्वोच्च अदालतमा रिट दिएका थिए। पटकपटक पेशी तोकिँदै आएपनि रिटमाथि सुनुवाइ हुन सकेको छैन। आज सुनुवाइका लागि रिटको पेशी संवैधानिक इजलासमा तोकिए पनि हेर्न नभ्याइने सूचीमा राखिएको छ। खनालले सर्वोच्चमा रिट दिएको आज एक वर्ष पुगेको छ। प्रधानन्यायाधीश विश्वम्भरप्रसाद श्रेष्ठ,न्यायाधीश आनन्दमोहन भट्टराई,न्यायाधीश सपना प्रधान मल्ल,न्यायाधीश सुष्मालता माधेमा र न्यायाधीश कुमार रेग्मी सम्मिलित संवैधानिक इजलासमा पेशी तोकिएको थियो। २०७९ पुस ६ गते सो रिटमाथि सुनुवाइ गर्दै संवैधानिक इजलासले कारण देखाउ आदेश जारी गरेको थियो। त्यसपछि पाँच पटक पेशी तोकिँदै आएपनि सुनुवाइ हुन सकेन। सुनुवाइका लागि पेशी तोकिए पनि 'हेर्न नभ्याइने' सूचीमा परेको थियो। संवैधानिक इजलासमा दर्ता भएको निवेदनमा खनालले निर्वाचन आयोग,इलाम १ निर्वाचन अधिकृतको कार्यालय,मु्ख्य निर्वाचन अधिकृत,जिल्ला निर्वाचन कार्यालय इलाम,जिल्ला निर्वाचन अधिकारी र संघीय संसद् सचिवालयलाई विपक्षी बनाएका छन्। नेता खनाललाई नेकपा एमालेका महेश बस्नेतले पराजित गरेका थिए। बस्नेतले २५ हजार ७५३ मत ल्याउँदा खनालले २३ हजार ८९ मत प्राप्त गरेका थिए। आफूले हार व्यहोर्नु परेपछि खनाल सर्वोच्च पुगेका थिए। तर, एक वर्ष लामो समयावधि हुँदासमेत रिटमाथि सुनुवाइ हुन सकेको छैन।"
नेतृत्वलाई प्रश्नको पहाड,"आजमात्र होइन, उहिलेदेखि नै नेपालमा सधैं सामर्थ्यवान् राजनेताको अभाव खड्किरहेछ। राष्ट्र त नेतृत्वबिना चल्न सम्भव छैन। नेपालको सन्दर्भमा राष्ट्रप्रमुख राष्ट्रपति भए पनि राष्ट्रको नेता भनेको प्रधानमन्त्री हो। हाल पुराना ठूला दलहरूको नेतृत्वमा रहेका व्यक्तिहरू नेपालमा पछिल्लोपटक भएको व्यवस्था परिवर्तनपश्चात् प्रधानमन्त्री हुने अवसर पाइसकेका व्यक्ति हुन्। पटकपटक प्रधानमन्त्री हुँदा पनि यीमध्ये कुनै नेताले समयको माग र जनताको चाहनाअनुसार राष्ट्रको नेतृत्व गर्न सकेनन्। कसैले पनि उल्लेखनीय वा अविस्मरणीय कुनै कार्य गर्न सकेनन्। तर राष्ट्रको नेतृत्व गर्ने उनीहरूको भोक अझै मरेको छैन। देशमा निष्ठा, इमान्दारिता, जवाफदेहिता, मर्यादा, शुद्ध आचरण र असल गुण भएको नेता पाइँदैन। अनुयायी र भक्तको भीड जम्मा गरेर दल कब्जा गर्ने प्रवृत्ति नेतामा देखिन्छ। सास रहुञ्जेल कुर्सीका लागि मरिहत्ते गर्ने, सत्ताको आस गर्ने, दोष अरूमाथि थोपार्ने र आफूलाई दूधले नुहाएको साबित गर्न खोज्ने गुण बढी छन्, नेपालका नेताहरूमा। आजमात्र होइन, उहिलेदेखि नै नेपालमा सधैं सामथ्र्यवान् राजनेताको अभाव खड्किरहेछ। लोकतन्त्रमा राजनीतिक दलको भूमिका सबैभन्दा उच्च हुन्छ। राजनीतिक दल समान विचारधारा, दर्शन र कार्यक्रममा प्रतिबद्ध व्यक्तिहरूको समूह हो, जुन कानुनको अधिनमा रहेर जनसाधारणको समर्थन र सहयोगका लागि प्रयत्नशील रहन्छ। सार्वभौमसत्ता, अखण्डता, विभिन्न जातजाति, धर्म, संस्कृति, सम्प्रभुताको पक्षमा हुनुपर्छ। सांगठनिक संरचना, आन्तरिक लोकतन्त्र र दलमा नेतृत्व चुन्ने प्रक्रिया, सक्षम कार्यकर्ता भएमा मात्र राजनीतिक दल सफल हुन सक्छ। कानुनमा व्यवस्था छ तर राजनीतिक दलभित्रको व्यवहारमा कार्यान्वयन भएको पाइँदैन। धेरैजसो दलले आफ्ना अधिवेशन अन्तिम घडीमा मात्र गर्छन्। दलको आवश्यकताअनुसार गर्नुपर्ने अधिवेशन बाध्यताले गर्ने गरेका छन्। अधिवेशन अघि र सम्पन्नपश्चात् बहसको केन्द्रमा दलको शीर्ष नेता र नेतृत्वकै विषय रहन्छ। के कस्तो नीति अख्तियार गर्ने भन्ने विषयमा कसैको चासो देखिँदैन। दलहरूको गतिविधि हेर्दा पनि नीति, सिद्धान्तमा भन्दा को कुन कार्यकारी पदमा पुग्ने भन्नेमै प्रतिस्पर्धा र विवाद भएको पाइन्छ। धेरैजसो राजनीतिक दलको नेतृत्व दशकौंदेखि एउटै व्यक्तिले गरेको पाइन्छ। पाका नेताहरूको नेतृत्व पटकपटक असफल भइसक्दा नेतृत्वमा युवा नेताहरूको आगमन हुनुपर्ने हो। तर प्रमुख कार्यकारी पदहरूमा युवा नेताहरूको आगमन हुन सकेको छैन। यसले राजनीतिक दलहरूको नेतृत्व पोखरीमा जमेको पानी जस्तै बताउँछ। जसमा सानो तरंग त आउँछ तर फोहोर पानी बाहिरिने र सफा पानीले प्रवेश पाउने बाटो हुन्न। यो राजनीतिक दलहरूको नेतृत्व प्रजातान्त्रिक हुनुपर्नेमा निरंकुश बन्दै गएको संकेत हो। नेतृत्वमा आफ्नाविरुद्ध बोलिने आवाजलाई दबाउने र आलोचना सुन्न नसक्ने प्रवृत्ति देखिनु सर्वस्वीकार्य विषय होइन। राजनीतिक दलहरूमा सीमित नेताको कब्जा रहेका कारण अहिले राजनीतिक दलहरू प्राइभेट लिमिटेड कम्पनी जस्तै बन्न पुगेका छन्। जनताको संघर्षको प्रतिफल दिन नसकेको राजनीतिक दलको औचित्य समाप्त हुनेमा कुनै शंका छैन। किनकि जनताको टाउकामा टेकेर धेरैपटक राजनीतिक दलले व्यक्तिलाई स्थापित गरिसकेका छन्। नेपालमा २०४६ सालपछि बहुदल आए यता थुप्रै पार्टी र संगठनको स्थापना भयो। ती पार्टी र संगठनले थुप्रै नेता जन्माए। तर सामथ्र्यवान् राजनेता जन्माउन सकेनन्। सत्तामा पुग्नासाथ जनतासँग गरेको वाचा बिर्सिने र अकुत सम्पत्ति आर्जन गर्ने, अनैतिक क्रियाकलापमा संलग्न हुने गरेका छन्, नेताहरू। नेताहरूले राष्ट्र, राष्ट्रियता र स्वाभिमानसमेतलाई लत्याएर भ्रष्टाचार र अनैतिक क्रियाकलापमा संलग्न भएको देख्दा यी नेताले जनताभन्दा पनि आफ्नै जीवनका लागि पार्टी सञ्चालन गरेको महसुस हुन्छ। हुन त समाज जस्तो हुन्छ, नेता पनि उस्तै जन्मिन्छ। राजनीतिक दल र संगठनहरू पनि उस्तै जन्मिन्छ। देशको अवस्था सुधार्न राजनीतिक दलको विकृति हटाउनु पर्छ। राजनीतिक दलको विकृति हटाउन समाजको विकृति हटाउनैपर्ने हुन्छ। समाजमा देखिएका विभिन्न विकृतिका कारक समाजमा बस्ने हामी नै हौं। हामी सबै मिलेर समाजलाई विकृत बनाएका छौं। तसर्थ तपाईं हामी नसुध्रिएसम्म राजनेता जन्मिँदैन। नेपालमा नेता खराब कि जनता ? यो प्रश्न पनि बारम्बार उठ्छ। तर जवाफको खोजी भएको छैन। जनताले सही नेताको चयन गर्न नसकेको कुरालाई एक हदसम्म स्विकार्न सकिन्छ। तर जनतासँग विकल्प नरहेको यथार्थलाई नकार्न पनि सकिँदैन। अर्को यथार्थ के छ भने राजनीतिक दलहरूले समाजलाई राजनीतिक चेतना दिन चाहेकै छैनन्। कस्तो नेता छान्ने र आफ्नो नेतृत्व गर्ने जिम्मा कसलाई दिनुपर्छ भन्ने चेतनाको अभाव पनि अझै छ। पछिल्लो समयमा संघीयता र धर्मनिरपेक्षताप्रति जनतामा नकारात्मक धारणा बन्दै गएको छ। देशमा गरिखाने वातावरण बन्न नसक्दा गणतन्त्रसँग जनता खुसी छैनन्। जनताको निराशा नेतृत्वसँग छ, व्यवस्थासँग होइन। जनताले नेतृत्व परिवर्तन गर्न खोजेका छन्। तर दृश्यमा जनताले गणतन्त्र उल्टाएर राजतन्त्र फर्काउन खोजेको देखाउने प्रयास भइरहेछ। जसमा केही राजावादी लागेका छन् अनि अधिनायकवादीहरू मक्ख छन्। आफूले गरेका काम कति राम्रा छन् ? कति नराम्रा छन् ? भन्ने कुरा छुट्ट्याउन नसक्दा दलहरू जनतामाझ आलोचित हुनु परेको छ। जनताले व्यवस्था परिवर्तन चाहेको छैन। राजनीतिक स्थायित्वका साथै शिक्षा, स्वास्थ्य, रोजगारको प्रत्याभूति हुनुपर्छ। समाजका अन्य पक्षको विकासको आधार राजनीति नै भएकाले यसलाई पूरा गर्ने कर्तव्य पनि राजनीतिक दलकै हो। देशमा भएका जातीय, क्षेत्रीय, लैंगिक र वर्गीय समस्यालाई सम्बोधन गर्न सक्नुपर्छ। जनताको संघर्षको प्रतिफल दिन नसकेको राजनीतिक दलको औचित्य समाप्त हुनेमा कुनै शंका छैन। किनकि जनताको टाउकामा टेकेर धेरैपटक राजनीतिक दलले व्यक्तिलाई स्थापित गरिसकेका छन्। व्यक्ति स्थापित गर्ने सिलसिला अहिले पनि नरोकिँदा देशमा चाहे जति विकास हुन सकेन। जनताको निराशाको र व्यवस्थामाथि प्रश्न उठ्नुको मुख्य कारण यिनै हुन्। व्यवस्थामाथि नै प्रश्न उठ्न थाल्दा पनि दलहरू सच्चिन नखोजेको र सचेत नभएकै कारण आजको अवस्थाको सिर्जना हुँदै आएको हो। आजको जल्दोबल्दो समस्यालाई सम्बोधन गर्नेतर्फ कुनै राजनीतिक दलको ध्यान गएको देखिँदैन। सबैले आफ्नो ध्यान मिसन ८४ मा केन्द्रित गरेको देखिन्छ। जनभावनालाई संस्थागत गर्न नसक्दा त्यसबाट लोकतन्त्र कमजोर हुन्छ। लोकतन्त्र कमजोर भयो भने राजनीतिक दलको भूमिका पनि कमजोर हुन्छ। यसतर्फ कुनै राजनीतिक दल सचेत देखिएको छैन। राजनीतिक दलबिनाको लोकतन्त्र र लोकतन्त्रमा राजनीतिक दलको भूमिका नहुने भन्ने हुँदैन। समग्र लोकतान्त्रिक प्रणालीमा राजनीतिक दलको अस्तित्व समाप्त हुँदैन। तर राजनीतिक दल सधैं सफल हुन्छ भन्ने छैन। नेपालका राजनीतिक दलले विगतमा गरेका गल्ती सच्याएर आफ्नो नेतृत्च परिवर्तन गरेर देशलाई गति दिन सक्यो भने राजनीतिक दलप्रति आमजनताको समर्थन सदैव रहन्छ।"
मानव तस्करीमा संलग्न भएको आरोपमा नेपाल एयरलाइन्स र अध्यागमनका कर्मचारी पक्राउ,"काठमाडौं :भिजिट भिसामा विदेश पठाउन नक्कली कागजात बनाएको अभियोगमा नेपाल एयरलाइन्सका कर्मचारी र अध्यागमन कार्यालयका कर्मचारी पक्राउ परेका छन्। सर्वसाधारणलाई भिजिट भिसामा खाडी मुलुक पठाउन नक्कली कागजात बनाउने गिरोहमा संलग्न भएको आरोपमा पाँचौं तहका अरबिन्द यादवलाई आज बिहान पक्राउ पक्राउ हो। काठमाडौं उपत्यका अपराध अनुसन्धान कार्यालयले मिनभवनमा पत्रकार सम्मेलन गर्दै विमानस्थलमा कार्यरत छैटौं तहका होमनाथ पोखरेललाई हिजो र यादवलाई नियन्त्रणमा लिएको जानकारी गराएको छ। यसैगरी प्रहरीले अध्यागमन विभागका अधिकृत नरवीर खड्कालाई एजेन्टको सेटिङमार्फत पैसा लिदा लिदै पक्राउ गरिएको काठमाडौं उपत्यका अपराध अनुसन्धान कार्यालयका प्रहरी नायव उपरीक्षक गोविन्द पन्थीले जानकारी दिए। भिजिट भिसामार्फत अन्य देश जान कम्तीमा १२ कक्षा उतिर्ण भएको प्रमाणपत्र र बैंकमा दुई लाख रुपैयाँ देखाउनुपर्ने भएकाले सोहि अनुसारको नक्कली कागजपत्र बनाउने गरेको पाइएको उनले बताए। अध्यामन र नेपाल एयरलाइन्सका कर्मचारी पक्राउपरेसंगै अन्य केहि एयरलाइन्समाथि पनि अनुसन्धान सुरु गरेको प्रहरीले जनाएको छ । प्रहरीले अनुसन्धानका क्रममा अन्ट्रा ट्रिप ट्राभल्सका सञ्चालक मनुराज चौधरी, रोलेक्स ट्राभल्सका सञ्चालक देवराज खनाल, होलिडे टुर्स एन्ड ट्राभल्सका सञ्चालक सरोजकुमार यादव, एचआर टुर्स एन्ड ट्राभल्सका रामप्रसाद भण्डारी, स्काई ट्राभल्सका सञ्चालक दिनेश ज्ञवाली र मञ्जरी ट्राभल्सका भक्तबहादुर थापा, एसिई कन्सल्टेन्सीका सञ्चालक अनिष अमात्य, प्रगति विद्याश्रम कन्सल्टेन्सीका सञ्चालक गोपाल रिजाल, निप्पोन कन्सल्टेन्सीका सञ्चालक पशुपति मैनाली, एस टु अबरोड कन्सल्टेन्सीका सञ्चालक सागर चापागाईं, एडभान्स म्यानेजमेन्ट मल्टिपल ट्रेनिङ सेन्टरका सञ्चालक गणेश पाण्डेलाई समेत यस अगाडि पक्राउ गरी अनुसन्धान अगाडि बढाएको जनाएको छ। उक्त प्रकरणमा हालसम्म ३२ जनालाई पक्राउ गरि अनुसन्धान गरिरहेको पनि प्रहरीले जनाएको छ मानव तस्करीमा संलग्न भएको अभियोगमा उनीहरुमाथि अनुसन्धान जारी रहेको छ। भिजिट भिसामा प्रयोग भएका कागपत्र तथा भिसासमेत नक्कली रहेको पाइएपछि त्रिभुवन अन्तर्राष्ट्रिय विमानस्थल सुरक्षा कार्यालयले शङ्कास्पद कागजपत्र र पासपोर्ट बरामद गरी अनुसन्धानका लागि अपराध अनुसन्धान कार्यालयलाई पत्राचार गरेपछि प्रहरी टोलीले विशेष अप्रेसन अगाडि बढाएको हो ।"
"हमास आक्रमणमा मारिएका पीडित परिवारको घरमा राजदूत गोदर, इजरायली नागरिकसरह नै भरण पोषण दिने घोषणा","टीकापुर : नेपालका लागि इजरायली राजदूत खनान गोदरले हमासको आक्रमणमा ज्यान गुमाएका कैलालीका दुई विद्यार्थीका आफन्तलाई घरमै पुगेर भेटेका छन्। राजदूत गोदरले अर्न एण्ड लर्न कार्यक्रममा इजरायल गएर हमासको आक्रमणबाट ज्यान गुमाएका घोडाघोडी नगरपालिका वडा४ जनकपुरका नारायणप्रसाद न्यौपाने र जोशीपुर गाउँपालिका वडा५ का आशिष चौधरीका आफन्तलाई आज घरमै पुगेर भेटेका हुन्। मृतकको परिवारका सदस्यलाई सान्त्वना दिँदै राजदूत गोदरले पाहुनाका रूपमा इजरायल गएर ज्यान गुमाएका प्रत्येक परिवार अब इजरायलका लागि आफ्नै परिवारसरह भएको बताए। उनीहरू इजरायल जाँदा पाहुनाको रूपमा गएका हुन्। घटनापछि उनीहरू हाम्रो परिवारका सदस्य हुन्। तपाईँ अब हाम्रो परिवार हो,' न्यौपानेका आफन्तसँग राजदूत गोदरले भने, हामी मासिकरूपमा इजरायली नागरिकले प्राप्त गर्ने सेवा र सुविधा तपाईँहरूलाई प्रदान गर्नेछौं। तपाईँहरूको पीडामा इजरायल आजीवन रहनेछ। राजदूत गोदरले परिवारका सबै सदस्यबारे सोधखोज गरेका थिए। यता जोशीपुरमा आशिष चौधरीको परिवारलाई भेट्दै गोदरले उक्त घटना क्रूरताको पराकाष्टा रहेको बताए। हमास आतंककारीले अन्धाधुन्ध हत्या गरे। विदेशीहरू, बालबालिका, महिला कसैलाई केही पनि सोधेनन्,' गोदरले भने, लोकतन्त्रको सामान्य मान्यताको ख्यालसमेत नगरी गरिएको आक्रमणमा परी ज्यान गुमाएका विद्यार्थीको परिवारप्रति इजरायलको संवेदना छ। हामी सधैं साथमा रहनेछौं।' सुदूरपश्चिम प्रदेश सरकारका मुख्यमन्त्री कमलबहादुर शाहसँगै मृतकका परिवार भेट्न पुगेका राजदूत गोदरले विपिन जोशीको सकुशल रिहाईका लागि इजरायलले जस्तोसुकै कदम चाल्ने बताए। हमासद्वारा बन्दी बनाइएका नेपाली विद्यार्थी विपिन जोशीको रिहाईका लागि इजरायली सरकारले कुनै कसर बाँकी राख्नेछैन, गोदरले भने, हामी उनको सकुशल रिहाई र फिर्ताको लागि पहल गरिरहेका छौं। राजदूत गोदरसँगै मृतक न्यौपाने र चौधरीका आफन्त भेट्न पुगेका सुदूरपश्चिम प्रदेशका मुख्यमन्त्री कलमबहादुर शाहले मृतकको स्मृतिमा विश्वविद्यालय, प्रदेश सरकार र इजरायली राजदूताबासको संयुक्त प्रयासमा कृषिकै क्षेत्रमा कार्यक्रम ल्याउने बताए। हमासको आक्रमणले हामी सबैलाई दुःखी तुल्याएको छ। ती परिवारसँग सुदूरपश्चिम प्रदेश सरकारसँगै छ,' मुख्यमन्त्री शाहले भने, विश्वविद्यालय, प्रदेश सरकार र दुताबासको संयुक्त प्रयासमा मृतक विद्यार्थीहरूको स्मृतिमा कृषि क्षेत्रमै केही कार्यक्रम ल्याउनेछौं। राजदूत गोदरले मृतक चौधरी र न्यौपानेका परिवारसँगको भेटपछि कस्तो महसुस भयो? भन्ने अन्नपूर्णपोष्ट्को जिज्ञासामा भने, सबै परिवारमा कि बालबच्चा छन्, कि वृद्धवृद्धा छन्, कमाउने उमेरमा छोरा गुमाउँदा उहाँको पीडा खपिनसक्नु छ। मृतकको क्षतिपूर्ति त हुनै सक्दैन। तैपनि हामीले इजरायली नागरिक सरहको सुविधा हरेक महिना दिने व्यवस्था गर्दैछौं।"
प्रधानमन्त्री सहभागी भएको कार्यक्रममा राष्ट्रिय गान नबजाइएपछि आलोचना,"परासी : प्रधानमन्त्री पुष्पकमल दाहाल सहभागी भएको एक कार्यक्रममा राष्ट्रिय गान नबजाइएपछि आलोचना भएको छ। नवलपरासीको रामग्राम स्तूपमा आयोजित विश्व शान्तिका लागि दीप प्रज्वलन नाम दिइएको कार्यक्रममा सहभागी हुन मंगलबार प्रधानमन्त्री दाहाल रामग्राम नगरपालिकास्थित रामग्राम स्तूपमा सहभागी हुन पुगेका थिए। उक्त कार्यक्रममा प्रधानमन्त्री दाहाललाई प्रमुख अतिथिका रूपमा आमन्त्रण गरिएको थियो। हेलिकोप्टरबाट आएका प्रधानमन्त्री कार्यक्रमस्थल पुगेपछि कार्यक्रम सञ्चालकले प्रमुख अतिथिको आगमन भएको भन्दै कार्यक्रम अघि बढाएका थिए। त्यसलगत्तै रामग्राम स्तूपसहित बुद्ध स्थलका बारेमा प्रकाश पार्न लुम्बिनी विकास कोषका सदस्य सचिव सानुराजा शाक्यलाई दिइएको थियो। कार्यक्रमको सञ्चालन पत्रकार भूषण दाहालले गरेका थिए। राष्ट्रिय गान नै सुरु नगरी कार्यक्रम अघि बढाइएपछि केहीले राष्ट्रिय गान बजाउन सुझाव दिएका थिए। तर कार्यक्रम अघि बढेको भन्दै त्यसलाई वास्ता नगरेको कार्यक्रमका एक सहभागीले बताए। कार्यक्रमको आयोजना लुम्बिनी विकास कोष र प्रोमिस ल्याण्ड नामको निजी कम्पनीले गरेका थिए। उक्त निजी कम्पनीका सञ्चालक (अध्यक्ष) प्रधानमन्त्री दाहालका घरधनी शारदाप्रसाद अधिकारीका छोरा नितेश अधिकारी हुन्। कार्यक्रममा पर्यटन तथा नागरिक उड्डयन मन्त्री सुदन किराती, भारतीय जनता पार्टीका नेतासहित विभिन्न देशका बौद्धमार्गी, विदेशी संस्थाका प्रतिनिधिसहितको उपस्थिति रहेको थियो। प्रधानमन्त्री जस्तो सरकार प्रमुख सहभागी भएको कार्यक्रममा राष्ट्रिय गान नबजाइएको भन्दै सामाजिक सञ्जालमा त्यसको तिव्र आलोचना भएको हो। सरकार प्रमुख सहभागी भएको कार्यक्रममा राष्ट्रिय गान नबजाइनुले देश विदेशमा नराम्रो सन्देश गएको नवलपरासीका एक स्थानीय तहका प्रमुख प्रशासकीय अधिकृतले बताए। सरकारी कार्यालयको सामान्य औपचारिक कार्यक्रममा त राष्ट्रिय गान अनिवार्य छ। विदेशी व्यक्तित्वहरुसहित सरकार प्रमुख सहभागी भएको कार्यक्रममा राष्ट्रिय गान नबजाइनु गलत हो, ती प्रमुख प्रशासकीय अधिकृतले भने। रामग्राम स्तूप विश्वको एक मात्र गौतम बुद्धको अस्तुधातु रहेको स्थल हो। विदेशीदाताहरुलाई यसको प्रवर्द्धन र विकासप्रति लगानी गर्ने विश्वास दिलाउन कार्यक्रमको आयोजना गरिएको बताइएको छ।"
बत्तीसपुतलीमा शेखरगगन समूहको भेला,"काठमाडौं : नेपाली कांग्रेसको संस्थापक इतर समूहको बैठक सुरू भएको छ। बत्तीसपुतलीस्थित अनुपम फुडल्याण्डमा नेता शेखर कोइराला र गगन थापा पक्षको भेला सुरू भएको हो। भेलामा केन्द्रीय सदस्यहरू, प्रदेश तथा जिल्ला सभापति र महाधिवेसन प्रतिनिधि सहभागी छन्। उनीहरूले भेलामा आसन्न राष्ट्रियसभा सदस्य निर्वाचन,महासमिति बैठक,पार्टीको आन्तरिक गतिविधि,सरकारको कार्यशैलीलगायत विषयमा छलफल हुनेछ। कांग्रेसले पु्स १६देखि १९ सम्म महासमिति बैठक बोलाउने निर्णय गरेको छ।"
बैठकमा के विषय उठान गर्ने भन्नेबारे छलफल गर्न आज शेखर समूह जुट्दै,"कांग्रेसको इतर समूहका नेता डा शेखर कोइरालाले महासमिति बैठकमा आफ्नो समूह कसरी प्रस्तुत हुने र केके विषय उठान गर्ने भनेर बुधबार बैठक बोलाएका छन्। काठमाडौं : कांग्रेसको महासमिति बैठक सार्न सभापति शेरबहादुर देउवाले केन्द्रीय कार्यसम्पादन समितिको बैठक शुक्रबार बोलाएका छन्। संस्थापन इतर पक्ष भने तोकिएकै समयमा गर्नुपर्ने पक्षमा छ। महासमिति बैठक पुस १६ देखि १९ गतेसम्म मधेस प्रदेशमा गर्ने तय भएको थियो। त्यसअघि केन्द्रीय कार्यसमितिको भदौ ६ मा बसेको बैठकले महासमिति बैठक मंसिर १३ देखि १५ सम्म काठमाडौंमा गर्ने निर्णय गरेको थियो। तर, जाजरकोटमा गएको भूकम्पलाई कारण देखाएर त्यतिबेला बैठक सारिएको थियो। त्यसपछि कात्तिक १७ गते बसेको कार्यसम्पादन समिति बैठकले मधेसमा गर्ने निर्णय गर्यो। तर, जाडो बढेको, राष्ट्रियसभा निर्वाचनको तयारी र आन्तरिक तयारी नपुगेको भन्दै संस्थापन पक्षले बैठक सार्ने तयारी गरेको हो। बैठक सार्ने भन्ने निर्णय त आएको छैन, संस्थापन पक्षका एक नेताले भने, पार्टीले निर्णय गरे त मान्नै पर्छ। तर, २ दिनको बैठक गर्न असम्भव नहुने भन्ने हुँदैन। मधेसका जनता यही चिसो खाएर बाँचिरहेका छन्। प्रचार विभाग प्रमुख मीन विश्वकर्माले कार्यसम्पादन समितिको बैठक बोलाइएकाले उक्त बैठकले नै नयाँ तिथि मिति निर्धारण गर्ने बताए। महासमिति बैठकसहितको विषयमा छलफल गर्न बैठक बोलाइएको कांग्रेस केन्द्रीय कार्यालयका मुख्य सचिव कृष्णप्रसाद पौडेलले बताए। कांग्रेसको इतर समूहका नेता डा शेखर कोइरालाले महासमिति बैठकमा आफ्नो समूह कसरी प्रस्तुत हुने र केके विषय उठान गर्ने भनेर बुधबार बैठक बोलाएका छन्। कोइरालाले उक्त बैठक मंगलबारका लागि बोलाएका थिए। तर, उनकै समूहका भनिएका महामन्त्री गगन थापा अनुपस्थित हुने भएपछि एक दिन पछि बैठक सारिएको हो। आफूसँग सल्लाह नै नगरी कोइरालाले बैठक बोलाएको भन्दै महामन्त्री थापा रुष्ट थिए। तर, मंगलबार इतर पक्षका नेता अर्जुननरसिंह केसीको निवासमा डा कोइराला र थापाबीच भएको छलफलले इतर पक्षको खटपट अन्त्य भएको नेताहरू बताउँछन्। केसीको निवासमा कोइराला र थापाबीच झन्डै तीन घण्टा कुराकानी भएको नेताहरू बताउँछन्। केसीले भने दुई नेताबीचको भेट संयोग मात्रै भएको बताए। उहाँहरूबीच कुनै दरार थियो भन्न मिल्दैन, केसीले भने ।"
ढुङ्गा हान्दैमा पहिचानवादी भइँदैन : मुख्यमन्त्री कार्की,"झापा : कोशी प्रदेशका मुख्यमन्त्री केदार कार्कीले एउटा मान्छेलाई खेदेर ढुङ्गा हान्दैमा पहिचानवादी बन्न नसकिने भन्दै आफ्नो मागलाई शान्तिपूर्ण ढङ्गले राख्न सुझाव दिएका छन्। दमक नगरपालिकाले हिजो आयोजना गरेको लागुऔषधको नियन्त्रण, रोकथाम सचेतना र उपचार अभियान कार्यक्रमको शुभारम्भ सभालाई सम्बोधन गर्दै मुख्यमन्त्री कार्कीले पहिचानका लागि भइरहेको आन्दोलन हिंसात्मक हुँदै गएकाले अब हिंसाबाट आफ्ना माग पूरा गर्ने भ्रम त्याग्नुपर्ने स्पष्ट पारे। पहिचानवादीको नाममा हु्ँदै आएका गतिविधि सरकारले गम्भीर रुपमा लिँदै आएको बताउँदै उनले पहिचानका नाममा हिंसा, अस्थिरता निम्त्याउने कार्य भएर त्यस्ता कार्य कानुन अनुसार नियन्त्रण गर्न सरकार बाध्य हुने बताए। पहिचानवादीले व्यक्ति लक्षित आक्रमण गर्ने कार्य ठीक नभएको उनको भनाइ थियो । उनले किरात सभ्यता र संस्कृति देशकै साझा गहना मात्र नभएर सम्पत्ति भएकाले यस्ता सम्पत्तिको संरक्षण र सम्वर्द्धन गर्न प्रदेश सरकार प्रतिबद्ध भएको बताए। उनले भने, 'पहिचानको मुद्दा यो सरकारले अनुभूति हुने गरी काम गर्नेछ, त्यसमा चिन्ता लिनुपर्दैन ।' आफू मुख्यमन्त्री भएपछि राष्ट्रिय विभूति महागुरु फाल्गुनन्दको नाममा यो प्रदेशभित्रका विभिन्न जातजाति, भाषाभाषी, संस्कार र संस्कृतिको संरक्षण, संवर्द्धन र प्रवर्द्धन गर्नका लागि फाल्गुनन्द भाषा संस्कृति संरक्षण प्रतिष्ठान गठन गर्न बजेट छुट्याएको बताउँदै अब चाँडै नै प्रदेश तहमा सरोकारवाला सम्मिलित समिति गठन गरी काम थाल्ने जानकारी दिए। लागुऔषध नियन्त्रण, रोकथाम, सचेतना र उपचार अभियान दमकबाट सुरु भएको र यो प्रदेशभर आवश्यक भएको मुख्यमन्त्रीको भनाइ थियो । संस्कारयुक्त समाज निर्माण गर्ने कुरामा हामी सधै तत्पर रहनुपर्छ र कोशी प्रदेश सरकार यसमा तत्पर छ, उनको भनाइ छ । लागुऔषध प्रयोगकर्तालाई समाजमा पुनःस्थापित गर्न र यसका लतमा लाग्न नदिनका लागि सबैको सहयोग आवश्यक रहेकोमा पनि उनले जोड दिए। दमकको कार्यक्रममा सहभागी हुन आउने क्रममा दमक९ स्थित बिजुली अफिस सडकखण्डमा पहिचानवादीले कालो झण्डा देखाएर उनी सवार गाडीमा ढुङ्गा प्रहार गरेका थिए । रासस"
रूसमा कहाँ हराए विमल ?,"धनुषा : घरको ऋणले च्यापेपछि दुबई हुँदै रुसी सेनामा गएका थिए २९ वर्षीय विमल गजमेर। उनी दुई महिनादेखि सम्पर्कविहीन भएपछि यता परिवार चिन्तामा डुबेको छ। नेपाल फर्किएर दुई दिनअघि मात्रै सम्पर्कमा आएका उनका साथीले आफू बसेको ठाउँ एकदमै खतरायुक्त रहेको बताएपछि घरमा उराठिलोपन छाएको छ। ५४ वर्षीय बुवा तिलकबहादुर विश्वकर्मा दुई दिनदेखि बेचैन छन्। अटो चलाएर जीविकोपार्जन गर्दै आइरहेका उनलाई स्टेरिङमा बस्ने हिम्मत जुटिरहेको छैन। आमा सहुमाया विश्वकर्मा ब्याकुल बनेकी छन्। उनको मन भारी भएको छ। सहुमायाका आँखाबाट कति बेला आँसु झर्छ पत्तै पाउँदिनन्। हे भगवान् ! मेरो बाबु सकुशल घर फर्कियोस्, उनले बिलौना गर्दै भनिन्। धनुषाको मिथिला नगरपालिका७ केमलीपुरका विमल दुई वर्षअघि दुबई पुगेका थिए। त्यहाँबाट गत भदौ २० गते रूस गए। उनी गत असोज ११ गते परिवारको अन्तिमपटक कुराकानी भएको थियो। विमलले त्यसदिन आमाबुबासँग भिडियो कलमा भनेका रहेछन्, हाम्रो अब तीन महिना ट्रेनिङ हुन्छ। त्यस अवधिभरि कुराकानी हुन सक्दैन होला। ट्रेनिङमा मोबाइल लग्न दिँदैनन् अरे। कुनै चिन्ता नलिनु है। सबै जना राम्रोसँग बस्नुहोला। उनी त्यसयता कुनै सम्पर्क हुन सकेको छैन। न म्यासेन्जरमा अनलाइन देखाउँछ न त उनको नम्बरमा फोन लाग्छ। छोराले तीन महिना कुराकानी हुँदैन भनेको छ भनेर फोन नलाग्दा पनि हामी घरकाले खासै वास्ता गरेका थिएनौं, बोल्दाबोल्दै भक्कानिएका तिलकले भने, हाम्रो बाबुसँगै गएका उनको साथी ज्यान जोगाएर नेपाल फर्कियो भन्ने खबर आएपछि हाम्रो सातो गयो। बंगुर फार्मको ऋणले जोखिम मोले विमलले १० कक्षा अनुत्तीर्ण भएपछि विमलको पढाइ रोकियो। उनले स्वदेशमै केही गर्नुपर्छ भनेर गाउँमा बुंगुर फार्म खोले। त्यसमा भाग्यले साथ दिएन। एकातिर बुंगुर मर्ने अर्कोतिर भएका बुंगुर समयमा नबिक्ने क्रम चलिरह्यो। त्यसो हुँदा ७ लाख ऋण लाग्यो। उनले यो व्यवसायबाट ऊँभो लाग्ने नदेखेपछि बिदेसिने मनसाय बनाए। ४ लाख रुपैयाँ ऋण काढेर २०७८ मंसिरतिर दुबई उडे। विमल त्यहाँ होटलमा डेलिभरि ब्वाइको काम गर्थे। कोरोनाको समय परेर होला त्यो होटल खासै चलेन। त्यहाँ पनि सोचेजस्तो कमाइ भएन। बुवा तिलकका अनुसार त्यहाँ मुस्किलले मासिक २०२५ हजार रुपैयाँ बच्थ्यो। त्यसले ऋण टर्लाजस्तो विमललाई लागेन। साथीहरूले रुसी सेनामा हिँड्न सुझाव दिए। रूसको सेनामा राम्रो कमाई हुन्छ। त्यसपछि सबै ठीकठाक हुन्छ बुवा भनेको थियो, छोरोले भनेका कुरा सम्झिँदै तिलकले भने, बाबुले रूस जानुपर्दैन। त्यो देशहरूमा धेरै खतरा छ। बरु घर फर्की भनेर छोरालाई घरका सबैले धेरै सम्झाए। कसैले पनि रूस जान सल्लाह दिएका थिएनन्। विमल रूस जाने अडानबाट पछाडि नहटेपछि जेठो छोरा लीलबहादुरले डेढ लाख रुपैयाँ दिएको तिलकको भनाइ छ। लीलबहादुर हाल लेबलानस्थित शान्ति सेनामा छन्। त्यसरी रूस गएका विमलसँग सम्पर्कविच्छेद भएपछि परिवारजनको होसहवास उडेको छ। एकातिर छोरो ठीक ठाउँमा होला भनेर चित्त बुझाउन खोज्छु। अर्कोतिर उनको साथीले भागेर ज्यान जोगाएको भनेको सम्झिँदा आफूलाई सम्हालन सकेको छुइन्, भावह्विल बनेका तिलकले अन्नपूर्ण पोस्ट्सँग भने। ज्यान जोगाएर फर्किएका रामचन्द्रसँग थप कुरा बुझ्ने प्रयास गरिरहेको उनले सुनाए। भर्खरै छोरीसँग कुरा भयो। रामचन्द्र(विमलका साथी)सँग कुरा गर्ने प्रयास गर्दै छिन् छोरीले, आफूलाई सम्हाल्न खोज्दै तिलकले भने। उनका अनुसार परिवारको ऋण १५ लाख नाघेको छ। ऋण त जसोतसो सधाउँला। छोरोलाई कसैले सकुशल घर फर्काइदेओस्, सहुमायाले भक्कानिँदै भनिन्।"
"बागमती नदीबाट अवैधरुपमा ढुंगा निकासी, बन्द गर्न स्थानीयको माग",रौतहट : चन्द्रपुर नगरपालिका १ स्थित बागमती नदी किनारमा सयौं घनमिटर ढुंगा उत्खनन गरेर भण्डार गरिएको छ । चन्द्रपुर नगरपालिकाले बागमती नदीमा ठेक्का हालसम्म लगाएको छैन । यस आर्थिक वर्षको अहिलेसम्म चन्द्रपुर नगरपालिकाले ठेक्का नलगाएपछि व्यवसायीहरूले अवैधरुपले ढुंगा उत्खनन गरेर भण्डार गरेका हुन् । नदी किनारमा थुपारिएको ढुंगा सम्बन्धित निकायले जफत गर्नुपर्ने स्थानीय बासिन्दाले माग गरेका छन् । अवैधरुपमा नदीबाट उत्खनन् गरेर बागमती किनारको दोभान सामुदायिक वन क्षेत्रमा भण्डार गरिएको ढुंगा संकलनकर्ताहरू र व्यवसायीले बिक्री वितरण समेत गर्दै आएको सरोकारवालाहरू बताउँछन् । चन्द्रपुर नगरपालिकाले बागमती नदीमा ठेक्का नलगाएको अवस्थामा ढुंगा संकलन गर्नु नियम विपरित भएको स्थानीयको गुनासो छ । ढुंगा तस्करहरूले बिक्री गर्न जिल्लाको दक्षिणी भेगमा लैजादा सर्लाहीस्थित बागमती नगरपालिकाको ढुंगा हो भन्दै लाने गरेका छन् । डिभिजन वन कार्यालय रौतहटका सहायक वन अधिकृत सुरेश महतोले नियम विपरित नदीबाट उत्खनन् गरी किनारमा संकलन गरेर राखेको ढुंगाको विषयमा अनुसन्धान भइरहेको जानकारी दिएका छन् ।
टिकटक प्रतिबन्धविरुद्धको रिटमाथि आज पनि सुनुवाइ भएन,"काठमाडौं : टिकटक प्रतिबन्ध गर्ने सरकारको निर्णयविरुद्ध परेको रिट निवेदनमाथि आज पनि सुनुवाइ भएन। रिटको पेशी न्यायाधीशद्वय प्रकाशकुमार ढुंगाना र तिलप्रसाद श्रेष्ठको संयुक्त इजलासमा परेपनि' हेर्न नभ्याइने' सूचीमा राखिएको छ। यसअघि मंसिर १९ गते रिटको पेशी न्यायाधीश सुष्मालता माथेमा र विनोद शर्माको इजलासमा तोकिएको थियो। तर,न्यायाधीश माथेमा र शर्माको संयुक्त इजलासले 'हेर्न नभ्याइने' सूचीमा राखेको थियो। मंसिर ५ गते न्यायाधीश विनोद शर्माको एकल इजलासले रिटमाथि अन्तरिम आदेश दिन अस्वीकार गर्दै टिकटक बन्द गर्नुको कारणसहितको लिखित जवाफ पेश गर्न सरकारका नाममा आदेश दिएको थियो। टिकटकलाई प्रतिबन्धित गर्ने सरकारको निर्णय बदरको माग गर्दै सर्वोच्च अदालतमा छुट्टाछुट्टै १४ वटा रिट दायर भएका थिए। २७ गते कार्त्तिकको मन्त्रिपरिषद बैठकले सामाजिक सञ्जाल टिकटक बन्द गर्ने निर्णय गरेको थियो। टिकटकबाट समाजमा विसंगति,विकृति र अराजकता फैलाएको भन्दै नेपालमा टिकटक बन्द गर्ने निर्णय सरकारले गरेको हो। टिकटक बन्द गर्ने सरकारको निर्णय गैरकानुनी एवं गैर संवैधानिक,बदनियतपूर्ण एवं स्वेच्छाचारी भएको भन्दै अधिवक्ता दिनेश त्रिपाठीलगायत १४ जनाले निर्णय बदर गरी टिकटकमा लगाइएको रोक तत्काल फुकाउन रिट निवेदनमा माग गरिएको छ। नेपाल सरकार,सूचना तथा संचार मन्त्रालय सिंहदरबार र नेपाल दूरसञ्चार प्राधिकरण जमललाई रिटमा विपक्षी बनाइएको छ।"
गौशालाका विद्यालयमा मनपरी रकम असुली,"महोत्तरी : गौशालास्थित सामुदायिक विद्यालयमा एसईई परिक्षाका लागि मनपर्दी रूपमा शुल्क उठाउँदै आएको पाइएको छ। यहाँका सामुदायिक विद्यालयमा हरेक विद्यालयमा विद्यार्थीसँग रजिष्ट्रेशन शुल्कबापत रकम असुल्दै आएको पाइएको छ। राष्ट्रिय परीक्षा बोर्डले निर्धारण गरेको रकममा बाटो खर्च र कागजात शुल्कबात विद्यार्थीसँग यहाँका विद्यालयले थप रकम उठाउँदै आएको छ। माध्यमिक शिक्षा परिषदले कात्तिक २४ गते प्रकाशित सूचनामा मंसिर मसान्तभित्रमा प्रति विद्यार्थीलाई ३०० रुपैयाँ दस्तुर तिरी रजिष्ट्रेशन फारम आह्वान गरेको छ। तर, यहाँका विद्यालयले मनपर्दी रकम असुल्दै आएको छ। विद्यालयले प्रतिविद्यार्थी १ हजारदेखि १ हजार ५ सयका दरले रकम असुल्दै आएको खुलासा भएको छ। यस सम्बन्धमा गौशाला शिक्षा शाखा संयोजक संजय सिंहले यस विषयमा सम्बन्धित प्रधानाध्यापकसँग आफूले चाँडैसत्यतथ्य बुझ्ने धारणा राखेका छन्। बढी रकम असुलेको पाइएमा ती विद्यालयका विद्यार्थीलाई रकम फिर्ता गराउनका लागि आफूले विशेष भूमिका निर्वाह गर्ने उनको भनाइ छ।"
टिकटक प्रतिबन्धविरुद्धको रिट न्यायाधीश ढुंगाना र श्रेष्ठको इजलासमा,"काठमाडौं : टिकटक प्रतिबन्ध गर्ने सरकारको निर्णयविरुद्ध परेको रिट न्यायाधीशद्वय प्रकाशकुमार ढुंगाना र तिलप्रसाद श्रेष्ठको संयुक्त इजलासमा परेको छ। यसअघि मंसिर १९ गते रिटको पेशी न्यायाधीश सुष्मालता माथेमा र विनोद शर्माको इजलासमा तोकिएको थियो। तर,न्यायाधीश माथेमा र शर्माको संयुक्त इजलासले 'हेर्न नभ्याइने' सूचीमा राखेको छ। मंसिर ५ गते न्यायाधीश विनोद शर्माको एकल इजलासले रिटमाथि अन्तरिम आदेश दिन अस्वीकार गर्दै टिकटक बन्द गर्नुको कारणसहितको लिखित जवाफ पेश गर्न सरकारका नाममा आदेश दिएको थियो। टिकटकलाई प्रतिबन्धित गर्ने सरकारको निर्णय बदरको माग गर्दै सर्वोच्च अदालतमा छुट्टाछुट्टै १४ वटा रिट दायर भएका थिए। २७ गते कार्त्तिकको मन्त्रिपरिषद बैठकले सामाजिक सञ्जाल टिकटक बन्द गर्ने निर्णय गरेको थियो। टिकटकबाट समाजमा विसंगति,विकृति र अराजकता फैलाएको भन्दै नेपालमा टिकटक बन्द गर्ने निर्णय सरकारले गरेको हो। टिकटक बन्द गर्ने सरकारको निर्णय गैरकानुनी एवं गैर संवैधानिक,बदनियतपूर्ण एवं स्वेच्छाचारी भएको भन्दै अधिवक्ता दिनेश त्रिपाठीलगायतले निर्णय बदर गरी टिकटकमा लगाइएको रोक तत्काल फुकाउन रिट निवेदनमा माग गरिएको छ। नेपाल सरकार,सूचना तथा संचार मन्त्रालय सिंहदरबार र नेपाल दूरसञ्चार प्राधिकरण जमललाई रिटमा विपक्षी बनाइएको छ।"
देवानगञ्ज गाउँपालिकाका पूर्वअध्यक्ष मेहताको निधन,सुनसरी : सुनसरीको देवानगञ्ज गाउँपालिकाका पूर्वअध्यक्ष तथा नेपाली कांग्रेसका पुराना नेता लालीप्रसाद मेहताको गए राति निधन भएको छ । उनानसत्तरी वर्षीय मेहताको उपचारका क्रममा विराटनगरस्थित विराट टिचिङ अस्पतालमा मृत्यु भएको नेपाली कांग्रेस सुनसरीका सभापति केदार भण्डारीले जानकारी दिए। मेहतलाई हृदयघातपछि अस्पताल भर्ना गरिएको थियो । उनी कांग्रेस महाधिवेशन प्रतिनिधि र पूर्वजिल्ला सदस्यसमेत थिए। मेहताको निधनले सुनसरी कांग्रेसलाई क्षति पुगेको कांग्रेस केन्द्रीय सदस्य राजिव कोइरालाले बताए। उनको आज धार्मिक परम्पराअनुसार अन्त्येष्टि गरिने परिवारिक स्रोतले जानकारी दिएको छ । रासस
"डडेल्धुरामा जीप दुर्घटना, ८ जना घाइते",डडेल्धुरा : डडेल्धुरामा जीप दुर्घटना भएको छ। जिल्लाको नवदुर्गा गाउँपालिका३ कुरगेडीबाट जिल्ला सदरमुकाम बाघबजार आउँदै गरेको ग १ ज ८१९४ नम्बरको जीप दुर्घटना भएको हो। वडा नम्बर २ का अध्यक्ष दिलबहादुर बिष्टका अनुसार नवदुर्गा गाउँपालिका वडा नम्बर २ को रउतगाउँमा जीप दुर्घटना हुँदा ८ जना घाइते भएका छन्। उनीहरूको स्थानीय मेडिकलमा उपचार भइरहेको छ। घाइतेमध्ये एक जनाको अवस्था गम्भीर रहेकोले उपचारका लागि डडेल्धुरा अस्पताल रेफर गरिएको छ। जीपका सहचालक तारा ऐर गम्भीर घाइते भएका स्थानीयले जनाएका छन् । घाइते हुनेमा एकजना कार्यपालिका सदस्य इन्द्रा धामी पनि रहेका प्रहीले जनाएको छ। दुर्घटनाको कारण पत्ता लागेको छैन।
कञ्चनपुर लालझाडीको दोदा पुल निर्माण : ८ वर्षमा ३ पिलर मात्रै ठडिए,"कञ्चनपुर : कञ्चनपुरको लालझाडी गाउँपालिका४ दोदा नदीमा आठ वर्ष अघि पक्की पुल निर्माण थालिएको हो । यस अवधिमा पुलका तीन पिलर मात्रै ठडिएका छन् । विसं २०७२ पुस २६ गते तीन वर्षभित्र सक्नेगरी लुम्बिनी राजेन्द्र कुमार श्रेष्ठ जेभी कम्पनीसँग पक्की पुल निर्माणको सम्झौता भएको थियो । त्यसपछि पटकपटक म्याद थप हुँदा पनि अहिलेसम्म पुल निर्माणले गति लिन सकेको छैन । तीन पिलर पनि मापदण्ड विपरित निर्माण गरिएको पाइएपछि पुलको डिजाइन नै फेरिएको छ । 'पुलको कामले गति लिएको छैन । निर्माण कम्पनीलाई बारम्बार ताकेता गर्दैआएका छौँ', सडक डिभिजन कार्यालय महेन्द्रनगरका सूचना अधिकारी इन्जिनियर तारानाथ सिग्देलले भने। विसं २०७८ साउनमा पुलको नयाँ डिजाइन तयार गरिएको थियो । विभिन्न बहाना बनाएर निर्माण कम्पनीले निर्माणको काम अघि नबढाएको इन्जिनियर सिग्देलको आरोप छ । उक्त पक्की पुलको लागत रु २४ करोड ५२ लाख रहेको छ । 'हालसम् १२ करोड भुक्तानी भइसकेको छ', उनले भने। पुल निर्माणले गति नलिँदा स्थानीय निराश बनेका छन् । 'लामो समय बितिसक्दा पनि पुल निर्माण भएन । अब त पुल बन्नेमा आशंका हुन थालेको छ', लालझाडी४ का कृष्ण राना भन्छन्। वर्षौँदेखि देखतभुलीपर्सिया जोड्ने पक्की पुल निर्माण नहुँदा लालझाडी गाउँपालिका ओहोरदोहोर गर्न स्थानीयले सास्ती खेपिरहेका छन् । पक्की पुल निर्माण नहुँदा स्थानीयले शुल्क तिरेर काठको अस्थायी पुल प्रयोग गर्दैआएका छन् । 'नदी तर्न काठको पुल प्रयोग गर्दै आएका छौँ', लालझाडी५ का धोके रानाले भने, 'बर्खामा नदी ओहोरदोहोर गर्न सकिँदैन ।' स्थानीयले काठको पुल प्रयोग गरेबापत साइकलको १० र मोटरसाइकलको २० शुल्क तिर्ने गरेका छन् । बर्खामा बाढी आउने हुनाले निर्माण गरिएको काठको अस्थायी पुल हटाउने गरिएको शुक्लाफाँटा नगरपालिका१२ तिल्कीका मङ्गलबहादुर चौधरीले बताए। 'वर्षात्मा काठको पुलबाट आवतजावत गर्न सकिँदैन । बाढीले बगाउने हुनाले हटाउँछौँ', उनले भने, 'त्यसपछि ट्युबको सहायताले जोखिम मोलेर नदी वारपार गर्नुपर्छ ।' रासस"
"परीक्षा शुल्कको रसिद माग्दा विद्यार्थी कुटिए, विरोध प्रदर्शनले राजविराज तनावग्रस्त","राजविराज : तोकिएको भन्दा बढी परीक्षा शुल्क लिएकोबारे प्रश्न उठाउँदा राजविराज नगरपालिकास्थित एक विद्यालयका दुई विद्यार्थीमाथि कुटपिट भएको छ। राजविराज१० स्थित नरेन्द्र मेमोरियल जनता माध्यमिक विद्यालयको कक्षा १० प्राविधिकतर्फ अध्ययनरत १६ वर्षीय विकास कुमार मण्डल र रोशनकुमार साहलाई प्रधानाध्यापक रमानन्द सुनरैत यादव र विद्यालय व्यवस्थापन समितिका अध्यक्ष रितेश यादवले कुटपिट गरेका हुन्। विद्यालयले परीक्षा र रजिष्ट्रेशन शुल्क मनपरी लिइरहेको विषयमा प्रश्न उठाउँदै पैसा तिरेबमोजिम रसिद मागेपछि विवाद बढेको हो। विद्यालय व्यवस्थापन समितिको निर्णय भन्दै विद्यालय सुधार सहयोगबापत विद्यार्थीसँग रकम माग गरेपछि केही विद्यार्थीहरूले मनोमानी शुल्कको मारमा परेको भन्दै विरोध जनाएका थिए। अतिथि सत्कार, बिजुली बिल, अतिरिक्त समय शिक्षक, कम्प्युटर शिक्षा, ईलाइब्रेरीका लागि विद्यालय व्यवस्थापन समितिको निर्णयअनुसार विद्यार्थीबाट विद्यालय सुधार सहयोग शुल्क लिइएको प्रअ यादवले बताए। परीक्षाको फर्म भरेबापत शुल्क तिरे पनि विद्यालयले परीक्षा शुल्कको नाममा थप रकम मागेको विषय सार्वजनिक गर्दा आफूहरूलाई निर्घात कुटपिट गरेको घाइते विद्यार्थीहरूले सुनाए। 'कक्षा १० को फर्म भर्न अन्य विद्यालयमा पाँच सय लिए पनि हाम्रोमा एक हजार रुपैयाँ शुल्क लिइएको छ। त्यो तिरेकोमा पछि परीक्षाको प्रवेश पत्र लिन खोज्दा थप चार सय रुपैयाँ मागे,' विकासले भने। मनोमानी रकम असुल गरेको भन्दै विरोध गरेको संवादसहितको भिडिओ साथीहरूले फेसबुकमा पोस्ट गरेपछि आवेगमा आएका प्रधानाध्यापक र विद्यालय व्यवस्थापन समिति अध्यक्षले कुटपिट गरेको विकासले बताए। विद्यालयको बेइज्जत गरेको भन्दै विद्यालय व्यवस्थापन समितिका अध्यक्ष रितेश, प्रधानाध्यापक रामानन्द र बाहिरबाट बोलाइएका उमेश यादव र प्रकाश यादवले कुटपिट गरेको रोशनले बताए। उनीहरूका अनुसार फलामको रडले कुटपिट गरेर आरोपितहरूले कपडा खोल्न लगाएर नांगो बनाई भिडिओ बनाएर राखेका छन्। विरोध गरेमा वा घटनाबारे कसैलाई भनेमा नांगो भिडिओ फेसबुकमा पोष्ट गरदिने धम्कीसमेत दिएको उनीहरूले बताएका छन्। विद्यार्थीहरूमाथि कुटपिट गरी घाइते बनाएको घटनाको विरोधमा बुधबार बिद्यार्थीहरूले राजविराजमा सडक अवरुद्ध गर्दै विरोध प्रदर्शन गरेका छन्। घटनाका दोषी प्रधानाध्यापक रामानन्द र विद्यालय व्यवस्थापन समितिका अध्यक्ष रितेशलगायतमाथि कारबाहीको माग गर्दै बिद्यार्थीहरूको जुलुसले राजविराजमा बृहत् विरोध प्रदर्शन गरेका हुन्। आक्रोशित विद्यार्थीहरूले नाराबाजी गर्दै राजविराज नगर परिक्रमा गर्नुका साथै शिक्षा विकास तथा समन्वय इकाई, राजविराज नगरपालिकालगायत सरोकारवाला कार्यालय पुगेर घटनाको छानबिन गरी दोषीमाथि कडा कारबाही गर्न माग गरे। उनीहरूले सहरको विभिन्न भागको परिक्रमा गर्दै सहिद दशन चोकमा चक्का जाम गर्नुका साथै नगरपालिका कार्यालयमा प्रदर्शन गर्दा कामकाज प्रभावित भएको छ। राजविराज तनावग्रस्त भएपछि सुरक्षाका लागि ठूलो संख्यामा प्रहरी परिचालित भएको छ। कक्षा ९ का लागि ५ सय र कक्षा १० का लागि एक हजार रुपैयाँ रजिष्ट्रेशन शुल्क लिइरहेको स्विकारे पनि प्रधानाध्यापक यादवले विद्यार्थीलाई कुटपिट नगरेको दाबी गरे। उता घाइते विद्यार्थीको आँखा, पिठ्यु र शरिरको विभिन्न भागमा चोट लागेको छ। उनीहरूको गजेन्द्रनारायण सिंह अस्पतालमा उपचार भएको छ। विभिन्न विद्यार्थी संगठनहरूले कुटपिट निन्दनीय र खेदजनक भएको भन्दै सम्बन्धित दोषीलाई कारबाही गर्न माग गरेका छन्। विद्यार्थी संगठनका नेताहरु समेत आन्दोलनमा प्रत्यक्ष संलग्न रहेर साथ दिइरहेका छन्। विद्यार्थी नेताहरुले आन्दोलन जारी राख्ने भन्दै आरोपितहरूलाई कारबाही नगरिए थप आन्दोलन गर्ने चेतावनी दिएका छन्।"
काठमाडौं महानगरमा आजबाट प्लाष्टिकमा प्याकिङ गरेको सुर्तीजन्य पदार्थ बिक्री गरे कारबाही हुने,"काठमाडौं : काठमाडौं महानगरपालिकाले प्लाष्टिक वा बट्टामा प्याकेजिङ गरिएका सूर्तिजन्य पदार्थको बिक्रीवितरणमा आजबाट प्रतिबन्ध लगाएको छ। महानगरपालिकाले १५ दिन अगाडि सूचना जारी गरेर आजबाट काठमाडौं महानगरपालिकाभित्र प्लाष्टिक वा बट्टामा प्याकेजिङ गरिएका सूर्तिजन्य पदार्थको पूर्णरूपमा प्रतिबन्ध लगाएको हो। सूर्ति सेवनको निमित्त बनाइएको वा उत्पादन गरिएको चुरोट, बिडी, सिंगार, तमाखु, सुल्फा, प्लाष्टिकमा प्याक गरिएका कच्चा सूर्ती, खैनी, गुट्खा, पानपराग वा यस्तै प्रकृतिका मुखमा राख्ने रस लिने सूर्तिजन्य पदार्थको सेवन मानव स्वास्थ्यको लागि हानिकारक रहेको प्रष्ट पार्दै महानगरले शिक्षण संस्था, विमानस्थल, बालकल्यान, गृह, क्लबहरु, सार्वजनिक शौचालयहरू, होटल, रेष्टुरेण्टहरू, छात्रावास, व्यायमशालाहरू, डिपार्टमेन्ट स्टोर, धर्मशाला, सार्वजनिक प्रतिक्षालयहरूलगायतका सार्वजनिक स्थलमा धुम्रपान, चुरोट, बिडी, सिंगार, तमाखु, सुल्फा, कक्कड, कच्चा सूर्ती, खैनी, गुट्खा, सूर्ती वा यस्तै प्रकारका सूर्तीजन्य पदार्थलाई निषेध गर्न सूर्तिजन्य पदार्थ नियन्त्रण र नियमन गर्ने ऐन २०६८ को दफा ४ ले प्रष्ट व्यवस्था गरेको जनाएको छ। काठमाडौं महानगरपालिका जनस्वास्थय ऐन २०८० को दफा ४२ ले सूर्ती तथा मदिराजन्य पदार्थ विक्री वितरणामा रोक लगाउनसक्ने, निषेध र विक्री वितरणका लागि खुला क्षेत्र तोक्न सक्ने, बालबालाकालाई विक्री वितरण गराउन नपाइने, सार्वजनिक स्थलको चारकिल्ला तोकी सो वरपर सूर्तीजन्य र जंकफुड विक्री वितरण गर्न निषेध गर्नसक्ने कानुनी व्यवस्था रहेको महानगरले प्रष्ट पारेको छ। महानगरपालिका स्वास्थ्य विभागका प्रमुख रामप्रसाद पौडेलले महानगरले ३२ वटै वडामाआजदेखि प्लास्टिकमा प्याक गरिएका सुर्तीजन्य पदार्थको बिक्री, भण्डारण तथा प्रयोगलाई पूर्णरूपमा निषेध गरिएको जानकारी दिए। प्लाष्टिक वा बट्टामा प्याकेजिङ्ग गरिएका सूर्तिजन्य पदार्थको सेवनका कारण भूमि प्रदुषित हुने, ढल जामहुने, फोहोर मैला बढ्न गई सहरको सुन्दरतामा प्रतिकुल प्रभाव परेको महानगरको भनाई छ। महानगरले बिक्रीवितरण गरेको पाइएमा महानगर प्रहरीमार्फत् जफत गर्ने र कानुनअनुसार अधिकत्तम सजाय गरिने जानकारी दिएको छ।"
बाराको सिम्रौनगढमा झडप हुँदा प्रहरीले चलायो गोली,बारा : बाराको सिम्रौनगढ नगरपालिकामा आन्दोलनरत शिक्षककर्मचारी र प्रहरीबीच झडप भएको छ। झडपलाई नियन्त्रमा लिन प्रहरीले अश्रुग्याससिहत हवाई फायरसमेत गरेको छ। तलब नआएको विषयमा आन्दोलनरत शिक्षककर्मचारीले नगरपालिकाको कार्यालयमा ढुंगामुढा हुँदा स्थिति तनावग्रस्त बनेको थियो। नगरपालिकाको गाडी तोडफोड भवनमा ढुंगामुढा हुन थालेपछि स्थितिलाई नियन्त्रणमा लिन हवाइ फाएर गरिएको जिल्ला प्रहरी कार्यालयका बाराका प्रहरी निरीक्षक शोभन बिक्रम राणाले जानकारी दिए। प्रहरीको गोली लागेर एक जना घाइते भएका छन्। प्रहरीतर्फ भने १० जना घाइते भएका छन्। अहिले स्थिति सामान्य रहेको प्रहरी निरीक्षक राणाले बताए।
अध्यागमन अधिकृतसहित विदेश पठाउने ३२ जनाको गिरोह पक्राउ,"काठमाडौं : काठमाडौं उपत्यका अपराध अनुसन्धान कार्यालयको प्रहरी टोलीले फर्जी कागजात बनाएर भिजिट भिसामा विदेश पठाउने गिरोहसँग मिलेर काम गरेको आरोपमा दुई अधिकृतसहित ३२ जनालाई पक्राउ गरेको छ। ट्राभल एजेन्सी सञ्चालक र सरकारी कर्मचारीसहित गरी ३२ जनालाई पक्राउ गरिएको काठमाडौं उपत्यका अपराध अनुसन्धान कार्यालयका प्रहरी वरिष्ठ उपरीक्षक सोमेन्द्रसिंह राठौरले बुधबार आयोजित पत्रकार सम्मेलनमा जानकारी दिए। उनका अनुसार गत असोज १९ गतेदेखि हालसम्म नक्कली कागजपत्र बनाएर भिजिट भिसामा विदेश पठाउने गिरोहका ३२ जनालाई पक्राउ गरी आवश्यक कारबाही प्रक्रिया अगाडि बढाइएको छ। पक्राउ पर्नेमा नेपाल वायुसेवा निगममा कार्यरत अधिकृत अरविन्द यादव र अध्यागमन विभागमा कार्यरत अधिकृत नरवीर खड्का रहेका काठमाडौं उपत्यका अपराध अनुसन्धान कार्यालयका प्रवक्ता तथा प्रहरी उपरीक्षक रवीन्द्र रेग्मीले जानकारी दिए। उनका अनुसार पक्राउ परेका अधिकृतहरूले फर्जी कागजात बनाएर भिजिट भिसामा विदेश पठाउने गिरोहसँग मिलेर आर्थिक लाभ लिने गरेको प्रहरीको अनुसन्धानबाट खुलेको छ। यसअघि सोही आरोपमा नेपाल वायुसेवा निगममा कार्यरत अधिकृत होमनाथ पोखरेललाई प्रहरीले पक्राउ गरेर अनुसन्धान गरिरहेको प्रवक्ता तथा प्रहरी उपरीक्षक रेग्मीले बताए। 'त्रिभुवन विमानस्थल सुरक्षा कार्यालयले संकलन गरेर पठाएका एक हजार ३२ थान भिसासहितका कागजातबाट अनुसन्धान गर्दा गिरोहले पर्यटक भिसाका लागि फर्जी कागजात बनाई विदेश पठाउने गरेको भेटिएको हो,' उनले भने। उक्त प्रकरणमा पक्राउ परेकामध्ये कन्सल्टेन्सी सञ्चालक छ जना, प्रहरी एक जना, पूर्व प्रहरी एकजना, एयरलाइन्सका दुई जना र अन्य ११ जना रहेका काठमाडौं उपत्यका अपराध अनुसन्धान कार्यालयले जनाएको छ। कार्यालयका अनुसार ९ जनामाथि संगठित अपराधमा र १२ जनामाथि लिखतसम्बन्धी कसुरमा अनुसन्धान भइरहेको छ। यसअघि आठ जना भने धरौटीमा छुटिसकेका छन्। ट्राभल एजेन्सीका सञ्चालकमा वन्ट्रा ट्रिप अनलाइन ट्राभल्सका सञ्चालक मनुराज चौधरी, एचआर टुर्स एन्ड ट्राभल्सका सञ्चालक रामप्रसाद भण्डारी, होलिडेज एन्ड ट्राभल्सका सञ्चालक सरोज यादव, एसकेजे ट्राभल्सका सञ्चालक दिनेश ज्ञवाली, रिलेभेन्ट ट्राभल्सका सञ्चालक देवराज खनाल र एड्भान्स म्यानेजमेन्ट मल्टी ट्रेनिङ सेन्टरका सञ्चालक गणेश पाण्डे पक्राउ परेका छन्। कागजात मिलाएबापत ट्राभल एजेन्सीहरूले प्रतिव्यक्ति १५ हजार रुपैयाँ लिने गरेका र अध्यागमन विभागका कर्मचारीले नयाँको हकमा ५५ हजार र पुरानो (एकपटक विदेश पुगेर फर्किएका)हरूको हकमा भने ४० हजार रुपैयाँ लिने गरेको अनुसन्धानका क्रममा खुलेको प्रवक्ता रेग्मीले बताए।"
चिसोले अस्पतालमा बिरामीको चाप बढ्दो,"वीरगञ्ज : पर्सामा चिसो बढेसँगै रुघाखोकी, ज्वरो र श्वासप्रश्वासका बिरामी बढ्दै गएका छन्। केही दिनयता बढेको चिसो र शीतलहरका कारण सहरी क्षेत्र तथा ग्रामीण बस्तीमा रुघाखोकी, ज्वरो, श्वासप्रश्वासका बिरामी ह्वात्तै बढेका हुन्। वीरगञ्जस्थित नारायणी अस्पताल, प्रभु अस्पताल, नेपाल मेडिसिटी बयोधा अस्पताल तथा ग्रामीण भेगका स्वास्थ्य संस्थामा अहिले बिरामीको चाप बढेको जिल्ला स्वास्थ्य कार्यालय पर्साले जनाएको छ। दुधेबालकदेखि वृद्धवृद्धा रुघाखोकी, ज्वरो, श्वासप्रश्वास र निमोनियाको समस्याबाट पीडित भएका छन्। पछिल्लो केही दिनयतादेखि बढेको चिसोका कारण अस्पतालमा बिरामीको चाप बढेको नारायणी अस्पतालका सूचना अधिकारी डा उदयनारायण सिंहले जानकारी दिए। रुघाखोकी, ज्वरो, निमोनियालगायतका बिरामी दैनिक ३० देखि ४० जनासम्म उपचारका लागि अस्पताल आउने गरेको उनले बताए। अस्पतालमा बिरामीको चाप बढ्दै गएकाले शय्याको अभाव भएको र भुइँमै राखेर उपचार गर्नुपर्ने अवस्था रहेको डा सिंहले बताए। रासस"
"इजरायलमा रोजगारीको प्रलोभन देखाउने समूह सक्रिय, सचेत रहन आग्रह","काठमाडौं : वैदेशिक रोजगार विभागले इजरायलमा रोजगारीको प्रलोभन देखाउने विभिन्न व्यक्ति तथा समूह सक्रिय रहेको जनाउँदै सचेत रहन आग्रह गरेको छ । नेपाल सरकार र इजरायल सरकारबीचको श्रम सम्झौता बमोजिम मात्रै इजरायलका दीर्घकालीन स्याहार केन्द्रमा नेपालबाट सहायक कामदार पठाउने काम भइरहेको विभागका प्रवक्ता तथा सूचना अधिकारी कविराज उप्रेतीले जानकारी दिए। उनका अनुसार इजरायलको कृषि क्षेत्रमा नेपाली श्रमिक लैजाने विषयमा इजरायलसँग छलफल भइरहे पनि यस विषयमा कुनै पनि निर्णय भइसकेको छैन । वैदेशिक रोजगार विभागले सार्वजनिक सूचना प्रकाशित गरी कृषि क्षेत्रको लर्न एण्ड अर्न कार्यक्रम तथा अरु क्षेत्रमा रोजगारीको अवसर जनाउँदै ठगी गर्ने गिरोह सक्रिय रहेको भन्दै सचेत रहन आग्रहसमेत गरेको छ । यस्तो खालको ठगीका सम्बन्धमा सुक्ष्म अनुसन्धान भइरहेको र यस्ता सूचना तथा गिरोहको प्रलोभनमा नपर्न विभागद्वारा प्रकाशित उक्त सूचनामा उल्लेख गरिएको छ । इजरायलका विभिन्न क्षेत्रमा रोजगारीको प्रलोभन देखाइ विभिन्न व्यक्ति तथा समूहले गैरकानुनी रुपमा प्रलोभनमा पारी रकम उठाउने गरेको सूचना विभागमा आएकाले सचेत रहन आग्रह गरिएको प्रवक्ता तथा सूचना अधिकारी उप्रेतीले बताए। उनले भने, 'इजरायलका विभिन्न क्षेत्रमा रोजगारीको प्रलोभन देखाइ पैसा माग्ने गरेको भन्ने सूचना हामीलाई प्राप्त भएको छ, हामी छानबिन गर्दैछौँ ।' रासस"
"ट्र्याक्टरसहित काठ बरामद, एक जना पक्राउ",रौतहट : वन गस्ती टोलीले काठसहित ट्र्याक्टरलाई नियन्त्रमा लिएको छ। डिभिजन वन कार्यालय रौतहट तथा पौराई सवडिभिजन वन कार्यालय रौतहटका वन अधिकृत सुरेशप्रसाद महतो नेतृवको टोलीले ट्र्याक्टरसहित काठ बरामद गरेको हो। बुधबार बिहान करिब साढे ९ बजे गस्ती टोलीले चन्द्रपुर नगरपालिका६ बेतौनाबाट ना५त ५६३४ नम्बरको ट्र्क्याक्टरसहित काठ बरामद गरेको हो। साल चिरान गरेको २४ थान करिब २१ क्युफिटको काठ बरामद गरेको वन अधिकृत महतोले जानकारी दिए। ट्र्याक्टरसहित चन्द्रपुर नगरपालिका वाड५ का श्याम पौडेल पक्राउ परेका छन्।
सिन्धुलीमा दुर्घटना हुँदा १२ जना घाइते,"सिन्धुली : सिन्धुलीमा हायस दुर्घटना हुँदा १२ जना यात्रु घाइते भएका छन्। घाइतेमध्ये दुई जनाको अवस्था गम्भीर रहेको छ। गम्भीर घाइते हुनेहरूमा उदयपुर जिल्ला त्रियुगा नगरपालिका८ बस्ने ३८ वर्षीया यशोधा प्याकुरेल र उनको १० वर्षीय छोरा केशव प्याकुरेल छन्। उनीहरूको हात, मुख र शरीरमा चोट लागको जिल्ला प्रहरी कार्यालय सिन्धुलीका प्रवक्ता चिरञ्जीबी दाहालले जानकारी दिए। बुधबार काठमाडौंबाट उदयपुरको गाइघाटतर्फ आउँदै गरेको बा३ख ९७८८ नम्बरको हाइस बीपी राजमार्गको कमलामाई नगरपालिका२ भद्रकाली नजिकै दुर्घटना भएको भएको थियो। त्यस्तै घाइते हुनेमा उदयपुर जिल्ला त्रियुगा नगरपालिका ८ का वर्ष ५७ को अर्जुनप्रसाद ढुंगाना, वर्ष ५१ की भगवती ढुंगाना, ५३ वर्षका रामप्रसाद ढुंगाना, वर्ष ६२ का बासुप्रसाद ढुंगाना, वर्ष २३ का अतिश ढुंगाना, वर्ष ३३ का नवराज सुवेदी, वर्ष ५७ की रेणुका र सुनिल ढुंगानाको छोरी वर्ष १० की रेशिका ढुंगाना छन्। घाइतेहरूको सिन्धुली अस्पतालमा उपचार भइरहेको छ। प्रहरीले चालक सन्तलाललाई नियन्त्रणमा लिएर अनुसन्धान थालेको प्रहरी प्रवक्ता प्रहरी नायब उपरीक्षक दाहालको भनाइ छ। गाडीमा ब्रेकफेल हुँदा दुर्घटना भएको चालकले बताएका छन्।"
नारायणगढमुग्लिन सडक खण्ड : थप ८ पुल सञ्चालनमा ल्याउने तयारी,"चितवन : नारायणगढमुग्लिन सडक खण्डमा निर्माण हुँदै गरेका थप आठ पुल दुई महिनाभित्रमा सञ्चालनमा ल्याउने गरी काम भइरहेको छ । ती पुलको पहुँच मार्गको काम मात्र बाँकी छन् । नागढुङ्गामुग्लिन सडक आयोजना पश्चिम खण्ड (नारायणगढमुग्लिन)का सूचना अधिकारी ई कृष्ण आचार्यका अनुसार मङ्सिर महिनामा चार नयाँ पुल सञ्चालनमा आएका छन् । थप आठवटा पुल दुई महिनाभित्रमा सञ्चालनमा आउने गरी काम भइरहेको छ । उनका अनुसार काली, नम्सी, रिग्दी, सिमलताल, भोर्ले, खोर, खहरे र जुगेडी पुल दुई महिनाभित्रमा सञ्चालनमा आउने छ । उनले भने, 'चार वटा एक महिनामानै सञ्चालनमा आउँछ । आठ वटै पुल सञ्चालनमा ल्याउन दुई महिना लाग्छ ।' ती पुलको पहुँचमार्ग बनाउने र रङगरोगन लगायतका काम भइरहेको छ । यही मङ्सिर महिनामा डुम्रे, चिसेन्जी, तोपे र लामो बालु्वाको पुल सञ्चालनमा आएको उनले जानकारी दिए। थप आठ पुल सञ्चालनमा आएपछि नयाँ बन्दै गरेका १५ पुलमध्ये दुईवटा मात्र बन्न बाँकी रहन्छन् । आचार्यका अनुसार खहरेको पुल ६ महिनाभित्रमा सञ्चालनमा आउने छ । तुइन खोलाको पुल निर्माणका लागि भने भित्तो विस्फोट गर्नुपर्ने भएकाले थप समय लाग्ने उनले बताए। गएको हिउँदमा सडक रोकेर दुईवटा पुल बनाउन ढिस्को भत्काउन थालिएको थियो । सँगै भत्काउन थालिएको चिसेन्जी खोलाको आडको ढिस्को भत्काएर पुलसमेत निर्माण गरिसकिएको छ । यो ठाउँमा ४० मिटर अग्लो ढिस्को भत्काएर पुल बनाइएको हो । आचार्यका अनुसार तुइन खोलाको पुल बनाउनका लागि ढिस्को पूरै भत्काउन नसकिएपछि विस्फोट गर्न लागिएको हो । पुलको मुग्लिन तर्फको झण्डै ६० मिटर अग्लो पहाडमध्ये २५ मिटर भत्काइएको छ । बाँकी ३५ मिटरलाई विस्फोट गर्न लागिएको सूचना अधिकारी आचार्यले जानकारी दिए। प्रक्रियागत काम पूरा गर्न समय लागेकाले गत हिउँदमानै विस्फोट गर्ने गृहकार्य गरिएको भए पनि काममा ढिलाइ भएको हो । उनका अनुसार ढिस्को भत्काउन विस्फोटक पदार्थ ल्याउनका लागि अनुमति प्राप्त भइसकिएको छ । आयोजनाले विभाग हुँदै गृह मन्त्रालय, रक्षा मन्त्रालय, पुनः गृहमन्त्रालय भएर अन्तिम अनुमति भारतीय राजदूताबासबाट पाएको जनाइएको छ । यससँगै विस्फोटक पदार्थ ल्याएर राख्नका लागि नेपाली सेनासँग रहेको बङ्कर मर्मत सम्भार गर्ने तयारी गरिएको छ । उनका अनुसार भरतपुरमा सेना सँग रहेको बङ्कर मर्मत गरेर त्यहाँ विस्फोटक पदार्थ राख्न लागिएको हो । दश टन विस्फोटक पदार्थ झिकाइदै छ । दुई महिनाभित्रमा विस्फोटक पदार्थ झिकाएर अर्को दुई महिनामा विस्फोट गरी डाँडा भत्काउने तयारी छ । उनले भने,'हाम्रो योजना अनुसार काम भएमा आगामी असार सम्ममा पुलनै बनिसक्छ ।' यो खण्डमा पर्ने १९ पुलमध्ये चार पुल सन् २०२० मा निर्माण गरिएको थियो । बाँकी १५ पुलसँगै निर्माण थालिएको हो । विसं २०७६ चैत १० गतेबाट पुलको निर्माण थालिएको हो । पुलको लागत रु एक अर्ब २८ करोड छ । पछिल्लो पटक थप गरिएको म्याद अगामी पुस १० गते सकिँदै छ । अनक कन्सट्रक्सनले पुलको ठेक्का पाएको थियो । यो राजमार्गलाई एसियाली विकास बैंक (एडिबी) को सहयोगमा एसियन मापदण्डअनुसार बनाइएको हो । पुल ११ मिटर चौडा छन् । सडक विस्तार गरेसँगै नौ देखि ११ मिटर फराकिलो बनेको छ । राजधानी बाहिरिने र भित्रने प्रमुख सडकका रुपमा यो सडक रहेको छ । यो सडक हुँदै दैनिक १० हजार भन्दाबढी सवारीसाधन आवतजावत गर्छन । वर्षाको समयमा दुःख दिँदै आएको यो सडक विस्तार र पुल बनेपछि केही राहत हुँदै आएको छ । रासस"

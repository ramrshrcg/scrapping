शीर्षक,विवरण
क्यान्सरमा फड्को मार्दै नेपाल,"क्यान्सर जित्नेहरूको पीडादायी अनुभव, जुन भोग्नेलाई मात्र थाहा छ। अनेकन दुखदायी परिस्थितिलाई जितेर पुनर्जीवन पाएका उदाहरणयीय पात्रहरूले नेपालमै क्यान्सरलाई जित्न सकिन्छ भन्ने आशा जगाएको छ। त्यसैले क्यान्सर समयमा नै पहिचान भएर यसाशीघ्र उपचार गर्न सकेमा पुनः सामान्य जीवनमा नै फर्कन सकिन्छ। तर, क्यान्सरको समयमा नै पहिचान र उपचार हुन नसक्दा बर्सेनि करिब १५ हजार नेपालीले ज्यान गुमाइरहेको दुखद तथ्यांक स्वास्थ्य मन्त्रालयको छ। साथै वार्षिक ४० हजार बढी नयाँ क्यान्सरका रोगी थपिने गरेको तथ्यांक छ। हजारौं नेपाली परिवारले क्यान्सरका कारण परिवारको सदस्य मात्र गुमाएको छैन, भएको सबै सम्पत्ति पनि सकाएको छ। त्यसैले खानपान र जीवनशैली सुधार क्यान्सरबाट बच्ने पहिलो उपाय हो। चुरोट, खैनी, सूर्ती, जाँडरक्सीको अत्याधिक सेवन मात्र हैन हामीले अस्वस्थ खानेकुराले पनि क्यान्सर निम्त्याउने गरेको छ। साथै वातावरणीय प्रदूषण पनि क्यान्सरको कारण बन्ने गरेको छ। सुरुवाती समयमा नै पहिचान भएको क्यान्सर उपचारमा भरतपुरस्थित बीपी कोइराला मेमोरियल क्यान्सर अस्पतालले सफलता प्राप्त गर्दै आएको छ। अन्य आधा दर्जन बढी अस्पतालमा क्यान्सरको उपचार गरिन्छ। यी कामहरू प्रभावकारी रूपमा अघि बढ्नका लागि सरकारको पर्याप्त साथ चाहिन्छ। तर, सरकारले ठोस नीति, योजना, बजेट निर्माण र प्रभावकारी कार्यान्वयन गर्न सकिरहेको छैन। सरकारले पहिलो कुरा स्वस्थ जीवनशैलीका लागि जनचेतना अभियानमा नै काम गर्नुपर्छ। त्यसपछि क्यान्सर उपचारको प्रविधि र नेपालमै पाइने जडिबुटीमाथि खोज अनुसन्धान र प्रवद्र्धनमा काम गर्नुपर्छ। भएका स्वास्थ्य संस्थाहरूको पूर्वाधार विकास अर्को महत्वपूर्ण कार्य हो। क्यान्सर रोगविरुद्ध लागिरहेका स्वास्थ्यकर्मीहरूलाई थप प्रोत्साहनको पनि जरुरी छ। अहिले विज्ञ चिकित्सक, उपकरणहरू स्वदेशमै छन्। रोबोटिक सर्जरीबाहेक सबै उपचार सेवा स्वदेशमै रहेको छ। क्यान्सरको उपचारमा भएको यो एक किसिमको छलाङ हो। विशेष गरी तीन किसिमका उपचार पद्धतिहरू शल्यक्रिया, रेडिएसन र केमाथेरापीबाट नेपालका सरकारी र निजी अस्पतालहरूमा क्यान्सरको उपचारमा भइरहेको छ। यसलाई अझ प्रभावकारी बनाउन सरकारी स्तरबाट थप प्रभावकारी योजनाहरू सञ्चालन हुन जरुरी छ। क्यान्सरविरुद्ध उपचारमा प्राप्त सफलताहरूबाट हामी भन्न सक्छौं, नेपालले क्यान्सरलाई जित्दै गएको छ।"
पाठेघरको क्यान्सरलाई कल्पोस्कोपी,"कल्पोस्कोपी एक महत्वपूर्ण जाँच हो किनभने यस जाँचबाट महिलामा हुने सर्भाइकल क्यान्सरका बारेमा थाहा हुन्छ। यसबाट महिलामा हुने सर्भाइकल क्यान्सर हुनुभन्दा अगाडि नै पत्ता लगाउन सकिन्छ। महिला जनेन्द्रीय अंगहरू जस्तै पाठेघरको मुख, योनी तथा योनीमार्गमा कुनै असामान्य रोग वा रोगको लक्षणहरू भए पत्ता लगाउन गराइन्छ। महिलाहरूको रोग परीक्षण गर्ने सिलसिलामा गर्भाशय श्राव (पाप स्मेयर) को जाँच गर्दा कुनै खराबी देखिएमा वा खराबीको शंका लागेमा चिकित्सकद्वारा कल्पोस्कोपी गर्ने सुझाव दिने गरिन्छ। कल्पोस्कोपी गरिँदा यदि महिला जनेन्द्रीयहरूमा (पाठेघरको मुख, योनीद्वार) असामान्य कोषिकाहरू भएको पाइएमा वा कोषिकाहरूको असामान्य वृद्धि पाइएमा ती कोषिकाहरूको बायोप्सी परीक्षण गरिन्छ। कल्पोस्कोपी किन गरिन्छ त ? कल्पोस्कोपिक परीक्षणले के गर्छ त ? कल्पोस्कोपिक परीक्षण कहिले गराउने त ?  एसोसिएट प्रोफेसर श्रेष्ठ कन्सल्ट्यान्ट गाइने अंकोसर्जन हुन्।"
"क्यान्सर निको त हुन्छ, उपचार खर्च धान्नै हम्मे","स्तन क्यान्सरलाई पराजित गरेकी प्रमिता खनाल दंग छिन्। नेपाल क्यान्सर सर्भाइभर सोसाइटीकी अध्यक्षसमेत रहेकी खनालजस्ता सयौं नेपालीहरूले क्यान्सर निको पारेका छन्। क्यान्सर विजेता खनाल भन्छिन्, क्यान्सर विरुद्धको उपचार व्यवस्था प्रभावकारी हुँदै गएको छ। नयाँनयाँ औषधिको उत्पादन भइरहेको छ। यसले पनि क्यान्सर पराजित गर्न सहज हुँदै गएको छ। क्यान्सर विजेताहरू क्यान्सरविरुद्ध जनचेतना फैलाउने अभियानमा पनि क्रियाशील छन्। समयमै उपचारको पहुँचमा आएका क्यान्सरका बिरामीको निको हुने दर क्रमशः बढिरहेको क्यान्सर रोग विशेषज्ञहरू बताउँछन्। कुनै बेला क्यान्सर लाग्यो कि मरिहालिन्छ भन्ने भय हुन्थ्यो, अब त्यस्तो रहेन। अत्याधुनिक उपकरण, दक्ष क्यान्सर रोग विशेषज्ञ र उपचारमा पहुँचले क्यान्सरका विजेताहरूको संख्या विश्वमै बढेको छ। विश्व स्वास्थ्य संगठन (डब्लूएचओ)को तथ्यांकअनुसार विगत ५ वर्षमा ४४ हजार ८ सय ३ जना क्यान्सर विजेताहरू छन्। पाटन स्वास्थ्य विज्ञान प्रतिष्ठानका क्यान्सर रोग विशेषज्ञ डा अरुण शाहीका अनुसार क्यान्सरका अधिकांश बिरामीहरूको औसत आयुमा वृद्धि भइरहेको छ। खुसीको कुरा हो, रोगको समयमै पहिचान, उपचारमा पहुँच र भरपर्दो उपचार व्यवस्थाले क्यान्सर निको हुने दर बढ्दै गएको छ। र, क्यान्सर विजेताहरूलाई समाजले हेर्ने दृष्टिकोणमा सकारात्मक परिवर्तन हुनु जरुरी छ, मेडिकल अन्कोलोजिस्ट डा शाही भन्छन्, अधिकांश क्यान्सरका बिरामीको उपचार खर्च व्यवस्थापन चुनौतीपूर्ण छ। क्यान्सर विजेताहरूलाई फलोअपको लागि समेत खर्च व्यवस्थापन गर्न धौधौ परिरहेको छ। विश्वमा झैं नेपालमा पनि महिलालाई स्तन क्यान्सर र पुरुषलाई फोक्सोको क्यान्सरले पिरोलिरहेको छ। क्यान्सर रोग विशेषज्ञहरूका अनुसार, विश्वमा महिलालाई स्तन क्यान्सरले सबैभन्दा पिरोलेको छ। नेपालमा भने पाठेघरको मुखको क्यान्सरले सताएकोमा पछिल्लो समयमा यो दुई नम्बरमा झरेको छ। डा शाहीका अनुसार, स्तन क्यान्सरपछि क्रमशः पाठेघरको मुखको क्यान्सर, फोक्सोेको क्यान्सर, पित्तथैलीको क्यान्सरको संख्या बढी देखिएको छ। नेपाली पुरुषहरूमा पहिलो नम्बरमा फोक्सोको क्यान्सर देखिएको छ भने दोस्रोमा पेटको क्यान्सर। तेस्रोमा मुखको क्यान्सर छ। चौथोमा ठूलो आन्द्रा र पाँचौंमा कलेजोको क्यान्सर देखिएको छ। विश्व स्वास्थ्य संगठनका अनुसार नेपालमा फोक्सोको क्यान्सरबाट सबैभन्दा बढीको ज्यान गएको छ। दोस्रोमा पेटको क्यान्सरबाट निधन भएको छ। तेस्रोमा पाठेघरको मुखको क्यान्सरबाट निधन महिलाको अल्यायुमै ज्यान गएको छ। चौथोमा स्तन क्यान्सरबाट निधन भएको छ। त्यस्तै क्रमशः पित्तथैली, ठूलो आन्द्रा, कलेजोको क्यान्सर, रक्त क्यान्सर, मुखको क्यान्सर र डिम्बाशयको क्यान्सरको ज्यान गइरहेको पाइएको छ। उपचार खर्चले रुवाउँछ क्यान्सरको उपचार गर्न आएकाहरू बेखर्ची भएर भौतारिन्छन्। बिरामीको अवस्थाले परिवारमा पीडा थपिदिन्छ। कतिपय पहिलोपल्ट परिवारमा लागेको रोगका कारण पाएको सास्तीले मानसिक रूपमै विक्षिप्त हुन्छन्। बिरामीका परिवारले क्यान्सरको उपचारको क्रममा आर्थिक, मानसिक पीडा बेहोर्दै आएका छन्। गुल्मीकी टुनाकुमारी हमाल श्रीमान्को उपचारमा धाउँदाधाउँदै निराश भएकी छिन्। अस्पतालका विभागहरू पुग्दा उनी अत्तालिएकी छिन्। श्रीमान् ६१ वर्षीय श्यामबहादुर हमालको उपचारमा मानसिक तनाव त छँदै छ, खर्चले पनि उनलाई पीडा दिएको छ। गाउँघरमा सापटी र ऋण खोजेर ल्याएको डेढ लाख रुपैयाँले नपुगेपछि भैंसी बेचेर उपचार गर्न आइन्। बिरामी निको भएका छैनन्, पैसा सबै सकियो, टुनाकुमारीले रुँदै भनिन्, कसरी उपचार होला भनेर दिनरातै रोएकी छु। थोरै जग्गा कमाएर खाने हामीलाई उपचार संभव रैनछ। भरतपुर क्यान्सर अस्पतालमा बिलौना गर्दै बिरामी। तस्बिर : अनिल ढकाल उनी भैंसी बेचेर उपचार खर्च बोकेर आएकी थिइन्। भरतपुरको बीपी कोइराला मेमोरियल क्यान्सर अस्पतालमा यो पीडा सहेर उपचारमा धाउनेको ताँती नै छ। भरतपुरको बीपी कोइराला मेमोरियल क्यान्सर अस्पतालका हरेक विभागका ढोका अगाडि पीडा लुकाएर उपचार गर्न आउनेहरू थुप्रै भेटिन्छन्। उपचारको पालो पर्खंदै ह्वील चियरमा बसेका शिथिल बिरामी थुप्रै भेटिन्छन्। उपचारका लागि हुने सास्ती, अर्कोतिर दुखाइ। जिन्दगीसँग हार खाएर निराश हुन्छन्। अस्पतालमा देखिने दृश्य कारुणिक हुन्छ। पैसा सकियो, अब कतिखर्च लाग्छ थाहा छैन, बुवाको उपचारका लागि क्यान्सर अस्पतालमा भेटिएका बाँके उडरापुरका नसुरुद्धिन बेहनाले भने, क्यान्सरबाट पाएको दुःख त सम्झिन पनि मन लाग्दैन। यस्तो रोग कसैलाई नलागोस्। रोगको पहिचान र निदानका लागि लामो प्रक्रिया हुने कारण क्यान्सरका बिरामीले दुःख पाउने गरेका छन्। प्रक्रिया पनि लामो हुन्छ। सुरुवाती परीक्षणदेखि अन्तिममा बिरामीको कारण परिवारमा पनि मानसिक तनाव हुन्छ। कार चढेर आएकाहरूसँग रिक्सा चढ्ने भाडा पनि नहुने अवस्था आउँछ। सुरुवाती अवस्थामै क्यान्सर लागेको थाहा पाए उपचारले निको हुने क्यान्सर रोग विशेषज्ञले बताउँछन्। तर, नेपालमा तेस्रो र चौथो स्टेजका बिरामी मात्रै अस्पतालको पहुँचमा हुन्छन्। मुटुबाहेक सबै अंगमा क्यान्सर रोग लाग्छ। रोग पत्ता लागेको दुई साताभित्र उपचार सुरु भइसक्नुपर्ने अन्तर्राष्ट्रिय मान्यता छ। तर, नेपालमा पालो पर्खनुपर्ने बाध्यता छ। सर्जरीका लागि पालो पर्खनुपर्छ। पालो पाउने भनेको छिटोमा दुई हप्ता हो। महिनौ पर्खिएका बिरामी पनि हुन्छन्। खर्चको अभावमा उपचार नियमित नहुँदा निको हुने अवस्थाको रोग पनि बल्झिन्छ। उपचार गरेर निको हुने अवस्थाका बिरामी खर्चको अभावले रोकिएर बल्झिएका घटना धेरै छन् भरतपुरको क्यान्सर अस्पतालका विशेषज्ञ डा गंगा सापकोटाले भने, त्यस्ता बिरामीलाई मात्रै सहयोग हुने हो भने धेरैलाई बचाउन सकिन्छ। चिकित्सकको सल्लाहअनुसार फलोअपमा आउनुपर्छ। उपचार सकेको ६ हप्तादेखि रोग र अवस्था हेरेर तीन वर्षसम्म फलोअपमा आउनुपर्छ। खर्च बेहोर्न नसक्दाको पीडा बर्दियाको गुलरिया नगरपालिका७ बगलामुखी मन्दिर टोल निवासी सुरज खड्का क्यान्सर भएर बावुको निधन भएपछि बैदिक सनातन पद्धतिअनुसार दशगात्रादी क्रियाकर्ममा छन्। परिवारको मियो अकस्मात घातक रोगको शिकार भई ब्रम्हलिन भएपछि धर्म परम्परासँगै सामाजिक संस्कार थेग्दै आफूसँगै आश्रित परिवार सम्हाल्नु परेको छ। पुस ११ गते मात्र बुवालाई क्यान्सर लागेको थाहा पायौं। माघ ९ गते बुवाको स्वर्गारोहण भयो। फोक्सोमा चौथो स्टेजको क्यान्सर भइसकेको रहेछ। सुरजले भने, बुवाले कहिले काहीँ हातखुट्टा दुख्यो, कोखा दुख्यो भन्नुहुन्थ्यो, मेडिकलमा सामान्य उपचारपछि ठीकै हुन्थ्यो। सुरुमै बुवाले हल्का रूपमा लिनुभयो धेरै कठिनाइ सुनाउनु भएन। हेलचक्राइँ भयो। मलिन भावमा उनले अगाडि भने, स्थानीय मेडिकल, बर्दिया अस्पताललगायत नेपालगञ्जमा उपचार गर्यौं तर अन्तिम समयमा औषधिले काम गरेन। सुशील कोइराला प्रखर क्यान्सर अस्पताल खजुरामा वायोस्पी गरेपछि मात्र क्यान्सर लागेको थाहा भयो। खड्काले थपे, क्यान्सर त साह्रै पीडादायक रोग रहेछ। बिरामी र हेरचाह गर्ने सबैलाई दुःख दिँदो रहेछ। थोरै समयमा पनि धेरै पैसा खर्च भयो। गुलरिया नगरपालिकाबाट उपचारका लागि १ लाख रुपैयाँको सिफारिस पाएका थियौं। त्यो बिरामीको उपचारमा मात्र खर्च गर्न पाइने रहेछ। क्यान्सर लागेपछि खर्च नै धान्न गाह्रो हुने गरेको खड्काले बताए। उपचारमा त खर्च लाग्ने नै भयो कुरुवाहरूलाई पनि उत्तिकै खर्च हुने रैछ, उनले भने, अस्पताल बाहिरबाट औषधि किन्दा सरकारी खर्च काम लाग्दैन। खजुरा क्यान्सर अस्पतालमा सेकाइ मेसिन भए पनि चिकित्सक अभावमा सेकाइ गर्न पाएनौं साह्रै दुःख लाग्यो। सरकारले क्यान्सर अस्पतालमा ठूलो लगानी गरे पनि पछिल्लो समय क्यान्सरका बिरामीको संख्या बढेको छ। खड्काकै टोल साँधमा तीन घरका सदस्यले क्यान्सरका कारण ज्यान गुमाई सकेका छन्। एउटै परिवारमा ३ जनालाई क्यान्सर बेहोर्नु परेको पीडादायी अवस्था छ। वंशाणुगत रोग भएका कारण पनि परिवारमा एकजनामा क्यान्सर भएपछि अन्य सदस्यमा पनि क्यान्सर रोग देखा पर्ने गरेको छ। सोही निवासी शान्तादेवी सिंहले क्यान्सरकै कारण सासू, पति र छोरी गुमाउनु परेको पीडा सुनाइन्। सासूको फोक्सोमा, श्रीमान्को ठूलो आन्द्रामा र छोरीको स्तनमा क्यान्सर भयो, धेरै पैसा खर्च गर्यौं बचाउन सकिएन, आँसुका भेल पुछ्दै उनले भनिन्, उपचारमा धनदौलत पनि गयो आफ्नो मान्छे पनि बचेनन्। यस्तो रोग त कसैलाई पनि नलागोस्। उनले सुझाइन्, बेलाबेलामा स्वास्थ्य जाँच गर्नुपर्दो रहेछ। खेलवाड गर्नुहुँदैन रैछ। महिलाले त पाठेघर तथा स्तन बेलाबेलामा जँचाइ राख्नुपर्छ। क्यान्सर त एक्कै चोटी अन्तिममा थाहा हुन्छ। जतिबेला उपचार गरे पनि केही उपाय लाग्दो रहेन छ। सासू र छोरीको पालामा त राज्यबाट पनि सहयोग पाएनौं। अस्पतालमा पनि पैसा नभए उपचारै नहुने गरेको पीडा पोखिन्। क्यान्सर लागेका बिरामीको अगाडि रोगका बारेमा भन्ने र कठै अब निको हुँदैन भन्दै बिरामीको मनोवल घटाउने प्रवृत्ति त्याग्नुपर्ने उनको अनुभूति छ। परिवारमा क्यान्सर लागेपछि त परिवारको बेहाल हुन्छ। त्यस्ता परिवारलाई राज्यले पनि केही गर्न सके राम्रो हुने उनको सुझाव छ। सोही निवासी राकेश वस्याल क्यान्सरका कारण बुवा, आमा, ठूलो दिदी गुमाउनु परेको बताउँछन्। माइली दिदी क्यान्सरसँग जुझ्दै हुनुहुन्छ, उनले भने, दिदीको मनोवल उच्च भएका कारण अहिलेसम्म केही भएको छैन। क्यान्सर धेरै पीडादायी रोग भएको उनले सुनाए। जैविक खाद्यान्नहरूको प्रयोग, वायुमण्डलीय प्रदूषणलगायत आहार विहारको तारतम्य नमिल्दा क्यान्सर लगायतका घातक रोगको सामना गर्नुपर्ने उनको बुझाइ छ। बर्दियामा क्यान्सरका बिरामीहरूको संख्या बढ्दो छ। एउटै घरमा धेरै जना क्यान्सर पीडित भएको अवस्थामा घरघर र टोलटोलमा रोगीको संख्या तीव्र रूपमा बढ्दै छ। बेलैमा उपचार गर्दा निको नसर्ने रोग भए पनि क्यान्सर विश्वव्यापी रूपमा मानव जातिकै लागि चुनौती बन्दै गएको छ। क्यान्सरकै कारण संसारमा ठूलो संख्यामा मानिसको मृत्यु हुने गरेको छ। पछिल्लो समय विश्वव्यापी रूपमा क्यान्सरको प्रकोप बढिरहेको छ। नेपालमा पनि केही वर्षयता एक भयावह जनस्वास्थ्य समस्याका रूपमा क्यान्सर रोग बढ्दै गएको नेपाल क्यान्सर फाउन्डेसनका कार्यकारी प्रमुख डाक्टर वीरेन्द्र यादव बताउँछन्। क्यान्सर रोग विशेषज्ञ डा यादवका अनुसार नेपालमा देखिएका क्यान्सरहरूमा फोक्सो, पाठेघरको मुखको क्यान्सर, स्तन, पेट र आन्द्राको क्यान्सर बढी छ। पुरुषमा फोक्सो, पेट, आन्द्रा, मुख र थाइराइडको क्यान्सर बढी देखिएको छ भने महिलाहरूमा पाठेघरको मुखको क्यान्सर, स्तन, फोक्सो, पित्तथैली र डिम्बाशयको क्यान्सर प्रमुख छन्। बच्चाहरूमा भने ब्लड क्यान्सर धेरै देखिने गरेको झापाको बिर्तामोडस्थित पूर्वाञ्चल क्यान्सर अस्पतालका मेडिकल डाइरेक्टरसमेत रहेका डा यादवको भनाइ छ। युवापुस्तामा धूमपान फेसनजस्तै बनेको छ, उनले भने, त्यसबाहेक सहरी क्षेत्रमा प्रदूषण र ग्रामीण क्षेत्रका गृहणीहरूमा चुलोचौको नै प्रमुख कारण हो। क्यान्सरले कुनै पनि उमेर समूह भन्दैन। बालबालिकादेखि वयोवृद्धसम्मलाई क्यान्सर रोग लागेको छ। पछिल्लो समय युवापुस्ता सुर्ती र सुपारीजन्य पदार्थ बढी सेवन गर्ने गर्दा मुख र फोक्सोको क्यान्सर बढी देखिन थालेको छ। सेनेरिटरी प्याडको प्रयोग नगर्ने र धेरै जनासँग यौन सम्बन्धमा रहने हुँदा महिलाहरूलाई भने पाठेघरको मुखको क्यान्सरले सताएको छ। त्यसबाहेक एचपीभी खोपको उपलब्धता नहुँदा पनि महिलाहरू पाठेघरको मुखको क्यान्सरबाट प्रताडित रहेको डा यादवको भनाइ छ। नेपालमा क्यान्सर उपचारबाट निको नहुने रोग हो भन्ने आम बुझाइ छ। तर, क्यान्सर लागेमा निको नहुने मानसिकता भ्रममात्र भएको बताउँदै डा यादवले क्यान्सरलाई समयमा नै पहिचान गरेर राम्रोसँग उपचार गरे पूर्णरूपमा निको हुने बताए। सचेतनामूलक कार्यक्रम प्रभापकारी रूपमा गर्न नसक्दा र उपचारमा सबैको पहुँच हुन नसक्दा यस्तो गलत मानसिकताले गाँजेको डा यादव बताउँछन्। क्यान्सर गम्भीर स्वास्थ्य समस्या हो, यो निको नै हुँदैन भन्ने आमबुझाइ छ, उनी भन्छन, सचेतना र स्वास्थ्य शिक्षाको अभावले गर्दा यस्तो भएको हो। बेलैमा उपचार गरेमा क्यान्सर निको हुन्छ। यस्ता विषयमा सही सूचना सर्वव्यापी बनाउन सरकार र निजी संघसंस्था लाग्नुपर्छ। क्यान्सरको चौथो चरणको अवस्थालाई जटिल मानिन्छ। यो चरणको क्यान्सर अन्य अंगमा पनि फैलिसकेको हुन्छ। जसले गर्दा शल्यक्रिया गरेर पनि केही पूर्णरूपमा निको पार्न सकिँदैन। यसैले पहिलो चरणअघि नै सम्भावित क्यान्सरबारे पत्ता लगाउन सकियो भने क्यान्सरको जोखिमबाट जोगिन सकिने डा यादव बताउँछन्। जति चाँडो क्यान्सर पत्ता लगाउन सक्छौं, त्यति नै छिटो यो निको हुन्छ, उनले थपे। क्यान्सरको उपचार खर्चिलो हुन्छ। यसैले नेपाल सरकारले क्यान्सर रोगीलाई आर्थिक सहायता स्वरूप एक लाख रुपैयाँ उपलब्ध गराउँदै आएको छ। तर, त्यो रकम पनि कम भएको डा यादव बताउँछन्। जति ढिलो क्यान्सर पत्ता लाग्यो, त्यति नै खर्चिलो पनि हुँदै जान्छ, उनले भने, यसैले त सरकारले दिने आर्थिक सहायता कम भएको महसुस हुन्छ। विगत चार वर्षयता झापाको बिर्तामोडमा सञ्चालित पूर्वाञ्चल क्यान्सर अस्पतालले सामाजिक जिम्मेवारी पूरा गर्न भन्दै प्रत्येक साता क्यान्सर शिविर चलाउँदै आएको छ। आर्थिक अभावका कारण उपचार नपाएका क्यान्सरका बिरामीलाई निःशुल्क रूपमा उपचार गराइरहेको डा यादवले बताए। हालसम्म पाठेघरको मुखको क्यान्सरबाट पीडित बनेका १४ हजार महिलाको उपचार निःशुल्क रूपमा गरिएको अस्पतालले जनाएको छ। क्यान्सर विरुद्धको उपचार व्यवस्था प्रभावकारी छ। नयाँनयाँ औषधिको उत्पादन भइरहेको छ। क्यान्सर पराजित गर्न सहज हुँदै गएको छ। प्रमिता खनाल, अध्यक्ष, नेपाल क्यान्सर सर्भाइभर सोसाइटी जति ढिलो क्यान्सर पत्ता लाग्यो, त्यति नै खर्चिलो हुँदै जान्छ। बेलैमा उपचार गरे खर्च पनि कम हुन्छ। निको पनि छिट्टै हुन्छ। डा वीरेन्द्र यादव, क्यान्सर रोग विशेषज्ञ श्रीमान्को उपचारका लागि ऋण गरे। भैंसी बेचेँ। सबै पैसा सकियो। दिनरात रोएर बित्छ। टुना हमाल, गुल्मी क्यान्सर चौथो स्टेजमा पुगिसकेको रहेछ। ढिलो गरी रोग पत्ता लाग्दा बुवालाई बचाउन सकिएन। सुरज खड्का, बर्दिया अस्पताल छ, पूर्वाधार छैन पश्चिम नेपाल (चितवनदेखि पश्चिमको एक मात्र क्यान्सर अस्पताल बाँकेको खजुरास्थित) सुशील कोइराला प्रखर क्यान्सर अस्पताल क्यान्सर पीडितको भरोशा बन्दै गएको छ। क्यान्सरको उपचारका लागि बिरामीलाई अब भारतको विभिन्न सहर, भरतपुर क्यान्सर अस्पताल चितवन, काठमाडौं उपत्यकाका अस्पताल धाउनुपर्ने बाध्यता हटेको छ। पश्चिम नेपाल (लुम्बिनी, कर्णाली र सुदूरपश्चिम प्रदेशसहित ४० जिल्लाका) बिरामीले आफ्नै गाउँठाउँमै सुलभ र गुणस्तरीय क्यान्सर उपचार पाएका छन्। अस्पतालका निर्देशक डा नीरज भट्टराई सरकारसँग १०० शय्याको अस्पताल सञ्चालन गर्न ४१० जना चिकित्सकसहितका स्वास्थ्यकर्मी र कर्मचारीको स्थायी दरबन्दी माग गरिएको बताउँछन्। उनी भन्छन्, ५० शय्यामा एक सय जना कार्यरत हुनुहुन्थ्यो। हामीले यो वर्ष २८ जना करारका दरबन्दी थपेर १२८ जनाबाट ७४ शय्याको अस्पताल सञ्चालन गरिरहेका छौं। अस्पतालमा चिकित्सकको संख्या २८ मात्रै छ। अस्पताल विकास समितिले गरेको स्थायीबाहेक सेवा सुरु भएको ६ वर्ष बितिसक्दा पनि अस्पतालको स्थायी दरबन्दी तय भएको छैन। अस्पताललाई काजमा खटाइएका चिकित्सक र करारमा सेवा दिइरहेका चिकित्सकले धानिरहेका छन्। अस्पतालमा हरेक वर्ष बिरामीको संख्या बढ्दो छ। आर्थिक वर्ष २०७६७७ मा चार हजार ६ सय ९२ जना, २०७७७८ मा बढेर ११ हजार र २०७८०७९ मा २९ हजार ९ सय १३ जना र २०७९८० मा पनि २९ हजार २ सय ५५ जना बिरामीले अस्पतालबाट सेवा लिएकाको डा भट्टराईले प्रष्ट पारे। अस्पतालमा आउने सबै क्यान्सर रोगी होइनन्। चालु आर्थिक वर्षदेखि हामीले क्यान्सर बाहेकका बिरामीको उपचारलाई निरुत्साही गरेका छौं। अन्य जनरल बिरामीहरूलाई भेरी अस्पतालमा पठाउने गरेका छौं। अस्पताललाई क्यान्सरको विशिष्टीकृत अस्पताल बनाइएको छ, उनले प्रष्ट पारे, क्यान्सर शंका लागेका व्यक्तिको भने उपचार र अप्रेसन हुन्छ। नेपाल सरकार स्वास्थ्य तथा जनसंख्या मन्त्रालयद्वारा सञ्चालित अस्पतालले पश्चिम नेपालका करिब ४० जिल्लाका बिरामीहरूको फोक्सो, स्तन, रक्तनली, नाक, कान, घाँटी, पाठेघर, हड्डी, दाँत तथा मुख, मुत्रनली तथा पिसाबथैली लगायतका क्यान्सरको उपचार गरिरहेको छ। अस्पतालमा आउने क्यान्सर रोगीमध्ये धेरै जसो स्तन, पाठेघर र फोक्सोको क्यान्सरका बिरामी रहेको उनले प्रष्ट पारे। अस्पतालले ब्लड क्यान्सर र बच्चाको क्यान्सरको पनि अप्रेसन भने गरिरहेको जनाएको छ। आर्थिक वर्ष २०७८७९ मा सात सय २० जनाको अप्रेसन भएकोमा आर्थिक वर्ष २०७९८० मा सात सय ३१ जनाको अप्रेसन अस्पतालमा भएको थियो। अस्पतालमा खजुरा गाउँपालिका तथा रेडक्रस बाँकेको समन्वयमा ब्लड बैंक सञ्चालनमा छ। भारतीय दूतावासले अस्पताललाई एउटा एम्बुलेन्स र एउटा स्टाफ बस पनि प्रदान गरेको छ। अस्पतालमा चौबिसै घण्टा ल्याब तथा एक्सरे सेवा सुरु भएको छ। जनस्तरबाट सुरु भई नेपाल सरकारले स्वामित्व लिएको यो क्यान्सर अस्पताल संघीय अस्पताल हो। अझै पनि भौतिक पूर्वाधारको अभाव नै छ। दिनेश गौतमकाठमाडौं, अनिल ढकालचितवन,शंकरप्रसाद खनालनेपालगन्ज, यादव आचार्यबर्दिया, माधव काफ्लेविराटनगर"
गण्डकीले बनायो सवारी तथा यातायात नियमावली,"बेनी : गण्डकी प्रदेश सरकारले सार्वजनिक सेवाको सुधारका लागि बनाएको ऐन कार्यान्वयन गर्न नियमवली बनाएको छ। गण्डकी प्रदेशको सवारी तथा यातायात नियमावली, २०८० बनेसँगै २०७६ सालमा जारी भएको ऐन कार्यान्वयन भएको हो। सार्वजनिक यातायात सेवालाई प्रविधिमैत्री र समयअनुकूल बनाउन नियमावली महत्वपूर्ण आधार बन्ने भौतिक पूर्वाधार विकास तथा यातायात व्यवस्थामन्त्री रेशमबहादुर जुग्जालीले बताए। राजस्वको स्रोत बढाउन, सेवा प्रवाहलाई छिटोछरितो र सार्वजनिक यातायातलाई व्यवस्थित बनाउन नियमावली सहयोगी बन्नेछ, उनले भने, यो नियमावली गण्डकीको यातायात क्षेत्र सुधारका लागि कोसेढुंगा सावित हुने छ। गत पुस २६ गतेको मन्त्रिपरिषद् बैठकले पारित गरेको नियमावली मुख्यमन्त्री तथा मन्त्रिपरिषद् कार्यालयले बिहीबार राजपत्रमा प्रकाशन गरेको छ। १०३ नियम र १३ परिच्छेद भएको नियमावलीमा ३२ अनुसूची रहेका मन्त्रालयका कानुन अधिकृत जितबहादुर बस्यालले बताए। प्रदेशभर रुट इजाजत सर्वाजनिक सवारीलाई सम्बन्धित सवारीधनी वा व्यवसायी कम्पनीको मागबमोजिम प्रदेशभित्रको मार्ग इजाजत (रुट परमिट) दिइने नियमावलीमा व्यवस्था गरिएको छ। पछिल्लो पाँच वर्षयता गण्डकी प्रदेशमा सञ्चालन हुने जिप र ट्याक्सीमा दुई जिल्ले परमिट लागू गरिएको थियो। सम्बन्धित सार्वजनिक सवारीधनी वा व्यवसायी कम्पनीको मागबमोजिम प्रदेशभर, बहुजिल्ला, एक जिल्ला, निश्चित पालिका वा क्षेत्र तोकी मार्ग इजाजतपत्र जारी गर्न लागिएको हो। एकै ठाउँमा मात्र व्यवसायीहरूलाई केन्द्रित हुन नदिनका लागि मापदण्ड बनाइने भएको छ। निजी गाडीको पनि आयु तोकियो । नियमावलीमा नेपालमै पहिलोपटक निजी सवारी साधनको पनि २५ वर्ष आयु तोकिएको मन्त्रालयका प्रवक्ता टीकाराम पौडेलले बताए। राइड सेयरीङलाई बैधानिकता दिने बाटो निजी प्रयोजनका लागि दर्ता प्रमाणपत्र प्राप्त चारपांग्रे तथा दुईपांग्रे सवारीले राइड सेयरिङ एपमार्फत दिने यातायात सेवालाई नियमन गर्ने र बैधानिक बनाउन कानुनी बाटो नियमावलीले खुलाएको छ। नियमावलीको दफा १३ मा उल्लेख भएको निजी प्रयोजनका लागि दर्ता प्रमाणपत्र प्राप्त चारपाङग्रे तथा दुईपाङग्रे सवारीले तोकिएको प्रक्रिया पूरा गरी तोकिएको भाडा लिई यात्रु बिमा गरेर यात्रु बोक्न पाउने व्यवस्था कार्यान्वयनका लागि मापदण्ड बनाउने तयारी गरेको प्रवक्ता पौडेलले बताए। नेपालमा पठाओ, टुटल, इनड्राइभ, सहारा, सजिलोलगायत राइड सेयरिङ एप सञ्चालनमा आएका छन्।"
क्यान्सरविरुद्ध जागरण जगाउँदै साइकल र्याली,"काठमाडौं : क्यान्सरविरुद्ध जागरण ल्याउने उद्देश्यले अन्नपूर्ण मिडिया नेटवर्कले राजधानीमा शनिबार भव्य साइकल र्याली आयोजना गरेको छ। राइड फर लाइफ २०२४ नारा दिइएको साइकल र्यालीमा ५ वर्षदेखि ७६ वर्षका साइकल राइडरले भाग लिएका थिए। क्यान्सरविरुद्ध जागरण ल्याउन र साइकलमैत्री वातावरणका लागि नेटवर्कले हरेक वर्ष नेपाल क्यान्सर केयर फाउन्डे्सनको सहकार्यमा साइकल र्यालीको आयोजना गर्ने गरेको छ। यो नवौं संस्करण हो। अन्नपूर्ण मिडिया नेटवर्कको तीनकुनेस्थित कार्यालय परिसरबाट सुरु भएको साइकल र्याली उपत्यकाका विभिन्न क्षेत्रको परिक्रमा गरी तीनकुनेस्थित कार्यालयमा पुगेर सम्पन्न भएको थियो। प्रतिनिधिसभा उपसभामुख इन्दिरा राना मगर र अन्नपूर्ण मिडिया नेटवर्कका अध्यक्ष क्याप्टेन रामेश्वर थापा, प्रतिष्ठित व्यवसायी तथा समाजसेवी उपेन्द्र महतो, नेपाल प्रहरीका प्रवक्ता डीआईजी भीम ढकाल, अन्नपूर्ण पोस्ट्का प्रधान सम्पादक अखण्ड भण्डारीले बिरुवामा पानी हालेर र्यालीको उद्घाटन गरेका थिए। त्यसक्रममा उपसभामुख मगरले साइकल संस्कृतिलाई प्रबद्र्धन गर्नुपर्ने बताइन्। उनले भनिन्, यसका लागि साइकिलिस्टहरूले वर्षौंदेखि अभियान चलाइरहेका छौं। अन्नपूर्ण पोस्ट्ले पनि क्यान्सर रोगविरुद्ध जनचेतना फैलाउन स्वास्थ्यसँग जोडेर साइकललाई प्रोमोट गरिरहेको छ। त्यसका लागि एकदमै धन्यवाद दिन चाहन्छु। उपसभामुख रानाले अन्नपूर्ण पोस्ट्ले समाचार र विचार मात्र नभई देश रूपान्तरणका लागि रचनात्मक कार्य गर्दै आएको भन्दै खुसी व्यक्त गरिन्। अन्नपूर्ण पोस्ट्ले समाचार र विचार मात्र नभई देश रूपान्तरणका लागि रचनात्मक कार्य गर्दै आएको छ, उनले भनिन्, क्यान्सर र स्वास्थ्यका बारेमा जनचेतना जगाउन कहिले ब्याडमिन्टन, कहिले साइकल र्याली, त कहिले समाचार र अन्तरक्रियामार्फत काम गर्दै आएको छ। उनले साइकललाई प्रवद्र्धन गरे प्रदूषणमा कमी आउने पनि बताइन्। स्वच्छ वातावरणका लागि सबै नागरिकले काम गर्नुपर्नेमा उपसभामुख राना मगरले जोड दिइन्। गाउँघरमा रोग पनि पत्ता नलागेर कैयौं मान्छेहरू मृत्युको मुखमा परिरहेका छन, उनले भनिन, धुँवा धुलोले फोक्सो क्यान्सरका बिरामीलाई झन् धेरै समस्या भइरहेको छ। हामी दिनदिनै विष सेवन गरिरहेका छौं, उनले भनिन्, यस्तो बेलामा अन्नपूर्ण मिडिया नेटवर्कले वातावरण स्वच्छ राख्न र स्वास्थ्यसम्बन्धी जनचेतना फैलाउन उत्कृष्ट प्रयास गरेको छ। जलवायु परिवर्तनले देश र विश्व संकटमा रहेको भन्दै उपसभामुख राना मगरले चिन्ता व्यक्त गरिन्। अन्नपूर्ण मिडिया नेटवर्कका अध्यक्ष क्याप्टेन रामेवर थापाले अन्नपूर्ण मिडिया नेटवर्क समाचार संकलन गर्ने र जनतालाई पस्किने काममा मात्र केन्द्रित नभई समुदायकै स्वास्थ्यप्रति संवेदनशील भएको बताए। हाम्रो देश अति सुन्दर छ, क्याप्टेन थापाले भने, यहाँ कुनै पनि रोग लाग्दैन भन्ने मानसिकता बनाउनुपर्ने प्राकृतिक देन भएको मुलुक हो। तर, विभिन्न किसिमको प्राणघात रोग लाग्न थालेका छन्। यसमा हामी सबै सजग हुनुपर्छ। क्यान्सरविरुद्धको कार्यक्रममा क्यान्सर केयर फाउन्डेसनको ठूलो भूमिका रहेको भन्दै क्याप्टेन थापाले खुसी व्यक्त गरे। महिलाको पाठेघरको क्यान्सर र आङको क्यान्सरको बारेमा सजग हुँदै र गराउँदै अघि बढ्ने प्रयास गरिरहेका छौं, नेटवर्कका अध्यक्ष क्याप्टेन थापाले भने, यसमा आमजनताको सपोर्ट छ भन्ने लाग्छ। साइकल र्यालीले जनचेतना र स्वास्थ्यप्रतिको जिम्मेवार भूमिका निभाउन सबैलाई उत्प्रेरित गर्छ भन्ने विश्वास छ। समाजलाई स्वस्थ र स्वच्छ बनाउन सबैले अभियानमा साथ दिनुपर्ने उनले बताए। नेपाल साइकल संघका अध्यक्ष सुदीप पौडेलले साइकल र्यालीमा ५ वर्षदेखि ७६ वर्ष उमेर समूहका साइक्लिष्टले भाग लिएको बताए। नेपाल प्रहरीको ब्यान्डबाजा र कलाकारको प्रस्तुतिले र्यालीलाई उल्लासमय बनाएको थियो। र्याली गौशाला, चाबहिल, बसुन्धरा, बालाजु, सोह्रखुट्टे, जमल, भद्रकाली, त्रिपुरेश्वर, नर्भिक अस्पताल, नयाँबानेश्वर हुँदै पुनः तीनकुनेमा पुगेको थियो। विजेतालाई आकर्षक उपहार साइकल र्यालीमा सहभागीबीच लक्की ड्र गरेर विभिन्न उपहार प्रदान गरिएको थियो। समीर डंगोलले ८० हजार रुपैयाँ पर्ने प्यांक कस्टम बाइक हात पारे। दुषित थानी हिमालय रिसोर्ट धुलिखेलबाट रामबहादुर श्रेष्ठले ६० हजार रुपैयाँको वान नाइट स्टे सहितको प्याकेज जिते। यस्तै रविन महर्जनले ३२ इन्चको स्मार्ट एलइडी टिभी उपहार पाए। सचिन श्रेष्ठले जोडीसहित दुसित प्रिन्सेस होटलमा वन नाइट स्टेका लागि ३५ हजारको प्याकेज उपहार पाए। त्यसैगरी विनोदकुमार गुप्ताले दुसित प्रिन्सेस काठमाडौंमा लञ्च वा डिनरको १५ हजार राशिको प्याकेज उपहार पाए। यस्तै, जंगल क्याम्प रिसोर्ट बूढानीलकण्ठमा १० हजार बराबरको प्याकेज बिजु बज्राचार्यले हात पारे। यस्तै चिरिया वाले, विकास केसी र राजु श्रेष्ठले प्यांक बाइकको गुडिज ब्याग पाए। तस्बिर : अशोक दुलाल अन्नपूर्ण पोस्ट्का प्रधान सम्पादक अखण्ड भण्डारी, नेपाल प्रहरी प्रवक्ता भीम ढकाल, अन्नपूर्ण पोस्ट्का राजनीतिक र समसामयिक ब्युरो प्रमुख नरेन्द्र साउद, मिडिया नेटवर्कका फाइनान्स म्यानेजर सुनिल पौडेललगायतले विजयीलाई उपहार प्रदान गरेका थिए।"
क्यान्सरमा फड्को मार्दै नेपाल,"क्यान्सर जित्नेहरूको पीडादायी अनुभव, जुन भोग्नेलाई मात्र थाहा छ। अनेकन दुखदायी परिस्थितिलाई जितेर पुनर्जीवन पाएका उदाहरणयीय पात्रहरूले नेपालमै क्यान्सरलाई जित्न सकिन्छ भन्ने आशा जगाएको छ। त्यसैले क्यान्सर समयमा नै पहिचान भएर यसाशीघ्र उपचार गर्न सकेमा पुनः सामान्य जीवनमा नै फर्कन सकिन्छ। तर, क्यान्सरको समयमा नै पहिचान र उपचार हुन नसक्दा बर्सेनि करिब १५ हजार नेपालीले ज्यान गुमाइरहेको दुखद तथ्यांक स्वास्थ्य मन्त्रालयको छ। साथै वार्षिक ४० हजार बढी नयाँ क्यान्सरका रोगी थपिने गरेको तथ्यांक छ। हजारौं नेपाली परिवारले क्यान्सरका कारण परिवारको सदस्य मात्र गुमाएको छैन, भएको सबै सम्पत्ति पनि सकाएको छ। त्यसैले खानपान र जीवनशैली सुधार क्यान्सरबाट बच्ने पहिलो उपाय हो। चुरोट, खैनी, सूर्ती, जाँडरक्सीको अत्याधिक सेवन मात्र हैन हामीले अस्वस्थ खानेकुराले पनि क्यान्सर निम्त्याउने गरेको छ। साथै वातावरणीय प्रदूषण पनि क्यान्सरको कारण बन्ने गरेको छ। सुरुवाती समयमा नै पहिचान भएको क्यान्सर उपचारमा भरतपुरस्थित बीपी कोइराला मेमोरियल क्यान्सर अस्पतालले सफलता प्राप्त गर्दै आएको छ। अन्य आधा दर्जन बढी अस्पतालमा क्यान्सरको उपचार गरिन्छ। यी कामहरू प्रभावकारी रूपमा अघि बढ्नका लागि सरकारको पर्याप्त साथ चाहिन्छ। तर, सरकारले ठोस नीति, योजना, बजेट निर्माण र प्रभावकारी कार्यान्वयन गर्न सकिरहेको छैन। सरकारले पहिलो कुरा स्वस्थ जीवनशैलीका लागि जनचेतना अभियानमा नै काम गर्नुपर्छ। त्यसपछि क्यान्सर उपचारको प्रविधि र नेपालमै पाइने जडिबुटीमाथि खोज अनुसन्धान र प्रवद्र्धनमा काम गर्नुपर्छ। भएका स्वास्थ्य संस्थाहरूको पूर्वाधार विकास अर्को महत्वपूर्ण कार्य हो। क्यान्सर रोगविरुद्ध लागिरहेका स्वास्थ्यकर्मीहरूलाई थप प्रोत्साहनको पनि जरुरी छ। अहिले विज्ञ चिकित्सक, उपकरणहरू स्वदेशमै छन्। रोबोटिक सर्जरीबाहेक सबै उपचार सेवा स्वदेशमै रहेको छ। क्यान्सरको उपचारमा भएको यो एक किसिमको छलाङ हो। विशेष गरी तीन किसिमका उपचार पद्धतिहरू शल्यक्रिया, रेडिएसन र केमाथेरापीबाट नेपालका सरकारी र निजी अस्पतालहरूमा क्यान्सरको उपचारमा भइरहेको छ। यसलाई अझ प्रभावकारी बनाउन सरकारी स्तरबाट थप प्रभावकारी योजनाहरू सञ्चालन हुन जरुरी छ। क्यान्सरविरुद्ध उपचारमा प्राप्त सफलताहरूबाट हामी भन्न सक्छौं, नेपालले क्यान्सरलाई जित्दै गएको छ।"
"आलुको माग बढी, घट्यो उत्पादन","जोमसोम : हिमाली क्षेत्रको चिसो हावापानीमा उत्पादन हुने मुस्ताङी आलुलाई उपभोक्ताले निकै मन पराउँछन्। उसिनेर होस् या तरकारीमा मिसाएर खान मुस्ताङी आलुको माग बढी छ। तराई र पहाडी क्षेत्रमा उत्पादन हुने आलुभन्दा यस क्षेत्रमा उत्पादन हुने आलुप्रति सहरिया उपभोक्ताको रुचि बढी छ। मुस्ताङका स्याउ खेती जस्तै प्रमुख बालीको रूपमा रहेको परम्परागत आलु खेती यहाँका किसानको गतिलो आम्दानीको स्रोत बनेको छ। मुस्ताङका किसानले स्याउ बगैंचाभित्र अन्तरबालीको रूपमा आलु खेती गर्दै आइरहेका छन्। उनीहरूले स्याउ र आलु गरी दोहोरो आम्दानी लिइरहेका छन्। यद्यपि मुस्ताङका किसानले स्याउ बगैंचाभित्र अन्तरबालीका रूपमा उवा, फापर, जौ र तरकारी खेती पनि गर्छन्। मुस्ताङमा यसवर्ष आलु उत्पादन ३३ प्रतिशतले घटेको कृषि ज्ञान केन्द्र मुस्ताङले जनाएको छ। गतवर्ष मुस्ताङमा २ सय १२ हेक्टरमा लगाइएको आलु खेतीबाट ९ हजार ६ सय ३ टन स्याउ उत्पादन भएको थियो। तर, यसवर्ष ३ सय १५ हेक्टर क्षेत्रफलमा लगाइएको आलु खेतीबाट ६ हजार ३ सय ६३ टन मात्र आलु उत्पादन भएको ज्ञान केन्द्र मुस्ताङका कार्यालय प्रमुख प्रकाश बस्ताकोटीले जानकारी दिए। यसवर्ष मौसम अनुकूल नहुँदा आलु उत्पादन घटेको केन्द्र प्रमुख बस्ताकोटीले उल्लेख गरे। गतवर्ष आलुका लागि उपयुक्त हावापानी भएको भए पनि यसवर्ष आलुको बोटको वृद्धि विकास हुने बेलामा लगातार वर्षा भएको र यसले आलु खेतीमा डढुवा रोगको प्रकोप देखिँदा उत्पादन घटेको केन्द्र प्रमुख बस्ताकोटीको भनाइ छ। उनले उपल्लो मुस्ताङमा तुषारोका कारण आलु खेतीमा डढुवा रोग देखिएको बताए। आलु खेतीमा मौसम अनुकूल नहुँदा डढुवा रोगको प्रकोप देखिने गर्छ। डढुवा रोग लाग्दा आलु बोटका पातहरू सुक्दै र मर्दै जाने लक्षण देखिन्छ। आलु बोटको पातमा डढुवाको प्रकोप देखिँदा आलुको बोटले प्राप्त गर्ने कार्वनडाई अक्साइडको मात्रा उपलब्ध हुन सक्दैन। आलुको बिरुवाले मलजल नपाउँदा आलु उत्पादन घट्नुको प्रमुख कारण रहेको केन्द्र प्रमुख बस्ताकोटीले सुनाए। यसवर्ष गतवर्षको तुलनामा ३ हजार २ सय ४० टन आलु उत्पादन घटेको हो। गतवर्ष मुस्ताङमा प्रतिहेक्टरमा ३०७८ टन आलु उत्पादन भएको थियो। यसवर्ष गतवर्षभन्दा थप ३ हेक्टर क्षेत्रफल विस्तार भए पनि प्रतिहेक्टर २०२ टन आलु उत्पादन भएको देखिन्छ। यहाँ औसत प्रतिहेक्टर १० टनले आलु उत्पादनमा ह्रास आएको केन्द्र प्रमुख बस्ताकोटीले जनाए। यसवर्ष ६ हजार ३ सय ६३ टन आलु उत्पादन हुँदा औसत प्रतिकेजी ५० रुपैयाँका दरले ३१ करोड ८१ लाख रुपैयाँको आलु उत्पादन भएको छ। गतवर्ष मुस्ताङमा ९ हजार ६ सय ३ टन उत्पादन हुँदा ४८ करोड १ लाख रुपैयाँ आम्दानी भएको केन्द्रको अनुमान छ।"
संसद्मा प्रभावकारी भूमिका निभाउन पार्टीका सांसदलाई एमालेको निर्देशन,"काठमाडौं : नेकपा एमालेले संसद बैठकमा सशक्त भूमिका निर्वाह गर्न आफ्ना सांसदहरूलाई निर्देशन दिएको छ । दुईदिनसम्म संसद भवन नयाँ बानेश्वरमा बसेको एमाले संसदीय दलको बैठकले जनताका आवाज उठाउँदै सदनमा सशक्त भूमिका निर्वाह सांसदहरूलाई निर्देशन दिएको हो । बैठकमा संसदीय दलका नेता केपी ओलीले प्राविधिक र बैचारिक स्पष्टताका साथ बैठकमा सहभागीता जनाउन निर्देशन दिएका थिए । उनले सदन बैठकमा गल्ती बोल्नेहरुको रेकर्डबाट हटाइयोस् भन्न आवश्यक नरहेको तर्क गरेका थिए। तर, कसैले गल्ती बोलेको वा गरेको भए सदनमा विरोध भने जनाउनुपर्ने उनले बताए। ओलीले विभिन्न नेताहरूले दिएका प्रशिक्षणका आधारमा मर्यादित ढंगले गतिविधि गर्न पनि निर्देशन दिएका थिए। संघीय संसद्को बैठक सोमबार दिउँसो ४ बजेका लागि आह्वान भएको छ । सोमबारको बैठकमा राष्ट्रपति रामचन्द्र पौडेलले अधिवेशन आह्वानसम्बन्धी पत्र पढेर सुनाउने लगायतका कार्यसूची रहेका छन् ।"
धेरै ठाउँबाट गठबन्धन गलत भएको सुझाव आयो : गगन थापा,"काठमाडौं : नेपाली कांग्रेसका महामन्त्री गगन थापाले नागरिक संवाद अभियानका क्रममा अधिकांश स्थानमा गठबन्धन गलत भएको सुझाव आएको बताएका छन्। आइतबार चितवनमा आयोजित नागरिक संवाद कार्यक्रममा बोल्दै थापाले अधिकांश कार्यक्रममा गठबन्धन गलत भएको सुझाव आएको बताएका हुन्। अभियानका क्रममा गठबन्धनका विषयमा आएका सुझावलाई अब पार्टीको दस्तावेजमा लेख्न सकिने उनले बताए। उनले पार्टीको गतिविधिमा नेता कार्यकर्तामाझ असन्तुष्टी भए त्यस्ता गतिविधिलाई सच्याउनुपर्ने धारणा राखे। नागरिक संवादका क्रममा विकास योजना, बजेट लगायतका विषयमा सुझाव लिइरहेको थापाले बताए।"
सोमबारदेखि संसद्को अधिवेशन : यी हुन् सम्भावित कार्यसूची,"काठमाडौं : संघीय संसद्को तेस्रो अधिवेशन यही माघ २२ गते सोमबारदेखि प्रारम्भ हुँदैछ। बैठकमा सभामुखले राष्ट्रपतिबाट प्राप्त अधिवेशन आह्वानसम्बन्धी पत्रको व्यहोरा पढेर सुनाउने सम्भावित कार्यसूची रहेको छ। यसैगरी बैठकमा सभामुखले राष्ट्रपतिको कार्यालयबाट प्राप्त कार्यभार तोकिएको सम्बन्धी पत्रको व्यहोरा पढेर सुनाउनु हुने संघीय सचिवालयले जनाएको छ। सभामुखले प्रधानमन्त्री तथा मन्त्रिपरिषद्को कार्यालयबाट प्राप्त कार्यभार तोकिएको सम्बन्धी पत्रहरुको व्यहोरा पढेर सुनाउनेछन्। बैठकमा सभामुखले प्रतिनिधिसभा नियमावली, २०७९ को नियम १० बमोजिम बैठकको अध्यक्षता गर्न सदस्यहरुको मनोनयन गर्ने सम्भावित कार्यसूची छ। बैठकमा राष्ट्रियसभामा उत्पत्ति भएको विद्युतीय व्यापार विधेयक, २०८० र राष्ट्रिय मर्यादासम्बन्धी विधेयक, २०७९ का सम्बन्धमा राष्ट्रियसभाबाट प्राप्त सन्देशसहितको विधेयक टेबुल गरिने छ। बैठकमा अर्थमन्त्री डा प्रकाशशरण महतले आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेश, २०८० पेस गर्ने छन्। त्यसैगरी, कानुन, न्याय तथा संसदीय मामिलामन्त्री धनराज गुरुङले मन्त्रिपरिषद्को निर्णयबाट जारी भएको बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐन, २०७१ को दफा ४२ बमोजिमको बाधा अड्काऊ फुकाऊ आदेश सदनमा पेस गर्नेछन्।"
उपनिर्वाचनबारे प्रमुख निर्वाचन आयुक्त थपलिया र रक्षामन्त्री खड्काबीच छलफल,"काठमाडौं : प्रमुख निर्वाचन आयुक्त दिनेश थपलियाले रिक्त रहेका विभिन्न २५ पदमा हुने उपनिर्वाचनबारे आज उपप्रधानमन्त्री एवम् रक्षामन्त्री पूर्णबहादुर खड्कासँग छलफल गरेका छन्। विभिन्न कारणले रिक्त रहेका ती पदमा आयोगले उपनिर्वाचन गराउन लागेको हो। निर्वाचन आयोगका अनुसार हाल प्रतिनिधिसभा र प्रदेशसभा सदस्यमा एकएक पद रिक्त छ। इलाम निर्वाचन क्षेत्र२ बाट निर्वाचित नेकपा (एमाले)का सांसद सुवासचन्द्र नेम्वाङको गत भदौ २६ गते निधन भएको थियो भने सुदूरपश्चिम प्रदेश बझाङ निर्वाचन क्षेत्र नं १ प्रदेश १ बाट निर्वाचित नेपाली कांग्रेसका प्रदेशसभा सदस्य पृथ्वीबहादुर सिंहको सवारी दुर्घटनामा परी निधन भएपछि ती स्थानमा उपनिर्वाचन हुने भएको हो। आयोगका अनुसार हाल प्रतिनिधिसभा सदस्यमा एक, प्रदेशसभा सदस्यमा एक, जिल्ला समन्वय समिति प्रमुखमा दुई, नगर उपप्रमुखमा एक, गाउँपालिका अध्यक्षमा एक, गाउँपालिका उपाध्यक्षमा दुई र विभिन्न पालिकाका १७ वडाध्यक्षसहित २५ रिक्त पद छन्। ती पदमा उपनिर्वाचनका लागि आयोगले उपप्रधानमन्त्री खड्कासँग आवश्यक छलफल गरेको उपप्रधानमन्त्री खड्काको सचिवालयले जनाएको छ।"
राष्ट्रियसभा अध्यक्षको निर्वाचन फागुन २९ मा गर्ने तयारी,"काठमाडौं : राष्ट्रियसभा अध्यक्षको निर्वाचन फागुन २९ गते हुने भएको छ। राष्ट्रिय सभाको कार्यव्यवस्था तथा परामर्श समितिको बैठकमा रिक्त हुन लागेको अध्यक्ष पदको निर्वाचन फागुन २९ गते गर्नेगरी छलफल भएको हो। छलफलपछि कार्यव्यवस्था तथा परामर्श समितिले निकालेको सम्भावित कार्यसूचीमा अध्यक्षको निर्वाचन फागुन २९ गते गर्ने उल्लेख छ। संभावित कार्यसूचीअनुसार फागुन २७ गते राष्ट्रियसभा अध्यक्षको निर्वाचनको दिन र समय तोकिनेछ। राष्ट्रियसभा अध्यक्ष गणेशप्रसाद तिमिल्सिनाको कार्यकाल २० फागुनमा सकिदैछ। राष्ट्रियसभाका रिक्त २० सिटमध्ये १९ सिटका लागि माघ ११ गते निर्वाचन भइसकेको छ। नवनिर्वाचित सांसदहरूले शपथ ग्रहण गरेपछि राष्ट्रियसभामा नेकपा माओवादी केन्द्र पहिलो,नेपाली कांग्रेस दोस्रो, नेकपा एमाले तेस्रो र नेकपा एस चौथो दल छन्। राष्ट्रियसभा अध्यक्ष पदका लागि गठबन्धनबाट कांग्रेसका कृष्णप्रसाद सिटौला प्रमुख दावेदार छन्। यद्यपि नेकपा माओवादी केन्द्रले पनि अध्यक्ष पदामा आफ्नो तर्फबाट उम्मेदवार बनाउनुपर्ने तर्क गर्दै आएको छ।"
क्यालेण्डरका आधारमा संसदीय गतिविधिलाई अगाडि बढाउँछौं : सभामुख,काठमाडौं : प्रतिनिधिसभाका सभामुख देवराज घिमिरेले सोमबारदेखि सञ्चालन हुने सङ्घीय संसदको हिउँदे अधिवेशनको तयारीका बारेमा जानकारी लिएका छन्। आइतबार संसद भवन नयाँ बानेश्वर पुगेर सभामुख घिमिरेले संसदको हिउँदे अधिवेशनको तयारीका बारेमा कर्मचारीसँग जानकारी दिएका हुन्। सो क्रममा उनले संसद भवन भित्रको प्राविधिक व्यवस्थापनको निरीक्षण गरेका थिए। निरीक्षणपछि सभामुख घिमिरेले हिउँदे अधिवेशनमा राज्यलाई आवश्यक परेका विधेयकमाथि छलफल गरेर पारित गर्ने र कार्यान्वयनमा जोड दिनेगरी अघि बढ्ने धारणा राखे । उनले संसदीय गतिविधिलाई क्लेन्डरका आधारमा अघि बढाउन सुरुमा १५ दिनको क्यालेन्डर कार्यान्वयन गर्ने र त्यसको प्रभावकारीताका आधारमा अन्य दिनको पनि क्यालेन्डर बनाउँदै अघि बढ्ने बताए । त्यस्तै यहि अधिवेशनमा प्रिबजेट छलफल गर्न सरकारले आवश्यक परामर्श गरिरहेको उनले बताए। संघीय संसद्को तेस्रो अधिवेशन सोमबारदेखि सुरु हुँदैछ । विधेयक अधिवेशनकारुपमा रहने यस हिँउदे अधिवेशनका लागि हाल सङ्घीय संसदमा २४ विधेयक रहेका छन् भने १५ विधेयकमाथि संसदीय समितिमा दफावार छलफल भइरहेको छ ।
संसद्मा खराब कानुनका विरुद्ध जेहाद छेड्ने तयारीमा छौं : डा वाग्ले,"काठमाडौं : राष्ट्रिय स्वतन्त्र पार्टी (रास्वपा) का उपसभापति डास्वर्णिम वाग्लेले संसद्मा खराब कानुनका विरुद्ध जेहाड छेड्ने तयारीमा रहेको बताएका छन्। राष्ट्रव्यापी दबाबमूलक कार्यक्रमको आइतबार मेलम्चीमा शुभारम्भ गर्दै रास्वपा सांसद वाग्लेले भोलिदेखि सुरू हुने संसद् बैठकमा रास्वपा खराब कानुनको विरुद्ध लड्न अझ सशक्त ढंगले अगाडि बढ्ने दावी गरेका हुन्। 'भोलिदेखि संसद् बैठक सुरू हुँदैछ। खराब कानुनका विरुद्ध जेहाद नै छेड्ने तयारी गरिरहेका छौं। यसै सिलसिलामा संसदीय दलको बैठक बसेर सांसदहरूले त्यसको तयारी गरिरहनु भएको छ,'उनले भने। उनले संसदको लडाइँ सडकमा उतार्न अभियान सुरू गरिएको बताए। उनले भने,'संसदीय फाँटको लडाइँलाई अब सडकमा उतार्दैछौं। शान्तिपूर्ण तवरले एक थोपो रगत नबगाइकन जनतालाई दु:ख नदिइ शान्तिपूर्ण दबाब दिन अभियान सुरू गरेका हौं।' नेता वाग्लेले आफ्ना २० जना सांसदहरूले संसदमा उठाएका आवाज बुलन्द भएको दावी गरे। 'संघदेखि स्थानीय सरकारमा रास्वपाको उपस्थित नभए पनि २० जना सांसदहरूले आवाज उठाइरहेका छन्। जनताका मुद्दा उठाइरहेका छन्, जुनसकै बैठकमा किन नहोस् मन्त्रीहरूलाई र्याखर्याख्ति पारिरहेका छन्,'उनले भने,'प्रदेश, राष्ट्रिय सभा र प्रतिनिधिभाका सबै सांसद जोड्दा ८८४ जना छन्। तीमध्ये हाम्रा २० जना सांसदहरूले उठाएका आवाज ती बाँकी सबैभन्दा कडा छन् । बुलन्द छन्। किनभने हामीले उठाएका मुद्दा सही छन् र हामी जनताको पक्षमा उभिएका छौं।' रास्वपाले रुग्ण र अलपत्र पारिएका विकास योजनाको कामप्रति सरकारको ध्यानाकर्षण गराउनका आजदेखि दबाब अभियान सुरू गरेको हो। अभियानका क्रममा स्थानीय बस्तीका बासिन्दाको सुझाव तथा गुनासा लिने रास्वपाले जनाएको छ। दबाब यात्रामा सांसदसहित २१ जनाले अगुवाइ गरेका छन्। अभियानअन्तर्गत पहिलो चरणमा प्रत्येक प्रदेशबाट तीनतीनवटा योजना छनोट गरी २१ योजना निर्माणका लागि दबाब दिइने रास्वपाले जनाएको छ ।"
महासमिति बैठक व्यवस्थित बनाउन देउवाले तोके उपसमिति संयोजक,"काठमाडौं : नेपाली कांग्रेसका सभापति शेरबहादुर देउवाले आगामी फागुन ७ गतेदेखि सुरु हुने पार्टीको महासमिति बैठकको तयारीका लागि विभिन्न उपसमितिको संयोजक चयन गरेको छ। संयोजक चयन गरी उनीहरूलाई जिम्मेवारी समेत दिइसकेको छ। महासमिति बैठक व्यवस्थित एवं प्रभावकारी बनाउन उपसमिति संयोजकको जिम्मेवारी तोकिएको मुख्यसचिव कृष्णप्रसाद पौडेलले जानकारी दिए। महासमितिको बैठक तयारी मूल समितिका संयोजक समेत रहेका देउवाले प्रचार प्रसार उपसमितिको संयोजकमा मीनबहादुर विश्वकर्मा,आवास समन्वय उपसमितिको संयोजकमा मदनबहादुर अमात्य, भोजन व्यवस्थापन उपसमितिको संयोजकमा उदयशम्शेर राणा, यातायात व्यवस्थापन उपसमितिको संयोजकमा धना खतिवडालाई चयन गरेका हुन्। यसैगरी स्वयंसेवक परिचालन उपसमितिको संयोजकमा जीतजङ्ग बस्नेत, स्वास्थ्य समन्वय उपसमितिको संयोजकमा उर्मिला नेपाल केसी, प्रदेश समन्वय उपसमितिको संयोजकमा ईन्द्रबहादुर बानियाँ र स्थानीय व्यवस्थापन उपसमितिको संयोजकमा जितेन्द्र श्रेष्ठ (जिल्ला सभापति ललितपुर) लाई जिम्मेजारी दिइएको हो।"
प्रसारण लाइन निर्माणका क्रममा समस्या आए खबर गर्नुस् : वर्षमान पुन,"रोल्पा : नेकपा माओवादी केन्द्रका उपमहासचिव एवं पूर्वऊर्जावर्षमान पुन अनन्तले निर्माणाधीन घोराहीखुंग्री १ सय ३२ केभी प्रसारण लाइनको निरीक्षण गरेका छन्। पुनले आइतबार खुंग्रीस्थित आयोजना स्थल पुगेर आयोजनाका कर्मचारी र निर्माण कम्पनीका प्रतिनिधिसँग कामको प्रगतिबारे जानकारी लिएका छन्। आयोजनाको हालसम्मको प्रगति सन्तोषजनक रहेको भन्दै पुनले यही रफ्तारमा काम भए पूर्वनिर्धारित समयसीमाभित्रै काम सम्पन्न हुने विश्वास व्यक्त गरे। उनले आयोजना समयमै सम्पन्न गर्न आवश्यक सहयोग तथा सहजीकरणका लागि प्रतिबद्धता जनाएका छन्। ऊर्जामन्त्री भएका बेला मैले नै अघि बढाएको योजना भएकोले पनि मेरो यसमा चासो छ, उनले भने, प्रसारण लाइन निर्माणका क्रममा कुनै समस्या आइपरे मलाई जानकारी गराउनुस्, सबै प्रकारको सहयोगका लागि तयार छु । रोल्पा, रुकुम र प्यूठान हालसम्म पनि केन्द्रीय प्रसारण लाइनमा नजोडिएका कारण उक्त आयोजनाबाट तीन जिल्लाले लाभ लिन सक्ने छन्। प्रसारण लाइन निर्माणपछि सो क्षेत्रका जलविद्युत आयोजनाबाट उत्पादित बिजुली लान राष्ट्रिय प्रसारणमा जोडिने र राष्ट्रिय प्रसारणको बिजुली ती जिल्लामा ल्याउन सकिने भएका कारण आयोजना महत्वपूर्ण रहेको पुनले बताए। हाल घोराहीखुंग्री १ सय ३२ केभीको प्रसारण लाइन निर्माणको काम धमाधम भइरहेको छ। घोराहीदेखि खुंग्रीसम्म ४० किलोमिटर लामो प्रसारण लाइन निर्माण हुन्छ। एसियाली विकास बैंकको २ अर्ब लगानीमा निर्माण हुन लागेको उक्त प्रसारण लाइनसम्बन्धी निर्माण सम्झौतामा २०७९ पुस २४ गते हस्ताक्षर भएको थियो। भारतीय कम्पनी केइसी इन्टरप्राइजेजले सम्झौताअनुसार १ फागुन ०७९ बाट काम थालेको हो । ३० महिना अर्थात २०८२ भदौ १५ मा प्रसारण लाइन निर्माणको काम सम्पन्न गरी बिजुली चार्ज गर्ने सम्झौतामा उल्लेख छ। हालसम्म १५ प्रतिशत भौतिक प्रगति भइसकेको उक्त प्रसारण लाइन आयोजनाका इन्जिनियर प्रदीप खत्रीले जानकारी दिए।"
"हाम्रो युगमा क्रान्तिको आवश्यकता छ, त्यो नीलो क्रान्ति हो : रवि लामिछाने","काठमाडौं : रास्वपाका सभापति रवि लामिछानेले हाम्रो युगका क्रान्तिको आवश्यकता भएको बताएका छन्। आजदेखि राष्ट्रव्यापी दबाब अभियानको मेलम्चीबाट शुभारम्भ गर्दै उनले परिवर्तनका लागि क्रान्ति आवश्यकता भएको दाबी गरेका हुन्। देशमा धेरै आन्दोलन भए, त्यसको सान्दर्भिकतामा प्रश्न गरेको होइन। हरेक युगले आफ्नै किसिमको माग गर्दछ। मात्र हामी अहिलेको मागलाई सम्बोधन गर्दै जनतालाई दु:ख दिएर होइन, जनतालाई सुख दिने हेतु, नेताले अग्रसरता लिने किसिमको आन्दोलनको परिकल्पना गर्दैछौं। हाम्रो युगमा क्रान्तिको आवश्यकता छ। परिवर्तनका लागि आन्दोलनहरुको आवश्यकता छ। आन्दोलनको स्वरुप र प्रभावकारीता फरक हुन सक्छ। उनले हिजोको रातो क्रान्तिमा रगत बगेकाले अब हामीले गर्ने नीलो क्रान्तिमा पसिना बगाउनुपर्ने धारणा राखे। इतिहासमा रातो क्रान्ति भए। राता क्रान्तिप्रति हामीले अवमूल्य गरेका छैनौं, गर्दैनौं।लामिछानेले भने,हिजोको रातो क्रान्तिमा रगत बग्यो, अब हामीले गर्ने नीलो क्रान्तिमा हामी पसिना बगाउन चाहन्छौं। पसिनाले यो माटोलाई सिञ्चने बेला आएको छ। यो पनि होइन कहिले पनि ठूला ठूला क्रान्तिको आवश्यकता पर्दैन। तर अहिले बेला आएको छैन। उनले जनतालाई अगाडि लगाएर आफू पछाडि बस्ने दिन गएको दाबी गरे। लामिछानेले जनतालाई दुख दिएर नभई नेताले दु:ख गरेर परिवर्तन गर्नुपर्ने धारणा राखे । जनताबाट शक्ति लिएर जनतालाई दबाउने राजनीति अन्त्य हुनुपर्छ। त्यसको शान्त विरोध रास्वपाले गरेको हो। लामिछानेले भने,अब जनतालाई दुख दिन पुग्यौं। केही गर्नुपर्छ भने नेताले नेतृत्व लिएर अगाडि बढ्नुपर्छ। भनेर होइन गरेर देखाउनुपर्छ। उनले २१ वटा योजनामा दबाब यात्रा सुरु गरेको उल्लेख गरे। उनले समस्याको ज्ञापन पत्र नभई समाधानसहितको ज्ञापन पत्र बुझाएर जनतालाई जानकारी दिने धारणा राखे। हामीसँगै विज्ञ टोली, विज्ञता हासिल गरेका व्यक्तिहरु पनि छन्। यात्रा सकिएपछि सुझाव पत्र सरकारलाई बुझाउने छौं। उनले भने,हामीले दिएको सुझाव पत्र त सरकारले हेर्ने छैन। तर चिन्ता छैन ८४ मा जनताले रास्वपालाई सरकारमा पठाउने हुन् त्यो बेला योजनाहरुलाई प्राथमिकता दिने लिस्ट भएको कार्यान्वयन गर्छौं।"
पहिचान र अधिकारको मुद्दा उठाउने शक्ति र नेतृत्वलाई चिन्न सक्नुपर्छ : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले पहिचान र अधिकारको मुद्दा उठाउने शक्ति र नेतृत्वलाई चिन्न सक्नुपर्ने धारणा राखेका छन्। आदिवासी जनजाति आयोगको तेस्रो स्थापना दिवसका अवसरमा आज आयोजित कार्यक्रममा उनले आदिवासी जनजाति समुदायले आफ्नो वास्तविक राजनीतिक अभिभावक को हो भन्ने विषय भुल्न नहुने बताएका हुन्। प्रधानमन्त्री प्रचण्डले राजनीतिक रूपमा पहिचान र अधिकार नरूचाउने शक्तिहरूमा आवद्ध हुने तर अधिकारको माग परिवर्तनकारी शक्तिसँग गर्ने विरोधाभाषबाट माथि उठ्न आग्रह गरे । प्रचण्डले भने, जुन राजनीतिक शक्ति र नेतृत्वले पहिचान र अधिकारको मुद्दा उठायो, त्यसका पक्षमा दृढथतापूर्वक सङ्घर्ष गर्यो, निकै ठूलो वैचारिक बहस र कानुनी लडाइँमा विजय हासिल गरेर ती अधिकारहरू संविधानमा लिपिवद्ध गर्यो, त्यो शक्ति र नेतृत्वलाई चिन्न सकिएन भने प्राप्त अधिकार रक्षामा प्रश्न खडा हुन्छ । इतिहासका अनुभवले क्रान्ति र परिवर्तनको नेतृत्व गर्ने शक्ति र नेतृत्वको रक्षा गर्न सकिएन र विचार, राजनीति र सङ्गठनमा उसको वरिपरि गोलबन्द सकिएन भने प्रतिक्रान्तिकारी शक्तिले टाउको उठाउने भएकाले त्यसतर्फ ध्यान दिन प्रधानमन्त्रीले आग्रह गरे । प्रचण्डले भने, संविधानलाई थप सुदृढ गर्न सकिन्छ, यसको प्रगतिशील कार्यान्वयन गर्न सकिन्छ र थप अधिकारका निम्ति वैधानिक मोर्चाबाट पहल लिनुपर्छ । नीति निर्माणको तहमा आदिवासीको प्रतिनिधित्व गराउँछौं प्रचण्डले जनसङ्ख्याको अनुपातमा नीति निर्माणको तहमा आदिवासी जनजातिहरूको प्रतिनिधित्व हुन नसकेकाले सरकारको तर्फबाट आवश्यक पहल गर्ने बताएका छन्। प्रचण्डले आदिवासी जनजातिको ज्ञान र सीपलाई संरक्षण एवं प्रवर्द्धन गरेर राष्ट्रिय आय वृद्धि गर्न पहल गरिने बताएका हुन्। आदिवासी जनजातिको साँस्कृतिक सम्पदालाई युनेस्कोमा अभिलेखन एवं आदिवासी जनजातिको अन्तर्राष्ट्रिय श्रमसम्बन्धी महासन्धि कार्यान्वयन गर्नका लागि सरकारले यथासम्भव पहल लिने स्पष्ट पारे । आदिवासी जनजाति आयोगमा साधनस्रोतको कमी रहेको, ऐनमा व्यवस्था भएबमोजिम प्रादेशिक कार्यालय स्थापनामा ढिलाइ भएको भन्ने विषयमा आफू जानकार रहेको प्रचण्डले उल्लेख गरे। उनले आदिवासी जनजाति समुदायमाथि तत्कालिन राज्यसत्ताले गरेको विभेद र उत्पीडनको विरूद्ध आदिवासी जनजाति समुदायले आफ्नो पहिचान र प्रतिनिधित्वको लागि गरेको लामो सङ्घर्ष र बलिदानको परिणाम आदिवासी जनजाति आयोगको व्यवस्था भएको उल्लेख गरे । प्राप्त उपलब्धी सामान्य मेहेनत र सङ्घर्षबाट प्राप्त नभएको उल्लेख गर्दै प्रधानमन्त्री प्रचण्डले सामन्ती तथा एकात्मक सत्ताले विभिन्न वर्ग, जाति, क्षेत्र, लिङ्ग र समुदायमाथि गरेको दमन र उत्पीडनका विरूद्ध हजारौँ योद्धाको रगत पसिना र लाखौँ जनसमुदायको सङ्घर्षबाट आजका उपलब्धीहरू प्राप्त भएको स्मरण गरे।"
माओवादी केन्द्र संसदीय दलको बैठक बस्दै,काठमाडौं : सत्तारुढ नेकपा माओवादी केन्द्रले संसदीय दलको बैठक सोमबार बिहान बस्दैछ। सिंहदरबारस्थित माओवादी संसदीय दलको कार्यालयमा संसदीय दलको बैठक बस्न लागेको हो । सोमबार प्रतिनिधि सभामा संसदमा प्रतिनिधित्व गर्ने सबै दलका शीर्ष नेताहरुले सम्बोधन गर्नेछन् । सोमबारदेखि सुरु हुने संसद्को हिउँदे अधिवेशनमा प्रस्तुत हुने विधेयक र पार्टीको भूमिकाको विषयमा छलफल हुनेछ। विधेयक अधिवेशनका रुपमा रहने यस हिउँदे अधिवेशनका लागि हाल सङ्घीय संसद्मा २४ विधेयक छन्। अरु विधेयक पनि सदनमा दर्ता हुने क्रममा रहेको बताइएको छ।
"रास्वपाको राष्ट्रव्यापी दबाब अभियानआजदेखि, मेलम्चीमा उद्घाटन","सिन्धुपाल्चोक : राष्ट्रिय स्वतन्त्र पार्टी (रास्वपा) ले आजदेखि राष्ट्रव्यापी दबाब अभियानसुरुआत गर्ने भएको छ । अगामी चैत २१ सम्म जारी रहने पहिलो चरणको अभियानको पार्टी सभापति रवि लामिछानेले मेलम्चीबाट अभियानको शुभारम्भ गर्दैछन्। राष्ट्रव्यापी दबाब अभियान को सुरुआत मेलम्ची खानेपानी आयोजना स्थलबाट सुरु गर्न लागिएको रास्वपा सिन्धुपाल्चोकका संयोजक माया गुरुङले राससलाई जानकारी दिइन्। उनले मेलम्ची खानेपानी आयोजना निर्माणलाई पूर्णता दिन दबाबका लागि आयोजनाको कार्यालय परिसरबाटै अभियानको थालनी गर्न लागेको जानकारी दिइन् । सिन्धुपाल्चोककाठमाडौं दबाब यात्राको सांसद सोविता गौतमले अगुवाइ गर्नेछिन् । मेलम्चीस्थित खानेपानी कार्यालय,पिपलबोटबाट पदयात्रा सुरु गरी हेलम्बुस्थित अम्बाथान मुहानसम्म पुग्ने कार्यक्रम तय भएको जनाइएको छ । पदयात्राका क्रममा स्थानीय बस्तीका बासिन्दाको सुझाव तथा गुनासासमेत लिइने बताइएको छ ।"
"न्युजिल्याण्ड पठाइदिने भन्दै साढे ११ लाख ठगी, २ जना पक्राउ",काठमाडौं : न्युजिल्यान्ड पठाइदिने भन्दै साढे ११ लाख ठगी गर्ने २ जना पक्राउ परेका छन्। पक्राउ पर्नेमा सल्यानको सारदा नगरपालिका१ घर भई काठमाडौंको सामाखुशी बस्ने ४६ वर्षीय चन्द्रबहादुर बुढाथोकी र सोही ठाउँका ३३ वर्षीय टोपबहादुर सेजवाल रहेका छन्। वैदेशिक रोजगारीका लागि न्युजिल्याण्ड पठादिने भनेर उनीहरूले दुई जनालाई प्रतिव्यक्ति १० लाख रुपैयाँ मागेका थिए। उनीहरूसँग पटकपटक गरी साढे ११ लाख लिएर दुवै जना सम्पर्कविहीन भएका थिए। रकम लिएर सम्पर्कविहीन भएपछि उजुरीका आधारमा काठमाडौं उपत्यका अपराध अनुसन्धान कार्यालयको टोलीले उनीहरूलाई नयाँबानेश्वरबाट पक्राउ गरेको हो। कार्यालयले थप अनुसन्धान तथा कारबाहीका लागि वैदेशिक रोजगार विभाग पठाएको छ।
"विराटनगरमा ९ किलो गाँजा बरामद, एक जना पक्राउ",विराटनगर : मोरङको कटहरीमा ट्राफिक प्रहरीले सवारीसाधन चेकजाँचका क्रममा लागूऔषध गाँजा बरामद गरेको छ। ९ किलो २ सय ग्राम गाँजा बरामद भएको हो। सवारी चेकजाँचका लागि मोरङ ट्राफिक प्रमुख इन्सपेक्टर सुमन न्यौपानेको नेतृत्वमा खटिएको टोलीले कटहरी गाउँपालिका१ बाट गाँजा बरामद गरेको छ। न्यौपाने नेतृत्वको टोलीले चेकजाँचका लागि विराटनगररंगेली सडक खण्डमा खटिएको थियो। शंकास्पद हिसाबले आइरहेको मोटरसाइकललाई रोक्न खोज्दा शनिबार राति ८:५० बजेतिर मोटरसाइकल लिएर चालक फरार बनेका थिए। मोटरसाइकलको पछाडि सवार धनकुटाको साँगुरीगढी गाउँपालिका६ का ४१ वर्षीय अमर राईलाई प्रहरीले पक्राउ गरेको थियो। राईले बोकेको जेब्रा झोलाबाट लागूऔषध गाँजा बरामद भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार फरार रहेका मोटरसाइकल चालकको खोजी तीव्र पारिएको छ। पक्राउ परेका राईविरुद्ध लागूऔषध ऐनअन्तर्गतको मुद्दा चलाउन म्याद थप गरेर अनुसन्धान सुरु गरिएको दाहालले बताए।
भूकम्प पुनर्निर्माणसम्बन्धी एकीकृत कार्यविधि बन्दै,"काठमाडौ : राष्ट्रिय विपद् जोखिम न्यूनकरण तथा व्यवस्थापन प्राधिकरण भूकम्पपछिको पुनर्निर्माणसम्बन्धी कार्यविधि निर्माणमा जुटेको छ। २०७२ को भूकम्पपछि बनाइए पनि पछि नयाँ कार्यविधि नबनेकाले यसपटक एकीकृत कार्यविधि निर्माणमा प्राधिकरण जुटेको हो। तत्कालीन समयमा पुनर्निर्माण प्राधिकरका धेरै जिम्मेवारी विपद् प्राधिकरणमा हस्तान्तरण गरिएको थियो। त्यसपछि भूकम्प पुनर्निर्माणको कार्यविधि नै नबनेकाले पहिलो पटक कार्यविधि निर्माण हुँदैछ। त्यसबेला संघमार्फत नै पुनर्निर्माणको काम अघि बढाइएको थियो। यसपटक स्थानीय तहलाई मुख्य जिम्मेवारी दिएर काम अघि बढाउने गरी कार्यविधि निर्माण भइरहेको प्राधिकरणका नीति तथा योजना महाशाखा प्रमुख, सहसचिव भरतमणि पाण्डेले जानकारी दिए। हामीले स्थानीय तहलाई बढी जिम्मेवार र भूमिका दिनेगरी पुनर्निर्माणका लागि एकीकृत कार्यविधि अन्तिम चरणमा पुर्याएका छौँ, उनले भने, पहिला बनेको कार्यविधिमा प्रदेश, स्थानीय सरकार खासै सहभागी थिएनन्। यसपाली स्थानीय सरकारमार्फत काम गर्नै गरी कार्यविधि अघि बढाएका छौँ। यसपटक प्रवलीकरण, पुनर्निर्माण र पुनःस्थापनलाई छुट्टाछट्टै व्यवस्था गरिने जनाइएको छ। कस्तो अवस्थामा प्रवलीकरण हुने, कस्तो अवस्थामा पुनर्निर्माण र कस्तो अवस्थामा पुनःस्थापना गरिने भनेर छट्टै व्यवस्थासहितको एकीकृत कार्यविधि तयार पारिने प्राधिकरणले जनाएको छ। पुनर्निर्माणको कामसहितको कार्यविधि निर्माणका लागि प्राधिकरणको टोली केहीअघि मात्रै भूकम्प प्रभावित क्षेत्रमा पुगेर सुझाव संकलन गरी फर्किएको छ। स्थलगत अवलोकनपछि आएको सुझावलाई समावेश गरी कार्यविधि निर्माण हुने प्राधिकरणका कार्यकारी प्रमुख अनिल पोखरेलले बताए। कार्यविधि अन्तिम चरणमा रहेकाले चाँडै गृहमन्त्रालयमा पठाइने र मन्त्रालयको राय लिएर कार्यविधिलाई अन्तिम रुप दिने तयारीमा रहेको प्राधिकरणले जनाएको छ। कात्तिक १७ गते आएको जाजरकोट भूकम्पमा ८० हजार घर भत्किएका छन्। अहिले अस्थायी आवास निर्माणको काम जारी रहेको छ।"
धार्मिकस्थल र शिक्षण संस्थाका भवनमा मदिरा र सुर्तीजन्य पदार्थ बेच्न नपाइने,"वीरगन्ज : वीरगन्ज महानगरपालिकाले धार्मिकस्थल र शिक्षण संस्थाका भवनमा मदिरा र सुर्तीजन्य पदार्थको बिक्री वितरणमा रोक लगाउने भएको छ। आइतबार बसेको महानगरपालिको बजार व्यवस्थापन तथा अनुगमन समितिको बैठकले महानगरमा रहेका मठमन्दिर, मस्जिद, विद्यालय तथा क्याम्पसको भवन र जग्गामा मदिरा र सुर्तीजन्य पदार्थको बिक्री वितरणमा रोक लगाउने निर्णय गरेको हो। महानगरका उपमेयरसमेत रहेका समितिका संयोजक इम्तियाज आलमको अध्यक्षतामा बसेको बैठकले धार्मिकस्थल र शिक्षण संस्थाका भवन र जग्गामा मदिरा र सुर्तिजन्य पदार्थहरूको बिक्रीवितरण र कारोबार गर्न रोक लगाउने निर्णय गरेको बैठकमा सहभागी होटल तथा पर्यटन व्यवसायी संघका अध्यक्ष हरि पन्तले जानकारी दिए। बैठकमा स्वास्थ्य ऐन अनुसार मठमन्दिर र शिक्षालयको वरिपरि पाँच सउ मिटरसम्मको क्षेत्रमा मदिरा र सुर्तीजन्य पदार्थ बेच्न नपाइने बिषयमा गहन छलफल भए पनि हाललाई विद्यालय,क्याम्पस तथा मठमन्दिर, मस्जिद जस्ता धार्मिकस्थलका भवन र जग्गामा मदिरा र सुर्तीजन्य पदार्थको बिक्री वितरण र कारोबारमा रोक लगाउने निर्णय गरिएको पन्तले जानकारी दिए। बैठकले महानगरमा रहेका सहकारीहरूको अनुगमन अझ प्रभावकारी बनाउने, अनुगमनका क्रममा दिइएको निर्देशन पालन भए नभएको बारे बुझ्ने , निष्क्रिय सहकारीहरूलाई खारेजी प्रक्रियामा लाने र विद्यालयहरूको अनुगमन गर्ने निर्णय गरेको छ। बैठकमा महानगरका प्रमुख प्रशासकीय अधिकृत मातृका भट्टराई, खाद्य अनुसन्धान अधिकृत बिपिन कुमार दास, वडा प्रहरी कार्यालय विर्ताका प्रहरी निरीक्षक पुष्कर बोगटी, उपभोक्ता मञ्चका अजित भुजेल लगायतको पनि सहभागिता थियो।"
"जुम्लामा हिमपात, जनजीवन प्रभावित",जुम्ला : आज बिहानदेखि जुम्लालगायत माथिल्लो कर्णालीका जिल्लामा हिमपात भएसँगै यहाँको जनजीवन प्रभावित भएको छ। अत्यधिक चिसो मौसममा यो वर्षको हिउँदे याममा जुम्लामा हिमपात भएपछि किसानले लगाएको हिउँदे बालीनाली निकै राहत पुगेको गुठीचौर गाउँपालिका स्थानीय दीपक बुढाले बताए। हिउँ पर्न थालेपछि बढेको अत्यधिक जाडोले जुम्लाको जनजीवन कष्टकर बनेको छ। निजी विद्यालयमा पठनपाठन बन्द भएको स्थानीय सरिता थापाले जानकारी दिइन्। अहिले लगातार हिउँ परेको छ। सरकारी कार्यालय खुलेपनि सेवाग्राही सेवा लिन नआएको तिला गाउँपालिकाले जनाएको छ। जिल्लाको तापक्रम माइनसमा पुगेको हावापानी फिल्ड कार्यालय जुम्लाले जनाएको छ। हिउँ परेपछि सदरमुकाम खलङ्गाको बजार बन्द भएको छ। यातायातका साधन राम्रोसँग चल्न पाएका छैनन्। हिमपातका कारण हिउँदे बालीलाई निकै राहत पुगेको कृषि विकास कार्यालय जुम्लाका कृषि प्राविधिक सुष्मा बुढाले बताइन्। स्याउका नयाँ बिरुवा लगाउने समय पनि भएकाले हिउँ पर्दा सहज भएको उनको भनाइ छ। हिमपातपछि कर्णालीको हवाई सेवा अवरुद्ध भएको छ।  रासस
गम्भीर अविश्वासका कारण प्रहरी र अध्यागमनका अधिकारीबीच कुटाकुट : छानबिन प्रतिवेदन,"काठमाडौं : गृह मन्त्रालयअन्तर्गतका मुख्य निकायबीच उचित समन्वय र सहकार्य नहुँदा त्रिभुवन अन्तर्राष्ट्रिय विमानस्थल (त्रिअवि) मा प्रहरी र अध्यागमनका अधिकारीबीच कुटाकुट भएको छानबिन प्रतिवेदनले औंल्याएको छ । माघ १२ गते मध्यान्ह त्रिअविमा प्रहरी र अध्यागमनका अधिकारीबीच कुटाकुट भएको घटनाको छानबिन गर्न बनेको समितिले विमानस्थलमा खटिएका प्रहरी,अध्यागमनका अधिकारी र अन्य निकायलाई निर्देशन र नियन्त्रणमा लिन उचित संयन्त्र निर्माण गर्न गृह मन्त्रालयलाई सुझाव दिएको छ । अध्यागमन अधिकृत छायाँलाल मोक्तानको सुरक्षा जाँचप्रतिको अटेरीपनलाई नै छानबिन समितिले घटनाको मुख्य कारण रहेको ठहर गरेको छ । अध्यागमन अधिकृतसँगको सामान्य विवादलाई प्रहरीले पनि फरक मोडमा लगेर घटना हुन थप प्रसय दिएको प्रतिवेदनमा उल्लेख रहेको स्रोतले जनाएको छ। समितिले गत बुधबार उपप्रधान एवं गृहमन्त्री नारायणकाजी श्रेष्ठलाई छानबिन प्रतिवेदन बुझाएको हो। गृहमन्त्रालयले अहिले उक्त प्रतिवेदन अध्ययन गरिरहेको छ। गृह स्रोतले भन्यो,' प्रतिवेदन अध्ययनकै क्रममा छ। छिट्टै कार्यान्वयनमा लैजान्छौं।' अध्यागमन अधिकृत छायाँलाल मोक्तानको सुरक्षा जाँचप्रतिको अटेरीपनलाई नै छानबिन समितिले घटनाको मुख्य कारण रहेको ठहर गरेको छ । अध्यागमन अधिकृतसँगको सामान्य विवादलाई प्रहरीले पनि फरक मोडमा लगेर घटना हुन थप प्रसय दिएको प्रतिवेदनमा उल्लेख रहेको स्रोतले जनाएको छ। समितिका अनुसार घटनालाई साम्मे पार्नुको सट्टा प्रहरीले बढवा दिएको प्रतिवेदनको ठम्याइँ छ। त्रिअविभित्र सुरक्षाकर्मीलाई समेत मेटल फ्रि लगायतका जाँच अनिवार्य गर्न प्रतिवेदनमार्फत् सुझाव दिएको छ । प्रहरीको मेटल फ्रि जाँच नहुने भन्दै अध्यागमन लगायतका अन्य निकायका कर्मचारीहरूले विरोध गर्दै आएका थिए । विमानस्थलमा प्रहरीले संयमित र व्यवसायिक व्यवहार देखाउन नसकेको समेत छानबिन समितिको ठहर छ । अध्यागमन अधिकृत मोक्तान आफ्नै मन्त्रालय मातहतको अधिृकत भएको थाहा हुँदाहुँदै 'चेनअफ कमाण्ड' उल्लंघन गरी घटना भएको स्थानमा आएर उनीमाथि कुटपिट गर्न नेतृत्व लिने असइ सञ्जय तामाङलाई तत्काल निलम्बन गर्न छानबिन समितिले गृह मन्त्रालयलाई सिफारिस गरेको छ । सोही घटनामा संलग्न प्रहरी जवान रविरंजन कुमार गुप्ता र राजकुमार महतोलाई विभागीय कारवाही गर्न समेत समितिले सुझाव दिएको गृह मन्त्रालय स्रोतले बताएको छ । गृह मन्त्रालय स्रोतका अनुसार,नियमित सुरक्षा जाँचप्रति अटेर गर्ने र आफ्नै मन्त्रालयका कनिष्ठ प्रहरी अधिकारीहरूसँग सुमधुर सम्बन्ध राख्न नसकेको भन्दै अध्यागमन अधिकृत मोक्तानलाई तत्काल विमानस्थल अध्यागमन कार्यालयबाट हटाउन र आचरणसम्बन्धी कारवाही गर्न समितिले गृहमन्त्रालयलाई सुझाव दिएको छ । त्रिअविभित्र सुरक्षाकर्मीलाई समेत मेटल फ्रि लगायतका जाँच अनिवार्य गर्न प्रतिवेदनमार्फत् सुझाव दिएको छ । प्रहरीको मेटल फ्रि जाँच नहुने भन्दै अध्यागमन लगायतका अन्य निकायका कर्मचारीहरूले विरोध गर्दै आएका थिए । घटना घटेको दिनका फिल्ड अफिसर प्रहरी नायव उपरीक्षक रेवतीरमण पोखरेलले परिस्थितिको मुल्याङ गर्न नसकेको जसका कारण प्रमुख अध्यागमन अधिकृतलगायतका कर्मचारीको सुरक्षामा हेलचेक्र्याइँ गरेको भन्दै उनको जिम्मेवारीप्रति सचेत गराउन छानबिन समितिले गृहमन्त्रालयलाई सुझाव दिएको छ । उनकै उपस्थितिमा सीसीटीभी कन्ट्रोल रुममा ठूलो समूह गएको र सोही स्थानमा दोस्रो पटक पनि कुटपिट भएकाले पोखरेलले घटनालाई काबुमा लिन नसकेको छानबिन समितिको निष्कर्ष छ। प्रहरीको व्यवसायिक आचरण र अनुशासनमा कमी देखिएको भन्दै छानबिन समितिले त्यस सम्बन्धी प्रहरी प्रधानकार्यालयको ध्यानाकर्षण गराएको छ । अध्यागमनका कर्मचारीले पनि सुशासन र आचरण सुधार गर्नुपर्ने छानबिन समितिले सुझाव दिएको छ। अध्यागमन अधिकृत मोक्तान आफ्नै मन्त्रालय मातहतको अधिृकत भएको थाहा हुँदाहुँदै 'चेनअफ कमाण्ड' उल्लंघन गरी घटना भएको स्थानमा आएर उनीमाथि कुटपिट गर्न नेतृत्व लिने असइ सञ्जय तामाङलाई तत्काल निलम्बन गर्न छानबिन समितिले गृह मन्त्रालयलाई सिफारिस गरेको छ । यसैगरी छानबिन समिति बनाइसकेपछि पनि त्रिभुवन अन्तर्राष्ट्रिय विमानस्थल सुरक्षा कार्यालय प्रमुख डीआईजी अर्जुन चन्द ठकुरीले घटनासँग जोडर अनावश्यक विषयहरू उठान गरेकाले उनको उक्त कदम नोटिसमा राख्न गृहमन्त्रालयलाई सुझाव दिएको छ । छानबिन समितिले ककसको लियो बयान ? माघ १२ गते त्रिभुवन अन्तर्राष्ट्रिय विमानस्थलमा प्रहरी र अध्यागमन अधिकारीबीच भएको घटनाको छानबिन गर्न गृह मन्त्रालयले सहसचिव थानेश्वर गौतको संयोजकत्वमा तीन सदस्यीय समिति बनाएको थियो । जसमा नेपाल प्रहरीका डीआईजी राजेशनाथ बास्तोला र गृहकै उपसचिव कुलबहादुर जिसीलाई सदस्य तोकेको थियो । झट्ट हेर्दा अध्यागमन अधिकृत छायाँलाल मोक्तान र असइ सञ्जय तामाङका कारण घटना भएको देखिए पनि यसको पछाडि उनीहरूका प्रमुखहरूको कमजोर नेतृत्व मुख्य कारण रहेको देखिएको छ । घटनाका बेला त्रिभुवन अन्तर्राष्ट्रिय विमान स्थलमा अर्जुन चन्द ठकुरीले प्रहरी र गोगनबहादुर हमालले अध्यागमन कार्यालयको नेतृत्व गरेका थिए । समितिले घटनाको सत्यतथ्य बुझ्न त्रिभुवन अन्तर्राष्ट्रिय विमानस्थलस्थित नागरिक उड्यान कार्यालयका प्रमुख प्रतापबाबु तिवारी,उपनिर्देशक बच्चुराम श्रेष्ठ, प्रहरीका डीआईजी अर्जुन चन्द ठकुरी,अध्यागमन कार्यालयका प्रमुख गोगनबहादुर हमाल,एसएसपी दिपशमशेर राणाको बयान लिएको थियो । समितिले प्रहरी निरीक्षक निरला भण्डारी, प्रहरी नायव उपरीक्षक रेवतीरमण पोखरेल, प्रहरी नायव निरीक्षक दिपक केसी र कमलसिंह कुँवर,अध्यागमन अधिृकत छायाँलाल मोक्तान,खेमराज कोइराला र सन्तोष श्रेष्ठ,प्रहरी सहायक निरीक्षक संजय तामाङ,प्रहरी जवान रविरञ्जन कुमार गुप्ता र राजकुमार महतोको पनि बयान लिएको स्रोतले बताएको छ । यस्तो छ छानबिन समितिको निष्कर्ष छानबिन समितिले विमानस्थलमा खटिएका प्रहरी र अध्यागमन प्रमुखले आफ्नो मातहतका कर्मचारीलाई अनुशासन र नियन्त्रणमा राख्न नसकेको निष्कर्ष निकालेको छ । प्रहरी र अध्यागमनका कर्मचारीबीच एक आपसमा अविश्वास हुनु र एकअर्कामाथि निगरानी गर्नुले कुटपिटसम्मको अवस्था सिर्जना भएको छानबिन समितिको ठहर छ । झट्ट हेर्दा अध्यागमन अधिकृत छायाँलाल मोक्तान र असइ सञ्जय तामाङका कारण घटना भएको देखिए पनि यसको पछाडि उनीहरूका प्रमुखहरूको कमजोर नेतृत्व मुख्य कारण रहेको देखिएको छ । घटनाका बेला त्रिभुवन अन्तर्राष्ट्रिय विमान स्थलमा अर्जुन चन्द ठकुरीले प्रहरी र गोगनबहादुर हमालले अध्यागमन कार्यालयको नेतृत्व गरेका थिए । आफूभन्दा बरिष्ठ अधिकारीलाई कुटपिट गरेर प्रहरीले गैरव्यवसायिक आचरण देखाएको र अध्यागमन अधिकृतले समेत आफूभन्दा कनिष्ठ प्रहरी कर्मचारीप्रति उचित व्यवहार नगरेको छानबिन समितिको निष्कर्ष छ। कब्जामा लिएका व्यक्तिलाई कुटपिट गर्नु प्रहरीको गम्भीर गल्ती भएको प्रतिवेदनको ठहर छ । कारवाही गर्नुको सट्टा कुटपिटमा ओर्लिनुले सर्वसाधारणले प्रहरीलाई कसरी विश्वास र भरोसा गर्छन् भन्ने प्रश्न समेत उब्जिएको प्रतिवेदनमा भनिएको छ । आफूभन्दा बरिष्ठ अधिकारीलाई कुटपिट गरेर प्रहरीले गैरव्यवसायिक आचरण देखाएको र अध्यागमन अधिकृतले समेत आफूभन्दा कनिष्ठ प्रहरी कर्मचारीप्रति उचित व्यवहार नगरेको छानबिन समितिको निष्कर्ष छ।"
बालकुमारी घटना : जाँचबुझ आयोगको म्याद थपियो,"काठमाडौं : ललितपुरको बालकुमारीमा हालै भएको घटनाको अध्ययन गर्न सरकारले बनाएको जाँचबुझ आयोगको म्याद १५ दिन थप भएको छ। बालकुमारीमा गएको पुस १३ गते कोरियाको रोजगारी अनुमति प्रणाली (इपिएस) भाषा परीक्षाको सन्दर्भमा भएको प्रदर्शनपछि झडप हुँदा दुईजनाको मृत्यु भएको थियो भने यातायातमन्त्रीको गाडी जलाइएको थियो। उक्त घटनाको छानबिन गर्न मन्त्रिपरिषद्द्वारा पुस १६ गते गठित जाँचबुझ आयोगको म्याद १५ दिन थप गरिएको गृहमन्त्रालयका सूचना अधिकारी एकदेव अधिकारीले राससलाई जानकारी दिए। समितिलाई छानबिनका लागि एक महिनाको म्याद दिइएको भए पनि काम सम्पन्न नभएकाले म्याद थपिएको हो। उक्त घटनामा २३ वर्षका सुजन रावत र २२ वर्षका वीरेन्द्र शाहको मृत्यु भएको थियो भने भौतिक पूर्वाधार तथा यातायतमन्त्री प्रकाश ज्वाला चढेको गाडी प्रदर्शनकारीले जलाएका थिए। त्यसपछि सरकारले पूर्वन्यायाधीश शेखर पौडेलको संयोजकत्वमा तीन सदस्यीय जाँचबुझ आयोग गठन गरेको थियो। समितिमा नेपाल प्रहरीका पूर्वप्रहरी अतिरिक्त महानिरीक्षक अरुण बिसी र गृह मन्त्रालयका सहसचिव नारायणप्रसाद भट्टराई सदस्य छन्। मन्त्रिपरिषद् बैठकले जाँचबुझ आयोगलाई घटनामा भएको मानवीय, भौतिकलगायत क्षतिको विवरणको अध्ययन र विश्लेषण गर्ने, उक्त घटनाका कारण र सो स्थानमा गरिएको सुरक्षा प्रबन्ध तथा सुरक्षा योजनाको अध्ययन गरी त्यसमा भएका कमीकमजोरी पत्ता लगाउने, उक्त घटनासँग सम्बन्धित व्यक्ति, पदाधिकारी एवं निकायको भूमिका सम्बन्धमा अध्ययन गरी दोषी देखिएकालाई कारबाहीको सिफारिस गर्ने र आगामी दिनमा त्यस प्रकारका घटना हुन नदिन अपनाउनुपर्ने उपाय समेटिएको प्रतिवेदन तयार पारी पेस गर्ने जिम्मेवारी दिएको छ। उक्त घटनापछि केही प्रहरी कर्मचारीलाई निलम्बन गरिएको छ भने ललितपुरका तत्कालीन प्रहरी प्रमुख सिद्धिविक्रम शाहलाई प्रहरी प्रधान कार्यालय र तत्कालीन प्रमुख जिल्ला अधिकारी रूद्रप्रसाद पण्डितलाई गृहमन्त्रालयमा फिर्ता गरिएको थियो।"
सोमबार देशका यी स्थानमा हुने छ वर्षा,"काठमाडौं : सोमबार कोशी, बागमती, गण्डकी, लुम्बिनी, कर्णाली र सुदूरपश्चिम प्रदेशमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहनेछ। मौसम पूर्वानुमान महाशाखाका अनुसार लुम्बिनी, कर्णाली र सुदूरपश्चिम प्रदेशको थोरै स्थानहरू साथै गण्डकी, बागमती र कोशी प्रदेशका पहाडी भूभागको एकदुई स्थानमा छिटपुटदेखि हल्का वर्षाको सम्भावना रहेको छ। देशको उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको छ। सोमबार राति देशको पहाडी भूभागमा आंशिकदेखि साधारणतया बदली रही बाँकी भूभागमा आंशिकदेखि मौसम मुख्यतया सफा रहनेछ कोशी, गण्डकी, कर्णाली र सुदूरपश्चिम प्रदेशको पहाडी भूभागका एकदुई स्थानमा छिटपुटदेखि हल्का वर्षाको सम्भावना रहेको महाशाखाले जनाएको छ। देशका उच्च पहाडी तथा हिमाली भूभागको थोरै स्थानहरूमा हल्का हिमपातको सम्भावना रहेको छ।"
एक हप्तामा जापानमा धनकुटाका एक युवासहित ३ जना नेपालीको मृत्यु,"धनकुटा : धनकुटाका एक युवकको जापानमा मृत्यु भएको छ। ३ महिनाअघि अध्ययनका लागि जापान पुगेका जिल्लाको सहिदभूमि गाउँपालिका७, साप्तिङटारका २२ वर्षीय रविन पौडेलको उपचारका क्रममा मिए युनिभर्सल हस्पिटलमा मृत्यु भएको हो। गैरआवासीय नेपाली संघ अन्तर्राष्ट्रिय समन्वय परिषद् एशिया प्रान्त उपसंयोजक जापान निवासी दिपक केसीले ह्रदयघातका कारण मृत्यु भएको बताए। जापानस्थित मिए जापानिज भाषा स्कुलमा अध्ययन गरिरहेका उनी ४ जना साथीसँगै बस्दै आइरहेका थिए। आइतबार बिहान जापानी समय अनुसार बिहान ३:५४ बजे पौडेललाई हृदयघात भएपछि उनीसँगै बसेका साथीले एम्बुलेन्स बोलाएर अस्पताल लगिएको थियो। उपचारको क्रममा उनलाई जापानी समयअनुसार बिहान ४:४५ बजे मृत घोषणा गरेको गैरआवासीय नेपाली संघ राष्ट्रिय समन्वय परिषद् जापान क्षेत्रीय समिति नागोयाका संयोजक भेषनाथ गौतमले जानकारी दिए। शव नेपाल पठाउनका विद्यालय र एनआएएनए जापानले प्रक्रिया अघि बढाएको छ। एनआरएनका सदस्यहरुले मृतक पौडेलको परिवार तथा आफन्तलाई सम्पर्क गरिरहेको संयोजक गौतमले बताए। एक सातायता जापानमा तीन जना नेपाली युवकको मृत्यु भइसकेको छ। धनकुटाको पौडेलसहित लमजुङको युवराज तामाङ, नुवाकोटको अनुज कार्कीको मृत्यु भएको छ। मानसिक रुपमा पूर्ण तयार नभई जापान प्रवेश गर्नु, सोचेको जापान र वास्तविक जापानमा भिन्नता पाउँदा, यहाँको प्रक्रियामा घुलमिल नसक्दा मानसिक तनाव भएर मृत्यु भएको हुनसक्ने धनकुटा घर भई हाल जापान बस्दै आइरहेका योमन देवानले बताए।"
अटो दुर्घटना हुँदा दुई जना घाइते,डडेलधुरा : डडेलधुरामा अटो रिक्सा दुर्घटना भएको छ। जिल्लाको अमरगढी नगरपालिका८ कुकुल्लेकमा आइतबार बेलुकी साढे ५ बजेतिर सुपप्र ६०६४ नम्बरको अटो रिक्सा दुर्घटना भएको हो। दुर्घटनामा दुई जना घाइते भएका जिल्ला प्रहरी कार्यालय डडेल्धुराले जनाएको छ। अटो जिल्ला सदरमुकामबाट पोखरा गइरहेको थियो। घाइते हुनेमा प्रहरी चौकी पोखरामा कार्यरत प्रहरी जवान धर्मराज खत्री र १७ वर्षीया सिर्जना साँकी रहेको डडेलधुराका प्रहरी प्रवक्ता कुसुम नायकले जानकारी दिए। घाइतेको डडेलधुरा अस्पतालमा उपचार भइरहेको छ। अटोमा चालकसहित ६ जना सवार थिए। अन्य चार जनाको अवस्था सामान्य रहेको प्रहरी निरीक्षक नायकले बताए। उनका अनुसार पानी परिरहेका बेला तीव्र गतिमा रहेको अटो अनियन्त्रित भई दुर्घटना भएको हो।
"कोशी अस्पतालमा बेथिति, अख्तियारले थाल्यो छानबिन","विराटनगर : विराटनगरस्थित कोशी अस्पतालमा भइरहेका गैरकानुनी निर्णय र गतिविधिमाथि अख्तियार दुरुपयोग अनुसन्धान आयोगले छानबिन एवं अनुसन्धान थालेको छ । अख्तियार दुरुपयोग अनुसन्धान आयोगको इटहरीस्थित कार्यालयले अनुसन्धान सुरु गरेको हो । कार्यालयका प्रमुख एवं सहसचिव सुरेश न्यौपानेले कोशी अस्पतालमाथि अनुसन्धान सुरु गरिएको जानकारी दिए । उनका अनुसार छानबिन र अनुसन्धान आवश्यक देखिएको विषयमा अख्तियारको केन्द्रीय कार्यालय टंगाललाई समेत लेखेर पठाइएको छ । चिकित्सक र कर्मचारीलाई आवासका लागि उपलब्ध गराइएका ६ वटा भवन कुनै मूल्यांकन नगरिकन र बिना टेण्डर भत्काइएको हो । गैरकानुनीरूपमा भवन भत्काएर काठ, इँटा,रड,टिनालगायतका निर्माण सामग्री गायब पारिएको छ । अस्पताल प्रशासन र विकास समितिसमेतको मिलेमतोमा प्रचलित कानुनको धज्जी उडाउँदै अस्पतालको सरकारी भवनहरु भत्काइएको थियो । चिकित्सक र कर्मचारीलाई आवासका लागि उपलब्ध गराइएका ६ वटा भवन कुनै मूल्यांकन नगरिकन र बिना टेण्डर भत्काइएको हो । गैरकानुनीरूपमा भवन भत्काएर काठ, इँटा,रड,टिनालगायतका निर्माण सामग्री गायब पारिएको छ । पायलिङ गरेर सुरक्षित बनाउनुपर्ने भन्दै बजेट छुट्याइएको भएपनि अस्पताल विकास समितिका अध्यक्ष डाफरवार्ड सिलवालको डोजर प्रयोग गरेर पुराना भवन भत्काइएपछि चौतर्फी विरोध भइरहेको छ । स्वास्थ्य मन्त्रालयको समेत स्वीकृति नलिइ आफूखुसी भवन भत्काइएको हो । मनोमानी हिसाबले भवन भत्काउने काममा अस्पतालका मेडिकल सुपरिटेन्डेन्ट डा चन्द्रभाल झाले सहयोग गरेका थिए । व्यक्तिगत स्वार्थका आधारमा मूल्यांकन नगरिकन र बिना टेण्डर भवन भत्काइएपछि अस्पताललाई लाखौं रूपैयाँको नोक्सान भएको एक कर्मचारीले बताए। विकास समिति अध्यक्ष डा सिलवाल र अस्पतालका मेसु झाकै मिलेमतोमा आर्थिक कार्यविधि तथा वित्तीय उत्तरदायित्व नियमावलीविपरीत भवनहरु भत्काइएको हो । व्यक्तिगत स्वार्थका आधारमा मूल्यांकन नगरिकन र बिना टेण्डर भवन भत्काइएपछि अस्पताललाई लाखौं रूपैयाँको नोक्सान भएको एक कर्मचारीले बताए । उनले सरकारी सम्पत्ति स्वाहा बनाउन स्वार्थ समूहले कोशी अस्पतालमा व्यापक चलखेल गरिरहेको जानकारी दिए । अस्पतालको अस्तित्व नै संकटमा पार्ने प्रयास भइरहेको उनको भनाइ छ । त्यस्तै, स्वास्थ्य मन्त्रालयबाट स्वीकृत दरबन्दीलाई लुकाएर अस्पताल विकास समितिका नाममा आफूनिकटका व्यक्तिलाई कर्मचारी बनाएर करारमा नियुक्त गर्न खोजिएको छ । समितिका अध्यक्ष डा फरवार्ड सिलवालसमेतको ठाडो हस्तक्षेपमा जथाभावी मापदण्ड बनाएर आफूअनुकूल विभिन्न पदका ५० जना कर्मचारी भर्नाका लागि शंकास्पद हिसाबले दरखास्त आह्वान गरिएको हो । समितिका अध्यक्ष डा फरवार्ड सिलवालसमेतको ठाडो हस्तक्षेपमा जथाभावी मापदण्ड बनाएर आफूअनुकूल विभिन्न पदका ५० जना कर्मचारी भर्नाका लागि शंकास्पद हिसाबले दरखास्त आह्वान गरिएको हो । आफूनिकटका व्यक्तिलाई कर्मचारीमा नियुक्ति दिन डा सिलवाल र मेसु डा झासमेतको सेटिङमा माघ ४ गतेको मिति राखी २१ दिनको म्याद दिँदै तीन महिने सेवा करार रहने गरी मेडिकल अधिकृत, नर्सिङ अधिकृत, बायोमेडिकल टेक्निसियन, स्टाफ नर्स र फार्मेसी सहायक भर्नाका लागि विज्ञापन गर्दै दरखास्त आह्वान गरिएको छ । चलानी नम्बर र पत्र संख्या क्रमबद्ध नराखिकन एवं क्रम संख्या नै गायब पारेर शंकास्पद हिसाबले विज्ञापन गरिएको हो । मन्त्रालयबाट ८७ जनाको दरबन्दी स्वीकृत भएर आएकोमा ५० जनाका लागि मात्रै दरखास्त आह्वान गरिएको छ । आफूनिकटकालाई सुटुक्क नियुक्ति दिन ३८ जनाको विज्ञापन नै नगरिएको अस्पताल स्रोतको भनाइ छ । तल्लो तहलाई लिखित र अन्तरवार्ता दुवै परीक्षा लिने तथा माथिल्लो तहलाई अन्तरवार्ताका भरमा नियुक्तिको तयारी गरिएपछि विज्ञापन विवादमा परेको छ । अस्पताल विकास समितिले १ सय २४ अस्थायी पद सिर्जना गर्दै स्वास्थ्य मन्त्रालयसँग दरबन्दी माग गरेको थियो । मन्त्रालयबाट ८७ जनाको दरबन्दी स्वीकृत भएर आएकोमा ५० जनाका लागि मात्रै दरखास्त आह्वान गरिएको छ । आफूनिकटकालाई सुटुक्क नियुक्ति दिन ३८ जनाको विज्ञापन नै नगरिएको अस्पताल स्रोतको भनाइ छ । दरबन्दीले मात्रै जनशक्ति अपुग भएपछि ज्यालादारीमार्फत नियुक्ति दिएर काममा लगाइएको छ । तर,स्वीकृत भएको दरबन्दी अनुसार दरखास्त आह्वान गरिएन । ज्यालादारीलाई यथावत राखिएको छ । अस्पताल विकास समितिले खुला प्रतिस्पर्धाबिना नै करारमा कर्मचारी भर्ना गर्न गैरकानुनी निर्णय गरेको पनि फेला परेको छ । ५० जना कर्मचारी भर्नाका लागि विज्ञापन गरेको अस्पतालले आठौं तहको बायोमेडिकल र आईटी इन्जिनियरलाई भने त्यत्तिकै नियुक्ति दिने तयारी गरेको स्रोतले बतायो । समिति अध्यक्ष डा सिलवालनिकट गोविन्द मिश्र र विनोद राजभरलाई करारमा नियुक्त गर्ने निर्णय पुस २२ गतेको बैठकबाट भएको हो । मिश्रलाई आठौं तहको बायोमेडिकल इन्जिनियर र राजभरलाई आठौं तहकै आईटी इन्जिनियरमा नियुक्त गर्न मेडिकल सुपरिटेन्डेन्ट (मेसु)लाई निर्देशन दिने निर्णय समितिको बैठकले गरेको छ । हलुका सवारी चालकमा कमलप्रसाद दाहाललाई नियुक्त गरिने निर्णयमा उल्लेख छ । स्वास्थ्य मन्त्रालयबाट दरबन्दी स्वीकृत भएर आएपछि खुला प्रतिस्पर्धाबिना नै आठौं तहमा करार नियुक्तिको अवैध निर्णय लिइएको फेला परेको हो । ५० जना कर्मचारी भर्नाका लागि विज्ञापन गरेको अस्पतालले आठौं तहको बायोमेडिकल र आईटी इन्जिनियरलाई भने त्यत्तिकै नियुक्ति दिने तयारी गरेको स्रोतले बतायो । स्रोतका अनुसार स्वास्थ्य उपकरणलगायतका सामग्री खरिद र मर्मत प्रक्रियासँग जोडिने भएकाले अस्पताललाई बायोमेडिकल इन्जिनियर अति नै आवश्यक छ । तर, स्वास्थ्य उपकरणजस्तो संवेदनशील विषयमा विज्ञापनमार्फत प्रतिस्पर्धा गराएर स्वच्छ,सक्षम र उत्कृष्ट जनशक्ति चयन गर्नुपर्नेमा विकास समितिको बैठकबाट निर्णय गरेर सुटुक्क नियुक्ति दिने तयारी गरिएको हो । विज्ञापन नगरिकन करारमा नियुक्त गर्ने निर्णय हुनु सरासर गैरकानुनी र अस्पताल नियमावलीविपरीत रहेको चिकित्सकहरु बताउँछन् । अस्पतालमा गैरकानुनी हिसाबले भवन भत्काइएको र कर्मचारी नियुक्तिमा चलखेल भइरहेको विषयमा अन्नपूर्ण पोस्ट अनलाइनमा समाचार प्रकाशन भएको थियो । समाचार प्रकाशनप्रति चासो राखेर अख्तियारले अनुसन्धान सुरु गरेको हो । हामीले छानबिन एवं अनुसन्धानको प्रक्रिया अघि बढाइसकेका छौं । टंगालमा पनि लेखेर पठाएका छौं, अख्तियार इटहरीका प्रमुख न्यौपानेले भने, समाचार प्रकाशन भएपछि त्यसैलाई उजुरी कायम गरेर थप अध्ययन गर्ने काम भइरहेको छ । अनुसन्धानबाट खुलेका तथ्यका आधारमा कारबाही हुन्छ । आफूनिकटका व्यक्तिलाई कर्मचारीमा नियुक्ति दिन डा सिलवाल र मेसु डा झासमेतको सेटिङमा माघ ४ गतेको मिति राखी २१ दिनको म्याद दिँदै तीन महिने सेवा करार रहने गरी मेडिकल अधिकृत, नर्सिङ अधिकृत, बायोमेडिकल टेक्निसियन, स्टाफ नर्स र फार्मेसी सहायक भर्नाका लागि विज्ञापन गर्दै दरखास्त आह्वान गरिएको छ । छानबिन एवं अनुसन्धानका क्रममा सबै कागजात मगाएर अध्ययन गरिने उनले बताए । कर्मचारी भर्नामा गल्ती गरेको प्रमाणित भए नियुक्तिलाई रद्द गरेर त्यसमा संलग्नलाई कारवाही गरिनेछ । भवन भत्काएको विषयमा पनि बुझ्दै छौं,न्यौपाने भन्छन्, अनुसन्धानको दायरामा ल्याइसकिएकाले गलत गर्नेलाई उन्मुक्ति हुँदैन । अस्पतालका पछिल्ला काम कारबाही र गतिविधि शंकास्पद एवं विवादास्पद रहेको कुरा आएको छ । कोशी अस्पतालमाथि जिल्ला प्रशासन कार्यालय मोरङले पनि छानबिन गरिरहेको छ । प्रमुख जिल्ला अधिकारी प्रेमप्रसाद भट्टराईका अनुसार अस्पतालसँग लिखित जवाफ माग गरिएको थियो । अस्पतालले पठाएको जवाफको अध्ययन भइरहेको भट्टराईले बताए ।"
"सिभिल सहकारीका तत्कालीन अध्यक्ष इच्छाराज तामाङलाई तीन वर्ष कैद सजाय, उनकी श्रीमती सिर्जनालाई डेढ वर्ष कैद",काठमाडौं : विशेष अदालतले सिभिल सहकारीका तत्कालीन अध्यक्ष इच्छाराज तामाङलाई तीन वर्ष कैद र एक अर्ब ७२ करोड रुपैयाँ बिगो भराउने आदेश दिएको छ। विशेष अदालतले पूर्व सांसदसमेत रहेका तामाङलाई सम्पति सुद्धीकरण अभियोगमा यस्तो आदेश सुनाएको हो। विशेष अदालतका अध्यक्ष टेकनारायण कुँवर तथा सदस्यहरू मुरारीबाबु श्रेष्ठ र तेजनारायण सिंह राईसमेतको इजलासले तामाङ र पत्नी सिर्जना तामाङबाट समेत एक अर्ब ३ करोड ५४ लाख ४३ हजार ४८७ बिगो भराउने आदेश भएको छ। अदालतले तामाङकी पत्नी सिर्जनालाई एक वर्ष ६ महिना कैद सजाय सुनाएको छ। सम्पति सुद्धीकरण अनुसन्धान विभागले २०७९ भदौमा तामाङसहित उनकी पत्नी सिर्जनाविरुद्ध सम्पति सुद्धीकरणको मुद्दा दायर गरेको थियो। सम्पति सुद्धीकरण विभागले ३ अर्ब ३१ करोड ८५ लाख ९२ हजार ९४२ रुपैयाँ बिगो दाबी गर्दै मुद्दा हालेको थियो। यो पनि पढ्नुहोस सम्पत्ति शुद्धीकरणमा पनि तानिए इच्छाराज तामाङ
काँकडभिट्टा नाकामा एउटा कारसहित ३३ वटा मोबाइल बरामद,झापा : झापाको काँकडभिट्टा नाकामा एउटा कारसहित ३३ वटा मोबाइल बरामद गरिएको छ। सशस्त्र प्रहरी बल नेपाल प्रस्तावित गुल्म काँकडभिट्टा र मेची भन्सार कार्यालयको संयुक्त टोली मेचीनगर६ स्थित भन्सार कार्यालयको यात्रु शाखाको उत्तर गेटमा कारभित्र लुकाइछिपाई नेपाल भित्र्याउन खोजिएको ३३ वटा आइफोन ब्रान्डका मोबाइल बरामद गरेको हो। भारतबाट नेपाल आउँदै गरेको बागमती प्रदेश ०१०२६ च ९०३३ नम्बरको कारलाई विशेष सूचनाका आधारमा भन्सार अगाडि रोकी सशस्त्र प्रहरीले चेकजाँच गरेका थिए। चेकजाँच गर्दा मोबाइल बरामद भएको र सो मोबाइल राजश्व छलेर लैजान खोजिएको सशस्त्र प्रहरीले जनाएको छ। सो नाकाबाट मोबाइलको तस्करी गर्ने समूहले पटकैपिच्छे गाडी फेर्दै मोबाइल नेपाल भित्र्याइरहेको सूचना सशस्त्र प्रहरीले पाएका थिए। सोही सूचनाका आधारमा यस पटक कार फेला परेको सशस्त्र स्रोतले जनाएको छ। बरामद गरिएको मोबाइल १७ लाख २५ हजार र कार २५ लाख गरी जम्मा ४२ लाख २५ हजार मूल्याङ्कन गरी दुवै सामान मेची भन्सार कार्यालय बुझाइसकेको छ। पछिल्लो समयमा जिल्लाका सीमा नाकाहरू सशस्त्रले उच्च सतर्कतासँगै निगरानी बढाएसँगै चोरी तस्करी नियन्त्रणमा आएको छ।
विद्यालयको प्रशासनिक भवनमा आगलागी हुँदा ४५ लाखको क्षति,"डोल्पा : हिमाली जिल्ला डोल्पाको जगदुल्ला गाउँपालिका१ मा पर्ने त्रिपुरा माध्यमिक विद्यालयको भवन आगलागी भएको छ। विद्युत लाइन सर्ट भएर भएको आगलागीबाट विद्यालयको चारकोठे प्रशासनिक जलेर नष्ट भएको हो। आगलागीबाट भवन, ल्यापटप, नगदसहित ४५ लाख बराबरको क्षति भएको इलाका प्रहरी कार्यालय काइगउँले जनाएको छ। एक्कासि भएको आगलागीबाट एक भवन,पाँचवटा ल्यापटप,दुई कलर प्रिन्टर,प्रोजेक्टर,दुई लाख नगदसहित अन्य महत्त्वपूर्ण सामानसहित कागजातहरू जलेर नष्ट भएको प्रधानाध्यापक जयबहादुर बस्नेतले जानकारी दिए। आगो नियन्त्रणका लागि डोजर लगाएर भवन भत्काइएको थियो।"
ठमेलको होस्टलमा चिनियाँ नागरिक मृत फेला,"काठमाडौं : ठमेल क्वाबहालमा रहेको नेपालय होम होस्टलमा चिनियाँ नागरिक मृत फेला परेका छन्। बासु रिजालले सञ्चालन गरेको नेपालय होम होस्टलमा चिनियाँ नागरिक ४७ वर्षीय बाओ ग्वाङ मृत फेला परेका हुन्। जिल्ला प्रहरी परिसर काठमाडौका प्रवक्ता कुमोध ढुंगेलका अनुसार माघ १० गतेदेखि उनी उक्त होस्टलमा बस्दै आएका थिए। होस्टलको दोस्रो तल्लाको कोठा नम्बर ६ मा उनी सुतिरहेकै वेडमा मृत भेटिएका हुन्। शुक्रबार खाना खाएर सुतेका उनी शनिबार दिनभर नउठेपछि होस्टल कर्मचारीले प्रहरीलाई खबर गरेका थिए। साँझ ५ बजे उनलाई सुतेकै ठाउँमा मृत फेला पारिएको हो। उनको मृत्यु के कारणले भयो भन्ने विषयमा अनुसन्धान भइरहेको ढुंगेलले जानकारी दिए। उनको शवलाई पोष्टमार्टमका लागि त्रिवि शिक्षण अस्पताल, महाराजगञ्ज पठाइएको छ।"
आज यी स्थानमा वर्षा र हिमपात हुने,"काठमाडौं : हाल नेपालमा पश्चिमी वायुको आंशिक प्रभाव रहेको छ। सुदूरपश्चिम, कर्णाली, लुम्बिनी र गण्डकी प्रदेशलगायत देशको पहाडी भूभागमा आंशिक बदली तथा बाँकी भूभागको मौसम मुख्यतया सफा रहेको छ। आज दिउँसो देशभर साधारणतया बदली रही कर्णाली र सुदूरपश्चिम प्रदेशका धेरै स्थान, गण्डकी र लुम्बिनी प्रदेशका केही स्थानमा हल्का वर्षाका साथै बागमती प्रदेशको थोरै स्थान तथा बाँकी भूभागको एकदुई स्थानमा छिटफुटदेखि हल्का वर्षाको सम्भावना रहेको मौसमविद् गोविन्द झाले जानकारी दिए। उनले भने, 'बिहानदेखि सुदूरपश्चिमबाट पानी पर्न सुरु भई अहिले नेपालगञ्जसम्म पानी पर्न थालेको छ। गण्डकी, कर्णाली र सुदूरपश्चिम प्रदेशको उच्च पहाडी तथा हिमाली भूभागका केही स्थानका साथै बाँकी उच्च पहाडी तथा हिमाली भूभागका थोरै स्थानमा पनि बिहानदेखि हल्कादेखि मध्यम हिमपातको भइरहेको छ।' अहिले काठमाडौँको वायुको तापक्रम १० डिग्री सेन्टिग्रेड मापन गरिएको तथा पारदर्शिता तीन किलोमिटर रहेको मौसम पूर्वानुमान महाशाखाले जनाएको छ। यसैगरी काठमाडौँको आजको न्यूनतम तापक्रम चार दशमलव छ डिग्री रहेको तथा आज अधिकतम तापक्रम १५ देखि १७ डिग्री सेन्टिग्रेडको बीचमा रहने मौसमविद् झाले बताए। उनका अनुसार देशका उच्च तथा हिमाली भूभागमा हल्का वर्षा जारी रहे पनि भोलि सोमबारबाट देशका अन्य क्षेत्रको मौसममा भने सुधार हुनुका साथै तपक्रम पनि क्रमिकरूपमा बढ्दै जाने छ। यसैगरी आज राति देशभर आंशिकदेखि साधारणतया बदली रहनेछ। सुदूरपश्चिम र कर्णाली प्रदेशका केही स्थान, लुम्बिनी र गण्डकी प्रदेशका थोरै स्थान तथा बाँकी पहाडी भूभागको एकदुई स्थानमा छिटफुटदेखि हल्का वर्षाको सम्भावना रहनुका साथै देशका उच्च पहाडी तथा हिमाली भूभागका थोरै स्थानका हल्का हिमपातको सम्भावना रहेको मौसम पूर्वानुमान महाशाखाले जनाएको छ।"
जलेश्वर कारागारमा क्षमताभन्दा बढी कैदीबन्दी,"जलेश्वर : जिल्ला सदर मुकाम जलेश्वरस्थित कारागारमा क्षमताभन्दा तीन गुणा बढी कैदीबन्दी राखिएका छन् । जलेश्वर नगरपालिकाको वडा नं १ स्थित सो कारागारमा दुई सय कैदीबन्दी राख्ने क्षमता भएपनि छ सय दुई राखिएका छन् । जलेश्वर कारागार कार्यालय महोत्तरीका प्रवक्ता रवीनचन्द्र ठाकुरले कारागारभित्रका कैदीबन्दीमा विभिन्न समस्या उत्पन्न हुन थालेको बताए। विसं १९१३ मा एक बिघा क्षेत्रफलमा निर्माण भएको दशकौँ पुराना सो कारागारको भौतिक संरचना पनि जीर्ण बनेको जनाइएको छ । उनले कारागारमा हाल ३८ विदेशी (भारतीय)सहित छ सय दुई कैदीबन्दी बस्दै आएका बताए। लामो समयदेखि मर्मतसम्भार नहुँदा कारागारमा वर्षाका समयमा पानी चुहिने, गर्मीको समयमा अत्यधिक गर्मी हुने र जाडोको बेला अत्यधिक जाडो भएर कैदीबन्दीको बसाइ कष्टकर हुने गरेको जनाइएको छ । अहिले कैदीबन्दीलाई सुत्ने, बस्ने, खाने तथा शौचालय र पानीको समेत समस्या हुन थालेको चौकीदार चनरदीप यादवले बताए। ती कैदीबन्दीका लागि कारागारभित्र केवल २४ कोठा, १५ शौचालय, सात ह्याण्डपाइप (कल) र छ धारामात्रै छन् । यसले कैदीबन्दीको दैनिक जीवनलाई प्रभावित बनाएको छ । उनले कोठा अभावमा कठ्याङ्ग्रिँदो जाडोमा धेरै कैदीबन्दीलाईबाहिर सुत्नुपर्ने , शौचालय जान पालो कुर्नुपर्ने, नुहाउन र पानी लिनका लागि लाइनमा बस्नुपर्ने तथा खुला आकाशमुनि खाना खानुपर्ने बाध्यता रहेको गुनासो गरे। उनले रुघाखोकी, भाइरल ज्वरोलगायतका कैदीबन्दीको जीवन प्रभावित बनेको चौकीदार यादवले बताए। उनका अनुसार कारागारमा २० गम्भीर प्रकृतिका बिरामी र अन्य विभिन्न स्वास्थ्य समस्या भएका कैदीबन्दी ठाउँ अभावका कारण सँगै खान, बस्न, सुत्न बाध्य छन् । हिउँदमा शीतलहर, चिसो हावा र कठ्याङ्ग्रिंदो जाडोको प्रत्यक्ष मारमा पर्छ भने वर्षा सुरु भएपछि पानी चुहिने र जम्नुको साथै ठूलो वर्षापछि बाढीको चपेटमा समेत पर्ने गरेको जनाइएको छ । सहरी विकास तथा भवन निर्माण विभागले जलेश्वर कारागार कैदीबन्दी बस्न अयोग्य भएको प्रतिवेदन नै बुझाएको बताइएको छ । जीर्ण भौतिक संरचना, क्षमताभन्दा बढी कैदीबन्दीको चाप, स्वस्थ्य खाद्यान्न तथा पानी आपूर्तिको अभाव, नियमित र स्तरीय स्वास्थ्य जाँचको अभाव, खेलकुद तथा मनोरञ्जनको अभावजस्ता समस्याका कारण विभिन्न रोगको समस्या बढ्दै गएको कारागार सुधारसम्बन्धी विगतमा गठित विभिन्न समितिको प्रतिवेदनमा उल्लेख छ । कारागार ऐन, २०१९ मा रोगी, थुनुवा वा कैदीलाई छुट्याई छुट्टै राख्नुपर्ने, पागल वा अर्धपागल थुनुवा वा कैदीलाई छुट्याई छुट्टै राख्नुपर्ने व्यवस्था रहेको छ । रासस"
नकुहिने फोहर वर्गीकरण गरेर बिक्री गर्दै धनगढी उपमहानगरपालिका,"कैलाली : धनगढी उपमहानगरपालिका बजार क्षेत्रका वडाबाट दैनिक २० देखि २५ टनसम्म फोहर सङ्कलन हुँदै आएको छ । सङ्कलित कुहिने फोहरबाट मल तथा बायो ग्यास उत्पादन हुँदै आएकामा नकुहिने फोहर सूक्ष्म वर्गीकरण गरेर बिक्री गरिने भएको हो । झुरा कागज, कपी, कार्टुन, गत्ता, प्लास्टिक, बोतल, प्लास्टिकका गुडिया, सिसा, आल्मुनियम, टायर र ट्युबलगायत नकुहिने फोहर सङ्कलन गरी बिक्री गरिने उपमहानगरपालिकाले जनाएको छ । नगरले बजार क्षेत्रका नौवटा वडाबाट सङ्कलन गरिएको फोहर सुक्ष्म वर्गीकरण गरेर बिक्रीका लागि तयार गरेको सरसफाइ व्यवस्थापन शाखा प्रमुख अशोक अवस्थीले बताए। धनगढी२ मा एक बिघा जग्गा वार्षिक ८८ हजार आठ सय ८८ मा भायामा लिएर सूक्ष्म वर्गीकरण केन्द्र स्थापना गरिएको उनले जानकारी दिए। सो वर्गीकरण केन्द्रमा १९ लाखका उपकरण तथा संरचना निर्माण गर्नुका साथै सात लाखको घेरबारसमेत गरिएको जनाइएको छ । अवस्थीका अनुसार उपकरणका लागि आवश्यक विद्युत् जडान गरेर दुई जना प्राविधिकसहित १२ जनाले गत वैशाखदेखि उक्त केन्द्र सञ्चालनमा ल्याएका छन् । केन्द्रले १३ लाख ५१ हजारमा नकुहिने फोहर बिक्रीका लागि तयार गरी बोलपत्र आह्वान गरिसकेको उनले जानकारी दिए। उपमहानगरपालिकाका सरसफाइ व्यवस्थापन शाखा प्रमुख अवस्थीले पहिलो पटक फोहर बिक्रीबाट १३ लाख ५१ हजार आम्दानी हुने बताए। उनका अनुसार वर्गीकृत फोहरलाई बिक्री गर्ने प्रक्रिया अगाडि बढेको छ । विगतका वर्षमा उपमहानगरले बजार क्षेत्रबाट सङ्कलन भएको फोहर नदी किनार तथा जङ्गल क्षेत्रमा थुपार्दै आएकामा पहिलो पटक सुक्ष्म वर्गीकरण केन्द्र सञ्चालनमा ल्याएर आम्दानी गर्ने भएको हो । उक्त आम्दानीबाट केन्द्रका कर्मचारी, विद्युत् शुल्क, फोहर सङ्कलन गर्ने कर्मचारी तथा गाडीमा लाग्ने इन्धनको खर्चको व्यवस्थापन गर्ने उपमहानगरपालिकाको योजना छ । रासस"
श्रीमती र छोराको हत्या गरी प्रहरी जवानले गरे प्रहरीमा आत्मसमर्पण,दाङ : दाङको घोराहीमा एकजना प्रहरी जवानले श्रीमती र छोराको हत्या गरेका छन् । जिल्ला प्रहरी कार्यालय दाङमा कार्यरत ३२ वर्षीय प्रहरी जवान पिमलाल नेपालीले २२ वर्षीया श्रीमती टीका विक र अढाई वर्षीय छोरा सुशान्त नेपालीको हत्या गरेको दाङ प्रहरीले जनाएको छ । शनिबार राति कार्यालयबाट बिदा मागेर गएका नेपालीले आइतबार सलले घाँटी कसेर श्रीमती र छोराको हत्या गरेको प्रहरीको प्रारम्भिक अनुसन्धानबाट खुलेको छ। श्रीमती र छोराको हत्यापछि उनी आफैं प्रहरी कार्यालयमा उपस्थित भएको जिल्ला प्रहरी प्रमुख रामबहादुर केसीले बताए । रोल्पा घर भएका नेपाली दुई महिनाअघि मात्रै सरुवा भएर दाङ आएका थिए । घटनाको थप अनुसन्धान भइरहेको प्रहरीले जनाएको छ ।
नवलपरासीमा सुनचाँदी व्यवसायीमाथि गोली प्रहार,परासी : अज्ञात व्यक्तिको गोली प्रहारबाट नवलपरासीका एक सुनचाँदी व्यवसायी घाइते भएका छन् । सुस्ता गाउँपालिका१ बरुवामा न्यू धौलागिरी सुनचाँदी पसल सञ्चालन गर्दै आएका ६५ वर्षीय गजेन्द्र विश्कर्मामाथि गोली प्रहार भएको हो । उनी पसल बन्द गरेर बर्दघाट नगरपालिका४ देविनगरमा रहेको घरमा स्कुटीबाट फर्कंदै थिए । उनीमाथि बर्दघाट नगरपालिका१६ को चोर गोला पुल नजिक गएराति ७३० बजेको समयमा गोली प्रहार भएको जिल्ला प्रहरी कार्यालयका सूचना अधिकारी डिएसपी रमेश बोहराले जानकारी दिए । गोली लागेर ढलेपछि उनी चढेको लु४८ प ७४३५ नम्बरको स्कुटीसमेत घटनास्थलमा नदेखिएको प्रहरीले जनाएको छ । सुनचाँदी राखेर ल्याएको आशंकामा गोली प्रहार गर्ने व्यक्तिले नै स्कुटी लगेको हुन सक्ने प्रहरीले आशंका गरेको छ । पाखुरामा गोली लागेका उनलाई तत्काल उपचारका लागि चिसापानी अस्पतालमा लगिएको थियो । अहिले उनको भैरहवा मेडिकल कलेजमा उपचार भइरहेको र अवस्था खतरामुक्त रहेको डिएसपी बोहराले जानकारी दिए । गोली प्रहार गर्ने व्यक्ति हालसम्म पक्राउ नपरेको र उनको खोजी कार्य भइरहेको प्रहरीले जनाएको छ ।
फेदिखोलामा उपाध्यक्षसँग सुत्केरी पोषणकार्यक्रम,"स्याङ्जा : फेदिखोला गाउँपालिकाले उपाध्यक्षसँग सुत्केरी पोषण कार्यक्रम सञ्चालन गरेको छ। सुत्केरी आमा र नवजात शिशुको स्याहार, सुसार र सरसफाइप्रति लक्षित गर्दै सो कार्यक्रम सञ्चालनमा ल्याइएको गाउँपालिकाले जनाएको छ। यसै वर्षको साउनदेखि यता सुत्केरी भएका आमा, शिशुका स्वास्थ्य र सरसफाइका अवस्थालाई ध्यान दिँदै सुत्केरीसँग भेटवार्तासहित पोषण झोला उपलब्ध गराउँदै आएको गाउँपालिकाका उपाध्यक्ष देउकुमारी गुरुङ्ले जानकारी दिइन्। स्वास्थ्यकर्मीसहित पोषण झोला लिएर उपाध्यक्ष गुरुङ सुत्केरी घरघरमा पग्ने गर्छिन्। यो क्रम जारी छ। चालु वर्षभरि जारी रहने छ। उपाध्यक्षसँग सुत्केरी पोषण झोलामा ३ किलो चामल, २ किलो दाल, १ किलो चना, एक क्रेट (३० वटा) अण्डा, १ किलो स्याउ (फलफूल), एक प्याकेट आयोडिनयुक्त नुन, २ वटा साबुन, एकएक वटा दाँत माझ्ने पेष्ट र ब्रस राखी कोसेली स्वरुप सुत्केरीलाई दिइने गरिएको छ। सुयोग्य, सक्षम र स्वस्थ्य नागरिक बनाउनु पालिकाको उद्देश्य अनुसार अभियान सञ्चालन गरेको पालिकाले जनाएको छ। यसै,चालु आर्थिक वर्षदेखि सुरु सो कार्यक्रमका लागि गाउँपालिकाले ५ लाख रुपैयाँ विनियोजन गरेको जनाएको छ। सुत्केरीसँग प्रत्यक्ष भेटवार्ताले बच्चालाई दिइने नियमित खोप,आइरन चक्कीको उपयोग,आमा र बच्चाको तौल,थप आहारा, स्तनपान, स्वास्थ्य केन्द्रमा किन सुत्केरी गराउने, सरसफाइ, परिवार नियोजन र स्वास्थ्य सम्बन्धी धेरै विषयमा जानकारी पाउनुका साथै सुझाव दिन सकिएको उपाध्यक्ष गुरुङ्ले भनिन्। पाँच वडा रहेको फेदिखोला गाउँपालिकाभित्रका सुत्केरीका घरघरमा पुगिरहँदा शिशुको ३५ दिनभित्र जन्मदर्ता गरेमा निःशुल्क हुने र दलित बालबालिकाले पाउने पोषणभत्ताका बारेमा समेत अभिभावकले पुन: जानकारी पाउने गरेका छन्।"
प्रधान सम्पादक भण्डारीलाई हृदयचन्द्रसिंह पत्रकारिता पुरस्कार,"काठमाडौं : प्रेस चौतारी नेपालले यस वर्षको हृदयचन्द्रसिंह प्रधान स्मृति पत्रकारिता पुरस्कार अन्नपूर्ण पोस्ट्का प्रधान सम्पादक अखण्ड भण्डारीलाई प्रदान गर्ने भएको छ। त्यस्तै, अग्निशिखा स्मृति पत्रकारिता पुरस्कार सिन्धुपाल्चोकका पत्रकार माधव नेपाललाई दिने निर्णय गरेको छ। अन्नपूर्ण पोस्ट्कै रौतहट संवाददाता फणिदेव महत वीरेन्द्रकुमार साह क्रियाशील पत्रकारिता पुरस्कारका लागि चयन भएका छन्। त्यस्तै, डेकेन्द्र थापा स्मृति पत्रकारिता पुरस्कारबाट रुकुमपूर्वका महेश केसी, चन्द्र न्यौपाने शान्तिराम कार्की स्मृति पत्रकारिता पुरस्कार रामेछापकी यसिमा महत र सावित्रीदेवी पद्मलक्ष्मी बस्नेत स्मृति पत्रकारिता पुरस्कार काभ्रेकी काजल तामाङलाई प्रदान गरिने भएको छ। पत्रकार गोबिन्द पोखरेलको संयोजकत्वमा चौतारीका महासचिव हिरामान लामा र सचिव हरिबल्ल्भ नेपालको निर्णायक मण्डलले विभिन्न चरणमा बैठक गरी उक्त पुरस्कार छनोट गरेको हो। अग्रज पत्रकारको सम्मान र क्रियाशीलको प्रोत्साहनका लागि स्थापित यी पुरस्कार संगठनको २६औं स्थापना दिवसमा माघ २२ गते प्रदान गरिने अध्यक्ष गणेश बस्नेतले जानकारी दिए।"
ट्रयाक खुलेको १५ वर्षपछि ग्रामीण सडक स्तरोन्नति,"बागलुङ : १५ वर्ष अगाडि गलकोटका स्थानीयले रकम संकलन गरेर निर्माण गरेको ग्रामीण सडक स्तरोन्नति हुन थालेको छ। गलकोट नगरपालिका२ को नरेठाँटीबाट वडा नम्बर ६ को मजुवा जोड्ने गरी २०६५ सालमा ट्रयाक खुलेको यस वर्ष गत मंसिर महिनादेखि स्तरोन्नति गर्न थालिएको हो। मध्यपहाडी लोकमार्गको रंगेनीबाट तोरीखोलाठान गाउँ हुँदै मजुवा जोड्ने यो सडक लामो समयसम्म स्तारोन्नति हुनसकेको थिएन। गण्डकी प्रदेश सरकारले पछिल्लो तीन वर्षदेखि निरन्तर बजेट विनियोजन गरेपछि स्तारोन्नति तीव्रगतिमा हुन थालेको हो। तत्कालीन जिल्ला विकास समितिले विनियोजन गरेको १० लाख र स्थानीयले उठाएर ३५ लाख गरी ४५ लाख रुपैयाँमा सडक खुलाइएको गलकोट नगरपालिकाका प्रमुख भरत शर्मा गैरेले बताउनुभयो। लामो समयसम्म सडक स्तरोन्नति नहुँदा नागरिकले हिउँदबर्खा यात्रा गर्दा निकै समस्या भोग्नुपरेको भन्दै आर्थिक वर्ष २०७८७९ देखि गण्डकी प्रदेशले बजेट विनियोजन गर्दै आएपछि सडक बन्दै गएको उनको भनाइ छ। हालसम्म प्रदेश सरकारले रु एक करोड ५० लाख विनियोजन गरेको भन्दै पहिलो वर्ष निर्माण कम्पनीले काम नगर्दा ३० लाख रुपैयाँमात्रै खर्च भएको नगरप्रमुख गैरेले बताए। गतवर्षको सबै बजेटको काम भएको र यस वर्ष पनि निर्माण कम्पनीले धमाधम काम गरिरहेको उनको भनाइ छ। सडक स्तरोन्नति भएपछि ठाना, तोरीखोला, खसखसलगायतका गाउँका नागरिकलाई पालिका केन्द्र मजुवा र गलकोट हटिया बजारमा पुग्न सहज हुने गैरेले बताए। नगरपालिकाले यससँगै अन्य ग्रामीण सडकलाई स्तरीय बनाउन थालेको उनको भनाइ छ। नगरप्रमुख गैरेले भने, यो सडक खुलाउने बेला निर्माण समितिको सचिव मै थिएँ, यहाँका नागरिकले पैसा उठाएर ट्रयाक खुलाएका हौँ, अहिलेसम्म सडकको दुरावस्था थियो, अब सुधार हुँदै जाने छ, डेढ दशकपछि सडक राम्रो बन्न थालेपछि स्थानीय पनि खुसी भएका छन्, गाउँलेले लगानी गरेको लाखौँ रुपैयाँले बनेको यो सडकमा सरकारले पनि बर्सेनि बजेट विनियोजन गरेर काम गर्दै आएको छ, केही समयपछि कालोपत्रे पनि हुने छ। नगरपालिकाका इन्जिनियर बलविक्रम दाहालले पक्की नाली, मेसेरेनरी वाल, ग्याबिन निर्माण र सडक फराकिलो बनाउने काम भइरहेको बताए। सडक निर्माणका लागि थ्री ब्रोदर्श कन्स्ट्रक्सनले गत मङ्सिरमा जिम्मा लिएको उनको भनाइ छ। असार मसान्तसम्म सक्नेगरी सम्झौता भए पनि निर्माण कम्पनीले यही महिनाको अन्तिममा सक्नेगरी काम गरेको इन्जिनियर दाहालले बताए। निर्माण कम्पनीले ४६ लाखमा सडक स्तारोन्नतिको जिम्मा लिएको उनले बताए।"
"मोरङमा पिकअपको ठक्करबाट महिलाको मृत्यु, मृतकको पहिचान खुलेन",विराटनगर : पूर्वपश्चिम लोकमार्गअन्तर्गत मोरङको कानेपोखरी गाउँपालिका७ मा टाटा पिकअप गाडीको ठक्करबाट शनिबार राति एक जना महिलाको मृत्यु भएको छ । मृतक महिलाको पहिचान खुलेको छैन । पूर्वबाट पश्चिमतर्फ आउँदै गरेको प्रदेश ३०१०२४ च ७३७७ नम्बरको पिकअपले पैदलयात्री महिलालाई राति ९:२० बजेतिर ठक्कर दिएको थियो । गम्भीर घाइते भएकी अन्दाजी ४०४५ वर्षीया महिलालाई उपचारका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टर लगिएको थियो । ट्रमा सेन्टर पुर्याउनसाथ चिकित्सकले मृत घोषित गरेको प्रहरीले जनाएको छ । शवलाई पोस्टमार्टमका लागि सोही अस्पतालमा राखेर मृतकको पहिचानको प्रयास भइरहेको इलाका प्रहरी कार्यालय पथरीका डीएसपी गणेश श्रेष्ठले बताए । उनका अनुसार पिकअप र चालक सोलुखुम्बुको नेचासल्यान गाउँपालिका४ का ४५ वर्षीय मिलनकुमार राईलाई नियन्त्रणमा लिएर घटनाको अनुसन्धान सुरु गरिएको छ । डीएसपी श्रेष्ठले पिकअपको तीव्र गतिका कारण दुर्घटना भएको प्रारम्भिक अनुसन्धानबाट खुलेको जानकारी दिए ।
जबरजस्ती करणी गरेको अभियोगमा ४ जना पक्राउ,बर्दिया : ६८ वर्षीया महिलालाई जबरजस्ती करणी गरेको अभियोगमा रामकिसुन थारूलाई प्रहरीले पक्राउ गरेको छ। बारबर्दिया नगरपालिका११ मिलन चोक बस्ने ३० वर्षीय थारूले सोही नगरपालिका११ बिजयनगरस्थित कपास विकास फारममा गत १४ गते ती महिलालाई जबरजस्ती करणी गरेको उजुरीको आधारमा ईलाका प्रहरी कार्यालय मोतिपुरबाट खटिएको प्रहरीले उनलाई शनिबार दिउँसो पक्राउ गरेको हो। यसैगरी १५ वर्षीया किशोरीलाई जबरजस्ती करणी गरेको अभियोगमा गुलरिया नगरपालिका४ कैलाशनगर बस्ने ६७ वर्षीय पंम बहादुर रानाभाटलाई शनिबार दिउँसो प्रहरीले पक्राउ गरेको छ। रानाभाटले ती बालिकालाई आफ्नै घरमा लगेर जबरजस्ती करणी गरेको भन्ने उजुरीको आधारमा जिल्ला प्रहरी कार्यालय बर्दियाबाट खटिएको प्रहरीले उनलाई पक्राउ गरेको हो। यसैगरी १५ वर्षीया किशोरीलाई जबरजस्ती करणी गरेको अभियोगमा राजापुर नगरपालिका६ महुवा बस्ने १५ वर्षीय किशोरलाई शुक्रबार प्रहरीले पक्राउ गरेको छ। ती किशोरले ललाई फकाई बाँके नेपालगंज उपमहानगरपालिका१ बेलासपुरस्थित दाजु नाता पर्ने व्यक्तिको कोठामा लगेर माघ ४ देखि १४ गतेसम्म जबरजस्ती करणी गरेको भन्ने उजुरीको आधारमा ईलाका प्रहरी कार्यालय राजापुरबाट खटिएको प्रहरीले उनलाई पक्राउ गरेको हो। प्रहरीका अनुसार १२ वर्षीया बालिकालाई जबरजस्ती करणी गरेको अभियोगमा हरिपुर नगरपालिका७ चितायन बस्ने ४८ वर्षीय सिकिन्द्र चौधरीलाई शनिबार दिउँसो प्रहरीले पक्राउ गरेको छ। चौधरीले ती बालिकालाई जबरजस्ती करणी गरेको भन्ने उजुरीको आधारमा ईलाका प्रहरी कार्यालय हरिपुरबाट खटिएको प्रहरीले उनलाई पक्राउ गरेको हो। प्रहरीले घटनाको आवश्यक अनुसन्धान गरिरहेको जनाएको छ।
"आरन व्यवसाय संकटमा पर्यो, विद्युतीय औजारको व्यवस्था गरिदिए हुन्थ्यो","अत्तरिया (कैलाली) : आधुनिकीकरण हुन नसक्दा यहाँका आरन व्यवसाय संकटमा पर्न थालेका छन् । परम्परागत सीपमा आधारित आरन व्यवसाय समयअनुसार परिवर्तन, आधुनिकीकरण र पुस्तान्तरण नहुँदा संकटमा पर्न थालेको आरन व्यवसायीहरू बताउँछन् । कैलालीको गोदावरी नगरपालिका८, स्याउले बजारका खड्ग तिरुवाले आरनमा काम गर्ने औजार आधुनिक किसिमका नभएकाले समस्या हुन थालेको बताए । बजारमा आधुनिक औजारबाट बनेका सामान सस्तोमा पाउन थाले । हामीले आरनमा बनाएका सामानमा मेहनत बढी लाग्ने र महँगो पनि पर्ने भएकाले बिक्री गर्न पनि समस्या भएको छ, उनले भने, कोइला किन्नुपर्छ । नयाँ सामान बनाउनका लागि दुईजना आरनमा चाहिन्छ । घनले फलाम पिटेर सामान बनाउनुपर्छ । एउटा हँसियालाई रु पाँच सयदेखि पन्ध्र सयसम्ममा बिक्री गर्ने गरेको तिरुवाको भनाइ थियो । म हँसिया, कुटो, कोदालो, बञ्चरो, ताउलगायत कृषि र घरायसी प्रयोजनका सबै सामान बनाउँछु । पाँच जनाको परिवार यसैबाट पालेको छु । उनले भने, आरनकै सीप सिकेकाले अन्य काम गर्न पनि मन लाग्दैन । तर यसमा मेहनत धेरै छ । आम्दानी कम छ । त्यसैले त अहिले यो व्यवसाय धेरैले छोडिसके । नयाँ पुस्ताले त झन यो काम सिक्न नै मन पराउँदैनन् । सरकारले आधुनिक किसिमका विद्युतीय औजारको व्यवस्था गरिदिए हामीलाई पनि काम गर्न सजिलो हुन्थ्यो । आरनको काम गर्ने पनि बढ्थे होला । समयानुकूल आरन व्यवसाय परिवर्तन हुन नसक्दा लोप हुने अवस्थामा पुगेको सोही ठाउँका ५० वर्षीय शेरबहादुर तिरुवाले बताए । उनले भने, कोइला पाइँदैन । वनबाट दाउरा काटेर ल्याउन नमिल्दा गोल किन्नुपर्छ । औजार पनि आधुनिक किसिमका भएनन् । पुराना औजारबाट बनाइएका सामान महँगा हुनाका साथै ग्राहकले किन्न पनि मन पराउँदैनन् । आधुनिक जमानामा हामीले काम गर्ने औजार पुरानै भए । औजार आधुनिक किसिमका भएको भए सामान बनाउन सजिलो हुन्थ्यो । नयाँ पुस्ताले पनि काम गर्थे होला । कृषि कार्यमा चाहिने सबै सामान बनाउँछु, शेरबहादुरले भने, कमाइ त हुन्छ । सम्पूर्ण घरखर्च यसै आरनको कमाइबाटै चलाएको छु । यसैबाट दस जनाको परिवार पालेको छु । दैनिक एक हजारसम्म कमाइ गर्छु । समयअनुसार परिवर्तन हुन नसक्दा परम्परागत सीपमा आधारित आरन व्यवसाय लोप हुने अवस्थामा पुगेको गोदावरी नगरपालिका८ का वडाध्यक्ष गोविन्द चौधरीले बताए । उनले भने, परम्परागत सीपमा आधारित यस्ता व्यवसाय हामीले संरक्षण गर्न आवश्यक छ । यसले रोजगारी पनि सिर्जना गर्ने भएकाले आरन व्यवसायलाई आधुनिकीकरण गर्न सकेसम्म पहल गर्छु ।  रासस"
नार्पाभूमिमा सडक सञ्जाल विस्तार गरिँदै,"मनाङ : गण्डकी प्रदेशको विकट जिल्लाका रुपमा मनाङलाई लिइन्छ। जिल्लाको नार्पाभूमिमा सहज यात्राका लागि अहिलेसम्म सडक पहुँच विस्तार भएको छैन। अहिले हिमाली जिल्ला मनाङका जनप्रतिनिधिलाई यहाँ सडक सञ्जाल विस्तार गर्नु मुख्य चुनौती बनेको छ। यहाँका स्थानीयलाई सदरमुकाम चामे पुग्न सडक सहज बनाउनु नै प्राथमिकता रहेको छ। सदरमुकाम पुग्नका लागि पैदलयात्रा गर्दा तीन दिन छुट्याउनुपर्ने बाध्यता रहेको स्थानीय सोनाम तेञ्जिङ लामाले बताए। यहाँका स्थानीयको माग सडक सञ्जाल विस्तार गर्नु रहेको उनको भनाइ थियो। संघीयता कायम भएपछि गाउँ गाउँमा सिंहदरबार पुग्यो। यहाँ भने सडकसम्म पुग्न सकेन्। स्थलमार्गको पहुँच राम्रो नहुँदा सदरमुकाम पुग्न तीन दिन लाग्छ, लामाले भने। सडक निर्माण अगाडि बढ्दा आशा पलाएको भन्दै उनले सडक बनेपछि स्थानीयले सास्ती भोग्नु नपर्ने बताए। स्थानीय कर्मा याञ्चु लामाले भनिन्, हामीलाई अस्पताल पुग्न पनि सास्ती हुने गरेको छ। बिरामी भए अस्पताल पुग्नै तीन दिन लाग्छ। यहाँको स्वास्थ्य चौकीमा औषधि भए पनि स्वास्थ्यकर्मी र डाक्टर कोही हुँदैनन्। यहाँका स्थानीय अझै पनि जडीबुटीको भरमा उपचार गर्न बाध्य रहेका उनले बताए। स्वास्थ्य चौकीमा डाक्टर नआएपछि जटिल किसिमको बिरामी भएमा गाउँपालिकाको सहयोगमा काठमाडौं जानुपर्ने अवस्था रहेको कर्माको भनाइ थियो। गाउँपालिकाको सहयोगमा हेलिकप्टरमार्फत काठमाडौंका अस्पताल पुग्ने गरिएको उनले जानकारी दिइन्। यहाँबाट छिटो पुग्ने बाटो बनेको छैन। अहिले बन्न लागेको भन्ने सुनेका छौँ। छिटो निर्माण सम्पन्न भए सबैलाई सहज हुने थियो, कर्माले भनिन्। यहाँका स्थानीय सडक नबने पनि पैदल हिँडेर विभिन्न कामका लागि चामे सदरमुकामसम्म पुग्ने गरेका छन्। स्थानीयले भोगेका समस्या समाधानमा अहिले जनप्रतिनिधिले प्राथमिकतामा राखेर काम गरिरहेका छन्। मनाङमा सडक सञ्जाल विस्तार भएको २० वर्षपछि जिल्लाको विकट क्षेत्र नार्पाभूमि सडक सञ्जालसँग जोडिन लागेको नार्पाभूमि गाउँपालिकाका अध्यक्ष कोञ्जो तेञ्जिङ लामाले बताए। उनका अनुसार प्रदेश सरकार र स्थानीय पालिकाबाट बजेट छुट्याइएपछि सडकको ट्र्याक खोल्न लागिएको हो। जनप्रतिनिधि तथा स्थानीयको पहलमा अहिले सडक सञ्जाल विस्तारको काम भइरहेको अध्यक्ष लामाले जानकारी दिए। चिसो र हिमपातका कारण जाडोमा काम रोकिएको भन्दै फागुनको अन्तिम सातादेखि कामले तीव्रता पाउने उनले बताए। अध्यक्ष लामाका अनुसार सडकको ट्र्याक खोल्नका लागि सहरी विकास मन्त्रालयबाट रु २५ लाख, गण्डकी प्रदेश सरकारबाट गतवर्ष ४० लाख रुपैयाँ र चालु आर्थिक वर्षमा गाउँपालिकाबाट ९० लाख रुपैयाँ विनियोजन भएको छ। हिउँदे अधिवेशनपछि प्रदेश र संघ सरकारबाट बजेटको व्यवस्थापन हुन सक्ने अपेक्षा गरेका छौँ, उनले भने। मनाङ सडक सञ्जालसँग जोडिएको लामो समयपछि नार्पाभूमि गाउँपालिकामा ट्र्याक खोल्न लागिएको गाउँपालिकाका अध्यक्ष लामाले बताए। उनले पालिकालाई सडक सञ्जालसँग जोड्ने लक्ष्य पूरा गर्न मनाङका जनप्रतिनिधि र छिमेकी पालिकाको सहयोग रहेको बताए। पालिकाबाट मात्रै बजेट विनियोजन गरेर भए पनि सडकको ट्र्याक खोल्ने योजना बनाएको थियौँ। यसमा प्रदेश र संघ सरकार समन्वय गरेपछि थप हौसला थपिएको छ, अध्यक्ष लामाले भने, हालसम्म २६ किलोमिटर सडक खनिसकिएको छ। माथिबाट पालिकाले कामदार खटाएर सडक खनिरहेको छ भने तलबाट एक्साभेटरको प्रयोग गरी अपरेटटर र सहयोगी राखेर काम भइरहेको छ। चामे गाउँपालिका३ कोतोमा मस्र्याङ्दी नदीमा मोटरेवल पुल, नार्पाभूमि गाउँपालिकाको छ्याचेको नार खोलामाथि मोटरेवल पुल निर्माण गर्न अध्ययन प्रतिवेदन तयार भइरहेको अध्यक्ष लामाले जानकारी दिए। उनका अनुसार सडक नौ मिटर चौडा हुनेछ। स्थानीय सरकारले सडक सञ्जालसँग गाउँलाई जोड्ने उद्देश्यले आव २०७५७६ देखि चालु आवसम्म बजेट विनियोजन गर्दै आएको छ। गण्डकी प्रदेशसभा सदस्य तथा पूर्व खेलकुदमन्त्री राजीव गुरुङ (दीपक मनाङे) को क्षेत्रका रुपमा रहेको नार्पाभूमिमा हालसम्म सडक सञ्जाल पुगेको छैन। यस क्षेत्रमा सडक विस्तार गर्न मनाङेसहित जिल्लाका पूर्वमन्त्री, पूर्वसांसद, बहालवाला सांसद तथा स्थानीय सरकारका जनप्रतिनिधि लागिपरेका छन्। यहाँ ट्र्याक खोलेर मात्रै हुँदैन। भिरको बाटो छ, जोखिम उत्तिकै हुन्छ। जोखिम कम गर्न यहाँका नदीनालामा व्यवस्थित पुल निर्माण पनि उत्तिकै आवश्यक छ, लामाले भने, सडकसँगै पुल निर्माणका लागि संघ र प्रदेश सरकारसँग समन्वय गरिरहेका छौँ। बजेट विनियोजन भए यसलाई सुरक्षित बनाउन सक्नेछौँ। यस पालिकामा ट्र्याक खोलिएसँगै स्थानीयमा खुसी छाएको छ। जोखिम बाटोमा पैदलयात्रा गर्नुपर्ने बाध्यता हट्ने स्थानीय बताउँछन्। मर्स्याङ्दीलगायत सानाठूला नदीमाथि पुल निर्माण गर्न सकिए यात्रा अझै सुरक्षित हुने उनीहरूको भनाइ छ। यस पालिका सडक सञ्जालसँग जोडिएपछि जिल्लाका सबै पालिकामा सवारीसाधनमार्फत यात्रा गर्न सकिन्छ। रासस"
"हुम्लामा पुनः हिमपात, जनजीवन कष्टकर","सिमकोट : हुम्लामा पुनः आज बिहानदेखि हिमपात भइरहेको छ। यस वर्ष जिल्लामा चौथोपटक हिमपात भएको हो। शनिबार दिउँसो घाम लागेपनि राति एक्कासी मौसममा फेरबदल भई बाक्लो बादल लागेर आज बिहानदेखि हिमपात भइरहेको छ। बिहानदेखि हिमपात भइरहँदा सदरमुकाम सिमकोटमा एक इञ्च बढी हिउँ जमेको छ भने उत्तरी नाम्खा गाउँपालिकाको लिमीमा दुई इञ्च बढी हिउँ जमेको लिमी स्वास्थ्यचौकीका स्वास्थ्यकर्मी गोखर भण्डारीले बताए। स्वास्थ्यकर्मी भण्डारीकाअनुसार लिमीमा अत्यधिक चिसो बढेकाले जनजीवन कष्टकर बनाएको छ। चिसोले लिमीका स्थानीयलाई समस्या बनाएको बताए। चिसोका कारण घर बाहिर निस्कन र हिँड्डुल गर्न समस्या बनाएको उनले जानकारी दिए। उत्तरी नाम्खा गाउँपालिकाको लिमी, हिल्सा, नारालेख, याङ्गारलगायतका उच्च भागमा बाक्लो हिउँ जम्नुका साथै हिमपात भइरहेको छ। उत्तरी नाम्खा, सिमकोट, खार्पुनाथलगायत अधिकांश उच्च क्षेत्रमा बिहान हिमपात भइरहेको छ भने होचो स्थानमा पानी परिरहेको छ। यसपटक लगातार दुई दिनपछि परेको हिमपातले जेठासी बाली गहुँ, जौ, उवालाई राम्रो हुनुका साथै कात्तिके बाली लगाउनमा सहयोग भएको स्थानीय कमल भण्डारीले बताए। जिल्लाको एकमात्रै अन्तर जिल्ला जोड्ने यातायातको साधन हवाई सेवा अवरुद्ध भएको छ। यतिबेलासम्म एकदुई उडान नेपालगञ्ज, सुर्खेतबाट गरिसक्ने निजी एयरलाइन्सका सेवा अवरुद्ध भएको हो। आज बिहानैदेखि हिमपात हुँदा नेपालगञ्ज, सुर्खेतबाट हवाई उडान हुन नसकेको हो भने हुम्लाबाट नेपालगञ्ज, सुर्खेत जाने यात्रु सिमकोटमै रोकिएका छन्।  रासस"
क्यान्सरविरुद्ध जागरण जगाउँदै साइकल र्याली,"काठमाडौं : क्यान्सरविरुद्ध जागरण ल्याउने उद्देश्यले अन्नपूर्ण मिडिया नेटवर्कले राजधानीमा शनिबार भव्य साइकल र्याली आयोजना गरेको छ। राइड फर लाइफ २०२४ नारा दिइएको साइकल र्यालीमा ५ वर्षदेखि ७६ वर्षका साइकल राइडरले भाग लिएका थिए। क्यान्सरविरुद्ध जागरण ल्याउन र साइकलमैत्री वातावरणका लागि नेटवर्कले हरेक वर्ष नेपाल क्यान्सर केयर फाउन्डे्सनको सहकार्यमा साइकल र्यालीको आयोजना गर्ने गरेको छ। यो नवौं संस्करण हो। अन्नपूर्ण मिडिया नेटवर्कको तीनकुनेस्थित कार्यालय परिसरबाट सुरु भएको साइकल र्याली उपत्यकाका विभिन्न क्षेत्रको परिक्रमा गरी तीनकुनेस्थित कार्यालयमा पुगेर सम्पन्न भएको थियो। प्रतिनिधिसभा उपसभामुख इन्दिरा राना मगर र अन्नपूर्ण मिडिया नेटवर्कका अध्यक्ष क्याप्टेन रामेश्वर थापा, प्रतिष्ठित व्यवसायी तथा समाजसेवी उपेन्द्र महतो, नेपाल प्रहरीका प्रवक्ता डीआईजी भीम ढकाल, अन्नपूर्ण पोस्ट्का प्रधान सम्पादक अखण्ड भण्डारीले बिरुवामा पानी हालेर र्यालीको उद्घाटन गरेका थिए। त्यसक्रममा उपसभामुख मगरले साइकल संस्कृतिलाई प्रबद्र्धन गर्नुपर्ने बताइन्। उनले भनिन्, यसका लागि साइकिलिस्टहरूले वर्षौंदेखि अभियान चलाइरहेका छौं। अन्नपूर्ण पोस्ट्ले पनि क्यान्सर रोगविरुद्ध जनचेतना फैलाउन स्वास्थ्यसँग जोडेर साइकललाई प्रोमोट गरिरहेको छ। त्यसका लागि एकदमै धन्यवाद दिन चाहन्छु। उपसभामुख रानाले अन्नपूर्ण पोस्ट्ले समाचार र विचार मात्र नभई देश रूपान्तरणका लागि रचनात्मक कार्य गर्दै आएको भन्दै खुसी व्यक्त गरिन्। अन्नपूर्ण पोस्ट्ले समाचार र विचार मात्र नभई देश रूपान्तरणका लागि रचनात्मक कार्य गर्दै आएको छ, उनले भनिन्, क्यान्सर र स्वास्थ्यका बारेमा जनचेतना जगाउन कहिले ब्याडमिन्टन, कहिले साइकल र्याली, त कहिले समाचार र अन्तरक्रियामार्फत काम गर्दै आएको छ। उनले साइकललाई प्रवद्र्धन गरे प्रदूषणमा कमी आउने पनि बताइन्। स्वच्छ वातावरणका लागि सबै नागरिकले काम गर्नुपर्नेमा उपसभामुख राना मगरले जोड दिइन्। गाउँघरमा रोग पनि पत्ता नलागेर कैयौं मान्छेहरू मृत्युको मुखमा परिरहेका छन, उनले भनिन, धुँवा धुलोले फोक्सो क्यान्सरका बिरामीलाई झन् धेरै समस्या भइरहेको छ। हामी दिनदिनै विष सेवन गरिरहेका छौं, उनले भनिन्, यस्तो बेलामा अन्नपूर्ण मिडिया नेटवर्कले वातावरण स्वच्छ राख्न र स्वास्थ्यसम्बन्धी जनचेतना फैलाउन उत्कृष्ट प्रयास गरेको छ। जलवायु परिवर्तनले देश र विश्व संकटमा रहेको भन्दै उपसभामुख राना मगरले चिन्ता व्यक्त गरिन्। अन्नपूर्ण मिडिया नेटवर्कका अध्यक्ष क्याप्टेन रामेवर थापाले अन्नपूर्ण मिडिया नेटवर्क समाचार संकलन गर्ने र जनतालाई पस्किने काममा मात्र केन्द्रित नभई समुदायकै स्वास्थ्यप्रति संवेदनशील भएको बताए। हाम्रो देश अति सुन्दर छ, क्याप्टेन थापाले भने, यहाँ कुनै पनि रोग लाग्दैन भन्ने मानसिकता बनाउनुपर्ने प्राकृतिक देन भएको मुलुक हो। तर, विभिन्न किसिमको प्राणघात रोग लाग्न थालेका छन्। यसमा हामी सबै सजग हुनुपर्छ। क्यान्सरविरुद्धको कार्यक्रममा क्यान्सर केयर फाउन्डेसनको ठूलो भूमिका रहेको भन्दै क्याप्टेन थापाले खुसी व्यक्त गरे। महिलाको पाठेघरको क्यान्सर र आङको क्यान्सरको बारेमा सजग हुँदै र गराउँदै अघि बढ्ने प्रयास गरिरहेका छौं, नेटवर्कका अध्यक्ष क्याप्टेन थापाले भने, यसमा आमजनताको सपोर्ट छ भन्ने लाग्छ। साइकल र्यालीले जनचेतना र स्वास्थ्यप्रतिको जिम्मेवार भूमिका निभाउन सबैलाई उत्प्रेरित गर्छ भन्ने विश्वास छ। समाजलाई स्वस्थ र स्वच्छ बनाउन सबैले अभियानमा साथ दिनुपर्ने उनले बताए। नेपाल साइकल संघका अध्यक्ष सुदीप पौडेलले साइकल र्यालीमा ५ वर्षदेखि ७६ वर्ष उमेर समूहका साइक्लिष्टले भाग लिएको बताए। नेपाल प्रहरीको ब्यान्डबाजा र कलाकारको प्रस्तुतिले र्यालीलाई उल्लासमय बनाएको थियो। र्याली गौशाला, चाबहिल, बसुन्धरा, बालाजु, सोह्रखुट्टे, जमल, भद्रकाली, त्रिपुरेश्वर, नर्भिक अस्पताल, नयाँबानेश्वर हुँदै पुनः तीनकुनेमा पुगेको थियो। विजेतालाई आकर्षक उपहार साइकल र्यालीमा सहभागीबीच लक्की ड्र गरेर विभिन्न उपहार प्रदान गरिएको थियो। समीर डंगोलले ८० हजार रुपैयाँ पर्ने प्यांक कस्टम बाइक हात पारे। दुषित थानी हिमालय रिसोर्ट धुलिखेलबाट रामबहादुर श्रेष्ठले ६० हजार रुपैयाँको वान नाइट स्टे सहितको प्याकेज जिते। यस्तै रविन महर्जनले ३२ इन्चको स्मार्ट एलइडी टिभी उपहार पाए। सचिन श्रेष्ठले जोडीसहित दुसित प्रिन्सेस होटलमा वन नाइट स्टेका लागि ३५ हजारको प्याकेज उपहार पाए। त्यसैगरी विनोदकुमार गुप्ताले दुसित प्रिन्सेस काठमाडौंमा लञ्च वा डिनरको १५ हजार राशिको प्याकेज उपहार पाए। यस्तै, जंगल क्याम्प रिसोर्ट बूढानीलकण्ठमा १० हजार बराबरको प्याकेज बिजु बज्राचार्यले हात पारे। यस्तै चिरिया वाले, विकास केसी र राजु श्रेष्ठले प्यांक बाइकको गुडिज ब्याग पाए। तस्बिर : अशोक दुलाल अन्नपूर्ण पोस्ट्का प्रधान सम्पादक अखण्ड भण्डारी, नेपाल प्रहरी प्रवक्ता भीम ढकाल, अन्नपूर्ण पोस्ट्का राजनीतिक र समसामयिक ब्युरो प्रमुख नरेन्द्र साउद, मिडिया नेटवर्कका फाइनान्स म्यानेजर सुनिल पौडेललगायतले विजयीलाई उपहार प्रदान गरेका थिए। यो पनि पढ्नुहोस अन्नपूर्ण पोस्ट्को साइकल र्याली (फोटोफिचर)"
सचेतनामूलक कार्यक्रम गरी मनाइयो क्यान्सर दिवस,"काठमाडौं : विश्व क्यान्सर दिवस क्यान्सरविरुद्धको विभिन्न सचेतनामूलक कार्यक्रम गरी मनाइएको छ । बढ्दैछ चुनौती क्यान्सरको, पहुँच बढाऔँ स्याहारको भन्ने नाराका साथ नेपालमा पनि विभिन्न सचेतनामूलक कार्यक्रम गरी यो दिवस मनाइएको हो । दिवसका अवसरमा स्वास्थ्य सेवा विभाग,इपिडीमियोलोजी तथा रोग नियन्त्रण महाशाखाले काठमाडौंमा अन्तक्रिया कार्यक्रमको आयोजना गरेको थियो । कार्यक्रममा स्वास्थ्य मन्त्री मोहन बहादुर बस्नेतले क्यान्सर रोगलाई न्यूनिकरण गर्न सरोकारवाला सवै निकायले प्रभावकारी भूमिका निर्वाह गर्नुपर्ने बताए। विश्व स्वास्थ्य सङ्गठन (डब्लुएचओ)का अनुसार सन् २०२२ मा करिब एक करोड व्यक्तिको मृत्यु अर्बुद रोगका कारण भएको छ । डब्लुएचओका अनुसार अर्बुद रोगबाट हुने मृत्युमध्ये पनि करिब एकतिहाइ सुर्तिजन्य पदार्थको प्रयोग, मोटोपन, मदिरा सेवन, फलफूल तथा तरकारीको कम सेवन र शारीरिक क्रियाकलापको अभ्यास कमीका कारण हुने गरेको छ । नेपालमा अर्बुद रोगका बिरामीको यकिन तथ्याङ्क नभए पनि नेपालमा पाठेघरको मुख,स्तन र फोक्सोमा हुने अर्बुदका कारण धेरै महिलाको मृत्यु हुने गरेको चिकित्सकहरुले जनाएका छन् ।"
पशुपति क्षेत्रको जग्गा हडपेर बनाइएका संरचनाको खोज्दै महानगर,"काठमाडौं : पशुपति क्षेत्र विकास कोषले आराध्यदेव पशुपतिनाथ क्षेत्रमा रहेको सरकारी जग्गा हडपेर निर्माण गरिएका भौतिक संरचना हटाउने भएको छ । कोषको यही माघ १६ गते बसेको बोर्ड बैठकले पशुपति क्षेत्रको जग्गा हडपेर बनाइएका भौतिक संरचना हटाउने निर्णय गरेसँगै अहिले विकास कोषसहित काठमाडौं महानगरको प्राविधिक टोली जग्गाको सिमाङ्कनसहित खोजी कार्यमा जुटेको हो । कोषका प्रवक्ता रेवतीरवण अधिकारीले राससलाई भने , 'शुक्रबारदेखि महानगरको प्राविधिक टोलीको सहयोगमा हामीले जग्गा हडपेर बनाएका व्यक्तिगत घर तथा संरचनाको सीमाङ्कनसहित खोजी कार्य सुरु गरेका छौँ । एकरदुई दिनमा सीमाङ्कन र जग्गा खोजी काम सकेर त्यस्ता संरचनालाई भत्काइने छ ।' कामपा८ गाँचा पोखरीमा तीन रोपनी छ आना एक पैसा, वडा नं ३ भगवानस्थानमा तीन रोपनी आठ आना जग्गा र सिफलस्थित लामा पोखरीमा अधिग्रहण गरी व्यक्तिले भोगचलन गर्दै आएको प्रवक्ता अधिकारीले राससलाई जानकारी दिए। कोषका अध्यक्ष तथा संस्कृति पर्यटन तथा नागरिक उड्डयनमन्त्री सुदन किरातीले पशुपतिक्षेत्र विकास कोषको जग्गामा बनेका अवैध संरचना खाली गराउन विकास कोषसहित महानगरलाई निर्देशन दिए।"
डोल्पाको त्रिपुरा माध्यमिक विद्यालयको प्रशासनिक भवनमा आगलागी,डोल्पा : हिमाली जिल्ला डोल्पाको जगदुल्ला गाउँपालिका१ मा पर्ने त्रिपुरा माध्यमिक विद्यालयमा भीषण आगलागी भएको छ। विद्युत लाइन सर्ट भएर सुरु भएको आगलागीबाट विद्यालयको चार कोठे प्रशासनिक भवन जलेर नष्ट भएको हो। आगलागीबाट प्रशासनिक कागजातहरू जलेर नष्ट भएको प्रधानाध्यापक जयबहादुर बस्नेतले बताए। आगो नियन्त्रणमा लिनका लागि डोजर लगाएर भवन भत्काइएको उनको भनाइ छ। मानवीय क्षति नभएको र अन्य क्षतिको विवरण आउन बाँकी रहेको जिल्ला प्रहरी कार्यालय डोल्पाले जनाएको छ।

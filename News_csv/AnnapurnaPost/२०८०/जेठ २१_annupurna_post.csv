शीर्षक,विवरण
वातावरणमैत्री विकल्प,"हावापानी, वन, वनस्पति, हिमाल, पहाड, तालतलैयाको सन्तुलनले पृथ्वी प्राणीहरूका लागि उपयुक्त बासस्थान बनेको छ। प्रकृतिको त्यही सन्तुलन खल्बलियो भने मानिसको मात्रै होइन, जुनसुकै पनि प्राणीको अस्तित्व संकटमा पर्छ। अर्थात् वातावरणीय सन्तुलन प्राणीहरूको अस्तित्वको रक्षाकवच हो। तर आजको समयको सबैभन्दा ठूलो चुनौती भनेकै वातावरण प्रदूषण भएको छ। वातावरणको विनाश यति तीव्र छ कि पृथ्वीबाट कैयौं प्राणी लोप भइरहेका छन्, कैयौं लोपोन्मुख छन्। प्राकृतिक स्रोतको अनियन्त्रित दोहन र वायु प्रदूषणले पृथ्वीको सन्तुलनमात्रै खल्बलिएको छैन, त्यसकै परिणामस्वरूप विभिन्न महामारी, प्रकोप र प्रलय देखा परिरहेका छन्। पृथ्वी दिनानुदिन तात्तिँदै गएको छ। खाद्यबालीको चक्र बिथोलिएको छ। यी सबका सब हुनुका पछाडि प्लास्टिकको अत्यधिक प्रयोग पनि एक हो। वातावरणलाई प्रदूषित बनाउनेमा प्लास्टिक पनि प्रमुख वस्तु भएको छ। पाँच दशकदेखि जुन ५ लाई विश्व वातावरण दिवसका रूपमा मनाइँदै आइएको छ। आज परेको यो दिवसको नारा प्लास्टिक प्रदूषण रोक्ने भन्नेमा केन्द्रित छ। त्यसो त पोहोरकै बजेटमा नेपाल सरकारले ४० माइक्रोभन्दा कम पातलो प्लास्टिक उत्पादन, आयात र बिक्री रोक्ने भनेको हो। तर त्यसको कार्यान्वयन भएको अनुभूति जनताले गरेका छैनन्। हाम्रो राज्यको मूल समस्या नै त्यही हो कि घोषणा गर्ने, योजना बनाउने तर कार्यान्वयनका मामलामा माखो नमार्ने। पुनप्र्रयोग गर्नै नसकिने प्लास्टिकको प्रतिबन्ध अनिवार्य नै छ। प्लास्टिकले हिमालदेखि समुद्रसम्मलाई प्रदूषित बनाएको छ। ती ठाउँमा जीवजन्तुभन्दा प्लास्टिकको उपस्थिति धेरै हुन थालेको छ। नेपालको संविधानमै स्वच्छ वातावरणको हक समावेश छ। तर मुलुकमा प्रदूषण यति बढेको छ कि संसारकै प्रदूषित सहरमध्ये देशको राजधानी काठमाडौं परिसकेको छ। तर सरकारको ध्यान वातावरण प्रदूषण नियन्त्रणमा खास देखिन्न। वन डँढेलो रोक्ने उपायको खोजी छैन। चुरे संरक्षणमा चासो छैन। नदीनाला र तालतलैया मृत हुँदैछन्, तिनको संरक्षणको कार्यक्रम छैन। वातावरण विकसित देशको विलासी एजेन्डामात्रै होइन भन्ने बुझ्न जरुरी छ। हिमाली राज्य नेपाल वातावरण विनाश र विश्व तापमान वृद्धिको सबैभन्दा धेरै जोखिमको देश हो। तसर्थ सरकारले वातावरणका हकमा सचेतना र संरक्षणको अभियानमा मात्रै सीमित नरही प्लास्टिक प्रदूषण उन्मूलनका लागि कडाभन्दा कडा नीति नियम बनाई कार्यान्वयन अत्यावश्यक छ। प्लास्टिकको सट्टा वातावरणमैत्री विकल्प दिनु अनिवार्य छ।"
गैंडामाथि अपराध,"संरक्षित वन्यजन्तु गैंडाको चोरी तस्करी पछिल्लो समय चुनौतीका रूपमा देखा परेको छ। जसै समयको परिवर्तन भएको छ, तस्कर र सिकारीले पनि नयाँ प्रविधि प्रयोग गर्न थालेका छन्। अपराधमा नयाँ आयामहरू देखा परेका छन्। ३०४० को दसकमा खाल्डो खनेर त्यसमा गैंडालाई पार्नेहरू अचेल करेन्ट लगाएर मार्न उद्यत हुँदैछन्। कति गैंडा त प्राकृतिक रूपमै परेका पानीका खाल्डामा परेर पनि मर्ने गरेका थिए। तर, सिकारीहरू भने पासो थापीथापी गैंडाको ज्यान लिन्छन् र तिनको खाग तथा हड्डी तस्करी गर्छन्। चितवन राष्ट्रिय निकुञ्जको वार्षिक प्रतिवेदन भन्छ २०७८७९ मा निकुञ्ज तथा मध्यवर्ती क्षेत्रमा ३७ वटा गैंडा मरे। ३४ वटाको प्राकृतिक रूपमै मृत्यु भयो भने दुईवटा चोरी सिकारीले मारे। एउटाचाहिँ खाडलमा परी मर्यो। नेपालमा गैंडा चितवनमा मात्रै होइन, बर्दिया राष्ट्रिय निकुञ्ज र शुक्लाफाँटा आरक्षमा पनि पाइन्छ। मृत्यु पनि सबैतिर छ। धेरै सिकारीचाहिँ चितवनमा भइरहेको छ। सन् २०२२ को गणनाले नेपालमा ७ सय ५२ वटा गैंडा देखाउँछ। योमध्ये पनि ६ सय ९४ चितवनको हो। जहाँ धेरै संख्या त्यहीं धेरै चोरी सिकारी पनि छ। २०७९८० मा चितवनमा तीनवटा गैंडा चोरीसिकारीले पासोमा पारेर मारे। गैंडा कुन तरिकाले मारिएका छन् र त्यसलाई कसरी रोक्ने भन्ने नै निकुञ्ज र वन्यजन्तु अधिकारीहरूलाई टाउको दुखाइ भएको छ। गैंडा मार्ने काम संगठित गिरोहकै सुनियोजित योजनामा हुने हुँदा गिरोहले नयाँनयाँ जुक्ति लगाइरहेको हुन्छ। अपराधको तौरतरिका बदलिरहन्छ। मुख्य चुनौती भनेकै गिरोह पत्ता लगाउनु पनि हो। संगठित आपराधिक गिरोह पनि नेपाल, भारत र चीनसम्मकै सञ्जाल बनाएर हुने गरेको अनुसन्धानका भुक्तभोगी बताउँछन्। यसको मतलब नेपालको गैंडामा अन्तर्राष्ट्रिय अपराधीहरूकै नजर छ। गैंडालगायत वन्यजन्तुको सिकार रोक्न देशभित्रै सेना, प्रहरी, सशस्त्र र वन अधिकारीहरूको संगठित सञ्जाल हुँदैन र छैन। तर, तस्कर र सिकारीहरू सञ्जाल बनाएर काम गर्छन्। सरकारले त झन् देशभित्रै सञ्जाल बनाएर अनि अन्तर्राष्ट्रिय सहयोगसमेत लिएर नेपालका वन्यजन्तुको संरक्षणको पहल गर्नुपर्छ। नेपालका वन्यजन्तु राजनीतिक र प्रशासनिक तथा भौगोलिक हिसाबमा नेपालभित्र भए पनि आखिर ती प्राकृतिक सम्पदा र सम्पत्ति हुन्। जसको अभावमा पारिस्थितिकीय प्रणालीमै नकरात्मक असर पर्छ। सिंगो मानव सभ्यता र जीवनको अस्तित्वमा चुनौती देखा पर्छ। प्राकृतिक सन्तुलन खल्बलिन नदिन र निरपराध वन्यजन्तुको संरक्षणमा नेपालले अन्तर्राष्ट्रिय संघसंस्था पनि हातेमालो गर्न जरुरी छ।"
सांसदलाई बजेट : उल्टो बाटो,"प्रदेश, पालिका, वडासम्मले आफ्नै योजना बनाउने युगमा सांसद विकास कोष किन चाहियो ? अहिलेको अवस्थामा पालिका र प्रदेशको क्षमता बढाउनुपर्छ। संविधानको व्यवस्थाअनुसार स्थानीय क्षेत्रको विकास गर्न प्रदेश र स्थानीय तह गठन भएका छन्। त्यसका लागि प्रदेश र स्थानीय तहले आफ्नै बजेट बनाउने र कार्यान्वयन गर्ने गर्छन्। संघ र संघीय सांसदको काम स्थानीय र प्रदेश सरकारको क्षमता अभिवृद्धि गर्नु, ऐनकानुनमा परिमार्जन गर्ने हो। तल्ला तहको समस्या पहिचान गरी उनीहरूको कार्यसम्पादनमा सहजीकरण गर्ने जिम्मेवारी संघको हो। संघीय सांसदले ऐन, कानुन, नियममाथि सार्थक बहस गर्दै आवश्यकताअनुसार परिमार्जन गर्न आफ्नो स्थानबाट पहल गर्नुपर्ने हो। तर, प्रतिनिधिसभा सदस्यहरू (प्रत्यक्ष निर्वाचित) संसदीय क्षेत्र पूर्वाधार विकास कार्यक्रमका लागि हुरुक्कै हुनुले वडाध्यक्षबराबर आएको वा प्रतिस्पर्धा गरेको देखिन्छ। कहिले सांसद विकास कोष त कहिले स्थानीय पूर्वाधार विकास विशेष कार्यक्रमको नाममा बजेट विनियोजन हुने गरेको छ। उहाँहरूलाई त्यो बजेट आफ्नै खटनमा किन चाहियो बुझ्नै गाह्रो छ। जबकि उहाँहरू कतिपय अवस्थामा सदनमा हाजिर नै हुनुहुँदैन। कतिपय विधेयकमा छलफल गर्न कोरम नै पुग्दैन। सांसद आफैंले खर्च गर्नु भनेको उल्टो बाटो अपनाउनु हो। आयोजना व्यवस्थापनमा पालिकासँग प्रतिस्पर्धा गर्नुपरेको छ। नयाँ संविधान आउनुअघि केन्द्रीकृत शासन प्रणाली थियो। योजनाहरू केन्द्रबाट जान्थे। कुनै निर्वाचन क्षेत्र छुट्न पनि सक्थ्यो। विकासबाट टाढा हुन पनि सक्थ्यो। विगतमा विद्यालयको छाना छाउने, पानीको कुलो पक्की गर्ने, पुल मर्मत गर्नेजस्ता ससाना काममा सांसद विकास कोषको रकम खर्च हुन्थ्यो। अधिकांश सांसदले लगेको पैसाको उपलब्धि देखिएको थिएन। सांसद विकास कोषले उहाँहरूको उत्पादकत्व घटाएको छ। केही राम्रो गर्नुभएको पनि सुनिन्छ। तर, औंलामा गन्न मिल्ने सांसदले राम्रो गरेको भन्दैमा सांसद विकास कोष राम्रो भयो भन्न मिल्दैन। प्रदेश, पालिका, वडासम्मले आफ्नै योजना बनाउने युगमा सांसद विकास कोष किन चाहियो ? अहिलेको अवस्थामा पालिका र प्रदेशको क्षमता बढाउनुपर्छ। संघीय सांसदहरू कुन ऐनको कुन दफा संशोधन हुनुपर्ने हो ? सुझाव लिन जानुपर्छ, विकास कार्यक्रम बोकेर होइन। स्थानीय र आफ्नो मतदातालाई आफूले बनाएको नीति नियममा प्रतिक्रिया माग्नुपर्नेमा आयोजना बोकेर जानु आफ्नै अबमूल्यन गर्नु हो। संघीय सांसदहरूको ध्यान चौबीसै घन्टा नीति निर्माण गर्ने आफ्नो प्राथमिक दायित्वमा जाओस्। यसो हुँदा उहाँहरूको मर्यादा रहन्थ्यो र मुलुकलाई पनि हित हुन्थ्यो। ( आचार्य अर्थविद् हुन्।)"
सांसद विकास कोष : त्यहाँदेखि यहाँसम्म,"खतिवडापछि अर्थमा आएका विष्णु पौडेलले प्रतिनिधिसभा विघटन भएको बेलामा सांसद विकास कोष खारेज गरिदिएका थिए। काठमाडौं : २०५१ सालमा मनमोहन अधिकारी प्रधानमन्त्री हुँदा सांसद विकास कोषको अवधारणा सुरु भएको थियो। प्रतिनिधिसभा सदस्यको भावना तथा आफ्नो क्षेत्र विकास निर्माणमा रहेका जिम्मवारीलाई मनन गर्द ६ महिनाका लागि प्रत्येक सांसदले आफ्नो निर्वाचन क्षेत्रमा साढे २ लाख रुपैयाँको विकास निर्माण गर्ने अवधारण सारिएको थियो। त्यसबेला २ सय ५ निर्वाचन क्षेत्रका लागि ५ करोड १२ लाख ५० हजार रुपैयाँ विनियोजन गरिएको थियो। सांसद विकास कोषले निरन्तरता पाउँदै गयो। २०५२५३ असारमा अर्थमन्त्री भरतमोहन अधिकारीले बजेटमार्फत राष्ट्रियसभाका सदस्यले पनि आफूले चाहेको क्षेत्रमा साढे २ लाखका दरले खर्च गर्न बजेट छुट्याए। सोही वर्ष असोजमा अर्थमन्त्री रामशरण महतले प्रतिनिधिसभा सदस्यका लागि ४ लाख बनाइदिए, राष्ट्रिय सभासदस्यले साढे २ लाख मात्रको विकास गर्न पाउने विषय यथावत रह्यो। आव २०५३५४ देखि महतले दुवै सदनका सांसदले आफ्नो निर्वाचन क्षेत्रमा विकास गर्न ४लाखको दरले खर्च गर्न पाउने व्यवस्था गरे। त्यसपछि अर्थमन्त्री बनेको रवीन्द्रनाथ शर्माले सांसद विकास कोषलाई निरन्तरता दिए। आव २०५५५६ मा आएर अर्थमन्त्री बनेका महतले सांसद विकास कोष खारेज गरिदिए जुन १ वर्ष पनि टिकेन। आचार्य पुनः अर्थमन्त्री बने र कोष ब्युँताए। आव २०५७५८ मा आचार्यले कोषको रकम दोब्बर बनाए र आगामी आवसम्मका लागि निरन्तरता दिए। २०५९ मा प्रतिनिधिसभा विघटन भएपछि कोष खारेज भयो। राजाको प्रतिगमन सच्चिएको भन्दै एमाले सरकारमा गएका बेला अर्थमन्त्री बनेका भरतमोहन अधिकारीले प्रतिसांसद १०१० लाख रुपैयाँ विनियोजन गरे। तर, यो व्यवस्था कार्यान्वयन भएन। २०६१ माघ १९ गते राजाले कु गरेपछि अर्थमन्त्री मधुकरशमशेर राणाले त्यसपछिको आवमा पनि कोषको व्यवस्था गरेनन्। प्रतिनिधिसभा पुनस्र्थापना भएपछि अर्थमन्त्री महतले कोषलाई पुनः ब्युँताए। यसरी विनियोजन हुने, खारेज हुने र ब्युँताउने क्रम आव २०६४६५ सम्म चलिरह्यो। गणतन्त्र नेपालको पहिलो बजेट भाषण गर्दै बाबुराम भट्टराईले सांसद विकास कोषको व्यवस्था गरेनन्। बाबुरामपछि अर्थमन्त्री बनेका सुरेन्द्र पाण्डेले आव २०६६६७ को बजेट भाषणमार्फत संसद विकास कोष ब्युँताएका थिए। ६ सय १ संविधानसभा सदस्यले प्रतिसदस्य १०१० लाख रुपैयाँ आफूले चाहेको निर्वाचन क्षेत्रमा खर्च गर्न पाउने व्यवस्था गरियो। पाण्डेले कोषलाई त्यसपछिको आवसम्म निरन्तरता दिए पनि आव २०६८६९ मा अर्थमन्त्री भरतमोहन अधिकारीले खारेज गरे जुन त्यसपछि अर्थमन्त्री बनेका शंकरप्रसाद कोइरालाले आफ्नो २ आर्थिक वर्षको बजेटमा पनि समावेश गरेनन्। आव २०७१७२ देखि सांसद विकास कोषले नयाँ रूप लियो। अर्थमन्त्री डा रामशरण महतले प्रत्येक निर्वाचन क्षेत्र विकासका लागि दिइँदै आएको १० लाख रुपैयाँ बढेर १ करोड १५ लाख पुग्यो। जसमध्ये २ सय ४० निर्वाचन क्षेत्रका लागि १ करोड रुपैयाँका दरले निर्वाचन क्षेत्र पूर्वाधार विशेष कार्यक्रम भनेर बजेट विनियोजन गरिएको थियो। यस्तै सबै व्यवस्थापिका सांसदे १५१५ लाख रुपैयाँ खर्च गर्न पाउने व्यवस्था गरियो। आव २०७२७३ मा अर्थमन्त्री महतले प्रत्यक्षतर्फ निर्वाचित प्रतिसांसद १ करोड ७० लाख र समानुपातिक तथा मनोनितका लागि २०२० लाख छुट्याए। २०७३७४ मा अर्थमन्त्री बनेका विष्णु पौडेलले यो रकमलाई दोब्बर बनाए। निर्वाचन क्षेत्र पूर्वाधार विशेष कार्यक्रमका लागि प्रतिनिर्वाचन क्षेत्र ३३ करोड रुपैयाँ विनियोजन भयो। यसबाहेक सबै सांसदका लागि ५०५० लाख रुपैयाँ छुट्याइयो। यतिबेलासम्म सांसद विकास कोष बदनाम भइसकेको थियो। आव २०७४७५ मा अर्थमन्त्री कृष्णबहादुर महराले सांसद विकास कोषको व्यवस्था यथावत राखे। संविधान कार्यान्वयनसँगै भएको पहिलो प्रतिनिधिसभा निर्वाचनपछि बनेको केपी शर्मा ओली सरकारमा अर्थमन्त्री बनेका डा युवराज खतिवडाले निर्वाचन क्षेत्र पूर्वाधार विशेष कार्यक्रम ल्याउँदै प्रतिनिर्वाचन क्षेत्र ४ करोड रुपैयाँका दरले बजेट विनियोजन गरे। खतिवडाले समानुपातिक सांसदले पाउँदै आएको सुविधा कटौती गरेका थिए। आव २०७६७७ मा खतिवडाले यो रकमलाई ६६ करोड बनाए। कार्यक्रमको बाँकी काम सक्न भन्दै खतिवडाले आव २०७७७८ मा ४४ करोड रुपैयाँ छुट्याए। खतिवडापछि अर्थमा आएका विष्णु पौडेलले प्रतिनिधिसभा विघटन भएको बेलामा सांसद विकास कोष खारेज गरिदिए। संसद् पुनस्र्थापनापछि बनेको सरकारमा अर्थमन्त्री बनेका जनार्दन शर्माले पनि कोष खारेजीलाई निरन्तरता दिएका थिए। कोष खारेजीले आव २०७९८० मा पनि निरन्तरता पायो। अहिले अर्थमन्त्री डा प्रकाशशरण महतले कार्यक्रम ब्युँताउँदै प्रत्येक संघीय निर्वाचन क्षेत्रका लागि ५५ करोड रुपैयाँ विनियोजन गरेका छन्।"
गैंडामाथि अपराध,"संरक्षित वन्यजन्तु गैंडाको चोरी तस्करी पछिल्लो समय चुनौतीका रूपमा देखा परेको छ। जसै समयको परिवर्तन भएको छ, तस्कर र सिकारीले पनि नयाँ प्रविधि प्रयोग गर्न थालेका छन्। अपराधमा नयाँ आयामहरू देखा परेका छन्। ३०४० को दसकमा खाल्डो खनेर त्यसमा गैंडालाई पार्नेहरू अचेल करेन्ट लगाएर मार्न उद्यत हुँदैछन्। कति गैंडा त प्राकृतिक रूपमै परेका पानीका खाल्डामा परेर पनि मर्ने गरेका थिए। तर, सिकारीहरू भने पासो थापीथापी गैंडाको ज्यान लिन्छन् र तिनको खाग तथा हड्डी तस्करी गर्छन्। चितवन राष्ट्रिय निकुञ्जको वार्षिक प्रतिवेदन भन्छ २०७८७९ मा निकुञ्ज तथा मध्यवर्ती क्षेत्रमा ३७ वटा गैंडा मरे। ३४ वटाको प्राकृतिक रूपमै मृत्यु भयो भने दुईवटा चोरी सिकारीले मारे। एउटाचाहिँ खाडलमा परी मर्यो। नेपालमा गैंडा चितवनमा मात्रै होइन, बर्दिया राष्ट्रिय निकुञ्ज र शुक्लाफाँटा आरक्षमा पनि पाइन्छ। मृत्यु पनि सबैतिर छ। धेरै सिकारीचाहिँ चितवनमा भइरहेको छ। सन् २०२२ को गणनाले नेपालमा ७ सय ५२ वटा गैंडा देखाउँछ। योमध्ये पनि ६ सय ९४ चितवनको हो। जहाँ धेरै संख्या त्यहीं धेरै चोरी सिकारी पनि छ। २०७९८० मा चितवनमा तीनवटा गैंडा चोरीसिकारीले पासोमा पारेर मारे। गैंडा कुन तरिकाले मारिएका छन् र त्यसलाई कसरी रोक्ने भन्ने नै निकुञ्ज र वन्यजन्तु अधिकारीहरूलाई टाउको दुखाइ भएको छ। गैंडा मार्ने काम संगठित गिरोहकै सुनियोजित योजनामा हुने हुँदा गिरोहले नयाँनयाँ जुक्ति लगाइरहेको हुन्छ। अपराधको तौरतरिका बदलिरहन्छ। मुख्य चुनौती भनेकै गिरोह पत्ता लगाउनु पनि हो। संगठित आपराधिक गिरोह पनि नेपाल, भारत र चीनसम्मकै सञ्जाल बनाएर हुने गरेको अनुसन्धानका भुक्तभोगी बताउँछन्। यसको मतलब नेपालको गैंडामा अन्तर्राष्ट्रिय अपराधीहरूकै नजर छ। गैंडालगायत वन्यजन्तुको सिकार रोक्न देशभित्रै सेना, प्रहरी, सशस्त्र र वन अधिकारीहरूको संगठित सञ्जाल हुँदैन र छैन। तर, तस्कर र सिकारीहरू सञ्जाल बनाएर काम गर्छन्। सरकारले त झन् देशभित्रै सञ्जाल बनाएर अनि अन्तर्राष्ट्रिय सहयोगसमेत लिएर नेपालका वन्यजन्तुको संरक्षणको पहल गर्नुपर्छ। नेपालका वन्यजन्तु राजनीतिक र प्रशासनिक तथा भौगोलिक हिसाबमा नेपालभित्र भए पनि आखिर ती प्राकृतिक सम्पदा र सम्पत्ति हुन्। जसको अभावमा पारिस्थितिकीय प्रणालीमै नकरात्मक असर पर्छ। सिंगो मानव सभ्यता र जीवनको अस्तित्वमा चुनौती देखा पर्छ। प्राकृतिक सन्तुलन खल्बलिन नदिन र निरपराध वन्यजन्तुको संरक्षणमा नेपालले अन्तर्राष्ट्रिय संघसंस्था पनि हातेमालो गर्न जरुरी छ।"
सांसदलाई बजेटमा संघको सिको,"संविधान जारी भएर प्रदेशसभा तथा प्रदेश सरकार गठन भएपछि प्रदेशले प्रदेश संसद् विकास कोषको व्यवस्था गरेका छन् र यो कोषको नाम र दर प्रदेशक अनुसार फरक छ। संघीय सांसदका नाममा संसदीय विकास कोषको अभ्यास भइरहँदा प्रदेश सरकारले पनि संघको सिको गरेका छन्। संविधान जारी भएर प्रदेशसभा तथा प्रदेश सरकार गठन भएपछि प्रदेशले प्रदेश संसद् विकास कोषको व्यवस्था गरेका छन् र यो कोषको नाम र दर प्रदेशक अनुसार फरक छ। कोसीमा आलोचना, सुन्ने कसले ? कोशी प्रदेशमा प्रदेश सांसदका लागि बर्सेनि बजेट विनियोजन हुने गरेको छ। चौतर्फी आलोचना भइरहँदा पनि सांसदले खर्च गर्न पाउने गरी निर्वाचन क्षेत्र विकास कार्यक्रमअन्तर्गत संसद् विकास कोषमार्फत बजेट छुट्याउने क्रम रोकिएको छैन। संसद् सुरु भएको पहिलो वर्ष समानुपातिक सांसदले बजेट पाएका थिएनन्। प्रतिप्रत्यक्ष सांसदले २ करोड रुपैयाँ खर्च गर्न पाउने गरी १ अर्ब १२ करोड रुपैयाँ विनियोजन गरिएको थियो। त्यसपछिका हरेक वर्ष प्रत्यक्षसँगै समानुपातिक सांसदका लागि पनि बजेट विनियोजन गरिएको छ। आर्थिक वर्ष २०७६०७७ मा प्रतिसांसद प्रत्यक्षकतर्फ ३ करोडका दरले बजेट छुट्याउँदा समानुपातिक सांसदले ५० लाख पाए। आर्थिक वर्ष २०७७०७८ मा सांसद विकास कोषका लागि २ अर्ब ५ करोड छुट्याइयो। प्रतिसांसद प्रत्यक्षतर्फ ३ करोड र समानुपातिकतर्फ १ करोडका दरले बजेट विनियोजन गरियो। तर, उक्त आर्थिक वर्षको बजेट भने कार्यान्वयन हुन सकेन। कोरोना महामारीको प्रभावसँगै विश्व आर्थिक मन्दी सुरु भइरहँदा पनि सांसदका लागि बजेट विनियोजन गर्ने क्रम रोकिएन। आर्थिक वर्ष २०७८०७९ मा सांसदका लागि ७४ करोड ५० लाख रुपैयाँ छुट्याइयो। प्रतिसांसद प्रत्यक्षतर्फ १ करोड र समानुपातिकतर्फ ५० लाखका दरले बजेट विनियोजन गरियो। चालु आर्थिक वर्षका लागि पनि ९० करोड रुपैयाँ विनियोजन गरिएको छ। जसअनुसार प्रत्यक्ष र समानुमातिक सांसदले ११ करोड खर्च गर्न पाउनेछन्। मधेसमा कोषकै अनियमितता मधेस प्रदेशमा प्रदेशसभा सदस्य निर्वाचन क्षेत्र विकास कार्यक्रमअन्तर्गत व्यापक भ्रष्टाचार र अनियमितता हुँदै आएको गुनासो छ। मधेस प्रदेश सरकारले प्रत्यक्षतर्फका सांसदहरूलाई जनही ३ करोड र समानुपातिकतर्फका सांसदलाई जनही १ करोड रुपैयाँ निर्वाचन क्षेत्र विकासका लागि विनियोजन गरेको छ। निर्वाचन क्षेत्रका लागि विनियोजित रकमको योजना छनौटलगायतका कामहरू गर्ने गराउने अधिकार पनि सांसदहरूलाईनै दिइएको हुँदा यस बजेटबाट व्यापक दुरुपयोग हँुदै आएको छ। यो रकम तालिम, गोष्ठी र अन्तरक्रियामा खर्च हुने गरेको छ। जानकारले यो बजेटबाट कार्यकर्ता पोस्ने गरेको आरोप लगाउने गरेका छन्। बागमतीमा खारेज बागमती प्रदेशले चालु आर्थिक वर्षमा सांसद विकास कोष खारेज गरेको छ। तत्कालीन आर्थिक मामिला तथा योजनामन्त्री तथा वर्तमान मुख्यमन्त्री शालिकराम जम्कट्टेलले उक्त रकम कटौती गरेका हुन्। अघिल्लो आर्थिक वर्षसम्म निर्वाचन क्षेत्र पूर्वाधार साझेदारी कार्यक्रमको नाममा प्रत्यक्षतर्फका सांसदले ३ र समानुपातिक सांसदले १ करोड रकम बराबरको योजना छनौट तथा सञ्चालन गर्ने सुविधा पाउँदै आएका थिए। सांसद विकास कोष कटौती भएपछि आव २०७८७९ को विनियोजन बराबर २ अर्ब ४२ करोड रुपैयाँ बजेट सम्बन्धित मन्त्रालय खर्च हुनेछ। आर्थिक वर्ष २०७७७८ र २०७६७७ मा प्रदेश पूर्वाधार विकास कार्यक्रम शीर्षकमा समान १ अर्ब ९८ करोड विनियोजन भएको थियो। चालु आर्थिक वर्षमा पनि सांसद विकास कोषमा रकम राख्न प्रदेशसभा सदस्यहरूले पहल गरिरहेका छन्। कतिपय स्थानमा कामै नगरी सकाइएको, कार्यकर्ता रिझाउन खर्च गरिएको पाइएको गुनासोपछि प्रदेश सरकारले यो कार्यक्रम चालु आर्थिक वर्षमा हटाएको हो। गण्डकीमा जबरजस्ती बजेटमा सांसद विकास कोष सामेल नगरेकाले गण्डकी प्रदेशका अर्थमन्त्री रामजी बरालले ल्याएको बजेटमाथि छलफल तुरुन्ता तुरुन्तै रोकियो। पूर्वाधार विकास कार्यक्रम भनेर त्यसअघिका बजेटमा प्रतिसांसद २ करोड रुपैयाँ विनियोजन हुँदै आएको थियो। सांसद हुँदै कोषको विपक्षी बराल मन्त्री भएपछि समेट्ने कुरै भएन। मुख्यमन्त्री कृष्णचन्द्र नेपाली पोखरेलसमेत आफूहरूलाई छक्क्याएर अर्थमन्त्री बरालले सांसदको बजेट काटेको भन्दै मुर्मुरिए। संसदै बस्न सकेको थिएन। बरालले अर्थ विविधबाट सांसदलाई बजेट दिने सम्झौता गरेपछि बजेट पारित भएको थियो। गण्डकीका संस्थापक मुख्यमन्त्री पृथ्वीसुब्बा गुरुङसमेत सांसदलाई विकासे बजेट दिने पक्षमा नरहेकाले आव २०७५७६ को बजेटमा सांसदलाई विकास बजेट राखेका थिएनन्। आफ्नै दल र प्रतिपक्षको दबाबका बीच उनी आफ्नो अड्डीबाट पछि हटेका थिए। ३६ वटा प्रदेश निर्वाचन क्षेत्रका लागि भनेर ७२ करोड रुपैयाँ विनियोजन गरेका थिए। पूर्वअर्थमन्त्री बराल संघीयता आइसकेकाले वडाहरूले पनि विकास गर्न सक्ने भएको र सांसदको ध्यान कानुन बनाउनतर्फ हुनुपर्ने बताउँछन्। सांसदलाई दिएको बजेट दुरुपयोग हुने गरेको उनको तर्क छ। १० लाख राखिदिन्छु, तर ३ लाखचाहिँ फिर्ता दिनुपर्छ, अर्काे ठाउँमा दिनुपर्नेछ, ३ लाखको छुट्टै कार्यक्रम बनाउन नमिलेर हो है भन्ने गरेको पनि सुनियो, बरालले भने। गण्डकी प्रदेशमा २०७६७७ देखि निरन्तर सांसदहरूलाई बजेट भनेर प्रत्येक वर्ष ७२ करोड रुपैयाँ विनियोजन हुँदै आएको छ। वडाध्यक्षजति पनि हैसियत छैन भनेपछि लुम्बिनी प्रदेशमा आर्थिक वर्ष ०७८०७९ को बजेट भाषणमा उच्चारण नगरी सांसदहरूलाई २ करोड रकम तजविजका योजनामा खर्च गर्ने गरी बजेटमा विनियोजन गरिएको थियो। सांसदहरूले वडाध्यक्ष जतिको हैसियत पनि भएको भन्दै बारम्बार प्रदेशसभाकै बैठकमा प्रश्न उठाएपछि सबै दलको सहमतिमा बजेटमा रकम विनियोजन गरियो। तर, बजेट भाषणमा भने उल्लेख गरिएन। निर्वाचन क्षेत्र विकास कार्यक्रमअन्तर्गत १ अर्ब ४० करोड ५० लाख रुपैयाँ विनियोजन गरिएको थियो। त्यस्तै जनतासँग जनप्रतिनिधि शीर्षकमा थप ४३ करोड ५० लाख बजेट विनियोजन भयो। त्यसलगत्तै बनेको कुलप्रसाद केसी नेतृत्वको सरकारले यो बजेटलाई कायमै राख्यो। बजेटमार्फत् प्रत्यक्ष निर्वाचित सांसदले २ करोड र समानुपातिक सांसदले ५० लाखका योजना कार्यान्वयन गरे। कर्णालीमा ३ अर्ब २८ करोड विनियोजन कर्णाली प्रदेशमा हालसम्म सांसद विकास कोषमार्फत ३ अर्ब २८ करोड बजेट खर्च भएको छ। प्रदेश सरकारले गत तीन आर्थिक बर्षदेखी सांसद विकास कोषको नाममा बजेट विनियोजन गर्दै खर्च गर्दै आएको हो। चालु आर्थिक वर्षमा प्रदेश सरकारले प्रत्यक्ष सांसदलाई प्रतिसांसद चार करोड र समानुपातिक सांसदलाई एक करोडका दरले बजेट विनियोजन गरेको छ। गत आर्थिक वर्ष २०७८०७९ मा प्रदेश सभामा रहेका प्रत्यक्ष सांसदहरूलाई मात्र सांसद विकास कोषका नाममा चार करोडका दरले ९६ करोड बजेट विनियोजन भएको थियो। आर्थिक वर्ष २०७७०७८ मा प्रत्यक्ष सांसदलाई मात्र लक्षित गरी प्रतिसांसद ५ करोडका दरले १ अर्ब २० करोड विनियोजन गरिएको थियो। सुदूरपश्चिमले सिध्यायो ३ अर्ब २० करोड सुदूरपश्चिम प्रदेश सरकारले स्थानीय पूर्वाधार विकास कोष (अथवा सांसद विकास कोष) मा ३ अर्ब २० करोड रकम खर्च गरेको छ। सरकार बनेको पहिलो वर्ष आव २०७५७६ र दोस्रो आर्थिक वर्ष २०७६७७ मा मा ३२ जना प्रदेश सांसदलाई २२ करोड रकमका दरले एक अर्ब २८ करोड रकम दिइएको थियो। सांसदले तजबिजका आधारमा कार्यक्रम बनाएकाले अधिकांश बजेट कार्यकर्ता मिलाएर उपभोक्ता समिति गठन गरेर सकिएको छ। आव २०७७७८ र आव २०७८७९ मा स्थानीय पूर्वाधार विकास कोषको (सांसद विकास कोष) रकम ३ करोड पुर्याइयो। दुई आवमा कुल १ अर्ब ८८ करोड रुपैयाँ खर्च भएको छ।  किशोर बुढाथोकीविराटनगर, मनिका झाजनकपुर, कृष्ण सारु मगरहेटौडा, केशवशरण लामिछानेपोखरा, लक्ष्मण पोखरेल बुटवल, बिस्नप्रसाद न्यौपानेसुर्खेत, शिवराज भट्टधनगढी"
बजेटले लगानी प्रोत्साहन हुनेमा शंका,"काठमाडौं : नेपाल उद्योग परिसंघले आगामी आर्थिक वर्षको बजेटले आर्थिक सुधारको प्रयास गरे पनि यसले लगानी प्रोत्साहन र माग वृद्धि गर्नेमा शंका व्यक्त गरेको छ। बजेटमाथि प्रतिक्रिया दिँदै परिसंघले मन्दीमा रहेको अर्थतन्त्रलाई प्रस्तुत बजेटले निकास दिनेमा आशंका व्यक्त गरेको हो। बजेटले आन्तरिक उत्पादनलाई प्रोत्साहन गर्न तयारी वस्तु र कच्चा पदार्थको भन्सार दर कम्तिमा दुई तहको फरक हुनुपर्ने परिसंघको सुझाव तथा कम्तिमा एक तहको फरक हुनुपर्ने सरकारको आफ्नै नीति समेत सम्बोधन नगरेको परिसंघको धारणा छ। बजेट र आर्थिक ऐनले अंगिकार गरेको नीतिका कारण सरकारको राजस्व वृद्धि हुने देखिएपनि लगानीकर्ता तथा व्यवसायीको मनोवल भने नबढ्ने परिसंघको ठहर छ। परिसंघका अध्यक्ष विष्णुकुमार अग्रवाल बजेटको ध्यान बढी राजस्व कसरी संकलन गर्न सकिन्छ भन्ने रहेको तर लगानी तथा व्यावसायिक वातावरण निर्माणमा कमै ध्यान गएको बताउँछन्। सरकारले व्यवसायको परिणाम बढाएर बढी राजस्व उठाउन सकिन्छ भन्ने पनि बुझ्नुपर्छ किनकी लगानी बढ्यो भने अर्थतन्त्र चलायमान हुन्छ र राजस्व पनि आफैं उठ्छ, अग्रवालले भने। यद्यपि लगानी परिचालन गर्न केही सुधारका प्रयास र अध्ययनको उद्घोष भएको भन्दै ती उद्घोष र प्रयास चाँडोभन्दा चाँडो कार्यान्वयन हुनुपर्ने जोड अग्रवालले दिए। परिसंघका अनुसार बजेटले आन्तरिक उत्पादनको प्रबद्र्धन हुने तथा स्वदेशी उद्योगहरूको प्रबद्र्धन गर्न महत्वपूर्ण योगदान गर्नेछ। आयातित मालवस्तु प्याकेजिङमा आयातकर्ता र बजार वितरकको लेबल लगाएर मात्र बजारमा पठाउन पाउने व्यवस्थाको परिसंघले स्वागत गरेको छ। विदेशी लगानीबाट आर्जित आयलाई पुनः लगानी गर्दा स्वीकृति लिनु नपर्ने व्यवस्था, विदेशी लगानीकर्ताहरूका लागि विदेशी विनिमय जोखिम न्यूनीकरण गर्न हेजिङ गर्ने संस्था तोकी हेजिङ सेवा उपलब्ध गराउने घोषणाले विदेशी लगानी आकर्षित गर्ने परिसंघको अनुमान छ। त्यस्तै वैदेशिक लगानीको न्यूनतम सीमा पुनरावलोकन गरी क्षेत्रगत रूपमा सीमा तोक्ने, सूचना प्रविधि उद्योगमा वैदेशिक लगानीको सीमा हटाउने घोषणा सकारात्मक रहेको परिसंघको भनाई छ। सरकारले व्यवसायको परिणाम बढाएर बढी राजस्व उठाउन सकिन्छ भन्ने पनि बुझ्नुपर्छ किनकी लगानी बढ्यो भने अर्थतन्त्र चलायमान हुन्छ र राजस्व पनि आफैं उठ्छ। विष्णुकुमार अग्रवाल, अध्यक्ष, नेपाल उद्योग परिसंघ परिसंघले भेन्चर क्यापिटल र प्राइभेट ईक्विटी फन्डलाई स्टार्टअप व्यवसायमा लगानी गर्न प्रोत्साहित गर्ने, ठूला तथा जलाशययुक्त जलविद्युत् आयोजना, प्रसारण लाइनलगायतका पूर्वाधारमा लगानी गर्न स्थानीय मुद्रामा आधारित हरित वण्ड, ऊर्जा वण्ड जस्ता नवीन वित्तीय उपकरण मार्फत लगानीयोग्य पुँजी जुटाउने, निजी क्षेत्रलाई समेत विद्युत व्यापारमा संलग्न गर्न कानुन बनाउने घोषणा भएका छन्, यि विषयहरूको प्रभावकारी कार्यान्वयनका लागि आग्रह गरेको छ। बजेटले केही नयाँ सुधारको संकेत गरेता पनि कर नीतिमा देखिएको अस्थिरताले लगानी बिग्रन सक्नेमा चिन्ता व्यक्त गरेको छ। लगानी अभिवृद्धिका लागि नीतिगत स्थिरता अपरिहार्य हुने भन्दै परिसंघले भनेको छ, तर सरकारले प्रत्येक वर्ष भन्सार, अन्तशुल्कलगायतका करका दरहरू परिवर्तन गर्दा लगानीको वातावरण अनिश्चित हुँदै गएको प्रति सबैलाई सचेत हुन परिसंघ आग्रह गर्दछ। बेलाबला करको दर फेर्दा लगानीको वातावरण बिग्रन सक्ने परिसंघको ठहर छ। उदाहरणका लागि वनस्पती घ्यु तेलको कच्चा पदार्थको आयातमा सहुलियतमा १ प्रतिशत भन्सार लाग्दै आएकोमा हाल १० प्रतिशत भन्सार बनाइएको छ। नेपालबाट निर्यात हुने प्रमुख वस्तुमा भारतले यसको कच्चा पदार्थमा कर घटाएको छ, यसले नेपालको निर्यतमा प्रतिकूल असर परेको छ भने नेपाल सरकारले यस वस्तुमा कर बढाउँदा अव भारतबाट यि वस्तु नेपालमा आयात हुने अवस्था सिर्जना भएको छ। साथै कच्चा पदार्थ र तयारी वस्तुमा लाग्ने भन्सार दर फरक नहुँदा २५ अर्बभन्दा बढी लगानी रहेका करिब तीन दर्जन दाल उद्योगहरू समेत धरासायी बन्न सक्नेतर्फ परिसंघले सरकारको ध्यानाकर्षण गराएको छ। परिसंघको अनुसार आर्थिक ऐनमार्फत् कर दायित्व फरफारक गरी कर चुक्ताको प्रमाणपत्र समेत लिइसकेको अवस्थामा पनि हाल आएर नयाँ कर दायित्व सिर्जना हुने व्यवस्था आर्थिक ऐनमार्फत गरिएको छ।आर्थिक विधेयकको बुँदा नम्बर २९ मा गरिएको धितोपत्र, जग्गा तथा घरजग्गाको व्यवसायिक कारोबार गर्ने प्राकृतिक व्यक्तिलाई छुटसम्बन्धी विशेष व्यवस्था अस्पष्ट रहेको भन्दै परिसंघले यसले लगानीकर्तालाई थप अन्यौल बनाउनुका साथै लगानीलाई समेत निरुत्साहित गर्न सक्ने ठहर गरेको छ।"
जातीय विभेद तथा छुवाछुत प्रथा मानव सभ्यताको कलङ्क हो : राष्ट्रपति पौडेल,"काठमाडौं : राष्ट्रपति रामचन्द्र पौडेलले जातीय विभेद तथा छुवाछुत प्रथा मानव सभ्यताको कलङ्क भएको बताएका छन्। जातीय भेदभाव तथा छुवाछुत उन्मूलन राष्ट्रिय दिवस, २०८० को अवसरमा शुभकामना दिँदै उनले विभेद सामाजिक, नैतिक तथा मानवीय गरिमा विरूद्धको अपराध भएको बताएका हुन्। सन्देशमा भनिएको छ, हाम्रो समाजबाट यस प्रथाको समूल अन्त्य गर्न कानुनको प्रभावकारी कार्यान्वयन गर्दै सामाजिक चेतना र जागरण अभिवृद्धिका लागि निरन्तर क्रियाशील रहन म स्थानीय तह प्रदेश तथा संघीय सरकार सुरक्षा निकायका साथै राजनीतिक दल, नागरिक समाज सामाजिक संघ संस्था र सञ्चारकर्मीहरूमा हार्दिक आव्हान गर्दछु। जातीय भेदभाव तथा छुवाछुत उन्मूलन दिवसले सबै जातजाति र समुदायबीच आपसी एकता, मेलमिलाप र सहयोगको भावना वृद्धि गरी राष्ट्रिय एकतालाई थप बलियो बनाउने पौडेलले बताएका छन्। उनले आर्थिक, सामाजिक, राजनीतिक, सांस्कृतिक तथा जातीय आधारमा हुने सबै प्रकारका उत्पीडनको क्रमशः अन्त्य हुँदै जाने आधारहरू निर्माण गर्ने विश्वास लिएका छन्। नेपालको संविधानले बहुजातीय, बहुभाषिक, बहुधार्मिक, बहुसांस्कृतिक तथा भौगोलिक विविधतायुक्त विशेषतालाई आत्मसात् गरेको छ। साथै, वर्गीय, जातीय, क्षेत्रीय, भाषिक, धार्मिक, लैंगिक विभेद र सबै प्रकारका छुवाछुतको अन्त्य गरी आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण गर्ने संकल्प गरेको छ। पौडेलले जारी गरेको सन्देशमा भनिएको छ, संविधानको यस मर्मलाई आत्मसात् गर्दै जातीय विभेद र छुवाछुतलाई दण्डनीय अपराधको रूपमा व्याख्या गरी सजायको कानुनी व्यवस्थासमेत गरिएको छ। तथापि, समाजमा विद्यमान विभेदकारी पुरातन सोच, आर्थिक विषमता एवं न्यून चेतनाका कारणले गर्दा जातीय भेदभाव तथा छुवाछुत प्रथा अझै पनि अन्त्य हुन सकिरहेको छैन। पौडेलले जातीय भेदभाव तथा छुवाछुत उन्मूलन राष्ट्रिय दिवसबाट सामाजिक तथा परम्परागत सोच, शैली, प्रथा एवं प्रचलनमा सकारात्मक परिवर्तनद्वारा आपसी एकता, मेलमिलाप तथा सद्भावको अभिवृद्धि भई सुसंस्कृत र छुवाछुतरहित समतामूलक समृद्ध राष्ट्र निर्माण गर्न सबैलाई प्रेरणा मिलोस् भन्ने शुभकामना दिएका छन्।"
नागरिकता विधेयक प्रमाणीकरणविरुद्ध रिटमाथि सुनुवाइ जारी,काठमाडौं : नागरिकता विधेयक प्रमााणीकरणविरुद्ध सर्वोच्च अदालतमा परेको रिटमाथि सुनुवाइ जारी छ। न्यायाधीश मनोजकुमार शर्माको एकल इजलासमा सुनुवाइ भइरहेको छ। बिहीबार वरिष्ठ अधिवक्ता डासुरेन्द्र भण्डारी र बालकृष्ण न्यौपानेले सर्वोच्चमा छुट्टाछुट्टै रिट दायर गरेका हुन्। राष्ट्रपति रामचन्द्र पौडेलले बुधबार 'विवादित' नागरिकता विधेयक प्रमाणीकरण गरेपछि अदालतमा रिट परेको हो। यसअघि संघीय संसदको दुवै सदनबाट पारित गरेर प्रमाणीकरणका लागि पठाइएको विधेयकलाई तत्कालीन राष्ट्रपति विद्यादेवी भण्डारीले १५ बुँदे सन्देशसहित फिर्ता गरिदिएकी थिइन्। तर त्यसपश्चात कुनै बुँदामा संशोधन नगरी तत्कालीन कांग्रेसमाओवादी गठबन्धनले संसदबाट पारित गर्ने निर्णय गरेर बहुमतले पारित भएपछि सो विधेयक राष्ट्रपति कार्यालयमा थन्किएको थियो। अघिल्लो संघीय संसदमा फिर्ता भएको विधेयक राष्ट्रपति पौडेलले प्रमाणीकरण गरेपछि प्रमुख प्रतिपक्ष दललगायतले विरोध जनाएका छन्।
"नागरिकता विधेयक प्रमाणीकरण : सत्तापक्षको समर्थन, प्रतिपक्षको विरोध","काठमाडौं :नागरिकता विधेयक प्रमाणीकरणको विषयमा सत्तारुढ र प्रतिपक्षीबीच मतभेद देखिएको छ । राष्ट्रपति रामचन्द्र पौडेलले असंवैधानिक तवरले नागरिकता विधेयक प्रमाणीकरण गरेको भन्दै प्रतिपक्षीले संसद बैठक अवरुद्ध गरेको छ भने सत्तापक्षले दुईदुईपटक सदनमा छलफल भएर राष्ट्रपति कार्यालयमा पुगेको विधेयक प्रमाणीकरण स्वभाविक भएको प्रतिक्रिया दिएको छ । एमाले प्रमुख सचेतक पदम गिरीले नागरिकता जस्तो संवेदनशिल विषयमा संविधान विपरित प्रमाणीकरण गरेकाले यसलाई सच्चाउनुपर्ने बताए । आइतबार संसद भवनमा सञ्चारकर्मीसँग कुरा गर्दै गिरीले मन्त्रिपरिषद्को पत्रका आधारमा विधेयक प्रमाणीकरण गरेको राष्ट्रपतिले बताए पनि त्यो संविधान अनुसार नरहेको जिकिर गरे। ताजा जनादेश प्राप्त संसद आइसकेको अवस्थामा उक्त विधेयकलाई दर्ता गरेर प्रक्रियामार्फत् नै अघि बढाउनुपर्ने एमालेको धारणा रहेको उनले बताए। त्यस्तै उनले नागरिकता विधेयकमा रहेको विषयवस्तुमा पनि एमालेको असहमति रहेको उल्लेख गरे। विदेशी चेली नेपालीसँग विवाह गर्दा तत्काल नागरिकता दिने प्रावधानले भविष्यमा ठूलो असर पर्ने उनको भनाइ छ । त्यस्तै नेपाली कांग्रेसका नेता प्रदीप पाडेलले नागरिकता विधेयक प्रमाणीकरणको प्रक्रियामा त्रुटी भएको बताए । अघिल्लो राष्ट्रपतिले मन्त्रिपरिषद्ले पठाएको विधेयक प्रमाणीकरण नगर्नु स्वभाविक नरहे पनि त्यही विधेयकलाई नै अहिले प्रक्रिया मिचेर प्रमाणीकरण भएको उनले बताए । उनले नागरिकता विधेयकभित्रको विषयवस्तुमा भने एमालेले विरोध गर्नुको कुनै अर्थ नरहेको जिकिर गरे। यता माओवादी केन्द्रका नेता माधव सापकोटाले संसदमा दुईदुई पटक छलफल भएर सम्पूर्ण प्रक्रिया पुरा गरेर प्रमाणीकरण हुन मात्र बाँकी रहेकोमा अहिले राष्ट्रपतिले प्रमाणीकरण गरेको बताए । अहिले त्यही विषयलाई लिएर सदनमा विरोध गर्नु जायज कुरा नभएको उनले बताए । उनले प्रक्रियामा बारेमा सदनमा सवैले कुरा राख्न पाउने भएपनि यसलाई प्रतिपक्षीले सदनमा हंगामा गर्नका लागि विषयमात्रै बनाएको धारणा राखे। त्यस्तै राष्ट्रिय जनमोर्चाका अध्यक्ष चित्रबहादुर केसीले अंगीकृतबाट जन्मेकालाई वंशजको नागरिकता दिनै नमिल्ने बताए । भारतले नेपाललाई सिक्कीम र भुटान प्रयन्त गरिरहेको भन्दै त्यसको विरुद्धमा जनता उठ्नुपर्ने उनले बताए। सरकारको सिफारिसमा राष्ट्रपति पौडेलले जेष्ठ १७ गते नेपाल नागरिकता ऐन,२०६३ लाई संशोधन गर्न बनेको विधेयक प्रमाणीकरण गरेका थिए। विधेयक प्रमाणीकरणपछि विरोध सुरू भएको छ।"
"प्रतिपक्षी दलको राष्ट्रियसभामा पनि अवरोध, भोलिसम्मका लागि बैठक स्थगित",काठमाडौं : प्रतिपक्षी दलले राष्ट्रियसभामा पनि अवरोध गरेको छ । राष्ट्रपति रामचन्द्र पौडेलले नागरिकता विधेयक प्रमाणीकरण गरेको विरोधमा प्रतिपक्षी दलका सांसदहरूले राष्ट्रियसभामा अवरोध गरेका हुन्। संसद्लाई छलेर मन्त्रिपरिषद्को सिफारिसमा राष्ट्रपति पौडेलले नागरिकता विधेयक प्रमाणीकरण गरेको भन्दै एमाले राष्ट्रियसभामा अवरोध गरेको हो। राष्ट्रियसभामा एमाले सांसद भैरवसुन्दर श्रेष्ठले नागरिकता विधेयक गैरकानुनी ढंगले अगाडि बढाइएको भन्दै आपत्ती जनाए । आजको बैठक नियमित कार्यसूचीमा प्रवेश नगरी स्थगित भएको छ । अर्को बैठक भोलि सोमबार दिउँसो १ बजेर १ बजेका लागि बोलाइएको छ । यसअघि प्रतिनिधिसभा बैठकमा पनि प्रतिपक्षी दल नेकपा एमालेलगायत रास्वपा र राप्रपाले अवरोध गरेका थिए।
राष्ट्रपतिले प्रमाणीकरण गरेको नागरिकता ऐन तत्काल कार्यान्वयन नगर्न सर्वोच्चको अन्तरिम आदेश,काठमाडौं : सर्वोच्च अदालतले सरकारलाई नागरिकता ऐन तत्काल कार्यान्वयन नगर्न अन्तरिम आदेश दिएको छ। न्यायाधीश मनोजकुमार शर्माको एकल इजलासले मुद्दामाथि सुनुवाइ गर्दै सरकारलाई राष्ट्रपति रामचन्द्र पौडेलबाट प्रमाणीकरण भएको नागरिकता ऐन तत्काल कार्यान्वयन नगर्न अल्पकालीन अन्तरिम आदेश जारी गरेको हो। सर्वोच्चले थप छलफलका लागि दुवै पक्षलाई बोलाएको छ। सरकारले नागरिकता ऐन राजपत्रमा प्रकाशित गरिसकेको छ। गत बिहीबार वरिष्ठ अधिवक्ता डासुरेन्द्र भण्डारी र बालकृष्ण न्यौपानेले सर्वोच्चमा छुट्टाछुट्टै रिट दायर गरेका थिए। राष्ट्रपति पौडेलले बुधबार 'विवादित' नागरिकता विधेयक प्रमाणीकरण गरेपछि अदालतमा रिट परेको हो। रिटमा राष्ट्रपति पौडेल र शीतल निवासलाई विपक्षी बनाइएको छ। यसअघि संघीय संसदको दुवै सदनबाट पारित गरेर प्रमाणीकरणका लागि पठाइएको विधेयकलाई तत्कालीन राष्ट्रपति विद्यादेवी भण्डारीले १५ बुँदे सन्देशसहित फिर्ता गरिदिएकी थिइन्। तर त्यसपश्चात कुनै बुँदामा संशोधन नगरी तत्कालीन कांग्रेसमाओवादी गठबन्धनले संसदबाट पारित गर्ने निर्णय गरेर बहुमतले पारित भएपछि सो विधेयक राष्ट्रपति कार्यालयमा थन्किएको थियो। अघिल्लो संघीय संसदमा फिर्ता भएको विधेयक राष्ट्रपति पौडेलले प्रमाणीकरण गरेपछि प्रमुख प्रतिपक्ष दललगायतले विरोध जनाएका छन्।
डेंगु नियन्त्रण माग गर्दै रास्वपाले गरायो संकल्प प्रस्ताव दर्ता,"काठमाडौंः राष्ट्रिय स्वतन्त्र पार्टी (रास्वपा) ले डेंगु रोग नियन्त्रण, रोकथाम र उपचारका लागि बेलैमा सावधानी अपनाउनुपर्ने भन्दै संघीय संसद् सचिवालयमा संकल्प प्रस्ताव दर्ता गरेको छ। रास्वपाका सांसद विराजभक्त श्रेष्ठले डेगुं रोग फैलन नदिन यसवर्ष वर्षायाम सुरु हुनुअघि नै सावधानी अपनाउन माग गर्दै प्रतिनिधिसभामा संकल्प प्रस्ताव दर्ता गराएका हुन्। गत वर्ष नेपालका ७७ वटै जिल्लामा डेंगु रोग फैलिएको, २८ हजार एक सय नौ जनामा सङ्क्रमण पुष्टि भएको र ३८ जनाको मृत्यु भएको उल्लेख श्रेष्ठले यो वर्ष बेलैमा सावधानी अपनाउन माग गरेका छन्। यो सरुवा रोगको नियन्त्रण, रोकथाम, उपचारलगायत पूर्वसावधानीको समयमै तयारी एवं पहल गर्न सरकारलाई जिम्मेवार एवं उत्तरदायी बनाउनका लागि संसद्बाट निर्देशन जारी हुन आवश्यक देखिएको छ, संकल्प प्रस्तावमा भनिएको छ। संकल्प प्रस्तावमा डेंगु रोगका विषयमा व्यापक जनचेतना जोगाउनका लागि प्रभावकारी कार्यक्रम सञ्चालन गर्न, रोग सार्ने लामखुट्टे नियन्त्रणका लागि जनस्वास्थ्य निरीक्षकलाई देशभर परिचालन गर्न सरकारलाई निर्देशन दिन माग गरिएको छ। यस्तै वर्षायाम सुरु हुनुअगावै महामारी रोकथाम एवं प्रतिकार्यका लागि आवश्यक तयारी गर्न, उपचारका लागि अस्पतालको क्षमता वृद्धि गर्न र निजी क्षेत्रको संस्थागत सामाजिक उत्तरदायित्व (सीएसआर) र अन्य संघसंस्थाको साधनस्रोत र क्षमताको अत्यधिक परिचालन गर्न पनि निर्देशन माग गरिएको छ।"
"६ देशमा गैरआवासीय राजदूत नियुक्त, कुन देशमा कोको ?","काठमाडौं : राष्ट्रपति रामचन्द्र पौडेलले ६ देशमा गैरआवासीय राजदूत नियुक्त गरेका छन्। आइतबार राष्ट्रपति पौडेलले ब्रुनाई दारुसलाम,गणतन्त्र चिलि, क्रोसिया, गणतन्त्र काजखस्तान, लिथुआनिया र प्रजातान्त्रिक जनगणतन्त्र अल्जेरियामा आवासीय राजदूत नियुक्त गरेका हुन्। राष्ट्रपति कार्यालयका प्रवक्ता शैलजा रेग्मी भट्टराईका अनुसार मलेसियाका आवासीय राजदूत डिल्लीराम पौडेललाई ब्रनाई दारुसलामको आवासीय राजदूत,ब्राजिलका आवासीय राजदूत निर्मलराज काफ्लेलाई गणतन्त्र चिलीको आवासीय राजदूत र अस्ट्रियाका आवासीय राजदूत भरतकुमार रेग्मीलाई क्रोसियामा गैरआवासीय राजदूत नियुक्त गरिएको हो। यस्तै, रुसी महासंघको आवासीय राजदूत मिलनराज तुलाधारलाई गणतन्त्र काजखस्तानको गैरआवासीय राजदूत,डेनमार्कको आवासीय राजदूत प्राडाराम स्वार्थ राय र इजिप्टका आवासीय राजदूत सुशीलकुमार लम्साललाई प्रजातान्त्रिक जनगणतन्त्र अल्जेरियाको गैरआवासीय राजदूत नियुक्त गरेको राष्ट्रपति कार्यालयले जनाएको छ। नेपालको संविधानको धारा २८२ को उपधारा १ बमोजिम राष्ट्रपति पौडेलले ६ जना आवासीय राजदूतलाई गैरआवासीय राजदूतमा नियुक्त गरेका हुन्।"
कर्णालीको नीति तथा कार्यक्रम : वार्षिक १० हजारलाई रोजगारी,"दैलेख : कर्णाली प्रदेश सरकारले आगामी आर्थिक वर्ष ०८०८१ को नीति तथा कार्यक्रम आइतबार सार्वजनिक गरेको छ। प्रदेश प्रमुख तिलक परियारले प्रदेशसभा बैठकमा नीति तथा कार्यक्रम प्रस्तुत गरेका हुन। मुख्यमन्त्री राजकुमार शर्माले नीति तथा कार्यक्रम पुस्तिका उपलब्ध गराएका थिए। नीति तथा कार्यक्रममा विगतका कार्यक्रमलाई निरन्तरता दिँदै केही नयाँ कार्यक्रम समेटिएका छन्। समृद्ध कर्णाली, सुखारी कर्णालीवासी को दीर्घकालीन सोच अनुरूप आर्थिक सम्पन्नता, सामाजिक न्याय, गरिबी निवारण, उत्पादनमा वृद्धि, रोजगारी सिर्जना र उद्यमशीलता विकास लक्षित नीति तथा कार्यक्रम अघि सारिएको छ। सार्वजनिक नीति कार्यक्रममा कर्णालीको मुख्य समस्या गरिबी अन्त्यका लागि वार्षिक १० हजारलाई रोजगारी सिर्जना गर्ने कर्णाली समृद्धि अभियानका लागि परियोजना सञ्चालन गर्ने नीति प्रदेश सरकारको छ। यो योजना मुख्यमन्त्री राजकुमार शर्माले मुख्यमन्त्रीको पद धारण गर्दै गर्दा गरेको निर्णय हो। विगतदेखि कार्यान्वयनमा रहेको मुख्यमन्त्री रोजगार कार्यक्रम, मुख्यमन्त्री दलित आयआर्जन कार्यक्रम, मुख्यमन्त्री जीविकोपार्जन कार्यक्रम, मुख्यमन्त्री महिला आयआर्जन कार्यक्रमलाई परिमार्जनसहित निरन्तरता दिने नीति प्रदेश सरकारको छ। प्रदेश प्रमुख परियारद्धारा प्रस्तुत नीति तथा कार्यक्रममा कर्णाली जे बेच्छ, मुल्यवान उपज बेच्छ अवधारणा अनुसार प्रदेशका निर्यात योग्य अर्गानिक, रैथाने र उच्च मूल्यका वस्तुहरूको पहिचान झल्किने मुल्यवान लोगो प्रदान गर्ने कार्यक्रमलाई निरन्तरता दिएको छ। प्रदेशलाई आत्मनिर्भर बनाउँदै आयातलाई प्रतिस्थापना तथा निर्यातलाई प्रवर्द्धन गर्ने, स्थानीय तहको सहकार्यमा कृषि तथा पशुपक्षी बिमालाई प्रभावकारी बनाउने, वैदेशिक रोजगारीबाट फर्किएका युवाहरूलाई कृषि व्यवसायमा आकर्षित गर्न वित्तीय पहुँचसहित प्रोत्साहनका कार्यक्रम सञ्चालन गर्ने नीति प्रदेश सरकारको छ। सुर्खेतको छिन्चुदेखि मेहेलकुनासम्मको क्षेत्रलाई कर्णाली प्रदेशको औद्योगिक करिडोरका रूपमा विकास गर्न सम्भाव्यता अध्ययन गर्ने, एक वडा एक उत्पादन सहकारीको अवधारणालाई कार्यान्वयन गर्ने नीति प्रदेश सरकारले लिएको छ। कर्णाली प्रदेश, पर्यटन गुरुयोजनालाई कार्यान्वयनमा ल्याउने नीति तथा कार्यक्रममा उल्लेख छ। प्रदेश राजधानी बाहिर पर्यटकीय क्षेत्रमा कम्तीमा तीन तारे होटल निर्माण गरेमा होटलसम्म सडक, खानेपानी, विद्युत जस्ता पूर्वाधार निर्माणमा प्रदेश सरकारले सहयोग गर्ने नीति लिएको छ। खस राजधानी सिंजालाई विशेष पर्यटकीय स्थलको रूपमा विकास गर्ने, दैलेखको दुल्लु दरबार र जाजरकोटको दरबार क्षेत्रको विकास र संरक्षण गरिने नीति प्रदेश सरकारको छ। प्रदेश सरकारको नीति तथा कार्यक्रममा प्लास्टिकजन्य वस्तुको प्रयोगलाई निरुत्साहित तथा नियन्त्रण गर्दै वातावरणमैत्री विकास कार्यक्रम सञ्चालन गर्ने उल्लेख छ। प्रदेश सरकारले आगामी आर्थिक वर्षलाई नागरिक स्वास्थ्य परीक्षण वर्षका रूपमा लिने भएको छ। २५ देखि ५० शय्यासम्मका जिल्ला अस्पतालमा डायलाइसिस दन्त चिकित्सा, रक्तसञ्चार लगायतका विशेषज्ञ स्वास्थ्य सेवाका लागि आवश्यक व्यवस्थापन मिलाउने नीति प्रदेश सरकारको छ। सरकारले प्रदेश अस्पताललाई संघीय सरकारको समन्वयमा एमबिबिएस, एमडी अध्ययनका लागि शिक्षण अस्पतालका रूपमा विकास गर्ने नीति लिएको छ। एक जिल्ला एक नमूना विद्यालय निर्माण, एक विद्यालय एक स्वास्थ्यकर्मी कार्यक्रमलाई निरन्तरता, सार्वजनिक विद्यालयमा पढ्दै सिक्दै कमाउँदै कार्यक्रम कार्यान्वयन, दलित, अल्पसंख्यक, सीमान्तकृत लोपोन्मुख तथा अतिविपन्न समुदायका बालबालिकालाई विद्यालय शिक्षामा पहुँच अभिवृद्धि गर्न छोरीबुहारी, दलित, अपांग तथा सीमान्तकृत र लोपोन्मुख समुदायका विद्यार्थीलाई सीपमुलक प्राविधिक शिक्षा अध्ययनका लागि विशेष छात्रवृत्ति प्रदान गर्ने नीति लिएको छ। सरकारले बैंक खाता छोरीको सुरक्षा जीवनभरीको कार्यक्रमलाई परिमार्जनसहित निरन्तरता दिने जनाएको छ। दशौं राष्ट्रिय खेलकुद प्रतियोगिता आयोजनाका लागि प्रदेशस्तरीय पूर्वाधार विकासलाई निरन्तरता दिने, प्रादेशिक सडक ऐन र सडक यातायात ऐन तर्जुमा गरी कार्यान्वयन गर्ने, सुर्खेतको मंगलगढी चोकमा आकाशे पुल निर्माणका लागि सम्भाव्यता अध्ययन गर्ने नीति प्रदेश सरकारले लिएको छ। सुरक्षित छाना अभियान कार्यक्रम सञ्चालन गर्ने, बस्ती सुधार कार्यक्रम सञ्चालन, शिक्षित बेरोजगार युवाका लागि लोक सेवा आयोग तयारी कक्षा सञ्चालन गर्ने नीति प्रदेश सरकारको छ।"
स्थानीय तहले जनताको आवश्यकता पूरा गर्ने गरी काम गर्नुपर्छ : मुख्यमन्त्री जम्कट्टेल,"सिन्धुली : बागमती प्रदेशका मुख्यमन्त्री सालिकराम जम्कट्टेलले स्थानीय तहले जनताका आधारभूत आवश्यकतालाई पूरा गर्ने गरी काम गर्नुपर्ने बताएका छन्। उनले स्थानीय सरकारले स्वास्थ्य, शिक्षा, खानेपानी तथा सिँचाइ जस्ता क्षेत्रलाई प्राथमिकतामा राखेर काम गर्नसके मात्र जनताको आवश्यकता पूरा हुने बताएका हुन्। आइतबार सिन्धुलीको मरिण गाउँपालिका२ को नवनिर्मित वडा भवनको उद्घाटन कार्यक्रममा मुख्यमन्त्री जम्कट्टेलले जनताको अति आवश्यक मागलाई पूरा गरेर मात्र स्थानीय सरकारले अन्य पूर्वाधार विकासमा जोड दिनुपर्ने उल्लेख गरे। पालिकाभित्र शिक्षा, स्वास्थ्य, खानेपानी लगायतका क्षेत्रको विकास अझै नाजुक अवस्थामा भएको बताउँदै उनले प्रदेश सरकारले आगामी बजेट पनि तिनै क्षेत्रलाई प्राथमिकतामा राखेर ल्याउने जानकारी दिए। पालिकामा पूर्वाधार विकास हुनुपर्छ तर, एउटा योजनाले पूर्णता पाएपछि मात्रै अर्को योजना सुरु गर्न सके राम्रो हुन्छ। एकैपटक सबै सडक पिच गर्छु भनेर नसोच्नुहोला त्यो सम्भव छैन। सबै गाउँलाई छुने एउटा मुख्य सडक छनोट गरेर व्यवस्थापन गर्नुस्। त्यसमा प्रदेश सरकारले सहयोग गर्छ, उनले थपे ।"
विपक्षी दलको अवरोधपछि प्रतिनिधिसभा बैठक भोलिसम्मका लागि स्थगित,"काठमाडौं : प्रतिनिधिसभाको बैठक भोलि बिहान ११ बजेसम्मका लागि स्थगित भएको छ । आइतबार बिहान तोकिएको बैठक प्रतिपक्षी दल नेकपा एमाले,राष्ट्रिय स्वतन्त्र पार्टी र राष्ट्रिय प्रजातन्त्र पार्टीले अवरोध गरेपछि बैठक केहिबेर बसेर एक घण्टाका लागि स्थगित भएको थियो । तर, विशेषकारणवस बैठक नबसेको संघीय संसद् सचिवालयले जनाएको छ । आजको बैठकमा सांसदहरूले राष्ट्रपति रामचन्द्र पौडेलबाट असंवैधानिक ढंगले नागरिकता विधेयक प्रमाणिकरण गरेको भन्दै प्रतिनिधिसभामा नाराबाजी गरेका थिए । एमाले सांसदहरूले नागरिकता विधेयक संसद्मा दर्ता गर,देश बेच्न पाइदैन भन्दै नाराबाजी गरेका थिए । यस्तै उनीहरूले भारत भ्रमणका क्रममा प्रधानमन्त्री पुष्पकमल दाहाल 'प्रचण्ड' ले बंगलादेशको फूलबारी बन्दरगाहासम्मको रुट उपलब्ध गराएर नेपालले कालापानी र लिपुलेक भारतसँग साटफेर गर्न सकिने अभिव्यक्ति दिएको भन्दै यसको जवाफ संसद्मा दिनुपर्ने माग गरेका थिए।"
रेशम चौधरीविरुद्ध मुद्दामा आज पनि सुनुवाइ भएन,"काठमाडौं : नागरिक उन्मुक्ति पार्टीका संरक्षक रेशम चौधरीलाई आममाफी दिने सरकारको निर्णयविरुद्ध सर्वोच्च अदालतमा परेको रिटमाथि आज पनि सुनुवाइ हुन सकेन । मुद्दाको पेशी न्यायाधीश सुष्मालता माथेमाको एकल इजलासमा तोकिएपनि समय अभावले हेर्न नभ्याएको सर्वोच्च अदालत प्रशासनले जनाएको छ। यसअघि गत बुधबार मुद्दाको पेशी न्यायाधीश आनन्दमोहन भट्टराईको एकल इजलासमा तोकिएको थियो। सो दिन मुद्दामाथि सुनुवाइ नभएपछि 'हेर्न नभ्याइने' सूचीमा राखिएको थियो। टिकापुर घटनामा मारिएका प्रहरी निरीक्षक केशव बोहराकी पत्नी शारदा कडायतले सर्वोच्चमा निवेदन दिएकी छन्। राष्ट्रपति कार्यालय शीतल निवासलाई विपक्षी बनाइएको रिटमा उत्प्रेषण परमादेश बदरको माग गरिएको छ। मन्त्रिपरिषद् बैठकले गणतन्त्र दिवस २०८० को अवसर पारेर जेलमा रहेका चौधरीको बाँकी कैद सजाय माफी मिनाहका लागि राष्ट्रपति रामचन्द्र पौडेलसमक्ष सिफारिस गरेपछि चौधरी थुनामुक्त भएका हुन्। यसअघि अदालतबाट दोषी ठहर भइ कैद सजाय भुक्तान गरिरहेका चौधरीलाई सरकारले आममाफी दिएर थुनामुक्त गर्न खोजेपछि प्रहरी निरीक्षक केशवकी पत्नी शारदाले राष्ट्रपति कार्यालयमा निवेदन दिएर चौधरीलाई थुनामुक्त नगर्न माग गरेकी थिइन्। त्यसपछि राष्ट्रपति पौडेलले उक्त फाइल गृहमन्त्रालयमा फिर्ता पठाएका थिए। विसं २०७२ भदौ ७ गते कैलालीको टीकापुरमा थरुहट थारुवान आन्दोलनका क्रममा नेपाल प्रहरीका एसएसपी लक्ष्मण न्यौपानेसहित सात सुरक्षाकर्मी र एक नाबालकको मृत्यु हुनेगरी भएको हिंसात्मक घटनाका आरोपित चौधरी जेल चलान भएका थिए । उनलाई जिल्ला अदालत कैलाली,उच्च अदालत दिपायल र सर्वोच्च अदालत समेतले जन्मकैदको सजाय सुनाएका छन्।"
"स्वास्थ्य मन्त्रालयको निर्देशन : सबै अस्पतालमा कूल शैयाको १० प्रतिशत विपन्न,असहाय र बेवारिसे बिरामीलाई छुट्याउनू","काठमाडौं : स्वास्थ्य तथा जनसंख्या मन्त्रालयले सात सय ५३ वटै स्थानीय तह र देशका सबै अस्पताललाई कूल शैयाको १० प्रतिशत छुट्याइ विपन्न,असहाय,बेवारिसे बिरामीको निःशुल्क उपचार गराउन निर्देशन दिएको छ । मन्त्रालयका उपसचिव एकदेव खनालले सात सय ५३ वटै स्थानीय तह र सबै सरकारी,सामुदायिक तथा निजी अस्पताललाई आज छुट्टाछुट्टै पत्रचार गरी कूल शैयाको १० प्रतिशत विपन्न,असहाय,बेवारिसे बिरामीका लागि शैय्या छुट्याइ निःशुल्क उपचारको व्यवस्था गराउन निर्देशन दिएका हुन्। यसअघि मन्त्रालयले दुई पटक ती अस्पताललाई निःशुल्क उपचार गर्न गराउन निर्देशन दिइसकेको छ । स्थानीय तहलाई निःशुल्क उपचारको व्यवस्थामा समन्वय गरिदिन हुन निर्देशन दिइएको छ । पत्रमा ऐन तथा मापदण्डमा भएको विपन्न,असहाय,बेवारिसे बिरामीको सिफारिस सम्बन्धित स्थानीय तहको वडा कार्यालयबाट गर्ने गराउने र सो सिफारिसका आधारमा गरिब पहिचान परिचयपत्र समेतलाई आधार मानी कूल शैयाको १० प्रतिशत बिरामीको निःशुल्क उपचार अनिवार्य गर्न गराउन अनुरोध गरिएको छ । जनस्वास्थ्य सेवा ऐन २०७५ को दफा ६४ मा भएको व्यवस्था बमोजिम मन्त्रालयबाट स्वास्थ्य संस्था सञ्चालनसम्बन्धी मापदण्ड २०७७ को दफा ७० (घ) मा अस्पतालमा उपचारका लागि आउने विपन्न, असहाय, बेवारिसे बिरामीका लागि १० प्रतिशत शैया छु्ट्याइ निःशुल्क उपचार अनिवार्य रुपमा गराउनुपर्ने छ भनि उल्लेख गरिएको छ । मन्त्रालयले कूल शैयाको १० प्रतिशत विपन्न,असहाय,बेवारिसे बिरामीको निःशुल्क उपचार गराएनगराएको नियमित अनुगमन हुने जनाएको छ । शनिबार स्वास्थ्यमन्त्री मोहनबहादुर बस्नेतले पनि अस्पताल अनुगमनका क्रममा १० प्रतिशत शैय्या निःशुल्क उपचार गर्न निर्देशन दिएका थिए ।"
"नक्कली भुटानी शरणार्थी प्रकरण : थुनछेक बहस सुरु, पत्रकारलाई इजलास प्रवेशमा रोक","काठमाडौं : नक्कली भुटानी शरणार्थी प्रकरणमा पक्राउ परेकाको थुनछेक बहस सुरु भएको छ। पक्राउ परेका १८ जनाको बयान शुक्रबार सकिएपछि आजबाट जिल्ला अदालत काठमाडौंमा थुनछेक बहस सुरु भएको हो। थुनछेक बहसमा पत्रकारलाई प्रवेशमा रोक लगाइएको हो। बहस गर्ने बाहेकका कानुनी व्यवसायीलाई पनि इजलास प्रवेश गर्न दिइएको छ। अदालत परिसरमा सुरक्षा व्यवस्था कडा बनाइएको छ। प्रतिवादीको आग्रहमा पत्रकारलाई इजलासमा जान रोक लगाइएको अदालत प्रशासनले जनाएको छ। नक्कली भुटानी शरणार्थी प्रकरणमा विभिन्न मितिमा पक्राउ परेकाहरूको बयान जेठ १२ गतेबाट सुरू भएको थियो। थुनछेक बहसमा आरोपितहरूलाई धरौटीमा छोड्ने कि थुनामै राख्ने आदेश हुनेछ। नक्कली भुटानी शरणार्थी प्रकरणमा जेठ १० गते ३० जनाविरुद्ध काठमाडौं जिल्ला अदालतमा अभियोजनपत्र दायर भएको हो। सरकारी वकिलको कार्यालयले काठमाडौं जिल्ला अदालतमा मुद्दा दायर गरेको हो। यसअघि प्रहरीले पक्राउ परेका माथि दुई महिना लामो अनुसन्धार गरी तयार पारिएको प्रतिवेदन जेठ ८ गते सरकारी वकील कार्यालयलाई बुझाएको थियो। प्रहरीले गत चैत १२ देखि उनीहरूमाथि अनुसन्धान सुरु गरेको थियो। यस प्रकरणमा तत्कालीन गृहमन्त्री बालकृष्ण खाँण,नेकपा एमालेका सचिव एवं सांसद टोपबहादुर रायमाझी,तत्कालीन गृहसचिव टेकनारायण पाण्डे, भुटानी शरणार्थी नेता टेकनाथ रिजाल, तत्कालीन गृहमन्त्री रामबहादुर थापा बादलका सुरक्षा सल्लाहकार इन्द्रजीत राई, हज समितिका अध्यक्ष शमशेर मियाँ, पूर्वसभासद आङटावा शेर्पा पक्राउ परेका छन्। त्यस्तै सोही प्रकरणमा खाँणका स्वकीय नरेन्द्र केसी,सन्दीप रायमाझी, केशव दुलाल, सानु भण्डारी, सन्देश शर्मा, सागर राई, टंक गुरुङ, गोविन्द चौधरी र रामशरण केसीलगायत १८ जना पक्राउ परेका छन्। यो मुद्दामा प्रतिवादी बनाइएका १२ जना अझैं फरार छन्। पक्राउ परेकामाथि ठगी,संगठित अपराध,लिखत कसुर,राज्यविरुद्धको कसुर र एकीकृत कसुरमा अभियोजन दायर गरिएको छ । उनीहरूमाथि २८ करोड ७४ लाख ७४ हजार पाँच सय रुपैयाँ बिगो माग समेत गरिएको छ।"
सांसद विकास कोष : त्यहाँदेखि यहाँसम्म,"खतिवडापछि अर्थमा आएका विष्णु पौडेलले प्रतिनिधिसभा विघटन भएको बेलामा सांसद विकास कोष खारेज गरिदिएका थिए। काठमाडौं : २०५१ सालमा मनमोहन अधिकारी प्रधानमन्त्री हुँदा सांसद विकास कोषको अवधारणा सुरु भएको थियो। प्रतिनिधिसभा सदस्यको भावना तथा आफ्नो क्षेत्र विकास निर्माणमा रहेका जिम्मवारीलाई मनन गर्द ६ महिनाका लागि प्रत्येक सांसदले आफ्नो निर्वाचन क्षेत्रमा साढे २ लाख रुपैयाँको विकास निर्माण गर्ने अवधारण सारिएको थियो। त्यसबेला २ सय ५ निर्वाचन क्षेत्रका लागि ५ करोड १२ लाख ५० हजार रुपैयाँ विनियोजन गरिएको थियो। सांसद विकास कोषले निरन्तरता पाउँदै गयो। २०५२५३ असारमा अर्थमन्त्री भरतमोहन अधिकारीले बजेटमार्फत राष्ट्रियसभाका सदस्यले पनि आफूले चाहेको क्षेत्रमा साढे २ लाखका दरले खर्च गर्न बजेट छुट्याए। सोही वर्ष असोजमा अर्थमन्त्री रामशरण महतले प्रतिनिधिसभा सदस्यका लागि ४ लाख बनाइदिए, राष्ट्रिय सभासदस्यले साढे २ लाख मात्रको विकास गर्न पाउने विषय यथावत रह्यो। आव २०५३५४ देखि महतले दुवै सदनका सांसदले आफ्नो निर्वाचन क्षेत्रमा विकास गर्न ४लाखको दरले खर्च गर्न पाउने व्यवस्था गरे। त्यसपछि अर्थमन्त्री बनेको रवीन्द्रनाथ शर्माले सांसद विकास कोषलाई निरन्तरता दिए। आव २०५५५६ मा आएर अर्थमन्त्री बनेका महतले सांसद विकास कोष खारेज गरिदिए जुन १ वर्ष पनि टिकेन। आचार्य पुनः अर्थमन्त्री बने र कोष ब्युँताए। आव २०५७५८ मा आचार्यले कोषको रकम दोब्बर बनाए र आगामी आवसम्मका लागि निरन्तरता दिए। २०५९ मा प्रतिनिधिसभा विघटन भएपछि कोष खारेज भयो। राजाको प्रतिगमन सच्चिएको भन्दै एमाले सरकारमा गएका बेला अर्थमन्त्री बनेका भरतमोहन अधिकारीले प्रतिसांसद १०१० लाख रुपैयाँ विनियोजन गरे। तर, यो व्यवस्था कार्यान्वयन भएन। २०६१ माघ १९ गते राजाले कु गरेपछि अर्थमन्त्री मधुकरशमशेर राणाले त्यसपछिको आवमा पनि कोषको व्यवस्था गरेनन्। प्रतिनिधिसभा पुनस्र्थापना भएपछि अर्थमन्त्री महतले कोषलाई पुनः ब्युँताए। यसरी विनियोजन हुने, खारेज हुने र ब्युँताउने क्रम आव २०६४६५ सम्म चलिरह्यो। गणतन्त्र नेपालको पहिलो बजेट भाषण गर्दै बाबुराम भट्टराईले सांसद विकास कोषको व्यवस्था गरेनन्। बाबुरामपछि अर्थमन्त्री बनेका सुरेन्द्र पाण्डेले आव २०६६६७ को बजेट भाषणमार्फत संसद विकास कोष ब्युँताएका थिए। ६ सय १ संविधानसभा सदस्यले प्रतिसदस्य १०१० लाख रुपैयाँ आफूले चाहेको निर्वाचन क्षेत्रमा खर्च गर्न पाउने व्यवस्था गरियो। पाण्डेले कोषलाई त्यसपछिको आवसम्म निरन्तरता दिए पनि आव २०६८६९ मा अर्थमन्त्री भरतमोहन अधिकारीले खारेज गरे जुन त्यसपछि अर्थमन्त्री बनेका शंकरप्रसाद कोइरालाले आफ्नो २ आर्थिक वर्षको बजेटमा पनि समावेश गरेनन्। आव २०७१७२ देखि सांसद विकास कोषले नयाँ रूप लियो। अर्थमन्त्री डा रामशरण महतले प्रत्येक निर्वाचन क्षेत्र विकासका लागि दिइँदै आएको १० लाख रुपैयाँ बढेर १ करोड १५ लाख पुग्यो। जसमध्ये २ सय ४० निर्वाचन क्षेत्रका लागि १ करोड रुपैयाँका दरले निर्वाचन क्षेत्र पूर्वाधार विशेष कार्यक्रम भनेर बजेट विनियोजन गरिएको थियो। यस्तै सबै व्यवस्थापिका सांसदे १५१५ लाख रुपैयाँ खर्च गर्न पाउने व्यवस्था गरियो। आव २०७२७३ मा अर्थमन्त्री महतले प्रत्यक्षतर्फ निर्वाचित प्रतिसांसद १ करोड ७० लाख र समानुपातिक तथा मनोनितका लागि २०२० लाख छुट्याए। २०७३७४ मा अर्थमन्त्री बनेका विष्णु पौडेलले यो रकमलाई दोब्बर बनाए। निर्वाचन क्षेत्र पूर्वाधार विशेष कार्यक्रमका लागि प्रतिनिर्वाचन क्षेत्र ३३ करोड रुपैयाँ विनियोजन भयो। यसबाहेक सबै सांसदका लागि ५०५० लाख रुपैयाँ छुट्याइयो। यतिबेलासम्म सांसद विकास कोष बदनाम भइसकेको थियो। आव २०७४७५ मा अर्थमन्त्री कृष्णबहादुर महराले सांसद विकास कोषको व्यवस्था यथावत राखे। संविधान कार्यान्वयनसँगै भएको पहिलो प्रतिनिधिसभा निर्वाचनपछि बनेको केपी शर्मा ओली सरकारमा अर्थमन्त्री बनेका डा युवराज खतिवडाले निर्वाचन क्षेत्र पूर्वाधार विशेष कार्यक्रम ल्याउँदै प्रतिनिर्वाचन क्षेत्र ४ करोड रुपैयाँका दरले बजेट विनियोजन गरे। खतिवडाले समानुपातिक सांसदले पाउँदै आएको सुविधा कटौती गरेका थिए। आव २०७६७७ मा खतिवडाले यो रकमलाई ६६ करोड बनाए। कार्यक्रमको बाँकी काम सक्न भन्दै खतिवडाले आव २०७७७८ मा ४४ करोड रुपैयाँ छुट्याए। खतिवडापछि अर्थमा आएका विष्णु पौडेलले प्रतिनिधिसभा विघटन भएको बेलामा सांसद विकास कोष खारेज गरिदिए। संसद् पुनस्र्थापनापछि बनेको सरकारमा अर्थमन्त्री बनेका जनार्दन शर्माले पनि कोष खारेजीलाई निरन्तरता दिएका थिए। कोष खारेजीले आव २०७९८० मा पनि निरन्तरता पायो। अहिले अर्थमन्त्री डा प्रकाशशरण महतले कार्यक्रम ब्युँताउँदै प्रत्येक संघीय निर्वाचन क्षेत्रका लागि ५५ करोड रुपैयाँ विनियोजन गरेका छन्।"
सांसदलाई बजेट : उल्टो बाटो,"प्रदेश, पालिका, वडासम्मले आफ्नै योजना बनाउने युगमा सांसद विकास कोष किन चाहियो ? अहिलेको अवस्थामा पालिका र प्रदेशको क्षमता बढाउनुपर्छ। संविधानको व्यवस्थाअनुसार स्थानीय क्षेत्रको विकास गर्न प्रदेश र स्थानीय तह गठन भएका छन्। त्यसका लागि प्रदेश र स्थानीय तहले आफ्नै बजेट बनाउने र कार्यान्वयन गर्ने गर्छन्। संघ र संघीय सांसदको काम स्थानीय र प्रदेश सरकारको क्षमता अभिवृद्धि गर्नु, ऐनकानुनमा परिमार्जन गर्ने हो। तल्ला तहको समस्या पहिचान गरी उनीहरूको कार्यसम्पादनमा सहजीकरण गर्ने जिम्मेवारी संघको हो। संघीय सांसदले ऐन, कानुन, नियममाथि सार्थक बहस गर्दै आवश्यकताअनुसार परिमार्जन गर्न आफ्नो स्थानबाट पहल गर्नुपर्ने हो। तर, प्रतिनिधिसभा सदस्यहरू (प्रत्यक्ष निर्वाचित) संसदीय क्षेत्र पूर्वाधार विकास कार्यक्रमका लागि हुरुक्कै हुनुले वडाध्यक्षबराबर आएको वा प्रतिस्पर्धा गरेको देखिन्छ। कहिले सांसद विकास कोष त कहिले स्थानीय पूर्वाधार विकास विशेष कार्यक्रमको नाममा बजेट विनियोजन हुने गरेको छ। उहाँहरूलाई त्यो बजेट आफ्नै खटनमा किन चाहियो बुझ्नै गाह्रो छ। जबकि उहाँहरू कतिपय अवस्थामा सदनमा हाजिर नै हुनुहुँदैन। कतिपय विधेयकमा छलफल गर्न कोरम नै पुग्दैन। सांसद आफैंले खर्च गर्नु भनेको उल्टो बाटो अपनाउनु हो। आयोजना व्यवस्थापनमा पालिकासँग प्रतिस्पर्धा गर्नुपरेको छ। नयाँ संविधान आउनुअघि केन्द्रीकृत शासन प्रणाली थियो। योजनाहरू केन्द्रबाट जान्थे। कुनै निर्वाचन क्षेत्र छुट्न पनि सक्थ्यो। विकासबाट टाढा हुन पनि सक्थ्यो। विगतमा विद्यालयको छाना छाउने, पानीको कुलो पक्की गर्ने, पुल मर्मत गर्नेजस्ता ससाना काममा सांसद विकास कोषको रकम खर्च हुन्थ्यो। अधिकांश सांसदले लगेको पैसाको उपलब्धि देखिएको थिएन। सांसद विकास कोषले उहाँहरूको उत्पादकत्व घटाएको छ। केही राम्रो गर्नुभएको पनि सुनिन्छ। तर, औंलामा गन्न मिल्ने सांसदले राम्रो गरेको भन्दैमा सांसद विकास कोष राम्रो भयो भन्न मिल्दैन। प्रदेश, पालिका, वडासम्मले आफ्नै योजना बनाउने युगमा सांसद विकास कोष किन चाहियो ? अहिलेको अवस्थामा पालिका र प्रदेशको क्षमता बढाउनुपर्छ। संघीय सांसदहरू कुन ऐनको कुन दफा संशोधन हुनुपर्ने हो ? सुझाव लिन जानुपर्छ, विकास कार्यक्रम बोकेर होइन। स्थानीय र आफ्नो मतदातालाई आफूले बनाएको नीति नियममा प्रतिक्रिया माग्नुपर्नेमा आयोजना बोकेर जानु आफ्नै अबमूल्यन गर्नु हो। संघीय सांसदहरूको ध्यान चौबीसै घन्टा नीति निर्माण गर्ने आफ्नो प्राथमिक दायित्वमा जाओस्। यसो हुँदा उहाँहरूको मर्यादा रहन्थ्यो र मुलुकलाई पनि हित हुन्थ्यो। ( आचार्य अर्थविद् हुन्।)"
"संसदमा एमाले,रास्वपा र राप्रपाको नाराबाजी, एक घण्टाका लागि बैठक स्थगित","काठमाडौं : प्रतिनिधिसभामा प्रतिपक्ष दलहरूले संसद अवरोध गरेका छन् । प्रतिपक्षी दल नेकपा एमाले, राष्ट्रिय स्वतन्त्र पार्टी र राष्ट्रिय प्रजातन्त्र पार्टीले संसद अवरोध गरेका हुन्। सांसदहरूले राष्ट्रपति रामचन्द्र पौडेलबाट असंवैधानिक ढंगले नागरिकता विधेयक प्रमाणिकरण गरेको भन्दै प्रतिनिधिसभामा नाराबाजी गरेका छन् । प्रतिपक्ष दल एमालेले राष्ट्रपतिको असंवैधानिक कदम खारेज गर भन्दै नाराबाजी गरेको हो। एमाले सांसदहरूले नागरिकता विधेयक संसद्मा दर्ता गर,देश बेच्न पाइदैन भन्दै नाराबाजी गरेका छन् । उनीहरूले संविधानको सर्वोच्चता कायम गर्न पनि माग गरेका छन् । बैठकमा एमाले प्रमुख सचेतक पदम गिरीले नागरिकता विधेयकलाई निष्क्रिय गरेर नयाँ संशोधन प्रस्ताव ल्याउनुपर्ने र त्यसलाई छिटो अघि बढाएर अप्ठ्यारोमा परेकालाई नागरिकता दिनुपर्ने बताए । उनले प्रधानमन्त्रीको भारत भ्रमणका क्रममा वंगलादेशको फूलवारी बन्दरगाह प्राप्त गर्न कालापानी दिन तयार रहेको आशयको अभिव्यक्तिले नेपालीको शीर निहुराउने काम भएको समेत बताए । नागरिकताको विषय र भारत भ्रमणका विषयमा प्रधानमन्त्रीले संसदमा आएर माफी नमागेसम्म संसद चल्न नसक्ने उनले बताए। त्यस्तै रास्वपाका प्रमुख सचेतक सन्तोष परियारले नागरिकता सम्बन्धी विधेयकलाई अघि बढाउने विधि जनताको समस्या समाधान भन्दा पनि अन्य कुनै स्वार्थका कारण आएको अराोप लगाए । उनले गैरसंवैधानिक कदमको भारी रास्वपाले बोल्न नसक्ने भन्दै यसको बिरुद्धमा सदन र सडक संघर्ष गर्ने बताए। त्यस्तै राप्रपा अध्यक्ष राजेन्द्र लिङ्देनले राष्ट्रपति मन्त्रिपरिषद्को कारिन्दा नभएको र हुन पनि नसक्ने भएपनि अहिले राष्ट्रपतिय संस्था दलको निर्देशनमा चलेको बताए । उनले नागरिकता विधेयकलाई छिटै प्रक्रियामा ल्याई अघि बढाउनुपर्ने धारणा राखे । रेशम चौधरीको आममाफीमा पनि राष्ट्रपति दलको निर्देशनमा चलेको उनले बताए। प्रतिपक्षी दलका सांसदले उठेर विरोध जनाएपछि सभापति देवराज घिमिरेले कार्यसूचीमा संसदलाई अघि बढाउन पटक पटक आग्रह गरे। तर प्रतिपक्षी दलले आफ्नो अडान कायम राखेपछि सभामुख घिमिरेले संसद बैठक स्थगित गरे।"
सुचारु भएन बैठक : राप्रपाले संसद स्थगनको प्रस्ताव पेश गरेपछि छलफलमा सभामुख,"काठमाडौं : राष्ट्रिय प्रजातन्त्र पार्टीले आजको संसद बैठकको कार्यक्रम स्थगत गर्न प्रस्ताव पेश गरेपछि सभामुख देवराज घिमिरे छलफलमा जुटेका छन्। राप्रपाका प्रमुख सचेतक ज्ञानबहादुर शाहीले प्रतिनिधिसभा नियमावली २०७९ को नियम ७४ बमोजिम अत्यन्त जरुरी सार्वजनिक महत्वको विषयमाथि छलफल गर्न प्रस्ताव पेश गरेपछि ११ बजे तय भएको बैठक १ घण्टासम्म सुचारु हुन सकेको छैन। अत्यन्त जरुरी सार्वजनिक महत्वको प्रस्ताव पेश भएपछि सभामुख घिमिरे अहिले संसदमा प्रतिनिधित्व गर्ने दलहरुसँग छलफलमा जुटेको सभामुखको सचिवालयले जनाएको छ। नयाँ बानेश्वरस्थित संसद भवनमा बस्ने बैठकमा सरकारको वार्षिक बजेटमाथि छलफल सुरु हुने कार्यसूची छ । अर्थमन्त्री डा प्रकाशशरण महतले जेठ १५ गते आर्थिक वर्ष २०८०८१ को बजेट प्रस्तुत गरेका थिए। उक्त बजेटमाथि छलफल हुनु अगाडि नै प्रतिपक्षी दलले अवरुद्ध गर्ने तयारी गरेका छन्। राप्रपाले राष्ट्रपति रामचन्द्र पौडेलले नीति र नियमविपरित नागरिकता विधेयक प्रमाणीकरण र प्रधानमन्त्रीले भारत भ्रमणमा मुलुकको हितविपरीत कार्य गरेको कुरा उठेकाले यस विषयका छलफल नगरी संसद नियमित रुपमा अगाडि नबढ्ने भएकाले निर्धारित सबै कार्यक्रम स्थगित गर्न माग गरेको सचेतक शाहीले जानकारी दिए। प्रधानमन्त्री पुष्पकमल दाहाल प्रचण्डले चार दिने भारत भ्रमणका क्रममा राष्ट्रिय हीत विपरीत अभिव्यक्ति दिएको ठहर गर्दै एमालेले पनि संसद अवरुद्ध गर्ने तयारी गरेको छ। प्रधानमन्त्री प्रचण्डले भारत भ्रमणका क्रममा बंगलादेशसम्म पुग्ने बाटो नेपाललाई दिए कालापानी, लिपुलेक र लिम्पियाधुरा भारतलाई दिन सकिने विकल्पबारे पनि छलफल भएको विवादास्पद अभिव्यक्ति दिएका थिए। संसद भवन नयाँ बानेश्वरमा शनिबार बसेको एमाले संसदीय दलको बैठकले भारत भ्रमणका क्रममा सीमा समस्याका बारेमा कुरा राख्न नसकेको, इपीजी प्रतिवेदन बुझ्ने विषयमा छलफल हुन नसकेको लगायतका विषयमा प्रधानमन्त्रीसँग संसदमा जवाफ माग गर्ने निर्णय गरेको हो। कालापानीको समस्या समाधानका लागि अब नयाँ विकल्पबारे बहस सुरु भएको प्रधानमन्त्री प्रचण्डले बताएका थिए। शुक्रबार बिहान नयाँदिल्लीमा नेपाली पत्रकारहरुसँग कुरा गर्दै प्रचण्डले भनेका थिए, 'हामीलाई बंगलादेशसम्म सीधै जाने बाटो चाहिएको छ भनेर नेपालमा उहिलेदेखि आवाज उठिरहेको कुरा हो । हाम्रो आवश्यकता पनि हो, चाहना पनि हो । त्यसमा कहीँ म्यानेज गर्न सक्ने हो भने पनि एउटा हल हुन सक्छ ।' संवैधानिक व्यवस्था विपरित राष्ट्रपति पौडेलले नागरिकता विधेयक प्रमाणीकरण गरेकोभन्दै चौतर्फि विरोध हुँदै आएको छ।"
प्रतिनिधिसभा बैठक (लाइभ),काठमाडौं :प्रतिनिधिसभाको बैठक सुरू भएको छ। नयाँ बानेश्वरस्थित संसद भवनमा सुरू भएको बैठकमा सरकारको वार्षिक बजेटमाथि छलफल सुरु हुने कार्यसूची छ । अर्थमन्त्री डा प्रकाशशरण महतले जेठ १५ गते आर्थिक वर्ष २०८०८१ को बजेट प्रस्तुत गरेका थिए। उक्त बजेटमाथि छलफल हुने कार्यसूची तय भएको छ।
रेशम चौधरीविरुद्ध मुद्दाको पेशी न्यायाधीश सुष्मालताको इजलासमा,"काठमाडौं : नागरिक उन्मुक्ति पार्टीका संरक्षक रेशम चौधरीलाई आममाफी दिने सरकारको निर्णयविरुद्ध सर्वोच्च अदालतमा परेको रिटमाथि आज सुनुवाइ हुने भएो छ। मुद्दाको पेशी न्यायाधीश सुष्मालता माथेमाको एकल इजलासमा तोकिएको छ। यसअघि गत बुधबार मुद्दाको पेशी न्यायाधीश आनन्दमोहन भट्टराईको एकल इजलासमा तोकिएको थियो। सो दिन समय अभावले हेर्न नभ्याएकाले मुद्दामाथि सुनुवाइ भइन। टिकापुर घटनामा मारिएका प्रहरी निरीक्षक केशव बोहराकी पत्नी शारदा कडायतले सर्वोच्चमा निवेदन दिएकी छन्। राष्ट्रपति कार्यालय शीतल निवासलाई विपक्षी बनाइएको रिटमा उत्प्रेषण परमादेश बदरको माग गरिएको छ। मन्त्रिपरिषद् बैठकले गणतन्त्र दिवस २०८० को अवसर पारेर जेलमा रहेका चौधरीको बाँकी कैद सजाय माफी मिनाहका लागि राष्ट्रपति रामचन्द्र पौडेलसमक्ष सिफारिस गरेपछि चौधरी थुनामुक्त भएका हुन्। यसअघि अदालतबाट दोषी ठहर भइ कैद सजाय भुक्तान गरिरहेका चौधरीलाई सरकारले आममाफी दिएर थुनामुक्त गर्न खोजेपछि प्रहरी निरीक्षक केशवकी पत्नी शारदाले राष्ट्रपति कार्यालयमा निवेदन दिएर चौधरीलाई थुनामुक्त नगर्न माग गरेकी थिइन्। त्यसपछि राष्ट्रपति पौडेलले उक्त फाइल गृहमन्त्रालयमा फिर्ता पठाएका थिए। विसं २०७२ भदौ ७ गते कैलालीको टीकापुरमा थरुहट थारुवान आन्दोलनका क्रममा नेपाल प्रहरीका एसएसपी लक्ष्मण न्यौपानेसहित सात सुरक्षाकर्मी र एक नाबालकको मृत्यु हुनेगरी भएको हिंसात्मक घटनाका आरोपित चौधरी जेल चलान भएका थिए । उनलाई जिल्ला अदालत कैलाली,उच्च अदालत दिपायल र सर्वोच्च अदालत समेतले जन्मकैदको सजाय सुनाएका छन्।"
नक्कली भुटानी शरणार्थी प्रकरण : पक्राउ परेकाहरूको आजदेखि थुनछेक बहस,"काठमाडौं : नक्कली भुटानी शरणार्थी प्रकरणमा पक्राउ परेकाहरूको आजदेखि थुनछेक बहस सुरू हुने भएको छ। पक्राउ परेका १८ जनाको बयान शुक्रबार सकिएको हो। बयान सकिएसँगै आजदेखि थुनछेक बहस हुन लागेको हो। नक्कली भुटानी शरणार्थी प्रकरणमा विभिन्न मितिमा पक्राउ परेकाहरूको बयान जेठ १२ गतेबाट सुरू भएको थियो। थुनछेक बहसमा आरोपितहरूलाई धरौटीमा छोड्ने कि थुनामै राख्ने आदेश हुनेछ। नक्कली भुटानी शरणार्थी प्रकरणमा जेठ १० गते ३० जनाविरुद्ध काठमाडौं जिल्ला अदालतमा अभियोजनपत्र दायर भएको हो। सरकारी वकिलको कार्यालयले काठमाडौं जिल्ला अदालतमा मुद्दा दायर गरेको हो। यसअघि प्रहरीले पक्राउ परेका माथि दुई महिना लामो अनुसन्धार गरी तयार पारिएको प्रतिवेदन जेठ ८ गते सरकारी वकील कार्यालयलाई बुझाएको थियो। प्रहरीले गत चैत १२ देखि उनीहरूमाथि अनुसन्धान सुरु गरेको थियो। शरणार्थी प्रकरणमा प्रहरीले १८ जनालाई पक्राउ गरेको छ। यस प्रकरणमा तत्कालीन गृहमन्त्री बालकृष्ण खाँण,नेकपा एमालेका सचिव एवं सांसद टोपबहादुर रायमाझी,तत्कालीन गृहसचिव टेकनारायण पाण्डे, भुटानी शरणार्थी नेता टेकनाथ रिजाल, तत्कालीन गृहमन्त्री रामबहादुर थापा बादलका सुरक्षा सल्लाहकार इन्द्रजीत राई, हज समितिका अध्यक्ष शमशेर मियाँ, पूर्वसभासद आङटावा शेर्पा पक्राउ परेका छन्। त्यस्तै सोही प्रकरणमा खाँणका स्वकीय नरेन्द्र केसी,सन्दीप रायमाझी, केशव दुलाल, सानु भण्डारी, सन्देश शर्मा, सागर राई, टंक गुरुङ, गोविन्द चौधरी र रामशरण केसीलगायत १८ जना पक्राउ परेका छन्। यो मुद्दामा प्रतिवादी बनाइएका १२ जना अझैं फरार छन्। पक्राउ परेकामाथि ठगी,संगठित अपराध,लिखत कसुर,राज्यविरुद्धको कसुर र एकीकृत कसुरमा अभियोजन दायर गरिएको छ । उनीहरूमाथि २८ करोड ७४ लाख ७४ हजार पाँच सय रुपैयाँ बिगो माग समेत गरिएको छ।"
आज गण्डकी प्रदेशको नीति कार्यक्रम सार्वजनिक गरिने,"सचिवालयका प्रवक्ता प्रेम सुवेदीले नीति तथा कार्यक्रम सार्वजनिकीकरणका लागि सबै तयारी पूरा भएको बताए। सरकारले यही जेठ १२ गते विनियोजन विधेयक, २०८० को सिद्धान्त र प्राथमिकता प्रदेशसभामा पेश गरेको थियो । पोखरा : गण्डकी प्रदेश सरकारले आगामी आव २०८०८१ को नीति तथा कार्यक्रम आज सार्वजनिक गर्दैछ । प्रदेश प्रमुख पृथ्वीमान गुरुङले दिउँसो २ बजे बस्ने प्रदेशसभा बैठकमा नीति तथा कार्यक्रम सार्वजनिक गर्ने प्रदेशसभा सचिवालयले जनाएको छ । सचिवालयका प्रवक्ता प्रेम सुवेदीले नीति तथा कार्यक्रम सार्वजनिकीकरणका लागि सबै तयारी पूरा भएको बताए। सरकारले यही जेठ १२ गते विनियोजन विधेयक, २०८० को सिद्धान्त र प्राथमिकता प्रदेशसभामा पेश गरेको थियो । विनियोजन विधेयकको सिद्धान्त र प्राथमिकतामाथि यही जेठ १५ र १६ गते बसेको प्रदेशसभा बैठकमा छलफल भएको थियो । प्रदेश सरकारले अगामी असार १ गते बजेट ल्याउनुपर्ने संवैधानिक व्यवस्था छ । बजेट आउनुपूर्व सरकारले नीति तथा कार्यक्रम सार्वजनिक गर्न लागेको हो ।"
"नागरिकता राजनीतिक समस्या हो, गलत विधि स्विकारिंदैन : रास्वपा","रास्वपाका प्रमुख सचेतक सन्तोष परियारले नागरिकता नेपालको राजनीतिक समस्या भएकाले यसलाई प्रकृयासंगत रुपमा अगाडि बढाउनुपर्ने बताएका हुन् । काठमाडौं : राष्ट्रिय स्वतन्त्र पार्टीले गलत विधि र प्रकृयाबाट नागरिकता विधेयक प्रमाणिकरण गरिएको भन्दै यो स्विकार्न नसकिने बताएको छ । रास्वपाका प्रमुख सचेतक सन्तोष परियारले नागरिकता नेपालको राजनीतिक समस्या भएकाले यसलाई प्रकृयासंगत रुपमा अगाडि बढाउनुपर्ने बताएका हुन् । परियारले भने, नागरिकता नेपालको राजनीतिक समस्या हो । नागरिकता नपाएर अधिकांश मधेशी समुदायका मानिस सममस्यामा परेका छन् । नागरिकता विधेयकमा हाम्रो समर्थन छैन । यो भुराजनीतिक विषय हो । राष्ट्रिय सुरक्षाको विषय हो । गलत विधि स्विकारिंदैन भने हामी सरकारसँग जबाफ चाहन्छौं ।"
प्रतिवेदनको सम्बन्धमा मलाई कुनै जानकारी भएन,"पूर्वगृहमन्त्री बालकृष्ण खाँण नक्कली शरणार्थी प्रकरणमा पक्राउ परी हिरासतमा छन्। उनले उक्त मुद्दामा थुनछेक बहसअघि काठमाडौं जिल्ला अदालतका न्यायाधीशसमक्ष इन्कारी बयान दिएका छन्। इजलासमा उनीसँग गरिएका प्रश्नोत्तारमध्ये मुख्यमुख्य यहाँ प्रस्तुत गरिएको छ। प्रतिवादीहरूमध्ये ककसलाई चिन्नुहुन्छ ? निजहरूसँग लेनदेन रिसइबीझगडा छछैन ? प्रतिवादीमध्ये टोपबहादुर रायमाझी, टेकनारायण पाण्डे, नरेन्द्र केसी, शमशेर मियाँ र आङटावा शेर्पालाई चिन्दछु। टोपबहादुर रायमाझीलाई राष्ट्रिय नेता भएकाले, टेकनारायण पाण्डे सचिव भएकाले, नरेन्द्र केसी मेरो पहिलाको निजी सचिव भएको कारणले, शमशेर मियाँलाई हज कमिटीको अध्यक्ष भएको कारणले र आङटावा कांग्रेसको नेता भएको कारणले चिन्दछु। चिनेका प्रतिवादीहरूमध्ये कसैसँग लेनदेन, रिसइबी र झैझगडा छैन। अरू प्रतिवादीहरूलाई म चिन्दिनँ। नचिनेका प्रतिवादीहरूसँग रिसइबी र झैझगडा हुने कुरा नै भएन। जाहेरवाला गजेन्द्र बुढाथोकीसमेत विभिन्न जाहेरवालाहरूले तपाईंसमेतको योजनामा नेपाली नागरिकलाई भुटानी शरणार्थी बनाई अमेरिका पठाइदिने भनी रकम लिई अमेरिका नपठाइ रकम फिर्तासमेत नगरी ठगी गरेको भन्ने बेहोराहरू उल्लेख गरी जाहेरी दिएका छन्। सो सम्बन्धमा तपाईंलाई के थाहा छ ? कोको भई के कसरी जाहेरी दरखास्तमा उल्लेख गरेअनुसारको कसुर गर्नुभएको हो ? खुलाइदिनुहोस्। गजेन्द्र बुढाथोकी समेतका कुनै पनि जाहेरवालाहरूलाई म चिन्दिनँ। मैले चिन्दैन नचिनेका र मसँग कुनै सम्पर्क नै नभएका व्यक्तिहरूसँग ठगी गरेको भन्ने जाहेरी बेहोरा झुट्टा हो। सो सम्बन्धमा मलाई कुनै जानकारी नै छैन। ममाथि लगाइएको उक्त आरोप नियोजित र कपोकल्पित छ। तपाईंलाई सहप्रतिवादीहरू केशवप्रसाद दुलाल, सानु भण्डारी, नरेन्द्र केसी, आङटावा शेर्पा, टेकनारायण पाण्डे र टेकनाथ रिजालसमेतका प्रतिवादीहरूले अधिकारप्राप्त अधिकारीसमक्ष गरेको बयान तथा थप बयानसमेत पढी वाची सुनाइन्छ। निजहरूले गरेको उक्त बयानहरूको सम्बन्धमा तपाईंको के भनाइ छ ? खुलाइदिनुहोस्। प्रतिवादी टेकनारायण पाण्डेले अनुसन्धानको क्रममा थप बयानमा लेखाएबमोजिम मसँग केशवप्रसाद दुलालको प्रत्यक्ष भेटघाट भएको भनिएको कुरा झुट्टा हो। कसैमार्फत उनीसँग मेरो कुराकानी र लेनदेन भएको भन्ने कुरा सरासर झुट्टा हो। टेकनाथ रिजालको अनुसन्धानको क्रममा भएको बयान बेहोरा सम्बन्धमा मलाई कुनै जानकारी भएन। प्रतिवादी नरेन्द्र केसीले अनुसन्धानको बयानमा खुलाएबमोजिमको कागजको सम्बन्धमा को कसलाई किन लेखिएको हो, मलाई कुनै जानकारी भएन। प्रतिवादी आङटावाको अनुसन्धानको बेहोरा सम्बन्धमा मलाई कुनै जानकारी छैन। प्रतिवादी आङटावा शेर्पाले गर्नुभएको कागज बेहोरा सम्बन्धमा तपाईंको भनाइ के छ ? खुलाइदिनुहोस्। प्रतिवादी आङटावा शेर्पाले लेखाउनुभएको कागज बेहोरा सुनी पाएँ। सो सम्बन्धमा आङटावा शेर्पासँग मेरो कुनै कुरा पनि भएको छैन र बयान बदल्न पनि लगाएको छैन। मैले पीडितलाई रकम फिर्ता गर्न भनी नरेन्द्र केसीमार्फत आङटावा शेर्पालाई रकम दिएको भन्ने बेहोरा झुट्टा हो। उहाँले केका आधारमा कागजमा यस्तो बेहोरा लेखाउनुभयो, सो सम्बन्धमा जानकारी भएन। तपाईंले अधिकारप्राप्त अधिकारीसमक्ष गर्नुभएको सबै बयानहरू बेहोरा पढी वाची सुनाइन्छ । सो बयानहरूको बेहोरा तपाईंको हो वा होइन ? र, उक्त बयानहरूमा भएका सहीछापहरू तपाईंका हुन् वा होइनन् ? मैले अनुसन्धान अधिकारीसमक्ष गरेको भनिएको बयान बेहोरा (नेपाली कागज) देखाइएको साँचो हो। सोमा भएको सहीछापसमेत मेरो हो। अनुसन्धानका क्रममा बुझिएका बालकृष्ण पन्थी, सागरमणि पाठक फणिन्द्रमणि पोखरेलसमेतका व्यक्तिहरूले अनुसन्धानको क्रममा गरेको कागज बेहोरा पढी वाची सुनाइन्छ। निजहरूको भनाइ बेहोरा के कसो हो ? खुलाइदिनुहोस्। बुझिएका व्यक्तिहरू बालकृष्ण पन्थी, सागरमणि पाठक र फणिन्द्रमणि पोखरेलको कागज सम्बन्धमा मलाई कुनै जानकारी भएन। प्रतिवादी नरेन्द्र केसीको अदालतसमक्ष भएको बयानको सम्बन्धमा तपाईंको भनाइ के छ ? उक्त कागजहरू कसले कसलाई सम्बोधन गरी लेखेका हुन्, त्यसको प्रयोजन के हो, मलाई थाहा भएन। मिसिल संलग्न रहेको गृह मन्त्रालयको चनं ८४० मिति २०८००१२६ को पत्रसाथ प्राप्त भएको भुटानी शरणार्थी समस्याको स्थायी र दीर्घकालीन समाधानका उपायहरू पहिल्याउन गठित कार्यदलको प्रतिवेदन र गृह मन्त्रालयको चनं ८४३ मिति २०८००१२६ को पत्रसाथ प्राप्त प्रतिवेदन तपाईंलाई देखाइन्छ। दुवै प्रतिवेदन एकै बेहोराका हुन् वा फरक हुन्, के कसो हो ? खुलाइदिनुहोस्। गृह मन्त्रालयबाट एउटै मितिमा फरकफरक चलानीमा प्राप्त भएको उक्त प्रतिवेदनहरू हेरी पाएँ। प्रतिवेदनका सम्बन्धमा मलाई कुनै जानकारी भएन। मन्त्रालयको कागजपत्र, प्रतिवेदन र विविध लिखतहरू राख्ने र सुरक्षा गर्ने सम्बन्धित महाशाखा र शाखाहरूको जिम्मेवारी हो। उक्त प्रतिवेदनहरू सम्बन्धमा मलाई कुनै जानकारी भएन। तपाईंलाई प्रेमराज पन्थीको जाहेरी दरखास्त देखाइन्छ, जाहेरी सम्बन्धमा तपाईंको भनाइ के छ ? प्रेमराज पन्थीलाई म चिन्दिनँ। केशव दुलाललाई समेत चिन्दिनँ। उनीहरूबीच के कस्तो कुराकानी र लेनदेनको कुरा हुन्थ्यो, सो कुरा मलाई जानकारी हुने विषय नै भएन। यसमा म संलग्न छैन। सो जाहेरी दरखास्त सम्बन्धमा मलाई कुनै जानकारी भएन। अनुसन्धानका क्रममा नासु सुरेन्द्रराज दाहालले मिति २०८००१२४ मा गरेको कागज पढी वाची सुनाइन्छ, के कसो हो ? खुलाइदिनुहोस्। सुरेन्द्रराज दाहाललाई मैले चिनेको र कहिल्यै कुनै काम गर्दिनू पनि भनेको छैन। कर्मचारी सरुवा सम्बन्धमा नेपाल सरकार गृह मन्त्रालयको स्पष्ट नीति छ। विभागीय प्रमुख, प्रथम श्रेणीका अधिकृतहरू र प्रमुख जिल्ला अधिकारीहरूको सरुवा मन्त्रीस्तरबाट हुन्छ। तत् मातहत कर्मचारीहरूको सरुवा विभिन्न तहहरूबाट हुन्छ। तसर्थ नासु दाहालको सरुवा मैले गरेगराएको होइन। उनको रमाना पदस्थापनका लागि पनि कुनै अधिकृतलाई भनेको छैन। गृह मन्त्रालयको चनं८४३ मिति २०८००१२६ को पत्रसाथ प्राप्त प्रतिवेदनमा प्रतिवेदनको पृष्ठ ३ को ६ नं बुँदामा अन्तिम वाक्यको बेहोरा थप गरेको; पृष्ठ १० को २५ नं बुँदामा फरक बेहोरा देखिएको, पृष्ठ १३ को क्रनं(कअ) नं १४ को ग नं को दोस्रो पाराग्राफको पृष्ठ १६ को ३६३६१ र ३६२ पृष्ठ नं १७ र पृष्ठ नं१८ को अन्तमा निष्कर्ष बेहोरा फेरबदल भएको प्रतिवेदन गृह मन्त्रालयको चनं ८४३ मिति २०८००१२६को पत्रसाथ प्राप्त भएको देखिन्छ। ती दुई प्रतिवेदनहरूमध्ये कुन प्रतिवेदन आधिकारिक हो ? खुलाइदिनुहोस्। प्रतिवेदनको सम्बन्धमा मलाई कुनै जानकारी भएन। मन्त्रालयको कागजपत्र, प्रतिवेदन र विविध लिखतहरू राख्ने र सुरक्षा गर्ने सम्बन्धित महाशाखा र शाखाहरूको जिम्मेदारी हो। तसर्थ प्रतिवेदन फेरबदल भएका बुँदाहरूका सम्बन्धमा राख्नेहरूले नै जिम्मेवारी लिनुपर्ने हो। परिवर्तन सम्बन्धमा मलाई थाहा हुने कुरा भएन। तपाईंको मोबाइल परीक्षणबाट उक्त मोबाइल रिफ्याक्ट्री भएको देखिन्छ। तपाईंले प्रस्तुत मुद्दासँग प्रमाण लाग्ने तथ्यहरू मोबाइलबाट हटाउनका लागि मोबाइल फम्र्याट गर्नुभएको त होइन ? के कसो हो, खुलाइदिनुहोस्। यस सम्बन्धमा मलाई कुनै जानकारी भएन। प्रमाण मेटाउने कुनै कार्य गरेको छैन। काठमाडौं जिल्ला, काठमाडौं महानगरपालिका७ मैजुबहालमा रहेको श्यामजंग सिजापतीको घरमा भाडामा बस्ने बालकृष्ण खाँणको कोठा खानतलासी गर्दा कोठामा खैरो रंगको नोटबुक थान१, कालो रंगको डायरी थान ३, आइप्याड थान२, सम्पत्ति विवरण फारम पाना३८, च्यातिएर ३ टुक्रा पारिएको कागज जोड्दा नरेन्द्रजीसमेत लेखिएको भनी लेखिएको कागजको टुक्रा पारिएको कागज फेला परेको भन्नेसमेत बेहोराको बरामदी खानतलासी मुचुल्का मिसिल सामेल रहेको देखिन्छ। सो बरामदी मुचुल्काको बेहोरा के कसो हो ? खुलाइदिनुहोस्। खैरो रंगको नोटबुक थान१ कालो रंगको डायरी थान ३, आइप्याड थान २, सम्पत्ति विवरण फारम पाना ३८ बरामद भएको साँचो हो। च्यातिएको कागज टुक्रा सम्बन्धमा मलाई कुनै जानकारी भएन। तपाईंलाई हिरासतबाट टेकनारायण पाण्डेले तपाईंले पीडितलाई रकम फिर्ता गर्नुपर्ने र प्रतिवादी केशवप्रसाद दुलाल र सानु भण्डारीलाई इन्कारी बयान गर्न लगाउनुभएको भन्ने बेहोराको लिखत मिसिल सामेल रहेको देखिन्छ। सो सम्बन्धमा तपाईंको भनाइ के छ ? यसबारेमा मैले कसैलाई केही भनेको छैन। तपाईंउपर मुलुकी अपराध संहिता, २०७४ को दफा २४९ को उपदफा (१) र (२) अन्तर्गतको कसुरमा सोही संहिताको दफा २४९ को उपदफा (३) को खण्ड (ग) बमोजिम सजाय हुन, मुलुकी अपराध संहिता, २०७४ को दफा २७६ को उपदफा (१) र (२) बमोजिमको कसुरमा सोही संहिताको दफा २७६ को उपदफा (३) (ग) बमोजिम सजाय हुन, मुलुकी अपराध संहिता, २०७४ को दफा ५१ को उपदफा (१) र (२) को खण्ड (क) बमोजिम राज्यविरुद्धको कसुरमा सोही संहिताको दफा ५१ को उपदफा (क) को देहाय (क) बमोजिम सजाय हुन र संगठित अपराध निवारण ऐन, २०७० को दफा (३) को उपदफा (१) (२) र (३) को खण्ड (क) तथा दफा (५) बमोजिमको कसुरमा सोही ऐनको दफा (९) को खण्ड (क) र (ग) बमोजिम सजाय हुन र मुलुकी अपराध संहिता, २०७४ को दफा ४३ को उपदफा (१) बमोजिमको कसुरमा सोही संहिताको दफा ४३ को उपदफा (२) बमोजिम सजाय हुन समेतको अभियोग माग दाबी लिइएको छ र जाहेरवालाहरूको २८ करोड ८१ लाख ७४ हजार रकमसमेत तपाईं समेतबाट दिलाई भराई दिनसमेतको अभियोग मागदाबी लिइएको अभियोगपत्र छ। सो अभियोग मागदाबीबमोजिम तपाईंलाई सजाय हुनुपर्ने होहोइन ? र, जाहेरवालाहरूको रकम तपाईंसमेतले फिर्ता दिनुपर्ने हो वा होइन ? सम्पूर्ण बेहोरा खुलाइदिनुहोस्। मविरुद्ध लगाइएका सबै अभियोग मागदाबीहरू कपोकल्पित र झुटा हुन्। मेरो व्यक्तिगत र राजनीतिक जीवन सिध्याउन राज्यले रचेको षड्यन्त्र हो। माथि अभियोगमा दाबी लिइएको कुनै पनि कसुरमा मेरो कहीँ कतै संलग्नता छैन। यी कसुरहरू गर्नमा कसैलाई प्रोत्साहन र प्रेरित गरेको छैन। जिल्ला सरकारी वकिल कार्यालय काठमाडौंका जिल्ला न्यायाधिवक्ता, जिल्ला प्रहरी परिसर काठमाडौंका अनुसन्धान अधिकृत प्रहरी उपरीक्षकले ठगीको कसुर र संगठित अपराधको कसुरमा बयान लिएर अन्य कसुर र राज्यविरुद्धको कसुरमा समेत अभियोग लगाइएको छ। यो सरासर स्वच्छ सुनुवाइ र प्राकृतिक न्यायको सिद्धान्तविपरीत हो। मलाई फसाउने उद्देश्यले यी सबै झुट्टा आरोप र मुद्दाहरू लगाइएका हुन्। यस सम्बन्धमा मैले न्यायमूर्तिसँग न्यायको याचना गर्दछु। उक्त कसुरमा मेरो संलग्नता नरहेको हुँदा अभियोग माग दाबीबाट फुर्सद दिलाइपाऊँ। सफाइ पाऊँ।"
प्रधानमन्त्री भारत जानुभन्दा अघि नागरिकता विधेयक प्रमाणिकरण किन गरियो ? : राजेन्द्र लिङ्देन,"प्रतिनिधि सभामा बोल्दै राप्रपा अध्यक्ष लिङदेनले गलत विधि र प्रकृयाबाट नागरिकता विधेयक प्रमाणिकरण भएको भन्दै यो सच्याइनुपर्ने बताएका हुन् । काठमाडौं : राष्ट्रिय प्रजातन्त्र पार्टीका अध्यक्ष राजेन्द्र लिङ्देनले राष्ट्रपति मन्त्री परिषद्को आज्ञापालक नभएको बताएका छन् । प्रतिनिधि सभामा बोल्दै राप्रपा अध्यक्ष लिङदेनले गलत विधि र प्रकृयाबाट नागरिकता विधेयक प्रमाणिकरण भएको भन्दै यो सच्याइनुपर्ने बताएका हुन् । लिङ्देनले भने, नागरिकता ऐन संसोधन हुनुपर्छ । प्रकृया र समय मिलेन । जुन प्रकृयाबाट नागरिकता विधेयक प्रमाणिकरण भयो त्यो मानिंदैन । चाँडोभन्दा चाँडो नागरिकता विधेयक प्रकृयामा आउनुपर्छ । प्रधानमन्त्री भारत जानुभन्दा एक दुई दिनअघि मात्रै किन नागरिकता विधेयक प्रमाणिकरण गरियो ?"
भारत भ्रमणका क्रममा कालापानीबारे दिएको अभिव्यक्तिप्रति प्रधानमन्त्रीले माफी माग्नुपर्छ : पदम गिरी,"काठमाडौं : प्रधानमन्त्री पुष्पकमल दाहाल 'प्रचण्ड'को अभिव्यक्तिलाई लिएर प्रमुख प्रतिपक्ष दल नेकपा एमालले प्रतिनिधिसभा बैठक अवरोध गरेको छ। भारत भ्रमणमा रहेका बेला प्रधानमन्त्री प्रचण्डले बंगलादेशको फूलबारी बन्दरगाहासम्मको रुट उपलब्ध गराएर नेपालले कालापानी र लिपुलेक भारतसँग साटफेर गर्न सकिने अभिव्यक्ति दिएको भन्दै यसको जवाफ संसद्मा प्रधानमन्त्रीले दिनुपर्ने एमालेले माग गरेको छ। बैठक सुरू हुनेवित्तिकै एमाले सांसद पदम गिरीले सो विषयमा प्रधानमन्त्रीले संसदमा जवाफ दिनुपर्ने माग गरे। उनले भने,'फूलबारी बन्दरगाहाको रुट प्राप्तका निम्ति नेपालको पश्चिम कालापानी,लिम्पियाधुरा लिपुलेक क्षेत्र पनि हामीले दिन तयार रहेको भन्ने कुराले नेपालको शीर निहुरिएको छ। हामीलाई अपमान बोध भएको छ। राष्ट्रियताप्रति एउटा गम्भीर प्रश्न उब्जाउने कुरा भएको छ। यस्ता कुरा प्रधानमन्त्रीबाट आउनु भनेको निकै दु:खद कुरा हो,सभामुख महोदय। उहाँले त्रुटि च्याउनुपर्छ। सदनका अगाडि माफी माग्नुपर्छ।' प्रधानमन्त्री प्रचण्डले भारत भ्रमणका क्रममा पत्रकारसँग कुराकानी गर्दै बंगलादेशसँग सीमा पहुँच पुर्याउन लागि कालापानीको भूभाग साटफेर गर्न सकिने विकल्पका बारेमा पनि भारतीय पक्षसँग छलफल भएको जानकारी दिएका थिए । सोही अभिव्यक्तिलाई लिएर एमालेले आपत्ति जनाएको हो । जवाफ नआएसम्म संसद अगाडि बढ्न नदिने चेतावानी समेत दिएका छन्। प्रधानमन्त्री प्रचण्डको सो अभिव्यक्तिले देशको गरिमामा आँच आएको एमालेको ठहर छ। एमालेले प्रधानमन्त्रीको भारत भ्रमण निरर्थक रहेको निष्कर्ष समेत निकालेको छ।"
नागरिकता विधेयक प्रमाणीकरण गरेको विरोधमा संसद भवन अगाडि प्रदर्शन,"काठमाडौं : नेपाल मजदुर किसान पार्टीले नागरिकता विधेयक प्रमाणीकरण खारेजको माग गर्दै विरोध प्रदर्शन गरेको छ। नयाँ बानेश्वरस्थित संसद भवन अगाडि नेमकिपाका कार्यकर्ताहरुले विरोध प्रदर्शन गरेका हुन्। देशको हितमा नभई विदेशी मुलुकलाई खुसी पार्न नागरिकता विधेयक प्रमाणीकरण गरिएको नेमकिपाका आरोप छ । नागरिकता विधेयक प्रमाणीकरणको विरोधमा कोटेश्वरदेखि निकालिएको र्याली संसद भवन अगाडि पुगेर विरोधमा उत्रिएको हो। अहिले बानेश्वर क्षेत्रमा बाक्लोरुपमा सुरक्षाकर्मी परिचालन गरिएको छ। नेपाली लेण्डूपहरू मुर्दावाद,देशभक्त नेपाली एक होऔं,देशघाती नागरिकता विधेयक प्रमाणीकरण खारेज गरलगायत नारा लेखिएको ब्यानरसहित उनीहरू विरोधमा उत्रिएका छन्। राष्ट्रपति रामचन्द्र पौडेलले विवादित नागरिकता विधेयक प्रमाणीकरण गरेपछि विरोध सुरू भएको छ। नागरिकता विधेयक प्रमाणीकरणविरुद्ध सर्वोच्च अदालतमा रिट समेत परेको छ। आज रिटमाथि सुनुवाइ हुँदैछ। अघिल्लो संघीय संसदमा फिर्ता भएको विधेयक राष्ट्रपति पौडेलले प्रमाणीकरण गरेपछि प्रमुख प्रतिपक्ष दललगायतले विरोधमा उत्रिएका छन्।"
प्रमाणिकरण गरिएको नागरिकता विधेयक रद्ध गर्नुपर्छ : एमाले,"गिरीले भने, सरकारको बजेट वक्तव्यलाई लिएर छलफल गर्ने तयारीमा थियौं । तर, दुर्भाग्य सरकारले संविधानलाई मिच्यो । लाखौंको संख्यामा नेपालीले नै नागरिकता नहुँदा पिडा छ । तर, संवैधानिक प्रकृया अनुरुप नागरिकता प्रमाणिकरण हुनुपर्छ । सरकार संविधान पालना गर्ने पक्षमा छैन । काठमाडौं : नेकपा एमालेले नागरिकता विधेयक असंवैधानिक ढंगबाट राष्ट्रपति रामचन्द्र पौडेलले प्रमाणिकरण गरेको भन्दै संसद् अवरोध गरेको छ । एमाले प्रमुख सचेतक पदम गिरीले संवैधानिक प्रकृयाअनुरुप नागरिकता प्रमाणिकरण गरिएको भन्दै संसद् अवरोध गर्नुपरेको बताए । गिरीले भने, सरकारको बजेट वक्तव्यलाई लिएर छलफल गर्ने तयारीमा थियौं । तर, दुर्भाग्य सरकारले संविधानलाई मिच्यो । लाखौंको संख्यामा नेपालीले नै नागरिकता नहुँदा पिडा छ । तर, संवैधानिक प्रकृया अनुरुप नागरिकता प्रमाणिकरण हुनुपर्छ । सरकार संविधान पालना गर्ने पक्षमा छैन । प्रमाणिकरण गरिएको विधेयक निष्कृय राख्नुपर्ने र सो विधेयक संसद्मा पेश गर्नुपर्ने बताए ।"
जातीय विभेद तथा छुवाछुत प्रथा मानव सभ्यताको कलङ्क हो : राष्ट्रपति पौडेल,"काठमाडौं : राष्ट्रपति रामचन्द्र पौडेलले जातीय विभेद तथा छुवाछुत प्रथा मानव सभ्यताको कलङ्क भएको बताएका छन्। जातीय भेदभाव तथा छुवाछुत उन्मूलन राष्ट्रिय दिवस, २०८० को अवसरमा शुभकामना दिँदै उनले विभेद सामाजिक, नैतिक तथा मानवीय गरिमा विरूद्धको अपराध भएको बताएका हुन्। सन्देशमा भनिएको छ, हाम्रो समाजबाट यस प्रथाको समूल अन्त्य गर्न कानुनको प्रभावकारी कार्यान्वयन गर्दै सामाजिक चेतना र जागरण अभिवृद्धिका लागि निरन्तर क्रियाशील रहन म स्थानीय तह प्रदेश तथा संघीय सरकार सुरक्षा निकायका साथै राजनीतिक दल, नागरिक समाज सामाजिक संघ संस्था र सञ्चारकर्मीहरूमा हार्दिक आव्हान गर्दछु। जातीय भेदभाव तथा छुवाछुत उन्मूलन दिवसले सबै जातजाति र समुदायबीच आपसी एकता, मेलमिलाप र सहयोगको भावना वृद्धि गरी राष्ट्रिय एकतालाई थप बलियो बनाउने पौडेलले बताएका छन्। उनले आर्थिक, सामाजिक, राजनीतिक, सांस्कृतिक तथा जातीय आधारमा हुने सबै प्रकारका उत्पीडनको क्रमशः अन्त्य हुँदै जाने आधारहरू निर्माण गर्ने विश्वास लिएका छन्। नेपालको संविधानले बहुजातीय, बहुभाषिक, बहुधार्मिक, बहुसांस्कृतिक तथा भौगोलिक विविधतायुक्त विशेषतालाई आत्मसात् गरेको छ। साथै, वर्गीय, जातीय, क्षेत्रीय, भाषिक, धार्मिक, लैंगिक विभेद र सबै प्रकारका छुवाछुतको अन्त्य गरी आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण गर्ने संकल्प गरेको छ। पौडेलले जारी गरेको सन्देशमा भनिएको छ, संविधानको यस मर्मलाई आत्मसात् गर्दै जातीय विभेद र छुवाछुतलाई दण्डनीय अपराधको रूपमा व्याख्या गरी सजायको कानुनी व्यवस्थासमेत गरिएको छ। तथापि, समाजमा विद्यमान विभेदकारी पुरातन सोच, आर्थिक विषमता एवं न्यून चेतनाका कारणले गर्दा जातीय भेदभाव तथा छुवाछुत प्रथा अझै पनि अन्त्य हुन सकिरहेको छैन। पौडेलले जातीय भेदभाव तथा छुवाछुत उन्मूलन राष्ट्रिय दिवसबाट सामाजिक तथा परम्परागत सोच, शैली, प्रथा एवं प्रचलनमा सकारात्मक परिवर्तनद्वारा आपसी एकता, मेलमिलाप तथा सद्भावको अभिवृद्धि भई सुसंस्कृत र छुवाछुतरहित समतामूलक समृद्ध राष्ट्र निर्माण गर्न सबैलाई प्रेरणा मिलोस् भन्ने शुभकामना दिएका छन्।"
नागरिकता विधेयक प्रमााणीकरणविरुद्ध परेको रिटको सुनुवाई आज,"काठमाडौं : नागरिकता विधेयक प्रमााणीकरणविरुद्ध परेको रिटको सुनुवाई आज हुने भएको छ। बिहीबार वरिष्ठ अधिवक्ता डासुरेन्द्र भण्डारी र बालकृष्ण न्यौपानेले सर्वोच्चमा छुट्टाछुट्टै रिट दायर गरेका हुन्। रिटमाथि आइतबार प्रारम्भिक सुनुवाइ हुने सर्वोच्च प्रशासनले जनाएको छ। राष्ट्रपति रामचन्द्र पौडेलले बुधबार 'विवादित' नागरिकता विधेयक प्रमाणीकरण गरेपछि अदालतमा रिट परेको हो। यसअघि संघीय संसदको दुवै सदनबाट पारित गरेर प्रमाणीकरणका लागि पठाइएको विधेयकलाई तत्कालीन राष्ट्रपति विद्यादेवी भण्डारीले १५ बुँदे सन्देशसहित फिर्ता गरिदिएकी थिइन्। तर त्यसपश्चात कुनै बुँदामा संशोधन नगरी तत्कालीन कांग्रेसमाओवादी गठबन्धनले संसदबाट पारित गर्ने निर्णय गरेर बहुमतले पारित भएपछि सो विधेयक राष्ट्रपति कार्यालयमा थन्किएको थियो। अघिल्लो संघीय संसदमा फिर्ता भएको विधेयक राष्ट्रपति पौडेलले प्रमाणीकरण गरेपछि प्रमुख प्रतिपक्ष दललगायतले विरोध जारी राखेका छन्। जनस्तरबाट समेत विधेयकको विरोध भइरहेको छ। संविधानमा विद्येयक मन्त्रिपरिषद्ले सिफारिस गर्न पाउने व्यवस्था नभएपनि मन्त्रिपरिषद्को निर्णयलाई उद्दृत गर्दै विधेयक प्रमाणीकरण गरेको राष्ट्रपति कार्यालयले जनाएको छ। राष्ट्रपति पौडेलले नेपालको संविधानको धारा ६१ को उपधारा (२) (३) (४) र धारा ६६ एवम् सर्वोच्च अदालतबाट प्रतिपादित सिद्धान्तसमेत बमोजिम विधेयक प्रमाणीकरण गरेको उल्लेख गरेका छन्। राष्ट्रपति कार्यालयका प्रवक्ता शैलजा रेग्मी भट्टराईले जारी गरेको विज्ञप्तिमा भनिएको छ, मिति २०७९।०४।१५ मा प्रस्तुत नेपाल नागरिकता ऐन, २०६३ लाई संशोधन गर्न बनेको नेपाल नागरिकता (पहिलो संशोधन) विधेयक, २०७९ संघीय संसदको दुवै सदनबाट पारित भई प्रतिनिधि सभाका तत्कालीन सभामुखज्यूबाट मिति २०७९।०४।१५ मा प्रमाणित गरी तत्कालीन राष्ट्रपतिज्यूसमक्ष प्रमाणीकरणका लागि पेश भएकोमा केही विषयहरूमा ध्यानाकर्षण सहित पुर्नविचारका लागि संघीय संसदमा फिर्ता पठाइएकोमा ध्यानाकर्षण गराइएका विषयहरूमा संघीय संसदका दुवै सदनमा छलफल गरी प्रमाणीकरणका लागि पुनः २०७९०५२० गते राष्ट्रपतिज्यूसमक्ष पठाइएकोमा हालसम्म उक्त विधेयक ऐन बन्नको लागि प्रमाणीकरण नभएकोले विभिन्न अवस्था र स्थिति समेत उल्लेख गरी सोही विधेयक प्रमाणीकरणका लागि भनी नेपाल सरकार, मन्त्रिपरिषद् बैठकको मिति २०८०।०२।१२ को निर्णयले उक्त विधेयक प्रमाणीकरण गर्न मिति २०८०।०२।१२ मा प्रधानमन्त्री तथा मन्त्रिपरिषद्को कार्यालयको मबै ३२१६९७४ को पत्रबाट लेखी आएकोमा नेपालको संविधानको धारा ६१ को उपधारा (२) (३) (४) र धारा ६६ एवम् सर्वोच्च अदालतबाट प्रतिपादित सिद्धान्त समेत बमोजिम विधेयक प्रमाणीकरण गरेको छु। भन्ने व्यहोरा उल्लेख गर्नु भएको छ। राष्ट्रपतिले उल्लेख गरेको नेपालको संविधानको धारा ६१ र ६६ मा यस्तो छ व्यवस्था ६१ राष्ट्रपति : (२) राष्ट्रपति नेपालको राष्ट्राध्यक्ष हुनेछ। निजले यस संविधान र संघीय कानून बमोजिम आफ्नो कार्य सम्पादन गर्नेछ।(३) राष्ट्रपतिलेनेपालको राष्ट्रिय एकताको प्रवर्धन गर्नेछ।(४) संविधानको पालन र संरक्षण गर्नु राष्ट्रपतिको प्रमुख कर्तव्य हुनेछ। ६६ राष्ट्रपतिको काम, कर्तव्य र अधिकार :(१) राष्ट्रपतिले यो संविधान वा संघीय कानून बमोजिम निजलाई प्राप्त अधिकारको प्रयोग र कर्तव्यको पालन गर्नेछ।(२) उपधारा (१) बमोजिम अधिकारको प्रयोग वा कर्तव्यको पालन गर्दा यो संविधान वा संघीय कानून बमोजिम कुनै निकाय वा पदाधिकारीको सिफारिसमा गरिने भनी किटानीसाथ व्यवस्था भएको कार्य बाहेक राष्ट्रपतिबाट सम्पादन गरिने अन्य जुनसुकै कार्य मन्त्रिपरिषदको सिफारिस र सम्मतिबाट हुनेछ। त्यस्तो सिफारिस र सम्मति प्रधानमन्त्री मार्फत पेश हुनेछ।(३) उपधारा (२) बमोजिम राष्ट्रपतिको नाममा हुने निर्णय वा आदेश र तत्सम्बन्धी अधिकारपत्रको प्रमाणीकरण संघीय कानून बमोजिम हुनेछ।"
प्रतिनिधिसभाको बैठक आज : प्रचण्डले भारतमा विवादास्पद अभिव्यक्ति दिएको भन्दै एमालेले जवाफ माग्ने,"काठमाडौं : प्रतिनिधिसभाको बैठक आइतबार बिहान ११ बजे बस्ने भएको छ। नयाँ बानेश्वरस्थित संसद भवनमा बस्ने बैठकमा सरकारको वार्षिक बजेटमाथि छलफल सुरु हुने कार्यसूची छ । अर्थमन्त्री डा प्रकाशशरण महतले जेठ १५ गते आर्थिक वर्ष २०८०८१ को बजेट प्रस्तुत गरेका थिए। उक्त बजेटमाथि छलफल हुनु अगाडि नै प्रमुख प्रतिपक्षी दल एमालेले अवरुद्ध गर्ने तयारी गरेको छ। प्रधानमन्त्री पुष्पकमल दाहाल प्रचण्डले चार दिने भारत भ्रमणका क्रममा राष्ट्रिय हीत विपरीत अभिव्यक्ति दिएको ठहर गर्दै एमालेले संसद अवरुद्ध गर्ने तयारी गरेको हो। प्रधानमन्त्री प्रचण्डले भारत भ्रमणका क्रममा बंगलादेशसम्म पुग्ने बाटो नेपाललाई दिए कालापानी, लिपुलेक र लिम्पियाधुरा भारतलाई दिन सकिने विकल्पबारे पनि छलफल भएको विवादास्पद अभिव्यक्ति दिएका थिए। संसद भवन नयाँ बानेश्वरमा शनिबार बसेको एमाले संसदीय दलको बैठकले भारत भ्रमणका क्रममा सीमा समस्याका बारेमा कुरा राख्न नसकेको, इपीजी प्रतिवेदन बुझ्ने विषयमा छलफल हुन नसकेको लगायतका विषयमा प्रधानमन्त्रीसँग संसदमा जवाफ माग गर्ने निर्णय गरेको हो। कालापानीको समस्या समाधानका लागि अब नयाँ विकल्पबारे बहस सुरु भएको प्रधानमन्त्री प्रचण्डले बताएका थिए। शुक्रबार बिहान नयाँदिल्लीमा नेपाली पत्रकारहरुसँग कुरा गर्दै प्रचण्डले भनेका थिए, 'हामीलाई बंगलादेशसम्म सीधै जाने बाटो चाहिएको छ भनेर नेपालमा उहिलेदेखि आवाज उठिरहेको कुरा हो । हाम्रो आवश्यकता पनि हो, चाहना पनि हो । त्यसमा कहीँ म्यानेज गर्न सक्ने हो भने पनि एउटा हल हुन सक्छ ।' तत्कालीन प्रधानमन्त्री केपी शर्मा ओलीको नेतृत्वको सरकारका पालामा नेपालको संसद्ले संविधान संशोधन गरेर आफ्नो नक्सामा कालापानी, लिपुलेक र लिम्पियाधुरा समेटेको थियो। नेपालको भूमि फिर्ता लिनुपर्ने र भारतीय सेनालाई कालापानीबाट हटाउन भारतीय प्रधानमन्त्री नरेन्द्र मोदीसँग छलफल गर्नुपर्ने बहस चलिरहेको समयमा प्रधानमन्त्री प्रचण्डको पछिल्लो अभिव्यक्तिको चर्को आलोचना हुँदै आएको छ। बैठकले प्रधानमन्त्रीको भारत भ्रमण निरर्थक रहेको निष्कर्ष निकालेको एमाले संसदीय दलका प्रमुख सचेतक पदम गिरीले जानकारी दिए। संवैधानिक व्यवस्था विपरित नागरिकता विधेयक प्रमाणीकरण भएको विषयमा पनि संसदमा कडारूपमा विरोध जनाउने उनले बताए।"
१५ मुर्रा राँगाबाट एक लाख भैँसीमा नश्ल सुधार गरिने,"काठमाडौं : भारतबाट नेपाललाई उपलब्ध गराइने १५ वटा मुर्रा जातको राँगाबाट कम्तीमा एक लाख भैँसीमा कृत्रिम गर्भाधान गराई नश्ल सुधारमार्फत दूध उत्पादनमा उल्लेख्य वृद्धि गरिने भएको छ। वस्तुगत सहायतास्वरूप प्राप्त हुने उच्च प्रजनन मानका १५ राँगाबाट तीन वर्षपश्चात वार्षिक कम्तीमा एक लाख ५० हजार डोज वीर्य उत्पादन भई कम्तीमा एक लाख भैँसीमा कृत्रिम गर्भाधान गराई नश्ल सुधारमार्फत भैँसीको दूध उत्पादनमा उल्लेख्य वृद्धि हुने कृषि तथा पशुपन्छी विकास मन्त्रालयले जनाएको छ। प्रधानमन्त्री पुष्पकमल दाहाल प्रचण्ड को हालै भएको भारत भ्रमणका दौरान भारत सरकारबाट नेपाललाई मुर्रा राँगो उपलब्ध गराउने सम्बन्धमा समझदारी भएको थियो। मन्त्रालयले सो विषयका सन्दर्भमा थप स्पष्ट पार्दै यसअघि सन् २०१८ मा नेपालमा भएको नेपालभारत संयुक्त कृषि प्राविधिक कार्य समूहको बैठकमा भएको निर्णयानुसार नेपाल सरकारबाट विभिन्न समयमा औपचारिकअनौपचारिक तवरबाट भारत सरकारसँग ३० वटा उच्च प्रजनन मानका मुर्रा राँगो नेपाल सरकारलाई उपलब्ध गराउन अनुरोध गरिएको जनाएको छ। यसै सम्बन्धमा जुन २०२० मा भारतको पशुपालन मन्त्रालयललाई उच्च प्रजनन मान भएका बीउ राँगो आपूर्तिका लागि औपचारिकरूपमा नेपाल सरकारबाट प्रस्ताव गरिएकोमा नेपालले निर्धारण गरेको प्राविधिक मापदण्ड बमोजिमको १५ वटा उच्च नश्लका मुर्रा जातका पाडाहरू उपलब्ध गराउन सम्बद्ध भारतीय पक्षबाट प्रतिबद्धता प्राप्त भएको हो। यस पटकको भारत भ्रमणका क्रममा नेपाललाई १५ वटा उच्च प्रजनन मानका मुर्रा राँगो उपलब्ध गराइने विषय नेपालस्थित भारतीय राजदूतावासको यही जेठ १९ गते जारी प्रेस विज्ञप्तिमार्फत सार्वजनिक भएको हो। यसरी प्राप्त हुने उच्च प्रजनन मानका १५ वटा मुर्रा राँगो नेपाल सरकारलाई वस्तुगत सहायतास्वरूप निःशुल्क उपलब्ध हुने मन्त्रालयका सहसचिव एवं प्रवक्ता प्रकाशकुमार सन्जेलद्वारा जारी विज्ञप्तिमा उल्लेख छ। यसको प्राविधिक पक्ष निरीक्षणका लागि विज्ञ एवं प्राविधिकहरू छिट्टै भारतस्थित सम्बन्धित सरकारी फार्ममा जाने तयारी भइरहेको छ। प्राविधिक पक्ष टुङ्गिएपश्चात भारतीय पक्षबाट नेपालको भन्सार नाकासम्म ती उच्च प्रजनन मानका मुर्रा राँगाहरू उपलब्ध हुनेछन्। यसरी प्राप्त राँगाहरूलाई पशु सेवा विभाग मातहतका राष्ट्रिय पशु प्रजनन कार्यालयहरू (पोखरा, नेपालगञ्ज र लहान) मा व्यवस्थापन गरी उच्च गुणस्तरको जमेको वीर्य उत्पादन गरी कृषकलाई कृत्रिम गर्भाधान कार्यका लागि उपलब्ध गराइने व्यवस्था गरिने छ।"
विद्यालयमा बालिकासँग पालिका कार्यक्रम,"नुवाकोट : नुवाकोटको तादी गाउँपालिकाले विद्यालयमा बालिकासँग पालिका कार्यक्रम सञ्चालन गरेको छ। समुदायमा सानै उमेरमा किशोरीको विवाह हुने गरेको गुनासो आएपछि पालिकाले उक्त कार्यक्रम सञ्चालन गरेको हो। पालिकाले उर्लेनीमा रहेको सुन्दरा माविमा बालविवाह न्यूनीकरण, मानव बेचबिखन नियन्त्रण तथा विविध सामाजिक सचेतनाका लागि बालिकासँग पालिका कार्यक्रम सञ्चालन गरेको हो। विद्यार्थी, अभिभावक तथा अन्य सरोकारवालाई बालविवाह र यसले पार्ने प्रभाव, असुरक्षित गर्भधारण, बेचविखन तथा मदिरा, जुवातास नियन्त्रण र नमूना गाउँका विषयमा गाउँपालिकाकी उपाध्यक्ष सन्जु प्याकुरेल श्रेष्ठले जानकारी दिइन्।"
भद्रपुरबाट ब्राउन सुगरको एक कारोबारी पक्राउ,"झापा : झापाको भद्रपुरमा लागु औषध ब्राउन सुगरको बेचबिखन गर्ने एक कारोबारी पक्राउ परेका छन्। पक्राउ पर्नेमा भद्रपुर नगरपालिका७ निवासी ३७ वर्षीय अजित विश्वकर्मा रहेको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। विश्वकर्माको घरमा ब्राउन सुगर कारोबार भइरहेको भन्ने विशेष सूचनाको आधारमा जिल्ला प्रहरी कार्यालय झापाबाट खटिएको प्रहरी टोलीले उनलाई घरबाटै पक्राउ गरेको हो। प्रहरीले उनले लगाएको कालो रङको कट्टुको कम्मरको भागको इलास्टिकमा फोल्ड गरी कालो प्लास्टिकको टुक्रामा पोको बनाई लुकाइ छिपाई राखेको २ ग्राम १२० मिलिग्राम ब्राउन सुगर फेला पारेको थियो। ब्राउन सुगर फेला परेपछि प्रहरीले उनको कोठाको दराजबाट तीन थान डिजिटल तराजु, विभिन्न कम्पनीको १६ थान मोबाइल समेत फेला पारेको छ। यता पक्राउ परेका कारोबारी विश्वकर्मालाई जिल्ला प्रहरी कार्यालय झापामा राखेर थप अनुसन्धान अघि बढाएको डीएसपी रिजालले बताए। प्रहरीले केही दिनअघि भद्रपुर नाकाबाट ब्राउन सुगरको कारोबार गर्ने दुई भारतीय नागरिकलाई समेत पक्राउ गरेको थियो। पक्राउ पर्नेहरूमा भारत पश्चिम बङ्गाल दार्जिलिङ जिल्ला खोरीवारिका २२ वर्षीय शिवु घोष र सोही ठाउँकी २६ वर्षीया श्यामली सोरेन रहेका छन्। भद्रपुरबाट ब्राउन सुगर खरिद गरी लगेका व्यक्ति पक्राउ परेपछि उनकै सुराकीका आधारमा उनीहरू पक्राउ परेका थिए।"
बझाङमा विद्यालयका कर्मचारी आन्दोलित,"बझाङ : बझाङमा रहेका विद्यालयमा कार्यरत कर्मचारी आन्दोलित भएका छन्। बजेटमा माग नसमेटिएको भन्दै उनीहरू आन्दोलित भएका हुन्। आइतबार नेपाल विद्यालय कर्मचारी परिषद्का पदाधिकारीहरूले शिक्षा विकास तथा समन्वय इकाईमा धर्ना दिएका छन्। कर्मचारीले जेठ २० गतेदेखि २६ गतेसम्म विद्यालयको ताला चाबी बुझाई सम्पूर्ण विद्यालय शिक्षा विकास तथा समन्वय इकाई र सम्बन्धित स्थानीय तहको शिक्षा तथा खेलकुद विकास शाखामा धर्ना दिने जनाइएको छ। त्यस्तै, जेठ २७ गतेदेखि असार १ गतेसम्म काठमाडौंस्थित भद्रकालीमा रिले अनशन बस्ने विद्यालय कर्मचारी परिषद्ले जनाएको छ। सरकारले माग सम्बोधन नगरे आगामी असार २ गतेदेखि माग पूरा नहुञ्जेलसम्म सम्पूर्ण सामुदायिक विद्यालय बन्द गर्ने परिषद्ले जनाएको छ । नीति तथा कार्यक्रममा समावेश बुँदा नम्बर १२७ बजेटबाट गायब भएपछि बाध्य भएर आन्दोलनमा उत्रनु परेको परिषद्का बझाङ जिल्ला अध्यक्ष ढेबबहादुर भण्डारीले बताए।"
राप्रपाले पेश गर्यो संसद स्थगनको प्रस्ताव,"काठमाडौं : राष्ट्रिय प्रजातन्त्र पार्टीले आजको संसद बैठकको कार्यक्रम स्थगत गर्न प्रस्ताव पेश गरेको छ । राप्रपाका प्रमुख सचेतक ज्ञानबहादुर शाहीले प्रतिनिधिसभा नियमावली २०७९ को नियम ७४ बमोजिम अत्यन्त जरुरी सार्वजनिक महत्वको विषयमाथि छलफल गर्न प्रस्ताव पेश गरेका हुन्। राप्रपाले राष्ट्रपति रामचन्द्र पौडेलले नीति र नियमविपरित नागरिकता विधेयक प्रमाणीकरण र प्रधानमन्त्रीले भारत भ्रमणमा मुलुकको हितविपरीत कार्य गरेको कुरा उठेकाले यस विषयका छलफल नगरी संसद नियमित रुपमा अगाडि नबढ्ने भएकाले निर्धारित सबै कार्यक्रम स्थगित गर्न माग गरेको सचेतक शाहीले जानकारी दिए। प्रधानमन्त्री पुष्पकमल दाहाल प्रचण्डले चार दिने भारत भ्रमणका क्रममा राष्ट्रिय हीत विपरीत अभिव्यक्ति दिएको ठहर गर्दै एमालेले पनि संसद अवरुद्ध गर्ने तयारी गरेको छ। प्रधानमन्त्री प्रचण्डले भारत भ्रमणका क्रममा बंगलादेशसम्म पुग्ने बाटो नेपाललाई दिए कालापानी, लिपुलेक र लिम्पियाधुरा भारतलाई दिन सकिने विकल्पबारे पनि छलफल भएको विवादास्पद अभिव्यक्ति दिएका थिए। संसद भवन नयाँ बानेश्वरमा शनिबार बसेको एमाले संसदीय दलको बैठकले भारत भ्रमणका क्रममा सीमा समस्याका बारेमा कुरा राख्न नसकेको, इपीजी प्रतिवेदन बुझ्ने विषयमा छलफल हुन नसकेको लगायतका विषयमा प्रधानमन्त्रीसँग संसदमा जवाफ माग गर्ने निर्णय गरेको हो। कालापानीको समस्या समाधानका लागि अब नयाँ विकल्पबारे बहस सुरु भएको प्रधानमन्त्री प्रचण्डले बताएका थिए। शुक्रबार बिहान नयाँदिल्लीमा नेपाली पत्रकारहरुसँग कुरा गर्दै प्रचण्डले भनेका थिए, 'हामीलाई बंगलादेशसम्म सीधै जाने बाटो चाहिएको छ भनेर नेपालमा उहिलेदेखि आवाज उठिरहेको कुरा हो । हाम्रो आवश्यकता पनि हो, चाहना पनि हो । त्यसमा कहीँ म्यानेज गर्न सक्ने हो भने पनि एउटा हल हुन सक्छ ।' संवैधानिक व्यवस्था विपरित राष्ट्रपति पौडेलले नागरिकता विधेयक प्रमाणीकरण गरेकोभन्दै चौतर्फि विरोध हुँदै आएको छ।"
आयोजनाहरूको म्याद थप नभए निर्माण व्यवसायी महासंघले आन्दोलन गर्ने,"काठमाडौं : नेपाल निर्माण व्यवसायी महासंघले आगामी बजेटमा आफ्ना मागहरू सम्बोधन नभएको भन्दै आन्दोलन गर्ने चेतावनी दिएको छ। महासंघले आइतबार काठमाडौंमा पत्रकार सम्मेलन गर्दै आउँदो असार मसान्तसम्म सबै आयोजनाहरूको म्याद थप हुनुपर्ने, माइलस्टोनको व्यवस्था खारेज हुनुपर्ने, सरकारसँग भएको सहमति अनुसार मूल्य समायोजन हुनुपर्ने लगायतका मागहरू बजेटमा सम्बोधन नगर्नु दुर्भाग्यपूर्ण रहेको ठहर गर्दै आन्दोलन गर्ने चेतावनी दिएको हो। आगामी असार ४ गतेभित्रमा सबै आयोजनाको म्याद थपको निर्णय नभएमा सम्पूर्ण अयाोजनाहरू ठप्प पार्ने र सबै इजाजत पत्रहरू राज्यलाई बुझाएर आन्दोलनमा होमिन बाध्य हुने महासंघका अध्यक्ष रवि सिंहले बताए। राज्यबाट व्यवसायीहरूलाई हालसम्म भुक्तानी गर्न नसकेको, बैंकहरूबाट ऋण उपलब्ध नगराइएको लगायतका कारणले हाल करिब ३ हजारभन्दा बढी आयोजनाहरूको म्याद थप गर्नुपर्ने अनुमान रहेको उनले बताए। उनले महासंघले प्रधानमन्त्री लगायत सम्बन्धी सबै निकायहरूलाई आफ्ना मागका बारेमा जानकारी गराएपनि कुनै सुनुवाइ हुन नसकेको गुनासो गरे। आगामी आर्थिक वर्षमा निरन्तरता नपाउने आयोजनाहरूको भुक्तानी नै लिन नसकिने भएकाले बाध्य भएर आन्दोलन गर्नुपर्ने अवस्था आएको भन्दै समयमा नै राज्य गम्भीर हुनुपर्ने अध्यक्ष सिंहले बताए।"
गर्मीले नवलपरासीको जनजीवन प्रभावित,"परासी : हप्ता दिनदेखि बढेको अत्यधिक गर्मीका कारण नवलपरासीको जनजीवन प्रभावित बनेको छ। गर्मी बढेपछि जिल्लाका सामुदायिक र निजी विद्यालयहरू केही दिनका लागि बन्द गरिएको छ। जिल्लाका सबै पालिकाहरूका शिक्षा शाखाले सूचना निकालेर गर्मीका कारण विद्यालय बन्द गरिएको जनाएका छन्। केही पालिकाहरूले २३ गतेसम्म र केहीले २६ गतेसम्म विद्यालय बन्द गरेको जनाएका हुन्। आइतबार मात्र नवलपरासीको तापक्रम ४२ डिग्री पुगेको छ। गर्मीका कारण सडकमा गुड्ने सवारी साधनदेखि पैदलयात्रीको चहलपहलसमेत कम देखिएको छ। सडक सुनसान जस्तै बनेको छ। सरकारी कार्यालयमा पनि सेवाग्राहीको उपस्थिति कम छ। गर्मीले सबैभन्दा बढी दैनिक गुजारा गरेर जीविकोपार्जन गर्ने मजदुरहरू समस्यामा परेका छन्। गर्मी बढ्दै गएपछि अन्य व्यापार व्यवसायमा चहलपहल नदेखिए पनि चिसो पेय पदार्थको व्यापार भने बढेको छ। अहिले उखुलगायतका जुस, खरबुजा, आइसक्रिमको व्यापार बढेको छ।"
"पाल्पामा जीप दुर्घटना हुँदा ३ जनाको मृत्यु, १२ घाइते","तानसेन : पाल्पामा जीप दुर्घटना हुँदा ३ जनाको मृत्यु भएको छ भने १२ घाइते जना घाइते भएका छन्। रुपन्देहीको सालझण्डीबाट अर्घाखाचीको पणेना जाँदै गरेको लु १ च ९०२४ नम्बरको जीप रैनादेवी छहरा गाउँपालिका८ सत्यवतीमा आज बेलुका ५ बजे दुर्घटना भएको हो। दुर्घटनामा परी ३ जनाको घटनास्थलमै मृत्यु भएको र १२ जना घाइते भएका वडा अध्यक्ष रेमबहादुर रानाले जानकारी दिए। घाइतेहरूलाई स्थानीयवासी तथा प्रहरीको सहयोगमा उद्धार गरी उपचारका लागि बुटवलतर्फ पठाएको वडा अध्यक्ष रानाले जानकारी दिए। घटनास्थलमा इलाका प्रहरी कार्यालय भुझुङ, प्रहरी चौकी बल्ढेङगढी र इलाका प्रहरी सालझण्डीबाट प्रहरीहरु परिचालन भएका छन्।"
नक्कली नोटसहित दुईजना पक्राउ,"पर्सा : वीरगंज महानगरपालिका१६ नगवा चोकबाट १ हजार दरको ८ थान र ५ सय दरको ३० थान गरी जम्मा ३८ थान नक्कली नेपाली नोटसहित सर्लाही बरहथवा नगरपालिका५ रामजानकी टोल बस्ने ३० वर्षीय रामविश्वास महतोलाई प्रहरीले पक्राउ गरेको छ । ईलाका प्रहरी कार्यालय नगवाबाट खटिएको प्रहरीले उनलाई उक्त नक्कली नोटसहित फेला पारी पक्राउ गरेको हो । यस्तै चितवन,भरतपुर महानगरपालिका३ शहिदचोकबाट १ हजार दरको ६ थान नक्कली नेपाली नोटसहित भारत मध्यप्रदेश घर भएका ४९ वर्षीय करतार सिंह पक्राउ परेका छन्। भरतपुर महानगरपालिका१ जुनहल रोडस्थित स्टोरमा जुत्ता खरिदको क्रममा सिंहले दिएको १ हजारको नोट नक्कली भएको भन्ने सूचना प्राप्त हुनासाथ वडा प्रहरी कार्यालय नारायणगढबाट खटिएको प्रहरीले सिंहको खोजी गर्ने क्रममा उक्त स्थानबाट नक्कली नोटसहित फेला पारी पक्राउ गरेको हो । यस सम्बन्धमा थप अनुसन्धान भइरहेको प्रहरीले जनाएको छ।"
साथीको सहयोगमा डाटा केबलले कसेर श्रीमानको हत्या,"परासी : नवलपरासीको रामग्राम नगरपालिका१४ पर्सावलकी एक महिलाले आफ्नै श्रीमानको हत्या गरेकी छन्। आफ्ना भारतीय साथीको सहयोगमा हशिवुन निशाले आफ्ना २९ वर्षीय श्रीमान् अब्दुल नसिम खाँको बिहीबार राति हत्या भएको प्रहरीले जनाएको छ। मोबाइलको डाटा केबलले घाँटी कसेर हत्या गरिएका खाँको शव प्रहरीले भोलिपल्ट बिहान फेला परेको जिल्ला प्रहरी कार्यालयका सूचना अधिकारी डीएसपी भोजराज पाण्डेले बताए। हत्या गर्न सहयोग गर्ने भारतनीय नागरिक र हशिवुन भारतमा सँगै पढेका साथी रहेको प्रहरीले जनाएको छ। उनीहरू विगत दुई वर्षदेखि सम्पर्कमा रहेका थिए। आफ्ना क्रियाकलापका बारेमा श्रीमानले थाहा पाएपछि हशिवुनले हत्याको योजना बनाएको अनुसन्धानमा खुलेको डीएसपी पाण्डेले बताए। हत्यापछि दुवै जना मिलेर शवलाई नजिकै रहेको छिमेकीको खेतमा पुरेका थिए। माटोले आधा पुरेको अवस्थामा रहेको शवलाई देखेपछि स्थानीयले प्रहरीलाई खबर गरेका थिए। हत्यापछि हशिवुनले आफ्ना श्रीमान बिहीबार रातिदेखि हराएको भन्दै खोजीका लागि प्रहरी चौकी बैरागनाथमा निवेदन दिएकी थिइन्। दुई जना छोरा रहेका उनको परिवारमा घरायसी झगडा हुने गरेको थियो। आफूलाई बारम्बार घरेलु हिंसा गर्ने, बालबच्चाको हेरचाह नगर्ने भएकाले साथीलाई बोलाएर हत्या गरेको प्रहरी समक्ष उनले बयान दिएकी छन्। हत्यामा संलग्न भारतीय नागरिकको नाम प्रहरीले खुलाएको छैन। फरार रहेका उनको खोजी कार्य भइरहेको प्रहरीले जनाएको छ। हत्या आरोपमा उनीहरूमाथि कर्तव्य ज्यानमा मुद्दा अगाडि बढाइएको डीएसपी पाण्डेले जानकारी दिए।"
सोमबार देशका तीनवटा प्रदेशमा वर्षा हुने,"काठमाडौं : सोमबार देशका तीनवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी, गण्डकी र कर्णाली प्रदेशका पहाडी भूभागका थोरै स्थानहरूमा तथा देशका बाँकी पहाडी भूभागका एकदुई स्थानमा मेघगर्जनचट्याङसहित क्षणिक वा हल्का वर्षाको सम्भावना रहेको छ। सोमबार राति कोशी, गण्डकी र कर्णाली प्रदेशको पहाडी भूभागका एकदुई स्थानमा मेघगर्जनचट्याङसहित क्षणिक वा हल्का वर्षाको सम्भावना रहेको छ।"
बझाङमा बजार अनुगमन : म्याद नाघेका र भन्सार छलेर ल्याएका सामग्री छ्यापछ्याप्ती,"बझाङ : बझाङको छविसपाथिभेरा गाउँपालिकाका सानाठूला बजारमा शुक्रबार पहिलो पटक बजार अनुगमन भयो । अनुगमनका क्रममा २०७६ सालदेखिका अखाद्य सामग्री अहिलेसम्म पनि बिक्री भइरहेको पाइएको छ । छबिसपाथिभेराका बगडगाउँ,भ्यागुत्तेखोला,भाँडेबगर, जिब्ली, झुटेरा हुँदै ब्याँसीसम्म पहिलो चरणमा गरिएको अनुगमन क्रममा खाद्यान्न पसलमा म्याद नाघेका बिस्कुट,स्निकर्स, मार्स चकलेट, बर्नभिटा, चिउरा, भुजियालगायतका खाद्यवस्तु र पेयपदार्थ,सुपर पावर सूर्ति खुलेयाम बिक्री भइरहेको पाइएको हो । ठूला डिलरले म्याद ग्रुजेका र ग्रुजने मिति पुगेका सामग्री पठाउने हुँदा ग्रामीण भेगमा म्याद नाघेका र भन्सार छलेर ल्याएका सामग्री छ्यापछ्याप्ती भेटिएका हुन् । ग्रामीण भेगमा बिक्रेता र उपभोक्ता दुवैलाई उपभोग्य मितिबारे ज्ञान नभएको अनुगमन टोलीमा संलग्न खाद्य अधिकारका निमित्त लडिरहेको संस्था फियान नेपालका प्रतिनिधि सिता सिंहले बताइन् । अनुगमन टोलीले दुर्गा किराना तथा मदिरा पसल, इसान किराना तथा मदिरा पसल,कान्तिपुर मदिरा पसल, कालसैन किराना पसललगायतबाट करिब एक लाख बराबर म्याद ग्रुजेका,भन्सार छलेका,उत्पादन र म्याद सकिने मिति नभएका वस्तु बरामद गरि नष्ट गरिएको घरेलु तथा साना उद्योग कार्यालय बझाङका प्रतिनिधि दशरथ जप्रेलले जानकारी दिए । यस्तै पसल पनि सम्बन्धित निकाय तथा स्थानीय तहमा दर्ता नभएको छबिसपाथिभेरा गाउँपालिकाका उपाध्यक्ष लक्षिमन बोहराले बताए । उपाध्यक्ष बोहराका अनुसार किराना पसल, औषधि पसल, एग्रोभेट पसल, मदिरा पसल र होटेल दर्ता विनै धमाधम सञ्चालन भइरहेका हुँदा उनीहरूलाई दर्ता गर्न सुझाइएको छ । आफूले पसलबाट खरिद गरेको खाद्य सामग्रीको म्याद हेर्न नजान्ने,पसलका साहुहरूले पनि सामनको म्यादका बारेमा जानकारी नदिने र नियमनकारी निकायले पनि बजारको अनुगमनलाई नियमित नगरेकाले छबिसपाथिभेरा गाउँपालिकाका नागरिक अखाद्य वस्तुमा परिणत भएका (म्याद सकिएका) खाद्य सामाग्री प्रयोग गरिरहेका छन् । यहाँका पसलेलाई पसलको सामानमा पनि औषधि जस्तो म्याद हुन्छ भन्ने कुरा अहिलेसम्म थाहा नभएको प्रतिकृया दिने गर्दछन् । छबिसपाथिभेराको झुटेरा गैरागाउँकी उमादेवी थापा एकल महिला हुन् । उनी पसलबाटै आफ्नो जीवन निर्वाह गर्छिन् । अनुगमन टोलीले उनको पसलबाट दुई बोरा अखाद्य वस्तु बरामद गर्यो । उनले आफू अनपढ र एकल महिला भएकाले सबैले हेप्ने गरेको भन्दै अनुगमन टोलीलाई हप्काइन् । तर, उनलाई उत्पादन मिति,म्याद सकिने मिति र उपभोक्ताको स्वास्थ्यमा पर्न जाने असरबारे थाहा थिएन । आफूलाई अङ्ग्रेजीमा लेखेको म्याद हेर्न नआउने भएकाले पनि लेखिएको मिति सजिलै थाहा नपाएको उल्लेख गरेका थापाले सामान्य साक्षर मात्र भएकाले आफूले अङ्ग्रेजीमा लेखिएको मिति हेर्न नसक्ने बताइन् । उनले भने,मिति नेपालीबाट लेखेको भए हेर्न सजिलो हुने थियो । अङ्ग्रेजीमा लेखिएको हुनाले मलाई थाहा पाउन समस्या छ । स्थानीय रंगराज जोशीका अनुसार गाउँका बजारमा स्थानीय तहले बजार अनुगमन नगर्दा दैनिक ग्रामिण क्षेत्रका स्थानीयवासी अखाद्य वस्तु उपभोग गर्न बाध्य भएका छन । उनले भने,अनुगमनको जिम्मा पाएको स्थानीय प्रशासनले सदरमुकाम बाहिरका ठाउँमा अनुगमन नगर्ने प्रवृत्तिले व्यापारीलाई म्याद गुर्जेका वस्तुहरू मनलाग्दी बिक्री गर्ने आँट आएको हो । बझाङ सदरमुकामका बजार बाहेकका क्षेत्रका पसलको अनुगमन कुनै पनि निकायबाट नहुँदा व्यापारीले आफ्नो नाफाका लागि उपभोक्ताको स्वास्थ्यमा गम्भीर प्रकारको समस्या पार्ने खाद्य वस्तु बिक्री वितरण गरिरहेको खाद्य अधिकार सञ्जाल छबिसपाथिभेराका सचिव चन्द्रबहादुर सिंह जनाए । बजार अनुगमनको जिम्मेवार पाएको स्थानीय प्रशासनले बजार अनुगमनलाई सदरमुकाममा मात्रै सिमित पार्ने र गाउँमा स्थानीय तहसँग समन्वय नगरेका कारण पनि बझाङका ८० प्रतिशतभन्दा बढी नागरिक म्याद नाघेका खाद्य सामाग्री प्रयोग गर्न बाध्य भएको सचिव सिंहको भनाइ छ । अनुगमनमा छबिसपाथिभेरा गाउँपालिका उपाध्यक्ष लक्षिमन बोहरा संयोजक,निमित्त प्रमुख प्रसासकिय अधिकृत गगन बहादुर ऐडी,जिल्ला प्रसासन कार्यालयका प्रतिनिधि प्रेम बिक,घरेलु तथा साना उद्योग कार्यालयका उद्यम विकास सहयोगकर्ता दशरथ जप्रेललगायतको उपस्थिति रहेको थियो । अनुगमन हुन्छ,कारबाही हुँदैन हरेक जिल्ला सदरमुकाममा हुने पटके अनुगमनले बजार अनुगमनका क्रममा भेटिएका अखाद्य वस्तु,म्याद गुज्रेका वस्तुहरू सङ्कलन गरेर जलाउने काम औपचारिकतामा मात्रै सिमित गरिएको छ । तर यिनीहरुलाई कारवाहीको प्रकृया अगाडि बढाएको देखिदैन । खाद्य ऐन २०२३ को दफा ५ को दण्ड सजाय को उपदफा (१) मा दफा ३ वा दफा ४ विपरीतको कार्य गर्ने व्यक्तिलाई पाँच वर्षसम्म कैद वा ५० हजार रुपियाँसम्म जरिवाना वा दुवै सजाय हुनेछ । (२) उपदफा (१) मा लेखिएदेखि बाहेक यो ऐन वा यस ऐन अन्तर्गत बनेको नियम वा आदेशको अन्य कुनै कुरा उल्लङ्घन गर्ने व्यक्तिलाई १० हजार रुपैयाँसम्म जरिवाना हुनेछ । (३) कसैले यस ऐन बमोजिमको कुनै कसूर गरी कसैलाई हानीनोक्सानी पुर्याएमा त्यस्तो कसुरदारबाट सम्बन्धित पीडितलाई मनासिव क्षतिपूर्ति समेत भराई दिनुपर्ने व्यवस्था छ।"
विद्यालयका कर्मचारी आन्दोलित,"बैतडी : जिल्लाका विभिन्न विद्यालयमा कार्यरत कर्मचारी आन्दोलित बनेका छन्। सरकारले पारिश्रमिक वृद्धि नगरेको भन्दै उनीहरू आन्दोलित बनेका हुन्। आन्दोलित शिक्षकले आइतबार शिक्षा विकास तथा समन्वय इकाई बैतडीको कार्यालय धर्ना समेत दिएका थिए। आगामी आर्थिक वर्षको नीति तथा कार्यक्रम र बजेटमा पारिश्रमिक वृद्धिका विषयमा स्पष्ट नपारिएको भन्दै उनीहरू आन्दोलित बनेका हुन्। नीति तथा कार्यक्रममा विद्यालय कर्मचारीको सेवा सुविधा बारे ग्यारेन्टी गरिने छ भनिएको भएपनि बजेटमा समावेश नगरेको भन्दै आन्दोलनका कार्यक्रम सुरु गरिएको विद्यालय कर्मचारी खेमराज जोशीले बताए। नेपाल विद्यालय कर्मचारी परिषद् जिल्ला समिति बैतडीले आन्दोलनका कार्यक्रम अघि सारेको हो। २६ गतेसम्म नियमित धर्नाको कार्यक्रम रहेको र त्यसपछि पनि थप संघर्षका कार्यक्रम अघि सारिने विद्यालय कर्मचारी गोपाल महराले बताए। पूर्ण सेवा सुविधा सुनिश्चित गर्नुपर्छ, आगामी वर्षको बजेटमा समेटिएन, बेलाबेला हामीले माग गर्दै आएका हौँ, तर सरकारले कुनै सुनुवाइ गरेन।जिल्लाका अधिकांश विद्यालयका कर्मचारी आन्दोलनमा सहभागी भएको उनले बताए। विद्यालय कर्मचारीहरूले न्यून पारिश्रमिकमा काम गरिरहेको गुनासो गरेका छन्। कार्यालय सहयोगीले १५ र लेखपालले १७ हजार पारिश्रमिक पाउँदै आएका छन्।"
गौर हत्याकाण्डका पीडितद्वारा सर्वोच्च अदालमा मुद्दा,"रौतहट : गौर हत्याकाण्डका पीडितहरूले न्याय नपाएको भन्दै सर्वोच्च अदालतमा मुद्दा दर्ता गरेका छन्। हत्याकाण्डका दोषी विरुद्ध १६ वर्षपछि सर्वोच्च अदालतमा मुद्दा दर्ता भएको हो। प्रधानमन्त्री तथा मन्त्रिपरिषदको कार्यालयलाई विपक्षी बनाएर आइतबार आम जनता पार्टीका नेता त्रिभुवन साहले मुद्दा दर्ता गरेका हुन्। सो मुद्दाको पेशी तारिख जेठ २२ गते सोमबारलाई तोकिएको छ। २०६३ चैत ७ गते तत्कालीन मधेसी जनाधिकार फोरम र नेकपा माओवादीका कार्यकर्ताबीचको झडपमा २७ जना माओवादी कार्यकर्ताको ज्यान गएको थियो। हत्याकाण्ड भएको १६ वर्ष बितिसक्दा पनि राज्यले अहिलेसम्म दोषीलाई कारबाही गर्न नसकेका भन्दै सर्वोच्च अदालतमा रिट दायर भएको हो। गौर घटनामा श्रीमान गुमाएपछि न्याय माग्दै पटक पटक आन्दोलन, पटक पटक धर्ना बसेको, तर १६ वर्षको अवधिमा कसैले पनि न्यायका लागि पहल नगरेको बौधिमाई नगरपालिका८ बस्ने मृतक नर्मदेश्वर उपाध्यायकी श्रीमती रूपसागर उपाध्यायले दुःखेसो छ। गौर हत्याकाण्डपछि माओवादी केन्द्रका अध्यक्ष प्रचण्ड तथा पार्टीका तत्कालीन वरिष्ठ नेता डा बाबुराम भट्टराईले बेवास्ता गरेकाले आफूहरू थप पीडित भएको पीडित उपाध्यायले बताइन्। केही दिनअघि पीडितहरूले गृहमन्त्री नारायणकाजी श्रेष्ठलाई भेटेर न्यायको पहल गरिदिन आग्रह गरेका थिए। मृतक प्रमोद यादवको बुवा रामशरण यादव र मृतक नर्मदेश्वर उपाध्यायको श्रीमती रूपसागर उपाध्याय लगायतका आजपाका नेताको टोली सर्वोच्च अदालतमा मुद्दा दर्ता गर्ने गएका थिए। २०६३ साल चैत्र ७ गते रौतहटको सदरमुकाम गौरस्थित राईसमिलको चौरमा तत्कालीन मधेशी जनअधिकार फोरम र तत्कालीन नेकपा माओवादीले एउटै चौरमा सभा गर्न लाग्दा दुई पक्षबीच झडप भएको थियो। झडपमा परी २७ जना माओवादी कार्यकर्ताको मृत्यु भएको थियो। सो घटनामा ५० भन्दा बढी माओवादी कार्यकर्ता घाइते भएका थिए। माओवादी कार्यकर्तालाई लक्षित गरी गरिएको आक्रमण पूर्वनियोजित तथा संगठित रूपमा भएको राष्ट्रिय मानवअधिकार आयोगले घटनाको छानबिनपछि ठहर गरेकी थियो।"
ताप्लेजुङमा वरिष्ठ प्रहरी हवल्दार मृत फेला,सिदिङ्वाको मेहेलेबाट फर्किने क्रममा प्रहरी कर्मचारीलाई म बिस्तारै आउँछु भनेको तर निकै बेर नआएपछि खोजी गर्दा मृत अवस्थामा भेटिएका जिल्ला प्रहरी कार्यालय ताप्लेजुङका प्रवक्ता तथा सूचना अधिकारी प्रहरी निरीक्षक कुशराम कार्कीले जानकारी दिए। ताप्लेजुङ : ताप्लेजुङको सिरिजङ्घा गाउँपालिकास्थित इलाका प्रहरी कार्यालय तेल्लोकमा कार्यरत वरिष्ठ प्रहरी हबल्दार मृत अवस्थामा फेला परेका छन्। सुरक्षा गस्तीका क्रममा सिदिङ्वा गाउँपालिकाबाट फर्किने क्रममा रहेका उदयपुरको त्रियुगा नगरपालिका७ का ४१ वर्षीय वरिष्ठ प्रहरी हबल्दार दीपक शाह शङ्कर मृत अवस्थामा फेला परेका जिल्ला प्रहरी कार्यालय ताप्लेजुङले जनाएको छ । सिदिङ्वाको मेहेलेबाट फर्किने क्रममा प्रहरी कर्मचारीलाई म बिस्तारै आउँछु भनेको तर निकै बेर नआएपछि खोजी गर्दा मृत अवस्थामा भेटिएका जिल्ला प्रहरी कार्यालय ताप्लेजुङका प्रवक्ता तथा सूचना अधिकारी प्रहरी निरीक्षक कुशराम कार्कीले जानकारी दिए। प्रहरीका अनुसार अनुसार मृतक शङ्कर छारे रोगबाट पीडित थिए। मृतकको शव परीक्षण गरी आफन्तलाई बुझाउने तयारी भएको जनाइएको छ । रासस
घनश्याम भुसाललाई पितृशोक,"उच्च रक्तचाप, श्वासप्रश्वास, मधुमेहलगायत रोगबाट पीडित भुसाल केही सातादेखि उपचारका क्रममा रहेका पारिवारिक स्रोतले जानकारी दिएको छ । काठमाडौं : नेकपा (एकीकृत समाजवादी)का महासचिव घनश्याम भुसाललाई पितृशोक परेको छ । उनका पिता जगन्नाथ भुसालको आज बिहान ९७ वर्षको उमेरमा निधन भएको हो । उच्च रक्तचाप, श्वासप्रश्वास, मधुमेहलगायत रोगबाट पीडित भुसाल केही सातादेखि उपचारका क्रममा रहेका पारिवारिक स्रोतले जानकारी दिएको छ । तिलोत्तमा नगरपालिका९ स्थित निवासमै निधन भएका भुसालका श्रीमती, चार छोरा र तीन छोरी छन्। रासस"
सेयर लगानीकर्ताले तिर्ने पुँजीगत लाभकरको दर परिवर्तन भएको छैन : अर्थमन्त्रालय,"काठमाडौं : सेयर बजारका लगानीकर्ताले तिर्ने पुँजीगत लाभकरमा आर्थिक विधेयक, २०८० बाट कुनै परिवर्तन नभएको अर्थ मन्त्रालयले स्पष्ट पारेको छ। आर्थिक विधेयकबाट साविकको पुँजीगत लाभकरमा थप कर लगाइएको विरोधमा सेयर लगानीकर्ता आज अर्थ मन्त्रालय पुगेका थिए। लगानीकर्तासँगको छलफलका क्रममा अर्थमन्त्रालयका अधिकारीले साविक कार्यान्वयनमा रहेको पुँजीगत लाभकर नै अन्तिम रहेको बताएका थिए। छलफलपछि मन्त्रालयले एक सूचना जारी गर्दै उक्त विषयमा थप स्पष्ट पारेको छ। 'आर्थिक विधेयक, २०८० को दफा २९ का सन्दर्भमा प्राकृतिक व्यक्तिले लगानी गरेको सूचीकृत धितोपत्र बिक्री गर्दा हुने लाभमा साविक बमोजिममै कानुनी व्यवस्था कायम रहेको छ', मन्त्रालयको सूचना भनिएको छ, 'त्यस्तो कारोबारबाट भएका लाभमा नियमानुसार दाखिला भएको पाँच प्रतिशत वा साँढे सात प्रतिशत पुँजीगत लाभकर अन्तिम कर हुने व्यहोरा सम्बन्धित लगानीकर्ता एवम् सर्वसाधारणको जानकारीका लागि यो सूचना जारी गरिएको छ।' पुँजीबजारका लगानीकर्ताले विरोध जनाउन थालेपछि यसअघि आन्तरिक राजस्व विभागले पनि पुँजीगत लाभकरसम्बन्धी व्यवस्थामा कुनै परिवर्तन नभएको भन्दै सूचना जारी गरेको थियो। एक वर्षभन्दा कम अवधि स्वामित्वमा रहेको धितोपत्रको कारोबारबाट हुने आम्दानीमा पाँच प्रतिशत र एक वर्षभन्दा बढी समय स्वामित्वमा रहेको धितोपत्रको कारोबारबाट हुने आयमा साढे सात प्रतिशत पुँजीगत लाभकर लाग्दै आएको छ। आर्थिक विधेयक २०८० को दफा २९ मा धितोपत्र, जग्गा तथा घरजग्गाको व्यवसायिक कारोबार गर्नेलाई छुटसम्बन्धी विशेष व्यवस्था राखिएको छ। प्राकृतिक व्यक्तिले नियमित व्यवसायको रूपमा धितोपत्र, जग्गा तथा घरजग्गाको कारोबारको आय विवरण तथा कर दाखिल गर्न बाँकी रहेको भए आर्थिक वर्ष २०७६७७ देखि २०७८७९ सम्मको त्यस्तो कारोबारको घोषणा गरी आयकर ऐन २०५८ बमोजिम लाग्ने करको ५० प्रतिशत आगामी चैत मसान्तभित्र दाखिल गरेमा सोमा लाग्ने बाँकी कर, शुल्क तथा ब्याज मिनाहा हुने उल्लेख गरेको छ।"
भरतपुर महानगरले हटायो अतिक्रमित संरचना,"भरतपुर : भरतपुर महानगरपालिका वडा नं १० स्थित चितवन माविको जमिन अतिक्रमण गरी बनाइएका संरचना आज बिहान भत्काइएको छ । वडाध्यक्ष परमेश्वर खनालको उपस्थितिमा ३५ टहरा भत्काइएको हो । उनका अनुसार गत दशैँयता यहाँ अस्थायी निर्माण गरी व्यापार व्यवसाय गरिँदै आएको थियो । पटक पटक सूचना जारी गरी हट्न आग्रह गर्दासमेत अटेर गरेपछि डोजर लगाएर संरचना भत्काइएको उनले जानकारी दिए। वडाध्यक्ष खनालले भ, 'ऐन कानुनको कार्यान्वयन गर्नुपर्ने बाध्यता हो । यसलाई सबैले पालना गरेर सहयोग गर्नुपर्छ ।' यसैगरी हाकिमचोकबाट क्यान्सर अस्पतालतर्फ जाने बाटोको दुवैतर्फ अतिक्रमित १२ संरचना भत्काउन ३५ दिने सूचना जारी गरिएको छ । सूचनाको मिति सकिँदासमेत कसैले नभत्काएकाले आज सात दिनको सूचना जारी गरी अटेर गरेमा भत्काइने उनले जानकारी दिए । उनले भने, 'अन्य क्षेत्रमा पनि अतिक्रमण भएका संरचनालाई भत्काइने छ ।' वडा नं १० भित्रका विद्यालय, अस्पताल, फलफूल पसल, सुपरमार्केट, मासु पसललगायतमा अनुगमनलाई तीव्रता दिइएको छ । वडाध्यक्ष खनालका नेतृत्वमा अनुगमनका क्रममा भाटभटेनी सुपर मार्केटमा म्याद गुज्रिएको सामग्री भेटिएको, वैष्णव मिष्ठान्न भण्डारमा एउटै तेल पटकपटक प्रयोग गरिएको पाइएको उनले जानकारी दिए। यसैगरी चार मासु पसलमा अनुगमन गर्दा दीपेन्द्र चोकको सन्तोष मासु पसलको फ्रिजमा कुहिएको मासु भेटिएको, वीरेन्द्र क्याम्पस गेट अगाडिको जुस पसलमा आँप पकाउन अखाद्य वस्तु प्रयोग गरिएको पाइएको उनले जानकारी दिए। अन्यलाई सचेत गराइएको छ भने जुस पसल बन्द गराइएको छ । यस्तै चितवन मावि र भरतपुर माविमा गरिएको अनुगमनमा शिक्षक ढिला कक्षामा जाँदा विद्यार्थी हल्ला गरेको पाइएपछि समयमा विद्यालय नआउने र ढिलो कक्षामा जाने शिक्षकलाई कारबाही गर्न भनिएको छ । केही दिनअघि वडाध्यक्ष खनालको नेतृत्वमा गएको टोलीले भरतपुर अस्पतालको अनुगमन गरी गुनासा सम्बोधन गर्न अस्पताल विकास समिति र प्रशासनलाई आग्रह गरेको थियो । रासस"
गर्मीका कारण कमलामाई नगरका विद्यालय पनि बन्द,सिन्धुली : गर्मीका कारण पठनपाठनमा समस्या भएपछि सिन्धुलीको कमलामाई नगरपालिकाले पनि विद्यालयहरू बन्द गराएको छ। नगरपालिकाले आइतबारबाट बुधबारसम्म चार दिनका लागि नगरका सामुदायिक र संस्थागत सबै विद्यालय बन्द गर्ने निर्णय गरेको हो। नगरका प्रमुख उपेन्द्र कुमार पोखरेलले पछिल्ला दिनहरूमा बढ्दै गएको अत्यधिक गर्मीका कारण चार दिनका लागि विद्यालयहरू बन्द गर्ने निर्णय गरिएको बताए। गर्मीका कारण बन्द विद्यालयहरूको विदा वर्षे विदाबाट कट्टा गरी मिलाइने छ। कमलामाई नगरमा ८४ वटा सामुदायिक र २४ वटा संस्थागत विद्यालयहरू रहेका छन्। यस्तै जिल्लाको दुधौली नगरपालिकाले पनि पालिकाभित्रका सामुदायिक विद्यालयहरू बन्द गर्ने निर्णय गरिसकेको छ। दुधौलीले पनि आइतबार (आज) देखि आगामी शुक्रबारसम्म ६ दिनका लागि सबै विद्यालय बन्द गर्ने निर्णय गरेको दुधौली गरपालिकाका नगर प्रमुख दिनेश अधिकारीले जानकारी दिए।
तेस्रो अन्नपूर्ण म्याराथनको उपाधि बुढा र भण्डारीलाई,"पोखरा : अन्नपूर्ण दिवसका अवसरमा अन्नपूर्ण सेञ्चुरी महोत्सव अन्तर्गत शनिबार भएको तेस्रो अन्नपूर्ण म्याराथनको उपाधि महिलातर्फ जुम्लाकी गणना भण्डारी र पुरुषतर्फ नेपाल पुलिस क्लब (जुम्ला) का धिरबहादुर बुढाले जितेका छन्। कास्की तर्फको अन्नपूर्ण आधार शिविरको ४ हजार १ सय ३० मिटर उचाइबाट सुरु भएको ४२१९५ मिटर दौडमा पुरुष तर्फ जुम्लाका धिरबहादुरले ४ घन्टा १० मिनेट ५१ सेकेण्डमा पूरा गरे। प्रतिस्पर्धात्मक दौडमा नेपाल आर्मीका होमलाल श्रेष्ठले निर्धारित दूरी ४ घन्टा १२ मिनेट १९ सेकेण्डमा पूरा गरेर दोस्रो भए। यस्तै गरी नेपाल आर्मीकै बेदबहादुर सुनुवारले ४ घन्टा १६ मिनेट ४८ सेकेण्डमा पूरा गरी तेस्रो भए। महिला तर्फको प्रतिस्पर्धामा प्रथम भएकी गणना भण्डारीले निर्धारित दूरी ५ घन्टा ४३ मिनेट ०२ सेकेण्डमा पूरा गरिन्। यस्तै गरी धादिङकी रशिला तामाङले निर्धारित दूरी ६ घन्टा ५ मिनेट ०२ सेकेण्डमा पूरा गरी दोस्रो भइन्। ओखलढुंगाकी चोकी शेर्पाले ६ घन्टा ११ मिनेट १६ सेकेण्डमा दौड पूरा गरी तेस्रो भइन्। अन्नपूर्ण आधार शिविरबाट सुरु भएको दौड माछापुच्छ्रे आधार शिविर, बगर, देउराली, हिमाल, दोभान, सिनुवा, भनुवा, छोम्रोङ, कोम्रोङडाँडा हुलै घान्द्रुकमा आएर समापन भएको थियो। पुरुष तर्फ ३६ जना धावकको सहभागिता रहेको थियो भने महिला तर्फ ८ जना धाविकाको सहभागिता रहेको थियो। प्रतिस्पर्धामा स्पेनिस, टर्की र कोरियन धावकको पनि सहभागिता रहेको थियो। अन्नपूर्ण सेन्चुरी पर्यटन समिति तथा घान्द्रुक पर्यटन व्यवस्थापन समितिको आयोजनामा कार्यक्रम भएको हो। सन् १९६० जुन ३ तारिखका दिन फ्रान्सेली पर्वतारोही मौरिस हार्जोगको टोलीले अन्नपूर्ण प्रथम ८,०९१ मिटर उचाइको हिमालको सफल आरोहण गरेर विश्व कीर्तिमानी राखेको दिनलाई अन्नपूर्ण आरोहण दिवसका रूपमा मनाइन्छ। सोही दिनको सम्झनामा अन्नपूर्ण म्याराथनको आयोजना गरिँदै आएको प्रतियोगिताका संयोजक ललित गुरुङले बताए।"
काठमाडौंमा युवा र नवप्रवर्तन शीर्षकको वक्तृत्वकला प्रतियोगिता,"काठमाडौंः जिल्ला युवा समिति काठमाडौंको आयोजनामा युवा र नवप्रवर्तन शीर्षकको वक्तृत्वकला प्रतियोगिता सञ्चालन गरिएको छ। प्रतियोगितामा नेसनल ल कलेजकी सम्पदा अधिकारी प्रथम भएकी छिन्। यस्तै नेशनल ल कलेजकै रक्षा अवस्थी द्वितीय, पद्यमकन्या क्याम्पसकी स्मृति अवस्थी तृतीय भएकी छिन्। थानकोटमा भएको प्रतियोगितामा तिनकुनेस्थित एप्पल इन्टरनेशनल स्कुलकी कृतिका ठकुरी र थानकोटस्थित मंगलोदय माविकी सहारा श्रेष्ठ सान्त्वना भएकी छिन्। सञ्जालका अध्यक्ष रुपा थापामगरको अध्यक्षता र बागमती प्रदेश सभा सदस्य रमा आलेको प्रमुख आतिथ्यतामा कार्यक्रम भएको थियो। प्रतियोगितामा काठमाडौं जिल्लाका ३० विद्यालयले सहभागिता जनाएका थिए। प्रतियोगिताको निर्णायकमा उपप्राध्यापक रामकृष्ण आचार्य, नवराज रिजाल र बद्रिराज ढकाल रहेका थिए। प्रतियोगितामा प्रथम हुने अधिकारी प्रदेशस्तरीय वक्तृत्वकलामा सहभागी हुनेछिन्। प्रतियोगितामा उत्कृष्ट हुनेहरूलाई नगदसहित प्रमाणपत्रले पुरस्कृत गरिएको थियो। कार्यक्रममा सहभागीहरूले सरकारले युवाका लागि पर्याप्त बजेट छुट्याउनुपर्ने, खोज अनुसन्धानलाई प्राथमिकता दिनुपर्ने बताएका थिए।"
एसएसपी बढुवामा सर्वोच्चको कारण देखाउ आदेश,"काठमाडौं : सर्वोच्च अदालतले प्रहरी बरिष्ठ उपरीक्षक (एसएसपी) बढुवामा सरकारलाई कारण देखाउ आदेश जारी गरेको छ । न्यायाधीश डा मनोज कुमार शर्माको एकल इजलासले कारण देखाउ आदेश जारी गरेको हो । गृह मन्त्रालयले गत वैशाख २४ गते १८ जना प्रहरी उपरीक्षकलाई प्रहरी बरिष्ठ उपरिक्षक ( एसएसपी) मा बढुवा गरेको थियो । एसएसपीमा बढुवा नभएपछि राजीनामा दिएका एसपी आभूषण तिम्सिनाले दायर गरेको रिट निवेदनको सुनुवाइ गर्दै सर्वोच्चले कारण देखाउ आदेश जारी गरेको हो । त्यस्तै यस मुद्दालाई अदालतले अग्राधिकार दिइएको छ । एसपी तिम्सिनाले गत वैशाख १७ गते सामाजिक सञ्जाल फेसबुकमा लामो स्टाटसमा आफूमाथि पटक पटक अन्याय भएकोले उल्लेख गर्दै आफूप्रतिको अन्याय चुपचाप सहेर बस्न नसकेको भन्दै राजीनामा दिएको उल्लेख गरेका थिए । रिट निवेदक तिम्सिनाले जेठ १७ गते रिट निवेदन दायर गरेका थिए । रिट निवेदनमा गृह मन्त्रालय ,नेपाल प्रहरीको बढुवा समिति,नेपाल प्रहरी प्रधान कार्यालय ,प्रहरी महानिरिक्षक र नेपाल प्रहरी प्रधान कार्यालय ,मानव श्रोत र विभाग प्रमुख प्रहरी अतिरिक्त महानिरीक्षकलाई पनि विपक्षी बनाइएको छ ।"
गोताखोर तयार गर्दै सशस्त्र,"काठमाडौं : माछा मार्ने क्रममा एकहुल युवा नदीमा पसे। माछा फेला परेपछि खुसीले हौसिएका स्थानीय नदीको अझै गहिराइतिर गए। यसैक्रममा २ जना युवा नदीमा डुबेर बेपत्ता भए। संगै गएका साथीहरु बेपत्ता भएपछि अन्य पनि नदीको बिचतिर पस्न थाले। घटनाको हल्लाखल्ला भएपछि सशस्त्र प्रहरीको समुहलाई कसैले खवर गर्यो। कम्मरमा अक्सिजन सिलिण्डर सहित नदीमा हाम्फालेका सशस्त्र प्रहरीको गोताखोर टोली निकैबेर पानीभित्र नै डुबे। नदीको गहिराइमा पुगेर बेपत्ता व्यक्तिलाई खोजीरहे। केहीबेरमा एकजना घाइतेलाई गोताखोर टोलीले उद्धार गर्यो। अर्का व्यक्ति भने मृत भेटिए। यो दृष्य हो सशस्त्र प्रहरी बल नेपालले तयार गरेको गोताखोर तालिमको डेमो प्रदर्शनको। यसरी नै सशस्त्र प्रहरीका गोताखोरहरुले देशैभरी पानीजन्य विपदमा उद्धारको कार्य गरिरहेका छन्। सशस्त्र प्रहरीका प्रवक्ता राजेन्द्र खड्काका अनुसार हरेक वर्ष देशैभर अनेकौं पानिजन्य बिपत्ती आइपर्छ। सयौं मानिस प्रभावित हुन्छन्। नदीमा डुबेका, बाढीमा पसेका, पानीमा हराएका व्यक्तिको जिवीत वा मृत उद्धार गर्नको लागि सरकारसँग छुट्टै गोताखोर टोली छैन। यही अभाव पूरा गर्न सशस्त्र प्रहरीले गोताखोर तालिम सुरु गरेको हो। अहिले देशैभर भएका यस्ता घटनामा उद्धारमा सशस्त्रको टोली अग्रपतिंमा छ। खड्का भन्छन्, 'पानीजन्य विपद उद्धारका लागि सशस्त्र प्रहरी बलको गोताखोर टोली सक्रिय र सक्षम पनि छ। अहिलेसम्म सशस्त्र प्रहरीमा ७४ जना काविल गोताखोर देशैभरी परिचालन गरिएको छ। यो समुहले अहिलेसम्म २७३ वटा घटनामा ८०२ जना व्यत्तिको जिवीत उद्धार गरेको छ। ३१७ मृत व्यक्ति उद्धार गरी परिवारको जिम्मा लगाइसकेको छ।' शुक्रबार मात्रै काठमाडौंबाट खोटाङका गएको सीटीईभीटीका निर्देशकसहित चढेको जीप गोलञ्जोर गाउँपालिका७ सिन्धुली लौकुनबाट सुनकोशी नदीमा खसेको छ। उक्त घटनामा जीपमा (सीटीईभीटी) का प्रशासन महाशाखाका निर्देशक कृष्णबहादुर केसी, नीति योजना शाखाका निर्देशक यमप्रसाद भुर्तेल र प्राविधिक अधिकृत भानु पौडेल सवार थिए। उनीहरू खोटाङस्थित प्राविधिक शिक्षालयको अनुगमनका लागि जाँदै थिए। जीप सडकबाट १५० मिटर तल नदीमा खसेको थियो। बेपत्ता व्यक्तिहरुको खोजीका लागि सशस्त्र प्रहरीको ७ जना गोताखोर टोलीसहित २९ जनाको समुह घटनास्थल गएको छ। सशस्त्रका प्रवक्ता खड्काका अनुसार सशस्त्र प्रहरी बलका २२ जना र विपद उद्धार उपत्यका गणबाट ७ जना गरी उद्धार कार्यमा खटिएका छन्। कुरिनटारबाट थप गोताखोर सिन्धुलीको दुर्घटनास्थल जाँदै छन्। यही घटनामा सशस्त्र प्रहरी बल नेपाल विपद् व्यवस्थापन तालिम शिक्षालय कुरिनटारबाट सशस्त्र प्रहरी निरीक्षक सुवास थापाको कमाण्डमा थप ४ जना गोताखोरसहित ७ जनाको टोली गएका छन्। सशस्त्र प्रहरी बल नेपालका आइजीपी राजु अर्यालले प्राकृतिक विपद कतिबेला आइपर्छ कुनै टुंगो नहुने हुँदा यसका लागि तयारी अवस्थामा बस्नुपर्ने जानकारी दिए। अर्याल भन्छन्, 'मान्छे नदीमा डुबिसक्यो, हामीसँग उद्धार गर्न सक्ने टिम थिएन। बाढीले बगायो हेरेर बस्नुको विकल्प थिएन। यो अभाव परिपुर्ति गर्नका लागि सशस्त्र प्रहरी बल नेपालले गोताखोर तालिमको आायोजना गर्न थालेको हो। पहिलोपटक २०६९ बैसाखमा युएनडिपीको सहयोगमा २५ जना सशस्त्र प्रहरीलाई बंगलादेशको ढाकामा तालिम लिन पठाएका थियौं। त्यहा सीप सिकेका गोताखोरहरुले २०७६ सालमा सुनसरीको सप्तकोशीमा गोताखोर तालिम सञ्चालन गरेका थिए। यस तालिममा १९ जना सहभागी थिए। पुन २०७९ सालमा वैसाखमा २० जना र २०८० सालको वैशाखमा १ जना नेपाल प्रहरीसहित २० जना सशस्त्र प्रहरीले यो तालिम लिएका छन्। अहिले टोटल ७४ जना यस प्रकारको विपदमा उद्दार कार्यमा सहभागी छन्। आइजीपी अर्याल भन्छन्, 'देशको जुनसुकै ठाउँमा पनि यस्ता खालका समस्या परे, विपदमा उद्धार आवश्यक भए जोसुकैले पनि सशस्त्र प्रहरीलाई खबर गर्न सक्छ। सशस्त्र प्रहरीको टोल फ्रि नम्बर १११४ मा निशुल्क रुपमा फोन गरेर उद्धार टोलीको माग गर्न सक्ने व्यवस्था छ।' अर्याल अगाडि भन्छन्, अफ्ठ्यारो परेको अवस्थामा हामी पद र पावरको फोन कुरेर बस्दैनौं। समस्यामा परेका व्यक्तिलाई जोगाउनु, उद्धार गर्नु सबैधन्दा ठूलो मानविय धर्म हो।' राष्ट्रिय विपद् जोखिम न्यूनीकरण तथा व्यवस्थापन प्राधिकरणका प्रमुख कार्यकारी अधिकृत अनिल पोखरेलका अनुसार नेपाल सरकार एकीकृत विपद् व्यवस्थापन प्रणाली अपनाएर यसको पूर्वतयारी, उद्धार र पुनःस्थापन कार्यक्रम सञ्चालनमा अग्रसर भएको छ। विपद् र यसबाट हुने क्षति न्यूनीकरणका लागि नेपाली मोडलकै एकीकृत विपद् व्यवस्थापन प्रणालीमा नेपाल अघि बढेको छ। विगतमा विपद् व्यवस्थापन प्रणालीमा एकरुपता नभएको र आआफ्नै तरिकाले व्यवस्थापन गर्दा विविध समस्या आइपरेकाले अब भने सबै सरोकारवालाको संयुक्त प्रयासमा विपद् व्यवस्थापन कार्य अघि बढाउने प्रयास थालिएको हो।"
गर्मीका कारण दुधौलीका विद्यालय बन्द,"सिन्धुली : अत्याधिक गर्मी बढेपछि सिन्धुलीको दुधौली नगरपालिकाका सामुदायिक विद्यालयहरु बन्द गरिएका छन्। गर्मीका कारण विद्यालयमा पठनपाठनमा समस्या भएपछि नगरका सामुदायिक विद्यालय ६ दिनका लागि बन्द गर्ने निर्णय गरिएको हो । नगरको निर्णय अनुसार आइतबार (आज) देखि आगामी शुक्रबारसम्म सबै विद्यालय बन्द गरिएको नगरपालिकाका नगर प्रमुख दिनेश अधिकारीले जानकारी दिए । उनले भने, केही दिनदेखि अत्याधिक बढेको गर्मीका कारण विद्यार्थी बिरामी पर्न थालेका छन्। तातो हावाका कारण थप समस्या हुने सम्भावना बढेपछि विद्यालय बन्द गर्ने निर्णय गरिएको हो । दुधौली नगरपालिका खोच तथा भित्री मधेशमा पर्दछ । यहाँ हाल ३७ देखि ४५ डिग्रीसम्म तापक्रम पुग्ने गरेको छ। दुधौलीका अधिकांश विद्यालयमा पंखाकोसमेत व्यवस्थापन नहुँदा विद्यार्थी समस्यामा पर्ने गरेका छन् । कतिपय विद्यार्थीहरु गर्मीका कारण अध्ययन गर्न आउन छाडिसकेका थिए । दुधौली नगरपालिकामा ७८ वटा सामुदायिक विद्यालय छन्।"
मिटरब्याजीविरुद्ध १८ हजार उजुरी,"जनकपुरधाम : जनकपुरधाममा अनुचित लेनदेन (मिटरब्याज) को १८ हजार उजुरी परेको छ। मधेसमा २९ दिनको अवधिमा (वैशाख १७ देखि जेठ १४ गतेसम्म) मिटरब्याजीविरुद्ध १८ हजार ८५ उजुरी परेको हो। मिटरब्याजसम्बन्धी जाँचबुझ आयोगको कार्यालय स्थापना भएसँगै मिटरब्याजी विरुद्धका यति धेरै संख्यामा उजुरी परेको हो। प्रदेशको सबै जिल्लाका जिल्ला प्रशासन कार्यालयहरूमा दैनिक सयौंको संख्यामा उपस्थित भएर मिटरब्याज पीडितहरूले हजारौँ उजुरी दिएका हुन्। उजुरीका लागि सुरुमा वैशाख १७ गतेदेखि ३१ गते सम्मको समय तोकिएको थियो। त्यस अवधिमा उजुरीहरू पर्ने क्रम जारी रहेकोले ७ दिन म्याद थप गरी जेठ ७ गतेसम्मका लागि बढाइयो। तर, जेठ ७ गतेसम्म पनि उजुरीको चाङ देखिएपछि पुनः जेठ १४ गतेसम्मका लागि समय थपिएको थियो। सरकारले मिटरब्याज पीडितको समस्या समाधान गर्न उजुरी माग गरेको २९ दिनसम्म संख्यामा उजुरीहरू प्राप्त भएको जिल्ला प्रशासन कार्यालयले जनाएको छ। अवधिमा मिटरब्याजीविरुद्ध सबैभन्दा बढी बारा जिल्लामा ३ हजार ३२२ उजुरी प्राप्त भएको जिल्ला प्रशासन कार्यालय बाराका सहायक प्रमुख जिल्ला अधिकारी कृष्णप्रसाद आचार्यले जानकारी दिए। बारापछि सिराहामा २ हजार ९ सय २० उजुरी प्राप्त भएको जिल्ला प्रशासन कार्यालय सिराहाका सूचना अधिकारी भवेशकुमार झाले बताए। त्यसमध्ये ६२ वटा उजुरी फछ्र्याैट भइसकेको उनले जानकारी दिए। त्यस्तै, धनुषामा भने २ हजार ६ सय ११ वटा उजुरी प्राप्त भएको प्रमुख जिल्ला अधिकारी काशीराज दाहालले बताए। उता, महोत्तरीमा २ हजार ३ सय ३६ उजुरी प्राप्त भएको सहायक प्रमुख जिल्ला अधिकारी उपेन्द्र न्यौपानेले जानकारी दिए। रौतहट जिल्लामा २६ दिनमा मिटरब्याजीविरुद्ध २ हजार ४७ थान उजुरी प्राप्त भएको जिल्ला प्रशासन कार्यालय रौतहटका सूचना अधिकारी मणिभूषण साहले बताए। सर्लाहीमा भने १ हजार ९ सय २० उजुरी परेको सहायक प्रमुख जिल्ला अधिकारी होमप्रसाद घिमिरेले जानकारी दिए। उता, जिल्ला प्रशासन कार्यालय सप्तरीमा १ हजार ५ सय ७९ उजुरी प्राप्त भएको सहायक प्रमुख जिल्ला अधिकारी लक्ष्मी आचार्य पराजुलीले जानकारी दिइन्। पर्सामा भने मिटरब्याजीविरुद्ध १ हजार ३ सय २० थान उजुरी दर्ता भएको पर्साका सहायक प्रमुख जिल्ला अधिकारी शिवप्रसाद लम्सालले जानकारी दिएका छन्। सरकारले मिटरब्याज पीडितको माग सम्बोधन गर्नका लागि गत चैत २० गते तीन सदस्यीय जाँचबुझ आयोग गठन गरेको थियो। कार्यालय स्थापना भएसँगै मिटरब्याजीलाई कारबाहीको दायरामा ल्याउन पीडितहरूको निवेदन आह्वान गरिएको आयोगका अध्यक्ष गौरीबहादुर कार्कीले जानकारी दिए। मिटरब्याज पीडितहरूले आफूसँग उपलब्ध रहेका प्रमाणसहित जिल्ला प्रशासन कार्यालयमा निवेदन दिएका छन्।"
"सगरमाथा क्षेत्र छोड्ने पर्यटक बढे, लुक्लामा हवाई टिकेट लिनेको चाप","सोलुखुम्बु : विश्वको प्रमुख पर्यटकीय गन्तव्य सगरमाथा क्षेत्र छोड्ने पर्यटकको संख्या वृद्धी भएको छ । यस वर्ष वसन्तयामको पर्यटक सिजन सकिएसँगै सगरमाथा क्षेत्रबाट बाहिरिने पर्यटकको संख्या बढेको हो । सगरमाथा राष्ट्रिय निकुञ्जको तथ्यांक अनुसार पछिल्लो एक हप्तामा २६९ विदेशी र ५५ नेपाली गरी ३२४ जना पर्यटक भित्रिंदा ७९१ विदेशी र २३९ नेपाली गरी १ हजार ३० जना बाहिरिएका छन् । एक महिना अघिसम्म भित्रिने पर्यटकको चाप अधिक रहेको खुम्बुमा अहिले फर्किने पर्यटकको संख्या उच्च रहेको निकुञ्जका सुचना अधिकारी मनोज कुमार मण्डलले बताए । नाम्चे, खुम्जुङ, जोरसल्ले लगायतका पर्यटकीय स्थलहरुमा यतिखेर ओरालो झर्ने पर्यटकको ताँती देखिने गरेको नाम्चेका पर्यटन व्यवसायी लामाकाजी शेर्पाले बताए । सगरमाथा क्षेत्रबाट फर्किने पर्यटकको संख्या बढेसँगै लुक्लामा हवाई टिकेटको चाप पनि बढेको छ । खुम्बुबाट फर्किने अधिकांश पर्यटकले विमानको प्रयोग गर्ने भएकाले तेन्जिङ हिल्लारी विमानस्थलमा चाप बढेको नेपाल नागरिक उड्ययन प्राधिकरण लुक्लाका प्रमुख महेश श्रेष्ठले बताए । अहिले लुक्लाबाट दैनिक एक दर्जन भन्दा बढी पटक उडान तथा अवतरण हुने गरेका छन् । जसमा लुक्ला आउने विमानले कार्गो सामाग्री लिएर आउने गरेका छन् भने काठमाडौं फर्किंदा यात्रु लिएर जाने गरेको प्राधिकरण प्रमुख श्रेष्ठको भनाई छ । खुम्बुमा वर्षको दुई सिजन फागुन अन्तिमदेखि जेठ मध्यसम्म र असोजदेखि मंसिरसम्मलाई मुख्य पर्यटकीय सिजन मानिन्छ ।"
घरभाडा नबढाउन सङ्घको अपिल,"चितवन : व्यापारिक क्षेत्रको घरभाडा नबढाउन र संभावभएमा छुट दिन उद्योग वाणिज्य सङ्घ चितवनले अपिल गरेको छ । आर्थिकमन्दीका कारण व्यापार र व्यावसायिक गतिविधिमा ह्रास आएको जनाउँदै सङ्घले यस्तो आग्रह गरेको हो । सङ्घले कोभिड१९ पश्चात् सिर्जित अवस्था एवं बैंक तथा वित्तीय संस्थाले लिने गरेको चर्को बैंक ब्याजदरका कारण व्यवसायी समस्यामा परेको जनाएको छ । औद्योगिक उत्पादन तथा वितरण अत्यन्त सुस्त भएका कारण सर्वसाधारणको दैनिकीसमेत अप्ठ्यारो परिस्थितिबाट गुज्रिरहेको उसले जनाएको छ । आर्थिक जटिलताका कारण व्यापार व्यवसाय सञ्चालनरुपमा सञ्चालन हुन नसक्दा र सर्वसाधारणको आयआर्जनमा समेत वृद्धि नहुँदा उद्यमी व्यवसायीलगायत उपभोक्तासमेत प्रभावित भएको सङ्घले जनाएको छ । सङ्घले चितवनका विभिन्न व्यापारिक केन्द्रमा घरसटर बहालमा लिई व्यवसाय गर्ने व्यवसायीले घर बहालसमेत भुक्तान गर्न नसकेको अवस्था रहेको चर्चा गर्दै घर बहाल समयमा नपाउँदा घर बहालमा आश्रित घरधनीलाई समेत अप्ठ्यारो परेको उल्लेख गरेको छ । सङ्घका अध्यक्ष चुननारायण श्रेष्ठले जारी गर्नुभएको अपिलमा भनिएको छ, 'घर बहाल सम्झौताबमोजिम यस वर्ष घरबहालमा वृद्धि गर्ने समय आएका घरधनीले यो समयमा घरभाडामा वृद्धि नगरी राहत प्रदान गर्न सङ्घले सबैमा अपिल गरेको छ ।'"
स्कारपियो दुर्घटना : बेपत्ताको खोजी गर्न सुनकोसी नदीको बहाव डाइभर्सन गरिँदै,"सिन्धुली : सुनकोसी नदीको बहाव डाइभर्सन गर्न थालिएको छ। शुक्रबारदेखि सुनकोसी नदीमा बेपत्ता प्राविधिक शिक्षा तथा व्यावसायिक तालिम परिषद् (सीटीईभीटी)को गाडी र त्यसमा सवार ३ जनाको खोजि गर्न नदीको बहाव डाइभर्सन गर्न लागिएको हो। नदीमा गहिरो र अत्याधिक पानीको प्रवाह भएको कारण गोताखोरलाई समेत खोजबिन गर्न कठिन भएपछि नदीको पानीलाई डाइभर्सन गरेर बहाव कम गर्न थालिएको प्रहरीले जनाएको छ। जिल्ला प्रहरी कार्यालय सिन्धुलीका प्रवक्ता तथा डीएसपी चिरन्जीवी दाहाललका अनुसार नदीमा तीनवटा स्काभेटर लगाएर बहाव परिवर्तनका लागि डाइभर्सन बनाउन थालिएको छ। शुक्रबारदेखि नेपाली सेना, नेपाल प्रहरी, सशस्त्र प्रहरी, स्थानीयको पहलमा बेपत्ता गाडी र मान्छेको खोजि गरिपनि हालसम्म पत्तो लाग्न सकेको छैन। काठमाडौंबाट खोटाङतर्फ जाँदै गरेको सीटीईभीटीको बा १ झ ७४६७ नम्बरको स्कारपियो शुक्रबार मध्यान्न मध्यपहाडी राजमार्ग अन्तर्गत गोलञ्जोर गाउँपालिका७ लौकुनबाट सुनकोसी नदीमा खसेको थियो। दुर्घटनामा सीटीईभीटीका प्रशासन निर्देशक भानु नगरपालिका  ९ तनहुँका ५७ वर्षीय कृष्णबहादुर केसी, नीति योजना शाखाका महानिर्देशक प्रगती नगरपालिका ७ पूर्वी नवलपरासीका ५६ वर्षीय यमप्रसाद भुर्तेल र प्राविधिक अधिकृत फुयतया नगरपालिका ५ ईलामका ३२ वर्षीय भानु पौडेल बेपत्ता छन्। उनीहरू खोटाङस्थित प्राविधिक शिक्षालयको अनुगमनका लागि जाँदै थिए। शनिबार दिनभर सशस्त्र प्रहरीको गोताखोर टोलीले खोजी गरेपनि केही पत्ता नलागेपछि डाइभर्सन थालिएको हो। आइतबार बिहानैदेखि बेपत्ताहरुको खोजि कार्य सुरु गरिएको छ। बेपत्ताको खोजीका लागि आइतबार नेपाली सेनाको गोताखोर टोलीसमेत सिन्धुली आइपुगेको छ। दुर्घटनामा जीपका चालक राप्ती गाउँपालिका ६ दाङका ३१ वर्षीय कृष्ण चौधरी सुनकोसीबाट पौडिएर निस्कन सफल भएका थिए। उनलाई खुर्कोटस्थित शुभजिवन सामुदायिक अस्पतालमा उपचारपछि प्रहरीले नियन्त्रणमा लिएको छ। उनको मुख र हातमा चोट लागेको थियो। स्कारपियोका चालक चौधरीका अनुसार गाडीमा ब्रेक फेल भएपछि सडकको भित्तामा ठोक्किएर सुनकोशी नदीमा खसेको हो।"

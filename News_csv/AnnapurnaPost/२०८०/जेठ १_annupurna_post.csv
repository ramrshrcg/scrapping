शीर्षक,विवरण
सबै भ्रष्टाचारको छानबिन गरौं,"भ्रष्टाचारका मुद्दा र भ्रष्टाचारीहरूका हकमा सरकारले कुनै पनि सम्झौता नगरोस्। अरू भ्रष्टाचारका फाइलहरू पनि खोलौं र मुलुकमा सुशासनसँगै कानुनी राज बलियो बनाऔं। नेपालीलाई भुटानी शरणार्थी बनाएर अमेरिका उडाउने धन्दामा संलग्नताको आरोपमा राज्यको उच्चपदस्थ भइसकेकाहरू पनि पक्राउ पर्दापर्दै पनि केही शंका चाहिँ बाँकी छन्। आमजनतामात्रै होइन, नागरिक अगुवाहरू पनि सडकमै उत्रिएर भ्रष्टाचारविरुद्ध प्रदर्शन गर्नुपर्नाका कारण राज्यलाई खबरदारी आवश्यक भएरै हो। यो प्रकरणमा प्रहरी प्रशासनले दूधको दूध र पानीको पानी गरोस् भन्ने नै नागरिक तहको आग्रह हो। भ्रष्टाचार आरोपितहरूमाथिको छानबिन गडबड गरी चोख्याउने प्रपञ्च हुन्छ कि भन्ने आशंका नभइदिएको भए कुनै प्रदर्शनको जरुरी थिएन। दबाबको खाँचो थिएन। देशैभर भएको प्रदर्शन राज्यप्रतिको शंकामात्रै नभएर पछिल्लो समय मौलाएको भ्रष्टाचारबाट नागरिक आजित हुनुको द्योतक पनि हो। मुलुक पिछडिनुको प्रमुख कारणै भ्रष्टाचार भएको ठहर्याएर नागरिक खबरदारीका लागि प्रदर्शनमै उत्रिएका हुन्। तर यसैबाट प्रभावित भएर कुनै निर्दाेषलाई डाम्ने र भ्रष्टाचारीलाई कारबाही गरेको बहादुरी देखाउने काम नहोस् भन्ने चाहिँ यहाँनिर महत्त्वपूर्ण पक्ष हो। नागरिक प्रदर्शनीलाई सरकारले नक्कली भुटानी शरणार्थी प्रकरणको निष्पक्ष छानबिन र दोषीमाथि कारबाहीका लागिमात्रै हो भनेर बुझिनु हुँदैन। यो नागरिक आक्रोश त भएभरका भ्रष्टाचार र काण्डहरूको छानबिन होस् भन्नाका लागि हो। जुन खालको उभार नागरिक प्रदर्शनहरूमा देखिएको छ, त्यसले जनआन्दोलनकै झल्को दिएको छ। जसरी हिजो नागरिक व्यवस्थाको थिचोमिचोमा थिए, आज लोकतन्त्रमा फेरि भ्रष्टाचारले थिलथिलो र उकुसमुकुस भएका छन् जनता। हो, यही भएर अर्काे जनआन्दोलनको झिल्को निस्किएको हो। नक्कली भुटानी शरणार्थी प्रकरणमा दर्जनभन्दा बढी पक्राउ परे पनि तिनको दोष खुट्याएर सजायको प्रक्रिया अझै बाँकी छ। हो, यही प्रक्रियामा सरकारले खुट्टा कमायो भने दोषीलाई उन्मुक्ति मिल्न सक्छ। राज्य संयन्त्रलाई नै मानव तस्करीमा प्रयोग गर्नेसम्मको महाअपराधमा पनि दोषी उम्कने स्थिति बन्यो वा कुनै न कुनै राजनीतिक सौदाबाजीले यो मुद्दालाई थामथुम र सामसुम पार्ने प्रयत्न भयो भने नागरिकको भरोसाको बाँध भत्किने निश्चित छ। नागरिक सरोकार त्यहाँ पनि हो। बरु, यही मौकामा सरकारले राज्यका तमाम भ्रष्टाचारहरू माथि छानबिन गर्नुपर्छ। कुशासनले थिलोथिलो समाजले सरकारबाट केही त हुन्छ है, कानुनी राज जीवितै छ है भन्ने अनुभूति खोजेको छ। नागरिकलाई सेवा, सुविधा जत्तिकै सुशासनको प्रत्याभूति उत्तिकै आवश्यक छ। यसपालि नक्कली भुटानी शरणार्थी प्रकरणविरुद्ध जनताको जुन चासो र आक्रोश प्रस्फुटन भएको छ, सरकारले यो प्रकरणमा खुट्टा कमाउने चालबाजीमात्रै गर्यो भने पनि जनताको आन्दोलनको रूप कस्तो होला ? त्यसले कुनकुन शक्तिलाई सडकमा ल्याउला ? यसै भन्न सकिन्न। भ्रष्टाचारका मुद्दा र भ्रष्टाचारीहरूका हकमा सरकारले कुनै पनि सम्झौता नगरोस्। अरू भ्रष्टाचारका फाइलहरू पनि खोलौं र मुलुकमा सुशासनसँगै कानुनी राज बलियो बनाऔं।"
९४ वर्षपछि सिन्धुलीगढी दरबार पुनर्निर्माण,"सिन्धुलीगढी : भत्किएर भग्नावषेशमा परिणत भएको ऐतिहासिक महत्वको सिन्धुलीगढी दरबार ९४ वर्षपछि पुरानै शैलीमा पुनर्निर्माण गरिएको छ। संरक्षण अभावमा करिब ६ दशक यता भग्नावशेषमा परिणत भएको सिन्धुलीगढी दरबार पुनर्निर्माणपछि चिटिक्क पारिएको छ। कमलामाई नगरपालिका३ गढी दरबार पहिले दुईतले सेतो रंगको कौसी र बुर्जाहरू तथा झ्यालहरूले भरिभराउ थियो। बुइँगलसहित दरबारमा ३१ वटा कोठाहरू थिए। स्नानघर र शौचालय छुट्टाछट्टै थिए। दरबारको वरपर पहरा घरहरू पनि थिए। अहिले पनि पुरानै शैलीमा दरबार पुनर्निर्माण गरिएको छ। लोकगायक स्व कृष्णविक्रम थापाले गाएको सिन्धुलीगढी घुमेर हेर्दा, सुन्तलीमाई, कतिमा राम्रो दरबार, मार्यो नि मायाले मार्यो गीतको शब्दजस्तै वर्णनलायक बनेको छ। लोकगायक थापाले २०३६ सालमा रेडियो नेपालले आयोजना गरेको राष्ट्रव्यापी लोकगीत प्रतियोगितामा सिन्धुलगढी दरबारको वर्णन गरी गाएको गीतले पहिलो स्थान हात पारेको थियो। त्यसबेला थापाको गीत र दरबारको ऐतिहासिक महत्वले जति चर्चा पाएको थियो, संरक्षण अभावमा भत्किएर भग्नावशेषमा परिणत भएको थियो। ९४ वर्षपछि बागमती प्रदेश सरकारको चार करोड ३८ लाख ९९ हजार पाँच सय २२ रुपैयाको लागतमा गढी दरबार पुनर्निर्माण गरिएको हो। दरबार ९४ वर्षअघि १९८६ कात्तिक २८ गते तत्कालीन श्री ३ महाराज जंगबहादुर राणाका भाइ बमबहादुर राणाका छोरा बमवीरविक्रम राणाले निर्माण गरेको बताए पनि दरबार बडाहाकिम र सेना बस्न निर्माण गरिएको शिलालेखमा उल्लेख छ। दरबारको पुनर्निर्माण २०७९ जेठ १६ भित्र सक्ने सम्झौता भए पनि कोभिडका कारण पुनर्निर्माणको काम केही ढिलाई भएको कमलामाई नगरपालिकाका नगरप्रमुख उपेन्द्रकुमार पोखरेलले जानकारी दिए। अहिले दरबारलाई पुरानै शैलीमा पुनर्निर्माण सम्पन्न भएपछि बेहुलीझै सिंघारिएर चिटिक्क भएको छ। सिन्धुलीगढी दरबार पुरानै लयमा फर्किएको छ, नगर प्रमुख पोखरेलले भने। सिन्धुलीगढी दरबारलाई २००४ सालमा राणा शासनको अन्त्यपछि राष्ट्रिय स्वामित्वमा ल्याइएको थियो।"
"घर फर्किए पुष्पा र अञ्जली, एक्लै भए लालु","ट्रकमा रहेको खोरमा कसैले राख्न नसकेपछि आफ्नै इसारामा उनीहरू ट्रकमा चढेको दृश्य देखेर लालु भक्कानिए। चितवन : वन्यजन्तु प्राविधिक लालबहादुर महतरा शनिबार रातभरि निदाउन सकेनन्। किनकि भोलिपल्ट उनका दुई साथी घर फर्किंदै थिए। बिहान झिसमिसेको उज्यालोसँगै महतराको अनुहार मलिन थियो। माउबाट छुट्टिएका दुई गैंडाका बच्चा दिदीबहिनीजस्तै थिए। एउटाको नाम पुष्पा र अर्को अञ्जली। आमाले छोडेर टुहुरो बनेका गैंडाका बच्चा लालुलाई छोडेर जंगल जाँदै थिए, त्यो पनि कहिल्यै नफर्कने गरी। बिदाइ हुने क्षणको कल्पनाले उनी भावुक थिए। उनलाई लाग्थ्यो, भोलिको बिहान कहिल्यै नआए हुन्थ्यो। माउको माया पाउन नसकेका यी दुई गैंडाका बच्चालाई उनले माया दिएका थिए। महतरा हरेक बिहान दुवै गैंडा बाहिर निस्कने बेला ढोकामा पर्खिन्थे। उनले बोलाएपछि लुरुलुरु आउँथे। उनैले जंगल डुलाउँथे, नुहाइदिन्थे। तर, आइतबार यो भएन। मेरो बोली सुनेपछि पछिपछि लाग्थे, जतिबेला पनि सँगै हुन्थे, अहिले शून्य भएको छ, लालुले भावुक हुँदै भने। पुष्पा र अञ्जलीलाई जंगलमा छोड्ने खबर सुनेदेखि लालु निराश थिए। प्राकृतिक बासस्थानमा छोड्ने भनेपछि तयारी बिहानैबाट थियो। तर, पुष्पा र अञ्जली ट्रकमा चढ्न मानेनन्। ट्रकमा रहेको खोरमा कसैले राख्न नसकेपछि लालुले नै इसारा गरेपछि चढे। यो दृश्य सहन लालुलाई निकै कठिन थियो। आफूसँग अघिपछि पुष्पा र अञ्जली आइतबार लालुसँग थिएनन्। उनीहरूको बिदाइले लालु दिनभर उदास थिए। आफ्नो सन्तान जस्तै गरेर हुर्काएका गैंडाका बच्चा जंगलमा छोडेपछि उनलाई शून्य लागेको छ। के गर्दै होलान्, के खाँदै होलान् ? भन्ने कुरा दिमागमा खेलिरहेको छ। उनीसँग अर्को गैंडाको बच्चा पूजा छ। उसैलाई हेरेर मन बुझाएका छन्। यत्रोवर्ष सँगै बसियो, आफ्नो सन्तानभन्दा बढी माया गरेर हुर्काएँ, नरमाइलो त लागिहाल्छ नि लालुले भने, जंगलमा राम्रोसँग बसिदिए हुन्थ्यो। उनीहरूलाई केही नहोस्, त्यसैमा खुसी हुन्छु। दुईबीचको उमेर अन्तर १५ महिनाको छ। यी दुवैका माउ भने अलगअलग हुन्। यी दुई गैंडा बिहानदेखि बेलुकासम्म छुट्टिँदैनथिए। आफ्नो सन्तानभन्दा बढी माया गरेर हुर्काएका थिए लालुले पुष्पा र अञ्जलीलाई। नवलपरासीको तमासपुरमा माउबाट छुट्टिँदा पुष्पा ७ दिनको थियो। अञ्जली १५ दिनको। जन्मिएको एक सातामै गत पुसमा माउबाट अलग भएपछि पुष्पालाई २०७७ माघ ३ गते चितवन राष्ट्रिय निकुञ्जको पश्चिम सेक्टरमा पर्ने तमासपुरको घना जंगलबाट उद्धार गरिएको हो। अञ्जलीलाई जन्मिएको एक सातामा गत वर्षको चैत २३ गते चितवन राष्ट्रिय निकुञ्जको कुँजौलीबाट उद्धार गरिएको हो। गैंडा जंगलमा गएपछि लालबहादुर टोलाएका थिए केही बोल्नै सकेनन्, निकुञ्जका वरिष्ठ पशु चिकित्सक डा विजयकुमार श्रेष्ठले भने, जनावर भएपछि मान्छेको माया पाएका थिए। आफ्नो सन्तानको बिदाइमा डुबेका अभिभावक जस्तै देखिएका थिए। उनका अनुसार गैंडाको स्वास्थ्य परीक्षण, शारीरिक अवस्था हरेर जंगल छोडिएको हो। माउबाट अलग भएका गैंडाका बच्चालाई उद्धार गरेर राष्ट्रिय प्रकृति संरक्षण कोष सौराहामा राखेर हुर्काइएको हो। पुष्पालाई ३७ महिना र अञ्जलीलाई ३० महिना हुर्काएपछि जंगल छोडिएको हो। प्राकृतिक बासस्थानमा बाँच्न सक्ने भएपछि निकुञ्जमा छोडिएको डा श्रेष्ठले बताए। जंगली अवस्थामै बस्न सक्ने भएपछि विभागको निर्णयअनुसार जंगलमा छोडिएको हो, निकुञ्जका सूचना अधिकारी गणेश तिवारीले भने, शारीरिक अवस्था, स्वास्थ्य परीक्षण गरेर छोडेका हौं। पुष्पा र अञ्जलीलाई निकुञ्जको लामिताल क्षेत्रमा छोडिएको छ।"
वारेन्ट जारी भएको ११ औं दिनमा समातिए रायमाझी,"रायमाझीविरुद्ध ठगी गर्ने गिरोहलाई सहज हुने गरी नीतिगत निर्णय गराउन भूमिका खेलेको आरोप छ। काठमाडौं : नक्कली भुटानी शरणार्थी बनाएर ठगी गरेको आरोपमा पक्राउ पुर्जी जारी भएपछि फरार भएका टोपबहादुर रायमाझी अन्ततः पक्राउ परेका छन्। उनलाई आइतबार साँझ काठमाडौंको बूढानीलकण्ठबाट पक्राउ गरेको प्रहरीले जनाएको छ। प्रहरी अधिकारीका अनुसार एमाले सचिव तथा पूर्वऊर्जामन्त्रीसमेत रहेका सांसद रायमाझीलाई आइतबार साँझ पासीकोटस्थित एक व्यक्तिको घरमा बसिरहेको अवस्थामा पक्राउ गरिएको हो। रायमाझी शनिबार नै काठमाडौं आएको सूचना पाएका थियौं, अनुसन्धानमा संलग्न एक प्रहरी अधिकारीले भने, आइतबार साँझ पक्राउ गरेका हौं। उनी पक्राउ पुर्जी जारी भएको ११औं दिनमा प्रहरीको नियन्त्रणमा परेका हुन्। रायमाझीविरुद्ध ठगी गर्ने गिरोहलाई सहज हुने गरी नीतिगत निर्णय गराउन भूमिका खेलेको आरोप छ। जिल्ला अदालत काठमाडौंले रायमाझी पक्राउ गर्न गत वैशाख २० मा पक्राउ पुर्जी जारी गरेको थियो। सो दिन अर्घाखाँचीमा रहेका उनी पक्राउ पुर्जी जारी भएपछि त्यहीबाट फरार भएका थिए। प्रहरीले रायमाझीका छोरा सन्दीपलाई भने सोही दिन पक्राउ गरेको थियो। यही प्रकरणमा अनुसन्धानका लागि सन्दीप पनि पक्राउ परेका हुन्। यसअघि प्रहरीको विशेष टोलीले मंगलबार ललितपुरको सातदोबाटोस्थित रायमाझीको घरमा छापा मारेको थियो। रायमाझीविरुद्ध पक्राउ पुर्जी जारी हुँदा उनी अर्घाखाँचीको महेन्द्र विद्योदय माध्यमिक विद्यालयको हीरक महोत्सवमा विशेष अतिथिका रूपमा सहभागी भइरहेका थिए। उनी त्यसै रात ९ बजे भैरहवा विमानस्थलबाट काठमाडौं फर्कने तयारीमा थिए। तर, अन्तिम समयमा आएर उनले टिकट रद्द गरी त्यतैबाट फरार भएको प्रहरी अधिकारी बताउँछन्। पक्राउ पुर्जी जारी भएपछि प्रहरी महानिरीक्षक वसन्तबहादुर कुँवरसँग सम्पर्क गरेर आफैं उपस्थित हुने भन्दै पक्राउ नगर्न अनुरोध गरेका थिए। तर, उनी प्रहरी सम्पर्कमा आएर अनुसन्धानमा नसघाएको भन्दै एमालेले उनलाई निलम्बनसमेत गरेको थियो। उपत्यका अपराध अनुसन्धान कार्यालयमा परेको उजुरीका आधारमा अनुसन्धान थाल्दा चैत १२ मा यो प्रकरणमा संलग्नमध्येका केशव दुलाल, सानु भण्डारी र टेक गुरुङ पक्राउ परेका थिए। दुलाल कांग्रेस नेतृ सुजाता कोइराला परराष्ट्रमन्त्री भएका बेला उनको सचिवालयमा कार्यरत थिए। उनीहरूको बयानका आधारमा रायमाझीविरुद्ध पक्राउ पुर्जी जारी भएको थियो। रायमाझीका छोरा सन्दीपको नाममा डेढ करोड रुपैयाँको चेक यो गिरोहका सदस्यले काटेको पाइएको प्रहरी स्रोतको दाबी छ। पक्राउ परेकालाई म्याद थप यसै प्रकरणमा पक्राउ परेका पूर्वगृहमन्त्री बालकृष्ण खाँणले भने यो घटनामा आफ्नो कुनै संलग्नता नभएको दाबी गरेका छन्। आइतबार सरकारी वकिलको कार्यालयबाट म्याद थपका लागि जिल्ला अदालत काठमाडौं लैजाने क्रममा केही भन्नुहुन्छ मिडियालाई भन्ने सञ्चारकर्मीको प्रश्नमा खाँणले उक्त प्रकरणमा आफू संलग्न नभएको प्रतिक्रिया दिएका थिए। नेपाली नागरिकलाई भुटानी शरणार्थी बनाएर अमेरिका पठाउने कार्यमा संलग्नता देखिएको भन्दै खाँणलाई प्रहरीले वैशाख २७ गते पक्राउ गरेको थियो। खाँणसँगै उनका स्वकीय सचिव नरेन्द्र केसीसमेत पक्राउ परेका छन्। प्रहरीले यस प्रकरणमा तत्कालीन गृहसचिव टेकनारायण पाण्डेलगायत अभियुक्तलाई पक्राउ गरिसकेको छ। पक्राउ पर्नेमा तत्कालीन गृहमन्त्री रामबहादुर थापाका सुरक्षा सल्लाहकार इन्द्रजित राईसहित केशव दुलाल, सानु भण्डारी, सागर राई, सन्देश शर्मा, टंककुमार गुरुङ र एमाले सचिव टोपबहादुर रायमाझीका छोरा सन्दीप रायमाझी छन्। उनीहरूलाई जिल्ला अदालत काठमाडौंले चार दिन हिरासतमा राख्न आइतबार नै अनुमति दिएको छ।"
"कर्णालीमा हेमोफिलिया बढ्दै, अझै दाताकै औषधिको भर","वीरेन्द्रनगर : कालीकोटको नरहरिनाथ गाउँपालिका ८ लालुकी कलसा बिष्ट र तपेन्द्र बिष्टको पहिलो सन्तान छोरो जन्मियो। गाउँको बसाइ, पहिलो सन्तान छोरा जन्मेपछि परिवार र छरछिमेक खुसी भए। तर, त्यो खुसी धेरै दिन टिकेन। छोरा ६ महिनाको हुँदा शरीरमा फोका र राता डामहरू निस्किए। हात खुट्टामा नील डामहरू देखिए। थोरै काटिँदा पनि रगत बगेको बगै हुने भयो। कहिले त नाखबाट आफैं रगत आउन थाल्यो। पहिलो सन्तान बिरामी भएपछि ती बिष्ट दम्पतीले गाउँको स्वास्थ्यचौकीमा छोरालाई लगे। त्यहाँ देखाए। उपचार गरे। निको भएन। आर्थिक अवस्थासमेत कमजोर रहेको बिष्ट परिवारले छोराको उपचारका लागि कालापहाड गए। कमाउँदै उपचार गर्दै गरे। तर, पनि निको भएन। भारतबाट बिरामी छोरा र कमाएको पैसा उपचारमै खर्चेर घर फर्किए। घर फर्किंदा गाडीमा त्यस्तै रोगको अर्को बिरामीसँग भेट भयो। यो रोग त काठमाडौं गएपछि निको हुन्छ। फ्याक्टर लगाउनुपर्छ भन्ने सल्लाह पाए। गाउँ आएर उनीहरूले सुनका गहना, घर खेत बिक्री गरेर काठमाडौं गए। काठमाडौंको वीर अस्पतालमा लगेपछि छोरालाई हेमोफिलिया भएको थाहा पाए। बिरामी बसन्त बिष्टकी आमा कमलाले भनिन्, छोराको बिराम थाहा पाउनै दुई वर्ष लाग्यो। त्यति बेलासम्म झन्डै १५ लाख रुपैयाँ उपचारमा खर्च भइसकेको थियो। पछि थप ऋण सापट गरेर जेठो छोरालाई उपचार गरियो। त्यतिबेला नै हेमोफिलियाका बिरामीहरूले खोलेको संस्था हेमोफिलिया सोसाइटी नेपालमा आबद्ध भएँ। त्यसपछि छोराको उपचारको लागि औषधि यो संस्थाले सहयोग गर्न थाल्यो। श्रीमान् तपेन्द्र बिष्ट भारतको बैंगलोर गए। उनले कमाएर पठाउने कमलाले छोराको उपचार र रेखदेख गर्ने गरिन्। १८ वर्षदेखि श्रीमान् बैंगलोरमै रोजगारी गर्छन्। संस्थाको सहयोगले बिष्ट दम्पतीलाई आर्थिक समस्याबाट केही राहत भयो। उनलाई ९ फ्याक्टर लगाउनुपर्छ। तर, यो फ्याक्टरको निकै अभाव हुने गर्छ। अहिले यो फ्याक्टर नपाउँदा तीन सातादेखि उनका जेठो छोरा ओछ्यानमै तड्पिरहेको छ। आमा कमलाको रुवावासी छ। १८ वर्षको ८ कक्षा पढ्ने छोरालाई औषधि नपाउँदा शौचालय पनि बोकेर लैजानुपर्छ। विद्यालय जान पाएको छैन। बायाँ खुट्टाको घुँडा फुलेको छ। नाकबाट निरन्तर रगत बग्छ। शरीर दुख्यो भनेर छोरा कराउँछ। दिनमा दुई गोली ब्रोफिन खुवाएर सुताउनुपर्छ। छोराको छटपटी सुनाउँदै कमलाले भनिन्, यो फ्याक्टर कहिले पाँच महिनादेखि वर्ष दिनसम्म पाइँदैन। त्यति बेलासम्म दुखाइ कम हुने गोली ओभर डोज खुवाएर छोरालाई ओछ्यानमा सुताउनुपर्छ। त्यो औषधि पाइयो भने एक डोज लगाउनेबित्तिकै छोरा विद्यालय हिँडेर जान्छ। जेठो छोरा मात्र होइन, जेठो छोरा जन्मेको तीन वर्षपछि माइलो छोरा कृष्ण जन्मियो। उसलाई पनि वर्षदिन हुँदा त्यही रोग देखियो। गाउँमा जेठो छोरालाई उपचार गर्दागर्दै सम्पती सकिएर आर्थिक जोहो गरेर उपचारमा लिँदै गर्दा बीचबाटोमै माइलो छोराको मृत्यु भयो। त्यसको दुई वर्षपछि कान्छो छोरा अमिम बिष्ट जन्मियो। ऊ पनि त्यही रोगको सिकार बनेको छ। उसलाई पनि ९ फ्याक्टर नै लगाउनुपर्छ। हाल कक्षा ६ मा पढ्छ। उसको पनि शरीर दुख्छ। नाकबाट रगत बग्छ। औषधि छैन। तर, जेठो छोरालाई जस्तो गाह्रो छैन। अलि कम छ। बिष्ट दम्पतीलाई मात्र होइन, कर्णालीमा हेमोफिलिया रोगले धेरै परिवारलाई सताएको छ। सुर्खेतको गुर्भाकोट नगरपालिकास्थित मेहेलकुनाका लालसिंह बिक पनि त्यही रोगले ग्रसित छन्। उनी दुई वर्षको हुँदा देखिएको रोग पत्ता लगाउनै ६ वर्ष लाग्यो। झन्डै १५ देखि २० लाख खर्च भयो। बुवा सशस्त्र प्रहरीमा कार्यरत भएकाले उनको जागिर नै छोराको उपचारमा गयो। अहिले उनले सीएमए पढेर गाउँमा क्लिनिक राखेका छन्। कमाउँदै उपचार गर्दै गर्छन्। नेपालमा यो रोगका ७ सय ९२ बिरामीको पहिचान भएको छ। अझ कति बिरामीको त पहिचान नै भएको छैन। २०७८ को जनगणनामा यसको लक्षणअनुसार ४ हजारदेखि ४ हजार ५ सयसम्म बिरामीहरू रहेको देखाएको छ। डा निरज साह, हेमोफिलिया रोग विशेषज्ञ, वीर अस्पताल त्यो फ्याक्टर भन्ने औषधि विश्वमै सर्टेज हुन्छ। नेपालमा त झन् छँदै छैन। हामीलाई हेमोफिलियाको उपचारमा आवश्यक औषधिहरू विश्व हेमोफिलिया महासंघले उपलब्ध गराउँदै आएको छ। तर, उसले पनि ९ फ्याक्टर सर्टेज रहेको भन्दै पठाएको छैन।मुकुन्द घिमिरे, बिरामी प्रदेश अस्पतालमा औषधि पाइन थालेपछि उनलाई केही राहत भएको छ। यस्तै दैलेखको नारायण नगरपालिका ३ का ८ वर्षका बालक युवराज पाण्डे पनि त्यही रोगले ग्रसित छन्। उनका बुवा लक्ष्मी पाण्डेले छोरा एक वर्षको हुँदा समस्या देखिएको र काठमाडौंको सिभिल अस्पतालमा लैजाँदा डेढ वर्षको उमेरमा रोग पत्ता लागेको बताए। उनले रोग पत्ता लगाउन र सुरुवातको उपचारमा जम्मा ८ लाख खर्च भएको सुनाए। फ्याक्टर नपाइँदा ओछ्यानमै छट्पटिरहेका कालीकोटको नरहरिनाथ गाउँपालिकास्थित लालुका वसन्त बिष्ट र बिरामी छोराको हेरचाह गर्दै उनकी आमा कमला बिष्ट। तस्बिर : बिस्नप्रसाद न्यौपाने अहिले भने हेमोफिलिया सोसाइटी नेपालले औषधि निःशुल्क उपलब्ध गराएकाले निकै सहज भएको बताए। यस्तै सुर्खेतकै अमृता चपाईंका १४ वर्षका छोरा अमृत ढकाल, शर्मालाल शर्मालगायत कर्णालीमा ३४ जना पहिचान भएका हेमोफिलियाका बिरामीहरू उपचारका लागि हेमोफिलिया सोसाइटी नेपालको भरमा छन्। उनीहरू नियमित औषधि उपचार गरेर सहज जीवन बाँचिरहेका छन्। बिरामीको रोगको प्रकृतिअनुसार विभिन्न १ देखि १३ फ्याक्टरको डोज दिनुपर्छ। हेमोफिलिया सोसाइटी नेपालका केन्द्रीय अध्यक्ष मुकुन्द घिमिरेले आफू पनि यही रोगबाट ग्रसित भएको सुनाए। उनले भने, म पनि यही रोगको पीडित हुँ। नियमित उपचार गरेर बाँचिरहेको छु। बिरामी वसन्त बिष्टलाई आवश्यक पर्ने ९ फ्याक्टर नेपालमै नभएको उनले बताए। उनले भने, त्यो फ्याक्टर विश्वमै सर्टेज हुन्छ। नेपालमा त झन् छँदै छैन। हामीलाई हेमोफिलियाको उपचारमा आवश्यक औषधिहरू विश्व हेमोफिलिया महासंघले उपलब्ध गराउँदै आएको छ। तर उसले पनि ९ फ्याक्टर सर्टेज रहेको भन्दै पठाएको छैन। कहिले आउँछ ठेगान पनि छैन। हाम्रो संस्थाबाट मुलुकभरिका ८ सय १४ जना बिरामीहरूले नियमित औषधि पाइरहेका छन्। तर कहिलेकाहीँ आपूर्ति नहुँदा बिरामीले समस्या भोगिरहेका छन्। यस विषयमा सरकार बढी जिम्मेबार बन्नुपर्ने हो। तर सरकारले दिनुपर्ने जति ध्यान दिएको छैन। यो रोगको उपचार निकै महँगो भएको जनाउँदै उनले भने, बिरामी आफैंले यो रोगको उपचार गर्न असम्भव नै छ। एक डोजको मात्र १२ हजार ५ सय पर्छ। वीर अस्पताल काठमाडौंमा कार्यरत हेमोफिलिया रोग विशेषज्ञ डा निरज साहले नेपालमा १ देखि १३ फ्याक्टरसम्मकै हेमोफिलियाका बिरामीहरू रहेको बताए। उनले भने, नेपालमा यो रोगका ७ सय ९२ बिरामीको पहिचान भइसकेका छन्। अझ कति बिरामीको त पहिचान नै भएको छैन। नेपालमा २०७८ को जनगणनामा यसको लक्षणअनुसार ४ हजारदेखि ४ हजार ५ सयसम्म बिरामीहरू रहेको देखाएको छ। तर वीर अस्पताल र सिभिल अस्पतालमा मात्र यसको परीक्षण हुने भएकाले धेरै बिरामी उपचारको पहुँचमा आएका छैनन्। २०७८ को जनगणनाअनुसार कर्णालीमा मात्र १ सय ७४ जना हेमोफिलियाका बिरामी रहेको देखाएको छ। तर ३४ जना बिरामी मात्र पहिचान भएका उपचार सेवा लिइरहेका छन्। पहिले त उपचार सेवा लिन काठमाडौं नै जानु पथ्र्यो। अहिले प्रदेश अस्पतालहरूमा पनि सेवा विस्तार गर्न लागिरहेको छ। प्रदेश अस्पतालमा पनि औषधि पाइन्छ। परीक्षण सुरु भइसकेको छैन। हेमोफिलिया सोसाइटी नेपालमार्फत मुलुकका ७ वटै प्रदेशमा हेमोफिलिया परीक्षण गर्ने मेसिन वितरण गरिएको छ। तर कर्णालीमा त्यो मेसिन गोदाममा थन्किएको छ। प्रदेश अस्पताल सुर्खेतमा कार्यरत डा सुभास शर्माले भने, प्रदेश अस्पतालमा हेमोफिलिया परीक्षण गर्ने मेसिन त आएको छ। तर परीक्षणमा लाग्ने केमिकलहरू नआउँदा सेवा सुचारु भइरहेको छैन। उपचार सेवा भने नियमित छ। एक जना हेमोफिलियाका बिरामी वार्डमा भर्ना भएर उपचार सेवा लिइरहेका छन्। कर्णालीका विकट बस्तीहरूमा यो रोगका धेरै बिरामी छन्। तर उनीहरूको पहुँचमा परीक्षण सेवा नहुँदा रोग लुकाएर बस्न बाध्य छन्। सायद प्रदेश अस्पतालमा हेमोफिलिया परीक्षण गर्ने क्यामिकल आयो भने यतै परीक्षण गर्ने सेवा सुचारु हुन्छ। बिरामीहरूलाई पनि ठूलो राहत हुनेछ। कर्णालीमा यो रोग बढी बच्चाहरूमा देखिएको छ। उनले भने, अस्पतालमा बिरामी आउँदा रोग थाहा हुन्छ। तर औषधि हुँदैन। चिकित्सकहरू पनि त्यतिबेला हात खुट्टा बाँधिएर बस्नुपर्छ। कति अवस्थामा त अस्पतालमा डेड एक्सपायर भएको औषधि पनि बिरामीलाई दिनुपर्ने समस्या छ। कर्णाली प्रदेश अस्पतालमा छिमेकी प्रदेशहरूबाट पनि बिरामीहरू आउँछन्। अन्य रोगहरूलाई डेड एक्सपायर भएको औषधि दिइँदैन तर यो रोगको औषधि नै नपाउने हुँदा बिरामीको पीडा र औषधि अभावले यस्ता औषधि प्रयोग गर्नुपर्ने बाध्यता छ। उनले चिकित्सकको पीडा सुनाउँदै भने, बिरामी पीडामा हुन्छ। आफूहरूलाई रोग र उपचारका विषयमा सबै थाहा हुन्छ। तर अस्पतालमा औषधि नहुँदा आफ्नो पनि मन दुख्छ। अस्पतालमा प्रायः हेमोफिलियाको औषधि अभावको समस्या छ। प्रदेश सरकारले औषधिको सहज आपूर्ति गरिदिँदा मात्र पनि बिरामीले ठूलो राहत पाउने थिए। हेमोफिलियाका बिरामीहरूका कारण धेरै परिवारको खसी लुटिएको छ। आमालाई परिवारले नै श्राप दिन्छन्। कस्तो सन्तान जन्माई भनेर। उपचार निकै महँगो भएकाले न्यून आय भएको परिवारमा जन्मिएको बिरामीले झन् अकालमै ज्यान गुमाउन बाध्य छन्। जीवनमा महिलाहरूले बच्चा जन्माउँदा भोग्ने प्रसव पीडा हेमोफिलियाका बिरामीहरूले हरेक हप्ता भोग्नुपर्छ। हेमोफिलिया सोसाइटी नेपालका केन्द्रीय अध्यक्ष घिमिरेले भने, कर्णालीका बिरामीको लागि औषधि खरिद गर्ने बजेट कर्णालीको सरकारले लियोस्। मुलुकका अन्य प्रदेश सरकारहरूले पनि आफ्नो प्रदेशका बिरामीहरूका लागि आवश्यक पर्ने औषधि आफूले खरिद गर्ने हो भने बिरामीहरूलाई निकै ठूलो राहत हुनेछ। उनीहरूले जीवनदान पाउनेछन्। यस विषयमा कर्णाली प्रदेश सरकार गम्भीर बनोस्। अन्य सरकारहरू पनि। कर्णाली प्रदेशको सामाजिक विकास मन्त्रालयका स्वास्थ्य महाशाखा प्रमुख वृषबहादुर शाहीले दुई वर्ष अगाडिदेखि थोरै भए पनि प्रदेश सरकारले हेमोफिलियाका बिरामीहरूलाई आवश्यक पर्ने औषधिहरू खरिद गर्न सुरुवात गरेको बताए। तर त्यसले पर्याप्त भएको छैन। अब हामी कर्णालीका बिरामीहरूलाई पुग्ने गरी आर्थिक व्यवस्थापनको प्रस्ताव प्रदेश सरकारको आर्थिक मामिला तथा योजना मन्त्रालयमा पेस गर्छौं, उनले भने। कर्णाली प्रदेश सरकारका आर्थिक मामिला तथा योजना मन्त्री वेदराज सिंहले हेमोफिलियाका बिरामीहरूलाई कर्णालीमै सहज उपचार पाउने व्यवस्थापन गर्ने प्रतिबद्धता जनाए। उनले भने, संविधानले नै हरेक नागरिकको मौलिक अधिकारमा स्वास्थ्य सेवालाई राखेको छ। हेमोफिलियाका बारेमा आफूले हालै मात्र विस्तृत अध्ययन गर्ने मौका पाएको भन्दै मन्त्री सिंहले हेमोफिलियाका बिरामीले उपचारमा पाइरहेको सास्ती, यसको अप्ठ्यारो र उपचार अभावलगायतका विषयमा आफू चिन्तित रहेको बताए। हेमोफिलियाका बिरामीको उपचारमा सहज हुने गरी प्रदेश सरकारको आगामी नीति तथा कार्यक्रम र बजेटमा सक्दो व्यवस्था गर्नेछु, उनले थपे। कारण बच्ने उपाय"
सबै भ्रष्टाचारको छानबिन गरौं,"भ्रष्टाचारका मुद्दा र भ्रष्टाचारीहरूका हकमा सरकारले कुनै पनि सम्झौता नगरोस्। अरू भ्रष्टाचारका फाइलहरू पनि खोलौं र मुलुकमा सुशासनसँगै कानुनी राज बलियो बनाऔं। नेपालीलाई भुटानी शरणार्थी बनाएर अमेरिका उडाउने धन्दामा संलग्नताको आरोपमा राज्यको उच्चपदस्थ भइसकेकाहरू पनि पक्राउ पर्दापर्दै पनि केही शंका चाहिँ बाँकी छन्। आमजनतामात्रै होइन, नागरिक अगुवाहरू पनि सडकमै उत्रिएर भ्रष्टाचारविरुद्ध प्रदर्शन गर्नुपर्नाका कारण राज्यलाई खबरदारी आवश्यक भएरै हो। यो प्रकरणमा प्रहरी प्रशासनले दूधको दूध र पानीको पानी गरोस् भन्ने नै नागरिक तहको आग्रह हो। भ्रष्टाचार आरोपितहरूमाथिको छानबिन गडबड गरी चोख्याउने प्रपञ्च हुन्छ कि भन्ने आशंका नभइदिएको भए कुनै प्रदर्शनको जरुरी थिएन। दबाबको खाँचो थिएन। देशैभर भएको प्रदर्शन राज्यप्रतिको शंकामात्रै नभएर पछिल्लो समय मौलाएको भ्रष्टाचारबाट नागरिक आजित हुनुको द्योतक पनि हो। मुलुक पिछडिनुको प्रमुख कारणै भ्रष्टाचार भएको ठहर्याएर नागरिक खबरदारीका लागि प्रदर्शनमै उत्रिएका हुन्। तर यसैबाट प्रभावित भएर कुनै निर्दाेषलाई डाम्ने र भ्रष्टाचारीलाई कारबाही गरेको बहादुरी देखाउने काम नहोस् भन्ने चाहिँ यहाँनिर महत्त्वपूर्ण पक्ष हो। नागरिक प्रदर्शनीलाई सरकारले नक्कली भुटानी शरणार्थी प्रकरणको निष्पक्ष छानबिन र दोषीमाथि कारबाहीका लागिमात्रै हो भनेर बुझिनु हुँदैन। यो नागरिक आक्रोश त भएभरका भ्रष्टाचार र काण्डहरूको छानबिन होस् भन्नाका लागि हो। जुन खालको उभार नागरिक प्रदर्शनहरूमा देखिएको छ, त्यसले जनआन्दोलनकै झल्को दिएको छ। जसरी हिजो नागरिक व्यवस्थाको थिचोमिचोमा थिए, आज लोकतन्त्रमा फेरि भ्रष्टाचारले थिलथिलो र उकुसमुकुस भएका छन् जनता। हो, यही भएर अर्काे जनआन्दोलनको झिल्को निस्किएको हो। नक्कली भुटानी शरणार्थी प्रकरणमा दर्जनभन्दा बढी पक्राउ परे पनि तिनको दोष खुट्याएर सजायको प्रक्रिया अझै बाँकी छ। हो, यही प्रक्रियामा सरकारले खुट्टा कमायो भने दोषीलाई उन्मुक्ति मिल्न सक्छ। राज्य संयन्त्रलाई नै मानव तस्करीमा प्रयोग गर्नेसम्मको महाअपराधमा पनि दोषी उम्कने स्थिति बन्यो वा कुनै न कुनै राजनीतिक सौदाबाजीले यो मुद्दालाई थामथुम र सामसुम पार्ने प्रयत्न भयो भने नागरिकको भरोसाको बाँध भत्किने निश्चित छ। नागरिक सरोकार त्यहाँ पनि हो। बरु, यही मौकामा सरकारले राज्यका तमाम भ्रष्टाचारहरू माथि छानबिन गर्नुपर्छ। कुशासनले थिलोथिलो समाजले सरकारबाट केही त हुन्छ है, कानुनी राज जीवितै छ है भन्ने अनुभूति खोजेको छ। नागरिकलाई सेवा, सुविधा जत्तिकै सुशासनको प्रत्याभूति उत्तिकै आवश्यक छ। यसपालि नक्कली भुटानी शरणार्थी प्रकरणविरुद्ध जनताको जुन चासो र आक्रोश प्रस्फुटन भएको छ, सरकारले यो प्रकरणमा खुट्टा कमाउने चालबाजीमात्रै गर्यो भने पनि जनताको आन्दोलनको रूप कस्तो होला ? त्यसले कुनकुन शक्तिलाई सडकमा ल्याउला ? यसै भन्न सकिन्न। भ्रष्टाचारका मुद्दा र भ्रष्टाचारीहरूका हकमा सरकारले कुनै पनि सम्झौता नगरोस्। अरू भ्रष्टाचारका फाइलहरू पनि खोलौं र मुलुकमा सुशासनसँगै कानुनी राज बलियो बनाऔं।"
टोपबहादुर रायमाझीको बयान सुरू,काठमाडौं : नक्कली भुटानी शरणार्थी प्रकरणमा पक्राउ परेका टोपबहादुर रायमाझीको बयान सुरु भएको छ। रायमाझीले बबरमहलस्थित सरकारी वकिलको कार्यालयमा बयान दिएका हुन्। काठमाडौं जिल्ला अदालतले सोमबार टोपबहादुर रायमाझीलाई अनुसन्धानका लागि तीन दिन हिरासतमा राख्न अनुमति दिएको थियो। रायमाझीलाई प्रहरीले आइतबार बेलुकी बुढानिलकण्ठ क्षेत्रबाट पक्राउ गरेको थियो। एमाले सचिवसमेत रहेका रायमाझीलाई पार्टीले यसअघि नै निलम्बन गरेको थियो। यसअघि पूर्वगृहमन्त्री बालकृष्ण खाँणसहित १२ जनालाई प्रहरीले पक्राउ गरेर अनुसन्धानलाई अघि बढाएको छ। त्यस्तै आज सोमबार नै प्रतिनिधिसभा सभामुख देवराज घिमिरेले प्रतिनिधिसभा सदस्य टोपबहादुर रायमाझी पक्राउको जानकारी प्रतिनिधिसभालाई गराएका थिए।
नक्कली भुटानी शरणार्थी प्रकरणका दोषीलाई कारबाही हुनुपर्छ : मुख्यमन्त्री जम्कट्टेल,"रामेछाप : बागमती प्रदेशका मुख्यमन्त्री शालिकराम जम्कट्टेलले नक्कली भुटानी शरणार्थी प्रकरणमा दोषी देखिएकाहरू कानुनबमोजिम दण्डित गर्नुपर्ने बताएका छन्। सोमबार मन्थली नगरपालिका१ मा रहेको मन्थली माध्यमिक विद्यालयको नवनिर्मित भवन हस्तान्तरण तथा उद्घाटन समारोहलाई सम्बोधन गर्दै जम्कट्टेलले यस्तो धारणा राखेका हुन्। जम्कट्टेलले भने, 'को कुन पार्टीको भन्दा पनि कति दोषी हो भन्ने कुराका आधारमा कारबाहीको दायरामा ल्याउनुपर्छ।' यस्तै संघीयताको प्रसंगमा बोल्दै उनले संघीयता खारेजी सम्भव नभएको बताएका छन्। संघीयता चाहिँदैन कि चाहिँदैन भनेर ठूलो बहस निकालिँदै छ, तर त्यो बहस आवश्यक छैन, मुख्यमन्त्री जम्कट्टेलले भने, नागरिकको माग त्यो होइन, त्यसैले त्यो सम्भव पनि छैन। मुख्यमन्त्री जम्कट्टेलले भने, संघीयता चाहिँदैन भन्ने तत्त्व विकास विरोधी र राजतन्त्रको मतियार हुन्। उनीहरू अँध्यारो कोठामा बसेर संघीयता फाल्ने योजना बनाइरहेका छन्, तर त्यो सम्भव छैन। त्यस्तो हर्कतमा हाल कोही नलागेकै राम्रो। जनताको ठूलो त्याग र बलिदानबाट आएको यो व्यवस्थालाई कमजोर नआक्न पनि उनले आग्रह गरे । संघीयता खारेजी हुँदा केवल प्रदेश नरहने कुरा मात्रै हुँदैन, उनले भने, प्रदेश सरकार गयो भने स्थानीय सरकारसमेत रहँदैन, संघीय स्वरूप फेरिन्छ। संघ पहिलेको जस्तो राज्य व्यवस्थामा जाँदा स्थानीय सरकार पनि पहिलेको गाविसको जस्तो मोडेलमा जाने उनले जिकिर गरे। भवन एसियाली विकास बैंकको ऋण सहयोगमा पुनर्निर्माण गरिएको हो।"
एमालेले फिर्ता लियो मधेस सरकारलाई दिएको समर्थन,"जनकपुरधाम : मधेस सरकारबाट एमालेले समर्थन फिर्ता लिएको छ। जनता समाजवादी पार्टी नेपालका मुख्यमन्त्री सरोज कुमार यादवलाई नेकपा एमालेले दिएको समर्थन फिर्ता लिएको हो। सोमबारदेखि लागू हुने गरी सरकारलाई दिएको समर्थन फिर्ता लिएको जनाइएको छ। नेकपा एमाले संसदीय दलका नेता सरोज कुमार यादवले आइतबार सभामुख रामचन्द्र मण्डललाई भेटी समर्थन फिर्ताको पत्र बुझाएको थियो। संघीय सरकारको सत्ता गठबन्धनमा एमाले माओवादी केन्द्रको गठबन्धन भत्किँदा गत चैत २१ गते एमालेका मन्त्रीहरूले राजीनामा बुझाएका थिए। एमालेबाट संसदीय दलका नेता सरोजकुमार यादव भौतिक पूर्वाधार तथा विकास, राजकुमार लेखी कानुन, न्याय तथा प्रदेश सभा मामिला, शत्रुधन प्रसाद सिंह गृह तथा सञ्चार र मोहम्मद जयद आलम महिला, बालबालिका, युवा तथा खेलकुद मन्त्री बनेका थिए।"
शरणार्थी प्रकरणमा आफ्नो नाम मुछिएपछि प्रहरीमा पुगे कांग्रेसका पूर्वसांसद आङटावा शेर्पा,"काठमाडौं : नक्कली भुटानी शरणार्थी प्रकरणमा आफ्नो नाम मुछिएपछि नेपाली कांग्रेसका पूर्वसांसद आङटावा शेर्पा प्रहरीकहाँ पुगेका छन्। उनले काठमाडौं प्रहरी परिसर टेकुमा उपस्थित भएका छन्। परिसरका प्रवक्ता सीताराम रिजालले उनीविरुद्ध कुनै पक्राउ पूर्जी जारी नभएको बताए। सञ्चारमाध्यममा आफ्नो नाम आएपछि उनी बुझ्न भनेर आएको प्रवक्ता रिजालको भनाइ छ। 'उहाँविरुद्ध वारेन्ट इस्यु भएको छैन। आफ्नो नाम मुछिएको देखेर बुझ्नका लागि आउनुभएको रैछ। सबै कुरा बुझेर जानुहुन्छ,' अन्नपूर्णसँग उनले भने। प्रहरीले हिजोमात्रै नेकपा एमालेका सचिव टोपबहादुर रायमाझीलाई पक्राउ गरेको थियो। शरणार्थी प्रकरणमा नेपाली कांग्रेसका नेता एवं पूर्व गृहमन्त्री बालकृष्ण खाँण, तत्कालीन गृहसचिव टेकनारायण पाण्डे, पूर्व गृहमन्त्री रामबहादुर थापा बादलका सुरक्षा सल्लाहकार इन्द्रजीत राईलगायत १३ जना पक्राउ परेका छन्।"
१० वटा संसदीय समिति बैठक मंगलबार बिहान,"काठमाडौं : प्रतिनिधिसभा गठन भएको छ महिनापछि अर्थात मंगलबारदेखि संसदीय समिति क्रियाशील हुने भएको छ। सभामुख देवराज घिमिरेले कानून निर्माण र जनताका सरोकारका मुद्दामा संसदीय समिति एकैसाथ छन् भन्ने सन्देश प्रवाह होस् भनी बिहान नौ बजे १० वटै समितिका बैठक राख्न सुझाव दिएका थिए। उनको सुझावअनुसार प्रतिनिधिसभा मातहतका सबै विषयगत समितिका बैठक एकैसाथ राख्ने तयारी भएको संघीय संसद् सचिवालयका सहप्रवक्ता दशरथ धमलाले जानकारी दिए। समितिका सभापति चयन नभएसम्मका लागि बैठकको अध्यक्षता हाल तत् तत् समितिका ज्येष्ठ सदस्यले गर्नेछन्। समितिको पहिलो बैठकमा ज्येष्ठ सदस्यले सदस्यहरूलाई स्वागत गर्ने, परिचय कार्यक्रम हुने र कार्यक्षेत्रबारे जानकारी गराइने कार्यसूची बनाइएको छ। प्रतिनिधिसभा मातहत अर्थ, अन्तर्राष्ट्रिय सम्बन्ध र पर्यटन, उद्योग तथा वाणिज्य र श्रम तथा उपभोक्ता हित, कानून, न्याय तथा मानवअधिकार, कृषि सहकारी तथा प्राकृतिक स्रोत, महिला तथा सामाजिक मामिला, राज्यव्यवस्था तथा सुशासन, पूर्वाधार विकास, शिक्षा, स्वास्थ्य तथा सूचना प्रविधि तथा सार्वजनिक लेखा छन्। समितिको प्रमुख कार्यजिम्मेवारी भनेको सचिवालयमा दर्ता भई सभाले सैद्धान्तिक, दफावार छलफलका लागि पठाएका विधेयकलाई निष्कर्षमा पुर्याउनु रहेको छ। सभामा ठूलो सङ्ख्या हुने भएको र सबै काम गहिरोसँग अध्ययन तथा अनुसन्धान गरी निष्कर्षमा पुर्याउन चुनौती खडा हुने भएकाले प्रभावकारी कार्यसम्पादन गर्न विश्वभर नै संसदीय समिति प्रणाली अभ्यासमा आएका हुन्। अधिकांश समिति करिब २५ सदस्यीय बनाइएको छ। संसद्का काम कारबाहीलाई व्यवस्थित रूपले सम्पादन गर्न संसदीय समिति प्रणाली विकसित भएकाले सभाका कामलाई सघाउने गर्छन्। कतिपय सवालमा दोहोरो संवाद गरी छलफल गर्नुपर्ने, अनुगमन निगरानी गरी प्रतिवेदन तयार गर्नुपर्ने तथा विधेयकमाथि प्रत्येक शब्द र प्रावधानमाथि छलफल हुनुपर्ने भएकाले समितिले सभाको कार्य जिम्मेवारीलाई सहज तुल्याउन सहयोग पुर्याउँछ। प्रतिनिधिसभाले यसअघि नै नयाँ नियमावली बनाई कार्यान्वयनमा ल्याइसकेको छ। नयाँ नियमावलीले साविकका केही समितिको नाम र कार्यक्षेत्रमा केही सामान्य हेरफेर गरेको छ। सभाबाट गत वैशाख १५ गते ती समिति गठन भएको घोषणा भएको थियो। अघिल्लो कार्यकालमा प्रतिनिधिसभाका १० समितिमध्ये छ वटा समितिका सभापति महिला थिए। मुलुकका प्रमुख राजनीतिक दलबीच कुन समितिको नेतृत्व कसले पाउने भन्नेमा मोटामोटी सहमति भइसकेको बताइएको छ। विगतदेखि कै अभ्यास अनुरूप सार्वजनिक लेखा समिति भने प्रमुख प्रतिपक्षी दलले प्राप्त गर्नेछ। विषयगत समितिका केही बैठकपछि समितिको नेतृत्व चयन प्रक्रिया हुने अनुमान गरिएको छ।"
आर्थिक मामिलामन्त्री लामालाई थप ३ मन्त्रालयको जिम्मेवारी,"हेटौंडा : बागमती प्रदेशका आर्थिक मामिला तथा योजनामन्त्री बहादुर सिं लामालाई थप ३ वटा मन्त्रालयको जिम्मेवारी दिइएको छ। सोमबार बागमती प्रदेश प्रमुख यादवचन्द शर्माले मुख्यमन्त्री शालिकराम जम्कट्टेलको सिफारिसमा मन्त्री लामालाई थप ३ वटा मन्त्रालयको कार्यभार सम्हाल्ने गरी जिम्मेवारी दिएका हुन्। मन्त्री लामालाई पर्यटन उद्योग तथा सहकारी मन्त्रालय, वन तथा वातावरण मन्त्रालय र स्वास्थ्य मन्त्रालयको कार्यभार सम्हाल्ने गरी जिम्मेवारी दिइएको प्रदेश प्रमुख शर्माका प्रेस संयोजक शिव चौलागाईंले बताए। त्यस्तै प्रमुख शर्माले मदन भण्डारी स्वास्थ्य विज्ञान प्रतिष्ठान ऐन २०७६ को साविकको व्यवस्था जगाउने सम्बन्धी व्यवस्था गर्न बनेको विधेयक २०७६ प्रमाणीकरण गरेका छन्। उनले नेपालको संविधानको धारा २०१ को उपधारा २ बमोजिम प्रदेशसभा सचिवालयबाट प्राप्त भई आएको सो विधेयक आज प्रमाणीकरण गरेका हुन्।"
अन्तर्राष्ट्रिय समुदायसँग प्रधानमन्त्री प्रचण्डले भने मानवअधिकारको गम्भीर घटनामा आममाफी दिइने छैन,"काठमाडौं : प्रधानमन्त्री पुष्पकमल दाहाल 'प्रचण्ड'ले मानवअधिकारको गम्भीर उल्लंघनको घटनामा आममाफी नदिइने बताएका छन्। संक्रमणकालीन न्यायसम्बन्धी विधेयकका विषयमा कूटनीतिक नियोगका प्रतिनिधिलाई जानकारी दिँदै उनले त्यस्ता घटनामा कुनै पनि प्रकारको आममाफी नदिइने स्पष्ट पारे। उनले शान्ति प्रक्रियालाई निष्कर्षमा पुर्याउन सरकार प्रतिबद्ध रहेको र त्यससम्बन्धी कामलाई फास्ट ट्र्याकमा टुंग्याउन दलहरूबीच सहमति भएको बताए। 'समाजमा शान्ति, मेलमिलाप र सद्भावको सुदृढीकरणलाई उच्च महत्व दिन्छौं र सङ्क्रमणकालीन न्याय प्रक्रियाको बाँकी काम टुंगोमा पुर्याउने र द्वन्द्वका पीडितहरूलाई न्याय र परिपूरण उपलब्ध गराउने हाम्रो प्रतिबद्धता दोहोर्याउँछौं,' सोमबार सिंहदरवारमा सम्बोधन गर्दै उनले भने। उनले विस्तृत शान्ति सम्झौता, सर्वोच्च अदालतका निर्देशनहरू र सान्दर्भिक अन्तर्राष्ट्रिय प्रतिबद्धताहरूले आफूहरूको प्रयासलाई लक्ष्यतर्फ डोऱ्याउने बताए। 'नेपालको शान्ति प्रक्रिया केही फरक र मौलिक प्रकृतिका छन्। त्यसलाई त्यही ढंगले टुंग्याउँछौं,' उनले भने। 'यही उद्देश्यलाई मध्यनजर गर्दै बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग ऐन, २०७५ लाई संशोधन गर्न बनेको विधेयक संसदमा पेस गरिएको र विधेयकलाई चाँडोभन्दा चाँडो पारित गर्न प्रमुख राजनीतिक दलबीच सहमति भएको छ,' उनले भने, 'संशोधन प्रस्तावले पीडित केन्द्रित दृष्टिकोण अपनाएको छ र परिपूरणलाई पीडितको अधिकारको रूपमा मान्यता दिएको छ। मानवअधिकारको गम्भीर उल्लंघनका घटनामा कुनै पनि प्रकारको आममाफी दिइने छैन भनी म आश्वासन दिन्छु।'"
संसदमा रास्वपाको संकल्प प्रस्ताव : भ्रष्टचारीलाई राष्ट्रद्रोहीको मुद्दा लगाऔं,"काठमाडौंः राष्ट्रिय स्वतन्त्र पार्टीले प्रतिनिधिसभामा भ्रष्टाचारविरुद्ध संकल्प प्रस्ताव दर्ता गराएको छ। देशमा भ्रष्टाचार बढ्दै गएको भन्दै त्यसविरुद्ध राष्ट्रिय स्वतन्त्र पार्टीकी सांसद सुमाना श्रेष्ठलेर संघीय संसद् सचिवालयमा संकल्प प्रस्ताव दर्ता गराएकी हुन्। मुख्यतः भ्रष्टाचारमा राजनीतिक दलहरूकै संलग्नता रहेको र देश विकासको बाधक भ्रष्टाचार रहेको भन्दै रास्वपाले संकल्प प्रस्ताव दर्ता गराएको हो। संकल्प प्रस्तावमा भनिएको छ, 'नेपाली नागरिकलाई नक्कली शरणार्थी बनाउन गृह मन्त्रालय समेतका उच्च पदस्थ कर्मचारी र पदाधिकारीले घुस लिएको, सचिव र मन्त्री पदको दुरुपयोग गरेको लगायतका प्रकरणमा रहेका अपराधहरूमा कुनै कसुर बाँकी नराखी निष्पक्ष र प्रभावकारी अनुसन्धान गर्न नेपाल सरकारलाई निर्देशन दिनू।'"
नक्कली भुटानी शरणार्थी प्रकरणबारे एमालेले माग्यो सरकारको प्रगति,"काठमाडौंः प्रमुख प्रतिपक्षी दल नेकपा एमालले सरकारसँग नक्कली भुटानी शरणार्थी प्रकरणबारे विवरण माग गरेको छ। प्रतिनिधि सभामा बोल्दै सांसद् ठाकुर गैरेले नक्कली भुटानी शरणार्थी प्रकरणबारे सरकारले प्रतिनिधि सभालाई जानकारी गराउनुपर्ने माग गरेका हुन्। प्रतिनिधि सभामा बोल्दै सांसद् गैरेले नक्कली भुटानी शरणार्थी प्रकरणमा सरकारले अहिलेसम्म गरेका प्रगति विवरणबारे संसद्लाई जानकारी गराउनुपर्ने माग गरेका हुन्। गैरेले भने, 'यो जघन्य अपराधको विषय हो। सार्वभौम संसदमा जानकारी गराउने कार्यसूची किन राखिएन? संसद् चलिरहेको छ। दोषीलाई कारबाही गर्न माग गर्छौं। गैरेले निष्पक्ष छानविन हुन्छ भन्नेमा जनतालाई विश्वास नभएको बताए।"
पूर्व गृहमन्त्री खाँड वयानका लागि सरकारी वकिलको कार्यालयमा,काठमाडौं : पूर्व गृहमन्त्री बालकृष्ण खाँडलाई वयानका लागि प्रहरीले बबरमहलस्थित सरकारी वकिलको कार्यालयमा लगेको । नक्कली भुटानी शरणार्थी प्रकरणमा मुछिएका खाँडलाई काठमाडौं जिल्ला अदालतले आइतबार हिरासतमा राखेर अनुसन्धान गर्न चार दिनको म्याथ थप गरेको थियो। सर्वसाधारणलाई नक्कली भुटानी शरणार्थी बनाएर अमेरिका लैजान खाँडको प्रत्यक्ष संलग्नता देखिएपछि प्रहरीले अनुसन्धानका लागि गत साता पक्राउ गरेको थियो।
भ्रष्टाचारका दोषीलाई कारबाहीको माग गर्दै पोखरामा नागरिक समाजको प्रदर्शन,"पोखरा : नक्कली भुटानी शरणार्थी प्रकरणका दोषीलाई कारबाहीको माग गर्दै नागरिक समाज कास्कीको अगुवाईमा पोखरामा प्रदर्शन भएको छ । पोखराको सहिदचोकमा सोमबार नक्कली भुटानी शरणार्थी भ्रष्टाचार काण्डविरुद्ध शान्तिपूर्ण धर्ना गरिएको हो । नक्कली घुटानी शरणार्थी घटनामा पूर्वगृहमन्त्री तथा नेपाली कांग्रेसका नेता बादकृष्ण खाँण, नेपाल सरकारका सचिव टेकनारायण पाण्डे,पूर्वउर्जामन्त्री एवं नेकपा एमालेका सचिव टोपबहादुर रायमाझीलगायत पक्राउ परेका छन् । शान्तिपूर्ण धर्नामा सहभागीले नक्कली भुटानी शरणार्थी भ्रष्टाचारकाण्डको विषयान्तर गर्न पाइँदैन, भ्रष्टाचारका मतियार खबरदार, भ्रष्टा नालायकहरू हो यो देश तिम्रो विर्ता हो ?,भीआईपी भ्रष्टाचारीहरू छि छि लगायतका नारा हातमा लिएर शान्तिपूर्ण धर्नामा बसेका थिए ।"
नक्कली भुटानी शरणार्थीको अनुसन्धान सकिएपछि मात्रै अरू फाइल खोल्नुपर्छः माधव सापकोटा,"काठमाडौंः सांसद् माधव सापकोटाले सरकारले नक्कली भुटानी शरणार्थी प्रकरणको छानविन भइरहेको बेला विषयान्तर गर्न नहुने बताएका छन्। संसदमा बोल्दै सांसद् सापकोटाले मानव बेचविखन जस्तो जघन्य अपराध जस्तो विषयलाई टुंगोमा पुर्याएर अरू थप फाइल खोल्नुपर्ने बताएका हुन्। सापकोटाले भने, भ्रष्टाचारका बारेमा देश र अन्तराष्ट्रिय जगत बहसमा छ। सम्पूर्ण रूपमा देश टुग्याउनुपर्छ। त्यसपछि क्रमशः अरू फाइल खोल्नुपर्छ। न की विषयलाई विषयान्तर गर्ने र यो विषयलाई कमजोर पार्नका लागि अरू विषय उठाउनु भनेको अन्ततः भ्रष्टाचारलाई नै मद्दत पुर्याउनु हो। अहिले चलिरहेको भुटानी शरणार्थी प्रकरणको विषयलाई निष्कर्षमा पुर्याएर थप फाइल खोल्नुपर्ने बताए।"
"हाम्रै साथीहरू सत्तामा गएर भ्रष्टीकरण हुनुभयो, प्रतिरक्षामा नलागौं : डाबाबुराम भट्टराई","काठमाडौंः नेपाल समाजवादी पार्टीका अध्यक्ष डा बाबुराम भट्टराईले क्रान्तिकारीहरू पनि सत्तामा पुगेर भ्रष्टीकरण बनेको बताएका छन्। राजधानीमा आयोजित कार्यक्रममा भट्टराईले सत्ताको चास्नीले भ्रष्टीकरण भइने भन्दै भ्रष्टीकरणबाट बच्न जरुरी रहेको बताएका हुन्। डाभट्टराईले भने, हाम्रै साथीहरू सत्तामा गएर भ्रष्टीकरणमा लाग्नुभएको छ। तिनको प्रतिरक्षामा लाग्यौ भने जनताले नकार्नेछन्। उहाँको पक्षमा लाग्नुहुँदैन। अहिले युवाहरूमा चरम असन्तुष्टि रहेको बताए। भट्टराईले भने, हिजोका क्रान्तिकारी शक्तिले समयानुकुल रुपान्तरण हुन सकेनौं। सत्ताको चास्नीले भ्रष्टीकरण भइन्छ। भ्रष्टीकरणबाट बच्न जरुरी छ। हामीले अहिलेको एजेण्डा र जनताको चाहना बुझ्नुपर्छ। जनतामा निराशा छ। अग्रगामी प्रगतिशील सोंच राख्नेहरूले समयमा विकल्प दिनुपर्छ। जनतामा सुशासन र समृद्धीको चाहना छ।"
टोपबहादुर रायमाझीलाई अनुसन्धानका लागि तीन दिन हिरासतमा राख्न अनुमति,काठमाडौं : काठमाडौं जिल्ला अदालतले पूर्व उपप्रधानमन्त्री टोपबहादुर रायमाझीलाई अनुसन्धानका लागि तीन दिन हिरासतमा राख्न अनुमति दिएको छ। नक्कली भुटानी शरणार्थी प्रकरणमा पक्राउ परेका रायमाझीलाई अनुसन्धानका लागि तीन दिन हिरासतमा राख्न काठमाडौं जिल्ला अदालतले अनुमति दिएको हो। आइतबार राति बुढानिलकण्ठ क्षेत्रबाट पक्राउ परेका रायमाझीलाई प्रहरीले सोमबार सरकारी विकल कार्यालयमा पेस गरेको थियो। एमाले सचिवसमेत रहेका रायमाझीलाई पार्टीले यसअघि नै निलम्बन गरेको थियो। यसअघि पूर्वगृहमन्त्री बालकृष्ण खाँणसहित १२ जनालाई प्रहरीले पक्राउ गरेर अनुसन्धानलाई अघि बढाएको छ।
एमाले सांसद रायमाझी पक्राउ परेको सभामुखले गराए संसद्लाई जानकारी,"काठमाडौं : सभामुख देवराज घिमिरेरेले प्रतिनिधिसभा सदस्य टोपबहादुर रायमाझी पक्राउ परेको जानकारी प्रतिनिधिसभालाई गराएका छन्। सभामुख घिमिरेले प्रतिनिधिसभा नियमावली, २०७९ को नियम २४८ (१) बमोजिम आजै सदनलाई पक्राउको जानकारी गराएका हुन्। रायमाझी नेकपा एमालेबाट अर्घाखाँचीबाट विजयी सांसद हुन्। रायमाझीलाई प्रहरीले आइतबार बेलुकी बुढानिलकण्ठ क्षेत्रबाट पक्राउ गरेको हो। एमाले सचिव समेत रहेका रायमाझीलाई पार्टीले यसअघि नै निलम्बन गरेको थियो। यसअघि पूर्वगृहमन्त्री बालकृष्ण खाँणसहित १२ जनालाई प्रहरीले पक्राउ गरेर अनुसन्धानलाई अघि बढाएको छ।"
फेक अडियोबारे छानबिन गरेर सार्वजनिक गरियोस् : आरजु राणा देउवा,"काठमाडौं : नेपाली कांग्रेसकी नेतृ एवं सांसद् आरजु राणाले नक्कली भुटानी शरणार्थी प्रकरणमा 'फेक अडियो' बनाएर आफ्नो बदनाम गरेको भन्दै सरकारसँग छानबिनको माग गरेकी छन्। प्रतिनिधिसभाको विशेष समयमा बोल्दै उनले सरकारले छिट्टै उक्त टेपको सत्यतथ्य उजागार गर्नुपर्ने बताएकी हुन्। हाम्रो देशमा फेक न्युजको पराकास्टा छ। फेक मिडियाको सरकारले सुपरीवेक्षण गर्नुपर्छ। मेरो नाम लिएर फेक अडियो टेष्टका लागि प्रहरीलाई दिएको थिएँ। तर त्यो दर्ता गर्न तीन घण्टा लगाइयो। ६ दिन हुँदा पनि फेक हो कि होइन भनेर किन भनिएको छैन? सरकारले चाँडै नै टेपको सत्य तथ्य उजागार गरोस्,' उनले भनिन्। केही दिनअघि उनले उक्त अडियोको छानबिन माग गर्दै साइबर व्युरोमा उजुरी दिएकी थिइन्। नक्कली भुटानी शरणार्थी काण्ड देशको लज्जास्पद् काण्ड रहेको उनको भनाइ छ। उनले भनिन्, आफ्नो नागरिकता भएकाहरूले पनि त्यागेर विदेश जाने अवस्था कस्तो होला? देशको लागि हामीले काम गरेर देखाऔं। मानव बेचबिखन विश्वव्यापी समस्या हो। मानव बेचबिखन नियन्त्रणमा सरकार गम्भीर बनोस्।"
बन्द रहेका सरकारी उद्योग चलाउन सरकारले गृहकार्य गरिरहेको छ : उद्योगमन्त्री रिजाल,"वीरगन्ज : उद्योग वाणिज्य तथा आपूर्तिमन्त्री रमेश रिजालले बन्द रहेका सरकारी उद्योग पुन:सञ्चालनका लागि सरकारले गृहकार्य गरिरहेको बताएका छन्। सोमबार वीरगन्जमा नेपाल प्रेस युनियन पर्साको १० ओैं अधिवेशनको उद्घाटन समारोहलाई सम्बोधन गर्दै मन्त्री रिजालले बन्द रहेको वीरगन्ज चिनी कारखानासहितका सरकारी उद्योगहरू पुन:सञ्चालन गर्न सरकारले गृहकार्य गरिरहेको बताएका हुन्। उनले भने, 'बन्द रहेको वीरगन्ज चिनी कारखानासहितका उद्योग पुन: चलाउनका लागि सरकारले गृहकार्य गरिरहेको छ। कुन मोडलमा चलाउने बारेमा छलफल चलिरहेको छ।' नक्कली भुटानी शरणार्थी प्रकरणबारे बोल्दै रिजालले एमालेकै सरकारका पालादेखि भ्रष्टाचार प्रकरण सुरू भएको बताए । उनले भने,'रामबहादुर थापा 'बादल' गृहमन्त्री भएका बेला प्रधानमन्त्री कुन पार्टीका थिए, टोपबहादुर रायमाझी मन्त्री हुँदा प्रधानमन्त्री कुन पार्टीका थिए ? यो सबैलाई थाहा छ ।' नक्कली शरणार्थीका नाममा भएको भ्रष्टाचार प्रकरणको अनुसन्धानमा अहिलेको गठबन्धन सरकारले पूर्णरुपमा सघाइरहेको बताउँदै मन्त्री रिजालले भने,'भ्रष्टाचारीलाई कारबाही हुनैपर्छ, सरकारले अनुसन्धानमा कुनै हस्ताक्षेप गर्दैन ।' उनले देशको अर्थतन्त्रलाई पुन: चलायमान बनाउन सरकार कटिवद्ध रहेको बताए।"
भ्रष्टाचार छानबिनमा सरकारले खुट्टा कमाउँदैन : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले भ्रष्टाचार छानबिनमा सरकारले खुट्टा नकमाउने बताएका छन्। नेपाल राष्ट्रिय कर्मचारी संगठन, नेपाल राष्ट्र बैंकद्वारा आयोजित अर्थतन्त्रको वर्तमान चुनौती तथा समाधानका भाबी कार्यदिशा कार्यक्रममा प्रधानमन्त्री प्रचण्डले भ्रष्टाचारीहरूलाई कुनै पनि बहानामा नछोड्ने र सरकारले खुट्टा नकमाउने बताएका हुन्। प्रचण्डले भने, भ्रष्टाचारीहरूलाई कारबाही गर्ने दिशामा सरकारले चालेको कदमप्रति आम जनताले बिभिन्न माध्यमबाट समर्थन र ऐक्यवबद्धता जनाउनुभएकोमा म सरकारको तर्फबाट सबैमा हार्दिक आभार प्रकट गर्न चाहन्छु। त्यसका साथै भ्रष्टाचारीहरुलाई कुनै पनि बहानामा बचाउने काम नगरियोस्, सरकारले खुट्टा नकमाओस् भनेर जुन खबरदारी गर्नुभएको छ, त्यसप्रति पनि हामी पूर्ण सजग रहेका छौं। अनियमितता र भ्रष्टाचार नियन्त्रण नभई सुशासन प्रबर्द्धन हुन नसक्ने बताए। प्रचण्डले भने, सार्वजनिक सेवा प्रवाह हुने ठाउँमा लामो लाइन बस्नुपर्ने र बिचौलियाहरुबाट ठगिनुपर्ने अवस्थामा सुधार भएको छ। विद्यालयहरुमा समयमै पुस्तक पुगेको छ। किसानहरूले बेलैमा मल पाउने गरी मलको आपूर्ति सुनिश्चित हुँदैछ। मुलुक संघीय संरचनामा गएपछि संघ, प्रदेश तथा स्थानीय तहले सार्वजनिक सेवा प्रवाह र विकासनिर्माणका कार्यलाई अझ छिटोछरितो र गुणस्तरीय बनाउन सक्ने आधार तयार भएको बताए।"
"नेप्से परिसूचक १८१३ विन्दुमा, कारोबार रकम ७२ करोडमा सीमित",काठमाडौं : सेयर बजारमा सामान्य अंकले करेक्सन आएको छ। आज नेप्से परिसूचक ३३४ अंकले घटेर १८१३३१ विन्दुमा अडिएको छ। अघिल्लो सेयर कारोबार दिन आइतबार नेप्से परिसूचक १६९६ अंकले घटेर १८२१६४ विन्दुमा पुगेको थियो। कारोबार रकम आइतबारको तुलनामा घटेको छ।आज २६६ कम्पनीको २३ लाख ४१ हजार २४० कित्ता सेयर ७२ करोड ४९ लाख ६९ हजार ९८० रुपैयाँमा खरिदबिक्री भयो। आइतबार ९० करोड ६३ हजार ८५६ रुपैयाँको सेयर कारोबार भएको थियो। यसदिन एनआईबीएल ग्रोथ फण्डको सेयर मूल्य सर्वाधिक ९८८ प्रतिशतले बढ्यो। आत्मनिर्भर लघुवित्त वित्तीय संस्थाको ६११ र राप्ती हाइड्रो पावर जनरल कन्स्ट्रक्सनको ६०४ प्रतिशतले बढ्यो। आज ९६ कम्पनीको सेयर मूल्य बढ्दा १०४ को घट्यो। कारोबार रकमका आधारमा एनआईसी एसिया बैंक शीर्षस्थानमा रह्यो। सो बैंकको ३ करोड ४ लाख मूल्य बराबरको सेयर कारोबार भयो। सगरमाथा लु्म्बिनी इन्स्योरेन्सको २ करोड ९८ लाख र सिटीजन इन्भेस्टमेन्ट ट्रस्टको २ करोड ४३ लाख रुपैयाँ बराबरको सेयर कारोबार भयो। कारोबारमा आएका १३ उपसमूहमध्ये ४ को मूल्य बढ्यो भने बाँकी ९ को घट्यो।
एमाले सांसद रायमाझी पक्राउ परेको सभामुखले गराए संसद्लाई जानकारी,"काठमाडौं : सभामुख देवराज घिमिरेरेले प्रतिनिधिसभा सदस्य टोपबहादुर रायमाझी पक्राउ परेको जानकारी प्रतिनिधिसभालाई गराएका छन्। सभामुख घिमिरेले प्रतिनिधिसभा नियमावली, २०७९ को नियम २४८ (१) बमोजिम आजै सदनलाई पक्राउको जानकारी गराएका हुन्। रायमाझी नेकपा एमालेबाट अर्घाखाँचीबाट विजयी सांसद हुन्। रायमाझीलाई प्रहरीले आइतबार बेलुकी बुढानिलकण्ठ क्षेत्रबाट पक्राउ गरेको हो। एमाले सचिव समेत रहेका रायमाझीलाई पार्टीले यसअघि नै निलम्बन गरेको थियो। यसअघि पूर्वगृहमन्त्री बालकृष्ण खाँणसहित १२ जनालाई प्रहरीले पक्राउ गरेर अनुसन्धानलाई अघि बढाएको छ।"
लुम्बिनीका मुख्यमन्त्रीको काँधमा ९ मन्त्रालय !,"बुटवल : लुम्बिनी प्रदेशका मुख्यमन्त्री डिल्लीबहादुर चौधरीको काँधमा मुख्यमन्त्री तथा मन्त्रिपरिषदको कार्यालयसहित ९ मन्त्रालयको जिम्मेवारी छ। वैशाख १५ गते शपथ लिएका चौधरीले मन्त्रिमण्डललाई पूर्णता दिन सकेका छैनन्। सोमबार दाङ निर्वाचन क्षेत्र नम्बर ३ (२) बाट निर्वाचित नेकपा माओवादी केन्द्रका धन बहादुर मास्कीलाई आर्थिक मामिला मन्त्रालयको जिम्मेवारी दिइएको छ। आर्थिक वर्ष २०८००८१ को नयाँ बजेटको तयारी गर्न समस्या परेकाले मास्कीलाई अर्थ मन्त्रालयको जिम्मेवारी दिइएको हो। नागरिक उन्मुक्ति पार्टीका धर्म बहादुर चौधरी र लोकतान्त्रिक पार्टीका सन्तोष कुमार पाण्डेय विना विभागीय मन्त्री छन्। अहिले मुख्यमन्त्री चौधरीको काँधमा खानेपानी, ग्रामीण तथा सहरी विकास, भौतिक पूर्वाधार विकास, स्वास्थ्य, आन्तरिक मामिला कानुन तथा सहकारी, वन तथा वातावरण, उद्योग पर्यटन तथा यातायात व्यवस्था, कृषि तथा भूमि व्यवस्था र सामाजिक विकास मन्त्रालयको जिम्मेवारी छ।"
राप्रपाले भन्यो प्रमुख दलका कारण देश गम्भीर संकटमा,"काठमाडौं : राष्ट्रिय प्रजातन्त्र पार्टीले राजसंस्था,हिन्दुराष्ट्र संविधानविपरीत नभएको बताएको छ । राप्रपाले विधानमै राजसंस्था र हिन्दुराष्ट्र उल्लेख हुनु संविधान विपरीत नभएको स्पष्ट पारेको हो । राप्रपाको सोमबारदेखि सुरु भएको केन्द्रीय कार्यसमिति बैठकमा पार्टी अध्यक्ष राजेन्द्र लिङ्देनले प्रस्तुत गरेको प्रतिवेदनमा भनिएको छ,विगतमा निर्वाचन आयोगबाट पटकपटक राप्रपाको विधानमा रहेको राजसंस्था, हिन्दुराष्ट्र र संघीयतासम्बन्धी अवधारणालाई संविधानविपरीत भन्दै प्रश्न उठ्दै आएको थियो । यसपटकबाट राप्रपाको विधानमा राजसंस्था र हिन्दुराष्ट्र उल्लेख हुनु संविधान विपरीत होइन भन्ने टुंगो लागेको छ । यसपटकको प्रतिनिधिसभा तथा प्रदेशसभाको निर्वाचनमा कुनैपनि एक राजनीतिक दललाई मात्र मतदाताले विश्वास गरेर बहुमत प्रदान नगरेको प्रतिवेदनमा भनिएको छ । प्रमुख दलका कारण मुलुक गम्भीर संकटमा भएको राप्रपाले स्पष्ट पारेको छ । प्रतिवेदनमा भनिएको छ,प्रमुख राजनीतिक दलहरूका सत्ताकेन्द्रित क्रियाकलापका कारण मुलुक गम्भीर संकटतर्फ उन्मुख छ । मुलुकका तीन प्रमुख अंगहरूका बीच रहनुपर्ने शक्ति नियन्त्रण र सन्तुलनको व्यवस्था ध्वस्त भएको छ । कमजोर अर्थतन्त्र, बढ्दो युवा वेरोजगारी, राज्यका सबै अंगमा भ्रष्टाचार र भ्रष्टाचारमा प्रायः सबै प्रमुख राजनीतिक दलहरूको संलग्नता, वैदेशिक नीतिमा आएको असन्तुलन सामान्य अवस्था होइन । राप्रपाले देशको सबैभन्दा जेठोदेखि सबैभन्दा कान्छा दल एकै कित्तामा उभिएको र यथास्थितिको निरन्तरताका पक्षधर बनेको आरोप लगाएको छ । प्रतिवेदनमा भनिएको छ,कानुन हातमा लिने,अख्तियार दुरुपयोग गर्ने र आफूलाई विधिभन्दा माथि राख्ने लोकतन्त्रविपरीत मान्यता फस्टाएको छ । सत्य, निष्ठा, इमान्दारीता, जवाफदेहीता दुर्लभ वस्तु बनेको छ । सानालाई ऐन,ठूलालाई चैन भन्ने अवस्था वर्तमान शासनको विशेषता बनेको छ । यो यथार्थ अवस्था दण्डहीनताको श्रृंखलाहरूले आफै प्रमाणित गरेको छ । धेरै पर जानै पर्दैन,वाइड बडीदेखि ललिता निवास जग्गा काण्ड,एनसेलदेखि क्यान्टोनमेन्ट घोटाला ध्यानमा लिने हो भने सत्यतथ्य सबै छर्लङ्ग हुन्छ । नक्कली शरणार्थी प्रकरण केवल अंकको भ्रष्टाचार मात्र नभइ राज्य विरुद्धको अपराध रहेको बताए । प्रतिवेदनमा भनिएको छ, नेपाली नागरिकलाई भुटानी शरणार्थी बनाएर अमेरिका पठाउन गरिएको राज्यशक्तिको दुरुपयोग एवं संगठित प्रयास प्रकरण र उक्त कार्यमा कथित विपरीत दलका अगुवाहरूको संलग्नताले पनि देशको अवस्था के छ भनेर प्रष्ट पार्छ सबैजसो ठूला भ्रष्टाचार काण्डहरूमा सबैजसो ठूला दलहरूको संलग्नता रहने विगतका काण्डहरु जस्तै यसमा पनि ठूला दलहरूको संलग्नता प्रष्ट हुँदै गएको छ । देश आर्थिक संकटमा रहेको र युवा बेरोजगारी तीव्र रूपमा बढेको बेला मुख्य राजनीतिक दलसम्बन्धित नेता र राज्यका जिम्मेवार निकायका मानिसहरूका क्रियाकलाप यसप्रकारको हुनु लज्जास्पद कुरा हो । प्रतिवेदनमा भनिएको छ,कुनैपनि बहानामा यस काण्डलाई सामसुम पार्ने र कसैलाई उन्मुक्ति दिनु हुँदैन । विगतका ठूलठूला भ्रष्टाचार काण्डहरू सेलाएर जाने र ठूला माछाहरूलाई उन्मुक्ति नजीरले गर्दा नक्कली शरणार्थी काण्डमा न्याय निसाफ हुन्छ भनेर नागरिक समाज अझैं आश्वस्त हुन सकेको छैन । २०४७ पछिका उच्चपदस्थ राजनीतिक लाभका पदमा रहेका र कर्मचारीहरूको सम्पत्ति छानविन गर्न उच्चस्तरीय न्यायिक आयोग गठन गर्न राप्रपाको माग छ ।"
भ्रष्टाचारका आरोपी नै सडकमा आन्दोलन गरे : ज्ञानेन्द्र शाही,"काठमाडौं : राष्ट्रिय प्रजातन्त्र पार्टीका नेता एवं सांसद् ज्ञानेन्द्र शाहीले भ्रष्टाचारीको तीन पुस्ते सम्पत्ति जफत गर्ने कानुन बनाउनुपर्ने माग गरेका छन्। संसद्को विशेष समयमा बोल्दै भ्रष्टाचार नियन्त्रणका लागि सडकबाट नभई संसदबाटै आन्दोन गर्न सांसद्हरूलाई प्रस्ताव गरेका हुन्। शाहीले भने, भ्रष्टाचारीका आरोप लागेकाहरू नै सडकमा आन्दोलन गर्दैछन्। यस्ता आन्दोलनले भ्रष्टचारीलाई संरक्षण गर्न। भ्रष्टाचार निर्मूल गर्न कानुन बनाउने थलो संसद् हो। तर, म्याद हदबन्दी भनेर पाँच वर्षमात्रै गराइँदैछ। देश भ्रष्टाचारले व्याप्त भएको भन्दै ओम्नी, क्यान्टोनमेन्ट, ललिता निवास काण्डलगायत प्रकरणमा पार्टी सिद्धान्त भन्दामाथि उठेर छानबिन गर्नुपर्ने बताए।"
मुस्कुराउँदै सरकारी वकिल कार्यालय छिरे टोपबहादुर रायमाझी,"काठमाडौं : नक्कली भुटानी शरणार्थी प्रकरणमा पक्राउ परेका नेकपा एमालेका सचिव टोपबहादुर रायमाझीलाई सरकारी वकिल कार्यालयमा पेस गरिएको छ। थप अनुसन्धानका लागि म्याद थप गर्न प्रहरीले सोमबार सरकारी वकिलको कार्यालय हुँदै जिल्ला अदालतमा पेस गर्दैछ। म्याद थपपछि प्रहरीले बाँकी अनुसन्धान प्रक्रिया अगाडि बढाउनेछ। फरार रहेका रायमाझीलाई प्रहरीले आइतबार राति बुढानिलकण्ठको पासीकोट क्षेत्रबाट पक्राउ गरेको थियो। उनी ११ दिनपछि पक्राउ परेका थिए। प्रहरीले उनीविरुद्ध वारेन्ट जारी गरेपछि रायमाझी रुपन्देहीबाट सम्पर्कविहीन बनेका थिए। शरणार्थी प्रकरणमा उनका छोरा सन्दीप पनि पक्राउ परेका छन्। त्यस्तै नेपाली कांग्रेसका नेता एवं पूर्व गृहमन्त्री बालकृष्ण खाँण, गृहसचिव टेकनारायण पाण्डे, तत्कालीन गृहमन्त्री रामबहादुर थापका सुरक्षा सल्लाहकार इन्द्रजीत राईलगायत पक्राउ परेका छन्। खाँणले सोमबारै सरकारी विकल कार्यालयमा बयान दिएका थिए।"
अस्ट्रेलिया र कोरिया पठाइदिने भन्दै लाखौं रकम असुल्ने पूर्वमेयरका छोरा फरार,"झापा : वैदेशिक रोजगारीका लागि अस्ट्रेलिया र दक्षिण कोरिया पठाइदिने भन्दै लाखौं रकम असुल्ने एक जना अझै फरार छन्। दमक नगरपालिका ५ बस्ने ३५ वर्षीय अनिल ओलीले पाँच जनालाई अस्ट्रेलिया र ११ जनालाई दक्षिण कोरिया पठाइदिने भन्दै लाखौं रकम ठगी गरेर सम्पर्कविहीन भएका छन्। अनिल दमक नगरपालिका पूर्वमेयर रोमनाथ ओलीका छोरा हुन् । ओलीले अस्ट्रेलियामा जेनेरल वर्कर काममा पठाइदिने भन्दै दमक २ बस्ने कृष्ण अधिकारी,सोही ठाउँका प्रेमकुमार गुरागाईँ,दमननाथ ढुंगाना,आकाश निरौलालगायतबाट ४५ लाख रुपैयाँ लिएका छन् । अधिकारी र गुरागाईँले १५१५ लाख र अन्य तीनजनाले ५५ लाख रुपैयाँ दिएको बताइएको छ । राजनीति पृष्ठभूमि राम्रो भएका ओली परिवारका सदस्यले नै अस्ट्रेलिया पठाइदिन्छु भन्दा कसरी नपत्याउनु कृष्णकी श्रीमती जमुना अधिकारीले अन्नपूर्णलाई भनिन्,अनिलसँग मेरो व्यक्तिगत चिनजान थियो, उसले नै अस्ट्रेलिया पठाइदिन्छु भनेपछि श्रीमानलाई अघि सारेको हो । घरमा सरसल्लाह गरी श्रीमान्लाई अस्ट्रेलिया पठाउने भन्दै मैले नै सुरुदेखि अनिलसँग सहकार्य गरेको बताउँदै उनले भनिन्,श्रीमानको आवश्यक कागजातदेखि रकमसम्म मैले नै अनिललाई भेटेर बुझाएको हुँ । कृष्ण जान लागेको थाहा पाएपछि प्रेमकुमार गुरागाईँसहित अन्य चारजना पनि अस्ट्रेलिया जाने भनी अनिलसँग जोडिन पुगेका हुन्। अनिलले अस्ट्रेलियामा आफन्त रहेको र सहजै पठाउन सकिन्छ भनेर एकजना बराबर १५ लाख रुपैयाँ बुझाउनु पर्ने सर्त राखियो । अस्ट्रेलिया पुगेपछि मासिक ३ लाख तलब हुन्छ भन्ने उनले सर्त सबैले सहजै स्वीकारे गरे । उनले सुरुमा नेपालबाटै अस्ट्रेलिया पठाउने बताएका थिए। पछि नो अब्जेक्सन लेटर (एनओसी) लगायतका अन्य कागजात पनि बनाउनुपर्ने र त्यो भारतबाट मात्र सहज हुने भएपछि उनीहरू अनिलले राखेको कुराको पछि नलाग्नुको विकल्प थिएन । यो घटना हो प्रदेश तथा सङ्घीय निर्वाचन २०७९ अघिको हो । टिकट र भिसा आइसकेको भन्दै अनिलले पाँचैजनालाई भारतको बागडोगरा एयरपोर्टबाट लखनउ पठाए । त्यसबापत अनिलले टिकट र भिसाका लागि भन्दै प्रतिव्यक्ति ५५ लाख रुपैयाँ लिए । लखनउमा पुगेर श्रीबहादुर गुरुङसँग भेट गर्नु र उहाँले नै तपाईँहरूलाई अस्ट्रेलिया उडाइदिन्छ भनेर अनिलले भनेर पठाएको जमुनाले सुनाइन् । लखनउ पुगेपछि श्रीमानसहित पाँचैजनालाई अलपत्र पारियो,उनले भनिन्,श्रीमान् र प्रेमज्यू एक महिना लखनउमा बस्नुभयो,अन्य तीनलाई पछि उडाउने भन्दै नेपाल फिर्ता पठाइयो । पछि बुझ्दै जाँदा सुरुमा अनिलले देखाएको टिकट नक्कली पो रहेछ । पछि अनिलले सक्कली टिकट देखाएर थप १० लाख रुपैयाँ माग गरे । श्रीमान् र प्रेमज्यू लखनउमै हुँदा म र प्रेमकी श्रीमतीलाई भेटेर १०१० लाख रुपैयाँ बुझाएऔं,रकम बुझाए बापत अनिलसँग लिखित कागज पनि गर्यौं,'उनले भनिन्,रकम बुझाएको तीन दिनभित्रै उहाँहरूको टिकट रद्द गर्यो, त्यसपछि उहाँहरू निराश भएर नेपाल फर्किनु भयो । धन्न हामीले अनिललाई पैसा बुझाएको लिखित कागज गरेका रहेछौँ । त्यही कागज बोकेर अनिललाई भेट्न उहाँका घर गयौं । तर, उहाँका घरका सदस्यले उल्टै हामीलाई हप्काएर पठाइदिनुभयो,उनले भनिन्, त्यसको केही दिनपछि फेरि उहाँका बुवा रोमनाथ र मामासँग पनि कुरा राखेऔँ,मामाले भान्जा फटाहा हो भनेर छलफलमै गाली पनि गर्नुभयो,रकम दिलाउने आश्वासन पनि पाइयो । पछि कुरा बुझ्दै जाँदा त अनिलले कोरिया पठाइदिनेहरूबाट पनि जनही ९ देखि १० लाख रुपैयाँ लिएको उनले बताए । आश्वासन आश्वासनमै सीमित भयो । पछि फेरि कुरा राख्दा अनिलले लिएको सबै रकम श्रीबहादुर गुरुङले लिएर भागेको र उहाँबाट उठाएर दिन्छौं भनेर कुरा आयो । तर, हामीले त्यो कुरा मानेनौं,उनले भनिन्,रकम अनिललाई दिएको हुनाले हामी अनिललाई चिन्छौं,अरूलाई चिन्दैनौं। यी कुरा राखेको पनि ६ महिना बित्यो । तरपनि रकम हात लागेन । अनि हामी कानुनी उपचारमा बाटोमा गएको उनले बताए। वैदेशिक रोजगार विभागमा अनिलको नाममा पीडितहरूले उजुरी दिएको छ । पीडितहरूले १५ लाखसहित ५० प्रतिशत हर्जानासहित प्रतिव्यक्ति २३ लाख ५० हजार फिर्ता दिलाई पाउन भनी उजुरी पत्रमा उल्लेख छ । अनिलको नाममा पक्राउ पुर्जी जिल्ला अदालत भद्रपुरले ठगी धन्दाका आरोपी अनिल ओलीको नाममा पक्राउ पुर्जी जारी गरिसकेको जिल्ला प्रहरी कार्यालय झापाका डीएसपी खगेन्द्र रिजालले जानकारी दिए । आरोपी अनिलले उल्टै श्रीबहादुर गुरुङले चाहिँ रकम ठगी गरेको भन्दै जिल्ला प्रहरी कार्यालयमा उजुरी दिएका थिए । प्रहरीले गुरुङलाई तत्काल पक्राउ गरी अनुसन्धान गर्दा सरकारी वकिल कार्यालयले अनिलले दिएको उजुरी उल्टाइदियो । त्यसपछि अदालतले चैतको पहिलो साता अनिलको नाममा बिगो रकमसहित पक्राउ पुर्जी जारी गरेको डीएसपी रिजालले बताए । यता अदालतले पक्राउ पुर्जी जारी गरिसकेको अवस्थामा वैदेशिक रोजगार विभागले पनि अनिलको नाममा चैत २८ गते पक्राउ पुर्जी जारी गरियो । अनिलको नाममा दोहोरो पक्राउ पुर्जी जारी भएको बताइएको छ । हाल अनिल प्रहरीको फरार सूचीमा रहेको बताउँदै डीएसपी रिजालले भने,अनिललाई जहाँ भेटिन्छ,त्यहीबाट पक्राउ गरिन्छ,उन्मुक्ति दिने कुरा नै छैन । यता पीडितहरूका अनुसार अनिल दमक आसपास नै लुकेर बसेको र प्रहरीले उनलाई पक्राउ गर्न नचाहेको आरोप लगाउँदै आएको छ ।"
पपुलारिजमका नाममा मुलुकलाई थप अस्थिरतातर्फ जान नदिन युवाविद्यार्थीले रोक्नुपर्छ : पोखरेल,"उनले भने, राजनीतिबाट टाढिने होइन, आधारभूत तहदेखिनै राजनीतिक नेतृत्व सम्हाल्नेगरी अघि बढ्नु पर्दछ। काठमाडौं : नेकपा (एमाले)का महासचिव शंकर पोखरेलले पपुलारिजमका नाममा मुलुकलाई थप अस्थिरतामा जानबाट रोक्न युवाविद्यार्थी लाग्नुपर्ने बताएका छन्। उनले युवाहरु राजनीतिबाट टाढिने नभई आधारभूत तहदेखिनै राजनीतिक नेतृत्व सहाल्नेगरी अघि बढ्नु पर्ने बताएका छन्। महासचिव पोखरेलले त्यसका लागि 'मिसन युथ'को नेकपा(एमाले)को अभियानमा जुट्न आह्वान गरे। उनले भने,मुलुकको भविष्य नेकपा(एमाले) र तपाई युवाहरुको काँधमा अडेको छ।"
राष्ट्रिय स्वतन्त्र पार्टी भ्रष्टाचारविरुद्ध संकल्प प्रस्ताव दर्ता गर्ने तयारीमा,काठमाडौंः राष्ट्रिय स्वतन्त्र पार्टीले प्रतिनिधि सभामा भ्रष्टाचारविरुद्ध संकल्प प्रस्ताव दर्ता गर्ने तयारी थालेको छ। राष्ट्रिय स्वतन्त्र पार्टीले देशमा भ्रष्टाचार बढ्दै गएको भन्दै त्यसविरुद्ध संकल्प प्रस्ताव दर्ता गर्न लागेको हो। मुख्यतः भ्रष्टाचारमा राजनीतिक दलहरूकै संलग्नता रहेको र देश विकासमा भ्रष्टाचार नै बाधक रहेको भन्दै संकल्प प्रस्ताव दर्ताको तयारी भइरहेको रास्वपाका एक नेताले अन्नपूर्णलाई जानकारी दिए। रास्वपामा २० सांसद् छन्। पछिल्लो समयमा नक्कली भुटानी शरणार्थी प्रकरणमा प्रहरीले १२ जनालाई पक्राउ गरेर अनुसन्धान अघि बढाएको छ।
प्रधानमन्त्रीले जेठ ४ गते सांसद्का प्रश्नको जवाफ दिने,काठमाडौंः प्रधानमन्त्री पुष्पकमल दाहाल प्रचण्डले आगामी बिहीबार प्रतिनिधिसभामा सांसद्हरूले उठाएका प्रश्नको जवाफ दिने भएका छन् । प्रतिनिधिसभा सभामुख देवराज घिमिरेले संसद् बैठकमा जेठ ४ गते प्रधानमन्त्रीसँग प्रश्नोत्तर कार्यक्रम तय भएको जानकारी गराएका हुन् । यसअघि सांसद्हरूले संसद्मा उठेका प्रश्नहरूको जवाफ प्रधानमन्त्रीले जवाफ दिनुपर्ने आवाज उठ्दै आएका थिए। आजको संसद बैठकमा सांसदहरूले नक्कली भुटानी शरणार्थी प्रकरणमा सरकारले गरेका प्रगतिबारे सदनमा जानकारी दिनुपर्ने माग गरेका थिए।
मदन आश्रित स्मृति दिवसमा एमाले रामेछापले भवनको शिलान्यास गर्ने,"रामेछाप : नेकपा एमाले रामेछापले पार्टीको आफ्नै कार्यालय भवन निर्माण गर्ने भएको छ। जेठ ३ गते मदन आश्रित स्मृति दिवस अवसरमा भवनको शिलान्यास गरिने एमाले रामेछापका सचिव पुरुषोत्तम कडेरियाले जानकारी दिए। पार्टीको आफ्नै कार्यालय नहुँदा भाडामा लिएर एमालेले कार्यालय सञ्चालन गर्दै आएको उनको भनाई छ। उनले एमालेले पार्टीका नेता कार्यकर्ता र शुभचिन्तकको भवन निर्माणमा सहयोग गर्नसमेत आग्रह गरे। पार्टी कामलाई थप व्यवस्थित र गतिशिल बनाउन कार्यालयको भवन निर्माण गर्न लागिएको एमाले रामेछापका उपसचिव प्रकाशकुमार कार्कीले जानकारी दिए। कार्कीले मन्थलीस्थित आकाशेमा पार्टीको मदनआश्रित स्मृति भवनको नाममा रहेको जग्गामा कार्यालयको भवन निर्माण गर्ने बताए। उनले भवनको नक्सा निर्माण भइसकेकाले सोही अनुसार निर्माण हुने बताए। चार तले भवनमा कार्यालय कक्ष, तालिम हल र बैठक कक्ष समेत हुनेछ। भवन एमाले उपमहासचिव विष्णु रिमालले भवनको शिलान्यास गर्ने बताइएको छ। स्मृति दिवसको अवसरमा पार्टी निर्माणमा महत्त्वपूर्ण योगदान गर्ने नेताहरुलाई समेत सम्मानित गरिने कार्कीले जानकारी दिए।"
राष्ट्रिय प्रजातन्त्र पार्टीको केन्द्रीय समिति बैठक आजबाट,"काठमाडौं : राष्ट्रिय प्रजातन्त्र पार्टीको केन्द्रीय समिति बैठक आजबाट सुरु हुँदैछ। काठमाडौंको धूम्रबाराहीमा आज बिहान ११ : ३० बजेबाट केन्द्रीय कार्यसमितिको बैठक बस्ने राप्रपाका अध्यक्ष राजेन्द्र लिङ्देनले जानकारी दिए। बैठकमा मुलुकको समसामयिक राजनीतिक अवस्था, निर्वाचनको समीक्षा, प्रदेश तथा जिल्लामा भएका साङ्गठनिक गतिविधिको समीक्षा गरिनेछ। बैठकमा पेस हुने सबै प्रतिवेदनमाथि केन्द्रीय सदस्यले आफ्नो धारणा राखेपछि पार्टीको कार्ययोजनाको समीक्षा र आगामी कार्यदिशा तय हुनेछ।"
प्रधानमन्त्री दाहाल र राष्ट्रिय सभा अध्यक्ष तिमिल्सिनाबीच संयुक्त बैठकबारे छलफल,"सरकारले जेठ १५ गते नयाँ आर्थिक वर्षको बजेट ल्याउनुपर्ने संवैधानिक प्रावधान छ। काठमाडौं : प्रधानमन्त्री पुष्पकमल दाहाल र राष्ट्रिय सभा अध्यक्ष गणेशप्रसाद तिमिल्सिनाबीच भेटवार्ता भएको छ। सोमबार बिहान प्रधानमन्त्री निवास बालुवाटारमा दाहाल र तिमिल्सिनाबीच संसद् प्रभावकारी बनाउने विषयमा छलफल भएको तिमिल्सिनाका प्रेस संयोजक दुर्गाप्रसाद शर्माले जानकारी दिए। उनका अनुसार संसद्को चालू बजेट अधिवेशनलाई प्रभावकारी बनाउने र सरकारको नीति तथा कार्यक्रम पेश गर्न संसदको संयुक्त बैठक कहिले बस्नेलगायतका विषयमा छलफल भएको छ। सरकारले जेठ १५ गते नयाँ आर्थिक वर्षको बजेट ल्याउनुपर्ने संवैधानिक प्रावधान छ। त्यस अगाडि नै सरकारले नीति तथा कार्यक्रम ल्याउनेछ। रसियाले नेपाललाई झण्डै २० अर्बको सहयोग गर्ने प्रस्ताव पठाएको प्रधानमन्त्रीलाई जानकारी यसैगरी भेटमा तिमिल्सिनाले रसियाले नेपाललाई १२ वटा क्षेत्रमा झण्डै २० अर्बको सहयोग गर्ने प्रस्ताव पठाएको प्रधानमन्त्रीलाई जानकारी दिए। पोखरारिडी सडक, रसियासँग सोझो हवाई सेवा सुरू गर्ने, रासायनिक मल र गहुँ आयात गर्ने, नेपाली विद्यार्थीलाई छात्रवृत्ति दिने, कान्ति बाल अस्पताल स्तरोन्नती लगायतका विषयमा कुराकानी भएको उल्लेख गरे। शर्माका अनुसार अघिल्लो साताको भएको भ्रमणमा छलफल भएका विषयलाई नेपाल सरकारको तर्फबाट प्रक्रिया अगाडि बढाउन राष्ट्रिय सभा अध्यक्ष तिमिल्सिनाले प्रधानमन्त्रीसमक्ष आग्रह गरे।"
पासवर्ड ह्याक गरी अर्काको खाताबाट पैसा झिक्ने देवराज पक्राउ,विराटनगर : मोरङमा पासवर्ड ह्याक गरेर बैंकबाट रकम झिक्ने एक जनालाई प्रहरीले पक्राउ गरेको छ। सुन्दरहरैचा नगरपालिका बिराट चोकस्थित दुईवटा बैंकबाट पासवर्ड ह्याक गरेर रकम निकाल्ने स्थानीय ३६ वर्षीय देवराज सिग्देल आज पक्राउ परेका हुन्। सिग्देलले आरए भिजन एकाउण्ट सोलुसन प्रालिका एकाउण्टेण्ट रमेश आचार्यको नबिल बैंकमा रहेको खाताबाट विभिन्न समयमा रु २८ हजार तथा आचार्यका काका ओमनाथ आचार्यको माछापुच्छ्रे बैंकमा रहेको खाताबाट विभिन्न मितिमा रु ६६ हजार निकालेको उजुरी परेको थियो। घटनाबारे थप अनुसन्धान भइरहेको इलाका प्रहरी कार्यालय बेलवारीले जनाएको छ ।
लाइसेन्स नभएका सहचालकलाई ट्याक्टर चलाउन दिने सवारी धनी पक्राउ,जोमसोम : मुस्ताङमा ट्याक्टर दुर्घटना हुँदा सहचालकको मृत्यु भएपछि गरिएको अनुसन्धानमा ट्याक्टर धनी नरजित फगानी मगर पक्राउ परेका छन्। उनलाई ट्याक्टर चलाउन इजाजत पत्र (लाईसेन्स) नभएको सहचालकलाई ट्याक्टर चलाउन अनुमति दिएको भन्दै जिल्ला प्रहरी कार्यालय मुस्ताङले पक्राउ गरेको हो। नियन्त्रणमा लिइएको ट्याक्टरका धनी फगानी मगरलाई आवश्यक अनुसन्धानका लागि पक्राउ गरिएको जिल्ला प्रहरी कार्यालय मुस्ताङका प्रहरी नायव उपरीक्षक रविन्द्रनाथ पौडेलले जानकारी दिए। उनलाई पक्राउ परेका ट्याक्टरका चालक रोल्पा जिल्ला रोल्पा नगरपालिका१ धवाङ बस्ने २४ वर्षीय नारायण रोक्काले दिएको बयानका आधारमा अनुसन्धानका लागि पक्राउ गरिएको बताईएको छ। ट्याक्टर धनी फगानी मगरले चालक हुँदा हुदै लाईसेन्स नभएको सहचालकलाई ट्याक्टर चलाउन दिएको र सोही कारण ट्याक्टर दुर्घटना भएको चालक रोक्काले प्रहरीको बयानमा बताएका छन्। गत वैशाख २३ गते बिहान मुस्ताङको थासाङ गाउँपालिका१ टुकुचे स्थित सिरानटोलमा कालिगण्डकी नदीमा बालुवा लिन आउने क्रममा ग १ त ६७३६ नम्बरको ट्याक्टर अनियन्त्रित हुँदा दुर्घटना भएको थियो। दुर्घटनामा सहचालक म्याग्दी जिल्ला धवलागिरी गाउँपालिका३ घर भई थासाङ गाउँपालिका२ खन्ती बस्ने ३४ वर्षीय टकमान बुढामगरको घटनास्थलमै मृत्यु भएको थियो। जिल्ला प्रहरी कार्यालय मुस्ताङले थप अनुसन्धान भइरहेको जनाएको छ।
"साथीसँग मिलेर श्रीमानको हत्या, दुवैलाई जन्मकैद","राजविराज : श्रीमानको हत्यामा संलग्न सप्तरीको विष्णुपुर गाउँपालिका५ कट्टी टोलकी इनरवती महतोलाई जन्मकैदको सजाय भएको छ। रामसुन्दर महतोको हत्या आरोपमा इनरवतीलाई जन्मकैदको सजाय भएको हो। इनरवती संलग्न रहेको हत्या घटनाका मुख्य अभियुक्त सप्तरीको रूपनी गाउँपालिका१ रूपनी चौकका ३८ वर्षीय नाजिर मियाँ भनिने नासिर मियाँलाई समेत जन्मकैद सजायको फैसला भएको सप्तरी जिल्ला अदालतले जनाएको छ। नासिर जनतान्त्रिक तराई मुक्ति मोर्चा गोईत समूहमा आवद्ध थिए। विभिन्न निर्माण कम्पनीका ठेकेदार तथा धनाढ्य व्यक्तिहरूलाई फोन गरी धम्काई चन्दा असुली गर्ने कार्यमा नासिर सरिक रहेको प्रहरीले जनाएको छ। बिष्णुपुर गाउँपालिका७ बाट २०७४ जेठ १३ गते एक थान पेस्तोल र गोइत समूहको जनतान्त्रिक तराई मुक्ति मोर्चाको पर्चा पम्प्लेटसहित नासिर पक्राउ पनि परेका थिए। उक्त घटनामा जरिवाना तिरेर नौ महिनापछि नासिर जेलबाट रिहा भएका थिए। अवैध लागुऔषध व्यापार गर्ने, लुकाई छिपाई हतियार बोकी हिँड्ने र जनमानसमा डर त्रासको वातावरण सृजना गर्ने आपराधिक समूहका व्यक्ति हुनुका साथै गाँजाका अम्मली पनि रहेको प्रहरी अनुसन्धानले देखाएको छ। गाँजाकै संगतले नासिरको रामसुन्दर महतोसँग मित्रता बढेको थियो। मोर्चाको गतिविधि लुकिछिपी गर्न उनले महतोको घरलाई बस्ने आश्रयस्थलका रूपमा प्रयोग गर्थे। यसै क्रममा नासिर र इनरवती नजिकिएका थिए। नासिर र डाक्नेश्वरी नगरपालिका७ ब्रहमपुरका ३० वर्षीय रोशन साह ०७८ असोज ८ गते बिहान महतोको घर पुगेको महतोकै छोरा जितेन्द्रले बताएका छन्। नासिरले उनको गाउँटोलमा भोज छ भनी खाना बनाउने कामका लागि महतोलाई लिएर गएका थिए। भोजका लागि लैजाने र जाने तीन दिनसम्म सम्पर्कविहिन भएपछि घरपरिवारका सदस्यहरूले खोजी गरेका थिए। सप्तरीको शम्भुनाथ नगरपालिका१ स्थित खाँडो खोला नजिक रहेको सार्वजनिक पोखरीमा असोज ९ गते पहिचान नखुलेको शव फेला परेको थियो। राजविराजस्थित गजेन्द्रनारायण सिंह अस्पतालको शवगृहमा सनाखतका लागि शव पोष्टमार्टम नगरी राखिएको थियो। वेवारिसे शवको बारेमा जानकारी पाएर पुगेका मृतक महतोका दाजु मधुसुदन महतोले भाइले लगाएको कपडा र घाँटीमा लगाएको रुद्राक्षको माला देखेर पहिचान गरेका थिए। शवको पहिचान खुलेर असोज ११ गते सनाखत भएको थियो। महतोलाई घरबाटै लैजाने मियाँ र साह भने बेपत्ता थिए। उनीहरूले नै हत्या गरेको हुन सक्ने मधुसुदनले बताएपछि प्रहरीले आरोपितहरूको खोजी गर्न थालेको थियो। इनरवती उतिबेला घटनालगत्तै पक्राउ परेकी थिइन। तर ठोस प्रमाणको अभावमा छुटेकी थिइन्। मोबाइल फोनको कल डिटेल्स (सिडिआर) रिपोर्टका आधारमा प्रहरीले इनरवतीसहित मदिरा पसले, कार्यक्रममा नाचगान गर्ने युवतीलाई घटना लगत्तै नियन्त्रणमा लिएको थियो। पर्याप्त प्रमाण विना मतियार, सहयोगीलाई अदालतमा पेश गर्दा शंकाको लाभमा धरौटीमा छुट्न सक्ने अवस्था हुने अनुमान गरेर नै इनरवतीसँग वयान लिएर छाडिएको अनुसन्धानमा खटिएको प्रहरीले जनाएको छ। इनरवतीसँगै सोही आधारमा मुख्य अभियुक्त समेत अदालतमा हाजिर भई छुट्ने अवस्था हुन सक्ने अनुमान गरेर नै प्रहरीले पहिले मुख्य अभियुक्त पक्राउ गरेर पछि मात्र मृतककी श्रीमतीलाई पक्राउ गर्ने जाल फिजाएको थियो। नासिरलाई पक्राउ गर्न मृतककी श्रीमतीलाई तत्काल छाडिएको आरोपितहरूले चाल नै पाएनन्। इनरवती छुटेपछि प्रहरीले नासिरको खोजिकार्य गरिरहेको चाल पाएर उनी भारतको विहारमा गई लुकेर बसे। प्रहरीले पक्राउ गर्न र उजुरी दर्ता गर्न खोजी रहेको थाहा पाएका नासिरले भारतबाटै एसपीसँग फोनमा हत्या स्वीकार्दै आफूलाई पक्राउ गर्न चुनौति पनि दिए। भारतमा लुकेर बसेका कारण प्रहरीले नासिरलाई पक्रन सकिरहेको थिएन्। सप्तरी प्रहरीले भारतीय प्रहरीलाई यसबारे जानकारी गराएर सहयोग मागेको थियो। स्थानीय तहको निर्वाचन नजिकिएपछि उम्मेदवारहरूलाई सहयोग गर्ने बहानामा राजनीतिक सरंक्षण लिएर नेपाल भित्रिएको सूचना पाएको सप्तरी प्रहरीले नेपालभारत सिमा नजिकै बोदे बर्साइन नगरपालिकाबाट नासिरलाई ०७९ वैशाख २३ गते पक्राउ गरेको थियो। उता प्रहरीले अनुसन्धान गरेपश्चात छाडिएकी र घरमै बसिरहेकी इनरवती आफूमाथि प्रहरीको शंका नरहेको भन्दै ढुक्क बसेकी थिइन्। नासिर पक्राउ परेपछि प्रहरीले इनरवतीलाई पनि ०७९ जेठ २४ गते पक्राउ गरेको हो। नासिर र रोशन साहले नै महतोको हत्या गरेको र इनरवतीको समेत संलग्नता रहेको प्रहरी अनुसन्धानले देखाएको छ। महतो बिहेको लगनका बेला हुने भोजभतेरमा खाना पकाउने काम गर्थे भने अरू बेला तरकारी बिक्री गर्थे। सप्तरी जिल्ला अदालतका न्यायाधीश हेमन्त रावलको इजलाशबाट अभियुक्तहरुलाई जन्मकैद सजायका साथै दुवै अभियुक्तले जनही दुई हजार आठ सय रुपैयाँ फौजदारी कसूर पीडित राहत कोषमा जम्मा गर्नुपर्ने फैसला भएको छ। अदालतका सूचना अधिकारी भरतमणि पोखरेलका अनुसार आरोपित नासिरले ५० हजार रुपैयाँ क्षतिपूर्ति दिनुपर्ने फैसला पनि भएको छ। हत्या घटनाका तेस्रो आरोपित रोशन साह हालसम्म फरार छन्। उनको हकमा मुद्दा मुल्तबीमा राख्ने फैसला भएको छ।"
विद्यालयको बसका चालक मृत फेला,"विराटनगर : मोरङको बेलबारी नगरपालिका९ बाहुनीस्थित जनता माध्यमिक विद्यालयको बसका चालक सोमबार बिहान मृत फेला परेका छन्। बेलबारी९ घर भएका ४९ वर्षीय कालुराम चौधरी बिहान ५:३० बजेतिर मृत फेला परेका हुन्। मोरङ प्रहरीका प्रवक्ता डीएसपी रन्जनकुमार दाहालका अनुसार बेलबारी७ कदम चोकस्थित नालीमा घोप्टो परेको अवस्थामा चौधरीको शव फेला परेको हो। चौधरीको शवनजिकै उनले चलाएको को १० प ९१९७ नम्बरको मोटरसाइकल पनि लडिरहेको अवस्थामा भेटिएको दाहालले बताए। उनका अनुसार हावाहुरी चलेको रातको समयमा मोटरसाइकल दुर्घटनामा परेर चौधरीको मृत्यु भएको हुनसक्ने अनुमान गरिएको छ। हावाहुरी चलेका बेला नियन्त्रण गुमाएको मोटरसाइकल बिजुलीको पोलमा ठोक्किएर दुर्घटनामा परेको आशंका छ, दाहालले भने, मुखमा चोट लागेको अवस्थामा शव फेला परेको छ। शरीरका अन्य भागमा चोटपटक नरहेको र प्रारम्भिक अनुसन्धानबाट अन्य सवारीसाधनले ठक्कर दिएजस्तो नदेखिएको उनले बताए। चौधरीको शवलाई पोस्टमार्टमका लागि उर्लाबारीको मंगलबारेस्थित मदन भण्डारी अस्पताल एण्ड ट्रमा सेन्टर लगिएको छ। इलाका प्रहरी कार्यालय बेलबारीका प्रहरी निरीक्षक उदय शम्शेर राणा नेतृत्वको टोलीले घटनाको अनुसन्धान गरिरहेको छ। विद्यालयका प्रधानाध्यापक टेकप्रसाद साहका अनुसार बसका चालक रहेका चौधरी विद्यालयमा बस राखिसकेपछि साथीलाई पुर्याउन भनी मोटरसाइकल लिएर साँझ कदम चोकतर्फ गएका थिए। साथीलाई घरमा छाडेर फर्किने क्रममा दुर्घटनामा परेको हुनसक्ने साहको भनाइ छ। चालक चौधरीको मृत्यु भएको शोकमा सोमबार विद्यालयमा बिदा दिइएको छ।"
"सरकारी वकिल कार्यालय अघि सुरक्षा व्यवस्था कडा, नारा लगाउन रोक","काठमाडौं : बबरमहलस्थित सरकारी वकिल कार्यालय आसपासको क्षेत्रमा सुरक्षा व्यवस्था कडा पारिएको छ। नेकपा एमालेका सचिव टोपबहादुर रायमाझीलाई सरकारी विकल कार्यालयमा पुर्याएपछि प्रहरीले सुरक्षा व्यवस्था कडा परेको हो। यसअघि नक्कली शरणार्थी प्रकरणका दोषीलाई कारबाही माग गर्दै नाराबाजी हुन थालेपछि प्रहरीले सुरक्षा व्यवस्था कडा पारेको हो। प्रहरीले सरकारी वकिल कार्यालय प्रांगणबाट सर्वसाधारणलाई बाहिर निकालेका छन्। उनीहरूलाई नाराबाजी नगर्न प्रहरीले अनुरोधसमेत गरेका छन्। सर्वसाधारणहरू यतिबेलला माइतीघरबानेश्वरको मूल सडकमै निस्किएका छन्। 'भीडमा पक्ष विपक्षका दुवैतिरका मान्छेहरू हुनसक्छ। नाराबाजी गर्दा एपआपासमा झडप हुने खतरा हुनसक्छ। त्यही भएर हामीले उहाँहरूलाई प्रांगण क्षेत्रबाट बाहिर निकालेका हौं,' एक प्रहरीले भने।"
७० लाखको मुर्ति प्रतिस्थापन,नुवाकोट : जिल्लाको दुप्चेश्वर गाउँपालिका४ बेतिनीस्थित छेवाङ ग्लान ङारछ्यालिङ गुम्बामा गुरु पद्मसंभवको मूर्ति प्रतिस्थापन गरिएको छ। ७० लाख २० हजार लागतमा मूर्ति प्रतिस्थापन गरिएको हो। स्थानीयवासीको श्रम र आर्थिक सहयोगसहित स्थानीय तह र बागमती प्रदेश सरकारको सहयोगमा निर्माण गरिएको गुरु पद्मसंभवको मूर्ति अर्थमन्त्री डा प्रकाशरण महतले प्रतिस्थापन गरेका हुन् । बेतिनीस्थित नाम्सापुरानमा १० रोपनी जग्गामा फैलिएको गुरु पद्मसंभवको मूर्ति व्यवस्थित बनाउन बाँकी रहेको गुम्बा व्यवस्थापन समितिले जनाएको छ। दुप्चेश्वर गाउँपालिका र बागमती प्रदेश सरकारमार्फत हालसम्म ३८ लाख प्राप्त भएको र बाँकी ३२ लाखभन्दा बढी रकम स्थानीयवासीले चन्दा सङ्कलन गरेर मूर्ति निर्माण गरिएको हो।
"नेपालभारतको दशगजा क्षेत्र खाली गराइने, सीमावर्ती प्रशासकबीच भयो यस्तो सहमति","झापा : पूर्वका खुला सीमा नाकामा उच्च सुरक्षा सतर्कता बढाउनुका साथै दशगजा क्षेत्र खाली गराउने अभियानमा दुवै देशका सुरक्षा निकाय जुट्ने भएका छन्। झापा र मोरङ जिल्लासँग जोडिएको भारतको विहार राज्य किशनगञ्जका जिल्ला अधिकारी (डीएम) श्रीकान्त शास्त्रीको आग्रहमा सोमबार ठाकुरगञ्जमा दुई देशका सुरक्षा निकायबीच बसेको बैठकमा यस्तो मौखिक सहमति भएको छ। संयुक्त बैठकमा झापा र मोरङ सीमा नाकाबाट हुने आपराधिक क्रियाकलाप (चोरी तस्करी, मानव तस्कर, लागुऔषध तथा हातहतियार ओसारपसार) रोकथाम तथा नियन्त्रणमा उच्च सतर्कता बढाउने, सीमा पिलरहरूको सुरक्षासँगै संयुक्त गस्ती परिचालनलाई नियमित गर्ने, अपराधजन्य क्रियाकलापमा आबद्ध व्यक्तिको पहिचान भएमा सूचना आदानप्रदान गरी सहयोग गर्ने, आतङ्ककारी गतिविधिमा बढी ध्यान दिने, दशगजा मिचेर बनाइएका घर, टहरा क्षेत्रको पहिचान गरी त्यसलाई क्रमशः खाली गराउँदै जाने अभियानमा दुवै देशका सुरक्षा निकाय जुट्ने लगायतका बारेमा छलफल भएको थियो। बैठकमा नेपालको तर्फबाट झापाका सहायक प्रमुख जिल्ला अधिकारी विश्वराज नेपाल, जिल्ला प्रहरी कार्यालय झापाका एसपी दुर्गाराज रेग्मी, सशस्त्र प्रहरी बल नेपाल नम्बर २ गण झापाका एसपी देवराज अर्याल, राष्ट्रिय अनुसन्धानका उपनिर्देशक तुलसी प्रसाईँ, मोरङका प्रमुख जिल्ला अधिकारी वीरेन्द्रकुमार यादव, जिल्ला प्रहरी कार्यालय मोरङका एसपी दीपक पोखरेल, सशस्त्र प्रहरीका एसपी तीर्थ थापा र अनुसन्धानका उपनिर्देशक नगेन्द्र दाहाल लगायतको उपस्थिति थियो। त्यस्तै भारतको तर्फबाट किशनगञ्जका जिल्ला अधिकारी (डीएम) शास्त्री, डीएफओ नरेश प्रसाद, एसडीएम अमितकुमार गुप्ता, एसएसबी ४१ बटालियनका कमानडेट सुभाषचन्द्र नेगी, एसएसबी १९ बटालियनका कमानडेट मधुकर अमिताभ, एसएसबी १२ बटालियनका डिप्टी कमानडेट लगायतको उपस्थिति रहेको थियो।"
अनामनगरमा रहेको अनाधिकृत संरचना महानगरले भत्कायो,काठमाडौं : काठमाडौं महानगरपालिकाले अनामनगर हनुमानस्थानमा रहेको अनाधिकृत संरचना भत्काएको छ। हनुमानस्थानमा रहेको क्वानमुकान कराँते संघको प्रशिक्षण भवनलाई महानगरले भत्काएको हो। उक्त संरचना अनाधिकृत रहेपछि भत्काइएको महानगर प्रहरी प्रमुख एसपी राजु पाण्डेले जानकारी दिए। भवन भत्काउनु अघि संघका व्यक्तिहरुले विना जानकारी भत्काउन आएको र सामान निकाल्न पनि नदिएको गुनासो गरेका थिए। पाण्डेले भने पटकपटक जानकारी गराउँदा पनि भवन खाली नगरेपछि महानगरले डोजर लगाएको बताए। उनले महानगरको अनाधिकृत संरचना हटाउने अभियानबाट फिर्ता नहुने स्पष्ट पारे।
मेलम्ची खानेपानी वितरण जेठ ५ गतेदेखि बन्द हुने,सिन्धुपाल्चोक : मेलम्ची खानेपानी वितरण जेठ ५ गतेदेखि बन्द हुने भएको छ। मर्मतका लागि सोमबारदेखि दुई हप्ता बन्द गर्ने भनिएकामा सरोकारवालाहरूको सुझावअनुसार पाँच दिनपछि मात्र मर्मतको काम सुरु गरिने मेलम्ची खानेपानी आयोजनाका कार्यकारी निर्देशक कमलराज श्रेष्ठले जानकारी दिए। उनका अनुसार दुई हप्ता जति मर्मत कार्य भएपछि पुनः पानी पठाइने छ। हेलम्बु१ स्थित आयोजनाको मुहान तथा हेडवर्क्समा केही उपकरण जडान तथा मर्मतसम्भार गर्नुपर्ने भएकाले दुई हप्ताका लागि पानी वितरण बन्द हुने मेलम्ची खानेपानी आयोजनाका सिनियर डिभिजनल इन्जिनियर पदमबहादुर कुँवरले जानकारी दिए। सामान्य बाढी आएको बेला आयोजना सञ्चालनमा नै राख्ने गरी अहिले उपकरण जडान तथा मर्मतसम्भार गर्न लागिएको उनले बताए।
अत्याधुनिक इटाली पेस्तोलसहित तीन जना पक्राउ,"धरान : अत्याधुनिक इटाली दुई थान पेस्तोलसहित प्रहरीले धरानबाट तीन जनालाई पक्राउ गरेको छ। प्रदेश प्रहरी कार्यालय विराटनगरको विशेष ब्यूरोको टोली र इलाका प्रहरी कार्यालय धरानको संयुक्त टोलीले पेस्तोल लुकाउने धरान१७ का दाजुभाइ २९ वर्षीय हुकमेन जिमी, २४ वर्षीय दिपक जिमी र धरान१५ का २४ वर्षीय रोहित राईलाई पेस्तोलसहित पक्राउ गरेको हो। धरान उपमहानगरपालिका१५ विशाल चोक र वडा नम्बर १७ को डाँडा घोपाबाट दुई इटाली पेस्तोल र पेस्तोल लुकाएर राखेको आरोपमा तीन जनालाई पक्राउ गरिएको इलाका प्रहरी कार्यालय धरानका डीएसपी नवराज मल्लले बताए। विशेष सुराकीका आधारमा ब्यूरोका प्रहरी नायब निरीक्षक रुद्र खडाका र इलाका प्रहरी कार्यालय धरानका प्रहरी निरीक्षक देउप्रसाद लिम्बुको नेतृत्वको टोली त्यहाँ पुगेको थियो। जिमी दाजुभाइ र राइले पेस्तोल खरिद गरेर कुनै अप्रिय घटना घटाउन लागेको सुराकी पाएको प्रहरी टोलीले दुवै जनाको घरमा छापा मारी पेस्तोल बरामद गरिएको डीएसपी मल्लले बताए। तीनै जनालाई सोमबार प्रहरीले पत्रकार सम्मेलन गरी सार्वजनिक गरेको छ। पक्राउ परेका तीनै जनालाई हातहतियार खरखजना कसुर अन्तर्गत जिल्ला अदालत सुनसरीबाट पाँच दिनको म्याद थप गरी अनुसन्धान सुरु गरिएको मल्लले बताए।"
वीरगञ्ज युनाइटेड सहिद भीमनारायण गोल्डकपको फाइनलमा,धनकुटा : अमर डंगोलले गरेको एक मात्र निर्णायक गोलको मद्दतमा वीरगञ्ज युनाइटेड क्लब सहिद भीमनारायण गोल्डकपको फाइनलमा प्रवेश गरेको छ। सोमबार धनकुटा सदरमुकामस्थित तल्लो टुँडिखेलमा सम्पन्न सेमिफाइनल खेलमा झापा फुटबल क्लबलाई १० गोलअन्तरले पराजित गर्दै वीरगञ्ज युनाइटेड फाइनलमा प्रवेश गरेको हो। उनले खेलको २५ औं मिनेटमा गोल गरेका थिए। दाँया कर्नरको डिवक्स एरिया बाहिरबाट कृपा चौधरीले उपलब्ध गराएको पासलाई अमरले हेडमार्फत गोल गरेका थिए। वीरगञ्जले उपाधिका लागि मंगलबार प्लानिङ ब्वाइज क्लब काठमाडौंसँग प्रतिस्पर्धा गर्नेछ। सहिद भीमनारायण गोल्डकपको फाइनल पुगेका दुवै टिम वी डिभिजन क्लब हुन्। झापाका खेलाडीले पाएको अवसरलाई सदपयोग गर्न नसक्दा सेमिफाइनलबाटै बाहिरिन पुग्यो। पहिलो हाफमा वीरगञ्जको तुलनामा झापाले आक्रमण गरेको थियो। प्रदिप बुढाथोकी र पुजन राईले पाएको अवसरलाई सदुपयोग गर्न सकेनन्। दोस्रो हाफमा पनि झापाले वीरगञ्जको पोष्टमा लगातार आक्रमण गरेको थियो। तर वीरगञ्जले रक्षापंती खेलेपछि खेलमा कुनै गोल हुन सकेन। खेलको म्यान अफ द म्याच अमर डंगोल घोषित भए। उनले नगद ४ हजार सहित ट्रफी प्राप्त गरे। प्रतियोगिताको विजेताले नगद ५ लाखसहित ट्रफी र उपविजेताले दुई लाख ५० हजार हात पार्नेछ। हरेक खेलमा म्यान अफ द म्याच पुरस्कारको व्यवस्था गरिएको छ। त्यस्तै विधागत तर्फका उत्कृष्ट खेलाडीहरूलाई पुरस्कार प्रदान गरिने छ। २०५५ सालमा स्थापित गोल्डकप सुरुका दुई वर्ष नियमित रूपमा सञ्चालन भएको थियो। त्यसपछि देशको तत्कालीन असहज परिस्थतिका कारण सञ्चालन हुन सकेन। २०६३ सालपछि गोल्डकप बर्सेनि सञ्चालन हुँदै आइरहेको छ। २०५५ सालमा धनकुटा नगरपालिका६ का तत्कालीन वडाध्यक्ष राजेश्वर बहादुर श्रेष्ठले प्रतियोगिताको सुरुवात गरेका हुन्। नेपाल कांग्रेसका नेता सहिद भीमनारायण श्रेष्ठलाई विराटनगरमा राजा विरेन्द्रलाई बम हानेको आरोपमा पक्राउ गरी २०३५ सालमा तत्कालीन सरकारले गोली हानी हत्या गरेको थियो। उनलाई तत्कालीन सरकारले २०७३ सालमा राष्ट्रिय सहिद घोषणा गरेको थियो।
मंगलबार देशका यी स्थानमा हुने छ वर्षा,काठमाडौं : देशको पहाडी भूभागमा आंशिकदेखि सामान्य बदली रही बाँकी भूभागमा आंशिक बदलीदेखि मौसम सामान्यतया सफा रहनेछ। मौसम पूर्वानुमान महाशाखाका अनुसार कोशी प्रदेश र बागमती प्रदेशका पहाडी भूभागका केही स्थानहरू तथा बाँकी प्रदेशका पहाडी भूभागका एकदुई स्थानमा मेघगर्जनचट्याङ हावाहुरी सहित क्षणिक वा हल्का वर्षाको सम्भावना रहेको छ। पूर्वी तराईका थोरै स्थानहरूमा हावाहुरीको सम्भावना रहेको छ। मंगलबार राति कोशी प्रदेशका एकदुई स्थानमा मेघगर्जनचट्याङहावाहुरीसहित क्षणिक वा हल्का वर्षाको सम्भावना रहेको छ।
विनाशकारी मोका पूर्वी नेपालमा थोरै प्रभाव,"काठमाडौं : विनाशकारी समुन्द्री आँधी मोका को न्यून असर पूर्वी नेपालमा पनि देखिएको छ। आइतबार साँझ काठमाडौं लगायत अन्य ठाउँमा वर्षा भएपछि धेरैले चक्रवातको असर ठाने। तर, मौसमविद्हरूले उक्त वर्षा पश्चिमी तथा स्थानीय वायुको प्रभावले भएको जनाएका छन्। मौसम पूर्वानुमान महाशाखाका मौसमविद् रोजन लामिछानेका अनुसार मोका आँधीका कारण नेपालको पूर्वी भेगमा थोरै मात्रामा बादल बनेको छ। जसलाई मोका आँधीको प्रभाव मानिएको छ। आइतबार अपरान्ह्रपछि मोका आँधीको ल्यान्डफल (जमिनमा पुगेको समय) सुरु भएको थियो। बंगालको खाडीमा बनेको चक्रवात उत्तरपूर्वतिर सरेकाले नेपालमा धेरै असर नगरेको लामिछानेले बताए। तर उक्त आँधी कलकत्तातिर आएको भए नेपाललाई धेरै असर गर्न सक्ने थियो। बंगलादेश र म्यान्मारमा अत्यधिक विनासकारी असर गर्दै भुटान, लाओस र तिब्बतसम्म असर देखियो । लामिछाने भन्छन्, तर जमिनमा पुग्ने बितिकै आँधीको असर कमजोर हुँदै जान्छ। हाल आँधीको असर कमजोर भइसकेको छ। उनका अनुसार आँधीको ल्यान्डफल जमिनमा हुँदा चाहिने ऊर्जा पाउँदैन। तर समुन्द्रमा पुग्दा भने ऊर्जावान हुन्छ। त्यो विनाशकारी बन्छ। आँधीको बीचमा (आई) आँखा जस्तो। त्यो आँधीको केन्द्र हो। त्यो जमिनतिर सरेपछि एकदमै खराब अवस्था आउँछ, लामिछाने भन्छन् चट्याङ, हावाहुरी, अत्यधिक वर्षा, बाढीपहिरो लगायत समस्या निम्त्याउँछ। चक्रवात खासमा सिजन अनुसार आउँछ। तापक्रमको अथवा कुनै पनि अवस्थामा दबाब भएमा माथिल्लो वायुमण्डलमा उसलाई सुहाउँदो वातावरण बन्ने बितिकै चक्रवात बन्छ। जुनसुकै महासागरतिर यो बनिरहेको हुन्छ । तर यसलाई पूर्वानुमान गर्न सकिन्छ। हुनसक्ने विपद र जनधनको क्षति कम गर्न सकिन्छ। नेपालले पनि आँधीको असर कुनै पनि समय भोग्नुपर्ने सम्भावना रहेको लामिछानेले बताए। अन्तर्राष्ट्रिय एकीकृत पर्वतीय विकास केन्द्र (इसिमोड) ले आइतबार विज्ञप्ति जारी गर्दै हिन्दुकुश हिमालय क्षेत्रमा रहेको बंगलादेश, म्यान्मारमा नराम्रो असर भोगेको उल्लेख गरेको छ। यसले बंगलादेशको कक्स बजारमा रहेको संसारकै ठूलो शरणार्थी शिविरका रोहिग्यांहरू मारमा परेका छन्। त्यस्तै म्यान्मारको रखाइन प्रान्तको अर्को विस्थापित शिविरमा लाखौं मानिस प्रभावित बनेका संयुक्त राष्ट्र संघले जनाएको छ। यस आँधीलाई म्यानमारमा सन् २००८ मा आएको विनासकारी नार्गिस चक्रवातपछिको अर्को विनासकारी मानिएको छ। उक्त आँधीले एक लाख भन्दा धेरैको मानिसको ज्यान गएको थियो। इसिमोडकी सिनियर वाटर रिसोर्स स्पेसलिष्ट डा मन्दिरा सिंह श्रेष्ठ भन्छिन् हिन्दुकुश हिमालय क्षेत्रका सबैभन्दा कमजोर समुदायले मोका आँधीको असर सहनुपर्ने सम्भावना छ।"
टोपबहादुर रायमाझीलाई आज अदालतमा पेस गरिँदै,"काठमाडौं : नक्कली भुटानी शरणार्थी प्रकरणमा पक्राउ परेका एमाले नेता टोपबहादुर रायमाझीलाई आज अदालतमा पेस गरिँदैछ। पक्राउ पुर्जी जारी भएपछि फरार भएका टोपबहादुर रायमाझी आइतबार साँझ काठमाडौंको बूढानीलकण्ठबाट पक्राउ परेकाले आज अनुसन्धानका लागि म्याद थप गर्न काठमाडौं जिल्ला अदालतमा पेस गर्ने काठमाडौं प्रहरी परिसरले जनाएको छ। उनी पक्राउ पुर्जी जारी भएको ११औं दिनमा प्रहरीको नियन्त्रणमा परेका हुन्। रायमाझीविरुद्ध ठगी गर्ने गिरोहलाई सहज हुने गरी नीतिगत निर्णय गराउन भूमिका खेलेको आरोप छ। जिल्ला अदालत काठमाडौंले रायमाझी पक्राउ गर्न गत वैशाख २० मा पक्राउ पुर्जी जारी गरेको थियो। सो दिन अर्घाखाँचीमा रहेका उनी पक्राउ पुर्जी जारी भएपछि त्यहीबाट फरार भएका थिए। प्रहरीले रायमाझीका छोरा सन्दीपलाई भने सोही दिन पक्राउ गरेको थियो। यही प्रकरणमा अनुसन्धानका लागि सन्दीप पनि पक्राउ परेका हुन्। यसअघि प्रहरीको विशेष टोलीले मंगलबार ललितपुरको सातदोबाटोस्थित रायमाझीको घरमा छापा मारेको थियो। रायमाझीविरुद्ध पक्राउ पुर्जी जारी हुँदा उनी अर्घाखाँचीको महेन्द्र विद्योदय माध्यमिक विद्यालयको हीरक महोत्सवमा विशेष अतिथिका रूपमा सहभागी भइरहेका थिए। उनी त्यसै रात ९ बजे भैरहवा विमानस्थलबाट काठमाडौं फर्कने तयारीमा थिए। तर, अन्तिम समयमा आएर उनले टिकट रद्द गरी त्यतैबाट फरार भएको प्रहरी अधिकारी बताउँछन्। पक्राउ पुर्जी जारी भएपछि प्रहरी महानिरीक्षक वसन्तबहादुर कुँवरसँग सम्पर्क गरेर आफैं उपस्थित हुने भन्दै पक्राउ नगर्न अनुरोध गरेका थिए। तर, उनी प्रहरी सम्पर्कमा आएर अनुसन्धानमा नसघाएको भन्दै एमालेले उनलाई निलम्बनसमेत गरेको थियो।"
"घर फर्किए पुष्पा र अञ्जली, एक्लै भए लालु","ट्रकमा रहेको खोरमा कसैले राख्न नसकेपछि आफ्नै इसारामा उनीहरू ट्रकमा चढेको दृश्य देखेर लालु भक्कानिए। चितवन : वन्यजन्तु प्राविधिक लालबहादुर महतरा शनिबार रातभरि निदाउन सकेनन्। किनकि भोलिपल्ट उनका दुई साथी घर फर्किंदै थिए। बिहान झिसमिसेको उज्यालोसँगै महतराको अनुहार मलिन थियो। माउबाट छुट्टिएका दुई गैंडाका बच्चा दिदीबहिनीजस्तै थिए। एउटाको नाम पुष्पा र अर्को अञ्जली। आमाले छोडेर टुहुरो बनेका गैंडाका बच्चा लालुलाई छोडेर जंगल जाँदै थिए, त्यो पनि कहिल्यै नफर्कने गरी। बिदाइ हुने क्षणको कल्पनाले उनी भावुक थिए। उनलाई लाग्थ्यो, भोलिको बिहान कहिल्यै नआए हुन्थ्यो। माउको माया पाउन नसकेका यी दुई गैंडाका बच्चालाई उनले माया दिएका थिए। महतरा हरेक बिहान दुवै गैंडा बाहिर निस्कने बेला ढोकामा पर्खिन्थे। उनले बोलाएपछि लुरुलुरु आउँथे। उनैले जंगल डुलाउँथे, नुहाइदिन्थे। तर, आइतबार यो भएन। मेरो बोली सुनेपछि पछिपछि लाग्थे, जतिबेला पनि सँगै हुन्थे, अहिले शून्य भएको छ, लालुले भावुक हुँदै भने। पुष्पा र अञ्जलीलाई जंगलमा छोड्ने खबर सुनेदेखि लालु निराश थिए। प्राकृतिक बासस्थानमा छोड्ने भनेपछि तयारी बिहानैबाट थियो। तर, पुष्पा र अञ्जली ट्रकमा चढ्न मानेनन्। ट्रकमा रहेको खोरमा कसैले राख्न नसकेपछि लालुले नै इसारा गरेपछि चढे। यो दृश्य सहन लालुलाई निकै कठिन थियो। ट्रकमा राखेपछि लालु उनीहरूसँगै बसेर जंगल गए। ट्रकबाट झारेपछि पुष्पा र अञ्जली जंगलबाट करिब दुई सय मिटरसम्म सँगै गए। एकैछिन बसे फेरि चर्दैचर्दै जंगल छिरे। लालु टोलाएर हेरिरहे। उनको वाक्य अड्कियो। कसैसँग बोल्न सकेनन्। अनि मन अमिलो बनाउँदै फर्किए। आफूसँग अघिपछि पुष्पा र अञ्जली आइतबार लालुसँग थिएनन्। उनीहरूको बिदाइले लालु दिनभर उदास थिए। आफ्नो सन्तान जस्तै गरेर हुर्काएका गैंडाका बच्चा जंगलमा छोडेपछि उनलाई शून्य लागेको छ। के गर्दै होलान्, के खाँदै होलान् ? भन्ने कुरा दिमागमा खेलिरहेको छ। उनीसँग अर्को गैंडाको बच्चा पूजा छ। उसैलाई हेरेर मन बुझाएका छन्। यत्रोवर्ष सँगै बसियो, आफ्नो सन्तानभन्दा बढी माया गरेर हुर्काएँ, नरमाइलो त लागिहाल्छ नि लालुले भने, जंगलमा राम्रोसँग बसिदिए हुन्थ्यो। उनीहरूलाई केही नहोस्, त्यसैमा खुसी हुन्छु। दुईबीचको उमेर अन्तर १५ महिनाको छ। यी दुवैका माउ भने अलगअलग हुन्। यी दुई गैंडा बिहानदेखि बेलुकासम्म छुट्टिँदैनथिए। आफ्नो सन्तानभन्दा बढी माया गरेर हुर्काएका थिए लालुले पुष्पा र अञ्जलीलाई। नवलपरासीको तमासपुरमा माउबाट छुट्टिँदा पुष्पा ७ दिनको थियो। अञ्जली १५ दिनको। जन्मिएको एक सातामै गत पुसमा माउबाट अलग भएपछि पुष्पालाई २०७७ माघ ३ गते चितवन राष्ट्रिय निकुञ्जको पश्चिम सेक्टरमा पर्ने तमासपुरको घना जंगलबाट उद्धार गरिएको हो। अञ्जलीलाई जन्मिएको एक सातामा गत वर्षको चैत २३ गते चितवन राष्ट्रिय निकुञ्जको कुँजौलीबाट उद्धार गरिएको हो। गैंडा जंगलमा गएपछि लालबहादुर टोलाएका थिए केही बोल्नै सकेनन्, निकुञ्जका वरिष्ठ पशु चिकित्सक डा विजयकुमार श्रेष्ठले भने, जनावर भएपछि मान्छेको माया पाएका थिए। आफ्नो सन्तानको बिदाइमा डुबेका अभिभावक जस्तै देखिएका थिए। उनका अनुसार गैंडाको स्वास्थ्य परीक्षण, शारीरिक अवस्था हरेर जंगल छोडिएको हो। माउबाट अलग भएका गैंडाका बच्चालाई उद्धार गरेर राष्ट्रिय प्रकृति संरक्षण कोष सौराहामा राखेर हुर्काइएको हो। पुष्पालाई ३७ महिना र अञ्जलीलाई ३० महिना हुर्काएपछि जंगल छोडिएको हो। प्राकृतिक बासस्थानमा बाँच्न सक्ने भएपछि निकुञ्जमा छोडिएको डा श्रेष्ठले बताए। जंगली अवस्थामै बस्न सक्ने भएपछि विभागको निर्णयअनुसार जंगलमा छोडिएको हो, निकुञ्जका सूचना अधिकारी गणेश तिवारीले भने, शारीरिक अवस्था, स्वास्थ्य परीक्षण गरेर छोडेका हौं। पुष्पा र अञ्जलीलाई निकुञ्जको लामिताल क्षेत्रमा छोडिएको छ।"
वारेन्ट जारी भएको ११ औं दिनमा समातिए रायमाझी,"रायमाझीविरुद्ध ठगी गर्ने गिरोहलाई सहज हुने गरी नीतिगत निर्णय गराउन भूमिका खेलेको आरोप छ। काठमाडौं : नक्कली भुटानी शरणार्थी बनाएर ठगी गरेको आरोपमा पक्राउ पुर्जी जारी भएपछि फरार भएका टोपबहादुर रायमाझी अन्ततः पक्राउ परेका छन्। उनलाई आइतबार साँझ काठमाडौंको बूढानीलकण्ठबाट पक्राउ गरेको प्रहरीले जनाएको छ। प्रहरी अधिकारीका अनुसार एमाले सचिव तथा पूर्वऊर्जामन्त्रीसमेत रहेका सांसद रायमाझीलाई आइतबार साँझ पासीकोटस्थित एक व्यक्तिको घरमा बसिरहेको अवस्थामा पक्राउ गरिएको हो। रायमाझी शनिबार नै काठमाडौं आएको सूचना पाएका थियौं, अनुसन्धानमा संलग्न एक प्रहरी अधिकारीले भने, आइतबार साँझ पक्राउ गरेका हौं। उनी पक्राउ पुर्जी जारी भएको ११औं दिनमा प्रहरीको नियन्त्रणमा परेका हुन्। रायमाझीविरुद्ध ठगी गर्ने गिरोहलाई सहज हुने गरी नीतिगत निर्णय गराउन भूमिका खेलेको आरोप छ। जिल्ला अदालत काठमाडौंले रायमाझी पक्राउ गर्न गत वैशाख २० मा पक्राउ पुर्जी जारी गरेको थियो। सो दिन अर्घाखाँचीमा रहेका उनी पक्राउ पुर्जी जारी भएपछि त्यहीबाट फरार भएका थिए। प्रहरीले रायमाझीका छोरा सन्दीपलाई भने सोही दिन पक्राउ गरेको थियो। यही प्रकरणमा अनुसन्धानका लागि सन्दीप पनि पक्राउ परेका हुन्। यसअघि प्रहरीको विशेष टोलीले मंगलबार ललितपुरको सातदोबाटोस्थित रायमाझीको घरमा छापा मारेको थियो। रायमाझीविरुद्ध पक्राउ पुर्जी जारी हुँदा उनी अर्घाखाँचीको महेन्द्र विद्योदय माध्यमिक विद्यालयको हीरक महोत्सवमा विशेष अतिथिका रूपमा सहभागी भइरहेका थिए। उनी त्यसै रात ९ बजे भैरहवा विमानस्थलबाट काठमाडौं फर्कने तयारीमा थिए। तर, अन्तिम समयमा आएर उनले टिकट रद्द गरी त्यतैबाट फरार भएको प्रहरी अधिकारी बताउँछन्। पक्राउ पुर्जी जारी भएपछि प्रहरी महानिरीक्षक वसन्तबहादुर कुँवरसँग सम्पर्क गरेर आफैं उपस्थित हुने भन्दै पक्राउ नगर्न अनुरोध गरेका थिए। तर, उनी प्रहरी सम्पर्कमा आएर अनुसन्धानमा नसघाएको भन्दै एमालेले उनलाई निलम्बनसमेत गरेको थियो। उपत्यका अपराध अनुसन्धान कार्यालयमा परेको उजुरीका आधारमा अनुसन्धान थाल्दा चैत १२ मा यो प्रकरणमा संलग्नमध्येका केशव दुलाल, सानु भण्डारी र टेक गुरुङ पक्राउ परेका थिए। दुलाल कांग्रेस नेतृ सुजाता कोइराला परराष्ट्रमन्त्री भएका बेला उनको सचिवालयमा कार्यरत थिए। उनीहरूको बयानका आधारमा रायमाझीविरुद्ध पक्राउ पुर्जी जारी भएको थियो। रायमाझीका छोरा सन्दीपको नाममा डेढ करोड रुपैयाँको चेक यो गिरोहका सदस्यले काटेको पाइएको प्रहरी स्रोतको दाबी छ। पक्राउ परेकालाई म्याद थप यसै प्रकरणमा पक्राउ परेका पूर्वगृहमन्त्री बालकृष्ण खाँणले भने यो घटनामा आफ्नो कुनै संलग्नता नभएको दाबी गरेका छन्। आइतबार सरकारी वकिलको कार्यालयबाट म्याद थपका लागि जिल्ला अदालत काठमाडौं लैजाने क्रममा केही भन्नुहुन्छ मिडियालाई भन्ने सञ्चारकर्मीको प्रश्नमा खाँणले उक्त प्रकरणमा आफू संलग्न नभएको प्रतिक्रिया दिएका थिए। नेपाली नागरिकलाई भुटानी शरणार्थी बनाएर अमेरिका पठाउने कार्यमा संलग्नता देखिएको भन्दै खाँणलाई प्रहरीले वैशाख २७ गते पक्राउ गरेको थियो। खाँणसँगै उनका स्वकीय सचिव नरेन्द्र केसीसमेत पक्राउ परेका छन्। प्रहरीले यस प्रकरणमा तत्कालीन गृहसचिव टेकनारायण पाण्डेलगायत अभियुक्तलाई पक्राउ गरिसकेको छ। पक्राउ पर्नेमा तत्कालीन गृहमन्त्री रामबहादुर थापाका सुरक्षा सल्लाहकार इन्द्रजित राईसहित केशव दुलाल, सानु भण्डारी, सागर राई, सन्देश शर्मा, टंककुमार गुरुङ र एमाले सचिव टोपबहादुर रायमाझीका छोरा सन्दीप रायमाझी छन्। उनीहरूलाई जिल्ला अदालत काठमाडौंले चार दिन हिरासतमा राख्न आइतबार नै अनुमति दिएको छ।"
एमाले निकट युवाविद्यार्थीले आज भ्रष्टाचारविरुद्ध प्रदर्शन गर्ने,"काठमाडौं : नेकपा एमाले निकट युवाविद्यार्थीले आज भ्रष्टाचारविरुद्ध प्रदर्शन गर्ने भएका छन्। युवा दिवसको अवसरमा प्रदर्शनीमार्गमा दोषी नछुटुन्, निर्दोष नफसून् भन्ने नाराका साथ आज बिहान ११ बजे प्रदर्शन गर्न लागेका हुन्। ३४ औँ स्थापना दिवसको अवसरमा प्रदर्शनीमार्गस्थित रत्नराज्य कलेजबाट प्रज्ञा भवनसम्म मार्चपाससहित राष्ट्रिय युवा संघ नेपालले शक्ति प्रदर्शनसमेत गर्न लागेको छ। राष्ट्रिय युवा सघं नेपालले प्रज्ञा प्रतिष्ठानमा आज डब्लूएफडीवाई, एशिया प्यासिफिक क्षेत्रीय बैठक, २०२३ को पनि आयोजना गरेको छ। बैठकलाई पूर्वप्रधानमन्त्री एवम् एमाले अध्यक्ष केपी शर्मा ओलीले समेत सम्बोधन गर्नेछन्।"
"तनहुँको सिर्दीमा बस दुर्घटना, २७ यात्रु घाइते","तनहुँ : पृथ्वी राजमार्गअन्तर्गत तनहुँको व्यास नगरपालिका५ सिर्दीमा आज बिहान यात्रुबाहक बस दुर्घटना हुँदा २७ जना घाइते भएका छन् । काठमाडौँबाट पोखरातर्फ जाँदै गरेको ग१ख ९६३५ नम्बरको बस अनियन्त्रित भई सडकबाट ५० मिटर तल खस्दा बसमा सवारी २७ यात्रु घाइते भएका हुन् । जिल्ला प्रहरी कार्यालय तनहुँका प्रहरी उपरीक्षक अवदेश विष्टको नेतृत्वमा २५ जनाको प्रहरी टोलीले घाइतेको उद्धार गरेको छ । घाइतेमध्ये नौ जनालाई थप उपचारका लागि पोखरा रिफर गरिएको छ भने अन्य घाइतेको दमौलीस्थित अस्पतालमा उपचार भइरहेको प्रहरी निरीक्षक राजकुमार विकले जानकारी दिए । घाइते हुनेमा बस चालक पोखरा महानगरपालिका३१ बस्ने २७ वर्षीय सुनिल विक, सहचालक पोखरा महानगरपालिका १५ बस्ने ३७ वर्षीय सुविन कुँवर, गैँडाकोट नगरपालिका बस्ने १९ वर्षीय सुशील श्रेष्ठ, सोही ठाउँ बस्ने शिवहरि श्रेष्ठ, पर्वत फलेवास नगरपालिका१० बस्ने २१ वर्षीय विष्णुप्रसाद चापागाई, पैयु गाउँपालिका१ बस्ने २७ वर्षीय टीकाराम न्यौपाने, पोखरा महानगरपालिका बिरौटा बस्ने २५ वर्षीय राजकुमारा माझी, सोही ठाउँका १७ वर्षीय विकास बर्तौला रहेको प्रहरीले जनाएको छ । त्यस्तै २० वर्षीय सौरभ श्रेष्ठ, बागलुङको ताराखोला बस्ने २५ वर्षीय उपेन्द्र घर्ती, पोखरा महानगरपालिका १९ बस्ने २५ वर्षीय अमृत थापा, सोही ठाउँ बस्ने २३ वर्षीया सविना तामाङ, ३९ वर्षीय चेतबहादुर रानाभाट, भारत पटनाका ३३ वर्षीय प्रभातकुमार सिंह, २९ वर्षीय अनामिका सिंह, खोटाङका ५० वर्षीया कोपिला राई घाइते भएका छन्। त्यसैगरी सोलुखुम्बुका ४७ वर्षीय कुलबहादुर राई, २५ वर्षीया नोवाङ शेर्पा, मुगु घर भई काठमाडाँ बस्ने २५ वर्षीय राजकुमार बूढा, पर्वतको फलेबास बस्ने ३२ वर्षीय टेकबहादुर थापा, बागलुङका २० वर्षीया अस्मिता छन्तेल, पोखरा महानगरपालिकाका ३० वर्षीया सोनी पुलामी, भारत विहारका १८ वर्षीय रोहित कुमार, एक वर्षीय आदित्य साहा, सुनिता देवी र ३६ वर्षीय राहुल साह घाइते भएका छन्।  रासस"
मानवसेवा आश्रम यूएन ह्युमन राइटस् प्राइजमा सिफारिस,"मन्त्रिपरिषद्को वैशाख २७ गतेको निर्णयले सन् २०२३ का लागि नेपालबाट आश्रमको नाम सिफारिस गरेको हो। काठमाडौं : संयुक्त राष्ट्र संघबाट हरेक पाँच वर्षमा प्रदान गरिने यूएन ह्युमन राइटस् प्राइजका लागि नेपाल सरकारले मानव सेवा आश्रमलाई सिफारिस गरेको छ। मन्त्रिपरिषद्को वैशाख २७ गतेको निर्णयले सन् २०२३ का लागि नेपालबाट आश्रमको नाम सिफारिस गरेको हो। उक्त पुरस्कार मानव अधिकारको विश्वव्यापी घोषणाको ७५औं वार्षिकोत्सवमा अमेरिकाको न्युयोर्कमा प्रदान हुनेछ। नेपालबाट यसअघि सन् १९९३ मा संघको ४५औं वार्षिकोत्सवका अवसरमा लौहपुरुष गणेशमान सिंहले प्राप्त गरेका थिए। कानुन, न्याय तथा संसदीय मामिला मन्त्रालयले यस वर्षको मानवअधिकार पुरस्कार मानव सेवा आश्रमलाई प्रदान गरेको थियो। पुरस्कारको राशि एक लाख रुपैयाँ थियो। मन्त्रालयले अन्तर्राष्ट्रिय मानवअधिकार दिवसका अवसरमा सडकपेटी तथा अन्य सार्वजनिक स्थलमा आश्रित, असहाय तथा बेवारिसे रूपमा रही कष्टपूर्ण जीवनयापन गरिरहेका व्यक्तिहरूको उद्धार, संरक्षण र त्यस्ता व्यक्तिहरूको मृत्युपश्चात् शवको सद्गत वा व्यवस्थापनलगायतका कार्य गरी मानवअधिकार संरक्षणको क्षेत्रमा पुर्याएको विशिष्ट योगदानका लागि उक्त पुरस्कार प्रदान गरेको थियो। यस वर्ष कानुन, न्याय तथा संसदीय मामिला मन्त्रालयले मंसिर २४ मा प्रदान गरेको मानवअधिकार पुरस्कारलाई समेत आधार मानेर नेपाल सरकारले संयुक्त राष्ट्रसंघको यूएन ह्युमन राइटस् प्राइजका लागि मन्त्रिपरिषद्को निर्णयबाट सिफारिस गरेको हो, आश्रमका संस्थापक अध्यक्ष रामजी अधिकारीले अन्नपूर्णसँग भने।"
मोरङमा भेटियो अफ्रिकन स्वाइन फिभरको लक्षण,"मोरङ : मोरङको बेलबारीस्थित एक बङ्गुर फर्ममा अफ्रिकन स्वाइन फिभरको लक्षण देखापरेको छ। सो फर्मका बङ्गुर मर्न थालेपछि नमूना परीक्षणका लागि प्रयोगशाला पठाइएको छ। बेलबारी४ मा रहेको ठूली एकीकृत कृषि फर्ममा रहेको बङ्गुरमा सो रोगको लक्षण देखापरेको हो। चारो नखाने, पानी हल्का खाने र ज्वरो आउने लक्षण देखिने फर्मका सञ्चालक धीरेन लिम्बूले बताए। 'केही दिनमै खोरै रित्तियो, लाखौँको लगानी खेर गयो', वैदेशिक रोजगारीको सिलसिलामा नौ वर्ष कोरियामा बिताएका उनले विदेशमा सिकेको सीप स्वदेशमै गर्नुपर्छ भनेर पुँजीसँगै सीप भित्र्याएका थिए। रु २५ लाखभन्दा धेरैको नोक्सानी भएको उनले जानकारी दिए। छेउमै रहेका बाख्रा फर्म र माछा पोखरीमा भने उक्त रोगले असर नदेखाएको जनाइएको छ। उनले २२ कट्ठा जमिनमा तीन वर्षअघिदेखि फर्म सञ्चालन गर्दै आएका छन्। बेलबारी नगरपालिकाका पशु विकास अधिकृत बाबुराम बस्नेतले भने, 'अफ्रिकन स्वाइन फिभरको लक्षण देखिएपछि प्रयोगशाला परीक्षण लागी विराटनगर हुँदै काठमाडौं पठाइएको छ।' रोगको लक्षण हेर्दा अफ्रिकन स्वाइन फिभर नै हुनसक्छ तर प्रयोगशालाको विस्तृत प्रतिवेदन नआउञ्जेल यकिन भन्न नसकिने उनले बताए। उनका अनुसार यो रोगको लक्षण दुई वर्षअघिमात्र नेपालमा भित्रिएको हो।  रासस"
घरमा आगलागी हुँदा एकै परिवारका चार जना जलेर घाइते,"सिमराः बाराको आदर्शकोतवाल गाउँपालिका१ चुयटाहास्थित एक घरमा आइतबार राति आगलागी हुँदा एकै परिवारका चार जना जलेर घाइते भएका छन्। घाइते हुनेमा बुवाआमा र दुई छोरा रहेका छन्। लामखुट्टे भगाउन बालिएको घुरबाट आगो सल्किएर घरमा आगलागी हुँदा ३५ वर्षीय मनोज यादव, उनकी श्रीमती ३० वर्षीया चेतरीदेवी, चार वर्षीय छोरा छोटु र तीन वर्षीय छोरा सन्दीपजलेर घाइते भएका हुन्। उनीहरूको वीरगन्जस्थित नारायणी अस्पतालमा उपचार भइरहेको छ। जिल्ला प्रहरी कार्यालय बाराका प्रवक्ता पुरुषोत्तम पाण्डेका अनुसार घाइतेमध्ये चेतरीदेवीको अवस्था गम्भीर रहेको छ। सुतिरहेको बेला अचानक घरमा आगलागी भएपछि स्थानीयले उद्धार गरी उनीहरूलाई अस्पताल लगेका थिए। आगलागीबाट घर पूर्ण रूपमा जलेर नष्ट भएको छ। घरमा आगलागी हुँदा सम्पूर्ण सामान, लत्ताकपडा, अन्न जलेर नष्ट भएको छ भने पशुचौपाया समेत घाइते भएका छन्। जिल्ला प्रहरी कार्यालय बाराका प्रवक्ता पाण्डेका अनुसार आगलागीबाट चार लाख १० हजार बराबरको क्षति भएको छ।"
प्रेस स्वतन्त्रताको माग गर्दै सुनसरीका पत्रकारको मौन जुलुस प्रदर्शन,"धरान : प्रेस स्वतन्त्रता र पत्रकारहरुको सुरक्षाको माग गर्दै सुनसरीका पत्रकारहरुले धरानमा मौन जुलुस प्रदर्शन गरेका छन्। धरान उपमहानगरपालिकाका मेयर हर्कराज राई ( साम्पाङ) ले पटक पटक पत्रकारलाइ धम्कि दिएको विरोधमा नेपाल पत्रकार महासंघ सुनसरीको अगुवाइमा सोमबार मौन जुलुस प्रदर्शन गरिएको हो। धरानको भानु चोकबाट सुरु भएको मौन जुलुस कलेज रोड, छाता चोक हुँदै उपमहानगरपालिका गेट अगाडि पुगेर कोण सभामा परिणत भएको थियो। दर्जनौंपत्रकारहरु सहभागी मौन जुलुस प्रदर्सनमा कांग्रेस, एमाले, माओवादी र जसपा लगायतका दलका प्रतिनिधिहरुले समेत समर्थन जनाएका थिए। महासंघका सुनसरी अध्यक्ष जनकऋषि राइले मेयर साम्पाङले पत्रकारहरुलाई दिएको धाकधम्किले पत्रकारहरू असुरक्षित भएकाले त्यसको विरुद्धमा मौन जुलुस निकालिएको बताए। उनले सुनसरीका पत्रकार स्थानीय सरकार प्रमुखबाट नै असुरक्षित भएको भन्दै सुरक्षाको माग गर्दै गृहमन्त्री नारायणकाजी श्रेष्ठलाइ ज्ञापनपत्र बुझाएको भएपनि सुरक्षाको ग्यारेन्टी नभएका कारण आन्दोलनलाई जारि राखिएको बताए। मेयर साम्पाङले नेपाल पत्रकार महासंघ सुनसरीका पुर्ब अध्यक्ष केशव घिमिरे, पत्रकार खिलानाथ विकलगायतलाई धम्की दिएर प्रेस स्वतन्त्रताविरुद्ध अभिव्यक्ति दिएको आरोप लगाइएको छ।"
नारायणी नदीमा डुबेर श्रीमान् श्रीमतीको मृत्यु,नवलपुर : नवलपरासीबर्दघाट सुस्तापूर्व) नवलपुरस्थित नारायणी नदीमा डुबेर श्रीमान्श्रीमतीको मृत्यु भएको छ। मध्यविन्दु नगरपालिका२ नन्दपुरस्थित नारायणी नदीमा डुबेर मध्यविन्दु२ कोल्हुवाका करिब ५५ वर्षीय सोमबहादुर बोटे र उनकी श्रीमती करिब ५० वर्षीया बगरी बोटेको मृत्यु भएको जिल्ला प्रहरी कार्यालय नवलपरासी पूर्वनवलपुरका प्रहरी नायब उपरीक्षक सन्तोष पाठकले बताए । नारायणी पारी चितवन राष्ट्रिय निकुञ्जमा निगुरोको टिप्न जाँदा नदी तर्ने क्रममा उनीहरुलाई नदीले बगाएको थियो । आइतबार बेलुका नदीले बगाएर बेपत्ता भएका दुवै जनालाई राति मृतावस्थामा फेला पारिएको प्रहरी नायब उपरीक्षक पाठकले बताए। रासस

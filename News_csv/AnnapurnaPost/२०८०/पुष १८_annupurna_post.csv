शीर्षक,विवरण
"घोषणामा बारुदी सुरुङमुक्त, यथार्थमा जताततै","हाम्रो मुलुक बारुदी सुरुङमुक्त घोषणा भएको १२ वर्ष नाघ्यो। तर, यही अवधिमा पनि सशस्त्र द्वन्द्वकालका अवशेषका रूपमा रहेका बारुदी सुरुङ तथा अन्य विस्फोटक पदार्थबाट २१ जनाले ज्यान गुमाइसकेका तथ्य सार्वजनिक भएको छ। जुन घटनामा १ सय ४ जना घाइते भएका छन्। संक्रमणकालीन न्याय १७ वर्षसम्म पनि टुंगिन नसकिरहेका बेला द्वन्द्वकालीन अवशेषबाट ज्यान जाने, अंगभंग हुने घटनाले चुनौती थपेको छ। संक्रमणकालीन न्यायलाई निष्कर्षमा पुर्याउन गठित दुवै आयोग (सत्यनिरूपण तथा मेलमिलाप र बेपत्ता पारिएका व्यक्तिको छानबिन) यतिबेला पदाधिकारीविहीन छन्। यी आयोगसँग सम्बन्धित बेपत्ता पारिएका व्यक्तिको छानबिन, सत्यनिरूपण तथा मेलमिलाप आयोग ऐन, २०७१ लाई संशोधन गर्न बनेको विधेयक संसदीय समितिमा पुगेको छ। उक्त ऐनलाई पीडितमैत्री बनाउन सरोकारवालाले माग गरिरहेका छन्। यसबेला द्वन्द्वकालको अवेशषका रूपमा बारुदी सुरुङ अझै रहेको तथ्यलाई पनि बेवास्ता गर्न मिल्दैन। यसका साथै त्यस बेलाका बारुदी सुरुङ वा विस्फोटक पदार्थबाट जनधन जोगाउन सचेतनामूलक कार्यक्रम राज्यका निकायले प्रभावकारी ढंगले चलाउनुपर्यो। जोखिमयुक्त ठाउँहरूमा त्यहीअनुरूप कार्यक्रम अघि सार्नुपर्यो। सेनाले आफूले बिछ्याएका बारुदी सुरुङ नष्ट गरिसकेको बताएको छ। तर, द्वन्द्वकालसहित त्यसअघि र पछि विभिन्न समूहले राखेका विस्फोटक पदार्थ अझै फेला परिरहेका उसको दाबी छ। यद्यपि, जसले राखेका भए पनि त्यस्ता वस्तुको विस्फोटबाट जनधनको क्षति रोक्न राज्यका निकाय लाग्नुपर्छ। नागरिक पनि द्वन्द्वकालीन यस्ता अवशेषप्रति सचेत रहन आवश्यक छ। विभिन्न अध्ययनले द्वन्द्वकालमा राज्य र विद्रोही दुवै पक्षबाट बारुदी सुरुङको व्यापक प्रयोग भएको देखाएका छन्। जुन क्रम युद्धविरामका बेलामात्रै रोकिएको थियो। युद्धविराम भंग भएपछि भने झनै तीव्र भयो। उनीहरूले जतिखेर एकअर्काको प्रतिकार या आआफ्नो प्रतिरक्षा गर्न युद्धका यस्ता विधि अपनाएका थिए। त्यसमा थुप्रै जनधनको क्षति भयो। थुप्रै नेपाली अंगभंग भए। तर, माओवादी सशस्त्र द्वन्द्वको बाटो छाडेर आएको १७ वर्ष भइसक्यो। त्यो भनेको द्वन्द्व सकिएकै १७ वर्ष भयो। संक्रमणकालीन न्यायलाई कसरी निष्कर्षमा पुर्याउने भन्ने मात्रै बाँकी छ। तर, यति लामो अवधिपछि पनि त्यसबेलाका विस्फोटक पदार्थ विस्फोट भई जनधनको क्षति हुनु अत्यन्तै दुःखद् छ।"
"सशस्त्र युद्धमा रोल्पालीले बलिदानी दिए, द्वन्द्वपीडितले केही पाएनन्","द्वन्द्वपीडितले पाउने राहतभन्दा धेरै गुणा रकम रोल्पामा भ्यूटावर, स्मारक, सहिद गेट र पार्क निर्माणमा खर्च गरिएको छ। लिवाङ (रोल्पा) : रोल्पा२ लिवाङका तिलकराम नेपाली स्थानीय दिलेश्वरी प्राथमिक विद्यालयका शिक्षक थिए। विद्यालयबाट फर्किंदै गर्दा १४ चैत २०५८ मा माओवादीले हत्या गर्यो। सुराकीको आरोपमा हत्या गरिएका नेपालीका एक छोरा र एक छोरी छन्। उनको हत्यापछि परिवार बेसहारा बन्यो। भतिजा र भतिजीको जिम्मेवारी मेरो काँधमा छ, तिलकरामका कान्छा भाइ श्रवणले भने, राज्यले बेवास्ता गर्दा धेरै द्वन्द्वपीडितको अवस्था दयनीय छ। राज्यले १० लाख रुपैयाँ दिए पनि द्वन्द्वपीडितका पीडा उस्तै रहेको श्रवणको भनाइ छ। रोल्पाकै त्रिवेणी गाउँपालिका१ टुक्लाका दिलबहादुर घर्तीलाई २०५२ फागुनमा तत्कालीन नेकपा (माओवादी) का कार्यकर्ताले हत्या गरे। मृतक दिलबहादुरकी कान्छी छोरी माया घर्ती भन्छिन्, म त भर्खर एक महिनाकी मात्र थिए। बुबा नेपाली कांग्रेसमा क्रियाशील हुनुहुन्थ्यो। माओवादीले चन्दा मागेर हैरान पार्थे रे ! सुरुमा घरमा आगो लगाए। त्यसपछि गोली हानेर हत्या गरेका थिए। मृतक घर्तीका दुई छोरा र तीन छोरी छन्। राज्यले सुरुमा किस्ताकिस्तामा दिएको पाँच लाख बच्चाबच्चीको लालन पालनमै सकियो। अन्तिम किस्ता भने सन्तानको शिक्षादीक्षामा सकियो। त्यो पैसाले न घर जोडियोे न सम्पत्ति नै, छोरी माया भन्छिन्, छ सन्तानलाई पाल्नै त्यो पैसाले नपुगेर आमाले ऋण लिनुपर्यो। गजुल रोल्पाकी अनिता थापाका आँखा अझै ओभाएका छैनन्। सशस्त्र द्वन्द्वका क्रममा बुवा र दाजुसहित चार आफन्त गुमाएकी अनिताका पीडा उस्तै छन्। सशस्त्र युद्ध गर्ने माओवादी पटकपटक सत्तामा पुग्यो। रोल्पाले पटकपटक राज्यसत्ताका महत्वपूर्ण पद पायो। तर, द्वन्द्वपीडित अनिताहरूले केही पाएनन्। अनिताका बुवा माओवादीको तत्कालीन जनमुक्ति सेनाका पाँचौं डिभिजन कमान्डर थिए। उनका बुबा किमबहादुर थापा सुनिल को १४ मंसिर २०६२ मा जिनवाङको मनिमारेमा नेपाली सेनाको हवाई आक्रमणमा ज्यान गयो। ३० असोज २०६० मा रोल्पा र दाङको सिमाना मुर्र्कुटीमा दाइ दिलीप थापा विज्ञान सुरक्षा कारबाहीमा मारिए। भिनाजु देवराज महरा प्रवीण र भतिजा ऋषिकुमार खड्का विद्युत्ले दाङमा ज्यान गुमाए। अनिताका दुइटा घर सुरक्षाकर्मीले आगो लगाएर ध्वस्त बनाइदिए। एक जोर कपडामै धेरै दिन विद्यालय गएकी थिएँ, अनिता झक्काइन्। अनि, भनिन् अभिभावक गुमाउनुको पीडा त थियो नै। गरिबी र अभाव पनि झेल्नु पर्यो। अनिताका बुवा किमबहादुर स्थायी शिक्षक थिए। सशस्त्र द्वन्द्वका क्रममा माओवादीमा लागे। देश र समाज बदल्ने भन्दै जनमुक्ति सेनाका डिभिजन कमान्डर पनि भए। जनयुद्धपछि कति धेरै शिक्षकको पुनर्बहाली भयो, कतिले राहत पनि पाए, अनिताले भनिन्, तर मेरो बुबा पनि स्थायी शिक्षक हुनुहुन्थ्यो। हामीले केही पाएनौं। आफ्नो परिवारको पीडामा पार्टीले समेत केही नगरेको भन्दै अनिताले असन्तुष्टि जनाइन्। हाम्रो पीडामा कसैले पनि मल्हमपट्टि लगाएन, उनले भनिन्। जबकि अनिताको बुबाको नाममा गाउँपालिकाको नाम नै सुनील स्मृति राखिएको छ। उनका बुवाको मृत्यु भएको ठाउँमा पूर्णकदको सालिक र पार्क बनाइएको छ। अघिल्लो स्थानीय तहमा माओवादीबाट उम्मेदवार बनेकी उनकी आमा बागमती थापा गाउँपालिकाको उपाध्यक्ष निर्वाचित भइन्। अनिता अहिले कार्यपालिका सदस्य छिन्। सशस्त्र युद्धमा गरेको योगदानको आधारमा तीन तहकै सरकारबाट द्वन्द्वपीडितको समस्या सम्बोधन हुन नसकेको उनको भनाइ छ। माडी गाउँपालिका५ भावाङकी चम्पा बुढामगरले पनि जनयुद्धका क्रममा दिदी जुनकुमारी बुढा यात्रा लाई गुमाइन्। एसएलसी दिने तयारीमा रहेकी उनकी दिदी माओवादी अभियानमा लागिन्। कपिलवस्तुबाट नेपाली सेनाले नियन्त्रणमा लिएको थियो। जनयुद्धमा जनताको एकोहोरो बलिदान दिए। रोल्पामा धेरै नेता बने। सांसद जिते। मन्त्री बने। प्रधानमन्त्री भए। तिनले द्वन्द्वपीडितलाई वास्ता नै गर्दैनन्, चम्पाले भनिन्, पीडितको पीडा बुझेर काम भएन। रोल्पाली जनताले पीडाबाहेक केही पनि पाएनन्। सडक, विद्युत् र सञ्चारजस्ता पूर्वाधार विकासले अलिअलि चित्त बुझाउने गरे पनि सन्तोष मान्ने अवस्था नरहेको उनको भनाइ छ। रुन्टीगढी६ होलेरीकी कमला बुढा मगर १० वर्षे सशस्त्र युद्धका क्रममा राज्य र तत्कालीन विद्रोही (माओवादी)को दोहोरो मारमा परेकी थिइन्। सुरक्षाकर्मी आउँथे। तँ माओवादी भन्थे। माओवादी आउँथे तँ राज्य पक्षसँग मिलेकी छस् भन्थे, उनी भन्छिन्, खाना नदिँदा माओवादीबाट मारिने हो कि भन्ने डर। दियो सुरक्षाकर्मीको ज्यादति सहनुपथ्र्यो। हामी दोहोरो पीडित भयौैं। हिजो घरघर आउने नेता सांसद मन्त्री बनेपछि गाउँ नफर्केको उनले बताइन्। माथि पुगेपछि गाउँमा नेताको अनुहार नै देखिँदैन, कमलाले भनिन्, अब त भेटे पनि चिन्दै चिन्दैनन्। सुनील स्मृति गाउँपालिकाका दीपक विक पनि माओवादीको जनमुक्ति सेना बनेका थिए। रुकुमको खारा र पाल्पाको तानसेनलगायतका युद्ध लडेको अनुभव उनीसँग छ। शान्ति प्रक्रियाका बेला उपचार गर्न भारत गएका थिए। सेना समायोजनमा छुटे। युद्धमा लागे पनि केही पाएनन्। त्यसपछि वैदेशिक रोेजगारीमा लागे। रोल्पालाई स्वीट्जरल्यान्ड बनाउँछु भन्ने नेताले सत्ताको बागडोर सम्हालेपछि भुइँमान्छेलाई न्याय दिन सकेका छैनन्, उनले गुनासो गरे। रोल्पा नगरपालिका९ की भागसरी घर्ती मगरले जनयुद्धमा देवर जयराम थापालाई गुमाइन्। माओवादीले सशस्त्र सुरु गरेकै वर्ष सुरक्षाकर्मीको आक्रमणमा तीन जना माओवादी सुरक्षा कारबाहीमा मारिएका थिए। त्यसमा उनका देवर पनि परेका थिए। अर्का देवर प्रेमबहादुर थापा बेपत्ता छन्। ०४२ सालदेखि कम्युनिस्ट पार्टीको सदस्य बनेकी भागसरीको दम्पती र उनको परिवार पातलो मसाल, मोटो मशाल हुँदै नेकपा (माओवादी)को कार्यकर्ता बनेका थिए। पति ओविलाल थापा मगर र भागसरी जनयुद्धका यातनापीडित हुन्। सुरक्षाकर्मीको शेरा रोमियो अप्रेसनको बेला माओवादी आरोपमा सुुरक्षाकर्मीले तारेख लगाउन थाले। छोप्ने पिट्ने गर्थे, भागसरीले भनिन्, तारेख धाउनेमध्ये केहीलाई बेपत्ता बनाएको थाहा पायौं। त्यसपछि तारेख दिन छोडेर माओवादीको पूर्णकालीन कार्यकर्ता भएर भूूमिगत भयौं। सशस्त्र द्वन्द्वको अन्त्य भई संघीय लोकतान्त्रिक गणतन्त्रात्मक व्यवस्था आए पनि राजनीतिक दल र केही टाठाबाठाले मात्रै फाइदा लिएको उनको भनाइ छ। उनी भन्छिन्, देशै बनाउने भनेर युद्ध लड्यौं। राज्य व्यवस्था परिवर्तन पनि भयो। फाइदा भने राजनीतिक दल र टाठाबाठाले मात्र पाए। द्वन्द्वपीडित र विपन्न वर्गको अवस्था उस्तै छ। हामी अवस्था हिजो जस्तै छ। घरदैलोको स्थानीय सरकार (तह) ले पनि द्वन्द्वपीडितका मर्का बुझ्न नसकेको उनले बताइन्। पछाडि परेका र पारिएका वर्ग र समुदायलाई राज्यको मूल प्रवाहमा समेट्ने काम जनयुद्ध ले गरेको भन्दै त्यसमा भने उनले सन्तुष्टि जनाइन्। त्रिवेणी२ रामपुरकी अरासी बागचनका पति गोबर्द्धन परियार ०५८ सालमा नेपाली सेनाद्वारा मारिए। उनलाई दाङमा माओवादीलाई पालन पोषण गरेको आरोप लगाइएको थियो। उनका पतिलाई न सरकारले अरू मृतक सरह सहिद घोषणा गर्यो, न त कुनै राहत नै दियो। भन्छिन्, हाम्रा लागि बोली दिने कोही भएनन्। यस्तो गरे यस्तो हुन्छ भन्ने थाहा भएन। द्वन्द्वपीडित भनेर हाम्रो नाम कतै आएन। सशस्त्र युद्धपछि भौतिक पूर्वाधारको क्षेत्रमा रोल्पामा विकास भएको छ। तर, पीडितका गुनासा उस्तै छन्। कतिले सरकारी राहत नपाएको गुनासो गर्छन् त कतिले बिगतमा लोभलाग्दा सपना देखाउने नेता र पार्टीले केही नगरेको पीडा पोख्ने गरेका छन्। १० वर्षे सशस्त्र युद्ध अन्त्यको बेलासम्म रोल्पा सडक सञ्जालले जोडिएको थिएन। प्युठानको खुङ्ग्रीबाट आउने २९ किलोमिटर मोटरेवल कच्ची सडक र दाङको घोराहीबाट होलेरीसम्म माओवादीले जनयुुद्धकालमै खनेको ३८ किलोमिटर कच्ची मोटरेबल (सहिद मार्ग) बाहेक अरू थिएनन्। जनयुद्धपछि यी दुवै बाटो कालोपत्रे गरिए। सहिद मार्गको कालोपत्रे भने उप्किएर जीर्ण बनेको छ। जिल्लामा झन्डै १५० किलोमिटर कालोपत्रे भइसकेको छ। स्थानीय शान्ति समितिका तत्कालीन संयोजक खेमबुढा मगरका अनुसार जिल्लाका १० स्थानीय तहका ७२ वडासम्मै सडक सञ्जाल पुगेको छ। हिउँदमा त यात्रुवाहक जिप नै चल्छन्। मोटरसाइकल नपुग्ने त कहीँ कतै ठाउँ नै छैन। उनले भने, जिल्लामा कच्ची बाटो मात्रै कम्तीमा पनि सातआठ सय किलोमिटरभन्दा बढी बनेको होला। कतैकतै ग्राभेलवाला बाटो पनि छन्। जनयुद्धपछि रोल्पाले सञ्चार सुविधामा पनि निकै फड्को मारेको छ। लिवाङ, होलेरी, सुलिचौर र घर्तीगाउँ क्षेत्रमा फोरजी सेवा नै छ। थ्रीजी त सबै ठाउँमा चल्छ। रोल्पा उज्यालो कार्यक्रमपछि त विद्युतीकरणमा पनि उल्लेख्य पहुँच भएको छ। जिल्लाका अधिकांश वडामा विद्युत् सेवा विस्तार भइसकेको छ। जनयुद्ध अघि जिल्लाका ५१ गाविसमध्ये सदरमुकाम लिवाङसहित गजुल, होलेरी, खुङ्ग्री, खुमलेलगायतका सात गाविसमा मात्र प्युठानको झिमरुक जलविद्युत् आयोजनाबाट विद्युत् सेवा दिइएको थियो। अहिले केन्द्रीय प्रसारण लाइनबाटै रोल्पालाई उज्यालो पारिएको छ। रोल्पा सदरमुकाम लिवाङले रूप फेर्यो । तर, राज्यसत्ता फेर्छु भन्दै सशस्त्र द्वन्द्वमा होमिएकाहरूको परिवारका पीडा र मर्का उस्तै छन्। तस्बिर : खेम बुढा मगर जनयुद्धको क्रममा विकास निर्माण ठप्प थियो। ०६४ सालको निर्वाचनपछि रोल्पाले एकैपटक राज्यको उच्च तहमा धेरै जना जनप्रतिनिधिलाई पठाउन सफल भयो। सांसद, मन्त्री, उपप्रधानमन्त्री, अर्थमन्त्री, सभामुख, उपराष्ट्रपति र प्रधानमन्त्री रोल्पाबाट जितेका जनप्रतिनिधि भए। जसका कारण भौतिक पूर्वाधार विकासमा अर्बौ रुपैयाँ आयो। साविकको मध्यपश्चिमाञ्चल विकास क्षेत्रको राप्ती अञ्चलको विकट पहाडी जिल्ला रोल्पाको संघीय गणतान्त्रिक व्यवस्थामा मुहारै फेरियो, व्यवस्था फेर्न सहिद, बेपत्ता, घाइते र अपांग भएका द्वन्द्वपीडित रोल्पालीको जीवनस्तर भने उस्तै छ। सहिद र बेपत्ता परिवारलाई राज्यले दिएको १० लाख रुपैयाँ दियो। तर, द्वन्द्वपीडितहरू उही डाँडापाखाको पुरानै थातथलोमै जीवन निर्वाहका लागि संघर्ष गरिरहेका छन्। पुसको पहिलो साता नेपाल पिस विल्डिङ इनिसियटिभ ललितपुरले रोल्पाको लिवाङमा आयोजना गरेको जिल्लाका द्वन्द्वपीडितलाई वित्तीय साक्षरतासम्बन्धी तालिम दिएर फर्केका फिनलिट नेपालका संस्थापक गौरव थापाले द्वन्द्वपीडितको आर्थिक अवस्था निकै कमजोेर पाएको बताए। भौतिक पूर्वाधार विकास त धेरै भएको रहेछ, थापाले भने, धेरैलाई जीविकोपार्जन गर्न पनि धौधौ छ। उनीहरूमा परिवर्तनको अनुभूति भएको देखिएन। रोल्पामा क्रियाशील सामाजिक संस्था ग्रामीण विकास तथा चेतना समाज नेपाल (रुडास)का कार्यकारी निर्देशक शोभाराम डाँगी सशस्त्र द्वन्द्वको उद्गम थलोका रूपमा रहेको रोल्पाका विकट बस्तीका विपन्न द्वन्द्वपीडितको अवस्था अझै पनि दयनीय नै रहेको बताउँछन्। उनी भन्छन्, टाठाबाठा र राजनीतिक पहुँच भएका द्वन्द्वपीडितको जीवनस्तर निकै फेरिएको छ। सत्ता र शक्तिको पहुँचमा नभएका द्वन्द्वपीडितको आवाज सुन्ने मान्छे कोही पनि नभएको जस्तो देखिन्छ। राजनीतिक दलले पनि उनीहरूलाई बिर्से जस्तो छ। स्थानीय सरकारले नै द्वन्द्वपीडितलाई लक्षित गरेर यस्ता कार्यक्रम सञ्चालन हुन सकेका छैनन्। त्यसैले पनि द्वन्द्वपीडितको अवस्था दयनीय छ। रोल्पाको रुन्टीगढी गाउँपालिकाका अध्यक्ष जनक पुन भने द्वन्द्वपीडितका लागि सिलाइकटाइ तालिम सञ्चालन गरिएको, कृषि अनुदानमा प्राथमिकता राखेको र ३६ परिवारको निःशुल्क बिमा गरिएको बताउँछन्। सशस्त्र द्वन्द्वमा धेरै ज्यान गुमाउनेमा रोल्पाली जिल्ला प्रशासन कार्यालय रोल्पाका अनुसार जिल्लामा सहिद र बेपत्ताको संख्या नै झन्डै एक हजार छ। १० वर्षे सशस्त्र द्वन्द्वमा सबैभन्दा धेरै जनाले ज्यान गुमाएको जिल्ला नै रोल्पा हो। नेपाल सरकारले २९ फागुन २०७९ मा सशस्त्र द्वन्द्वकालमामा परी मृत्यु भएर सहिद घोषणाका लागि सिफारिस गरिएका भनेर सार्वजनिक गरेका ८ हजार ४ सय ६४ सहिदमध्ये रोल्पाका मात्र ७ सय ५३ जनाको नाम छ। जुन देशभरीका सहिदमध्ये रोल्पाका ८८९ प्रतिशत हुन आउँछ। यद्यपि रोल्पा सशस्त्र द्वन्द्वमा रोल्पामा मृतकको संख्यामा एक रूपता देखिँदैन। स्थानीय शान्ति समितिले प्रकाशित गरेको पुस्तक भाग२ मा ९ सय ६९ जना सहिद भएको रिपोर्ट जिल्ला प्रशासन कार्यालय रोल्पामा बुझाएको छ। रोल्पाका प्रमुख जिल्ला अधिकारी परमानन्द घिमिरे राज्यपक्षबाट ७ सय ६२, विद्रोही पक्षबाट १ सय ६५ र पहिचान नभएका ११ जना सहिदका परिवारले जनही १० लाख रुपैयाँका दरले रकम बुझेको बताउँछन्। उनले भने, त्रिवेणी गाउँपालिकामा बम विस्फोटमा मृत्यु भएका थप चार जनालाई सहिदकै कोटीमा राखेर जनही पाँचपाँच लाख रुपैयाँ प्रदान गरिएको छ। थप पाँच लाख उपलब्ध गराउन मन्त्रालयमा पत्राचार गरेका छौं। नाम भएर पनि रकम नपाएका १० जना छन्। छुट भएका भनेर स्थानीय तहको सिफारिसमा १७२ जना सहिदको नाम पनि केन्द्रमा पठाइएको छ। नेपाल सरकारको राजपत्रका आधारमा लुम्बिनी प्रदेशमा सहिद हुनेमा एक नम्बरमा रोल्पा पर्छ। प्रदेशका १२ जिल्लामा गरी दुई हजार २०८ जना सहिद भएकोमा एकतिहाइ बढी अर्थात् ३४१० प्रतिशत त रोल्पाका मात्र छन्। रोल्पामा सहिदभन्दा बेपत्ताको संख्या निकै कम छ। ४ चैत २०७६ मा बेपत्ता पारिएका व्यक्तिको छानबिन आयोगले तत्कालीन सशस्त्र द्वन्द्वका क्रममा राज्य र विद्रोही पक्षबाट बेपत्ता पारिएका २ हजार ५ सय ६ जनाको नाम सार्वजनिक गरेको थियोे। जसमा रोल्पाका बेपत्ताको संख्या ९७ रहेको उल्लेख छ। आयोगको तथ्यांकमा लुम्बिनी प्रदेशमा बढी बेपत्ता हुने जिल्लामा रोल्पा चौथो नम्बरमा पर्छ। लुम्बिनी प्रदेशमा ७ सय ६८ जना बेपत्ता छन्। जसमध्ये रोल्पाका १२६३ प्रतिशत छन्। आयोगले सूचना नै प्रकाशित गरेर बेपत्ता पारिएका व्यक्तिको दर्ता भएका उजुरीका आधारमा नाम सार्वजनिक गरेको जनाएको थियो। जबकी रेडक्रस सोसाइटीको अन्तर्राष्ट्रिय समिति आईसीआरसी)ले सार्वजनिक गरेको बेपत्ताको सूचीमा रोल्पामा बेपत्ताको संख्या ६५ मात्र रहेको छ। स्थानीय शान्ति समिति रोल्पाका तत्कालीन संयोजक खेम बुढा मगर रोल्पामा ३३ जना बेपत्ता भएको बताउँछन्। राज्यले सशस्त्र द्वन्द्वका क्रममा मृत्यु भएका सबै ब्यक्तिलाई सहिद घोषणा गरेर सहिद परिवारलाई जनही १० लाख रुपैयाँ दिन थालेपछि जिल्लाका ३२ जना बेपत्ताका परिवारले पनि सहिदमा नाम दर्ज गराउँदा बेपत्ताको संख्या घटेको देखिन्छ। जिल्लामा बेपत्ता परिवारको नाममा ३३ परिवारले जनही १० लाखका दरले रकम बुझेको प्रमुख जिल्ला अधिकारी परमानन्द घिमिरे बताउँछन्। रोल्पामा राजनीतिक पहुँच नभएका कारण अझै पनि मृतक र बेपत्तामा नाम लेखाउन नसकेका पीडित पनि छन्। रोल्पाका १० स्थानीय तहमध्ये सातवटामा नेकपा (माओवादी केन्द्र)ले जितेको छ। रोल्पा नगरपालिका सुनील स्मृति गाउँपालिका, लुंग्री गाउँपालिका, सुनछहरी गाउँपालिका, थबाङ गाउँपालिका, परिवर्तन गाउँपालिका र माडी गाउँपालिकामा माओवादी जितेको छ। रुन्टीगढी र गंगादेव गाउँपालिकामा नेपाली कांग्रेस र त्रिवेणी गाउँपालिकामा नेकपा (एमाले)ले जितेको छ। सुनछहारी, रोल्पा र सुनील स्मृति, थवाङमा द्वन्द्वपीडित लक्षित केही कामहरू भए पनि पर्याप्त छैनन्। अन्य स्थानीय तहले त द्वन्द्वपीडितका लागि नीति, योजना र कार्यक्रम नै ल्याउन नसकेको पीडितको आरोप छ। सामाजिक अभियन्ता डाँगी टिप्पणी गर्छन्, स्थानीय सरकारले द्वन्द्वपीडितको घाउमा मल्हम लगाउन सक्थ्यो। द्वन्द्वपीडितहरू स्थानीय सरकारको प्राथमिकतामा परेका छैनन्। सहिदका नाममा तीन पालिका रोल्पामा सशस्त्र द्वन्द्वको क्रममा साढे सात सयभन्दा बढीले ज्यान गुमाए। जनयुद्धका सहिदमध्ये चार जनाको नाममा रोल्पाका तीन स्थानीय तहले पालिकाको नामकरण गरेका छन्। विद्रोही माओवादीले पाँचौं डिभिजन घोेषणा गर्दा जिनवाङको मनिमारेमा नेपाली सेनाको हवाई आक्रमणमा परी मृत्यु भएका डिभिजन कमान्डर किमबहादुर थापा सुनिलको नाममा सुनील स्मृति गाउँपालिका बनाएको छ। यसअघि गाउँपालिकाको नाम सुवर्णावती थियो। त्यस्तै माओवादी जनयुद्धमा मारिएका गंगा वली र देवराज वलीको नाममा गंगादेव गाउँपालिका नामकरण गरिएको छ। परिवर्तन अघि गाउँपालिकाको नाम सुकीदह राखिएको थियो। त्यस्तै, दुईखोली गाउँपालिकाको नाम पनि कमान्डर नेपबहादुर केसी परिवर्तनको नामबाट परिवर्तन गाउँपालिका बनाइएको छ। सुनील स्मृति र गंगादेव नामकरणमा भने स्थानीयले विरोध जनाएका थिए। विस्तृत शान्ति सम्झौतामा द्वन्द्वपीडितको स्मृतीकरण गर्ने कुरा पनि उल्लेख छ। द्वन्द्वपीडितले पाउने राहतभन्दा धेरै गुणा रकम रोल्पामा भ्यूटावर, स्मारक, सहिद गेट र पार्क निर्माणमा खर्च गरिएको छ।"
भन्सार छलेर भित्र्याएको ३ सय ८७ थान मोबाइल बरामद,रौतहट : भन्सार छलेर नेपाल ल्याउँदै गरेको मोबाइल सेट प्रहरीले रौतहटबाट बरामद गरेको छ। प्रहरीले बसबाट विभिन्न कम्पनीका ३ सय ८७ थान मोबाइल सेट बरामद गरेको हो। पुस १५ गते ईलाका प्रहरी कार्यालय चन्द्रनिगाहपुरबाट खटिएको प्रहरी टोलीले चन्द्रपुर नगरपालिका५ तल्लोबजार स्थित चपुर गौर सडक खण्डमा चेक प्वाईन्ट राखेर सवारी साधन चेकजाच गर्ने क्रममा गौरतर्फबाट चन्द्रनिगाहपुरतर्फ आएको यात्रुबाहक बसको डिक्कीमा रहेको ३ ओटा बोरामा रहेको कार्टुनबाट विभिन्न कम्पनीहरुको मोबाइल सेटहरु बरामद गरेको छ। मोबाईल सेट भएको बोराको बारेमा बसमा सवार यात्रुहरुलाई सोधपुछ गर्दा बेवारिसे पाइएपछि उक्त मोबाइलहरु अवैध रुपमा भन्सार छली ल्याएको हुन सक्ने भएकोले स्थानीयको रहोवरमा राजश्व अनुसन्धान कार्यालयमा बुझाइएको छ। बरामद मोबाइलको मुल्य ८ लाख १८ हजार ९०६ रुपैयाँ बराबरको रहेको प्रहरीले जनाएको छ। बरामद गरिएबा मोबाइल कारवाहीको लागि राजश्व अनुसन्धान कार्यालय पथलैया पठाएको जिल्ला प्रहरी कार्यालय रौतहटले जनाएको छ।
निलगिरि क्यासकेड जलविद्युत आयोजना सञ्चालनको तयारीमा,"बेनी : म्याग्दीको अन्नपूर्ण गाउँपालिका४ नारच्याङमा ७१ मेगावाट क्षमताको निलगिरी दोस्रो क्यासकेड जलविद्युत आयोजनाबाट विद्युत उत्पादनको तयारी भएको छ। निलगिरि क्यासकेड म्याग्दीमा हालसम्म निर्माण भएकोमध्य सबैभन्दा ठूलो आयोजना हो। बाँध, सुरुङ, विद्युतगृह, प्रशारण लाइन, स्विचार्ड निर्माण सकेर उपकरण जडानलाई तीव्रता दिएको आयोजनाले भौतिक संरचनाको परीक्षण थालेको छ। आयोजनाका आवासीय इञ्जिनियर रत्न बमजनले परीक्षण उत्पादनको तयारीमा जुटेको बताए। छोटेपामा निर्माण भएको डिसेण्डर (बालुवा थिग्राउने पोखरी)मा पानी हालेर भौतिक संरचनाको परीक्षण थालेको हो। ४ हजार २७५ मिटर लामो सुरुङलाई पलास्टर गरेर फिनिसिङ गरिएको छ। नारच्याङको दोभानमा विद्युतगृह निर्माण भएको छ। विद्युतगृह र छोटेपाको बाँधसहित ५ वटा अडितबाट विस २०७६ देखि सुरुङ निर्माण थालिएको थियो। उपकरण जडान सकिएपछि सुरुङमा पानी हाल्ने र विद्युतगृहको आन्तरिक परीक्षण सुरु गरिने आयोजनाका इञ्जिनियर बमजनले बताए। ३८७ मेगावाटको निलगिरि पहिलोको विद्युतगृहबाट निस्कने पानीलाई बाँध बनाएर निलगिरि क्यासकेडको सुरुङमा हाल्न मिल्ने गरी संरचना निर्माण भएको छ। दुई वटै आयोजनाको प्रर्वद्धक कम्पनी एउटै निलगिरि हाइड्रोपावर हो। निलगिरि पहिलोको हुमखोलामा बाँध र छोटेपामा विद्युतगृह निर्माण निर्माण अन्तिम चरणमा पुगेको इञ्जिनियर केशव वाग्लेले बताए। २ हजार मिटर लामो सुरुङलाई पलास्टर गरेर फिनिसिङ गर्ने काम अन्तिम चरणमा पुगेको छ। विद्युतगृहको भवन निर्माण सकेर उपकरण जडान थालिएको छ। निलिगिरि पहिलोको करिब ८० प्रतिशत भौतिक प्रगति भएको छ। दुई वटै आयोजनाको विद्युतगृह परिसरमा स्विचार्ड बनाइएको छ। निलगिरि पहिलोको स्विचार्डमा गत बर्खामा पहिलोले क्षति पुर्याएको थियो। बस्तीदेखि टाढा रहेको निलगिरीखोला जलविद्युत आयोजना निर्माण स्थल भौगोलिक रुपमा बिकट र दुर्गम क्षेत्रमा पर्छ। तेह्र अर्ब रुपैयाँ लागत अनुमान गरिएको दुवै आयोजना रन अफ द रिभर प्रकृतिका हुन्। निलिगिरीखोलाबाट उत्पादन भएको बिजुली २२० केभी क्षमताको दाना सवस्टेशनबाट केन्द्रीय ग्रिडमा जोडिन्छ। छोटेपादोबिल्ना हुँदै दाना सव स्टेशन जोड्ने ७४ किलोमिटर दुरीको २२० केभी क्षमताको प्रशारण लाइन निर्माण भएको छ। नारच्याङमा यसअघि ५ मेगावाट क्षमताको घलेम्दीखोला र ४२ मेगावाट क्षमताको मिस्त्रीखोला जलविद्युत आयोजना निर्माण भएको थियो। ६ मेगावाट क्षमताको रेलेखोला जलविद्युत आयोजना पनि निर्माणको अन्तिम चरणमा रहेको कार्यवाहक वडा अध्यक्ष श्याम पुर्जाले बताए। ९१४ मेगावाटको सुपर घलेम्दी आयोजना निर्माणमा जाने तयारीमा छ। कालीगण्डकी हाइड्रोपावर लिमिटेड प्रर्वद्धक रहेको १६४ मेगावाटको कालीगण्डकी गर्ज आयोजनाको विद्युतगृह नारच्याङमा बनाउन प्रस्ताव गरिएको छ। मिस्त्री खोलाको प्रवद्र्धक माउन्टेन इनर्जी नेपालले १२ मेगावाटको मिस्ट्री खोला२ आयोजना निर्माण गर्दैछ। यो आयोजनाको अहिले वातावरणीय अध्ययन भइरहेको छ।"
गाउँमै खुल्यो श्रम बैंक,"बागलुङ : बागलुङको ताराखोला गाउँपालिकाले सहिद विश्व श्रम रोजगार बैंक सुरु गरेको छ। विदेश पलायनलाई घटाई युवालाई गाउँमै रोजगारी दिने उद्देश्यले स्थापना भएको श्रम बैंकको मंगलबार उद्घाटन गरिएको हो। प्रतिनिधिसभा सदस्य एवम् पूर्वशिक्षा, विज्ञान तथा प्रविधिमन्त्री देवेन्द्र पौडेलको उपस्थितिमा गाउँपालिकाका अध्यक्ष धनबहादुर विक हिमालले श्रम रोजगार बैंकमा आबद्ध ६७ सदस्यलाई शपथग्रहण गराए। युवालाई गाउँमै रोजगारी सिर्जना, स्थानीय सीप र श्रमको सदुपयोग, मानव संशाधनमार्फत गाउँपालिकाको समग्र विकासलागयत उद्देश्य राखेर श्रम रोजगार बैंक सञ्चालनमा ल्याइएको अध्यक्ष विकले बताए। रोजगार बैंकमा आबद्ध सदस्यलाई गाउँपालिकाले सञ्चालन गर्ने विकास निर्माणका आयोजना, निजी क्षेत्र, निर्माण व्यवसाय, कृषि, सहकारी र उद्यम्का विकासका काममा लगाइने उनले बताए। गाउँपालिकामा सञ्चालन हुने विकास योजना, ढुंगाखानी उत्खननलगायत स्थानीय उद्योगधन्दामा आवश्यक जनशक्ति आपूर्ति र रोजगारी सिर्जना गरी वैदेशिक रोजगारीमा जाने प्रवृत्तिलाई न्यूनीकरण गर्न श्रम रोजगार बैंक सञ्चालनमा ल्याइएको हो, अध्यक्ष विकले भने, पहिलो चरणमा वडा तहबाट आवेदन संकलन गरेर रोजगार बैंकमा सूचीकृत गरेका छौं। स्थानीय दक्ष जनशक्ति परिचालन गरी विकास योजनालाई समयमै र गुणस्तरीय रूपमा सम्पन्न गराउने, युवाको सीप र दक्षताको प्रयोगमार्फत सामाजिक रूपान्तरण, सामाजिक विकृति न्यूनीकरण, श्रमिकको सम्मान र सुरक्षा गर्ने बैंकको उद्देश्य रहेको गाउँपालिकाका उपाध्यक्ष भीमबहादुर रोकाले बताए। गाउँपालिकाले बजेट विनियोजन गरेका, संघीय र प्रदेशका आयोजनामा श्रम बैंकमार्फत जनशक्ति आपूर्ति गरिने उनले बताए। गाउँपालिकाभित्र रहेका निर्माण व्यवसायी र सञ्चालकलाई पनि रोजगार बैंकमा सूचीकृत गरिने प्रमुख प्रशासकीय अधिकृत चिरञ्जीवी घिमिरेले बताए। चालू आर्थिक वर्षमा ३ करोड ६ लाख रुपैयाँ बजेटबराबरको योजना श्रम बैंकमार्फत कार्यान्वयन गरिने गाउँपालिकाका प्रशासकीय अधिकृत प्रकाश गैरेले बताए। विकास निर्माणका अलावा सामाजिक गतिविधिमा पनि श्रम बैंकका जनशक्तिलाई परिचालन गर्छौं, उनले भने, श्रम बैंक सञ्चालनका लागि कार्यविधि बनाएका छौं, श्रमिकको सम्मान र श्रमको उचित ज्यालाको सुनिश्चितता गर्न गाउँपालिका प्रतिबद्ध छ। गाउँपालिकाले तारा खोलामा रहेका सबै २ हजार २ सय घरधुरीबाट एकएक जनालाई बैंकमा आबद्ध गराउने लक्ष्य लिएको छ। कार्यविधिमा दैनिक आठ घण्टा काम गर्ने मजदुरलाई गाउँपालिकाको योजनामा प्रतिघण्टा १ सय १० रुपैयाँ, प्रदेश, संघीय योजना र निजी क्षेत्रका काममा प्रतिघण्टा १ सय १५ रुपैयाँका दरले ज्याला उपलब्ध गराइने व्यवस्था छ। मासिक १७ हजार ३ सय रुपैयाँ ज्यालामध्ये ३१ प्रतिशत सामाजिक सुरक्षा कोषमा जम्मा गरिने भएको छ। गाउँपालिकाले श्रमिकलाई काम दिन नसके वा श्रमिकको एक महिनाको ज्याला १० हजार ८ सय २० रुपैयाँभन्दा कम दिएमा सामाजिक सुरक्षा कोषमा गाउँपालिकाले २० प्रतिशत र श्रमिकले ११ प्रतिशत जम्मा गर्ने व्यवस्था गरिएको छ। एक महिनाको ज्याला १० हजार ८ सय २० रुपैयाँभन्दा बढी भएमा गाउँपालिकाले १० प्रतिशत र श्रमिकले २१ प्रतिशत बराबरको रकम जम्मा गर्नुपर्नेछ। श्रम बैंकमा आबद्ध निर्माण व्यवसायीले सामाजिक सुरक्षा कोषमा २६ प्रतिशत र गाउँपालिकाले ६ प्रतिशत जम्मा गर्नेछन्। श्रम बैंकमा आबद्ध श्रमिक र आश्रित परिवारलाई सामाजिक सुरक्षा भत्ता, औषधि उपचार, मातृत्व सुरक्षा योजना, बिरामी बिदा, दुर्घटना बिमा, किरिया खर्च, शैक्षिक छात्रवृत्ति, पेन्सनलगायत सुविधा उपलब्ध गराइने गाउँपालिकाले जनाएको छ। एक जना श्रमिकको सामाजिक सुरक्षाका लागि उनीहरूको १० प्रतिशत सहभागितासहित वार्षिक १ लाख १५ हजार १९ रुपैयाँ खर्च गरिने भएको छ। श्रम रोजगार बैंकमा आबद्ध सदस्यका लागि कार्यस्थलमा मादक पदार्थ सेवन गर्न नपाउने, तोकिएको पोसाक र सामग्रीसहित गाउँपालिकाले लगाएको काम गर्नुपर्ने, काममा अनुपस्थित हुँदा व्यवस्थापकलाई जानकारी गराउनुपर्ने, सार्वजनिक रूपमा गाउँपालिका विरुद्ध अभिव्यक्ति दिन नपाउनेलगायत आचारसंहिता बनाइएको गाउँपालिकाका अध्यक्ष विकले बताए। श्रम रोजगार बैंकमा आबद्ध चन्द्रबहादुर रोकाले गाउँपालिकाले युवालाई लक्ष्य गरी रोजगारको कार्यक्रम ल्याएकामा खुसी व्यक्त गरे। केही दिनभित्रमा गाउँपालिकासँग सम्झौता गरेर सबै श्रमिक सदस्य कार्यस्थलमा खटिने उनको भनाइ छ।"
दुग्ध वितरण आयोजनामा लापरबाही,"काठमाडौं : दुग्ध वितरण आयोजना बालाजुले लामो समयदेखि किसानलाई दूधको पैसा नदिएको, बजार व्यवस्थापनमा कमजोर, अखाद्य वस्तु नष्ट नगरेकालगायतका लापरबाही गरेको छ। कृषि तथा पशुपन्छी विकास मन्त्री डा बेदुराम भुसालसहितको टोलीले गरेको अनुगमनमा यस्तो लापरबाही भेटिएको हो। लामो समयदेखि दूधको भुक्तानी किसानले नपाइरहेका बेला मन्त्री भुसालसँगै मन्त्रालयका सचिव डा रेवतीरमण पौडेलसहितको टोलीले मंगलबार उक्त आयोजनाको छड्के अनुगमन गरेका हुन्। केही दिनअगाडि किसानले भुक्तानी नपाउँदासम्म कर्मचारीले प्राप्त गर्दै आएको अतिरिक्त सेवालाई मन्त्री भुसालले कटौती गराएका थिए। तर पनि त्यसको कार्यान्वयन अझै नगरेको अनुगमन टोली बताउँछन्। अनुगमनका क्रममा कार्यालयमा आधाभन्दा पनि कम कर्मचारी मात्रै उपस्थिति भएको लगायतका लापरबाही भेटिएको छ। उक्त दिन आयोजनाका २ सय ५१ कर्मचारीमध्ये ८३ जना अनुपस्थित थिए। जसमा जुनियर टेक्निसियन असिस्टेन्ट विजयकुमार यादव बिहीबारसम्म बिदामा बसेर हाजिरी गरेको पाइएको छ, अनुगमन टोलीले भन्यो, यत्रिमात्रै होइन आयोजनाले किसानको भुक्तानी दिन नसकेको, बजार व्यवस्थापन राम्रो नभएको, सरसफाइको अवस्था दयनीय रहेको पाइएको छ। केही महिना अगाडि खाद्य प्रविधि तथा गुणस्तर विभाग र जिल्ला प्रशासन कार्यालयले गरेको संयुक्त बजार अनुगमनमा भेटिएका अखाद्य वस्तु नष्ट गर्न भनिए पनि अझै नष्ट नगरेको खुलेको छ। यसैले आयोजना भद्रगोल अवस्थामा सञ्चालन रहेको देखेपछि मन्त्री भुसालले आयोजना प्रमुख गणेशकुमार यादवलाई तत्काल सुधार गर्न निर्देशन दिएका छन्। आयोजनामा देखिएका बेथितिलाई अनुगमन टोलीले टिपोर्ट गरी ल्याएको र अब अध्ययनपश्चात् आवश्यक कदम चालिने मन्त्रालयले जनाएको छ। जबकि दुग्ध विकास संस्थान निरन्तर घाटामा गइरहेको छ। उक्त संस्थानमाथि मन्त्रालयमा उजुरीका चाङ छन्।"
अनलाइन सेयर कारोबारमा खेलाँची,"काठमाडौं : नेपाल स्टक एक्सचेन्जले सञ्चालन गरिरहेको सेयरको अनलाइन कारोबार गर्ने प्रणाली जोखिमपूर्ण रहेको पाइएको छ। सञ्चालनमा रहेको कारोबार व्यवस्थापन प्रणाली (टीएमएस) र नेप्से अनलाइन कारोबार प्रणाली (नट्स) विभिन्न ७ कारणले जोखिममा रहेको अध्ययनको ठहर छ। नेपाल धितोपत्र बोर्डले गरेको अध्ययन प्रतिवेदनको संक्षिप्त विवरणअनुसार नेपाल स्टक एक्सचेन्जको सूचना प्रविधिसँग सम्बन्धित स्थलगत निरीक्षण गर्दा सूचना प्रविधि सुशासनमा गम्भीर समस्या पाइएको हो। विशेषगरी अनधिकृत व्यक्तिले कारोबारको विवरण सजिलै हेरफेर गर्न सक्ने र मूल्यलाई सोहीअनुसार तोडमोड गर्न सक्ने अध्ययनको ठहर छ। धितोपत्र बोर्डले सूचना प्रविधिविज्ञ सरोज लामिछानेको संयोजकत्वमा बोर्डका निर्देशकद्वय रेवत श्रेष्ठ र सानु खड्का तथा सहायक निर्देशकहरू यमनाथ अर्याल र रवीन्द्रदेव भट्ट रहेको अध्ययन समिति बनाएको थियो। सोही समितिले दिएको प्रतिवेदनमा विभिन्न ७ कारण अनलाइन कारोबारमा व्यापक जोखिम रहेको उल्लेख छ। यस्तै सुशासनका निमित्त ९ सुझाव पनि सुझाइएको छ। बोर्डले सेयर बजार सञ्चालन क्षमताको मूल्यांकन गर्न, प्रयोगमा रहेका प्राविधिक पूर्वाधार, प्रणाली तथा मानव संशाधनलगायतका विषयको अध्ययन गर्न गत असोजमा अध्ययन समिति बनाएकामा समितिले मंसिर २५ गते बोर्डलाई प्रतिवेदन बुझाएको थियो। प्रतिवेदनमा नेपाल स्टक एक्सचेन्जको सूचना प्रविधिसँग सम्बन्धित स्थलगत निरीक्षणको प्रतिवेदनमा नेप्सेको सूचना प्रविधि सुशासनमा गम्भीर समस्या देखाइएको छ। धितोपत्र बजारको विद्युतीय कारोबार प्रणाली (नट्स) को बिक्री तथा मर्मत सम्भार गर्ने कम्पनीको भूमिकामाथि प्रतिवेदनमा प्रश्न उठाइएको छ। खासगरी यो कम्पनीले नेप्सेले सञ्चालनमा ल्याएको डाटा सेन्टरका फायरवाल, डाटा बेस र एक्टिभ डाइरेक्टोरीजस्ता महत्त्वपूर्ण प्रणालीमा सहज पहुँच पाइएकामा त्यसमाथि प्रश्न उठेको हो। सो कम्पनीले प्रणालीमा कति समय पहुँच पाएको छ भन्ने अध्ययनमा खुलाइएको छैन। नेप्सेले लग व्यवस्थापन नगर्दा अनधिकृत व्यक्तिले कतिसम्म पहुँच र कतिसम्म तोडमोड गरिन्छ भन्ने थाहा हुन सक्दैन। धितोपत्र बजारको विद्युतीय कारोबार प्रणालीलाई वाईको सोलुसन्सले तयार गरी धितोपत्र बोर्डलाई बिक्री गरेको हो। अहिले वाईकोले नै मर्मत सम्भारको सेवा पनि दिइरहेको छ। प्रतिवेदनले वाईकोका कर्मचारीद्वारा नेप्सेको प्रणालीमा गरिएको परिवर्तन थाहा हुने अवस्था नरहेको उल्लेख गरेको छ। अनलाइन कारोबारमा ७ कमजोरी : सुझाव ९"
द्वन्द्वपीडित प्राथमिकतामा परेनन्,"विस्तृत शान्ति सम्झौताको १७ वर्ष पूरा भइसक्दा पनि द्वन्द्वपीडितले न्यायको अनुभूति गर्न पाएका छैनन्। अदालतको आदेशमा दर्ता भएका द्वन्द्वकालीन मुद्दाका मिसिल जिल्ला प्रहरी कार्यालयका दराजमा थन्क्याइएका छन्। द्वन्द्वपीडितलाई आयोगमार्फत न्याय दिने भनिए पनि ती आयोग दलका कार्यकर्ता भर्ती केन्द्रभन्दा अरू हुन सकेनन््। कामै नगरेर कार्यकाल सकिए। संक्रमणकालीन न्यायका संयन्त्रलाई देखाएर न्याय प्रक्रिया नै अनन्तकालसम्म अवरुद्ध गरिएको छ। सशस्त्र द्वन्द्वका मृतकलाई र बेपत्ताका परिवारलाई १० लाख रुपैयाँ उपलब्ध गराए पनि सबै पीडितले राहत पाउन सकेका छैनन्। किस्ताकिस्तामा दिएको यो रकम पनि द्वन्द्वपीडित परिवारलाई राहत बन्न सकेकोे छैन। कमाउने व्यक्तिको मृत्यु, बेपत्ता, घाइते र अपांग हुँदा द्वन्द्वपीडित परिवारको जीवन निर्वाहमै समस्या परेको छ। अधिकांश द्वन्द्वपीडितको आर्थिक अवस्था कमजोर छ। दुई छाक टार्नै समस्या छ। तराईमा भन्दा पहाडी जिल्लाका द्वन्द्वपीडितको अवस्था झन् दयनीय छ। हिजोको विद्रोही र सत्तापक्ष अहिले सत्ता साझेदार छन्। संक्रमणकालीन न्यायको काम टुंगोमा लाग्छ भन्ने द्वन्द्वपीडितलाई आशा र भरोसा छ। शान्ति प्रक्रियाका बाँकी काम पूरा गर्न र पीडितलाई न्याय दिनभन्दा पनि प्रमुख दलले सत्ताप्राप्ति र सत्ता ढाल्ने अस्त्रका रूपमा संक्रमणकालीन न्यायलाई स्थानीय सरकारले पनि द्वन्द्वपीडित लक्षित कार्यक्रम सञ्चालन गर्ने, उनीहरूलाई स्वरोजगार एवं आत्मनिर्भर बनाउने विषय प्राथमिकतामा पारेका छैनन्। विगतमा विद्रोहमा संलग्न व्यक्ति नै स्थानीय, प्रदेश र केन्द्रीय सत्ताको नेतृत्वमा पुग्दा पनि उनीहरूले द्वन्द्वपीडितको समस्या समाधान गर्न सकेका छैनन्। उनीहरूले विकास भनेको सडक, बिजुली, सञ्चारलगायत भौतिक पूर्वाधार मात्र ठानेका छन्। माओवादीले सशस्त्र युद्ध थालेको रुकुमरोल्पामै द्वन्द्वपीडितको अवस्था दयनीय छ। द्वन्द्वपीडितलाई कानुनी न्यायमा दलीय उल्झन भए आर्थिक र सामाजिक न्यायका लागि सत्ताधारी दलले ध्यान दिन जरुरी छ। (गौतम, द्वन्द्वपीडितको पक्षमा वकालत गरिरहेका कानुन व्यवसायी हुन्।)"
विकास बजेट कार्यान्वयनमा प्रदेश सरकार असफल,"धनगढी : सुदरपश्चिम प्रदेश सरकार, विकास बजेट कार्यान्वयनमा असफलल देखिएको छ। आर्थिक वर्षको साढे ५ महिनामा उसले विकासतर्फ (पुँजीगत) ८ प्रतिशत मात्रै बजेट खर्च गर्न सकेको छ। बिकासतर्फको बजेटमा सबै मन्त्रालयभन्दा बढी, भूमी व्यवस्था कृषि तथा सहकारी मन्त्रालयले ११५८ प्रतिशत बजेट खर्च गर्दा मुख्यमन्त्री तथा मन्त्री परिषदको कार्यालयले ० ७० प्रतिशत मात्रै रकम खर्च गरेको छ। यद्यपी मुख्यमन्त्री तथा मन्त्री परिषद्को कार्यालय अन्तर्गत ९ करोड ८४ लाख रकम मात्रै पुँजीगत शीर्षकमा बजेट राखिएको छ। तर उसले चालुतर्फ भने १७ प्रतिशतभन्दा बढी बजेट खर्च गरिसकेको छ। रकम उद्योग पर्यटन वन तथा वातावरण मन्त्रालय पनि पुँजीगत बजेट खर्च कम गर्नेमा दोस्रो भएको छ। उसले २६२ प्रतिशत रकम खर्च गरेको छ। तर उसले चालुतर्फ भने सबै मन्त्रालयलाई उछिनेको छ। उसले चालतर्फ सबै मन्त्रालयभन्दा बढी झण्डै २४ प्रतिशत बजेट खर्च गरेको छ। बन मन्त्रालयमा पुँजीगत तर्फ ७० करोड र चालु तर्फ १ अर्व ११ करोड रकम विनियोजन गरिएको थियो। आन्तरिक मामिला तथा कानुन मन्त्रालयले ६ महिनामा साढे ९ प्रतिशत पुँजीगत रकम खर्च गरेको छ। कुल २४ करोड ८० लाखको बजेटमा उसले साढे ९ प्रतिशत रकम खर्च गरेको हो। तर चालुतर्फ भने उसले पनि दोब्बर झण्डै १९ प्रतिशत रकम खर्च गरेको छ। चालुतर्फ १४ करोड ५० लाख रकम विनियोजन गरिएको थियो। सबैभन्दा बढी १२ अर्व १९ करोड विकास बजेट रहेको भौतिक पूर्वाधार विकास कार्यालयको पनि पुँजीगत बजेट कार्यान्वयनको अवस्था सन्तोषजनक छैन। १२ अर्व १९ करोडमा उसले १ अर्व १२ करोड अथवा ९२१ प्रतिशत मात्रै खर्च गर्न सकेको छ। तर पुँजीगतमा भने भौतिक पूर्वाधारको खर्च झण्डै ३० प्रतिशत पुगेको छ। सामाजिक विकास मन्त्रालयले पुँजीगततर्फको बजेट ११ प्रतिशत मात्रै गरेकोमा उसले चालुतर्फ भने १९ प्रतिशतभन्दा बढी बजेट खर्च गरिसकेको छ। पुँजीगत बजेट शीर्षकमा सबैभन्दा कम बजेट रहेको आर्थिक मामिला मन्त्रालयले पनि ४६५ प्रतिशत मात्रै पुँजीगत खर्च गरेको छ। तर प्रदेश सरकारले स्थानीय तहका लागि विनियोजन गरेको बजेट भने २५ प्रतिशतभन्दा बढी खर्च भइसकेको छ। कहिलो फुट्छ डल्लो बजेट ? यसपाली पनि अर्थ विविध शीर्षकमा चालु र पुँजीगत गरी ६ अर्व ७४ करोड रकम राखिएको छ। त्यसलाई डल्लो बजेट भन्ने गरिन्छ। तर त्यो डल्लो बजेट पनि कहिले फुट्छ भन्ने कुराको टुंगो लागेको छैन। अर्थ विविध शीर्षक अन्तर्गत चालुतर्फ ५ अर्व ७४ करोड र पुँजीगततर्फ १ अर्ब बजेट राखिएको छ।"
पोखराको सहकारी ठगीमा रामेछापका वडाध्यक्ष जेल चलान,"पोखरा : सूर्यदर्शन र मित्रमिलन २ सहकारी संस्थामा बचतकर्ताको बचत अपचलनसम्बन्धी मुद्दामा १० जना जेल चलान भएका छन्। पुर्पक्षका लागि जेल चलान हुनेमा रामेछापको लिखु तामाकोशी गाउँपालिका वडा नम्बर ७ का अध्यक्ष कैलाशकुमार दर्लामीसहित छन्। मित्रमिलन सहकारी ठगी प्रकरणमा प्रहरीले ३३ जनामाथि अनुसन्धान गरेको छ। तीमध्ये २ दर्जन सम्पर्कविहीन छन्। उक्त सहकारीमा २६ करोड रुपैयाँ अपचलन भएको प्रतिवेदन सहकारी रजिस्ट्रारको कार्यालय गण्डकीले तयार पारेको छ। सूर्यदर्शन सहकारीका पूर्वअध्यक्ष जिबी राईले बचतकर्ताको पैसा आफ्नो कम्पनी गोर्खा मिडिया नेटवर्कमा लगी अपचलन गरेको अभियोग छ। पोखरा, चितवन, बुटवल, वीरगन्ज र काठमाडौंमा गरी थुप्रै सहकारी चलाएर राईले अर्बौं रुपैयाँ अपचलन गरेको आरोप लागेको छ।"
रघुगंगामा करिब पाँच करोड थप बजेट विनियोजन,"बेनी : म्याग्दीको रघुगंगा गाउँपालिकाले करिब पाँच करोड रुपैयाँ थप बजेट बाँडफाँट गरेको छ। मौवाफाँटमा मंगलवार सम्पन्न १६ औँ गाउँसभाले गाउँपालिकाको मौज्दात रहेको ४ करोड ९५ लाख ५१ हजार ८२६ रकम विभिन्न ८२ वटा योजनामा विनियोजन गरेको हो। गत असारको गाउँसभामा बाँडफाँड नभएको बजेटलाई गाउँसभामार्फत् विकास निर्माणका पूर्वाधार निर्माणको क्षेत्रलाई प्राथमिकता दिएर बाँडफाँड गरिएको गाउँपालिका अध्यक्ष भबबहादुर भण्डारीले जानकारी दिए। उनका अनुसार गाउँपालिकाभित्र अधुरा रहेका योजना, सडक मर्मत, विद्यालय पूर्वाधार निर्माण लगायतका क्षेत्रलाई प्राथमिकतामा राखेर बजेट विनियोजन गरिएको छ। गत असारमा सम्पन्न १५ औँ गाउँसभाले रघुगंगामा चालु आर्थिक बर्ष २०८००८१ का लागी ४३ करोड ५७ लाख ८७ हजार ६०० रुपैयाँ बराबरको बजेट स्वीकृत गरेको थियो। गाउँसभाबाट गाउँपालिकाको आर्थिक ऐन समेत संसोधन गरिएको छ। सभालाई सम्वोधन गर्दै गाउँपालिका अध्यक्ष भण्डारीले विकास निर्माणका योजनालाई सम्झौता र कार्यान्वयनमा जुट्न कर्मचारी, वडाका जनप्रतिनिधि र उपभोक्ताहरु सक्रिय हुन निर्देशन दिए। गाउँपालिकाले चालु आर्थिक बर्षको हालसम्म कुल बजेटको १९ प्रतिशत बजेट खर्च गरेको छ। पुँजीगततर्फ ३ प्रतिशत र चालुतर्फ २३ प्रतिशत बजेट खर्च भएको गाउँपालिकाका लेखा अधिकृत खगराज सुवेदीले जानकारी दिए। उपभोक्ता समितिमार्फत कार्यान्वनय हुने योजनाहरुको लगत स्टिमेट तयार गरि धमाधम सम्झौताको चरणमा रहेको प्रमुख प्रशासकीय अधिकृत कृष्णप्रसाद ढकालले बताए। कार्यक्रममा रघुगंगा गाउँपालिकाले एसइइ परीक्षा २०७९ मा औसत जिपिएका आधारमा २७७ जिपिएसहित गाउँपालिकामा उत्कृष्ट नतिजा ल्याएकोमा ज्ञानोदय माविलाई सम्मान गरिएको छ। उक्त अवसरमा हालै गाउँपालिकाको चौथो राष्ट्रपति रनिङशिल्ड खेलकुद प्रतियोगिताको मैत्रीपूर्ण भलिबल खेलमा बिजेता बनेको जनप्रतिनिधिको समूहले बिजेता बापतको नगद पुरस्कार रु ७ हजार ५ सय रकम ज्ञानोदय माविको दृष्टिविहिन स्रोत कक्षाको लागि सहयोग गरिएको थियो।"
गठबन्धनको स्पीरीट गाउँसम्म नपुगेको माओवादी गोरखाको निष्कर्ष,गोरखा : गठबन्धनको मर्म र भावना केन्द्र तहमाझैं जिल्ला र स्थानीय तहमा पुग्न नसकेको माओवादी गोरखाको निष्कर्ष छ। बुधबार सदरमुकाममा आयोजित जनतासँग माओवादी रुपान्तरण विशेष अभियानको समीक्षा बैठकमा बोल्ने बक्ताहरूले गठबन्धनको स्पीरीट केन्द्रमा झैँ जिल्ला र गाउँतहमा नपुगेको निष्कर्ष निकालेका माओवादीका जिल्ला समन्वय समितिका संयोजक दीपक तिमिल्सिनाले जानकारी दिए। समीक्षा बैठकमा पार्टीका केन्द्र तहका नेता जिल्ला र गाउँतहसम्म जोडिनुपर्ने पनि निष्कर्ष निकालिएको छ। विशेष रूपान्तरण अभियानका क्रममा केन्द्रीय नेताहरू गाउँतहसम्म पुग्दा त्यसको प्रभाव धेरै राम्रो भएकाले अब यसले निरन्तरता पाउनुपर्ने निष्कर्ष निकालिएको संयोजक तिमिल्सिनाले बताए। अभियानका बेला गाउँमा भए गरेका विकास निर्माणको अवस्थाको पनि अवलोकन गरिएको थियो। लामो समयदेखि अलपत्र परेर बसेका विकास निर्माणका योजनाहरूलाई निरन्तरता दिई सम्पन्न गर्न पहल गर्नुपर्ने पनि समीक्षा गरिएको थियो।
"ओलीको प्रस्तावले गठबन्धन बैठक निष्कर्षविहीन, ९ सिटको छिनोफानो भोलि हुने","काठमाडौं : नेकपा एमाले अध्यक्ष केपी शर्मा ओलीले राष्ट्रियसभा निर्वाचनमा आफूहरूलाई समेत सहभागी गराउन प्रस्ताव गरेका छन्। नेकपा एकीकृत समाजवादी संसदीय दलका उपनेता राजेन्द्र पाण्डेले एमाले अध्यक्ष ओलीले प्रधानमन्त्री पुष्पकमल दाहालसँग उक्त प्रस्ताव गरेको बताए। 'ओलीजीले प्रधानमन्त्री प्रचण्डसँग राष्ट्रियसभा निर्वाचनमा आफूहरूलाई जीरो नबनाउने प्रस्ताव गर्नुभएको छ। सोही विषयमा गठबन्धन अझ प्रस्ट हुन खोजेको हो। ओलीजीले ठ्याक्कै के माग गर्नुभएको हो, उहाँहरूको माग थाहा भएपछि भोलिको बैठकमा छलफल हुन्छ,' उनले भने। माघ ११ गते हुने राष्ट्रियसभा निर्वाचनमा एमालेका ९ सिट रिक्त हुँदैछ। एमालेले ठ्याक्कै कति सिटका लागि लबिङ गरेको भन्ने नखुलेको गठबन्धनका नेताहरूले बताएका छन्। 'एमालेले ९ सिटकै लागि प्रस्ताव गरेको हो वा कति सिटका लागि गरेको हो। त्यो खुलेको छैन,' नेता पाण्डेले भने। बाँकी सिटमा स्पष्ट भए पनि ९ सिटमा के गर्ने विषयमा टुंगो पुग्न नसकेको पाण्डेको भनाइ छ। '९ सिटको टुंगो लाग्न सकेको छैन। एमालेसँग क्लियर कुरा आएपछि त्यो पनि टुंगो लाग्ने छ,' उनले थपे। त्यस्तै बैठकमा बिहीबार नेपालभारत संयुक्त आयोगको बैठकमा लैजाने एजेण्डाका विषयमा छलफल भएको थियो। पाण्डेका अनुसार नेपाल र भारतबीच विभिन्न मुद्दाहरू भएको र त्यसलाई कसरी एजेण्डाका रूपमा लैजाने विषयमा छलफल भएको बताए।"
"झापा विद्रोहको स्वामित्व हामी लिन्छौं, माओवादी जनयुद्धको एमालेले पनि लिनुपर्छ : वर्षमान पुन","काठमाडौं : नेकपा माओवादी केन्द्रका उपमहासचिव वर्षमान पुनले तत्कालीन नेपाल कम्युनिष्ट पार्टी (नेपका) विभाजनका कारण जनतामा निराशा बढेको बताएका छन्। 'नेकपाको एकता टिकाउन सक्नुपर्थ्यो। म पनि त्यतिखेरको सरकारको मन्त्री भएका कारण जिम्मेवारी त लिन्छु, तर मुख्य जिम्मेवारी नेताहरूले नै लिनुपर्छ,' उनले भने। पुनले कहिले शान्तिपूर्ण र कहिले संघर्ष संघर्षको धाराबाट आएका एमाले र माओवादीबीच प्रमुख कार्यदिशामा मतान्तर नरहेको पनि बताए। उनले झापादेखि एमालेले गरेका संघर्षको स्वामित्व आफूहरूले लिने भन्दै १० वर्षे माओवादी जनयुद्धको स्वामित्व लिन र शान्ति प्रक्रियाका बाँकी काममा सहकार्यको हात बढाउन पुनले एमाले नेतृत्वलाई आग्रह गरे। '०६२०६३ को जनआन्दोलन कम्युनिस्टहरूको नेतृत्वमा भएको हो। त्यसको स्वामित्व लिऔं। एकअर्काप्रति लक्षित घोचपेच छाडेर शान्ति प्रक्रियाका काममा सहकार्य गरौं,' उनले भने। पुनले तत्कालै वर्तमान सत्ता गठबन्धन र सरकार परिवर्तन नभए पनि शान्ति प्रक्रियाको पूर्णता, गणतन्त्रसहित राजनीतिक परिवर्तनमाथि दक्षिणपन्थी शक्तिबाट हुन थालेका प्रहारको प्रतिवाद तथा संविधान कार्यान्वयनसहित देश विकासका एजेण्डामा एमालेमाओवादी सहकार्यको विकल्प नरहेको औंल्याए।"
राष्ट्रियसभाको सिट बाँडफाँडबारे छलफल गर्न ओली बालुवाटारमा,काठमाडौं : राष्ट्रियसभा निर्वाचनको सिट बाँडफाँडको विषयमा छलफल गर्न नेकपा एमाले अध्यक्ष केपी शर्मा ओली प्रधानमन्त्री निवास बालुवाटार पुगेका छन्। प्रधानमन्त्री पुष्पकमल दाहालसँग सिट भागबण्डाको विषयमा छलफल गर्न ओली बालुवाटार पुगेका हुन्। राष्ट्रियसभामा प्रमुख प्रतिपक्षी दल एमालेलाई पनि सहभागी गराउने विषय प्रधानमन्त्री लचिलो भएपछि उनीहरूबीच भेटवार्ता हुन लागेको हो। यसअघि सिट भागबण्डाकै विषयमा गठबन्धन दलबीच बैठक बसेको थियो। बैठक भोलि ९ बजे बस्नेगरी सकिएको छ। रिक्त २० पदका लागि माघ ११ गते राष्ट्रियसभा निर्वाचन हुँदैछ।
राष्ट्रिय सभाको निर्वाचन : प्रचण्ड र देउवाबीच सीट बाँडफाँटको विषयमा बालुवाटार छलफल,"काठमाडौं : सत्ता गठबन्धनका प्रमुख घटक नेपाली कांग्रेस र माओवादी केन्द्रका शीर्ष नेताहरुबीच राष्ट्रिय सभाको निर्वाचनमा सीट बाँडफाँटको विषयमा छलफल भएको छ। आज बिहान प्रधानमन्त्री निवास बालुवाटारमा माओवादी केन्द्रका अध्यक्ष पुष्पकमल दाहाल प्रचण्ड, कांग्रेसका सभापति शेरबहादुर देउवा, नारायणकाजी श्रेष्ठ, पूर्णबहादुर खड्का, गगन थापा, वर्षमान पुनसहितका नेताहरुबीच छलफल भएको हो। उनीहरुबीच मंगलबार पनि सिट बाँडफाडको विषयमा विषयमा प्रारम्भिक छलफल भएको थियो। माओवादी केन्द्रका एक उच्च नेताका अनुसार आजको बैठकमा अन्य दललाई राष्ट्रिय सभाको निर्वाचनमा कसरी सम्बोधन गर्ने भन्ने विषयमा समेत छलफल भएको छ। बालुवाटार स्रोतका अनुसार आज बिहान दुई दलका नेताहरुबीचको छलफल पछि दिउँसो ३ बजे गठबन्धनको बैठक बोलाइएको छ। सत्ता गठबन्धनमा कसले कति सिट लिने भन्नेमा विवाद टुंगो लाग्ने सकेको छैन। माओवादी र कांग्रेसका नेताहरुबीच निरन्तर छलफल चलिरहेको छ। माघ ११ को निर्वाचनमा एमालेबाट गुम्ने सम्भावना रहेका ९ सिटमध्ये कांग्रेसले ४ सिट दाबी गरेको छ। योसहित कांग्रेसले कुल ९ वटा सिट पाउनुपर्ने गठबन्धनमा अडान राखेको छ। त्यसमा संस्थापन इतर शेखर कोइराला समूहले ४ सिट मागिरहेको छ। तर, देउवा यसमा तयार देखिएका छैनन्। अन्य दलले भने अध्यक्षसहित ७ सिट लिन कांग्रेसलाई भनिरहेका छन्। मतभारको आधारमा भागबन्डा गर्नुपर्ने पक्षमा कांग्रेस र माओवादी केन्द्र छ भने अन्य साना सत्ता साझेदारी दलहरू पनि केन्द्रमा जस्तै सातवटै प्रदेशमा गठबन्धन गरेर रहेका छन्। माओवादी केन्द्रले राष्ट्रियसभामा ६ सिटको दाबी गरेको छ। उक्त पार्टीबाट राष्ट्रियसभामा जान १२ जना आकांक्षी देखिएका छन्। माओवादीका ३ जनाको कार्यकाल सकिन लागेकाले ३ पद यथावत् राखेर अरू तीन पदमा दाबी उसले गरेको हो। एमालेबाट रिक्त हुने ९ सिटमध्ये आफूले थप तीनवटा सिट पाउनुपर्ने दाबी गरेको माओवादी नेता बताउँछन्। माओवादी केन्द्रका महासचिव देव गुरुङ कुन प्रदेश आफ्नो पार्टीलाई पर्ने यकिन नहुँदा उम्मेदवार चयनमा समस्या भएको बताउँछन्। गुरुङले भने, हामीले एउटा क्लस्टरमा एउटा मात्रै उम्मेदवार सिफारिस गर भनेका छौं। कुन दलले कहाँकहाँ उम्मेदवार उठाउने भन्ने कुरा गठबन्धनमा भएको छैन। आफूलाई परेको सिटमा परामर्श गर्न बाँकी छ। एकीकृत समाजवादीले ५ सिटको दाबी छ। उसका तीन जना सांसदको कार्यकाल सकिन लागेको छ। एकीकृत समाजवादीबाट पनि आकांक्षीको लर्को छ। प्रमेश हमाल, घनेन्द्र बस्नेत, गंगालाल तुलाधर, गणेश विक, सावित्रा भुसाल र दिलु पन्त मुख्य दाबेदार छन्। अहिले सत्तामा नेपाली कांग्रेस, माओवादी केन्द्र, नेकपा एकीकृत समाजवादी, जनता समाजवादी पार्टी (जसपा), जनमत पार्टी, लोकतान्त्रिक समाजवादी पार्टी (लोसपा) नागरिक उन्मुक्ति पार्टी छन्। राष्ट्रिय जनमोर्चा सरकारमा नगए पनि उसले बाहिरबाट समर्थन गरेको छ। आगामी माघ ११ गते हुने राष्ट्रिय सभा निर्वाचनका लागि १२ राजनीतिक दल दर्ता भएका छन्। नेपालको संविधानमा राष्ट्रियसभाका एक तिहाई सदस्यको पदावधि २०८० फागुन २० गते समाप्त हुन लागेको र राष्ट्रियसभा सदस्य निर्वाचन ऐन, २०७५ बमोजिम पद रिक्त हुनुभन्दा ३५ दिन पहिले निर्वाचन गरिसक्नुपर्ने कानुनी व्यवस्था छ। आगामी फागुन २० गते निर्वाचित १९ र सरकारबाट मनोनित एक गरी २० सदस्यको पद रिक्त हुँदैछ। पदावधि सकिनेमा एमालेका ९ जना छन्, जसमा एमाले सरकारले आफ्नो तर्फबाट मनोनित सिफारिस गरेको विमला राई पौड्याल पनि छिन्। त्यसैगरी कांग्रेसका ४, माओवादी केन्द्रका ३, एकीकृत समाजवादीका २, जसपाको एक र स्वतन्त्र एक जना सांसद छन्। पौड्यालबाहेक बाँकी १९ पदका लागि निर्वाचन हुँदैछ भने एक जनालाई सरकारले मनोनित सिफारिस गर्नेछन्। राष्ट्रिय सभामा प्रत्येक दुई वर्षमा रिक्त हुने एक तिहाइ सदस्य पदको निर्वाचन हुँदै आएको छ। राष्ट्रिय जनगणना २०७८ को नतिजाबमोजिम राष्ट्रियसभा सदस्यको अब रिक्त हुने पदको निर्वाचनका लागि मतदाता रहेका प्रदेशसभा सदस्यको ५३ र गाउँपालिकाका अध्यक्ष तथा उपाध्यक्ष र नगरपालिकाका प्रमुख तथा उपप्रमुखको १९ मतभारका दरले गणना हुने गरी निर्वाचन आयोगबाट निर्णय भएको भइसकेको छ।"
राष्ट्रियसभाको सिट बाँडफाँट गर्न बालुवाटारमा सत्ता गठबन्धनको बैठक जारी,"काठमाडौं : सत्ता गठबन्धनको बैठक बालुवाटारमा जारी छ। आउँदो माघ ११ गते हुने राष्ट्रियसभा निर्वाचनमा सिट भागबण्डाबारे छलफल गर्न बैठक बसेको हो। बैठकमा नेपाली कांग्रेस, नेकपा माओवादी केन्द्र, नेकपा एकीकृत समाजवादी पार्टी, जनता समाजवादी पार्टीका शीर्ष नेताहरू उपस्थित छन्। यसअघि मंगलबार र बुधबार बिहान बसेको नेपाली कांग्रेस र माओवादी केन्द्रबीच राष्ट्रिय सभा निर्वाचनमा सिट बाँडफाँटबारे गठबन्धन दलहरूसँग छलफल गर्ने सहमति भएको हो। सो सहमति पछि गठबन्धन दलको बैठक बसेको हो। सत्ता गठबन्धनमा कसले कति सिट लिने भन्नेमा विवाद टुंगो लाग्ने सकेको छैन। माओवादी र कांग्रेसका नेताहरुबीच निरन्तर छलफल चलिरहेको छ। माघ ११ को निर्वाचनमा एमालेबाट गुम्ने सम्भावना रहेका ९ सिटमध्ये कांग्रेसले ४ सिट दाबी गरेको छ। योसहित कांग्रेसले कुल ९ वटा सिट पाउनुपर्ने गठबन्धनमा अडान राखेको छ। त्यसमा संस्थापन इतर शेखर कोइराला समूहले ४ सिट मागिरहेको छ। तर,देउवा यसमा तयार देखिएका छैनन्। अन्य दलले भने अध्यक्षसहित ७ सिट लिन कांग्रेसलाई भनिरहेका छन्। मतभारको आधारमा भागबन्डा गर्नुपर्ने पक्षमा कांग्रेस र माओवादी केन्द्र छ भने अन्य साना सत्ता साझेदारी दलहरू पनि केन्द्रमा जस्तै सातवटै प्रदेशमा गठबन्धन गरेर रहेका छन्।"
सशस्त्र द्वन्द्वमा धेरै ज्यान गुमाउनेमा रोल्पाली,"रोल्पा : जिल्ला प्रशासन कार्यालय रोल्पाका अनुसार जिल्लामा सहिद र बेपत्ताको संख्या नै झन्डै एक हजार छ। १० वर्षे सशस्त्र द्वन्द्वमा सबैभन्दा धेरै जनाले ज्यान गुमाएको जिल्ला नै रोल्पा हो। नेपाल सरकारले २९ फागुन २०७९ मा सशस्त्र द्वन्द्वकालमामा परी मृत्यु भएर सहिद घोषणाका लागि सिफारिस गरिएका भनेर सार्वजनिक गरेका ८ हजार ४ सय ६४ सहिदमध्ये रोल्पाका मात्र ७ सय ५३ जनाको नाम छ। जुन देशभरीका सहिदमध्ये रोल्पाका ८८९ प्रतिशत हुन आउँछ। यद्यपि रोल्पा सशस्त्र द्वन्द्वमा रोल्पामा मृतकको संख्यामा एक रूपता देखिँदैन। स्थानीय शान्ति समितिले प्रकाशित गरेको पुस्तक भाग२ मा ९ सय ६९ जना सहिद भएको रिपोर्ट जिल्ला प्रशासन कार्यालय रोल्पामा बुझाएको छ। रोल्पाका प्रमुख जिल्ला अधिकारी परमानन्द घिमिरे राज्यपक्षबाट ७ सय ६२, विद्रोही पक्षबाट १ सय ६५ र पहिचान नभएका ११ जना सहिदका परिवारले जनही १० लाख रुपैयाँका दरले रकम बुझेको बताउँछन्। उनले भने, त्रिवेणी गाउँपालिकामा बम विस्फोटमा मृत्यु भएका थप चार जनालाई सहिदकै कोटीमा राखेर जनही पाँचपाँच लाख रुपैयाँ प्रदान गरिएको छ। थप पाँच लाख उपलब्ध गराउन मन्त्रालयमा पत्राचार गरेका छौं। नाम भएर पनि रकम नपाएका १० जना छन्। छुट भएका भनेर स्थानीय तहको सिफारिसमा १७२ जना सहिदको नाम पनि केन्द्रमा पठाइएको छ। नेपाल सरकारको राजपत्रका आधारमा लुम्बिनी प्रदेशमा सहिद हुनेमा एक नम्बरमा रोल्पा पर्छ। प्रदेशका १२ जिल्लामा गरी दुई हजार २०८ जना सहिद भएकोमा एकतिहाइ बढी अर्थात् ३४१० प्रतिशत त रोल्पाका मात्र छन्। रोल्पामा सहिदभन्दा बेपत्ताको संख्या निकै कम छ। ४ चैत २०७६ मा बेपत्ता पारिएका व्यक्तिको छानबिन आयोगले तत्कालीन सशस्त्र द्वन्द्वका क्रममा राज्य र विद्रोही पक्षबाट बेपत्ता पारिएका २ हजार ५ सय ६ जनाको नाम सार्वजनिक गरेको थियोे। जसमा रोल्पाका बेपत्ताको संख्या ९७ रहेको उल्लेख छ। आयोगको तथ्यांकमा लुम्बिनी प्रदेशमा बढी बेपत्ता हुने जिल्लामा रोल्पा चौथो नम्बरमा पर्छ। लुम्बिनी प्रदेशमा ७ सय ६८ जना बेपत्ता छन्। जसमध्ये रोल्पाका १२६३ प्रतिशत छन्। आयोगले सूचना नै प्रकाशित गरेर बेपत्ता पारिएका व्यक्तिको दर्ता भएका उजुरीका आधारमा नाम सार्वजनिक गरेको जनाएको थियो। जबकी रेडक्रस सोसाइटीको अन्तर्राष्ट्रिय समिति आईसीआरसी)ले सार्वजनिक गरेको बेपत्ताको सूचीमा रोल्पामा बेपत्ताको संख्या ६५ मात्र रहेको छ। स्थानीय शान्ति समिति रोल्पाका तत्कालीन संयोजक खेम बुढा मगर रोल्पामा ३३ जना बेपत्ता भएको बताउँछन्। राज्यले सशस्त्र द्वन्द्वका क्रममा मृत्यु भएका सबै ब्यक्तिलाई सहिद घोषणा गरेर सहिद परिवारलाई जनही १० लाख रुपैयाँ दिन थालेपछि जिल्लाका ३२ जना बेपत्ताका परिवारले पनि सहिदमा नाम दर्ज गराउँदा बेपत्ताको संख्या घटेको देखिन्छ। जिल्लामा बेपत्ता परिवारको नाममा ३३ परिवारले जनही १० लाखका दरले रकम बुझेको प्रमुख जिल्ला अधिकारी परमानन्द घिमिरे बताउँछन्। रोल्पामा राजनीतिक पहुँच नभएका कारण अझै पनि मृतक र बेपत्तामा नाम लेखाउन नसकेका पीडित पनि छन्। रोल्पाका १० स्थानीय तहमध्ये सातवटामा नेकपा (माओवादी केन्द्र)ले जितेको छ। रोल्पा नगरपालिका सुनील स्मृति गाउँपालिका, लुंग्री गाउँपालिका, सुनछहरी गाउँपालिका, थबाङ गाउँपालिका, परिवर्तन गाउँपालिका र माडी गाउँपालिकामा माओवादी जितेको छ। रुन्टीगढी र गंगादेव गाउँपालिकामा नेपाली कांग्रेस र त्रिवेणी गाउँपालिकामा नेकपा (एमाले)ले जितेको छ। सुनछहारी, रोल्पा र सुनील स्मृति, थवाङमा द्वन्द्वपीडित लक्षित केही कामहरू भए पनि पर्याप्त छैनन्। अन्य स्थानीय तहले त द्वन्द्वपीडितका लागि नीति, योजना र कार्यक्रम नै ल्याउन नसकेको पीडितको आरोप छ। सामाजिक अभियन्ता डाँगी टिप्पणी गर्छन्, स्थानीय सरकारले द्वन्द्वपीडितको घाउमा मल्हम लगाउन सक्थ्यो। द्वन्द्वपीडितहरू स्थानीय सरकारको प्राथमिकतामा परेका छैनन्।"
"ठूलो भूकम्प गयो भने हामी झेल्न सक्दैनौं,संरचना निर्माणमा ध्यान दिऔं : प्रधानमन्त्री","काठमाडौं : प्रधानमन्त्री पुष्पकमल दाहाल प्रचण्डले नेपाल प्राकृतिक दृष्टिले जोखिमयुक्त मुलुक भएको भन्दै विपतको जोखिमबाट बच्न राम्रो पूर्वतयारी आवश्यक रहेको बताएका छन्। बुधबार दिउँसो ललितपुरमा आयोजित भूकम्प प्रभावित क्षेत्रमा विपत् व्यवस्थापन तथा पुनर्निर्माण सम्बन्धी बृहत् अन्तरक्रियामा बोल्दै प्रधानमन्त्रीले समयमै तयारी गर्न सकिएन भने ठूलो जोखिमको सामाना गर्नुपर्ने अवस्था आउने बताए। नेपाल भूकम्पको जोखिमका दृष्टिले उच्च जोखिममा रहेको र नेपालका पश्चिमी क्षेत्रमा ठूला भूकम्पहरू आउन सक्ने सम्भावनाबारे कतिपय विज्ञहरूले भन्दै आएका छन्। वर्ष दिनभित्रै जाजरकोट, बझाङ्ग र डोटीमा गएका भूकम्पले यसको पूर्वसंकेत गरेको छ,'प्रधानमन्त्रीले भने। उनले थपे,असोज १६ गतेपछि एक महिनाको अन्तरालमा बझाङ र जाजरकोट भूकम्पको लगत्तै म दुवै स्थानमा पुगेँ। त्यहाँको अवस्था देख्दा लाग्यो मध्यम खालको भूकम्प आउँदा त यस्तो अवस्था छ भने हालैको जापानमा गएको जत्रो ७६ म्याग्निच्युडको भूकम्प वा २०७२ सालको जत्रो भूकम्प गएको भए त्यसले सिर्जना गर्ने त्रासदी हामीले झेल्न सक्थ्यौं होला ?' प्रधानमन्त्रीले विपतको पूर्वजोखिम आंकलन गरी त्यसको तयारीमा जुट्नुपर्नेमा जोड दिए। उनले भने,'विपद पूर्व जोखिमको आंकलन गरी सोहीअनुरूपको संरचना र तयारीका काममा उदासिनता रहने गरेको छ। त्यसैले यसपटक श्रृङ्खलाबद्ध रूपमा आएका भूकम्पहरूले हामीलाई जोखिम प्रतिरोधी संरचना र सोहीअनुरूपको निरन्तर तयारीका लागि घच्घच्याएको छ। त्यसैले पुनर्निर्माणका लागि गतिलो तयारी गर्ने, भूकम्पप्रतिरोधी डिजाइन तयार पार्ने,बलियो संरचना बनाउने तथा पर्याप्त बजेटको व्यवस्था गर्ने विषयमा मेरो जोड रहेको छ।"
लुम्बिनी सरकारले राजधानी क्षेत्रमा ऋणको सीमा हटाइयो,"दाङ : लुम्बिनी सरकारले राजधानी क्षेत्रमा लगाएको बैंकको ऋणको सीमा हटाएको छ । बुधबार बसेको मन्त्रिपरिषदको बैठकले पूर्ववर्ती सरकारले जग्गा धितो राखेर पाउने गरी तोकेको ऋणको सीमा हटाउने निणर्य गरेको हो । मुख्यमन्त्री डिल्लीबहादुर चौधरीले राजधानी क्षेत्रका नागरिकको समस्यालाई मध्यनजर गर्दै ऋणको सीमा हटाइएको जानकारी दिए । उनले जनताको सरकार जनताको पक्षमा काम गर्ने भन्दै जनताको समस्या सरकारले समाधान गर्दै जाने र गरिरहेको समेत बताए । लुम्बिनी प्रदेश सरकार (तत्कालीन प्रदेश सरकार प्रदेश नं ५ ) मन्त्रिपरिषद्को मिति २०७७ र १२ र १३ गतेकको निणर्यानुसार लुम्बिनी प्रदेशको स्थायी राजधानी राप्ती उपत्यकामा पर्ने राप्ती गाउँपालिकाका सबै वडा, गढवा गाउँपालिकाको वडा नं १, २ र ३ तथा अर्घाखाँची जिल्ला शितगंगा नगरपालिकाक वडा नं ८ र ९ का जग्गा धितो राखी ऋण लिने सम्बन्धमा नेपाल राष्ट्र बैंकबाट क वर्गको मान्यता प्राप्त बैंकमा हाल कायम पूरै कित्ता जग्गा धितो राखी सम्बन्धित स्थानीय तहको प्रमुखको सिफारिसमा बीस लाख रुपैयाँसम्म ऋण लिन सकिने शर्त रहेको थियो । ऋणको सीमाबाट नागरिकलाई घर व्यवहार चलाउन समस्या परेको, ऋण लगानीबाट आर्थिक क्रियाकलापमा नकारात्मक असर परेकोले र आर्थिक क्रियाकलाप चलाएमान बनाउन समेत ऋणको सीमा हटाउन आवश्यक देखिएको ऋणको सीमा हटाइएको मुख्यमन्त्री चौधरीले बताए । लुम्बिनी सरकारले २०८००७०१ मा प्रदेशको राजधानी क्षेत्र भित्रको रोक्का रहेका जग्गा कित्ताकाट नहुने गरी फुकुवा गर्ने निणर्य गरि कार्यान्वयनमा आइसकेको छ । त्यसैगरी लुम्बिनी प्रदेश सरकार, मन्त्रिपरिषद्को मिति २०७७१२ १३ को लुम्बिनी प्रदेशको राजधानीको रोक्का जग्गा फुकुवा गर्ने सम्बन्धि निणर्यको बुँदा नं ४ खण्ड (घ) मा रहेको ऋणको सीमा सम्बन्धी प्रावधान खारेज गर्ने र सोको जानकारी सम्बन्धित निकायमा गराउने निणर्य समेत गरिएको छ । यसैगरी मुख्यमन्त्री नवप्रवर्तन साझोरी कार्यक्रम कार्यान्वयन निर्देशिका २०८० स्वीकृत गर्ने निणर्य समेत गरेको छ । त्यसै गरेर रुपन्देहीमा भाडामा रहेका सरकारी कार्यालयहरुलाई सार्ने व्यवस्था मिलाउनका लागि गठित कार्यदलको प्रतिवेदन स्वीकृत गर्ने निणर्य समेत गरिएको छ ।"
"नेपालभारत संयुक्त आयोगको बैठक भोलि, विदेशमन्त्री जयशंकरले राजनीतिक भेटघाटसमेत गर्ने","काठमाडौं : नेपालभारत संयुक्त आयोगको बैठक भोलि र पर्सी काठमाडौंमा हुने भएको छ। बैठकमा सहभागी हुन भारतीय विदेशमन्त्री एस जयशंकर भोलि नै नेपाल आउँदैछन्। नेपालका तर्फबाट परराष्ट्रमन्त्री एनपी साउद र भारतका तर्फबाट विदेश मन्त्री एस जयशंकरले बैठकको नेतृत्व गर्नेछन्। यो नेपालभारत संयुक्त आयोगको सातौं बैठक हो। परराष्ट्रमन्त्री साउदको निमन्त्रणामा भारतीय समकक्षी नेपाल आउन लागेका हुन्। सन् १८८७ मा नेपालभारत आयोगको स्थापना भएको हो। बैठकले द्विपक्षीय सम्बन्धन र सहयोगको समीक्षा गर्नेछ। परराष्ट्र मन्त्रालयले बुधबार विज्ञप्ति जारी गर्दै भारतीय विदेश मन्त्री जयशंकर भोलि काठमाडौं आउने जानकारी गराएको हो। विदेशमन्त्री जयशंकरले नेपाल रहँदा यहाँका राष्ट्रपति रामचन्द्र पौडेल,प्रधानमन्त्री पुष्पकमल दाहाल 'प्रचण्ड'सँग भेट गर्ने कार्यक्रम रहेको परराष्ट्र मन्त्रालयले निकालेको विज्ञप्तिमा उल्लेख छ। उनले नेपाली कांग्रेसका सभापति शेरबहादुर देउवा, नेकपा एमाले अध्यक्ष केपी शर्मा ओलीलगायत राजनीतिक दलका नेताहरूसँग भेटवार्ता गर्ने कार्यक्रम तय भएको छ। भारतीय विदेशमन्त्रालयले समेत विज्ञप्ति निकाली विदेश मन्त्री जयशंकरले नेपाल रहँदा राजनीतिक भेटघाट गर्ने जनाएको छ। परराष्ट्र मन्त्रालयले भारतीय विदेश मन्त्रीको सम्मानमा रात्री भोजको आयोजना गरेको छ। भारतीय वायुसेनाको विशेष जहाजबाट विदेशमन्त्री एस जयशंकरको टोली काठमाडौं आउने भएका हुन्। टोलीमा विदेश सचिव विनयमोहन क्वात्रा,नेपाल डेस्क प्रमुख अनुराग श्रीवास्तवलगायत उच्च अधिकारीहरू हुनेछन्। बैठकमा भारतीय दूतावासको साना विकास परियोजना (एसडिपी)बारे सम्झौतासमेत हुने परराष्ट्र मन्त्रालय स्रोतले जानकारी दिएको छ। उक्त परियोजनाअन्तर्गत भारतीय दूतावासले नेपालमा सिधै २० करोडसम्म लगानी गर्न सक्नेछ। मन्त्रिपरिषद् बैठकले हालै उक्त परियोजनाअन्तर्गत भारतीय दूतावासलाई २० करोड लगानी गर्न दिने निर्णय गरेको थियो। त्यस्तै बैठकमा भारतसँग भएको विद्युतीय व्यापार सम्झौताका विषयमा पनि हस्ताक्षर हुनेछ। परराष्ट्रमन्त्री एनपी साउदले यसअघि नै विद्युतीय व्यापार सम्झौतामा हस्ताक्षर हुने बताएका थिए। प्रधानमन्त्री पुष्पकमल दाहाल भारत भ्रमणमा गएका बेला भारतले नेपालसँग १० वर्षमा १० हजार मेगावाट विजुली खरिद गर्ने सम्झौता गरेको थियो। भारतीय विदेश मन्त्रीको भ्रमणको क्रममा १३२ केभीएका तीनवटा प्रसारण लाइनको उद्घाटन गर्ने तयारी भएको छ। भारतको उत्तर प्रदेशसँग जोडिने नौतनवामैनाहिया प्रसारण लाइन,भारतको बिहार प्रदेशसँग जोडिने रक्सौलपरवानीपुर प्रसारण लाइन र कुशाहाकटैया प्रसारण लाइनको दुवै देशका परराष्ट्र मन्त्रीहरूले संयुक्तरुपमा उद्घाटन गर्नेछन्। नेपाल र भारतबीच इनर्जी बैंक बनाउने विषयमा समेत छलफल हुने स्रोत बताएको छ। सहसचिवस्तरीय बैठकमा इनर्जी बैंक बनाउन सहमति भए दुवै मुलुकका सचिवस्तरीय बैठकले यसलाई अन्तिमरुप दिने तयारी भइरहेको छ। विदेशमन्त्री एस जयशंकरको टोली पुस २० गते भारत फर्किने परराष्ट्र मन्त्रालयले जनाएको छ।"
प्रहरीले अस्वभाविक अनुसन्धान अगाडि बढाएको भन्दै त्रिअवि अध्यागमनका कर्मचारी रुष्ट,"काठमाडौं : प्रहरीले दु:ख दिने नियतले अनावश्यक छानबिन अगाडि बढाएपछि त्रिभुवन अन्तर्राष्ट्रिय विमानस्थलस्थित अध्यागमन कार्यालयका कर्मचारीले काम रोकेका छन्। उनीहरुले बुधबार यात्रुहरुलाई आवागमन र प्रस्थान अनुमति समेत दिएनन्। करिब डेढ घण्टा अनुमति नदिएपछि आवागमन र प्रस्थान कक्षमा यात्रुको चाप बढेको थियो। त्यसपछि यात्रुहरुले होहल्ला गरेका थिए। भिजिट भिसामा खाडिलगायत अन्य मुलुकमा जाने यात्रुहरुलाई प्रस्थान अनुमति दिने कर्मचारीको विवरण प्रहरीले खोजेपछि त्यहाँ हंगामा भएको हो। स्रोतका अनुसार त्रिभुवन विमानस्थलका वरिष्ठ अधिकारीले प्रहरीलाई गोप्यरुपमा कर्मचारीको सूची उपलब्ध गराएका छन्। त्यसैको विधरोमा उनीहरुले काम रोकेको बताइएको छ। एक कर्मचारीले अन्नपूर्णलाई जानकारी दिएअनुसार गृहमन्त्री र गृहसचिव स्वयम् आएर समन्वय नगरेसम्म काम अगाडि नबढाउने निर्णय गरेका छन्। तर, अध्यागमन अत्यावश्यक सेवाभित्र पर्ने भएकाले त्यहाँका कर्मचारीले दिउँसो तीन बजेसम्म काम नरोक्ने निर्णय गरेका छन्। अहिले उनीहरूले यात्रुहरूलाई आवागमन र प्रस्थान अनुमति दिन थालेका छन्। दिउँसो तीन बजेभित्रमा गृहमन्त्री र गृहसचिवले प्रहरीसँग समन्वयन गरी समस्याको समाधान नगरे पुन: कामकाजमा अवरोध गर्ने चेतावनी दिएका छन्।"
विकास र इन्जिनियर एक आपसका परिपूरक हुन् : प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले विकास र इन्जिनियर एक आपसका परिपूरक भएको बताएका छन्। बुधबार नेपाल इन्जिनियर्स एशोसिएसनको १६ औं राष्ट्रिय सम्मेलनलाई सम्बोधन गर्दै उनले देश विकासको गतिलाई द्रूतरूपमा अगाडि बढाउन इन्जिनियरको भूमिका रहने बताएका हुन्। उनले भने,विकास र इन्जिनियर एक आपसका परिपूरक हुन्। देश विकासको गतिलाई द्रूतरूपमा अगाडि बढाउन इन्जिनियर समुदायको भूमिकालाई अभिवृद्धि र प्रोत्साहनपूर्वक प्रयोग गर्न सकेमा मात्र विकास र समृद्धिको एजेण्डाले सार्थकता पाउनेछ। प्रधानमन्त्री प्रचण्डले इन्जिनियरहरू राष्ट्रनिर्माणका संवाहक भएको उल्लेख गरे। उनले भने,देशमा विकास निर्माणका कामहरू भइरहेका छन्, पूर्वाधार निर्माणअन्तर्गत देशलाई समृद्ध बनाउन, सडक यातायात कलकारखाना उर्जा, सूचना प्रविधि, कृषि, पर्यटन आदि सबै क्षेत्रमा प्रगतिको जरूरत छ। यसका लागि राष्ट्रमा विज्ञान र प्रविधिको विकास तथा त्यसको उपयोगिताको आवश्यकता छ। यो सबै कार्यमा प्राविधिक जनशक्तिको भूमिका महत्वपूर्ण हुन्छ। उनले नेपाल इन्जिनियर्स एशोसिएसनले इन्जिनियरहरूको क्षमता अभिवृद्धि, पेशागत विकास तथा उन्नयनका निम्ति विगत लामो समयदेखि इन्जिनियरिङ स्टाफ कलेजको स्थापना गर्ने विषयमा जोड दिँदै आएको जानकारी आफूले पाएको बताए। तर्पाइहरूको यो चासो र मागलाई मैले सकारात्मक रूपमा लिएको छु। एशोसिएसनको यो मागलाई सम्बोधन गर्न नेपाल सरकारको तर्फबाट सम्भव प्रयास गरिने विषय पनि म तपाईहरूलाई स्पष्ट पार्न चाहन्छु। प्रधानमन्त्री प्रचण्डले भने, वर्तमान सरकारले सामाजिक न्याय, सुशासन र सामाजिक न्यायलाई प्रमुख प्राथमिकताका साथ आफ्नो कार्यसम्पादन गरिरहेको छ। मेरो तेस्रो कार्यकालको पहिलो वर्षमा भ्रष्टाचार नियन्त्रण गरी सुशासनको प्रत्याभूति, अर्थतन्त्रका चुनौतीहरू सम्बोधन गर्दै अगाडि बढिरहेको छ। यो लक्ष्य पूरा हुन आगामी दिनमा सरकारले आफ्ना गतिविधिहरूलाई पूर्वाधार निर्माणतर्फ लक्षित गर्नुपर्ने भएकाले संघ, प्रदेश र स्थानीय संरचनामा इन्जिनियर एवं प्राविधिक जनशक्तिको समुचित परिचालन र व्यवस्थापन हुन जरूरी छ। आधुनिक विकासको मुख्य प्राथमिकता भनेको पूर्वाधार नै भएको उनको भनाई छ। प्रधानमन्त्री प्रचण्डले भने,सडक, लोकमार्ग, उर्जा, विद्युत, सञ्चार, विमानस्थल, सिंचाइ, खानेपानी तथा ढल निकासका ठूला परियोजनाहरू गुणस्तरीय निर्माणद्वारा तोकिएकै समयमा सम्पन्न गर्न सक्यौँ भने मात्र आर्थिक विकासको ढोका खुल्न सक्छ, जसको फलस्वरूप वृहत् आर्थिक पूर्वाधारको मार्ग पहिल्याउन सक्छ। विद्यमान अवस्थामा ठूलो पूर्वाधारको अभावमा राज्यको ठूलो हिस्सा विकासको प्रतिफलबाट टाढा भएको उनको भनाई छ। उनले भने,विकास निर्माण गर्नु भनेको लामो तर जटिल प्रक्रिया हो। यसले समान्य रुपमा गतिलिन सक्यो भने कुनै पनि आयोजना तोकिएको अवधिभित्र सम्पन्न गर्न सकिन्छ, अनावश्यक विवाद र झमेलाका कारण विलम्ब भइदिँदा समयसीमाभित्र सम्पन्न हुन नसकेको विकास आयोजनाहरूमा लागत बढ्दै जाँदा राज्यलाई थप आर्थिक भार पर्न गएको विद्यमान अवस्था रहेको हामीले अनूभूति गरेका छौं।"
गठबन्धनलाई राष्ट्रियसभामा भाग लगाउनै सकस,"कांग्रेसले कुल ९ वटा सिट पाउनुपर्ने गठबन्धनमा अडान राखेको छ। त्यसमा संस्थापन इतर शेखर कोइराला समूहले ४ सिट मागिरहेको छ। तर, देउवा यसमा तयार देखिएका छैनन्। काठमाडौं : राष्ट्रियसभाका एकतिहाइ सदस्यका लागि पुस २३ गते मनोनयन दर्ता गर्नुपर्छ। तर, सत्तागठबन्धनमा कसले कति सिट लिने भन्नेमा विवाद कायमै छ। दलभित्रका आकांक्षीबीच टिकटका लागि दौडधुप पनि जारी छ। फागुन २१ देखि राष्ट्रियसभा अध्यक्षसहित २० सिट रिक्त हुँदै छन्। १९ सिटका लागि माघ ११ गते चुनाव हुँदै छ। एक जना सरकारको सिफारिसमा राष्ट्रपतिबाट मनोनीत हुने छन्। राष्ट्रियसभा अध्यक्षका लागि कांग्रेस र एकीकृत समाजवादीले दाबी गरिरहेका छन्। प्रधानमन्त्री र राष्ट्रपति पदमा भागबन्डा गर्ने बेला नै राष्ट्रियसभा अध्यक्ष आफूलाई दिने भित्री सहमति बनेको एकीकृत समाजवादीको दाबी छ। कांग्रेसले भने आफूले उक्त पद पाउनुपर्ने दाबी गरिरहेको छ। मंगलबार बसेको गठबन्धनको बैठकमा ठूलो दलका हिसाबले आफूले अध्यक्ष पाउनुपर्ने दाबी कांग्रेसले गरेको थियो। कांग्रेसलाई अध्यक्ष दिने भन्नेमा खासै समस्या नदेखिएको बैठकमा सहभागी एक नेताले बताए। उनले भने, हामी पहिलो चरणमा छलफलमा बसेका छौं। अध्यक्ष कांग्रेसले लिने हो भने सात सिटमा कांग्रेसले चित्त बुझाउनुपर्छ। कुन दलले कहाँकहाँ उम्मेदवार उठाउने भन्ने कुरा गठबन्धनमा भएको छैन। आफूलाई परेको सिटमा पनि परामर्श गर्न बाँकी छ। देव गुरुङ, महासचिव, माओवादी केन्द्र माघ ११ को निर्वाचनमा एमालेबाट गुम्ने सम्भावना रहेका ९ सिटमध्ये कांग्रेसले ४ सिट दाबी गरेको छ। योसहित कांग्रेसले कुल ९ वटा सिट पाउनुपर्ने गठबन्धनमा अडान राखेको छ। त्यसमा संस्थापन इतर शेखर कोइराला समूहले ४ सिट मागिरहेको छ। तर, देउवा यसमा तयार देखिएका छैनन्। अन्य दलले भने अध्यक्षसहित ७ सिट लिन कांग्रेसलाई भनिरहेका छन्। राष्ट्रियसभा अध्यक्षमा कांग्रेस सभापति शेरबहादुर देउवाले पार्टीका पूर्वमहामन्त्री कृष्णप्रसाद सिटौलालाई अगाडि सार्ने आन्तरिक तयारी गरेका छन् । १४औं महाधिवेशनमा सभापतिमा जिताउन सहयोग गरेको गुन तिर्नकै लागि पनि सिटौलालाई जिम्मेवारी दिन सभापति देउवाले इच्छा देखाएका छन्। कांग्रेसमा राष्ट्रियसभाका लागि पुराना नेतादेखि नयाँ नेतासम्मको चर्चा छ। कांग्रेस नेता रामहरि खतिवडाले भने, पुरानालाई दोहोरिन नदिने पार्टीले केन्द्रीय समितिको बैठकबाट निर्णय गरिसकेको छ। पुराना अनुहार नआउने हैनन्। केही कम आउनुहुन्छ। राष्ट्रियसभाको निर्वाचनका लागि प्रदेशबाट सिफारिस भई आएका नामहरूमध्येबाट भौगोलिक र जातीय सन्तुलनलाई ध्यान दिँदै उम्मेदवार तय गर्ने कांग्रेसले मापदण्ड बनाएको छ। पार्टीका प्रचार विभाग प्रमुख मीन विश्वकर्माले भने, पुराना नेताहरू भए पनि कुनै कारणले पार्टीमा अवसर नपाउनुभएको हुन सक्छ। त्यस्ता नेता समेटिन सक्नुहुन्छ। माओवादी केन्द्रले राष्ट्रियसभामा ६ सिटको दाबी गरेको छ। उक्त पार्टीबाट राष्ट्रियसभामा जान १२ जना आकांक्षी देखिएका छन्। माओवादीका ३ जनाको कार्यकाल सकिन लागेकाले ३ पद यथावत् राखेर अरू तीन पदमा दाबी उसले गरेको हो। एमालेबाट रिक्त हुने ९ सिटमध्ये आफूले थप तीनवटा सिट पाउनुपर्ने दाबी गरेको माओवादी नेता बताउँछन्। माओवादी केन्द्रका महासचिव देव गुरुङ कुन प्रदेश आफ्नो पार्टीलाई पर्ने यकिन नहुँदा उम्मेदवार चयनमा समस्या भएको बताउँछन्। गुरुङले भने, हामीले एउटा क्लस्टरमा एउटा मात्रै उम्मेदवार सिफारिस गर भनेका छौं। कुन दलले कहाँकहाँ उम्मेदवार उठाउने भन्ने कुरा गठबन्धनमा भएको छैन। आफूलाई परेको सिटमा परामर्श गर्न बाँकी छ। एकीकृत समाजवादीले ५ सिटको दाबी छ। उसका तीन जना सांसदको कार्यकाल सकिन लागेको छ। एकीकृत समाजवादीबाट पनि आकांक्षीको लर्को छ। प्रमेश हमाल, घनेन्द्र बस्नेत, गंगालाल तुलाधर, गणेश विक, सावित्रा भुसाल र दिलु पन्त मुख्य दाबेदार छन्। निर्वाचन आयोगका प्रमुख आयुक्त दिनेश थपलियाले रिक्त हुने एकतिहाइ सदस्यको निर्वाचनका लागि आयोगले तयारी गरिरहेको बताए। प्रदेशसभा सदस्य, गाउँपालिकाका अध्यक्षउपाध्यक्ष, नगरपालिकाका प्रमुख उपप्रमुख भएको निर्वाचन मण्डलको मतभारका आधारमा निर्वाचित हुने छ। बागमतीबाट ४ जना, गण्डकी, कर्णाली र सुदूरपश्चिमबाट ३३ तथा कोशी, मधेस र लुम्बिनी प्रदेशबाट २२ जना निर्वाचित हुने छन्। कार्यकाल सकिन लागेका सांसद कार्यकाल सकिनेमा राष्ट्रिय सभाका अध्यक्ष गणेश तिमिल्सिना एमालेका बिमला राई पौड्याल (महिला मनोनीत), दीपा गुरुङ (महिला), इन्दु कडरिया (महिला), दीलकुमारी रावल थापा (महिला), कुमार दसौदी (अन्य), नरपति लुवार (दलित), भैरवकुमार श्रेष्ठ (अन्य) रामचन्द्र राईको म्याद सकिँदै छ। कांग्रेसबाट राष्ट्रिय सभा संसदीय दलका नेता रमेशजंग रायमाझीसहित अनिता देवकोटा (महिला), जितेन्द्रनारायण देव, प्रकाश पन्थ (अपांगता) छन्। माओवादी केन्द्रबाट बिना पोखरेल (महिला, हरिराम चौधरी (अन्य), महेशकुमार महरा, एकीकृत समाजवादीबाट नन्दा चापागाईं, सिंगबहादुर विश्वकर्मा (दलित), जसपाबाट प्रमिला कुमारी (महिला) र स्वतन्त्र खिमलाल देवकोटाको कार्यकाल पूरा हुँदै छ।"
"राष्ट्रियसभामा एमालेलाई समेट्ने कांग्रेस र माओवादी केन्द्रको संकेत, ५ बजे ओलीसँग छलफल गर्ने","काठमाडौं : सत्ता गठबन्धनका प्रमुख घटक नेपाली कांग्रेस र माओवादी केन्द्रले राष्ट्रिय सभाको निर्वाचनमा एमालेलाई पनि साथमै लैजाने संकेत गरेका छन्। आज बिहान प्रधानमन्त्री निवास बालुवाटारमा बसेको दुई दलको बैठकले एमाले अध्यक्ष केपी शर्मा ओलीसहितका नेताहरुसँग पनि राष्ट्रिय सभाको निर्वाचनको विषयमा छलफल गर्ने निर्णय गरेको हो। बालुवाटारमा भएको छलफलमा माओवादी केन्द्रका अध्यक्ष पुष्पकमल दाहाल प्रचण्ड, कांग्रेसका सभापति शेरबहादुर देउवा, माओवादी केन्द्रका उपाध्यक्ष नारायणकाजी श्रेष्ठ, उपमहासचिव वर्षमान पुन, उपसभापति पूर्णबहादुर खड्का, महामन्त्री गगनकुमार थापा र प्रमुख सचेतक रमेश लेखकलगायतका नेता सहभागी थिए। उनीहरुबीच आज दिउँसो ३ बजे गठबन्धनको बैठक बस्ने र ५ बजे एमालेसँग छलफल गर्ने सहमति भएको छ। माओवादी केन्द्रका एक उच्च नेताका अनुसार आजको बैठकमा अन्य दललाई राष्ट्रिय सभाको निर्वाचनमा कसरी सम्बोधन गर्ने भन्ने विषयमा समेत छलफल भएको छ। एमालेले निर्वाचन हुन लागेकामध्ये ९ सिट गुमाउने भएकाले सत्ता गठबन्धनमा कुनै समस्या नदेखिने गरी सहमतिमै ३४ सिट दिएर अगाडि बढ्न सकिन्छ कि भनेर गृहकार्यका जुटेको संकेत नेताहरुले गरेका छन्। शान्ति प्रक्रिया र विभिन्न कानुन निर्माणमा प्रतिपक्षलाई पनि साथैमा राख्नु आवश्यकता भएकाले एमालेसँग छलफल गर्न लागिएको बालुवाटार स्रोतको भनाई छ। सत्ता गठबन्धनमा पनि कसले कति सिट लिने भन्नेमा विवाद टुंगो लाग्ने सकेको छैन। माओवादी र कांग्रेसका नेताहरुबीच निरन्तर छलफल चलिरहेको छ। एमालेसँगको संवादपश्चात उनीहरुले दलहरुबीच भागबण्डा गर्ने तयारी छ। यता एमालेका नेताहरु भने गठबन्धनभित्रै भागबन्डाको विवाद चलिरहेकाले एमालेले त्यस्तो लोभ नगरेको बताउँदै आएका छन्। सत्ता गठबन्धनमा कसको कति सिट दाबी छ ? सत्ता गठबन्धनले एमालेलाई सिट नदिँदा माघ ११ को निर्वाचनमा एमालेबाट गुम्ने सम्भावना रहेको छ। जसले गर्दा एमालेका ९ सिटमध्ये कांग्रेसले ४ सिट दाबी गरेको छ। योसहित कांग्रेसले कुल ९ वटा सिट पाउनुपर्ने गठबन्धनमा अडान राखेको छ। अन्य दलले भने अध्यक्षसहित ७ सिट लिन कांग्रेसलाई भनिरहेका छन्। मतभारको आधारमा भागबन्डा गर्नुपर्ने पक्षमा कांग्रेस र माओवादी केन्द्र छ तर अन्य साना सत्ता साझेदारी दलहरू पनि केन्द्रमा जस्तै सातवटै प्रदेशमा गठबन्धन गरेर रहेका छन्। माओवादी केन्द्रले राष्ट्रियसभामा ६ सिटको दाबी गरेको छ। उक्त पार्टीबाट राष्ट्रियसभामा जान १२ जना आकांक्षी देखिएका छन्। माओवादीका ३ जनाको कार्यकाल सकिन लागेकाले ३ पद यथावत् राखेर अरू तीन पदमा दाबी उसले गरेको हो। एमालेबाट रिक्त हुने ९ सिटमध्ये आफूले थप तीनवटा सिट पाउनुपर्ने दाबी गरेको माओवादी नेता बताउँछन्। माओवादी केन्द्रका महासचिव देव गुरुङ कुन प्रदेश आफ्नो पार्टीलाई पर्ने यकिन नहुँदा उम्मेदवार चयनमा समस्या भएको बताउँछन्। गुरुङले भने, हामीले एउटा क्लस्टरमा एउटा मात्रै उम्मेदवार सिफारिस गर भनेका छौं। कुन दलले कहाँकहाँ उम्मेदवार उठाउने भन्ने कुरा गठबन्धनमा भएको छैन। आफूलाई परेको सिटमा परामर्श गर्न बाँकी छ। एकीकृत समाजवादीले ५ सिटको दाबी छ। उसका तीन जना सांसदको कार्यकाल सकिन लागेको छ। एकीकृत समाजवादीबाट पनि आकांक्षीको लर्को छ। प्रमेश हमाल, घनेन्द्र बस्नेत, गंगालाल तुलाधर, गणेश विक, सावित्रा भुसाल र दिलु पन्त मुख्य दाबेदार छन्। अहिले सत्तामा नेपाली कांग्रेस, माओवादी केन्द्र, नेकपा एकीकृत समाजवादी, जनता समाजवादी पार्टी (जसपा), जनमत पार्टी, लोकतान्त्रिक समाजवादी पार्टी (लोसपा) नागरिक उन्मुक्ति पार्टी छन्। राष्ट्रिय जनमोर्चा सरकारमा नगए पनि उसले बाहिरबाट समर्थन गरेको छ। आगामी माघ ११ गते हुने राष्ट्रिय सभा निर्वाचनका लागि १२ राजनीतिक दल दर्ता भएका छन्। नेपालको संविधानमा राष्ट्रियसभाका एक तिहाई सदस्यको पदावधि २०८० फागुन २० गते समाप्त हुन लागेको र राष्ट्रियसभा सदस्य निर्वाचन ऐन, २०७५ बमोजिम पद रिक्त हुनुभन्दा ३५ दिन पहिले निर्वाचन गरिसक्नुपर्ने कानुनी व्यवस्था छ। आगामी फागुन २० गते निर्वाचित १९ र सरकारबाट मनोनित एक गरी २० सदस्यको पद रिक्त हुँदैछ। पदावधि सकिनेमा एमालेका ९ जना छन्, जसमा एमाले सरकारले आफ्नो तर्फबाट मनोनित सिफारिस गरेको विमला राई पौड्याल पनि छिन्। त्यसैगरी कांग्रेसका ४, माओवादी केन्द्रका ३, एकीकृत समाजवादीका २, जसपाको एक र स्वतन्त्र एक जना सांसद छन्। पौड्यालबाहेक बाँकी १९ पदका लागि निर्वाचन हुँदैछ भने एक जनालाई सरकारले मनोनित सिफारिस गर्नेछन्। राष्ट्रिय सभामा प्रत्येक दुई वर्षमा रिक्त हुने एक तिहाइ सदस्य पदको निर्वाचन हुँदै आएको छ। राष्ट्रिय जनगणना २०७८ को नतिजाबमोजिम राष्ट्रियसभा सदस्यको अब रिक्त हुने पदको निर्वाचनका लागि मतदाता रहेका प्रदेशसभा सदस्यको ५३ र गाउँपालिकाका अध्यक्ष तथा उपाध्यक्ष र नगरपालिकाका प्रमुख तथा उपप्रमुखको १९ मतभारका दरले गणना हुने गरी निर्वाचन आयोगबाट निर्णय भएको भइसकेको छ।"
रोजगारी र उत्पादन गुम्नेगरी बासस्थान निर्माण गर्नु हुँदैन : अर्थमन्त्री महत,"ललितपुर : अर्थमन्त्री डा प्रकाशशरण महतले भूकम्प प्रभावित क्षेत्रमा पुनःनिर्माण अघि बढाउँदा रोजगारी र उत्पादन गुम्नेगरी बासस्थान निर्माण गरिनु नहुने धारणा राखेका छन् । भूकम्प प्रभावित जिल्लाका जनप्रतिनिधिको संयुक्त आयोजनामा आज ललितपुरमा आयोजित जाजरकोट रामिडाँडा भूकम्प प्रभावित क्षेत्रको पुनः निर्माणसम्बन्धी बृहत् अन्तरक्रियामा मन्तव्य राख्नुहुँदै अर्थमन्त्री डा महतले नागरिकको अपेक्षा बमोजिमको उपयुक्त स्थानमा बासस्थान निर्माण गर्ने गरी पुनःनिर्माणका काम अघि बढाउनुपर्ने बताएको समाचार राससमा छ। नागरिकलाई सुरक्षित गर्ने कुरामा गम्भीर ढङ्गले लागेको छ । पुनःनिर्माणका कामलाई प्रभावकारी बनाउन स्रोत र साधनको परिचालन र वितरणमा स्थानीय र प्रदेश सरकारको प्रत्यक्ष सहयोग र कार्यान्वयनमा ध्यान दिनुपर्छ । रोजगारी र उत्पादन गुम्नेगरी बासस्थान निर्माण गरेर पनि सहज हुँदैन,उनीहरुको रोजगारी र उत्पादनलाई पनि सुरक्षित हुने गरी नागरिकको अपेक्षा बमोजिमको उपयुक्त स्थानमा बासस्थान निर्माण गर्ने गरी पुनःनिर्माणका काम अघि बढाउनुपर्छ,'डा महतले भने। उनले विपद् व्यवस्थापनमा आवश्यक बजेट उपलब्ध गराउनु नेपाल सरकारको जिम्मेवारी हो भन्दै स्रोत र साधन जुटाएर खर्चको व्यवस्थापन गर्ने प्रतिबद्धता जनाए। डा महतले जिल्ला विपद् व्यवस्थापन समितिमार्फत स्थानीय तहमा पुर्याउनुपर्ने धारणा राख्नुहुँदै बजेटको सीमाभित्र रहेर काम गर्नुपरेको भए पनि हामी व्यवस्थापन गर्ने प्रयत्न गर्ने प्रष्ट पारे। उनले पुनःनिर्माणका लागि बजेट नपुग भएको खण्डमा मित्रराष्ट्रका प्रतिनिधिसँग पनि समन्वय गरेर कुन रुपमा सहयोग आउन सक्छ भन्ने केही दिनमै निक्र्यौल निकाल्ने जानकारी गराए । अब पुनः निर्माणका काम गर्दा ठूलो भूकम्प आउँदा पनि थेग्न सक्ने भवन निर्माण गर्नुपर्नेमा जोड दिँदै सरकारले यसका लागि वडा तहसम्म दक्ष प्राविधिकको व्यवस्थापन गर्ने अर्थमन्त्री महतको प्रतिबद्धता छ ।"
सर्वोच्चको मुख्य रजिष्ट्रारमा देवेन्द्रराज ढकाल र रजिष्ट्रारमा विमल पौडेल,काठमाडौं : सर्वोच्च अदालतको मुख्य रजिष्ट्रारमा देवेन्द्रराज ढकाल र रजिष्ट्रारमा विमल पौडेल बढुवा भएका छन्। न्याय सेवा आयोगको आज बिहान बसेको बैठकले न्यायपरिषदका सचिव देवेन्द्र ढकाललाई मुख्य रजिस्ट्रार र सर्वोच्च अदालतका सहरजिष्ट्रार विमल पौडेललाई रजिष्ट्रारमा बढुवा गर्ने निर्णय गरेको हो। यसअघि न्याय परिषदले सर्वोच्चका मुख्य रजिष्ट्रार रहेका लालबहादुर कुँवरलाई उच्च अदालत पाटनको न्यायाधीश र रजिष्ट्रार निर्मला पौडेललाई उच्च अदालतको न्यायाधीश बनाएपछि दुवै पद रिक्त थिए। यसैगरी न्याय सेवा आयोगले पाँचजना सहसचिवहरूको सरुवा पनि गरेको छ। सर्वोच्च अदालतका प्रवक्ता भद्रकाली पोखरेल न्याय परिषद सचिवालयमा सरुवा भएका छन्। न्याय परिषदका सहसचिव मानबहादुर कार्की उच्च अदालत पाटनको रजिष्ट्रारमा र उच्च अदालत पाटनका रजिष्ट्रार ठगिन्द्र कट्टेल सर्वोच्चको सहरजिष्ट्रारमा सरुवा भएका छन्। फैसला कार्यान्वयन निर्देशनालयका महानिर्देशक वेदप्रसाद उप्रेती सर्वोच्च अदालतको सहरजिष्ट्रारमा सरुवा भएका छन्। यसैगरी उच्च अदालत तुलसीपुर नेपालगंज इजलास हाल सर्वोच्च अदालतमा काजमा रहेका रजिष्ट्रार सूर्यवंशी शर्मा कँडेललाई फैसला कार्यान्वयन निर्देशननालयको महानिर्देशकमा सरुवा गरिएको छ।
नेपालको राजनीति स्थायित्वतर्फ अगाडि बढेको छ : प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड'ले नेपालको राजनीतिले संक्रमणकाल पार गरी अब स्थायित्वतर्फ अग्रसर भएको बताएका छन्। बुधबार १६ औं राष्ट्रिय इन्जिनियर सम्मेलनमा सम्बोधन गर्दै प्रधानमन्त्री दाहालले राजनीतिक दलहरूले गरेको प्रतिवद्धता र वाचाहरूलाई पूरा गर्ने चुनौतीपूर्ण अवसर प्राप्त गरेको बताएका हुन्। प्रधानमन्त्री दाहालले भने,''नेपालको राजनीतिले संक्रमणकाल पार गरी अब स्थायित्वतर्फ अग्रसर भएको छ । राजनीतिक दलहरूले गरेको प्रतिवद्धता र वाचाहरूलाई पूरा गर्ने चुनौतीपूर्ण अवसर हामीले प्राप्त गरेका छौँ । त्यसलाई प्रत्यक्ष रूपमा देख्ने अनुभूति गर्ने लक्षित वर्गका आशाले अझै सहारा खोजिरहेको छ ।' प्रधानमन्त्रीले इन्जिनियरहरूले पूर्वाधार निर्माणको विषयलाई सधै जनताको जीवनशैलीसँग जोडेर हेर्नुपर्नेमा जोड दिए। ' तपाईहरूले निर्माण गर्ने पूर्वाधारहरूले जनताको आवश्यकता र आकांक्षा पूरा गर्ने र देश समृद्ध हुँदै जाने लक्ष्य प्राप्त गर्नुपर्दछ,'उनले भने,'तपाईहरूका सिर्जना, कला र सीपबाट बनेको पूर्वाधार संरचना मानव जीवन उपयोगी र अनुपम हुनुपर्दछ ।' उनले समाजका लागि ठूलो मान्छे नभइ असल मान्छे चाहिने बताए। प्रधानमन्त्री दाहालले द्रूततर विकास निर्माणबाट प्राकृतिक वातावरणमा प्रतिकूल असर परिरहेको भन्दै नेपालको पर्यावरणमा यसको प्रत्यक्ष प्रभाव देखा परिरहेको बताए। यस्तो प्रतिकूल प्रभावलाई न्यूनिकरण गर्ने, वातावरणीय अनुकूलताका उपायहरू अवलम्बन गर्ने र भइपरि आउने प्राकृतिक विपद्बाट जनधन र सम्पत्ति सुरक्षाका उपायहरूको सुरक्षणसहितको पूर्वाधार निर्माण गर्न सुझाउने काम पनि इन्जिनियरहरूले गर्नुपर्ने बताए।"
नेपाल एयरलायन्सका क्याबिन क्रू न्याय माग्दै सर्वोच्चमा,"काठमाडौं : नेपाल वायुसेवा निगममा कार्यरत विमान परिचारक र परिचारिका (क्याबिन क्रु)हरू आफूहरूमाथि अन्याय र विभेद्पूर्ण व्यवहार भएको भन्दै सर्वोच्च अदालत पुगेका छन्। उनीहरूलेविभेद्कारी व्यवहार भएको, सेवासुविधामा कानुनविपरीत विभेद्को नीति ल्याएकाले त्यस्ता प्रावधान खारेजीका माग गर्दै सर्वोच्चमा रिट दिएका हुन्। पेसामा अन्याय र असुरक्षा भएको भन्दै नेपाल वायुसेवा निगमका सबै क्याबिन क्रुले पहिलोपटक न्यायको गुहार गर्दै सर्वोच्च पुगेका हुन्। वरिष्ठ विमान परिचारिका प्रजिता कार्कीसहित १३५ जनाले सामूहिकरूपमा सर्वोच्च अदालतमा बुधबार रिट निवेदन पेस गरेका छन्। रिटमा प्रधानमन्त्री तथा मन्त्रिपरिषद्को कार्यालय, संस्कृति, पर्यटन तथा नागरिक उड्डयन मन्त्रालय र नेपाल वायुसेवा निगमलाई विपक्षी बनाइएको छ। रिट निवेदनमा नेपाल वायुसेवा निगमका कर्मचारीहरूको सेवा, शर्तसम्बन्धी कानुनमा भएको व्यवस्थाले विमान परिचारक र विमान परिचारिकालाई अन्य कर्मचारीभन्दा विभेदपूर्ण व्यवहार गरी दोस्रो दर्जाको कर्मचारीको व्यवहार गरिएको उल्लेख छ। कर्मचारीको अवकास उमेर ५८ वर्ष कायम गरेकोमा विमान परिचारक र परिचारिकाको हकमा ४० वर्षमा अवकास दिने, एक महिनाको तलब दिएर जहिल्यसुकै हटाउनसक्ने, सेवाअवधिभर करारको करार नै राखी अवकास गराउने र उपदान पनि नदिनेलगायतका प्रावधानको बदर माग गरिएको छ। जिन्दगीभर एउटै पदमा काम लगाएर विना कुनै सुविधा जहिल्यैसुकै हटाउने तथा सामाजिक सुरक्षाको समेत कुनै व्यवहार नगरिएको उनीहरूको दाबी छ। सामान्य कम्पनीले समेत सामाजिक सेवा सुरक्षाको सुनिश्चितता गर्नुपर्नेमा नेपाल सरकार स्वामित्वको वायुसेवा निगमजस्तो निकायले आफ्ना क्याविन क्रुमाथि गम्भीर विभेद् गरेको उनीहरूको गुनासो छ। आफूहरूले पटकपटक व्यवस्थापनसमक्ष कुरा राख्दासमेत सुधारको प्रक्रिया अघि नसारहेकोले सर्वोच्च अदालतमा रिट निवेदन दिनुपरेको रिट निवेदनमा उल्लेख छ। अन्य कर्मचारीले विमान दुर्घटना भइ अशक्त हुँदा अशक्त वृत्ति पाउने, तर विमान परिचारक र परिचारिकाहरूले नपाउने, विमान चालकको बढुवा म्यानुअल हुने, तर आफूहरुको बढुवा नहुने, औषधि उपचारमा पनि विभेद् हुने गरेकाले न्यायको माग गर्दै विमान परिचारक र परिचारिकाहरूले रिट दायर गरेको उनीहरूका कानुन व्यवसायी अधिवक्ता अनन्तराज लुईंटेलले जानकारी दिए। अधिवक्ता लुईंटेलले क्याविन क्रुको मुद्दा अघि बढाएका छन् सर्वोच्चमा पुग्नुपरेको कारणबारे रिट निवेदकसमेत रहेकी वरिष्ठ विमान परिचारिका कार्कीले भनिन्, हामीले विनियमावलीमा भएको विभेदपूर्ण प्रावाधान हटाएर समान व्यवहार गर्न व्यवस्थापसमक्ष पटकपटक आग्रह गर्यौं। तर, हाम्रो अनुरोध सुनुवाई भएन। अन्यत्र कहीँ नभएको विभेदपूर्ण व्यवस्था अझै कायम भएकोले हामी बाध्य भएर न्यायका लागि सर्वोच्च आएका हौं। नेपाल वायु सेवा निगमको विनियमावलीमा भएका समानताको हक र श्रमको सुरक्षाको हकविपरीतका विभेदभूपूर्ण दफाहरु बदर गरी समान सेवा र सुविधाको सुनिश्चितता गर्न तथा विभेदपूर्ण प्रावधानहरु खारेज गर्न विपक्षीका नाममा परमादेश समेत माग गरिएको छ। रिट दायर गरेको भरमा विपक्षी निगम तथा निकायहरुले रिट निवेदकमाथि पूर्वाग्रह साँधी दुःख हैरानी दिनसक्ने र करार भंग गर्नसक्ने भन्दै सुरक्षाका लागि अन्तरिम आदेशसमेत माग गरिएको छ।"
मकवानपुरमा मोटरसाइकलको ठक्करबाट प्रहरी जवानको मृत्यु,हेटौंडा : मकवानपुरमा मोटरसाइकलको ठक्करबाट प्रहरी जवानको मृत्यु भएको छ । मृत्यु हुनेमा डडेल्धुरा स्थायी घर भइ हाल बागमती प्रदेश प्रहरी गण हेटौंडामा कार्यरत २५ वर्षीय प्रहरी जवान बिनोद एडी रहेका छन् । आज विहानै ६:४० मा हेटौंडा उपमहानगरपालिका११ थानाभर्याङस्थित पूर्व पश्चिम सडकखण्डमा हेटौडातर्फबाट नवलपुरतर्फ जाँदै गरेको ना४३ प २२२ नम्बरको मोटरसाइकलले पिटि दौडिँदै गरेका एडीलाई ठक्कर दिएको थियो । मोटरसाइकलको ठक्करबाट घाइते भएका उनलाई उपचारको लागि हेटौँडा अस्पताल लगिएको थियो। उनको अस्पतालले विहान ७:३० बजे मृत घोषणा गरेको जिल्ला प्रहरी कार्यालय मकवानपुरका प्रवक्ता लक्ष्मी भण्डारीले जानकारी दिए । उक्त घटना पश्चात् मोटरसाइकलसमेत अनियन्त्रित भइ पल्टिँदा मोटरसाइकल चालक हेटौडा उपमहानगरपालिका वडा नम्वर ४ हुप्रचौर निवासी ४१ वर्षीय लक्ष्मण लामासमेत गम्भीर घाइते भएका र उनको उपचारको लागि मेडिकल कलेज चितवन लगिएको प्रहरीले जनाएको छ ।
अज्ञात रोगबाट उदयपुरमा १८ माउबाख्रा मरे,उदयपुर : अज्ञात रोगको कारण उदयपुर सदरमुकाम गाईघाटमा एकै गोठका १८ माउबाख्रा मरेका छन् । जिल्लाको सदरमुकाम समेत रहेको त्रियुगा नगरपालिका १० बोक्सेस्थित आदर्श टोलका हिमचुली कृषि उधम केन्द्रका सञ्चालक कृषक प्रेम बहादुर खड्काले पालेका १८ माउबाख्रा एकैपटक मरेका हुन् । अज्ञात रोगका कारण कृषक खड्काको गोठ नै रित्तिनेगरी १८ माउबाख्रा एकैपटक मरेको वडा नम्बर १० का वडा अध्यक्ष किरण पाण्डेले बताए। मंगलबार बिहान एकैपटक ९ वटा बाख्रा मरेको खबर पाएपछि वडा अध्यक्षले पशु प्राविधिकलाई खबर गरेका थिए । मंगलबार उपचार हुँदाहुँदै मंगलबार साँझसम्म १८ वटा बाख्रा मरेको वडा अध्यक्षको भनाइ छ । सोमबार राती आफूले पालेका बाख्रामा अचानक समस्या देखिएको र ९ वटा बाख्रा एकैपटक मरेको कृषक खडकाले बताए । उपचार गर्दागर्दै मंगलबार साँझसम्म १८ वटा बाख्रा मरेपछि कृषक खड्काले ठूलो आर्थिक नोक्सानी व्यहोर्नु परेको छ। सुविधा सम्पन्न पशु प्राविधिक र औषधि उपलब्ध हुने स्थानमै २४ घण्टा भित्रै १८ वटा माउबाख्रा मर्नु गम्भीर रहेको स्थानीय कृषकको भनाइ छ ।
काठमाडौं जिल्ला अदालतबाट हत्कडीसहित थुनुवा भागे,काठमाडौं : काठमाडौं जिल्ला अदालत परिसरबाट एकजना थुनुवा फरार रहेका छन्। बुधबार दिउँसो ती थुनुवा फरार भएका हुन्। जिल्ला प्रहरी परिसरका एसपी कुमोध ढुंगेलले ठगी मुद्दाका थुनुवा विमल खड्का हत्कडीसहित फरार भएको अन्नपूर्णलाई जानकारी दिए। उनका अनुसार फरार थुनुवाबारे खोजि भइरहेको छ।
अष्ट्रेलियामा मनाइयो टोपी दिवस,"अष्ट्रेलिया : प्रवासी नेपाली मञ्च अष्ट्रेलियाको आयोजनामा अन्तर्राष्ट्रिय नेपाली टोपी दिवस भव्य रूपमा मनाइएको छ। मञ्चको आयोजनामा एडिलेड,पर्थ र राजधानी क्यानबेरामा सोमबार टोपी दिवस मनाइएको हो। मञ्चको साउथ अष्ट्रेलिया राज्य समितिको आयोजनामा एडिलेड सहरमा पदयात्रा गरिएको थियो। स्थानीय जोन मिलर रिजर्भबाट समुन्द्री किनार हुँदै सुरू भएको पदयात्रा एडिलेडको चर्चित वीच ग्लेनेल पुगेर पुन: जोन मिलर रिजर्भमा आएर समापन भएको थियो। मञ्चले साउथ एडिलेडमा १०१८ सालदेखि टोपी दिवस मनाउँदै आएको हो । पदयात्रा पछिको संक्षिप्त समापन कार्यक्रमलाई सम्बोधन गर्दै प्रमुख अतिथि साउथ अष्ट्रेलियाका लागि नेपाली वाणिज्यदूत दिपक धमलाले नयाँ वर्षको शुभकामना व्यक्त गर्दै प्रवासमा नेपाल र नेपालीको इज्जत बढाउने गरी काम गर्न आग्रह गरेका थिए । धमलाले पासपोर्टलगायतका नेपाली समुदायका समस्या बारेमा समेत प्रकाश पारेका थिए । कार्यक्रममा साउथ अष्ट्रेलियाकै पहिलो नेपाली मुलकी स्थानीय काउन्सिलर रेनुका लामाले नेपाली पहिचानलाई अष्ट्रेलियामा क्रियाशिल बनाउन सबैलाई अनुरोध गरिन् । साउथ अष्ट्रेलिया सरकारको बहुसांस्कृतिक आयोग सदस्य मञ्जु खड्काले जन्मभूमि छोडेर प्रवासमा आउँदा ल्याइएका नेपाली संस्कृति जगेर्ना गर्न यस्ता कार्यक्रमहरुले सहयोग पुग्ने बताउँदै नेपाली संस्कृतिलाई बहुसांस्कृतिक अष्ट्रेलियामा समृद्ध गर्न आयोगमार्फत् क्रियाशिल रहेको बताइन् । एनआरएनए अष्ट्रेलियाका उपाध्यक्ष तथा साउथ अष्ट्रेलिया संयोजक संजय पुरीले टोपी दिवस प्रारम्भको इतिहास कोट्याउँदै प्रवासमा नेपाली संस्कृतिलाई स्थापित गर्न सबै क्रियाशिल रहनुपर्ने बताए । चार सय बढीको सहभागीता रहेको कार्यक्रममा विभिन्न सामाजिक संघ संस्थाको उल्लेखनीय उपस्थिति रहेको थियो । एडिलेडको कार्यक्रमका संयोजन गरेका एनआरएनए ओशियानका पूर्वसहसंयोजक अशोक केशीले नेपालको बारेमा प्रचार र प्रवर्द्धन गर्नु मुल उद्देश्य भएकाले पदयात्राका क्रममा अष्ट्रेलियन समुदायका मानिसहरू सँग भएको कुराकानीले नेपाल र नेपालीप्रति सकारात्मक रहेको पाएको बताए । मञ्चका साउथ अष्ट्रेलिया अध्यक्ष युवराज पहाडीले प्रवासमा हुर्केका नयाँ पुस्तालाई नेपाली परम्परा र संस्कृतिका बारेमा परिचित गराउन समेत कार्यक्रम आयोजना गरिएको बताए । यसैगरी मञ्चका प्रचार विभाग प्रमुख अशिम कोइरालाले एडिलेडका अलावा पर्थ र राजधानी क्यानबेरामा समेत टोपी दिवस मनाएको जानकारी गराएका थिए। पर्थमा आयोजित कार्यक्रममा एनआरएनए अन्तराष्ट्रिय समन्वय समितिका सल्लाहकार भैरव ढकाल, स्थानीय काउन्सिलर शानाभास पिटर, एनआरएनए अष्ट्रेलियाका पूर्वउपाध्यक्ष कृष्ण मान श्रेष्ठ,ओएनएफ ओशियाना सदस्य मधु पन्थी,ओएनएफ अष्ट्रेलियाका उपसचिव होम नाथ निरौला, एनआरएनए अष्ट्रेलिया उपाध्यक्ष शेखर घिमिरेलगायले मन्तव्य राखेका थिए। प्रवासी नेपाली मञ्च क्यानबेराले आयोजना गरेको टोपी दिवस तथा बारबीक्युमा दुई सयबढी नेपालीहरूले सहभागिता जनाएको प्रचार विभाग प्रमुख कोइरालाले जानकारी दिए। कार्यक्रममा प्रवासी नेपाली मञ्च अष्ट्रेलिया सदस्य किशोर भण्डारी,राज्यका अध्यक्ष अभिषेक उप्रेतीलगायतका वक्ताले नेपाली राष्ट्रिय पोशाक टोपीको महत्वका बारेमा प्रकाश पारेका थिए।"
"उच्च अदालतमा ३९ जना न्यायाधीश नियुक्त, कानुन व्यवसायीबाट ९ जना (सूचीसहित)",काठमाडौं : उच्च अदालतमा ३९ जना न्यायाधीश नियुक्त भएका छन् । बुधबार बसेको न्याय परिषदको बैठकले न्यायाधीश नियुक्त गरेको हो। जसमध्ये जिल्ला न्यायाधीशबाट २६ जना र कानुन व्यवसायीबाट ९ जना रहेका छन्। बाँकी ४ जना भने कर्मचारीबाट न्यायाधीश नियुक्त भएका हुन्। यसैगरी न्याय परिषद बैठकले १६ जना उच्च अदालतका न्यायाधीशको सरुवा गरेको छ। यस्तो छ सूची
"बोलेरोको ठक्करबाट मोटरसाइकल चालकको मृत्यु, दुई जना गम्भीर घाइते",विराटनगर : पूर्वपश्चिम लोकमार्गअन्तर्गत मोरङको कानेपोखरी गाउँपालिका७ मा मंगलबार साँझ बोलेरो पिकअप गाडीको ठक्करबाट मोटरसाइकल चालकको मृत्यु भएको छ। दुई जना गम्भीर घाइते भएका छन्। सडक क्रस गर्ने क्रममा ग ३ च १६५ नम्बरको बोलेरोले प्रदेश १०५००१ प ६५६१ नम्बरको मोटरसाइकललाई साँझ ७ः२० बजेतिर ठक्कर दिँदा दुर्घटना भएको हो। मोटरसाइकलमा तीन जना सवार थिए। इलाका प्रहरी कार्यालय पथरीका डीएसपी गणेश श्रेष्ठका अनुसार दुर्घटनामा परेर मोटरसाइकल चालक सप्तरीको कञ्चनरुप नगरपालिका५ का १८ वर्षीय कृष्णदेव चौधरीको मृत्यु भएको छ। बोलेरोले मोटरसाइकललाई ठक्कर दिएपछि गम्भीर घाइते भएका चौधरीलाई उपचारका लागि विराटनगरको नोबेल शिक्षण अस्पताल ल्याइपुयाउनसाथ राति ८:१५ बजेतिर चिकित्सकले मृत घोषित गरेको श्रेष्ठले बताए। उनका अनुसार दुर्घटनामा परेर मोटरसाइकलको पछाडि सवार कञ्चनरुप५ का १८ वर्षीय श्यामनन्द चौधरी र १९ वर्षीय विशाल चौधरी घाइते भएका छन्। गम्भीर अवस्थाका दुवै घाइतेको नोबेल अस्पतालमै उपचार भइरहेको छ। बोलेरो चालकको लापरबाहीले दुर्घटना भएको प्रहरीको प्रारम्भिक अनुसन्धानबाट खुलेको छ। प्रहरीका अनुसार पश्चिमबाट पूर्व आई दक्षिणतर्फ जानका लागि बाटो क्रस गर्दै गरेको बोलेरोले दक्षिणबाट उत्तर आई पश्चिमतर्फ जान खोज्दै गरेको अवस्थामा मोटरसाइकललाई ठक्कर दिएको हो। दुर्घटना गराएर फरार भएको बोलेरो र चालक सप्तरी कंकालीका ३४ वर्षीय विनोद शर्मालाई इलाका प्रहरी कार्यालय रंगेलीले नियन्त्रणमा लिएको छ। दुर्घटनामा परेर बोलेरो र मोटरसाइकलमा समेत क्षति पुगेको छ।
"प्रहरीको गोली लागेर ज्यान गुमाएका वीरेन्द्रको परिवारलाई चौरपाटीले डेढलाख राहत दिने, पालिकामा बिहीबार शोक बिदा",अछाम : प्रहरीको गोली लागेर ज्यान गुमाएका वीरेन्द्र शाहको परिवारलाई चौरपाटी गाउँपालिकाले डेढ लाख राहत दिने भएको छ। गाउँकार्यपालिको बुधबार बसेको बैठकले शोक प्रस्ताव पारित गर्दै मृतकको परिवारलाई डेढ लाख राहत दिने निर्णय गरेको गाउँपालिका अध्यक्ष भीमबहादुर साउदले बताए। साउदका अनुसार मृतक वीरेन्द्रको शोकमा चौरपाटी गाउँपालिका अन्तर्गतका सम्पूर्ण सरकारी कार्यालय र शैक्षिक संस्थाहरू बिहीबार बन्द रहनेछन्। चौरपाटी गाउँपालिका१ सिउडी निवासी टेकबहादुर शाह र दुर्गा देवी शाहका वीरेन्द्र कान्छा सन्तान थिए। पुस १३ गते कोरियाली भाषा परीक्षाको फारम भर्न पाउनुपर्ने माग गर्दै रोजगार अनुमति प्रणाली (इपीएस)को ग्वार्कोस्थित कार्यालय बाहिर युवाहरूले गरेको प्रदर्शनमा प्रहरीको गोली लागेर वीरेन्द्रको मृत्यु भएको थियो। प्रहरीको बल प्रयोगबाट दैलेखका सुजन रावतको मृत्यु भएको थियो। वीरेन्द्र र सुजनको दुवै जनाको हिजो मंगलबार गृह जिल्लामा अन्त्यष्टि गरिएको छ।
बालमन्दिरका बालबालिकालाई न्यानो कपडा,"ओखलढुंगा : ओखलढुंगा सदरमुकामस्थित बालमन्दिर आधारभूत विद्यालयका बालबालिकालाई पोसाक वितरण गरिएको छ। विद्यालयका ३६ जना बालबालिकालाई सिद्धिचरण नगरपालिका११ का वडाध्यक्ष विनोद ताम्राकारले नगरपालिकाबाट उनले पाउने सेवा सुविधाको रकमबाट कपडा खरिद गरेर पोसाक वितरण गरेका हुन्। २०३९ सालमा तत्कालीन बडामहारानी ऐश्वर्याले स्थापना गरेको उक्त विद्यालयमा कक्षा ५ सम्म गरिब विपन्न र मजदुरका बालबालिका पढ्छन्। सम्पन्न परिवारका व्यक्तिले सदरमुकामका निजी स्कूलमा बालबच्चा बढाउने भएकाले उक्त विद्यालयमा बाहिरबाट आएर मजदुरी गर्ने श्रमिक, ज्यालादारी काम गर्ने कामदार, विपन्न र असहायका बालबच्चा अध्ययन गर्दै आएका छन्। सामुदायिक विद्यालयमा विद्यार्थी आकर्षित गर्न र गुणस्तर सुधार गर्न आफूले आफ्नो सेवा सुविधाबाट बालबालिकालाई विद्यालय पोसाकका रूपमा ट्रयाक सुट वितरण गरेको अध्यक्ष ताम्राकारले बताए। उनले विद्यालयमा शिक्षक शिक्षिकालाई पठनपाठनमा सुधार गर्न अनुरोध गर्दै आवश्यक पर्ने अन्य सहयोगसमेत गर्ने बताए। अध्यक्ष ताम्राकारले आफुले पाउने सरकारी सुविधाको रकम जम्मा गरेर विपन्नलाई खाद्यन्न, लत्ताकपडा सहयोग गर्दै आएका छन्। उनले जेष्ठ नागरिकलाई समेत जाडोमा न्यानो कपडा वितरण गर्ने तयारी गरेका छन्। विद्यालय व्यवस्थापन समितिका अध्यक्ष अप्सरा कार्कीले अध्यक्षको सहयोगबाट बालबालिका र अभिभावक खुसी भएको बताइन्। यस्तो सहयोगले सामुदायिक विद्यालयप्रति आकर्षण बढाउन सहयोग पुग्ने अध्यक्ष कार्कीको भनाइ छ।"
विद्युत सर्ट हुँदा कपास गोदाममा आगलागी,"गुलरिया: बर्दियाको बाँसगढी नगरपालिका  ९ माछागढको मोहनपुर अवस्थित राप्ती अर्डर एण्ड सप्लायर्सको कपास गोदाममा आगलागी भएको छ । विद्युत तार सर्ट भइ बुधबार आगलागी भएको हो । आगलागीबाट अन्दाजी ४० लाख ४० हजार रुपैयाँ बराबरको सामान जली नष्ट भएको जिल्ला प्रहरी कार्यालय बर्दियाका प्रहरी नायव उपरीक्षक तुल्सीराम अर्यालले बताए । आगलागीबाट कुनै मानवीय क्षति हुन भने पाएन । नेपाल प्रहरी, सशस्त्र प्रहरी,स्थानीय र दमकलको सहयोगमा आगो नियन्त्रणमा आएको हो। घटना सम्बन्धमा थप अनुसन्धान भइरहेको प्रहरीले जनाएको छ।"
कसैका आँखा ओभाना रहेनन्,"दैलेख : मंगलबार मध्यान्हपछि दैलेखको श्रीस्थानघाट धुवाँले भरिएको थियो। त्यस क्षेत्रमा रुवाबासी मात्रै सुन्न सकिन्थ्यो। ललितपुरको बालकुमारीमा प्रहरीको कुटपिटबाट ज्यान गुमाएका युवक सुजन राउतको अन्तिम दाहसंस्कारको दृश्यले कसैका आँखा ओभाना थिएनन्। गत शुक्रबार बालकुमारीमा भएको आन्दोलनमा दैलेखको महाबु गाउँपालिका६ का सुजनको मृत्यु भएको थियो। आन्दोलनका क्रममा प्रहरीको घातक बल प्रयोगबाट छातीमा गम्भीर चोट लागेपछि उनी सडकमै बेहोस भएर लडेका थिए। साथीहरूले एम्बुलेन्स बोलाएर किस्ट अस्पताल पुर्याएका थिए। अस्पताल पुर्याएको केहीबेरमै चिकित्सकले मृत घोषणा गरेका थिए। उक्त घटनामा सुजनसँगै अछामका वीरेन्द्र शाहको पनि निधन भएको थियो। कोरिया गएर आफ्नो परिवारको आर्थिक हैसियत बलियो बनाउने सपना बोकेर उनी झन्डै एक महिनाअघि मात्रै काठमाडौं पुगेका थिए। उनको शव मंगलबार काठमाडौंबाट गृह जिल्ला दैलेख ल्याएर अन्त्येष्टि गरिएको छ। सुजनका बुबा भक्तबहादुर राउतको एक वर्षअघि अर्थात् २०७९ मंसिर २ गते निधन भएको थियो। उनको ब्रेन ट्युमरबाट निधन भएको हो। बुबा बितेपछि आमा नन्दा र भाइबहिनीको जिम्मेवारी जेठा छोरा सुजनको काँधमा आएको थियो। सुजनको घरमा अब आमा, एक बहिनी र एक भाइ छन्। सुगर र प्रेसरको बिरामी सुजनकी आमा नन्दा राउत कटुवाललाई छोराको मृत्युको खबर आइतबार मात्रै भनिएको थियो। शुक्रबार नै निधन भएका सुजनको आईसीयूमा राखेर उपचार भइरहेको आमा नन्दालाई भनिएको थियो। सुजनको मृत्यु भएको तीन दिनपछि आइतबार बिहान भान्जाको निधन भइसकेको खबर दिदीलाई दिएको मामा यामराज कटुवालले बताए। छोराको मृत्युको खबर सुनेर आमा नन्दा, भाइबहिनी बेहोसीमै थिए। आफन्त र छरछिमेकी बिक्षिप्त थिए। हजारौं सपना बोकेर घरबाट काठमाडौं पुगेका सुजन बन्द बाकसमा हेलिकप्टरमार्फत घरमा पुगे। सुजनको शव नेपाली सेनाको हेलिकप्टरमार्फत दैलेख पुर्याइएको हो। सेनाको हेलिकप्टर जब दैलेखको आकाशमा देखियो, तब सुजनको शवको पर्खाइमा बसेका आफन्त र छरछिमेकीहरू भक्कानिन थाले। बिरामी रहेकी सुजनकी आमाले छोराको शव बाकसमा देख्नेबित्तिकै आफूलाई सम्हाल्न सकिनन्। आफ्नो मुटुको टुक्रालाई आफूबाट अलग गराइएपछिको बिक्षिप्त बनेकी नन्दाले आफ्नो जीउने आधार नै सकिएको भन्दै छाती पिटीपिटी रुँदाको क्षण व्यक्त गर्न लायक थिएन। उनले बारम्बार सुजनलाई बोल्न आग्रह गरिरहिन्। बुवा बितेपछि आमा, बहिनी र भाइको पालन पोषण गर्ने जिम्मेवारी काँधमा बोकेका सुजनको मृत्युले छरछिमेकी, आफन्तहरूमा सन्नाटा छाएको छ। सुजनको शव घरमा ल्याइपुर्याएपछि श्रद्धाञ्जलि दिन उपस्थित भएकाहरू सबैका आँखा रसाए। भावविह्वल बने। जिल्ला सदरमुकामदेखि श्रीस्थान घाटसम्मको शवयात्रामा सहभागी हजारौंका आँखा ओभाना थिएनन्। एक आशालाग्दा युवा गुमाउँदा दैलेख जिल्ला नै शोकमा डुबेको छ। गत शुक्रबारदेखि अस्पतालको शवगृहमा रहेको सुजनको शव मंगलबार दैलेख ल्याइएको हो। सोमबार सरकार र मृतक परिवारबीच चारबुँदे सहमतिपछि पीडित पक्ष शव बुझ्न तयार भएका थिए। कहिल्यै नफर्किने गरी छोरालाई मारिदिए मम्मी, घरपरिवारका लागि म छु, म केही गर्छु त भनेर घरबाट गएको छोरालाई कहिल्यै नफर्किने बनाइदिए, मारिदिए, हाम्रो त साहारा दिने मान्छे पनि राखिदिएनन्, घरको साहारा छोरा गुमाउनु पर्दाको पीडामा सुजनकी आमा नन्दा बर्बराउँछिन्। न भोक, न प्यास न त निद्रा नै। कोरिया जाने सपना बोकेर काठमाडौं गएको छोरा सुजन ललितपुरको बालकुमारीमै अस्ताएपछि नन्दा बिक्षिप्त छिन्। आफन्त र छरछिमेक सबै जम्मा भएर सान्त्वना दिइरहेका छन्। आफन्त र छरछिमेकीको सान्त्वनाले उनको मनले के मान्थ्यो र ! उनी अहिले चारैतिर उही छोरा सुजनलाई मात्र देख्छिन्। पढ्न गएको छोरा, फर्म भरेर परीक्षा दिन नपाउँदै मारिदिए, कहिल्यै नफर्किने बनाइदिए, अहिले त्यही छोरो मात्रै देखिन लाग्यो, अरू छोराछोरी साना छन्, हुर्किएको छोरा मारिदिए, हाम्रो जिन्दगी बर्बाद बनाइदिए, नन्दा भन्छिन्। नन्दाले लगातार विपत्ति भोग्दै आएकी छन्। नन्दाले एक वर्षअघि अर्थात् २०७९ मंसिर २ गते पति भक्तबहादुर राउतलाई गुमाइन्। उनको ब्रेन ट्युमरबाट निधन भएको थियो। पति वियोगमा रहेकी नन्दाले एक महिनापछि आमा गुमाएकी थिइन्। यो पनि पढ्नुहोस कमाउन जान्छौं भन्ने युवालाई जब गोली हानियो पोहोर साल बुवा बिते, यसपालि छोरा अशक्त बुवाको सहारा भाँचियो यो लाखौं युवाको सपनाको हत्या हो कर्णालीमा चर्किंदै युवा विद्रोह विदेश जान्छु भन्दै गएको छोरा लास बनेर फर्कियो"

शीर्षक,विवरण
शान्ति सम्झौताको निको नभएको घाउ,"मुठ्ठीभरका केही व्यक्तिका लागिमात्र देशमा गणतन्त्र आएको आभास भएको छ। १७ वर्षअघि आजकै दिन २०६३ मंसिर ५ गते तत्कालीन विद्रोही शक्ति नेकपा माओवादी र सरकारबीच शान्ति सम्झौता भएको थियो। हजारौंले बलिदानी दिएको युद्ध, त्यसपछिको प्राप्त उपलब्धि र उपलब्धि कार्यान्वयन आजको दिनमा के छ ? निर्मम समीक्षा गर्ने बेला भएको छ। शान्ति सम्झौताले देशमा युद्ध पनि रोकियो, व्यवस्था पनि परिवर्तन भयो। तर, आम नागरिकको अवस्था भने उस्तै छ। अझै पनि द्वन्द्वको घाउ निको भएको छैन। शान्ति सम्झौता भएको डेढ दशकको अवधिमा सत्य निरुपण तथा मेलमिलापको काम हुन सकेको छैन। यी सबै कार्यका लागि बनाइएका आयोगहरूलाई कामविहीन बनाइएको छ। अझ अहिले सशस्त्र द्वन्द्वको नेतृत्वकर्ता पार्टीकै नेतृत्वमा सरकार छ। तर पनि सत्य निरुपण र मेलमिलापको काममा ध्यान गएको छैन। यसले हजारौं द्वन्द्वपीडित नागरिकले न्याए पाएका छैनन्। द्वन्द्वको घाउ एउटा पाटो भयो। शान्ति सम्झौतापछि भएको व्यवस्था परिवर्तन र त्यसपछिको अवस्थाले देश कुन धरातलमा पुगेको छ, गम्भीर समीक्षा गर्ने बेला भएको छ। देशमा राजतन्त्रको अन्त्य भएर संघीय गणतन्त्रात्मक शासन व्यवस्था कायम भयो। व्यवस्था फेरिएपछि आम नागरिकको जीवन देशको स्थिति पनि फेरिने अपेक्षा थियो। तर, जनताको अपेक्षा कुठाराघात भएको छ। किन ? आमप्रश्न तेर्सिएको छ। मुठ्ठीभरका केही व्यक्तिका लागिमात्र देशमा गणतन्त्र आएको आभास भएको छ। अझै पनि कर्णालीका विकट बस्तीमा नुनकै लागि संघर्ष गर्नुपर्ने, अनेकन समस्या र उल्झनका बीच जीवनसँग संघर्ष गर्न नसकेर सार्वजनिक रूपमा आत्मदाह गर्नुपर्ने नागरिकहरूको दयनीय अवस्था कसरी बन्यो ? गणतन्त्र केही बिचौलिया र उच्च राजनीतिक नेतृत्वका लागिमात्र होइन, आम नागरिकका लागि पनि आउनुपर्ने थियो। तर, युवा पुस्ताले देशमा भविष्य देखिरहेको छैन। दैनिक सयौं युवा रोजगारी र अध्ययनका नाममा देश छाडिरहेका छन्। यी बग्रेल्ती समस्याका बीच जनतामा आएको निराशामा ढुंगा हान्दै फाइदा उठान केही व्यक्ति तथा संस्थाहरू लागिपरेका छन्। नेकपा माओवादीले गरेको दसवर्षे जनयुद्ध, जनआन्दोलन र त्यसपछिका उपलब्धिलाई वर्तमान परिस्थितिले जिस्क्याइरहेको छ। त्यसैले व्यवस्थाकै विरुद्ध उठेका आवाजहरू र जनताको निराशालाई शान्ति सम्झौता पक्षधर सबै दलले एकपटक गम्भीर समीक्षा गरेर अघि बढ्नुपर्ने बेला भएको छ।"
आखिर सत्ताकै लागि त रहेछ,"माओवादी आएर खाना पकाउन लगाउँथे। खाना नदिए सरकारी सुराकी सीआईडी भन्थे। उता आर्मी प्रहरी आएर माओवादीलाई खान खुवाउने भनेर धम्क्याउँथे। माओवादी द्वन्द्वका ती डरलाग्दा दिनहरूमा जेनतेन जोगिएकी थिई मेरी छोरी टुल्की बुढा। अहिले ४९ वर्ष पुगेकी उनलाई अस्तिको भूकम्पले लग्यो। साथमा उनकी २१ वर्षकी छोरी कृष्णा पनि भूकम्पमै परिन्। नातिनी र छोरीको लास देखेर म त्यहीँ ढलेँ। कसैले पानी छर्किदिएपछि बल्ल होस खुल्यो। द्वन्द्वमा मेरो १७ वर्षे छोरा अर्जुन राना स्कुल ड्रेसमै मारिँदा मेरा बलिन्द्र आँसु बगेका थिए। त्यस्तै आँसु शुक्रबार रातिको भूकम्पमा छोरी र नातिनी गुमाउँदा बगे। मेरो छोरा अर्जुन जाजरकोट खलंगामा आफन्तकहाँ बसेर कक्षा ९ मा पढ्थ्यो। २०५५ मंसिरमा स्कुल बिदामा ऊ घर आएको थियो। मंसिर ४ गते राति गस्तीमा आएका प्रहरीले उसलाई घरबाटै लिएर गए। जेलमा त राखेको होला भनेर अर्को दिन खाना लिएर गएँ। तर, भेट्न दिएनन्। प्रहरीले लगेको ११ दिनपछि छोरा माछा मार्ने नालोमा मृत फेला पर्यो। मेरो छोरालाई माओवादी भन्दै मारेर फालेछन्। स्कुलकै ड्रेसमा थियो रे, मैले त लास पनि देख्न पाइनँ।उनीहरूले शव पनि जलाउन दिँदैनथे। शव देखेको भए प्रहरीले फेरि सताउन आउने भएकाले हेर्न पनि जान सकिन। डराइडराइ आफन्तले शव गाडेर फर्किए। अन्तिम दाहसंस्कार गर्न पाइनँ। माओवादी आएर खाना पकाउन लगाउँथे। खाना नदिए सरकारी सुराकी सीआईडी भन्थे। उता आर्मी प्रहरी आएर माओवादीलाई खान खुवाउने भनेर धम्क्याउँथे। द्वन्द्वकालभरि चैनले बस्न पाइनँ। युद्ध सकिँदा पनि शान्तिको श्वास फेर्न पाइएन। दुःख पीडा अभाव उस्तै रह्यो। शान्ति सम्झौतापछि माओवादी सत्तामा गयो। पहिले उनीहरूले भन्दै आएका समानताका नारा भुल्दै गए। आफूहरू महलमा बस्न थाले। हाम्रा दिन उस्तै भए। गरिबका छोराछोरीलाई मर्न र मार्न लगाए। आखिर सत्ताकै लागि त रहेछ। गत असारमा श्रीमान् बित्नु भो। विवाह गरिसकेकी छोरीले आमा एक्लै छन् भनेर मलाई सघाइरहेकी थिई। कहिले आफ्नो घर नलगाड जान्थी, कहिले मसँगै बस्थी। छोरा मारिएको पीडा त सहेकै थिएँ, अब त छोरी र नातिनी पनि गुमाएँ। ओत लाग्ने घर भत्कियो। यतिका दुःख झेलेर यहाँँसम्म आएकी थिएँ। अब त रुँने दिन सकिएजस्तो लागेको थियो। उल्टै छोरी नातिनी पनि मलाई एक्लै छाडेर गए। अब म कसरी बाचूँ ? बाँच्ने आधार सबै गुमिसके। सरकारलाई हामी जनताभन्दा सत्ता नै सधैं प्यारो छ। (६६ वर्षीया विरी राना भेरी नगरपालिका१ रिम्नाकी बासिन्दा हुन्।)"
बृहत् शान्ति सम्झौताको १७ वर्षमा पनि आएन सुशासन,"जनताको मुक्तिका लागि भनिएको संघर्षले नेताको मुक्ति भयो। शान्ति सम्झौता भएको १७१७ वर्ष एउटा संक्रमणकालीन न्यायसम्बन्धी ऐन पनि बनेन। पीडित अझ पीडित बने। काठमाडौं : २०६३ मंसिर ५ गते बृहत् शान्ति सम्झौता नभएको भए शायद देश अझै युद्धको दलदलमा हुने थियो। त्यही शान्ति सम्झौता हो, जसले नेपालको राजनीतिलाई युटर्न गरायो। निरंकुशताबाट लोकतन्त्रमा। राजतन्त्रबाट गणतन्त्रमा। केन्द्रीकृतबाट संघीयतामा।पहुँचवादबाट समावेशितामा। देशको लोकतान्त्रिक सफ्टवेयर फेरियो। तर, हार्डवेयर झन् खराब हुँदै गएको छ। लोकतन्त्रका सारथिहरू स्वार्थ केन्द्रित भइदिँदा १७ वर्षसम्म शान्तिको अनुभूति हुन सकेन। यो देशमा केही हुन्छ भन्ने भरोसा टुटेपछि बिदेसिनेको लर्को सुरु भयो। उसो भए के हो त लोकतन्त्र ? कहाँ चुकिरहेका छौं हामी ? कहाँ बाटो बिराए हाम्रा राज्य सञ्चालकहरूले ? राज्य र तत्कालीन बिद्रोही माओवादीबीच भएको विस्तृत शान्ति सम्झौताले मुलुकमा १० वर्षे सशस्त्र द्वन्द्व अन्त्य भएको थियो। मुलुकले युद्धबाट छुटकारा पाएको थियो। हत्या, हिंसाको अन्त्य भयो। मुलुकमा गणतन्त्र आयो। संविधान सभामार्फत नयाँ संविधान बन्यो। सामन्ती, निरंकुश, केन्द्रीकृत र एकात्मक राज्य व्यवस्थाले सिर्जना गरेका सबै प्रकारका विभेद र उत्पीडनको अन्त्य भयो। वर्गीय, जातीय, क्षेत्रीय, भाषिक, धार्मिक, लैंगिक विभेद र सबै प्रकारका जातीय छुवाछूतको अन्त्य गरी आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण भयो। जनताको प्रतिस्पर्धात्मक बहुदलीय लोकतान्त्रिक शासन प्रणाली, नागरिक स्वतन्त्रता, मौलिक अधिकार, मानव अधिकार, बालिग मताधिकार, आवधिक निर्वाचन, पूर्ण प्रेस स्वतन्त्रता तथा स्वतन्त्र, निष्पक्ष र सक्षम न्यायपालिका र कानुनी राज्यको अवधारणा लगायतका लोकतान्त्रिक मूल्य र मान्यतामा आधारित समाजवादप्रति प्रतिबद्ध रही समृद्ध राष्ट्र निर्माण गर्ने लक्ष्य पनि राखियो। मुलुकमा गणतन्त्र आयो। हर्ष र हौसला बढ्यो। शासकीय शैली भने राजाकालीनभन्दा उन्नत देखिएन। नेताहरूको ठाटबाँठ राजाको जस्तै भयो। राजा गए र राजाको संस्कारबाट जनताका छोराले बाहिर आउन सकेनन्। उनीहरू जनताका प्रतिनिधि नभएर शासक जस्तै भए। देशभित्रकै राजनीतिक दलहरू मिलेर कहाली लाग्दो युद्ध अन्त्य गरी मुलुकमा शान्ति स्थापित गरे। पछाडि परेका र पारिएकाहरू राज्यको पहुँचमा पुग्ने अवसर प्राप्त गरे। तर, जनताको अपेक्षा अनुसारको मुलुक अगाडि बढ्न सकेन। शान्ति प्रक्रियासमेत १७ वर्षमा टुंगिएन। पूर्वसभामुख दमननाथ ढुंगानाको भनाइमा, १७ वर्षसम्म शान्ति प्रक्रिया नटुंगिनु अन्तर्राष्ट्रिय स्तरमा नेपालको असक्षमता र लज्जाको विषय हो।आउनुहोस्, आज यहाँ यो १७ वर्षको समीक्षा गरौं। हामीले केके पायौं, र केकेबाट दिग्दारी अनुभूत गर्ने ठाउँमा पुग्यौं। केलाऔं, यी सबैलाई केके पायौं ? १ शान्ति २०५२ साल फागुन १ गते माओवादीले सशस्त्र संघर्षको घोषणा गर्यो। उक्त जनयुद्ध का क्रममा राज्य र विद्रोही पक्षबाट गरी करिब १७ हजारको ज्यान गयो। देशका गतिला धेरै संरचना ध्वस्त पारिए। गाउँमा राज्यको पहुँच हटिसकेको थियो। यहीबीच तत्कालीन राजा वीरेन्द्रको वंशनास भयो। राजा ज्ञानेन्द्रले दलहरूलाई प्रतिबन्ध लगाउँदै शासन आफ्नो हातमा लिए। अन्त्यमा विद्रोही माओवादी र ७ दलबीच २०६२ मंसिर ७ मा भारतको नयाँ दिल्लीमा १२ बुँद्धे सहमति भयो। यो सहमतिको आडमा २०६२६३ को जनआन्दोलन भयो। राजा ज्ञानेन्द्रले राज्य सत्ता छाडे। विद्रोही माओवादी मूलधारको राजनीतिमा आयो। २ गणतन्त्र २०६२६३ को जनआन्दोलनको बलमै २४० वर्ष पुरानो राजतन्त्र अन्त्य भयो। मुलुकमा गणतन्त्र आयो। जनता राष्ट्रप्रमुख हुने अवस्था आयो। डा रामवरण यादव, विद्यादेवी भण्डारी र रामचन्द्र पौडेल देशको राष्ट्रपति भइसकेका छन्। ३ संविधान संविधानसभामार्फत संविधान बन्नुपर्छ भन्ने आवाज २००७ सालदेखिनै उठ्दै आएको थियो। पटकपटक संविधानसभाको निर्वाचन गर्न प्रयास पनि नभएका होइनन्। तर, त्यो सम्भव भएको थिएन। २०६३ मंसिर ५ को विस्तृत शान्ति सम्झौतापछि २०६४ चैत २८ मा पहिलो संविधानसभाको निर्वाचन भयो। २०७० सालमा दोस्रो संविधानसभाको निर्वाचन भयो र २०७२ असोज ३ गते संविधान बन्यो। संघीय लोकतान्त्रिक गणतन्त्रात्मक शासन व्यवस्थाको माध्यमद्वारा दिगो शान्ति, सुशासन, विकास र समृद्धिको आकांक्षा पूरा गर्न संविधानसभाबाट पारित गरी संविधान जारी गरियो। संविधानसभामार्फत संविधान बनाउनुपर्छ भन्ने जनताको सपना साकार भयो। ४संघीयतानेपालमा केन्द्रीकृत एकात्मक संरचना रहँदै आएको थियो। भौगोलिक रूपमा सानो भए पनि विविधता युक्त नेपालमा संघीयताको संरचना लागू भयो। एक संघ, ७ प्रदेश र ७ सय ५३ स्थानीय तह बने। सिंहदरबार जनताको आँगनमै पुग्यो। जनताले कामका लागि काठमाडौं धाउनुपर्ने बाध्यता अन्त्य भयो। ५ समावेशिता देशमा एकल जातीय, लैंगिक एवं भौगोलिकलगायत प्रभुत्व अन्त्य भयो। समावेशी सिद्धान्त अवलम्बनमा संविधानले नै मार्गनिर्देश गर्यो। राज्यका हरेक संरचनामा ३३ प्रतिशत महिलाको प्रतिनिधित्वको ग्यारेन्टी भयो। अन्य सीमान्तकृत समुदाय पनि समेटिने अवस्था आयो। ६ समानुपातिकताविश्वमा प्रचलित सामान्य बहुमतीय निर्वाचन प्रणाली तथा निरपेक्ष वा पूर्ण बहुमतीय निर्वाचन प्रणालीले अल्पसंख्यकहरूको प्रतिनिधित्व गर्न नसक्ने भएपछि समानुपातिक प्रणालीको विकास भयो। यो पद्धति युरोपमा १९औं शताब्दीमा विकसित गरिएको हो। यस पद्धतिअनुसार जसको जति मत संख्या छ, त्यसको त्यति नै अनुपातमा प्रतिनिधित्व हुन्छ। यसबाट अल्पमतको पनि उपयुक्त प्रतिनिधित्व हुन जान्छ। ल्याटिन अमेरिका तथा अफ्रिकाका एकतिहाइ मुलुकमा यो पद्धति लागू गरिएको छ। यो पद्धति नेपालमा लागू भयो। जसले गर्दा मधेसी, मुस्लिम, थारु, जनजाति, आदिवासी, दलित, पिछडिएको वर्गको प्रतिनिधित्व कायम गरियो। प्रतिनिधिसभाको २ सय ७५ सिटमा १ सय १० जना समानुपातिकबाट चयन गरिन्छन्। त्यस्तै प्रदेशसभा र स्थानीय तहमा पनि समानुपातिक प्रणाली लागू भयो। ७ योद्धालाई सत्तायुद्धरत माओवादी शक्ति सत्तामा पुग्यो। यो संसारका विरलै घटना मध्ये हो, जहाँ चुनावै जितेर युद्धरत शक्ति सत्तामा आएको। नेपालमा २०६४ सालको पहिलो संविधानसभाको निर्वाचनमा सबैभन्दा ठूलो दल बन्यो माओवादी। माओवादीका सुप्रिमो प्रचण्डले गणतन्त्रको पहिलो निर्वाचित प्रधानमन्त्री बन्ने अवसर पाए। त्यसपछि प्रचण्ड तीनपटक प्रधानमन्त्री भइसकेका छन्। तत्कालीन युद्धरत माओवादीकै डा बाबुराम भट्टराई पनि प्रधानमन्त्री बनेका छन्। मुलुकमा गणतन्त्र आएपछि सबैभन्दा बढी सत्तामा विराजमान पनि माओवादी नै छ। ८ व्यावसायिक खुलापनमुलुकमा २०४६ सालको परिवर्तनपछि खुला परिवेशको ढोका खुलेको थियो तर २०५२ सालमा माओवादीले सशस्त्र संघर्ष गरेसँगै पुनः यो परिवेशमा संकुचन आउन थालेको थियो। राजा ज्ञानेन्द्रले राज्यसत्ता हात लिएपछि खुलापनमा पुनः संकुचन गरियो। पेसागत स्वतन्त्रता, स्वतन्त्र पत्रकारिता, वाक तथा अभिव्यक्ति स्वतन्त्रतामा प्रतिबन्ध नै लगाइयो। २०६२६३ को आन्दोलनपछि मुलुकमा खुला परिवेश आयो। व्यावसायिकता मौलाउने वातावरण बन्यो। ९ दलको बल २०४६ सालमा बहुदलीय व्यवस्थाको पुनस्र्थापना भयो। त्यसपछि नेपालमा दलमाथि प्रतिबन्ध खुला भयो। राजनीतिक दलहरू झाँगिदै गए। क्षेत्रीय दल पनि थपिँदै गए। पुनः राजाले शासन हातमा लिएपछि दलहरू मिलेर दोस्रो जनआन्दोलन गरे। उनीहरूको शक्ति सावित भयो। परिवर्तनका बाहक बने। १०फराकिलो कूटनीतिलोकतन्त्र र गणतन्त्रसँगै अन्तर्राष्ट्रिय दायरा पनि फराकिलो भयो। नेपालको सम्बन्ध विश्वभर विस्तार हँुदै गयो। विश्वका धेरै देशसँग दौत्य सम्बन्ध स्थापित भए। भारत, चीन, बेलायत, अमेरिका, जापानलगायतका देशमा सीमित सम्बन्ध फैलिँदै गयो। नेपाली विश्वका हरेक जसो देशमा पुग्ने अवस्था सिर्जना भयो। २०४६ सालको परिवर्तनपछि विदेशको ढोका नेपालीका लागि खुलेको हो। २०६२६३ पछि बाढी नैलाग्यो। ११ नागरिक सम्प्रभुतालोकतन्त्रको उदयसँगै मुलुकका नागरिक सम्प्रभुता सशक्त बन्यो। हरेक नागरिकले मुलुकमा बराबर हक अधिकार पाउने वातावरण बन्यो। आमाको नाममा नागरिकता, गैरआवासीय नेपालीलाई नागरिकताजस्ता यसका मुख्य उपलब्धि हुन्। १२ शासकीय विकेन्द्रीकरण लोकतन्त्रको ठूलो उपलब्धिमध्ये एक हो संघीयता, जसले सिंहदरबारै जनताका आँगनमा पुर्यायो। ७ प्रदेश, ७ सय ५३ स्थानीय तह र ६ हजार ७ सय ४३ वडाबाटै जनताका काम हुने अवस्था आयो। जिल्ला सदरमुकामदेखि काठमाडौंसम्म धाउनुपर्ने बाध्यता टुंगियो। १३ मौलिक हक नागरिक भएकै कारण प्राप्त गर्ने हक नै मौलिक हक हो। नेपालको संविधानको भाग ३ मा मौलिक हक र कर्तव्यको व्यवस्था गरिएको छ। संविधानको धारा १६ देखि ४८ सम्म प्रत्येक नागरिकका लागि लागू हुने गरी मौलिक हकको व्यवस्था गरिएको छ। मौलिक हकमा स्वतन्त्रतापूर्वक बाँच्न पाउनेदेखि रोजगार, स्वास्थ्य, खाद्य अधिकार, नागरिकको कर्तव्यसम्म उल्लेख छ। मौलिक हकहरू १६) सम्मानपूर्वक बाँच्न पाउने हक(१७) स्वतन्त्रताको हक(१८) समानताको हक(१९) सञ्चारको हक(२०) न्यायसम्बन्धी हक(२१) अपराधपीडितको हक(२२) यातनाविरुद्धको हक(२३) निवारक नजरबन्दविरुद्धको हक(२४) छुवाछूत र भेदभावविरुद्धको हक(२५) सम्पत्तिको हक(२६) धार्मिक स्वतन्त्रताको हक(२७) सूचनाको हक(२८) गोपनीयताको हक(२९) शोषणविरुद्धको हक(३०) स्वच्छ वातावरणको हक(३१) शिक्षासम्बन्धी हक(३२) भाषा र संस्कृतिको हक(३३) रोजगारको हक(३४) श्रमको हक(३५) स्वास्थ्यसम्बन्धी हक(३६) खाद्यसम्बन्धी हक(३७) आवासको हक(३८) महिलाको हक(३९) बालबालिकाको हक(४०) दलितको हक(४१) ज्येष्ठ नागरिकको हक(४२) सामाजिक न्यायको हक(४३) सामाजिक सुरक्षाको हक(४४) उपभोक्ताको हक(४५) देश निकालाविरुद्धको हक(४६) संवैधानिक उपचारको हक(४७) मौलिक हकको कार्यान्वयन(४८) नागरिकका कर्तव्य १४ भौतिक विकास २०६२६३ पछि ८ वर्ष संविधान बनाउनमा लाग्यो। त्यसपछि २०७४ सालमा स्थानीय तह, प्रदेश र स्थानीय तहको निर्वाचन भयो। २० वर्षसम्म जनप्रतिनिधिविहीन भएको स्थानीय तहले सरकार पायो। त्यसपछि गाउँमा विकासको लहर देखियो। स्थानीय तहदेखि संघीय सरकारले नयाँनयाँ योजनाको सुरुवातको घोषणा गर्ने थाले। रेल, पानी जहाज, मेट्रो, मनो रेल, भ्यूटावर, गाउँगाउँ सडकयातायता, अस्पताल, खानेपानीको कामका सुरुवात भए। १५ संवैधानिक आयोग संविधानमा १३ वटा आयोगको व्यवस्था गरियो। राज्यका कामकारबाहीलाई स्वतन्त्र र निष्पक्ष तुल्याउन, शक्ति पृथकीकरण एवं सन्तुलन गरी नागरिकको हित सुरक्षित गर्न, मुलुकी शासनलाई नागरिक केन्द्रित तुल्याउन संविधानमा नै संवैधानिक निकायको स्थापना गरियो। संविधानबमोजिम ती निम्न छन् १ अख्तियार दुरुपयोग अनुसन्धान आयोग (भाग२१) २ महालेखा परीक्षक (भाग२२) ३ लोकसेवा आयोग (भाग२३)४ निर्वाचन आयोग (भाग२४)५राष्ट्रिय मानव अधिकार आयोग (भाग२५)६ प्राकृतिक स्रोत तथा वित्त आयोग (भाग२६)७ राष्ट्रिय महिला आयोग (भाग२७, धारा२५२)८ राष्ट्रिय दलित आयोग (भाग२७, धारा२५५)९राष्ट्रिय समावेशी आयोग (भाग२७, धारा२५८)१० आदिवासी जनजाति आयोग (भाग२७, धारा२६१)११ मधेसी आयोग (भाग२७, धारा२६२)१२ थारु आयोग (भाग२७, धारा२६३)१३ मुस्लिम आयोग (भाग२७, धारा२६४) १६शक्ति पृथकीकरणलोकतन्त्रमा राज्य सञ्चालनका तीन अंगहरू कार्यपालिका, व्यवस्थापिका र न्यायपालिका छुट्टाछुट्टै अस्तित्वका साथ स्थापित हुने गर्छन्। अधिकार, शक्ति र जिम्मेवारीको विभाजन शक्ति पृथकीकरण हो। संविधानले सरकारका तीन अंगलाई चेक एन्ड ब्यालेन्समा राख्ने व्यवस्था गरेको छ। १७ अवसरपछिल्लो समयमा अवसरका ढोका खुलेका छन्। उच्च शिक्षाका अवसर पनि मुलुक प्राप्त छ। विश्वस्तरको शिक्षा पनि नेपालमा पाइन्छ । चिकित्सा सेवाको सम्भावना पनि त्यतिकै छ। स्वास्थ्य, शिक्षा, पर्यटन, व्यापार व्यवसायदेखि वैदेशिक रोजगारीको अवसरमा मुलुक छ। खुला परिवेशसँगै सेयर बजार, रियल स्टेट, अटोमोबाइल, फर्निचर तथा फर्निसिङ, निर्माण, बैंक वित्तीय क्षेत्रको त्यतिकै विस्तार भएका छन्। मुलुकमा कृषिमा अथाह सम्भावना छ। किन बढ्यो विरक्ति ? १ शान्ति नेतालाई मात्रमुलुकमा आमूल परिवर्तन गर्न भनेर माओवादीको सशस्त्र युद्ध र जनआन्दोलनमा ठूलो संख्यामा नेपाली जनता लागे। जनताको मुक्तिका लागि भनिएको संघर्षले नेताको मुक्ति भयो। शान्ति सम्झौता भएको १७१७ वर्ष एउटा संक्रमणकालीन न्यायसम्बन्धी ऐन पनि बनेन। पीडित अझ पीडित बने। २नेतागणतन्त्र मुलुकमा गणतन्त्र आयो। हर्ष र हौसला बढ्यो। शासकीय शैली भने राजाकालीनभन्दा उन्नत देखिएन। नेताहरूको ठाटबाँठ राजाको जस्तै भयो। राजा गए र राजाको संस्कारबाट जनताका छोराले बाहिर आउन सकेनन्। उनीहरू जनताका प्रतिनिधि नभएर शासक जस्तै भए। ३ उही अस्थिरता ठूलो संघर्षपछि संविधानसभाबाट संविधान त बन्यो। तर, जनताको रगत, पसिना, बलिदानबाट बनेको संविधानले मुलुकमा अस्थिरता हटाउन सकेन। ९० प्रतिशतभन्दा ठूलो जनमतबाट बनेको संविधान उनन्त भए पनि त्यसको कार्यान्वयन पक्ष फितलो भयो। शासन फेर्ने खेल निरन्तर चलिरह्यो। ४ बोझिलो संघीयतासंघीयता आएसँगै मुलुकमा ६ सय ७१ वटा सरकार बने। तिनले सुशासन नदिँदा यी अवयव बोझिला सावित हुँदै गए। जनताको आँगनमा सरकार पुग्यो तर त्यो जनताको जस्तो अनुभूत भएन। सानो मुलुकलाई बोझिलो देखिँदै गयो। ५ पहुँचवाला कै समावेशीकरण जुन आशाको साथ समावेशीयता आयो। तर, त्यसको सदुपयोग भयो। समावेशिताको नाममा आफन्तशक्तिशाली र पहँुचवालाको बोलवाला भयो। समावेशिताको समावेश गर्नुपर्ने समूहबाट समावेश भइरहेका र हुन गाह्रो नपर्ने व्यक्तिले मौका पाए। मौका दिनुपर्ने तलको तलै परे। ६ सहयोग गरेको, समानुपातिकमा परेकोहाँस्यव्यंग्य कार्यक्रममा एउटा भनाइ निकै चल्यो, पार्टीलाई सहयोग गरेको, समानुपातिकमा परेको। संविधानले समानुपातिक प्रणाली स्थापित त गर्यो तर व्यक्ति छान्दा नेताले आफन्त र लगानीकर्तालाई प्राथमिकता दिन थाले। नेताका श्रीमती, बहिनीज्वाइँ, छोरी, छोरीज्वाइँ, भाइभतिजा, नाताकुटुम्ब, कार्यकर्ताले अवसर प्राप्त गरे। कन्फ्लिक्ट अफ इन्ट्रेस्टवाला व्यक्ति संसद्मा छिराउने सजिलो बाटो बन्यो यो। समानुपातिक प्रणालीबाट अवसर प्राप्त गर्नुपर्ने वर्ग, समुदाय त्यसबाट बञ्चित नै रहे। ७ मुक्ति कुन चराको नाम ?जनताको मुक्तिका लागि भन्दै माओवादीले १० वर्ष सशस्त्र संघर्ष गर्यो। यता मधेसमा विद्रोह भयो। जनताकै मुक्तिका लागि। माओवादी सशस्त्र संघर्षमा १७ हजारले ज्यान गुमाए। धेरै अंगभंग भए, धेरैले अभिभावक गुमाए, बेसाहारा भए। सशस्त्र संघर्ष गरेका दलले सत्तामा पुगेपछि युद्ध गर्दाका आवश्वासन सबै बिर्सिए। उनीहरू त परम्परागत दलभन्दा तल्लो बाटोमा पुगे। द्वन्द्वमा आफूलाई सहयोग गर्ने जनतालाई बिर्सिए। मधेसको मुक्ति भन्नेले अझ सत्ताका लागि जे पनि गर्न थाले। ८ आर्थिक अवन्नतिराजनीतिक परिवर्तन र खुलापनले देशमा समृद्धि ल्याउन सकेन। जति गरे पनि जनताको स्तर सुधार भएन। आर्थिक विकासको पाटोमा राजनीतिक परिवर्तन सार्थक हुन सकेन। ९ दलदलमा दलहरू प्रजातन्त्र, लोकतन्त्रमा दलविहीनताको अवस्था हुँदैन। तर, दलहरूप्रतिको आस्था र विश्वास तिनले गर्ने कामले निर्धारण गर्छ। सुशासन दिन नसक्दा र सत्ता खेलमा अल्झिँदा दलहरूप्रति जनताको आशा भरोसा घट्दै गयो। तिनको साख गिर्दै गयो। बेलाबेला नयाँ दलहरू जुर्मराउने गरेका छन् तर उनीहरूले पनि जनताको विश्वासलाई टिकाउन सकेका छैनन्। १० उत्तर कि दक्षिण ?लोकतन्त्रसँगै मुलुकको अन्तर्राष्ट्रिय दायरा त फराकिलो भयो तर मुलुकको असंलग्न नीति क्रमशः हरायो। सरकारमा गएपछि कुन सरकार कुन देशनजिक भन्नेमा केन्द्रित भयो। सरकार रिमोट बन्ने र भत्किने क्रम बढ्यो। ११ अधिकार संकुचननागरिक अधिकार खुम्चियो। नेता र जनतामा खाडल बढ्यो। चप्पल लगाएर संसद् छिरेका नेता अलिसान बंगला र महगासवारी साधनका धनी बने तर। जनताको अवस्था भने अझ खस्दै गयो। १२सुशासनविहीन सिंहदरबारगाउँमा सिंहदरबार त पुगे र तीसँगै भ्रष्टाचार, अनियमितता पनि गाउँगाउँ पुग्यो। स्थानीय तह भ्रष्टाचारको थलो हुन पुग्यो। पछिल्लो समयमा धेरै स्थानीय तहका प्रमुख, मेयर, उपमेयर, अध्यक्ष उपाध्यक्ष, प्रमुख प्रशासकीय अधिकृत भ्रष्टाचारमा परेका छन्। १३ खोइ मौलिक हक ?संविधानले दर्बिलादर्बिला मौलिक हक व्यवस्था गर्यो। तर, ती कुनै कार्यान्वयनमा आउन सकेनन्। धेरै हकका त कानुन अहिलेसम्म पनि बनेका छैनन्। १४शिलान्यासे विकासधेरै परियोजना आए। विकासको बाढी नै चलेको झैं देखियो। तर, अधिकांश शिलान्यासमा सीमित भए। ठेक्का दिने, पैसा निकासा गर्ने र अधकल्चो छाड्ने घटना बढे। तिनलाई कानुनी दायरामा ल्याइएन। अलपत्र छाड्दा पनि उन्मुक्ति दिने चलन सामान्य हुँदै गयो। १५ आएगए आयोगनेपालको संविधानले १३ वटा आयोगको व्यवस्था गरेको छ। विभिन्न समुदायको सशक्तीकरणका लागि छुट्टाछुट्टै आयोग स्थापनाले सम्बन्धित समुदाय उत्साहितहुनु स्वाभाविकै हो। तर, ती आयोग भर्ती केन्द्रजस्ता बनेका छन्। तिनले समुदायको हकहित स्थापित गर्न सकेका छैनन्। नियुक्ति भागबन्डा हुने भएका कारण दल र सरकारको दबाब, हस्तक्षेपबाट संवैधानिक आयोग मुक्त छैनन्। १६ न चेक, न ब्यालेन्सशक्ति पृथकीकरण र चेक एन्ड ब्यालेन्स राज्यका अंगहरू निरंकुश नहुन् भनेर हो। तर, हाम्रो देशमा न्यायपालिका र व्यवस्थापिकामाथि कार्यपालिकाको अनावश्यक हस्तक्षेप हँुदै आएको छ। न्यायपालिकाले स्वतन्त्र रूपमा न्याय प्रदान गर्न सकेको छैन। व्यवस्थापिकाले कानुन बनाउन सकेको छैन। १७ के यो देश मेरो पनि होइन र ?खासमा देशले जनता अँटाएन। शिक्षा, स्वास्थ्य र रोजगारका अवसर नपाएर दैनिक ३ हजारभन्दा धेरै संख्यामा बिदेसिनेको लर्को चल्यो। अवसरको ढोका खुल्यो तर त्यसअनुसार उपलब्धि मुलुकमा हुन् सकेन। राजनीतिक परिवर्तन त भयो तर आर्थिक रूपान्तरण हुन सकेन। देशका खेतीबारी बाँझैै छन्। कृषिजन्य वस्तुमा आयातमा निर्भर पर्नु परिरहेको छ। युवा भने बाहिर गएको गयै छन्। दोष तिनको होइन, राज्य सञ्चालकको हो। लज्जाको पराकाष्ठा दमननाथ ढुंगाना, संविधानविद् एवं पूर्वसभामुख परिस्थिति निराशाजनक हुनुमा मुख्य समस्या शान्ति प्रक्रिया टुंगो नलाग्नु हो। शान्ति प्रक्रियाको मुख्य पक्ष भनेको संक्रमणकालीन न्याय हो। संक्रमणकालीन न्याय भनेको युद्धपीडितको अपेक्षा र अधिकारको सम्मान गर्नु हो। उनका आफन्त मरे, बेपत्ता भए, कुन परिस्थितिमा के गरी मरे थाहा पाउनु हो। उचित क्षतिपूर्ति, सहयोग, पुनस्र्थापना पाउनु उनीहरूको हक हो। मंसिर ५ मा भएको शान्ति सम्झौतामा मेलमिलाप र शान्ति आयोग गठन गर्ने भनिएको थियो तर ती सबै काम पूरा गरिएनन्। के भए ?१माओवादीले हतियार बिसायो। २ माओवादीलाई शान्तिपूर्ण संवैधानिक प्रक्रियामा ल्याइयो।३संविधानसभाबाट संविधान बनाउने काम भयो।के भएनन् ?१ युद्धपीडितका लागि केही भएन। २मेलमिलाप र शान्ति आयोग गठनै भएनन्। ३युद्धकर्ता(पीडक)लाई आयोगमा हाजिर गराउने र बयान लिने काम भएन। सबै प्रकारका संक्रमणका प्रक्रिया किन अबलम्बन गरिएन। १७ वर्ष भयो। हालै आएका राष्ट्रसंघका महासचिवले पनि त्यो औंल्याउनुभयो। आंैल्याउनु भनेको राष्ट्रका लागि सोच्नुपर्ने बाध्यताको कुरा हो। हामी राष्ट्रसंघको मानव अधिकार परिषद्मा बर्सेनि लज्जित भइरहेका छौं। ऐन बनाउँछौं, शान्ति प्रक्रिया टुंग्याउँछौं भनेर हरेक परराष्ट्रमन्त्रीले भनिरहेका छन्। तर, टुंगिदैन। सत्र वर्षमा एउटा ऐन टुंगो नलगाउनु भनेको के हो ? अहिले जे भयो, भोलिको संकल्प भनेको अब आउने सदनमा अधिकतम सहमतिमा यो पारित गरिनुपर्छ। अहिलेसम्म जनतामा असन्तुष्टि पोखिनुका कारण निम्न छन् १ यत्रो परिवर्तन भए पनि जनतामा डेलिभरि भएन। यत्रो परिवर्तनको जनताका जनजीवनमा केही अन्तर बोध भएन। २ भ्रष्टाचार बढ्यो। त्यो पनि दलकै संरक्षणमा।३ संक्रमणकालीन युद्धपीडितमाथि अन्याय भयो। यी सब कुराले निराशा छाएको छ। निकास दिने दायित्व शान्ति प्रक्रियामा हस्ताक्षर गर्ने दलहरूको हो। परिस्थिति जटिल बन्दै छ। यसको निकास संसद्बाट गर्छौं भन्ने अटोठ गर्नुपर्यो। त्यसका लागि निर्वाचन पद्धतिमा सुधार सबैभन्दा महत्वपूर्ण पक्ष हो। असन्तुष्टि सडकमा पोखिन दिनुहँुदैन। संसद्ले हल गर्नुपर्छ। दलीय सहमतिबाट हल गरिनुपर्छ। संविधान र संसद्बाटै हल गर्नुपर्छ। केही भयो, तर केही भएननीलम्बर आचार्य ,संविधानविद् शान्ति सम्झौताको १७ वर्षको विश्लेषण गर्दा सकारात्मक र नकारात्मक दुवै पाटा हेर्नुपर्छ। केही नै भएनन् भन्ने होइन। त्यो हिंसाले निरन्तरता पाएको भए कस्तो अवस्था हुन्थ्यो होला, कल्पना गरौं त। धेरै चिज भएका छन् तर जनताका आशा र अपेक्षा पूरा भएनन्। त्यसको छेउछाउ दलहरू पुगेनन्। जे सुधार हुन्छ भन्ने थियो, त्यो भएन। त्यसले जनतामा निराशा छायो। नयाँ स्वतन्त्रता पाए। सामाजिक विभेद खतम पार्ने ठूलो पाइला चालियो। महिला, दलितका सवालमा केही उपलब्धि भए। तर, अझै गर्न चाहिँ धेरै बाँकी छ। नेपालले के पायो ?१ ठूलो हिंसाबाट मुक्ति पायो। २ स्वतन्त्रता पायो।३ संविधान बन्यो।४ चुनाव भयो।त्यस दिनतिर फर्कौं। घर, सम्पत्ति र व्यक्तिको सुरक्षा सुनिश्चित थिएन। हिंसा मात्र होइन क्रूरता, अमानवीयता थियो। घरबाट मानिसहरू विस्थापित भएका थिए। धेरैले स्थायी रूपमा बसाइँसराइ गरे। विद्यालय चल्न पाउँदैन थिए। आफ्नो संस्कृतिको पालना गर्न पाइँदैन थियो। सामाजिक संस्कार गर्न पाइँदैन थियो। त्यो समय सम्झौं त। हिंसा रोक्नु अनिवार्य थियो। हिंसामा लागेकाहरू शान्तिपूर्ण राजनीतिमा आए। संविधानसभाबाट संविधान बन्यो। आमनिर्वाचन भए। शान्ति कायम भयो तर शान्ति प्रक्रिया पूरा भएन। पूरा गर्ने चाहना नै भएन। संक्रमणकालीन न्यायलाई सम्भवतः पूरा गर्न दलहरूले चाहेनन्। सत्ता केन्द्रित राजनीति भयो, विकास केन्द्रित भएन। समस्या समाधान केन्द्रित भएन। त्यसले अठ्यारो पर्यो। शान्ति प्रक्रिया त पूरा भएन तर चुनाव भयो, संविधान बन्यो। कमीकमजोरी बीचमा एउटा प्रक्रियामा अगाडि बढेको छ। त्यो सकारात्मक पक्ष हो।"
प्रधानमन्त्रीसहित शीर्ष तीन नेताकाे भेट,काठमाडाैं : प्रधानमन्त्री पुष्पकमल दाहालले एमाले अध्यक्ष केपी शर्मा ओली र नेपाली कांग्रेसका सभापति शेरबहादुर देउवासँग भेटवार्ता गरेका छन्। विस्तृत शान्ति सम्झाैता भएकाे अवसरमा मंगलबार उनीहरूबीच छलफल भएकाे हाे। शाान्ति प्रक्रियालाई टुंग्याउने विषयमा उनीहरूबीच छलफल भएकाे हाे।
भूकम्प पीडितका लागि भारत सरकारद्वारा चौथो चरणको राहत हस्तान्तरण,काठमाडौं : भारत सरकारले भूकम्प पीडितका लागि चौथो चरणको राहत सामग्री हस्तान्तरण गरेको छ। भारतले अत्यावश्यक चिकित्सा सामग्रीसहित राहत नेपाल सरकारलाई हस्तान्तरण गरेको भारतीय दूतवासले जानकारी दिएको छ। नेपाल चिकित्सक संघको मागअनुसार भारतले अत्यावश्यक औषधि र उपकरण हस्तान्तरण गरेको हो। कात्ति १७ गते गएको भूकम्पबाट प्रभावित भएका जाजरकोट र रुकुम पश्चिमका पीडितका लागि भारतले हालसम्म ३४ टनभन्दा बढी आपतकालीन् राहत सामग्री उपलब्ध गराइसकेको छ। छिमेकी पहिलो नीतिअन्तर्गत नेपाललाई सहयोग गर्ने प्रतिवद्धतालाई भारतले पूरा गरेको दूतावासले जनाएको छ। नेपाल सरकारले तोकेको मापदण्ड र प्राथमिकताका आधारमा भारतले नेपालमा थप राहत सामग्री सहयोग गर्ने दूतावासको भनाइ छ।
विशेष अदालतको अध्यक्षमा टेकनारायण कुँवर सिफारिस,"काठमाडौं : विशेष अदालतको अध्यक्षमा टेकनारायण कुँवरलाई सिफारिस गरिएको छ। मंगलबार बसेको न्यायपरिषद्को बैठकले उच्च अदालत दिपायलयका न्यायाधीश कुँवरलाई विशेष अदालतको अध्यक्षमा सिफारिस गरेको हो। त्यस्तै सदस्यमा उच्च अदालत जनकपुर, राजविराज इजलासका न्यायाधीश तेजनारायण सिंह राई, धनकुटा इजलासका न्यायाधीश रामबहादुर थापा, उच्च अदालतका न्यायाधीश मुरारीबाबु श्रेष्ठ र उच्च अदालत विराटनगरका न्यायाधीश रितेन्द्र थापालाई सिफारिस गरिएको छ।"
"दाहाल, देउवा र ओलीबीच शान्ति प्रक्रिया टुंग्याउने प्रतिवद्धता","काठमाडौं : प्रधानमन्त्री पुष्पकमल दाहालले नेपाली कांग्रेसका सभापति शेरबहादुर देउवा र नेकपा एमाले अध्यक्ष केपी शर्मा ओलीसँग भेटवार्ता गरेका छन्। विस्तृत शान्ति सम्झौता सम्पन्न भएको १७ वर्ष पुगेको अवसरमा प्रधानमन्त्री दाहालले देउवा र ओलीसँग छलफल गरेका हुन्। प्रधानमन्त्री दाहालले शान्ति प्रक्रियाका अधिकांश काम सम्पन्न भए पनि महत्वपूर्ण कामहरू अझै बाँकी रहेको भन्दै शान्ति सम्झौताका मुख्य साझेदारसँग छलफल गरेको बताए। उनले बैठकमा महत्वपूर्ण छलफल भएको बताए। 'नेपाल सरकार र नेकपा (माओवादी) बीच विस्तृत शान्ति सम्झौता भई देशमा राजनीतिक परिवर्तनसहित शान्ति प्रक्रिया अगाडि बढेको १७ वर्ष पूरा भएको छ। यस अवधिमा शान्ति प्रक्रियाका अधिकांश कामहरू सम्पन्न भएका छन्। यद्यपि, केही महत्वपूर्ण कार्यभारहरू अझै पनि बाँकी छन्। विस्तृत शान्ति सम्झौतामा हस्ताक्षर भएको दिनको सन्दर्भमा आज शान्ति सम्झौताका मुख्य साझेदार दलका नेताहरूसँग महत्वपूर्ण छलफल भएको छ। शान्ति प्रक्रियाका बाँकी काम पूरा गर्न आवश्यक कानुन निर्माण गर्ने कुरा हामी एकतावद्ध र प्रतिवद्ध छौं,' प्रधानमन्त्री दाहालले भने।"
विद्यार्थी पलायन हुँदा देशको युवा जनशक्ति र ढुकुटी बाहिरियो : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले विद्यार्थी पलायनबाट देशको युवा जनशक्तिमात्र नभई ढुकुटी पनि बाहिरिएको बताएका छन्। मंगलबार दक्षिण एसिया अन्तर्राष्ट्रिय पुस्तक प्रदर्शनी२०२३ कार्यक्रमलाई सम्बोधन गर्दै उनले पलायनलाई रोक्नका लागि शिक्षा नीतिलाई सकेसम्म युवा उपयोगी बनाउनुपर्ने आवश्यकता भएको बताएका हुन्। उनले भने,विद्यार्थी पलायनबाट देशको युवा जनशक्तिमात्र बाहिरिइरहेको छैन, देशको ढुकुटी पनि उनीहरुसँगै बाहिरिँदै गएको छ। त्यसैले पनि छिटोभन्दा छिटो यस पलायनलाई रोक्नका लागि शिक्षा नीतिलाई सकेसम्म युवा उपयोगी बनाएर नेपाली विद्यार्थीलाई यहीँका विद्यालय, विश्वविद्यालयहरुमा अध्ययन गर्न प्रोत्साहन गर्ने मात्र नभई विदेशी विद्यार्थीलाई नेपालका विश्वविद्यालयहरुमा अध्ययन गर्न आकर्षित गर्ने खालको शिक्षा प्रणाली लागू गर्न सकियो भने अहिले जस्तो देशको पैसा बाहिरिने नभई विदेशी मुद्रा नेपाल भित्रिने अवस्थाको सिर्जना हुनेछ। यो कुरा आजको भोलि नै पूरा गर्न सम्भव छैन। तर, दीर्घकालीन रणनीतिसहित व्यवस्थित कार्यक्रम र कार्ययोजना बनाएर यस दिशामा ठोस परिणाम हासिल हुन सम्भव हुनेछ। उनले देशको समग्र शिक्षा प्रणालीलाई कसरी सरल, सहज, वैज्ञानिक, जीवनोपयोगी र आत्मनिर्भर बनाउन सकिन्छ भन्ने सवाल आजको हाम्रो महत्वपूर्ण सरोकारको विषय भएको बताए। उच्च शिक्षाका निम्ति वर्षेनि लाखौं विद्यार्थीहरु विदेसिने परिस्थितिले हाम्रो शिक्षा प्रणाली, संरचना, पाठ्यक्रम र कार्यशैलीमा गुणात्मक परिवर्तन आवश्यक छ। यसै यथार्थलाई मध्यनजर गर्दै सरकारले विद्यालय शिक्षा विधेयक संसदमा प्रस्तुत गरिसकेको विषय यहाँहरुलाई अवगत नै छ। उनले भने,शिक्षा क्षेत्रमा अहिले देखिएको सबैभन्दा डरलाग्दो स्थिति भनेको युवा विद्यार्थीहरुको विदेश पलायन हो भन्ने हामीले बुझेका छौँ। विद्यार्थी देशबाहिर पढ्न जाने, यता देशका विद्यालय तथा विश्वविद्यालयहरु खाली हुँदै जाने डरलाग्दो स्थितिलाई छिटै सम्बोधन गरी यस पलायनलाई रोक्नु आजको सबैभन्दा ठूलो चुनौती हो। यस विषयमा सम्पूर्ण बौद्धिक समुदायले गम्भीरतापूर्वक सोच्नुहुनेछ भन्ने मेरो विश्वास छ। उनले सरकारको नीति, नियम र संविधान तथा कानुनको दायरामा रही निजी व्यवसाय गर्ने व्यवसायीलाई आर्थिक विकासको हिस्सेदार पक्ष मानेर अघि बढ्नुपर्ने धारणा राखे ।प्रचण्डले सरकारको अथक प्रयासका कारण अर्थतन्त्रमा सुधार आए पनि दवाबमुक्त भइ नसकेको उनको भनाई छ। उनले भने,कोभिड महामारी, विश्वव्यापी ध्रुवीकरण र द्वन्द्व, हाम्रो आफ्नै संरचनागत प्रणाली, क्षमता र कार्यसम्पादन आदि कारणले राष्ट्रिय अर्थतन्त्रले दवावको महसुस गरिरहेको छ।"
"अध्यक्ष तिमिल्सिनासहित राष्ट्रियसभाका एक तिहाइ सांसद बिदा हुँदै, निर्वाचन माघमा","काठमाडौँ : दुई सदनात्मक सङ्घीय संसद्को माथिल्लो सदन राष्ट्रिय सभाबाट अध्यक्ष गणेशप्रसाद तिमिल्सिनासहित एक तिहाइ अर्थात् २० सांसद आगामी फागुन २१ गते बाहिरिँदै छन्। समाजका विभिन्न क्षेत्रमा ख्याति कमाएका प्रबुद्ध समूहको प्रतिनिधित्व रहने ५९ सदस्यीय राष्ट्रियसभामा पहिलोपटक गोलाप्रथाद्वारा छ वर्षे कार्यकाल निर्धारण भएको समूह बिदा हुँदै छ। परिपक्व व्यक्तिको प्रतिनिधित्व हुने इल्डर्स हाउसले प्रतिनिधिसभाले गर्ने निर्णयमा गहन छलफल गरी रायसुझाव र परामर्श दिई विधेयकलाई समृद्ध तुल्याउन महत्वपूर्ण भूमिका खेल्छ। प्रतिनिधिसभाको छायाका रूपमा रहेको आरोप खेपिरहेको राष्ट्रियसभाले बेलाबखत केही महत्वपूर्ण विधेयकमा भने पुनर्विचार गरियोस् भन्ने सन्देश भने पठाउने गरेको छ। राष्ट्रियसभाले आर्थिक विधेयक १५ दिन र अन्य विधेयक ६० दिनभित्र पारित गर्नुपर्ने प्रावधान छ। त्यसो नभएमा स्वतः प्रतिनिधिसभाले आफ्नो प्रक्रिया अगाडि बढाउने छ। कुनै पनि विषय वा विधेयक दुवै सदनमा पेस र छलफल गर्न सक्ने व्यवस्थाले राष्ट्रियसभाको महत्वलाई पुष्टि गर्छ। यसै वर्ष फागुन २० गतेसम्म कार्यकाल रहने राष्ट्रियसभाका सांसदहरूमा नेपाली कांग्रेसबाट अनिता देवकोटा, जितेन्द्रनारायण देव, प्रकाश पन्थ र रमेशजङ्ग रायमाझी, नेकपा (एमाले) बाट इन्दु कडरिया, दीपा गुरुङ, दिलकुमारी रावल, कुमार दसौंदी, नरपति लुवार, भैरवसुन्दर श्रेष्ठ र रामचन्द्र राई, नेकपा (माओवादी केन्द्र)बाट विना पोखरेल, महेशकुमार महरा र हरिराम चौधरी, जनता समाजवादी पार्टी (जसपा) बाट प्रमिला कुमारी, नेकपा (एकीकृत समाजवादी) बाट नन्दा चपाइँ र सिङ्गबहादुर विश्वकर्मा, स्वतन्त्र डा खिमलाल देवकोटा तथा र मनोनित डा विमला पौड्याल छन्। तीमध्ये दसौंदी र डा देवकोटा भने रामबहादुर थापा र खिमलाल भट्टराईले राजीनामा दिएपछि गत माघ २५ गते बाँकी अवधिका लागि उपनिर्वाचनबाट निर्वाचित भई आएका थिए। विसं २०७४ मा राष्ट्रियसभा गठनपछि पहिलोपटक दुई, चार र छवर्षे कार्यकालका लागि गोला प्रथाका माध्यमबाट निर्धारण भएका सबै सांसदको कार्यकाल सकिँदै छ। कार्यकाल समाप्त हुन लागेकामा एमालेका आठ, कांग्रेसका चार, माओवादी केन्द्रका तीन, एकीकृत समाजवादीका दुई तथा जसपा, स्वतन्त्र र मनोनीत एकएकजना छन्। उनीहरूमध्ये रावल राष्ट्रिय सरोकार तथा समन्वय समिति तथा पन्थ दिगो विकास तथा सुशासन समितिका सभापति तथा प्रमिला शिक्षा तथा विज्ञान प्रविधि राज्यमन्त्री छिन्। निर्वाचन आयोगले उनीहरूको कार्यकाल सकिएपछि रिक्त हुने स्थानमा आगामी माघको दोस्रो साता निर्वाचनको तयारी गरेको छ। यद्यपि मिति घोषणा हुन बाँकी छ। आगामी निर्वाचनबाट महिला सात, दलित दुई, अपाङ्गता भएका वा अल्पसङ्ख्यक समूहका तीन र अन्य समूहबाट सात सदस्य निर्वाचित हुने तथा एकजना मनोनयन गरिने छन्। उक्त निर्वाचनमा प्रदेशसभा सदस्य, स्थानीय तहका अध्यक्षउपाध्यक्ष र प्रमुखउपप्रमुख मतदाता हुने संवैधानिक व्यवस्था छ। सामान्यतया राष्ट्रियसभा सदस्यको तोकिएको कार्यकाल समाप्त भएको एक महिनाअघि नै निर्वाचन गरिने अभ्यास छ। प्रत्येक प्रदेशबाट विभिन्न जातजाति र समुदायका गरी आठजनाको प्रतिनिधित्व हुने भएकाले सदस्य चयन प्रक्रिया प्रजातान्त्रिक र समावेशी छ। हरेक दुईदुई वर्षमा स्थायी सदनबाट एक तिहाइ सदस्यको पदावधि सकिन्छ। हाल प्रजातन्त्रको जननी मानिएको बेलायतमा हाउस अफ लर्डस र भारतमा राज्यसभा जस्तै स्थान रहेको नेपालको राष्ट्रियसभाका हालका अध्यक्षमा तिमिल्सिना र उपाध्यक्षमा उर्मिला अर्यालसहित एमाले, कांग्रेस, माओवादी केन्द्र, एकीकृत समाजवादी, जसपा र लोकतान्त्रिक समाजवादी पार्टी नेपालबाट निर्वाचित तथा राष्ट्रपतिबाट मनोनीत तीन सदस्य छन्। प्रजातन्त्र पुनःस्थापनापछि व्यवस्था भएको द्विसदनात्मक संसद्को अभ्यास हुने स्थायी सदनमा प्रौढ, बुद्धिजीवी, विशेष र विभिन्न समुदायका प्रतिनिधि, निर्वाचनमा भाग लिन नचाहने र नसक्ने तथा संसद्का लागि अत्यावश्यक ठानिएका व्यक्तित्व रहन्छन्। राष्ट्रियसभा सदस्यका सम्मानमा सभामा रातो गलैँचा ओछ्याउने चलन छ। कानुन तर्जुमा, बजेट र अरू विकास निर्माणमा कहिलेकाहीँ नीलो गलैँचा ओछ्याइने प्रतिनिधिसभा निर्वाचन क्षेत्रमा केन्द्रित हुन सक्ने भएकाले त्यस्तो अवस्थामा सुझाव दिने, छलफल र सुधार गर्ने तथा कानुन बनाउने काम रातो गलैँचा बिछ्याइने राष्ट्रियसभामा हुनुपर्छ भन्ने मान्यता राखिन्छ। राष्ट्रियसभा मातहत रहेका चार समितिमध्ये दुई कानुन निर्माण र अरू दुई समिति सङ्घीयताको प्रतिनिधित्व गर्दै विकास निर्माणसँग सम्बन्धित छन्। विज्ञलाई ल्याउन सुझाव राष्ट्रियसभाका पूर्वसदस्य रामनारायण बिंडारी भन्छन्, राष्ट्रियसभाको अहिलेको अभ्यास त्यति कामयाबी छैन, प्रतिनिधिसभाको छायाका रूपमा देखिन्छ। सरकार बनाउने र ढाल्ने, महाअभियोग लगाउने, बजेट बनाउने र संशोधनको काम यसले गर्दैन, सुझाव मात्रै दिन्छ। यस सभालाई उद्देश्यअनुरूप सक्रिय र थप स्वतन्त्र बनाउन ध्यान दिनुपर्छ। राष्ट्रियसभामा प्रतिनिधित्वका लागि कोटा र समूह निर्धारण गरिएको उद्देश्यअनुसार अब्बल, सक्षम र विषयविज्ञ चयन गर्न उनले सुझाव दिए। पूर्वसदस्य बिंडारीले भने, जो निर्वाचनमा भाग लिन चाहँदैन, विज्ञ छ, मुलुकलाई आवश्यक छ, त्यस्तालाई समेट्नुपर्ने विषय सम्बोधन हुनुपर्छ, उपयुक्त नीति र विधि बनाउनसक्ने व्यक्तिको छनोट हुनुपर्छ। राजनीतिक दलहरूले आआफ्नातर्फबाट माथिल्लो सभामा सक्षम व्यक्ति ल्याउन एकापसमा क्षेत्र मिलाउन सक्नुपर्ने सुझाव दिँदै वरिष्ठ अधिवक्ता बिंडारीले यस सभामा कानुन र सङ्घीयताका विषयमा काम गर्न सक्ने व्यक्ति चयनमा ध्यान दिनुपर्ने धारणा राखे। निर्धारित समयमा बैठक सञ्चालन सरकार बनाउने र ढाल्ने नभई बरु सरकारभन्दा अलग रहेर मात्र काम गर्ने राष्ट्रियसभा अन्तर्गत विधायन व्यवस्थापन एवं प्रत्यायोजित व्यवस्थापन तथा सरकारी आश्वासन समितिलगायत दुई कानुन निर्माण र दुई विकास निर्माणसँग सम्बन्धित समिति छन्। राष्ट्रियसभा मातहतका ती चार विषयगत समितिले आआफ्ना वार्षिक प्रतिवेदन सभामा पेस गर्छन्। पछिल्लो समय निर्धारित समयमै बैठक सञ्चालन गर्ने राष्ट्रियसभाको अभ्यासको सबैबाट सराहना हुँदै आएको छ। कुनै कारणले प्रतिनिधिसभा नभएका बेला बौद्धिक अभ्यासको थलो राष्ट्रियसभाले जनताका आवाज सम्बोधनका लागि सरकारलाई निर्देशन दिन, ध्यानाकर्षण गराउन र रुलिङ गर्न सक्छ भन्ने अभ्यास पनि यसअघि नै भइसकेको छ। पूर्वविधायक बिंडारी भन्छन्, प्रतिनिधिसभा अवरुद्ध हुनासाथ राष्ट्रियसभामा त्यसको झल्को देखिनुहुन्न, राजनीतिक दलको हस्तक्षेप हुनुहुन्न। राष्ट्रियसभाले निरन्तर रूपमा समसामयिक विषय र विधेयकमाथि काम गर्नुपर्छ, प्रतिनिधिसभामा भएका डाङडाङ डुङडुङ त्यहाँ हुनुभएन, छाया देखिनहुन्न।  रासस"
संक्रमणकालीन युद्धपीडितमाथि अन्याय भयो,"परिस्थिति निराशाजनक हुनुमा मुख्य समस्या शान्ति प्रक्रिया टुंगो नलाग्नु हो। शान्ति प्रक्रियाको मुख्य पक्ष भनेको संक्रमणकालीन न्याय हो। संक्रमणकालीन न्याय भनेको युद्धपीडितको अपेक्षा र अधिकारको सम्मान गर्नु हो। उनका आफन्त मरे, बेपत्ता भए, कुन परिस्थितिमा के गरी मरे थाहा पाउनु हो। उचित क्षतिपूर्ति, सहयोग, पुनस्र्थापना पाउनु उनीहरूको हक हो। मंसिर ५ मा भएको शान्ति सम्झौतामा मेलमिलाप र शान्ति आयोग गठन गर्ने भनिएको थियो तर ती सबै काम पूरा गरिएनन्। के भए ? के भएनन् ?१ युद्धपीडितका लागि केही भएन। २मेलमिलाप र शान्ति आयोग गठनै भएनन्। ३युद्धकर्ता(पीडक)लाई आयोगमा हाजिर गराउने र बयान लिने काम भएन। सबै प्रकारका संक्रमणका प्रक्रिया किन अबलम्बन गरिएन। १७ वर्ष भयो। हालै आएका राष्ट्रसंघका महासचिवले पनि त्यो औंल्याउनुभयो। औंल्याउनु भनेको राष्ट्रका लागि सोच्नुपर्ने बाध्यताको कुरा हो। हामी राष्ट्रसंघको मानव अधिकार परिषद्मा बर्सेनि लज्जित भइरहेका छौं। ऐन बनाउँछौं, शान्ति प्रक्रिया टुंग्याउँछौं भनेर हरेक परराष्ट्रमन्त्रीले भनिरहेका छन्। तर, टुंगिदैन। सत्र वर्षमा एउटा ऐन टुंगो नलगाउनु भनेको के हो ? अहिले जे भयो, भोलिको संकल्प भनेको अब आउने सदनमा अधिकतम सहमतिमा यो पारित गरिनुपर्छ। अहिलेसम्म जनतामा असन्तुष्टि पोखिनुका कारण निम्न छन् १ यत्रो परिवर्तन भए पनि जनतामा डेलिभरि भएन। यत्रो परिवर्तनको जनताका जनजीवनमा केही अन्तर बोध भएन। २ भ्रष्टाचार बढ्यो। त्यो पनि दलकै संरक्षणमा।३ संक्रमणकालीन युद्धपीडितमाथि अन्याय भयो। यी सब कुराले निराशा छाएको छ। निकास दिने दायित्व शान्ति प्रक्रियामा हस्ताक्षर गर्ने दलहरूको हो। परिस्थिति जटिल बन्दै छ। यसको निकास संसद्बाट गर्छौं भन्ने अटोठ गर्नुपर्यो। त्यसका लागि निर्वाचन पद्धतिमा सुधार सबैभन्दा महत्वपूर्ण पक्ष हो। असन्तुष्टि सडकमा पोखिन दिनुहँुदैन। संसद्ले हल गर्नुपर्छ। दलीय सहमतिबाट हल गरिनुपर्छ। संविधान र संसद्बाटै हल गर्नुपर्छ। (ढुंगाना, संविधानविद् एवं पूर्वसभामुख हुन् ।)"
आखिर सत्ताकै लागि त रहेछ,"माओवादी आएर खाना पकाउन लगाउँथे। खाना नदिए सरकारी सुराकी सीआईडी भन्थे। उता आर्मी प्रहरी आएर माओवादीलाई खान खुवाउने भनेर धम्क्याउँथे। माओवादी द्वन्द्वका ती डरलाग्दा दिनहरूमा जेनतेन जोगिएकी थिई मेरी छोरी टुल्की बुढा। अहिले ४९ वर्ष पुगेकी उनलाई अस्तिको भूकम्पले लग्यो। साथमा उनकी २१ वर्षकी छोरी कृष्णा पनि भूकम्पमै परिन्। नातिनी र छोरीको लास देखेर म त्यहीँ ढलेँ। कसैले पानी छर्किदिएपछि बल्ल होस खुल्यो। द्वन्द्वमा मेरो १७ वर्षे छोरा अर्जुन राना स्कुल ड्रेसमै मारिँदा मेरा बलिन्द्र आँसु बगेका थिए। त्यस्तै आँसु शुक्रबार रातिको भूकम्पमा छोरी र नातिनी गुमाउँदा बगे। मेरो छोरा अर्जुन जाजरकोट खलंगामा आफन्तकहाँ बसेर कक्षा ९ मा पढ्थ्यो। २०५५ मंसिरमा स्कुल बिदामा ऊ घर आएको थियो। मंसिर ४ गते राति गस्तीमा आएका प्रहरीले उसलाई घरबाटै लिएर गए। जेलमा त राखेको होला भनेर अर्को दिन खाना लिएर गएँ। तर, भेट्न दिएनन्। प्रहरीले लगेको ११ दिनपछि छोरा माछा मार्ने नालोमा मृत फेला पर्यो। मेरो छोरालाई माओवादी भन्दै मारेर फालेछन्। स्कुलकै ड्रेसमा थियो रे, मैले त लास पनि देख्न पाइनँ।उनीहरूले शव पनि जलाउन दिँदैनथे। शव देखेको भए प्रहरीले फेरि सताउन आउने भएकाले हेर्न पनि जान सकिन। डराइडराइ आफन्तले शव गाडेर फर्किए। अन्तिम दाहसंस्कार गर्न पाइनँ। माओवादी आएर खाना पकाउन लगाउँथे। खाना नदिए सरकारी सुराकी सीआईडी भन्थे। उता आर्मी प्रहरी आएर माओवादीलाई खान खुवाउने भनेर धम्क्याउँथे। द्वन्द्वकालभरि चैनले बस्न पाइनँ। युद्ध सकिँदा पनि शान्तिको श्वास फेर्न पाइएन। दुःख पीडा अभाव उस्तै रह्यो। शान्ति सम्झौतापछि माओवादी सत्तामा गयो। पहिले उनीहरूले भन्दै आएका समानताका नारा भुल्दै गए। आफूहरू महलमा बस्न थाले। हाम्रा दिन उस्तै भए। गरिबका छोराछोरीलाई मर्न र मार्न लगाए। आखिर सत्ताकै लागि त रहेछ। गत असारमा श्रीमान् बित्नु भो। विवाह गरिसकेकी छोरीले आमा एक्लै छन् भनेर मलाई सघाइरहेकी थिई। कहिले आफ्नो घर नलगाड जान्थी, कहिले मसँगै बस्थी। छोरा मारिएको पीडा त सहेकै थिएँ, अब त छोरी र नातिनी पनि गुमाएँ। ओत लाग्ने घर भत्कियो। यतिका दुःख झेलेर यहाँँसम्म आएकी थिएँ। अब त रुँने दिन सकिएजस्तो लागेको थियो। उल्टै छोरी नातिनी पनि मलाई एक्लै छाडेर गए। अब म कसरी बाचूँ ? बाँच्ने आधार सबै गुमिसके। सरकारलाई हामी जनताभन्दा सत्ता नै सधैं प्यारो छ। (६६ वर्षीया विरी राना भेरी नगरपालिका१ रिम्नाकी बासिन्दा हुन्।)"
मुख्य न्यायाधीशसहित उच्च अदालतका १४ जना न्यायाधीशको सरुवा (सूचीसहित),"काठमाडौं : न्याय परिषद्को बैठकले मुख्य न्यायाधीशसहित उच्च अदालतका १४ जना न्यायाधीशहरूको सरुवा गरेको छ। प्रधानन्यायाधीश विश्वम्भरप्रसाद श्रेष्ठको अध्यक्षतामा मंगलबार बसेको बैठकले उच्च अदालत दिपायलका मुख्य न्यायाधीश नृपध्वज निरौलालाई उच्च अदालत पाटन, उच्च अदालत विराटनगरका न्यायाधीश सत्यमोहन जोशी थारुलाई उच्च अदालत पोखराको बागलुङ इजलास, उच्च अदालत तुलसीपुरका न्यायाधीश रत्नबहादुर बागचन्दलाई उच्च अदालत विराटनगरको धनकुटा इजलास, उच्च अदालत पोखरा बागलुङ इजलासका न्यायाधीश कृष्ण गिरीलाई उच्च अदालत दिपायल र उच्च अदालत पाटको हेटौंडा इजलासका न्यायाधीश राजेश्वर तिवारीलाई उच्च अदालत तुलसीपुरको बुटवल इजलासमा सरुवा गरिएको हो। त्यस्तै उच्च अदालत विराटनगरका न्यायाधीश दिनेश प्रसाद यादवलाई उच्च अदालत दिपायलको महेन्द्रनगर इजलास, सोही इजलासका न्यायाधीश कृष्णलाल भट्टराईलाई उच्च अदालत सुर्खेत, सुर्खेतका न्यायाधीश यमुना भट्टराईलाई उच्च अदालत पाटनको हेटौंडा इजलास, उच्च अदालत सुर्खेतको जुम्ला इजलासका न्यायाधीश शालिकराम कोइरालालाई उच्च अदालत पाटन र पाटनका न्यायाधीश राजेन्द्र खरेललाई उच्च अदालत सुर्खेतको जुम्ला इजलासमा सरुवा गरिएको छ। त्यस्तै उच्च अदालत जनकपुरको वीरगन्ज इजलासका न्यायाधीश सुर्दशनदेव भट्टलाई उच्च अदालत पाटन, पाटनका गोकर्ण डाँगीलाई उच्च अदालत दिपायल, उच्च अदालत तुलसीपुर बुटवल इजलासका न्यायाधीश किरण पौडेललाई उच्च अदालत विराटनगरको इलाम इजलास र उच्च अदालत जनपुरका न्यायाधीश डालकुमार खड्कालाई उच्च अदालत दिपायल सरुवा गरिएको न्याय परिषद् सचिवालयले जानकारी दिएको छ।"
लुम्बिनीमा मन्त्रिपरिषद् विस्तार अन्योलमा,"बुटवल : बागी उम्मेदवार भई चुनाव जितेका रोल्पाका दीपेन्द्र पुनलार्ई मन्त्री बनाउने र बन्न नदिने अडानले लुम्बिनी प्रदेशमा मन्त्रिपरिषद् विस्तार रोकिएको छ। बागी उम्मेदवार बनेपछि पुनलार्ई माओवादीले पार्टीको सदस्यबाट नै हटाएको थियो। चुनाव जितेपछि उनी मन्त्री बन्ने सर्तमा माओवादीमै फर्किएका थिए। गत वैशाखमा गठबन्धनबाट कांग्रेस संसदीय दलका नेता डिल्लीबहादुर चौधरीको नेतृत्वमा सरकार गठन भएको थियो। साना दलसहित ७ सदस्यीय मन्त्रिपरिषद् गठन भए पनि पूर्णता पाउन सकेको छैन। १० मन्त्रालयमध्ये अहिले तीन मन्त्रालयको जिम्मेवारी मुख्यमन्त्री आफैंले राखेका छन्। कांग्रेसले मुख्यमन्त्रीसहित एक मन्त्रालय लिएको छ। अर्काे साझेदार दल माओवादीसहित नागरिक उन्मुक्ति पार्टी, जनता समाजवादी पार्टी, लोकतान्त्रिक समाजवादी पार्टी र जनमत पार्टीबाट एकएक जना मन्त्री छन्। मन्त्रालय बाँडफाँटमा माओवादीले अझै दुई मन्त्रालय पाउनेछ। ती मन्त्रालयमा बाँकेकी कृष्णा केसी र रोल्पाका दीपेन्द्र पुनलार्ई पठाउने निर्णय माओवादीको छ। उनीलार्ई मन्त्री बन्न नदिन अमरसिंहले अडान लिएका हुन्।"
उच्च अदालतका मुख्य न्यायाधीशमा ६ जना सिफारिस,"काठमाडौं : उच्च अदालतका मुख्य न्यायाधीशको नियुक्तिका लागि ६ जना सिफारिस भएका छन्। प्रधानन्यायाधीश विश्वम्भरप्रसाद श्रेष्ठको अध्यक्षतामा मंगलबार बसेको न्यायपरिषद बैठकले उनीहरूलाई विभिन्न उच्च अदालतका लागि सिफारिस गरेको हो। बैठकले लोहितचन्द्र शाहलाई उच्च अदालत सुर्खेत, माधवप्रसाद पोखरेललाई उच्च अदालत पोखरा, रमेशप्रसाद राजभण्डारीलाई उच्च अदालत विराटनगर, श्रीकान्त पौडेललाई उच्च अदालत जनकपुर, नित्यानन्द पाण्डेलाई उच्च अदालत तुलसीपुर र शान्ति सिंह थापालाई उच्च अदालत दिपायलको मुख्य न्यायाधीशका लागि सिफारिस गरिएको हो। शाह उच्च अदालत विराटनगरको इलाम इजलासका न्यायधीश हुन् भने पोखरेल उच्च अदालत सुर्खेतका न्यायधीश हुन्। त्यस्तै राजभण्डारी उच्च अदालत विराटनगरका न्यायाधीश हुन् भने पौडेल उच्च अदालत सुर्खेतअन्तर्गत विशेष अदालतका अध्यक्ष हुन्। त्यस्तै पाण्डे उच्च अदालत तुलसीपुरको बुटवल इजलासका न्यायाधीश र थापा उच्च अदालत जनकपुर राजविराज इजलासका न्यायाधीश हुन्। सिफारिस भएसँगै उनीहरूको संसदीय सुनुवाई हुने भएको छ। संसदीय सुनुवाई समितिबाट अनुमोदन भएपछि उनीहरूको नियुक्ति हुन्छ।"
सर्वोच्च अदालतको न्यायाधीशमा ६ जना सिफारिस,"काठमाडौं : सर्वोच्च अदालतको न्यायाधीशमा ६ जना सिफारिस भएका छन्। प्रधानन्यायाधीश विश्वम्भरप्रसाद श्रेष्ठको अध्यक्षतामा मंगलबार बसेको न्यायपरिषद बैठकले उनीहरूलाई न्यायाधीशका लागि सिफारिस गरेको स्रोतले जानकारी दिएको छ। स्रोतका अनुसार बालकृष्ण ढकाल, सुनिल पोखरेल, सारंगा सुवेदी, टेकप्रसाद ढुंगाना, महेश शर्मा पौड्याल र अब्दुल अजिज मुसलमानलाई न्यायाधीशमा सिफारिस गरेको हो। पोखरेल र ढकाल कानुनी व्यवसायी हुन् भने अन्य चार जना उच्च अदालतका न्यायाधीश हुन्। सिफारिस भएसँगै उनीहरूको संसदीय सुनुवाई हुने भएको छ। संसदीय सुनुवाई समितिबाट अनुमोदन भएपछि उनीहरूको नियुक्ति हुन्छ।"
सर्वोच्चले सरकारसँग सोध्यो टिकटक बन्द गर्नुपर्ने कारण,काठमाडौं : सर्वोच्च अदालतले सरकारसँग टिकटक बन्द गर्नुपर्ने कारण सोधेको छ। सर्वोच्च अदालतका न्यायाधीश विनोद शर्माको एकल इजलासले मंगलबार टिकटक बन्द गर्ने सरकारको निर्णयप्रति कारण देखाउ आदेश जारी गरेको हो। आदेशमा मंसिर १५ गतेभित्रमा कारणसहित लिखित जवाफ माग गरिएको छ भने यसको सुनुवाई मंसिर १९ गतेबाट हुने सर्वोच्चका सूचना अधिकारी गोविन्दप्रसाद घिमिरेले अन्नपूर्णलाई बताए। टिकटक बन्द गर्ने सरकारको निर्णयविरुद्ध कानुन व्यवसायीहरूले सर्वोच्चमा रिट दर्ता गराएका थिए। सरकारले गत कात्तिक २७ गते नेपालमा टिकटक बन्द गर्ने निर्णय गरेको थियो। सामाजिक सद्भाव बिगारेको भन्दै सरकारले टिकटकमाथि प्रतिबन्ध लगाउने निर्णय गरेको प्रवक्ता रेखा शर्माले जानकारी दिएकी थिइन्।
बृहत् शान्ति सम्झौताको १७ वर्षमा पनि आएन सुशासन,"जनताको मुक्तिका लागि भनिएको संघर्षले नेताको मुक्ति भयो। शान्ति सम्झौता भएको १७१७ वर्ष एउटा संक्रमणकालीन न्यायसम्बन्धी ऐन पनि बनेन। पीडित अझ पीडित बने। काठमाडौं : २०६३ मंसिर ५ गते बृहत् शान्ति सम्झौता नभएको भए शायद देश अझै युद्धको दलदलमा हुने थियो। त्यही शान्ति सम्झौता हो, जसले नेपालको राजनीतिलाई युटर्न गरायो। निरंकुशताबाट लोकतन्त्रमा। राजतन्त्रबाट गणतन्त्रमा। केन्द्रीकृतबाट संघीयतामा।पहुँचवादबाट समावेशितामा। देशको लोकतान्त्रिक सफ्टवेयर फेरियो। तर, हार्डवेयर झन् खराब हुँदै गएको छ। लोकतन्त्रका सारथिहरू स्वार्थ केन्द्रित भइदिँदा १७ वर्षसम्म शान्तिको अनुभूति हुन सकेन। यो देशमा केही हुन्छ भन्ने भरोसा टुटेपछि बिदेसिनेको लर्को सुरु भयो। उसो भए के हो त लोकतन्त्र ? कहाँ चुकिरहेका छौं हामी ? कहाँ बाटो बिराए हाम्रा राज्य सञ्चालकहरूले ? राज्य र तत्कालीन बिद्रोही माओवादीबीच भएको विस्तृत शान्ति सम्झौताले मुलुकमा १० वर्षे सशस्त्र द्वन्द्व अन्त्य भएको थियो। मुलुकले युद्धबाट छुटकारा पाएको थियो। हत्या, हिंसाको अन्त्य भयो। मुलुकमा गणतन्त्र आयो। संविधान सभामार्फत नयाँ संविधान बन्यो। सामन्ती, निरंकुश, केन्द्रीकृत र एकात्मक राज्य व्यवस्थाले सिर्जना गरेका सबै प्रकारका विभेद र उत्पीडनको अन्त्य भयो। वर्गीय, जातीय, क्षेत्रीय, भाषिक, धार्मिक, लैंगिक विभेद र सबै प्रकारका जातीय छुवाछूतको अन्त्य गरी आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण भयो। जनताको प्रतिस्पर्धात्मक बहुदलीय लोकतान्त्रिक शासन प्रणाली, नागरिक स्वतन्त्रता, मौलिक अधिकार, मानव अधिकार, बालिग मताधिकार, आवधिक निर्वाचन, पूर्ण प्रेस स्वतन्त्रता तथा स्वतन्त्र, निष्पक्ष र सक्षम न्यायपालिका र कानुनी राज्यको अवधारणा लगायतका लोकतान्त्रिक मूल्य र मान्यतामा आधारित समाजवादप्रति प्रतिबद्ध रही समृद्ध राष्ट्र निर्माण गर्ने लक्ष्य पनि राखियो। मुलुकमा गणतन्त्र आयो। हर्ष र हौसला बढ्यो। शासकीय शैली भने राजाकालीनभन्दा उन्नत देखिएन। नेताहरूको ठाटबाँठ राजाको जस्तै भयो। राजा गए र राजाको संस्कारबाट जनताका छोराले बाहिर आउन सकेनन्। उनीहरू जनताका प्रतिनिधि नभएर शासक जस्तै भए। देशभित्रकै राजनीतिक दलहरू मिलेर कहाली लाग्दो युद्ध अन्त्य गरी मुलुकमा शान्ति स्थापित गरे। पछाडि परेका र पारिएकाहरू राज्यको पहुँचमा पुग्ने अवसर प्राप्त गरे। तर, जनताको अपेक्षा अनुसारको मुलुक अगाडि बढ्न सकेन। शान्ति प्रक्रियासमेत १७ वर्षमा टुंगिएन। पूर्वसभामुख दमननाथ ढुंगानाको भनाइमा, १७ वर्षसम्म शान्ति प्रक्रिया नटुंगिनु अन्तर्राष्ट्रिय स्तरमा नेपालको असक्षमता र लज्जाको विषय हो।आउनुहोस्, आज यहाँ यो १७ वर्षको समीक्षा गरौं। हामीले केके पायौं, र केकेबाट दिग्दारी अनुभूत गर्ने ठाउँमा पुग्यौं। केलाऔं, यी सबैलाई केके पायौं ? १ शान्ति २०५२ साल फागुन १ गते माओवादीले सशस्त्र संघर्षको घोषणा गर्यो। उक्त जनयुद्ध का क्रममा राज्य र विद्रोही पक्षबाट गरी करिब १७ हजारको ज्यान गयो। देशका गतिला धेरै संरचना ध्वस्त पारिए। गाउँमा राज्यको पहुँच हटिसकेको थियो। यहीबीच तत्कालीन राजा वीरेन्द्रको वंशनास भयो। राजा ज्ञानेन्द्रले दलहरूलाई प्रतिबन्ध लगाउँदै शासन आफ्नो हातमा लिए। अन्त्यमा विद्रोही माओवादी र ७ दलबीच २०६२ मंसिर ७ मा भारतको नयाँ दिल्लीमा १२ बुँद्धे सहमति भयो। यो सहमतिको आडमा २०६२६३ को जनआन्दोलन भयो। राजा ज्ञानेन्द्रले राज्य सत्ता छाडे। विद्रोही माओवादी मूलधारको राजनीतिमा आयो। २ गणतन्त्र २०६२६३ को जनआन्दोलनको बलमै २४० वर्ष पुरानो राजतन्त्र अन्त्य भयो। मुलुकमा गणतन्त्र आयो। जनता राष्ट्रप्रमुख हुने अवस्था आयो। डा रामवरण यादव, विद्यादेवी भण्डारी र रामचन्द्र पौडेल देशको राष्ट्रपति भइसकेका छन्। ३ संविधान संविधानसभामार्फत संविधान बन्नुपर्छ भन्ने आवाज २००७ सालदेखिनै उठ्दै आएको थियो। पटकपटक संविधानसभाको निर्वाचन गर्न प्रयास पनि नभएका होइनन्। तर, त्यो सम्भव भएको थिएन। २०६३ मंसिर ५ को विस्तृत शान्ति सम्झौतापछि २०६४ चैत २८ मा पहिलो संविधानसभाको निर्वाचन भयो। २०७० सालमा दोस्रो संविधानसभाको निर्वाचन भयो र २०७२ असोज ३ गते संविधान बन्यो। संघीय लोकतान्त्रिक गणतन्त्रात्मक शासन व्यवस्थाको माध्यमद्वारा दिगो शान्ति, सुशासन, विकास र समृद्धिको आकांक्षा पूरा गर्न संविधानसभाबाट पारित गरी संविधान जारी गरियो। संविधानसभामार्फत संविधान बनाउनुपर्छ भन्ने जनताको सपना साकार भयो। ४संघीयतानेपालमा केन्द्रीकृत एकात्मक संरचना रहँदै आएको थियो। भौगोलिक रूपमा सानो भए पनि विविधता युक्त नेपालमा संघीयताको संरचना लागू भयो। एक संघ, ७ प्रदेश र ७ सय ५३ स्थानीय तह बने। सिंहदरबार जनताको आँगनमै पुग्यो। जनताले कामका लागि काठमाडौं धाउनुपर्ने बाध्यता अन्त्य भयो। ५ समावेशिता देशमा एकल जातीय, लैंगिक एवं भौगोलिकलगायत प्रभुत्व अन्त्य भयो। समावेशी सिद्धान्त अवलम्बनमा संविधानले नै मार्गनिर्देश गर्यो। राज्यका हरेक संरचनामा ३३ प्रतिशत महिलाको प्रतिनिधित्वको ग्यारेन्टी भयो। अन्य सीमान्तकृत समुदाय पनि समेटिने अवस्था आयो। ६ समानुपातिकताविश्वमा प्रचलित सामान्य बहुमतीय निर्वाचन प्रणाली तथा निरपेक्ष वा पूर्ण बहुमतीय निर्वाचन प्रणालीले अल्पसंख्यकहरूको प्रतिनिधित्व गर्न नसक्ने भएपछि समानुपातिक प्रणालीको विकास भयो। यो पद्धति युरोपमा १९औं शताब्दीमा विकसित गरिएको हो। यस पद्धतिअनुसार जसको जति मत संख्या छ, त्यसको त्यति नै अनुपातमा प्रतिनिधित्व हुन्छ। यसबाट अल्पमतको पनि उपयुक्त प्रतिनिधित्व हुन जान्छ। ल्याटिन अमेरिका तथा अफ्रिकाका एकतिहाइ मुलुकमा यो पद्धति लागू गरिएको छ। यो पद्धति नेपालमा लागू भयो। जसले गर्दा मधेसी, मुस्लिम, थारु, जनजाति, आदिवासी, दलित, पिछडिएको वर्गको प्रतिनिधित्व कायम गरियो। प्रतिनिधिसभाको २ सय ७५ सिटमा १ सय १० जना समानुपातिकबाट चयन गरिन्छन्। त्यस्तै प्रदेशसभा र स्थानीय तहमा पनि समानुपातिक प्रणाली लागू भयो। ७ योद्धालाई सत्तायुद्धरत माओवादी शक्ति सत्तामा पुग्यो। यो संसारका विरलै घटना मध्ये हो, जहाँ चुनावै जितेर युद्धरत शक्ति सत्तामा आएको। नेपालमा २०६४ सालको पहिलो संविधानसभाको निर्वाचनमा सबैभन्दा ठूलो दल बन्यो माओवादी। माओवादीका सुप्रिमो प्रचण्डले गणतन्त्रको पहिलो निर्वाचित प्रधानमन्त्री बन्ने अवसर पाए। त्यसपछि प्रचण्ड तीनपटक प्रधानमन्त्री भइसकेका छन्। तत्कालीन युद्धरत माओवादीकै डा बाबुराम भट्टराई पनि प्रधानमन्त्री बनेका छन्। मुलुकमा गणतन्त्र आएपछि सबैभन्दा बढी सत्तामा विराजमान पनि माओवादी नै छ। ८ व्यावसायिक खुलापनमुलुकमा २०४६ सालको परिवर्तनपछि खुला परिवेशको ढोका खुलेको थियो तर २०५२ सालमा माओवादीले सशस्त्र संघर्ष गरेसँगै पुनः यो परिवेशमा संकुचन आउन थालेको थियो। राजा ज्ञानेन्द्रले राज्यसत्ता हात लिएपछि खुलापनमा पुनः संकुचन गरियो। पेसागत स्वतन्त्रता, स्वतन्त्र पत्रकारिता, वाक तथा अभिव्यक्ति स्वतन्त्रतामा प्रतिबन्ध नै लगाइयो। २०६२६३ को आन्दोलनपछि मुलुकमा खुला परिवेश आयो। व्यावसायिकता मौलाउने वातावरण बन्यो। ९ दलको बल २०४६ सालमा बहुदलीय व्यवस्थाको पुनस्र्थापना भयो। त्यसपछि नेपालमा दलमाथि प्रतिबन्ध खुला भयो। राजनीतिक दलहरू झाँगिदै गए। क्षेत्रीय दल पनि थपिँदै गए। पुनः राजाले शासन हातमा लिएपछि दलहरू मिलेर दोस्रो जनआन्दोलन गरे। उनीहरूको शक्ति सावित भयो। परिवर्तनका बाहक बने। १०फराकिलो कूटनीतिलोकतन्त्र र गणतन्त्रसँगै अन्तर्राष्ट्रिय दायरा पनि फराकिलो भयो। नेपालको सम्बन्ध विश्वभर विस्तार हँुदै गयो। विश्वका धेरै देशसँग दौत्य सम्बन्ध स्थापित भए। भारत, चीन, बेलायत, अमेरिका, जापानलगायतका देशमा सीमित सम्बन्ध फैलिँदै गयो। नेपाली विश्वका हरेक जसो देशमा पुग्ने अवस्था सिर्जना भयो। २०४६ सालको परिवर्तनपछि विदेशको ढोका नेपालीका लागि खुलेको हो। २०६२६३ पछि बाढी नैलाग्यो। ११ नागरिक सम्प्रभुतालोकतन्त्रको उदयसँगै मुलुकका नागरिक सम्प्रभुता सशक्त बन्यो। हरेक नागरिकले मुलुकमा बराबर हक अधिकार पाउने वातावरण बन्यो। आमाको नाममा नागरिकता, गैरआवासीय नेपालीलाई नागरिकताजस्ता यसका मुख्य उपलब्धि हुन्। १२ शासकीय विकेन्द्रीकरण लोकतन्त्रको ठूलो उपलब्धिमध्ये एक हो संघीयता, जसले सिंहदरबारै जनताका आँगनमा पुर्यायो। ७ प्रदेश, ७ सय ५३ स्थानीय तह र ६ हजार ७ सय ४३ वडाबाटै जनताका काम हुने अवस्था आयो। जिल्ला सदरमुकामदेखि काठमाडौंसम्म धाउनुपर्ने बाध्यता टुंगियो। १३ मौलिक हक नागरिक भएकै कारण प्राप्त गर्ने हक नै मौलिक हक हो। नेपालको संविधानको भाग ३ मा मौलिक हक र कर्तव्यको व्यवस्था गरिएको छ। संविधानको धारा १६ देखि ४८ सम्म प्रत्येक नागरिकका लागि लागू हुने गरी मौलिक हकको व्यवस्था गरिएको छ। मौलिक हकमा स्वतन्त्रतापूर्वक बाँच्न पाउनेदेखि रोजगार, स्वास्थ्य, खाद्य अधिकार, नागरिकको कर्तव्यसम्म उल्लेख छ। मौलिक हकहरू १६) सम्मानपूर्वक बाँच्न पाउने हक(१७) स्वतन्त्रताको हक(१८) समानताको हक(१९) सञ्चारको हक(२०) न्यायसम्बन्धी हक(२१) अपराधपीडितको हक(२२) यातनाविरुद्धको हक(२३) निवारक नजरबन्दविरुद्धको हक(२४) छुवाछूत र भेदभावविरुद्धको हक(२५) सम्पत्तिको हक(२६) धार्मिक स्वतन्त्रताको हक(२७) सूचनाको हक(२८) गोपनीयताको हक(२९) शोषणविरुद्धको हक(३०) स्वच्छ वातावरणको हक(३१) शिक्षासम्बन्धी हक(३२) भाषा र संस्कृतिको हक(३३) रोजगारको हक(३४) श्रमको हक(३५) स्वास्थ्यसम्बन्धी हक(३६) खाद्यसम्बन्धी हक(३७) आवासको हक(३८) महिलाको हक(३९) बालबालिकाको हक(४०) दलितको हक(४१) ज्येष्ठ नागरिकको हक(४२) सामाजिक न्यायको हक(४३) सामाजिक सुरक्षाको हक(४४) उपभोक्ताको हक(४५) देश निकालाविरुद्धको हक(४६) संवैधानिक उपचारको हक(४७) मौलिक हकको कार्यान्वयन(४८) नागरिकका कर्तव्य १४ भौतिक विकास २०६२६३ पछि ८ वर्ष संविधान बनाउनमा लाग्यो। त्यसपछि २०७४ सालमा स्थानीय तह, प्रदेश र स्थानीय तहको निर्वाचन भयो। २० वर्षसम्म जनप्रतिनिधिविहीन भएको स्थानीय तहले सरकार पायो। त्यसपछि गाउँमा विकासको लहर देखियो। स्थानीय तहदेखि संघीय सरकारले नयाँनयाँ योजनाको सुरुवातको घोषणा गर्ने थाले। रेल, पानी जहाज, मेट्रो, मनो रेल, भ्यूटावर, गाउँगाउँ सडकयातायता, अस्पताल, खानेपानीको कामका सुरुवात भए। १५ संवैधानिक आयोग संविधानमा १३ वटा आयोगको व्यवस्था गरियो। राज्यका कामकारबाहीलाई स्वतन्त्र र निष्पक्ष तुल्याउन, शक्ति पृथकीकरण एवं सन्तुलन गरी नागरिकको हित सुरक्षित गर्न, मुलुकी शासनलाई नागरिक केन्द्रित तुल्याउन संविधानमा नै संवैधानिक निकायको स्थापना गरियो। संविधानबमोजिम ती निम्न छन् १ अख्तियार दुरुपयोग अनुसन्धान आयोग (भाग२१) २ महालेखा परीक्षक (भाग२२) ३ लोकसेवा आयोग (भाग२३)४ निर्वाचन आयोग (भाग२४)५राष्ट्रिय मानव अधिकार आयोग (भाग२५)६ प्राकृतिक स्रोत तथा वित्त आयोग (भाग२६)७ राष्ट्रिय महिला आयोग (भाग२७, धारा२५२)८ राष्ट्रिय दलित आयोग (भाग२७, धारा२५५)९राष्ट्रिय समावेशी आयोग (भाग२७, धारा२५८)१० आदिवासी जनजाति आयोग (भाग२७, धारा२६१)११ मधेसी आयोग (भाग२७, धारा२६२)१२ थारु आयोग (भाग२७, धारा२६३)१३ मुस्लिम आयोग (भाग२७, धारा२६४) १६शक्ति पृथकीकरणलोकतन्त्रमा राज्य सञ्चालनका तीन अंगहरू कार्यपालिका, व्यवस्थापिका र न्यायपालिका छुट्टाछुट्टै अस्तित्वका साथ स्थापित हुने गर्छन्। अधिकार, शक्ति र जिम्मेवारीको विभाजन शक्ति पृथकीकरण हो। संविधानले सरकारका तीन अंगलाई चेक एन्ड ब्यालेन्समा राख्ने व्यवस्था गरेको छ। १७ अवसरपछिल्लो समयमा अवसरका ढोका खुलेका छन्। उच्च शिक्षाका अवसर पनि मुलुक प्राप्त छ। विश्वस्तरको शिक्षा पनि नेपालमा पाइन्छ । चिकित्सा सेवाको सम्भावना पनि त्यतिकै छ। स्वास्थ्य, शिक्षा, पर्यटन, व्यापार व्यवसायदेखि वैदेशिक रोजगारीको अवसरमा मुलुक छ। खुला परिवेशसँगै सेयर बजार, रियल स्टेट, अटोमोबाइल, फर्निचर तथा फर्निसिङ, निर्माण, बैंक वित्तीय क्षेत्रको त्यतिकै विस्तार भएका छन्। मुलुकमा कृषिमा अथाह सम्भावना छ। किन बढ्यो विरक्ति ? १ शान्ति नेतालाई मात्रमुलुकमा आमूल परिवर्तन गर्न भनेर माओवादीको सशस्त्र युद्ध र जनआन्दोलनमा ठूलो संख्यामा नेपाली जनता लागे। जनताको मुक्तिका लागि भनिएको संघर्षले नेताको मुक्ति भयो। शान्ति सम्झौता भएको १७१७ वर्ष एउटा संक्रमणकालीन न्यायसम्बन्धी ऐन पनि बनेन। पीडित अझ पीडित बने। २नेतागणतन्त्र मुलुकमा गणतन्त्र आयो। हर्ष र हौसला बढ्यो। शासकीय शैली भने राजाकालीनभन्दा उन्नत देखिएन। नेताहरूको ठाटबाँठ राजाको जस्तै भयो। राजा गए र राजाको संस्कारबाट जनताका छोराले बाहिर आउन सकेनन्। उनीहरू जनताका प्रतिनिधि नभएर शासक जस्तै भए। ३ उही अस्थिरता ठूलो संघर्षपछि संविधानसभाबाट संविधान त बन्यो। तर, जनताको रगत, पसिना, बलिदानबाट बनेको संविधानले मुलुकमा अस्थिरता हटाउन सकेन। ९० प्रतिशतभन्दा ठूलो जनमतबाट बनेको संविधान उनन्त भए पनि त्यसको कार्यान्वयन पक्ष फितलो भयो। शासन फेर्ने खेल निरन्तर चलिरह्यो। ४ बोझिलो संघीयतासंघीयता आएसँगै मुलुकमा ६ सय ७१ वटा सरकार बने। तिनले सुशासन नदिँदा यी अवयव बोझिला सावित हुँदै गए। जनताको आँगनमा सरकार पुग्यो तर त्यो जनताको जस्तो अनुभूत भएन। सानो मुलुकलाई बोझिलो देखिँदै गयो। ५ पहुँचवाला कै समावेशीकरण जुन आशाको साथ समावेशीयता आयो। तर, त्यसको सदुपयोग भयो। समावेशिताको नाममा आफन्तशक्तिशाली र पहँुचवालाको बोलवाला भयो। समावेशिताको समावेश गर्नुपर्ने समूहबाट समावेश भइरहेका र हुन गाह्रो नपर्ने व्यक्तिले मौका पाए। मौका दिनुपर्ने तलको तलै परे। ६ सहयोग गरेको, समानुपातिकमा परेकोहाँस्यव्यंग्य कार्यक्रममा एउटा भनाइ निकै चल्यो, पार्टीलाई सहयोग गरेको, समानुपातिकमा परेको। संविधानले समानुपातिक प्रणाली स्थापित त गर्यो तर व्यक्ति छान्दा नेताले आफन्त र लगानीकर्तालाई प्राथमिकता दिन थाले। नेताका श्रीमती, बहिनीज्वाइँ, छोरी, छोरीज्वाइँ, भाइभतिजा, नाताकुटुम्ब, कार्यकर्ताले अवसर प्राप्त गरे। कन्फ्लिक्ट अफ इन्ट्रेस्टवाला व्यक्ति संसद्मा छिराउने सजिलो बाटो बन्यो यो। समानुपातिक प्रणालीबाट अवसर प्राप्त गर्नुपर्ने वर्ग, समुदाय त्यसबाट बञ्चित नै रहे। ७ मुक्ति कुन चराको नाम ?जनताको मुक्तिका लागि भन्दै माओवादीले १० वर्ष सशस्त्र संघर्ष गर्यो। यता मधेसमा विद्रोह भयो। जनताकै मुक्तिका लागि। माओवादी सशस्त्र संघर्षमा १७ हजारले ज्यान गुमाए। धेरै अंगभंग भए, धेरैले अभिभावक गुमाए, बेसाहारा भए। सशस्त्र संघर्ष गरेका दलले सत्तामा पुगेपछि युद्ध गर्दाका आवश्वासन सबै बिर्सिए। उनीहरू त परम्परागत दलभन्दा तल्लो बाटोमा पुगे। द्वन्द्वमा आफूलाई सहयोग गर्ने जनतालाई बिर्सिए। मधेसको मुक्ति भन्नेले अझ सत्ताका लागि जे पनि गर्न थाले। ८ आर्थिक अवन्नतिराजनीतिक परिवर्तन र खुलापनले देशमा समृद्धि ल्याउन सकेन। जति गरे पनि जनताको स्तर सुधार भएन। आर्थिक विकासको पाटोमा राजनीतिक परिवर्तन सार्थक हुन सकेन। ९ दलदलमा दलहरू प्रजातन्त्र, लोकतन्त्रमा दलविहीनताको अवस्था हुँदैन। तर, दलहरूप्रतिको आस्था र विश्वास तिनले गर्ने कामले निर्धारण गर्छ। सुशासन दिन नसक्दा र सत्ता खेलमा अल्झिँदा दलहरूप्रति जनताको आशा भरोसा घट्दै गयो। तिनको साख गिर्दै गयो। बेलाबेला नयाँ दलहरू जुर्मराउने गरेका छन् तर उनीहरूले पनि जनताको विश्वासलाई टिकाउन सकेका छैनन्। १० उत्तर कि दक्षिण ?लोकतन्त्रसँगै मुलुकको अन्तर्राष्ट्रिय दायरा त फराकिलो भयो तर मुलुकको असंलग्न नीति क्रमशः हरायो। सरकारमा गएपछि कुन सरकार कुन देशनजिक भन्नेमा केन्द्रित भयो। सरकार रिमोट बन्ने र भत्किने क्रम बढ्यो। ११ अधिकार संकुचननागरिक अधिकार खुम्चियो। नेता र जनतामा खाडल बढ्यो। चप्पल लगाएर संसद् छिरेका नेता अलिसान बंगला र महगासवारी साधनका धनी बने तर। जनताको अवस्था भने अझ खस्दै गयो। १२सुशासनविहीन सिंहदरबारगाउँमा सिंहदरबार त पुगे र तीसँगै भ्रष्टाचार, अनियमितता पनि गाउँगाउँ पुग्यो। स्थानीय तह भ्रष्टाचारको थलो हुन पुग्यो। पछिल्लो समयमा धेरै स्थानीय तहका प्रमुख, मेयर, उपमेयर, अध्यक्ष उपाध्यक्ष, प्रमुख प्रशासकीय अधिकृत भ्रष्टाचारमा परेका छन्। १३ खोइ मौलिक हक ?संविधानले दर्बिलादर्बिला मौलिक हक व्यवस्था गर्यो। तर, ती कुनै कार्यान्वयनमा आउन सकेनन्। धेरै हकका त कानुन अहिलेसम्म पनि बनेका छैनन्। १४शिलान्यासे विकासधेरै परियोजना आए। विकासको बाढी नै चलेको झैं देखियो। तर, अधिकांश शिलान्यासमा सीमित भए। ठेक्का दिने, पैसा निकासा गर्ने र अधकल्चो छाड्ने घटना बढे। तिनलाई कानुनी दायरामा ल्याइएन। अलपत्र छाड्दा पनि उन्मुक्ति दिने चलन सामान्य हुँदै गयो। १५ आएगए आयोगनेपालको संविधानले १३ वटा आयोगको व्यवस्था गरेको छ। विभिन्न समुदायको सशक्तीकरणका लागि छुट्टाछुट्टै आयोग स्थापनाले सम्बन्धित समुदाय उत्साहितहुनु स्वाभाविकै हो। तर, ती आयोग भर्ती केन्द्रजस्ता बनेका छन्। तिनले समुदायको हकहित स्थापित गर्न सकेका छैनन्। नियुक्ति भागबन्डा हुने भएका कारण दल र सरकारको दबाब, हस्तक्षेपबाट संवैधानिक आयोग मुक्त छैनन्। १६ न चेक, न ब्यालेन्सशक्ति पृथकीकरण र चेक एन्ड ब्यालेन्स राज्यका अंगहरू निरंकुश नहुन् भनेर हो। तर, हाम्रो देशमा न्यायपालिका र व्यवस्थापिकामाथि कार्यपालिकाको अनावश्यक हस्तक्षेप हँुदै आएको छ। न्यायपालिकाले स्वतन्त्र रूपमा न्याय प्रदान गर्न सकेको छैन। व्यवस्थापिकाले कानुन बनाउन सकेको छैन। १७ के यो देश मेरो पनि होइन र ?खासमा देशले जनता अँटाएन। शिक्षा, स्वास्थ्य र रोजगारका अवसर नपाएर दैनिक ३ हजारभन्दा धेरै संख्यामा बिदेसिनेको लर्को चल्यो। अवसरको ढोका खुल्यो तर त्यसअनुसार उपलब्धि मुलुकमा हुन् सकेन। राजनीतिक परिवर्तन त भयो तर आर्थिक रूपान्तरण हुन सकेन। देशका खेतीबारी बाँझैै छन्। कृषिजन्य वस्तुमा आयातमा निर्भर पर्नु परिरहेको छ। युवा भने बाहिर गएको गयै छन्। दोष तिनको होइन, राज्य सञ्चालकको हो। लज्जाको पराकाष्ठा दमननाथ ढुंगाना, संविधानविद् एवं पूर्वसभामुख परिस्थिति निराशाजनक हुनुमा मुख्य समस्या शान्ति प्रक्रिया टुंगो नलाग्नु हो। शान्ति प्रक्रियाको मुख्य पक्ष भनेको संक्रमणकालीन न्याय हो। संक्रमणकालीन न्याय भनेको युद्धपीडितको अपेक्षा र अधिकारको सम्मान गर्नु हो। उनका आफन्त मरे, बेपत्ता भए, कुन परिस्थितिमा के गरी मरे थाहा पाउनु हो। उचित क्षतिपूर्ति, सहयोग, पुनस्र्थापना पाउनु उनीहरूको हक हो। मंसिर ५ मा भएको शान्ति सम्झौतामा मेलमिलाप र शान्ति आयोग गठन गर्ने भनिएको थियो तर ती सबै काम पूरा गरिएनन्। के भए ?१माओवादीले हतियार बिसायो। २ माओवादीलाई शान्तिपूर्ण संवैधानिक प्रक्रियामा ल्याइयो।३संविधानसभाबाट संविधान बनाउने काम भयो।के भएनन् ?१ युद्धपीडितका लागि केही भएन। २मेलमिलाप र शान्ति आयोग गठनै भएनन्। ३युद्धकर्ता(पीडक)लाई आयोगमा हाजिर गराउने र बयान लिने काम भएन। सबै प्रकारका संक्रमणका प्रक्रिया किन अबलम्बन गरिएन। १७ वर्ष भयो। हालै आएका राष्ट्रसंघका महासचिवले पनि त्यो औंल्याउनुभयो। आंैल्याउनु भनेको राष्ट्रका लागि सोच्नुपर्ने बाध्यताको कुरा हो। हामी राष्ट्रसंघको मानव अधिकार परिषद्मा बर्सेनि लज्जित भइरहेका छौं। ऐन बनाउँछौं, शान्ति प्रक्रिया टुंग्याउँछौं भनेर हरेक परराष्ट्रमन्त्रीले भनिरहेका छन्। तर, टुंगिदैन। सत्र वर्षमा एउटा ऐन टुंगो नलगाउनु भनेको के हो ? अहिले जे भयो, भोलिको संकल्प भनेको अब आउने सदनमा अधिकतम सहमतिमा यो पारित गरिनुपर्छ। अहिलेसम्म जनतामा असन्तुष्टि पोखिनुका कारण निम्न छन् १ यत्रो परिवर्तन भए पनि जनतामा डेलिभरि भएन। यत्रो परिवर्तनको जनताका जनजीवनमा केही अन्तर बोध भएन। २ भ्रष्टाचार बढ्यो। त्यो पनि दलकै संरक्षणमा।३ संक्रमणकालीन युद्धपीडितमाथि अन्याय भयो। यी सब कुराले निराशा छाएको छ। निकास दिने दायित्व शान्ति प्रक्रियामा हस्ताक्षर गर्ने दलहरूको हो। परिस्थिति जटिल बन्दै छ। यसको निकास संसद्बाट गर्छौं भन्ने अटोठ गर्नुपर्यो। त्यसका लागि निर्वाचन पद्धतिमा सुधार सबैभन्दा महत्वपूर्ण पक्ष हो। असन्तुष्टि सडकमा पोखिन दिनुहँुदैन। संसद्ले हल गर्नुपर्छ। दलीय सहमतिबाट हल गरिनुपर्छ। संविधान र संसद्बाटै हल गर्नुपर्छ। केही भयो, तर केही भएननीलम्बर आचार्य ,संविधानविद् शान्ति सम्झौताको १७ वर्षको विश्लेषण गर्दा सकारात्मक र नकारात्मक दुवै पाटा हेर्नुपर्छ। केही नै भएनन् भन्ने होइन। त्यो हिंसाले निरन्तरता पाएको भए कस्तो अवस्था हुन्थ्यो होला, कल्पना गरौं त। धेरै चिज भएका छन् तर जनताका आशा र अपेक्षा पूरा भएनन्। त्यसको छेउछाउ दलहरू पुगेनन्। जे सुधार हुन्छ भन्ने थियो, त्यो भएन। त्यसले जनतामा निराशा छायो। नयाँ स्वतन्त्रता पाए। सामाजिक विभेद खतम पार्ने ठूलो पाइला चालियो। महिला, दलितका सवालमा केही उपलब्धि भए। तर, अझै गर्न चाहिँ धेरै बाँकी छ। नेपालले के पायो ?१ ठूलो हिंसाबाट मुक्ति पायो। २ स्वतन्त्रता पायो।३ संविधान बन्यो।४ चुनाव भयो।त्यस दिनतिर फर्कौं। घर, सम्पत्ति र व्यक्तिको सुरक्षा सुनिश्चित थिएन। हिंसा मात्र होइन क्रूरता, अमानवीयता थियो। घरबाट मानिसहरू विस्थापित भएका थिए। धेरैले स्थायी रूपमा बसाइँसराइ गरे। विद्यालय चल्न पाउँदैन थिए। आफ्नो संस्कृतिको पालना गर्न पाइँदैन थियो। सामाजिक संस्कार गर्न पाइँदैन थियो। त्यो समय सम्झौं त। हिंसा रोक्नु अनिवार्य थियो। हिंसामा लागेकाहरू शान्तिपूर्ण राजनीतिमा आए। संविधानसभाबाट संविधान बन्यो। आमनिर्वाचन भए। शान्ति कायम भयो तर शान्ति प्रक्रिया पूरा भएन। पूरा गर्ने चाहना नै भएन। संक्रमणकालीन न्यायलाई सम्भवतः पूरा गर्न दलहरूले चाहेनन्। सत्ता केन्द्रित राजनीति भयो, विकास केन्द्रित भएन। समस्या समाधान केन्द्रित भएन। त्यसले अठ्यारो पर्यो। शान्ति प्रक्रिया त पूरा भएन तर चुनाव भयो, संविधान बन्यो। कमीकमजोरी बीचमा एउटा प्रक्रियामा अगाडि बढेको छ। त्यो सकारात्मक पक्ष हो।"
दुर्गा प्रसाईँलाई लक्षित गर्दै ओलीले भने ती सिखण्डीलाई एमालेले गन्दा पनि गन्दैन,"वीरगन्ज : नेकपा एमालेका अध्यक्ष केपी शर्मा ओलीले २०८४ को निर्वाचनमा एमालेको एकल बहुमतको सरकार बन्ने दाबी गरेका छन्। मंगलबार पर्साको पोखरियामा आयोजित आमसभा तथा बृहत् पार्टी प्रवेश कार्यक्रमलाई सम्बोधन गर्दै एमाले अध्यक्ष ओलीले एमालेले अहिले देश संगठन विस्तारको अभियान चलाइरहेको र २०८४ को चुनावमा एमालेको एकल बहुमतको सरकार बन्ने दाबी गरे। उनले भने, 'आउँदो २०८४ चुनावमा एमालेलाई कुनै पनि शक्तिले हराउन नसक्ने गरी संगठनलाई मजबुत बनाइरहेका छौं। हामी मिसन २०८४ मा लागेका छौं। २०८४ को चुनावमा देशभर एमालेको विजयपताका फहराउँछ। एमालेको एकल बहुमतको सरकार बन्ने निश्चित छ।' पूर्व प्रधानमन्त्रीसमेत रहेका ओलीले एमालेबाहेक कुनै पनि पार्टीले देशलाई समृद्ध बनाउन नसक्ने। देशलाई अहिलेको बेथिति र विसंगतिबाट बाहिर निकाल्न एमालेको सरकारको विकल्प नै नभएको जिकिर पनि उनले गरे। छिमेकी मुलुकहरूसँग दबिएर होइन, समान हैसियत बनाएर अगाडि बढ्ने नीतिमा एमाले नेतृत्वमा बन्ने सरकारको रहने उनले बताए। मुलुकमा अहिलेको गठबन्धनको सरकारका कारण चरम बेथिति, भ्रष्टाचार र आर्थिक मन्दी बढ्दै गएकाले यी सबैबाट देशलाई बाहिर निकाल्न मुलुकमा एमाले नेतृत्वको सरकार नै आवश्यक भएको उनले बताए। दुर्गा प्रसाईँलाई नयाँ तत्वको सिखण्डीको संज्ञा दिँदै ओेलीले भने, 'अहिले देशमा केही नयाँ तत्वहरू उफ्रिइरहेका छन्। अहिलेको गठबन्धनको सरकारको बेथितिका कारण नै ती सिखण्डीलाई एमालेले गन्दा पनि गन्दैन। कुनै मतलब पनि राख्दैन। किनकि एमाले सिसाको गिलास हेइन। जुन कतै ठोक्कियो भने पिटिक्कै फुटिहाल्ने। एमाले त्यस्तो इस्पात हो, जुन घनले हान्दा पनि टसमस हुँदैन। त्यसैले अहिले उफ्रिइरहेका नयाँ सिखण्डीहरूको एमालेले मतलब नै राख्दैन।' ओलीले भगवान रामको जन्मभूमि पर्साको ठोरी नै भएको दोहोर्याए। उनले भने, 'अहिले भारतले राम मन्दिर बनाइरहेको अयोध्या भगवान रामको जन्मभूमि हुँदै होइन। किनकि अयोध्या डेढ सय वर्ष पहिलेसम्म फैजलावाद थियो। वास्तविक राम जन्मभूमि त नेपालको ठोरी हो भन्ने कुरा धर्मशास्त्रमै उल्लेख छ।' कार्यक्रममा पप्पु कन्ट्रक्सनका पूर्व सञ्चालक हरिनारायण रौनियार जसपा छाडेर एमालेमा प्रवेश गरेका थिए। २०७४ को निर्वाचनमा पर्सा क्षेत्र नम्बर ३ बाट प्रतिनिधि सभा सदस्यमा निर्वाचित भएका रौनियारसँगै नेपाल सुशासन पार्टीकी केन्द्रीय सदस्य विना देवीलगायत विभिन्न पार्टीका सयौं नेताकार्यकर्ता पनि एमाले प्रवेश गरे। एक वर्षदेखि जसपामा निस्क्रिय रहेका केही दिन अगाडि काठमाडौं पुगेर अध्यक्ष ओलीलाई भेटेका थिए। त्यही भेटमा एमालेमा प्रवेश गर्न तयार भएका रौनियार मंगलबार आफ्नै क्षेत्रमा अध्यक्ष ओलीलाई बोलाएर एमालेमा प्रवेश गरेका हुन्। पार्टी प्रवेश कार्यक्रममा रौनियारले जसपा र उसका अध्यक्ष उपेन्द्र यादवले मधेसका मुद्दा बिर्सिएर निजी स्वार्थमा लागेकाले आफूले जसपा परित्याग गरेको बताए। उनले एमाले अध्यक्ष केपी ओलीबाटै देशको विकास र समृद्धि सम्भव रहेकाले आफू एमाले प्रवेश गरेको बताए।"
नेपालले पाउने अनुदान सिधै राज्यकोषमा प्राप्त हुने व्यवस्था गर्छौं : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले जलवायु न्यायस्वरुप नेपालले पाउने अनुदान सिधै राज्यकोषमा प्राप्त हुने प्रबन्धका लागि पहल गर्ने बताएका छन्। मंगलबार बिहान राष्ट्रिय जलवायु सम्मेलनमा बोल्दै उनले वित्त अनुदान आफूअनुकूल बाँड्ने र खर्च गर्ने बेथितिलाई रोकेर सिधै राज्यकोषमा प्राप्त हुने प्रबन्धका लागि पहल गर्ने बताएका हुन्। अनुकूलन, उत्थानशीलता र हानि तथा नोक्सानी अवधारणा प्रवर्धनमा प्रदान गरिने वित्त अनुदान महाशक्ति राष्ट्रहरु र दाताहरुको इच्छा र स्वार्थअनुकूल होइन, नेपालको राष्ट्रिय हितअनुकूल सरकारी बजेटरी प्रणालीमा आवद्ध गर्न संरचनागत प्रणालीमा नै हेरफेर आवश्यक छ।उनले भने,जलवायु न्यायस्वरुप नेपालले पाउने अनुदान सरकारको नियमन प्रणालीमा आवद्ध नभएको, सोझै सामाजिक संस्था तथा व्यक्तिको हातमा पुगेको र उनीहरुले आफ्नो स्वार्थअनुकूल खर्च गर्दा राष्ट्रिय हितमा परिचालन गर्न नसकिएको तीतो यथार्थ हाम्रासामु छ। तसर्थ, अब उप्रान्त त्यस्तो वित्त अनुदान आफूअनुकूल बाँड्ने र खर्च गर्ने बेथितिलाई रोकेर सिधै राज्यकोषमा प्राप्त हुने प्रबन्धका लागि पहल गरिने कुरा पनि म यहाँ स्पष्ट गर्दछु। प्रधानमन्त्री प्रचण्डले विश्वव्यापी तापक्रम वृद्धिलाई रोक्न नसके बढ्दो जलवायुजन्य प्रकोप, खाद्य सुरक्षा र पानीको उपलब्धतामा कमि आउनुका साथै नेपाल लगायतका विकासोन्मुख देशहरुमा जलवायुउत्थानशील विकासको सम्भावनामा गम्भीर असर पर्ने बताए। उनले संयुक्त राष्ट्र सङ्घको ७८ औं महासभामा नेपाल र अतिकम विकसित मुलुकहरुका तर्फबाट र न्यूयोर्कमा भएको जलवायु महत्वाकांक्षी शिखर सम्मेलनमा आफूले गरेको सम्बोधनले नेपालले गरेका उल्लेखनीय कामको प्रस्तुति र नेपालमा जलवायु परिवर्तनको प्रभावलाई सम्बोधन गर्न जलवायु वित्तलाई जलवायु न्यायको रूपमा उपलब्ध गराउन विश्व समुदायको ध्यान आकृष्ट गर्दै सशक्त दावी प्रस्तुत गरेको बताए। उनलेसंयुक्त राष्ट्रसघंका महासचिवले भर्खरै गरेको नेपाल भ्रमणले जलवायु परिवर्तनको कारणले नेपालले भोगिरहेका समस्या, खासगरी हिमाली क्षेत्रमा तीव्र गतिमा भइरहेको हिम स्खलन, जैविक विविधताको ह्रास र जीविकोपार्जनमा परेको प्रभावलाई विश्वसामु प्रस्तुत गरी जलवायु वित्तमा पहुँच बढाउन र जलवायु न्यायको लागि सरोकारवालाहरुलाई जवाफदेही बनाउन अन्तर्राष्ट्रिय समुदायको ध्यान आकृष्ट गरेको जानकारी गराए। उनले भने, अर्को हप्तादेखि हुने जलवायु परिवर्तन सम्बन्धी संयुक्त राष्ट्रसङ्घीय संरचना महासन्धिका पक्ष राष्ट्रहरुको २८ औं सम्मेलन (कोप २८) मा मेरो नेतृत्वमा नेपाली प्रतिनिधिमण्डलले भाग लिँदैछ। उक्त शिखर सम्मेलनमा विश्व तापमान वृद्धिलाई सीमित गर्न विश्वका धनी र विकसित राष्ट्रहरुलाई आफ्नो प्रतिबद्धताको जिम्मेवारी पालनाका लागि नेपालले सशक्त पैरवी गर्नेछ। अनुकूलनका लागि दोव्बर घोषणा गरिएको वित्तको प्रवाह अनुदानस्वरूप प्रदान गर्ने सहमतिको शीघ्र र पूर्ण कार्यान्वयनमा नेपालले गम्भीरतापूर्वक आफ्नो दावी प्रस्तुत गर्नेछ। नेपाल याचना होइन, सशक्त दावीका साथ प्रस्तुत हुने बताउँदै उनले भने,सरकारी तथा गैरसरकारी क्षेत्रबाट प्रस्तुत हुने डकुमेन्टहरु र प्रस्तुतिहरु सोहीबमोजिम तयार पार्नुहुनेछ। मैले बुझेसम्म डकुमेन्टहरु त्यसरी नै तयार हुँदैछन्। पर्वतीय राष्ट्रहरूको समस्याको पहिचान र सम्बोधनमा विश्वको ध्यानाकर्षण गर्ने ठोस पहल आवश्यक भएको बताउँदै उनले नेपालले उस्तै समस्या भएका पर्वतीय मुलुकहरुको समस्याहरुलाई रणनीतिक रुपमा उठान गरी पर्वतीय मुलुकहरुसँग सहकार्यको रणनीति बनाउन नेतृत्व गरिने स्पष्ट पारे। उनले भने,विश्वका प्रमुख कार्बन उत्सर्जनकर्ताहरुलाई तुरुन्तै उत्सर्जन घटाउन, विकसित राष्ट्रहरूलाई जलवायु वित्त उपलब्ध गराउन स्मरण, वित्त अनुदानमा बढोत्तरी र क्षति एवं नोक्सानीको विषय सम्बोधन गर्न समान परिवेश भएका देशहरुको सहकार्यको माध्यमबाट सशक्त दवाव सिर्जना गरिनेछ। अन्तर्राष्ट्रिय जलवायु वित्तीय संयन्त्रहरुबाट देशभित्र लाभ भित्राउनु एउटा चुनौती भएको प्रचण्डको दाबी छ। उनले भने,अन्तर्राष्ट्रिय जलवायु वित्तीय संयन्त्रहरुबाट देशभित्र लाभ भित्राउनु एउटा चुनौती छ भने अर्कातर्फ देशभित्र अएका जलवायु वित्तलाई प्रभावकारी परिचालन गरी प्रभावित क्षेत्र, समुदायमा पुर्याई ठोस कार्यक्रम र क्रियाकलापहरुमा लगानी गर्न ध्यान दिनुपर्दछ। यसै सन्दर्भमा वातावरण संरक्षण तथा जलवायु परिवर्तन व्यवस्थापन राष्ट्रिय परिषदको दोस्रो बैठकले जलवायु वित्त व्यवस्थापन र संस्थागत सुधारका लागि एक कार्यदल गठन गरी अध्ययन कार्य भइरहेको छ। कार्यदलको अध्ययन प्रतिवेदन प्राप्त भइसकेपछि यस दिशामा ठोस नीतिसहित पहल लिन थप मद्दत मिल्ने नै छ।"
पप्पु कन्ट्रक्सनका पूर्व सञ्चालक रौनियार जसपा छाडेर एमालेमा प्रवेश,"वीरगन्ज : जनता समाजवादी पार्टी (जसपा)का नेता तथा पूर्व सांसद हरिनारायण रौनियार नेकपा एमालेमा प्रवेश गरेका छन्। २०७४ को निर्वाचनमा पर्सा क्षेत्र नम्बर ३ बाट प्रतिनिधि सभा सदस्यमा निर्वाचित भएका रौनियार जसपा छाडेर एमालेमा प्रवेश गरेका हुन्। पर्साको पोखरीयामा मंगलबार आयोजित आमसभा तथा बृहत् पार्टी प्रवेश कार्यक्रममा एमाले अध्यक्ष केपी शर्मा ओलीले रौनियारलाई फूलमाला र टीका लगाएर पार्टी प्रवेश गराएका हुन्। रौनियारसँगै नेपाल सुशासन पार्टीकी केन्द्रीय सदस्य विना देवीलगायत विभिन्न पार्टीका सयौं नेता कार्यकर्ता पनि एमाले प्रवेश गरेका छन्। एक वर्षदेखि जसपामा निस्कृय रहेका केही दिनअघि काठमाडौं पुगेर अध्यक्ष ओलीलाई भेटेका थिए। त्यही भेटमा एमालेमा प्रवेश गर्न तयार भएका रौनियार मंगलबार आफ्नै क्षेत्रमा अध्यक्ष ओलीलाई बोलाएर एमालेमा प्रवेश गरेका हुन्। पार्टी प्रवेश कार्यक्रममा बोल्दै पप्पु कन्ट्रक्सनका संस्थापक अध्यक्ष समेत रहेका रौनियारले जसपा र उसका अध्यक्ष उपेन्द्र यादवले मधेसका मुद्दा बिर्सिएर निजी स्वार्थमा लागेकाले आफूले जसपा परित्याग गरेको बताए। उनले एमाले अध्यक्ष केपी ओलीबाटै देशको विकास र समृद्धि सम्भव रहेकाले आफू एमाले प्रवेश गरेको बताए। एमाले पर्साका अध्यक्ष डाक्टर विश्वम्भर शर्माको अध्यक्षतामा आयोजित कार्यक्रमलाई एमाले केन्द्रीय सचिव योगेश भट्टराई, रघुवीर महासेठ, पोलिटब्युरो सदस्य पुरुषोत्तम पौडेल, ज्वाला साह, अच्युत मैनाली,केन्द्रीय सदस्यहरु अरविन्द सिंह, राजकुमार गुप्ता लगायतले पनि सम्बोधन गरेका थिए।"
ललितपुरका यी स्थानमा ६ महिनाका लागि निषेधज्ञा जारी,"काठमाडौं : सुरक्षा संवेदनशिलतालाई मध्यनजर गर्दै जिल्ला प्रहरी कार्यालय ललितपुरले मन्त्री निवास आसपास निषेधज्ञा जारी गरेको छ। ललितपुरका सिडिओ रुद्रप्रसाद पण्डितले मन्त्री निवास आसपासका क्षेत्रमा ६ महिनाका लागि निषेधज्ञा जारी गरेको जानकारी दिए। उनका अनुसार पुल्चोकस्थित युएन हाउस र मन्त्री निवासको सुरक्षा संवेदनशिलतालाई ध्यानमा राखी पूर्वतर्फ इनारमोड जाने मूलबाटो, पश्चिमतर्फ राष्ट्रिय किताबखाना (निजामती), उत्तरतर्फ आन्तरिक राजस्व कार्यालय र युएन हाउस र दक्षिणतर्फ राष्ट्रिय मानव अधिकार आयोग एवं राष्ट्रिय सहकारी विकास बोर्डको चार किल्लाभित्र भित्र निषेधज्ञा जारी गरिएको हो। स्थानीय प्रशासन ऐन, २०२८ को दफा ६ को उपदफा (३क) बमोजिम मंगलबारदेखि आगामी ६ महिनासम्मका लागि पाँच जनाभन्दा बढी व्यक्ति भेला जम्मा भई नारा, जुलुस, प्रदर्शन, धर्ना, घेराउ, अनसन, सभाजस्ता आन्दोलन वा विरोधका कार्यक्रम गर्न निषेध गरिएको सिडिओद्वारा जारी आदेशमा भनिएको छ।"
कोप२८ मा वित्त अनुदान जलवायु न्यायको रुपमा पाउनुपर्छ भनेर दाबी गर्छौं : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले नेपाल जलवायु परिवर्तनको उच्च जोखिममा रहेको बताएका छन्। मंगलबार बिहान राष्ट्रिय जलवायु सम्मेलनमा बोल्दै उनले जलवायु हिमाली क्षेत्रमा हिउँ पग्लने, पहाडमा सुख्खा पहिरो र तराईमा बाढी आइरहेको उल्लेख गरे। नेपाल जलवायु परिवर्तनको कारण उच्च जोखिममा छ। परिवर्तित जलवायुले मनसुन वर्षाको प्रकृति, मात्रा तथा समय तालिकामा व्यापक परिवर्तन, तापक्रम वृद्धि तथा वर्षामा आएको फेरबदल, प्रकोप र विपद्का वृद्धि र अतिशय घटनाका कारण हामीले बहुपक्षीय चुनौतीहरुको सामना गर्नु परिरहेको छ।उनले भने, जलवायु परिवर्तनको असर विशेष गरी हिमाली क्षेत्रमा हिमताल पग्लिने र विष्फोट हुने, पहाडी क्षेत्रमा पहिरो र सुख्खा खडेरी तथा तराई मधेशमा बाढी पहिरोको रूपमा देखिन थालेको छ। उच्च तापक्रम वृद्धिले गर्दा यस क्षेत्रमा रहेका हिमालका दुईतिहाइ हिमभण्डार पग्लिने अध्ययनहरुले देखाएका छन्। उनले अन्तराष्ट्रिय समुदायलाई जलवायु परिवर्तनले नेपालमा परेको असरबारे जानकारी गराउने बताए। नेपालले जलवायु वित्तको पहुँचमा भोगिरहेको समस्याको प्रक्रियागत कठिनाइ, कोषको बाँडफाँटमा देखिएको असमानता र अन्य कठिनाइका बारेमा सम्बन्धित निकायहरुसँग छलफल गरिने प्रचण्डको छ। प्रधानमन्त्री प्रचण्डले कोप२८ मा उठाउने विषयको बारेमा जानकारी दिँदै भने,विशेष गरी अहिले जलवायु परिवर्तनमा भइरहेको लगानी बढी ऋण केन्द्रित भएको विषयप्रति गम्भीर हुँदै यसलाई बदल्दै अनुकूलन, उत्थानशीलता र हानि तथा नोक्सानी अवधारणा प्रवर्धनमा प्रदान गरिने वित्त अनुदान जलवायु न्यायको रुपमा पाउनुपर्ने सुनिश्चितताको लागि पैरवी र दाबी गर्नेछौं। नेपाल जलवायु परिवर्तन सम्बन्धी संयुक्त राष्ट्रसङ्घीय संरचना महासन्धिको पक्षराष्ट्र भएकोले पक्षधर राष्ट्रहरुका वार्ता प्रक्रियाहरुमा भाग लिँदै आएको बताए। उनले भने,विभिन्न मञ्चहरूमार्फत जलवायु परिवर्तनका चुनौती र अवसरहरुका बारेमा विश्व समुदायसँग निरन्तर संवाद गरिरहेको छ। यो संवादलाई अझै सघन र परिणाममुखी बनाउने चुनौती र महत्वपूर्ण अवसरका रुपमा कोप२८ आउँदैछ। प्रचण्डले नेपालका आवश्यकता र प्राथमिकताहरु समेटेर तयार गरिएका राष्ट्रिय अनुकूलन योजना र राष्ट्रिय निर्धारित योगदान कार्यान्वयन योजनामा भएका कार्यक्रममा सहयोग केन्द्रित गर्न राष्ट्रियअन्तर्राष्ट्रिय संघसंस्थाहरुलाई आव्हान गरे। प्रचण्डले भने, जलवायु परिवर्तनका असर र प्रभावसँग जुध्न हामीले तयार गरेका जलवायु परिवर्तन अनुकूलन तथा न्यूनीकरण सम्बन्धी राष्ट्रिय नीति, योजना र कार्यक्रमको कार्यान्वयन गर्न संघ, प्रदेश र स्थानीय तहको नेतृत्व र विकास साझेदार र सरोकारवाला निकायको सहयोग र सहकार्य आवश्यक हुन्छ। हाम्रा आवश्यकता र प्राथमिकताहरु समेटेर तयार गरिएका राष्ट्रिय अनुकूलन योजना र राष्ट्रिय निर्धारित योगदान कार्यान्वयन योजनामा भएका कार्यक्रममा सहयोग केन्द्रित गर्न राष्ट्रियअन्तर्राष्ट्रिय संघसंस्थाहरुलाई समेत हार्दिक आव्हान गर्दछु। आगामी नोभेम्बर ३० देखि डिसेम्बर १२ तारिखसम्म संयुक्त अरब इमिरेट्स(यूएई)को दुबईमा आयोजना हुने संयुक्त राष्ट्रसंघीय जलवायु सम्मेलन (कोप२८)मा नेपालले उठाउने विषयबारे छलफल गर्न वन मन्त्रालयका सम्मेलनको आयोजना गरेको हो।"
बुधबार देशका यी प्रदेशमा हुने छ हिमपात,"काठमाडौं : बुधबार कोशी, बागमती र गण्डकी प्रदेशका पहाडी भूभागमा आंशिक बदली रही देशका बाँकी भूभागको मौसम सामान्यतया सफा रहनेछ। मौसम पूर्वानुमान महाशाखाका अनुसार कोशी, बागमती र गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। बुधबार राति कोशी, बागमती, गण्डकी र लुम्बिनी प्रदेशको पहाडी भूभागमा आंशिक बदली रही देशको बाँकी भूभागको मौसम सामान्यतया सफा रहनेछ।"
हत्यामा संलग्न दुई जना १६ वर्षपछि पक्राउ,"विराटनगर : हत्यामा संलग्न दुई जना १६ वर्षपछि मोरङबाट पक्राउ परेका छन्। पक्राउ पर्नेमा एक जना वृद्ध पुरुष छन्। मिक्लाजुङ गाउँपालिका१ का ७० वर्षीय देवीप्रसाद राई र ५० वर्षीय धनकुमार राईलाई पक्राउ गरिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार देवीप्रसाद मंगलबार र धनकुमार गत शनिबार पक्राउ परेका हुन्। दुवै जनालाई गाउँघरमै लुकिछिपी बसेको अवस्थामा पक्राउ गरिएको दाहालले बताए। देवीप्रसाद र धनकुमारले २०६४ जेठ २० गते राति मिक्लाजुङ१ (साविकको रमितेखोला गाविस४)का ३५ वर्षीय सन्तोष राईको हत्या गरेका थिए। कुटपिट गरेर सन्तोषको हत्या गरेपछि जंगलमा लगेर शव गाडेको प्रहरीको भनाइ छ। प्रहरीले देवीप्रसाद र धनकुमारविरुद्ध कर्तव्य ज्यान मुद्दा चलाएको थियो। जिल्ला अदालत मोरङले दोषी ठहर गर्दै दुवै जनालाई २०६७ सालमा जनही ५ वर्ष कैद सजायको फैसला गरेको थियो। तर, घटनापछि उनीहरु भागेका थिए। सजाय भुक्तान नगरिकन फरार रहेका दुवै जनालाई पक्राउ गरेर प्रहरीले मंगलबार अदालतमा बुझाएको छ। प्रहरीले पेस गरेपछि देवीप्रसाद र धनकुमारलाई अदालतले कैद सजाय भुक्तानका लागि कारागार चलान गरेको छ।"
किशोरीलाई जबरजस्ती करणी गरेको आरोपमा एक जना पक्राउ,गुलरिया : किशोरीलाई जबरजस्ती करणी गरेको आरोपमा एक जना पक्राउ परेका छन्। पक्राउ पर्नेमा गेरुवा गाउँपालिकाका ४० वर्षीय पुरुष रहेका छन्। ललाइफकाई गोठ तथा विभिन्न स्थानमा १५ वर्षीया युवतीलाई जबरजस्ती करणी गरेको उजुरीका आधारमा युवकलाई नियन्त्रणमा लिएको जिल्ला प्रहरी कार्यालय बर्दियाका प्रहरी नायव उपरीक्षक तुल्सीराम अर्यालले जानकारी दिए। घटनाका बारेमा थप अनुसन्धान गरिरहेको डीएसपी अर्यालले बताए।
नाका खुलेसँगै उपल्लो मुस्ताङीलाई रोजगारी,"जोमसोम : उपल्लो मुस्ताङको लोमान्थाङ गाउँपालिका३ ठिंगरका स्थानीय कर्मा सम्टुक गुरुङ यतिखेर जोमसोममा चिनियाँ सामान ढुवानीमा व्यस्त छन्। उनले जोमसोम बजारको पुरानो काठेपुल नजिकको सडक छेउमा कोरोला नाकाबाट ल्याएका चिनियाँ सामान फुटपाथ व्यापारीले जस्तै फिजाएका छन्। उनले (नेचुङलिजी)कोरलानाकाको व्यापारिक स्थलबाट जुत्ता चप्पल, ज्याकेट, टाउजर, मोजा, ब्ल्याङेकट, सोफासेटमा राख्ने फर्म, थर्मस लगायतका किराना पसललाई चाहिने सामानहरू जीपमा ढुवानी गरी बिक्री गर्न राखेका हुन्। यसअघि तीन खेप सामान ल्याएका सकिएपछि उनी फेरि सामान लिन जाने छन्। जोमसोमबाट नाकासम्मको दूरी ११० किलोमिटर छ। अहिले चिनियाँ उत्पादनको माग बढी भएको उनले बताए। हिजोआज उपल्लो मुस्ताङका धेरैजसो स्थानीय ठूला तथा साना व्यापारीले चिनियाँ बजार लिजीमा गएर धमाधम सामान बेच्न तल्लो मुस्ताङमा आउने गरेका छन्। नाका खुलेपछि आफूहरूलाई व्यापार गर्न सजिलो भएको लोमान्थाङका स्थानीय व्यापारी पेमा आंगेल गुरुङले बताए। उनले चिनियाँ सामान लिन जाँदा स्थानीय उत्पादन लिएर जाने गरेको उल्लेख गरे विगतमा उपल्लो मुस्ताङीहरू हिउँदयामको जाडो छल्न कात्तिकअघि नै बेसी झरिसक्थे। यसवर्ष नाका खुलेकाले उनीहरू बेसी झरेका छैनन्।"
लागूऔषधसहित एक जना पक्राउ,"स्याङ्जा : स्याङ्जामा लागूऔषधसहित एक जना पक्राउ परेका छन्। पक्राउ पर्नेमा अजुनचौपारी गाउँपालिका१ का २८ वर्षीय दिलबहादुर क्षेत्री रहेका छन्। उनले आफ्नै घरमा लुकाएर राखेको अवस्थामा फेनेरागन नामक २ एमएलको ४२ एम्पुल, आइपीपीएल ३८ एम्पुल, डाइजेपाम २९ एम्पुलसहित उनलाई पक्राउ गरेको प्रहरी नायब उपरीक्षक इन्द्रबहादुर रानाले जानकारी दिए। गोप्य सूचनाका आधारमा जिल्ला प्रहरी र प्रहरी चौकी अर्जुनचौपारीबाट खटिएको प्रहरी टोलीले चेकजाँच गर्ने क्रममा कुल १ सय ९ एम्पुल लागूऔषध बरामद गरेको छ। क्षेत्रीलाई जिल्ला अदालत स्याङ्जाबाट मंगलबार म्याद थप गरेर अनुसन्धान अघि बढाइएको छ।"
दुई महिनामा १४ फरार अभियुक्त पक्राउ,"नुवाकोट : दुई महिनामा १४ फरार अभियुक्त पक्राउ परेका छन्। फरार अभियुक्त पक्राउ अभियानअन्तर्गत गत असोजदेखि दुई महिनाको अवधि हालसम्म विभिन्न अपराधमा संलग्न १४ जना फरार व्यक्तिलाई पक्राउ गरिएको जिल्ला प्रहरी कार्यालय नुवाकोटले जनाएको छ। पक्राउ परेकालाई सजायका लागि जिल्ला अदालत तथा कारागार पठाइएको प्रहरी उपरीक्षक संजयसिंह थापाको भनाइ छ। फरार भएकाहरूबाट २३ वर्ष, ८ महिना, १ दिन कैद सजाय र सात लाख ३२ हजार ६ सय ७५ रुपैयाँ जरिवानासमेत असुल उपर भएको छ।"
उखु किसानका लागि १५ करोड ७३ लाख अनुदान निकासा,"परासी : सरकारले नवलपरासीका उखु किसानहरूको अनुदान रकम पठाएको छ। कोष तथा लेखा नियन्त्रक कार्यालय (कोलेनिका)मा उक्त रकम पठाइएको हो। अनुदानमध्ये केही रकम सरकारले अझै पठाउन बाँकी छ। जिल्लाका उखु किसानले अनुदानवापतको कुल १५ करोड ७३ लाख रुपैयाँ पाउन बाँकी छ। सरकारले अहिले १५ करोड १२ लाख १५ हजार ५५८ रुपैयाँ अनुदान रकम वितरण गर्न पठाएको कोष तथा लेखा नियन्त्रक कार्यालयका लेखापाल केशव पौडेलले जानकारी दिए। अझै सरकारले ६१ लख ७ हजार ४४२ रुपैयाँ अनुदानवापतको रकम पठाउन बाँकी छ। सरकारको निर्णयअनुसार किसानलाई प्रति क्विन्टल ७० रुपैयाँका दरले अनुदान रकम उपलब्ध गराइने लेखापाल पौडेलले बताए। यो आव २०७९०८० मा चिनी उद्योगलाई उखु उपलब्ध गराएका किसानहरूलाई वितरण गरिने रकम हो। जिल्लाका चार चिनी उद्योगले अनुदान पाउने किसानको नाम कोलेनिकामा पठाइसकेका छन्। चिनी उद्योगले कोलेनिकामा पठाएको विवरणअनुसार गत आवमा चार वटा चिनी मिलले कुल २२ लाख ४७ हजार ४७९ क्विन्टल उखु क्रसिङ गरेका छन्। उक्त आवमा बाग्मती चिनी उद्योग कुडियाले १० लाख ८० हजार ८४५ क्विन्टल, इन्दिरा चिनी उद्योग प्रतापपुरले ७ लाख २२ हजार ९०२ क्विन्टल, लुम्बिनी चिनी उद्योग सुनवलले ३ लाख ५६ हजार ४७४ र तत्व फर्म प्रालि प्रतापपुरले ८७ हजार २५६ क्विन्टल उखु क्रसिङ गरेको विवरण बुझाएको लेखापाल पौडेलले जानकारी दिए। गतवर्ष सरकारले उखुको प्रति क्विन्टल ६१० रुपैयाँ समर्थन मूल्य कायम गरेको थियो। जसमा उखुको मूल्य प्रतिक्विन्टल ५४० र ढुवानी भाडावापतको प्रति क्विन्टल ७० रुपैयाँ सरकारले अनुदानवापतको रकम किसानलाई उपलब्ध गराउने निर्णय गरेको थियो। दसैंअघि पठाइएको उक्त रकम चाडपर्वका कारण किसानहरूलाई पठाउन नसकिएको कोलेनिकाका प्रमुख कोष नियन्त्रक पर्शुराम नेपालले बताए। केही दिनमा उखु अनुदान भुक्तानी समितिको बैठक बसेर अनुदान रकम वितरण गरिने छ, प्रमुख कोष नियन्त्रक नेपालले भने। प्रमुख जिल्ला अधिकारीको अध्यक्षतामा जिल्ला स्तरीय उखु अनुदान भुक्तानी समिति रहेको छ। चिनी उद्योगले पठाएको विवरणअनुसार केही रकम अझै अपुग हुने देखिन्छ। बाँकी रकम पठाउन पत्राचार गर्छौं, रकम सोझैं किसानको खातामा पठाउँछौं, नेपालले भने।"
राष्ट्रपति निवास र बालुवाटार क्षेत्रमा पनि निषेधज्ञा जारी,"काठमाडौं : जिल्ला प्रशासन कार्यालय काठमाडौंले राष्ट्रपति निवास महाराजगन्ज र प्रधानमन्त्री निवास बालुवाटार आसपास क्षेत्रमा पनि निषेधज्ञा जारी गरेको छ। सुरक्षा संवेदनशीलतालाई मध्यनजर गर्दै जिल्ला सुरक्षा समितिको बैठकले थप दुई क्षेत्रमा निषेधज्ञा जारी गरेको जिल्ला प्रशासन कार्यालय काठमाडौंले जानकारी दिएको छ। मंगलबार विज्ञप्त जारी गर्दै प्रशासनले राष्ट्रपति निवासको पूर्वतर्फ पवित्र वर्कशप, पश्चिमतर्फ सामाखुसी निस्कने नाला, उत्तरतर्फ राष्ट्रिय प्रहरी प्रतिष्ठानको दक्षिणी पूर्वी गेट र दक्षिणतर्फ प्रहरी अस्पताल जाने मोडसम्म निषेधज्ञा जारी भएको जानकारी दिएको छ। त्यस्तै प्रधानमन्त्री निवासका लागि पवित्र वर्कशप चोकदेखि बालुवाटारतर्फ नेपाल राष्ट्र बैंक चोकसम्म र सभामुख निवासदेखि गैह्रीधारा जाने बाटोको पश्चिम दक्षिण सय मिटरसम्म निषेधज्ञा जारी गरेको प्रशासनले जनाएको छ। यसअघि प्रशासनले बानेश्वरदेखि माइतीघर मण्डलासम्म निषेधज्ञा जारी गरेको थियो। मंसिर ७ गते एमाले निकट युवा संघ र मेडिकल व्यवसायी दुर्गा प्रसाईँ समूहको छुट्टाछुट्टै विरोध प्रदर्शन कार्यक्रम सार्वजनिक भएपछि प्रशासनले निषेधज्ञा जारी गरेको हो। त्यस्तै जिल्ला प्रशासन कार्यालय ललितपुरले पनि पुल्चोकस्थित मन्त्री क्वाटर र युएन कार्यालय आसपास निषेधज्ञा जारी गरेको छ।"
राजविराजमा कैदीको मृत्यु,"राजविराज : सप्तरी जिल्ला कारागार राजविराजमा कैद भुक्तान गरिरहेका एक कैदीको मंगलबार उपचारका क्रममा मृत्यु भएको छ। कारागारमा कैद रहेका राजविराज नगरपालिका१५ मुसहर्नियाका ६५ वर्षीय नन्दी भनिने नन्दलाल मण्डलको मृत्यु भएको निमित्त कारागार प्रशासन प्रमुख सदानन्द दासले जानकारी दिए। राजविराज नगरपालिका१५ मुसहर्नियाकी २४ वर्षीया बेचनीदेवी साहको हत्या गरी शव लुकाएको आरोपमा २०७९ कात्तिक १६ गतेदेखि पुर्पक्षमा थुनान रहेका मण्डललाई फागुन १८ गते जिल्ला अदालतले ३ वर्षका लागि कैद सजायको फैसला गरेको थियो। जिल्ला न्यायाधीश हरिश्चन्द्र इङ्गनामको इजलाशले मण्डललाई हत्या आरोपमा साढे २ वर्ष कैद र शव लुकाएकोमा थप ६ महिना कैद गरी ३ वर्ष कैद सजाय भएको हो। दमको दीर्घरोगी रहेकाले निरन्तर उपचार गरिरहेका मण्डलको पछिल्लो समय खुट्टा समेत सुन्निएको कैदीहरूले जानकारी दिए। कैदीहरूले बताएअनुसार बिहानको खाना खाएर केहीबेर आराम गरेपछि शौचालय गएका मण्डल निक्लेर ट्युवेलमा हातखुट्टा धोइरहेका बेला एक्कासि लडेका थिए। उनलाई तत्काल गजेन्द्रनारायण सिंह अस्पताल राजविराज पुर्याइएकोमा चिकित्सकहरूले मृत घोषणा गरेको कारागार प्रशासनले जानकारी दिएको छ। शव सोही अस्पतालमा रहेको छ। मण्डललगायतले हत्या गरी फालेको बेचनीको शव २०७५ जेठ ३१ गते उनकै घरको शौचालयको सेफ्टी ट्यांकमा सडेगलेको अवस्थामा फेला परेको थियो। भारत पञ्जाबको जालन्धरबाट २४ वर्षपछि ०७२ असार ११ गते घर फर्केको भनिएका सूर्यनारायण साहले ०७२ सालमै छिन्नमस्ता गाउँपालिका६ लालापट्टी खुदीबखारीकी बेचनीसँग विवाह गरेका थिए। उक्त घटनामा मृतकका देवर ३५ वर्षीय मुर्जा भनिने पञ्चदेव साह, निजकी पत्नी ३१ वर्षीया प्रमीलादेवी साह, निजका दाजु डाक्नेश्वरी नगरपालिका७ ब्रह्मपुरका ३६ वर्षीय सत्यनारायण साह, राजविराज १५ का २४ वर्षीय धर्मेन्द्र साह र ५० वर्षीय थापा भनिने जिवछ साह ०७५ असार र साउनमा पक्राउ परेका थिए। उनीहरू पाँचै जना ०७५ भदौ ६ गतेदेखि पुर्पक्षका लागि राजविराज कारागारमा थुनामा थिए। अदालतको इजलाशले ०७८ भदौ २७ गते पञ्चदेव र प्रमिलालाई जन्मकैद सजाय भयो। सत्यनारायण साहको हकमा ३ वर्ष कैद सजाय फैसला भएकोमा फैसला मितिमा कैद भुक्तान भएकोले रिहा भएका थिए। सोही दिन थुनामा रहेका सोही ठाउँका २४ वर्षीय धर्मेन्द्र साह र ३५ वर्षीय जिवछनारायण साहले अभियोगबाट सफाइ पाएका थिए। अदालतमा ०७८ पुस १९ गते हाजिर भएका ३५ वर्षीय जयनारायण साह सोही दिनदेखि पुर्पक्षका लागि राजविराज कारागारमा थुनामा गएकोमा ०७९ भदौ २९ गतेको इजलाशबाट सफाइ पाएका थिए। अदालतमा हाजिर भई पुर्पक्षका लागि कारागारमा थुनामा रहेका सोही ठाउँका ५० वर्षीय ताराचन्द्र साह र ६४ वर्षीय गोपीचन्द्र साहले अभियोग दावीबाट सफाइ पाए। ताराचन्द्रसँगै अदालतमा हाजिर भएका नन्दलाल मण्डल भने दोषी ठहर भएका थिए।"
भूकम्प प्रभावितलाई त्रियुगा नगरपालिकाले १० लाख बराबरको सामग्री उपलब्ध गराउने,"उदयपुर : उदयपुरको त्रियुगा नगरपालिकाले भूकम्प प्रभावित क्षेत्र जाजरकोटमा १० लाख रुपैयाँ बराबरको राहत सामग्री उपलब्ध गराउने भएको छ। नगरपालिकाको विपद्कोष र विभिन्न संघसंस्थाको सहयोगमा संकलित १० लाख बराबरको खाद्यान्न, औषधि लत्ताकपडा लगायतका सामग्री लिएर मेयर वसन्तकुमार बस्नेतको नेतृत्वको टोली मंगलबार जाजरकोट प्रस्थान गरेको छ। नगरपालिकाले ३ लाख ८३ हजार ५ सयको ५ हजार ९ सय किलो चामल, २६ हजार ४४२ रुपैयाँको ७८ थान म्याट, ९८ हजार ९६५ रुपैयाँको २९० थान न्यानो कपडा, १ लाख १ हजार ६ सयको २ सय थान ब्लान्केट उपलब्ध गराएको मेयर बस्नेतले बताए। त्यसैगरी १ लाख ६ हजारको ९४ थान सानो र ठूलो त्रिपाल, ५४ हजारको १ हजार २ सय थान सेनिटरी प्याड, १ लाख १५ हजारको विभिन्न प्रकारका औषधि सहितका राहत सामग्री सहयोग गरिएको उनले बताए। राहत सामग्रीका लागि त्रियुगा त्रियुगा उद्योग वाणिज्य संघले १ लाख तथा त्रियुगा मेडिकल र नगर स्वास्थ्य शाखाबाट औषधि सहयोग भएको बस्नेतले बताए। नगरपालिकाले भूकम्प प्रभावित जाजरकोटका लागि राहतका लागि आह्वान गरेसँगै पिसजोन स्कुल गाईघाटले ५७ थान नर्मल ट्याक सुट, ओरेक नेपालले १२ हजार मूल्यको बच्चाका लागि न्यानो कपडा, गर्भवती महिलाका लागि म्याक्सी उपलब्ध गराएको थियो। विपतिमा थोरै भएपनि मलमपट्टी लगाउन प्रभावित क्षेत्रमा आफ्नै नेतृत्वमा टोली प्रस्थान गरेको मेयर बस्नेतले बताए। उनले प्रभावित क्षेत्रको स्थलगत अनुगमनपछि जिल्ला प्रशासन कार्यालयमा राहत सामग्री हस्तान्तरण गरी वितरण गरिने बताए।"
छोराको कुटपिटबाट आमाको मृत्यु,मकवानपुर : मकवानपुरको मनहरी गाउँपालिकामा सौतेनी छोराको कुटपिटबाट एक जना महिलाको मृत्यु भएको छ। मृत्यु हुनेमा मनहरी गाउँपालिका५ डिल्लीपुर बस्ने डिलबहादुर चेपाङकी कान्छी श्रीमती ५० वर्षीय सन्तमाया चेपाङ रहेको मकवानपुरका प्रहरी नायब निरीक्षक एवं प्रहरी प्रवक्ता लक्ष्मी भण्डारीले जानकारी दिए। मकवानपुर प्रहरी प्रवक्ता एवं प्रहरी नायब उपरीक्षक भण्डारीका अनुसार सन्तमायालाई कात्तिक २७ गते डिलबहादुरकी जेठी श्रीमतीका २६ वर्षीय छोरा ईन्द्रबहादुर चेपाङले कुटपिट गरी घाइते बनाएका थिए। घाइते सन्तमायाको चितवनस्थित सरकारी अस्पताल भरतपुरमा उपचारको क्रममा आज मृत्यु भएको प्रवक्ता भण्डारीले जानकारी दिए। कुटपिटमा संलग्न ईन्द्रबहादुरलाई प्रहरीले नियन्त्रणमा लिएको र घटनाका बारेमा अनुसन्धान भइरहेको प्रवक्ता भण्डारीले बताए।
गुल्मीका दुई स्थानीय तहमा मंसिर ७ गते सार्वजनिक बिदा,"गुल्मी : गुल्मीका दुई स्थानीय तहले मंसिर ७ गते सार्वजनिक बिदा दिएका छन्। मंगलबार सूचना जारी गर्दै जिल्लाको रेसुंगा नगरपालिका र गुल्मीदरबार गाउँपालिकाले सार्वजनिक बिदा दिएका हुन्। मंसिर ७ गते अर्थात् हरिबोधिनी एकादशीका दिन धार्मिक, ऐतिहासिक स्थल रेसुंगा पोखरीमा धार्मिक मेला लाग्ने भएकाले कार्यपालिका बैठकबाट भएको निर्णयबमोजिम सार्वजनिक विदा दिइएको रेसुंगा नगरपालिकाले निकालेको सूचनामा उल्लेख गरेको छ। त्यस्तै गुल्मी दरबार गाउँपालिकाले मंसिर ५ गते एक सूचना जारी गर्दै हरिबोधिनी एकादशीका दिन पालिका अन्तर्गतका सम्पूर्ण वडा कार्यालय, स्वास्थ्य चौकी, विद्यालय तथा सार्वजनिक संघ संस्थाहरूमा सार्वजनिक बिदा दिइएको छ। हरिबोधिनी एकादशी पर्वका अवसरमा गुल्मीको धार्मिक तथा ऐतिहासिक पर्यटकीय स्थल रेसुंगामा पूजा गर्न भक्तजनको घुइँचो लाग्ने गर्दछ। एकादशीका दिन भगवान् विष्णुको प्रतीकका रूपमा तुलसीको विवाह र विशेष पूजा गरी तुलसीको व्रत गरी विशेष पूजा गर्दछन्।"
मन्दिरबाट चोरी भएको गरगहनासहित बालक पक्राउ,महोत्तरी : मन्दिरबाट चोरी भएको गरगहनासहित एक जना बालक पक्राउ परेका छन्। इलाका प्रहरी कार्यालय गौशालाले मन्दिरबाट चोरी भएको १४ आना बराबरको सुनको नथिया र टीकासहित उक्त बालकलाई नियन्त्रणमा लिएको हो। प्रहरी नियन्त्रणमा रहेको बालकसँग प्रहरीले सोधपुछ गरिरहेको प्रहरी निरीक्षक मनोजकुमार यादवले जानकारी दिए। बजारको मध्यभागमा रहेको दुर्गा मन्दिरका लागि भारतबाट १० लाख भारुमा दुर्गाको आभूषण खरिद गरी ल्याएको मन्दिरका पुजारी काशिकान्त झाले बताए। छठ पर्वको पारण दिन अर्थात् सोमबारका दिन सो मन्दिरबाट सो आभूषण चोरी भएको पुजारी झाले प्रहरीमा खबर गरेपछि प्रहरीले अनुसन्धानको क्रममा सो बालकलाई आज नियन्त्रणमा लिएको हो।
कोशी प्रदेशमा चाडपर्व शान्तिपूर्ण,"विराटनगर : कोशी प्रदेशमा यसवर्ष ठूला चाडपर्व शान्तिपूर्ण रूपमा सम्पन्न भएका छन्। हिन्दु धर्मावलम्बीहरूको महान पर्व दसैं, तिहार र छठका समयमा छिटपुटबाहेक ठूला एवं अप्रिय घटना हुन पाएनन्। विशेष गरेर चाडपर्वमा भारतसँग सीमा जोडिएका स्थान सुरक्षाका दृष्टिकोणले संवेदनशील मानिन्छन्। नेपाल तथा सशस्त्र प्रहरीसमेतका निकायले १४ जिल्ला रहेको प्रदेशमा चाडपर्वलाई लक्षित गरेर सुरक्षा योजना बनाउँदै असोज २८ देखि मंसिर ४ गतेसम्मका लागि लागू गरेका थिए। कोशी प्रदेश प्रहरी कार्यालय विराटनगरका निमित्त प्रवक्ता एवं डीएसपी सुनील दाहालले चाडपर्व लक्षित सुरक्षा तैनाथी बढाइएका कारण दसैं, तिहार र छठमा अप्रिय घटना हुन नपाएको बताए। प्रदेशभरि चाडपर्वको अवधिमा ८ जनाको हत्या भएको छ। प्रहरीका अनुसार १ सय ७१ जनाले आत्महत्या गरेका छन्। कुटपिट र झैझडासँग सम्बन्धित ७४ वटा घटना भएका छन्। जुवातासका ७, जबरजस्ती करणीका १०, लागूऔषधका ९८, चोरीका १० र हातहतियारसँग सम्बन्धित २ वटा घटना भएको डीएसपी दाहालले बताए। उनका अनुसार चाडपर्वको अवधिमा प्रदेशभरि ६ सय ५० वटा सवारी दुर्घटना भएका छन्। दुर्घटनामा परेर ४८ जनाको मृत्यु भएको छ। विभिन्न घटनामा संलग्न ४ सय ८६ जनालाई पक्राउ गरेर कानुनी कारबाहीको दायरामा ल्याइएको जानकारी दाहालले दिए। उनका अनुसार हत्यामा संलग्न १०, कुटपिट एवं झैझगडामा संलग्न ६५, जुवातास खेल्ने ५४, बलात्कारमा संलग्न ९, लागूऔषध ओसारपसार गर्ने ९२, दुर्घटना गराउने २ सय ४९, चोरीमा संलग्न ५ र हतियारसहित २ जना पक्राउ परेका हुन्। विगतमा जस्तो यसवर्ष संगठित अपराध, सामूहिक बलात्कार, लुटपाट, डकैती, आगजनीजस्ता ठूला एवं अप्रिय घटना हुन नपाएको दाहालले बताए। मोरङ प्रहरी प्रमुख एसपी दीपक पोखरेल चाडपर्व तुलनात्मक हिसाबले शान्तिपूर्ण रूपमा सम्पन्न भएको बताउँछन्। उनका अनुसार विगतमा जस्तो यसवर्ष मोरङमा कुनैपनि ठूला आपराधिक घटना हुन पाएनन्। अपराधिक योजना बनाएर हिँडेकालाई बेलैमा नियन्त्रणमा लिइएको एसपी पोखरेल बताउँछन्। दसैंका समयमा लुटपाट एवं डकैतीको योजना बनाएर हिँडेको आपराधिक गिरोहलाई प्रहरीले मोरङबाट हतियारसहित पक्राउ गरेको थियो। चाडपर्वलाई लक्षित गरेर सुरक्षा सक्रियता बढाइयो। सुरक्षा व्यवस्था कडा पारियो, एसपी पोखरेल भन्छन्, शंकास्पदहरूलाई नियन्त्रणमा लिएर अनुसन्धानको दायरामा ल्याइयो। चाडपर्वलाई मर्यादित, व्यवस्थित र सुरक्षित बनाउन सबै उपायको अवलम्बन गरिएको थियो। मानवीय चहलपहल, भीडभाड तथा आर्थिक गतिविधि धेरै हुने स्थानलाई प्रहरीले विशेष निगरानीमा राखेको थियो। प्रदेश प्रहरी प्रमुख डीआईजी राजेशनाथ बास्तोला तुलनात्मक हिसाबले यसवर्ष चाडपर्व शान्तिपूर्ण रूपले सम्पन्न भएको बताउँछन्। प्रहरीले चोरी, लुटपाट र डकैती हुनसक्ने सम्भावित स्थानको निगरानी बढाएको थियो, उनले भने, बैंक, वित्तिय संस्था एवं आर्थिक गतिविधी धेरै हुने ठाउँ, महत्वपूर्ण प्रतिष्ठान, सुनचाँदी पसल, सरकारी तथा गैरसरकारी कार्यालय, एटीएम बुथ, सार्वजनिकस्थल र पसलहरूमा सुरक्षा सतर्कता बढाइएकाले चाडपर्वका बेला अपराधिक घटना धेरै भएनन्। विगतका घटनालाई विश्लेषण गरी प्रहरी उपस्थित बढाएकै कारण सामूहिक अपराध हुन नपाएको बास्तोलाको भनाइ छ। उनका अनुसार विगतमा भएका घटना एवं अपराधिक गतिविधिलाई मध्यनजर गर्दै त्यही हिसाबको सुरक्षा व्यवस्था मिलाइएको थियो। चाडपर्वका बेला हुनसक्ने अपराध नियन्त्रणका लागि सादा पोसाक तथा हतियारसहितका प्रहरी परिचालन गरिएको उनले बताए। संवेदनशील क्षेत्र तथा भित्री सडक र एकान्त स्थानमा प्रहरीको पिकेट ड्युटी, क्वीक रेस्पोन्स टिम तथा साइकल, मोबाइल र पैदल गस्ती परिचालन गरिएको थियो। धार्मिक तीर्थस्थल, शक्तिपीठ, मठ मन्दिरलगायत भक्तजनहरूको भीडभाड एवं घुइँचो हुने स्थान प्रहरीको विशेष निगरानीमा थिए। डीआईजी बास्तोला मादक पदार्थ सेवन (मापसे)बाट हुने झैझगडा एवं अपराध नियन्त्रण, कालो बजारी, इन्धन तथा दैनिक उपभोग्य वस्तुको कृतिम अभाव नियन्त्रणलगायतमा प्रहरीले ध्यान दिएको बताउँछन्। चाडपर्वमा यातायातको सहज उपलब्धता, ट्राफिक व्यवस्थापन, तस्करी, हातहतियार तथा लागूऔषध र मदिराको अवैध ओसारपसार नियन्त्रण नेपाल र सशस्त्र प्रहरीको प्राथमिकतामा परेको थियो। जुवा, तासलगायत गैह्रकानुनी खेलहरू र शान्ति भड्काउन खोज्नेलाई पूर्णरूपमा नियन्त्रणमा लिने योजनाअनुरुप काम गरियो, बास्तोलाले भने, उद्योग, कलकारखाना, महत्वपूर्ण प्रतिष्ठान, लोकमार्ग तथा अन्य सहायक राजमार्गको सुरक्षामा कमी भएन। उनका अनुसार शंकास्पद व्यक्तिहरू एवं सार्वजनिकस्थलमा हुने गतिविधिको निगरानी, सीमा क्षेत्रमा कडाइ, पकेटमारलगायत आपराधिक प्रवृत्तिका मानिसहरूको पहिचान र नियन्त्रणमा प्रहरी सक्रिय थियो। चाडपर्वमा अपराध नियन्त्रण गर्न सीसी क्यामेरामार्फत निगरानी बढाउँदै प्राविधिको प्रयोगलाई उच्च प्राथमिकतामा राखिएको बास्तोलाले बताए। उनका अनुसार चाडपर्वको अवधिमा भारतसँग सीमा जोडिएका स्थानमा तालिमप्राप्त कुकुरसहितको चेकजाँच गरिएको थियो। डीआईजी बास्तोलाले चाडपर्वलाई लक्षित गरेर प्रदेशभरि ७ हजार ५ सय १५ जना प्रहरी परिचालन गरिएको बताए। अवाञ्छित गतिविधि रोकथाम एवं नियन्त्रण गर्दै आमनागरिकमा सुरक्षित, भयरहित, हर्ष र उल्लासका साथ पर्व मनाउने वातावरण सिर्जना गर्न प्रहरीले सबै उपायको अवलम्बन गरेको उनको भनाइ छ। चाडपर्वलाई लक्षित गरेर प्रहरीले प्रदेशस्तरीय र १४ वटै जिल्लामा कमाण्ड पोस्टको स्थापना गरेको थियो। कोशी प्रदेशका सशस्त्र प्रहरी प्रमुख डीआईजी अन्जनीकुमार पोखरेल चाडपर्वका बेला सीमा अपराध नियन्त्रणका लागि नेपाली प्रहरीका साथै भारतीय काउण्टर पाट्र्ससँग समेत समन्वय र सहकार्य गरिएको बताउँछन्। उनका अनुसार सीमा नाकाबाट हुने अवैध ओसारपसारलगायतका अपराध नियन्त्रणमा सशस्त्र केन्द्रित थियो। सीमा क्षेत्रबाट लागूऔषध, हातहतियार एवं विष्फोटक पदार्थको ओसारपसार तथा अन्य अपराधिक गतिविधि हुन नदिन उच्च सतर्कता अपनाइएको पोखरेलको भनाइ छ। डीआईजी पोखरेलका अनुसार चाडपर्वमा सुरक्षा निकायले विशेष निगरानी बढाएकै कारण नेपालभारत सीमा क्षेत्रमा तनावपूर्ण अवस्थाको सामना गर्न परेन।"
साइबर व्युरोले भन्यो भीपीएन र डीएनएस प्रयोग गरी टिकटक नचलाउनुस्,"काठमाडौं : नेपाल प्रहरीको साइबर व्युरोले भीपीएन र डीएनएसको प्रयोगले आर्थिक दुरुपयोगका घटना बढेको बताएको छ। मंगलबार विज्ञप्ति जारी गर्दै व्युरोले भीपीएन र डीएनएस प्रयोग गरी टिकटक नचलाउन अनुरोध गरेको छ। असुरक्षित माध्यमबाट टिकटक चलाउँदा प्रयोगकर्ताको डिभाइसमा रहेका महत्वपूर्ण डेटा चोरी भइरहेकोसमेत व्युरोले जननाएको छ। 'भीपीएन र डीएनएसको प्रयोगले प्रयोगकर्ताको डिभाइसमा रहेका महत्वपूर्ण डाटा, ब्यक्तिगत विवरण, बैंकिङ विवरणहरूको समेत पहुँच पुर्याई चोरी भई आर्थिक दुरुपयोगका घटना साइबर सुरक्षाको दृष्टिकोणले समेत बढिरहेको पाइएको छ,' व्युरोले भनेको छ, 'प्रविधिको दुरुपयोग गरी प्रयोग नगर्न नगराउनू हुन सबैमा नेपाल प्रहरी साइबर ब्यूरो अनुरोध गर्दछ।' नेपालमा टिकटक प्रयोगमा निषेध गरेको भन्दै व्युरोले सरकार निर्णय पालना गर्न आग्रह गरेको छ। विद्युतीय स्वरुपमा गैरकानुनी कुरा सम्प्रेषण गर्ने, सम्प्रेषण गरिएका गलत सामाग्रीले व्यक्ति तथा समाजलाई नकारात्मक प्रभाव पार्नुका साथै व्यक्तिको चरित्रहत्या गर्ने, सार्वजनिक नैतिकता, जातीय, भाषिक, धार्मिक सद्भाव खलबल्याउने र राष्ट्रिय एकता तथा राष्ट्रहितमा प्रतिकूल असर पार्ने लगायतका दुष्प्रभाव सिर्जना गर्ने गतिविधि समेत टिकटकको माध्यमबाट हुने गरेको पाइएको व्युरोका प्रहरी उपरीक्षक नरेन्द्र चन्दले जानकारी दिए।"
पोखराको सेतो गिद्ध पुग्यो स्पेन,"पोखरा : स्पेनमा युरोपियन गिद्ध सम्मेलन सम्पन्न भएको छ। सम्मेलनमा विश्वका गिद्ध विज्ञ, अनुसन्धानकर्ता र संरक्षणकर्मीको सहभागिता रहेको थियो। नोभेम्बर १४ देखि १७ सम्म स्पेनको कासेरस सहरमा सम्मेलन भएको हो। युरोपियन भल्चर कन्फरेन्स नाम दिइएको सम्मेलनमा ४५ देशका ४ सय बढीको सहभागिता रहेको बताइएको छ। सम्मेलनमा करिब दुई सय वैज्ञानिक अध्ययनबाट प्राप्त रिपोर्र्ट तथा सुझाव प्रस्तुत भएको नेपालबाट सहभागी गिद्ध विज्ञ कृष्ण भुसालले जानकारी दिए। सम्मेलनमा नेपालबाट दुईवटा प्रस्तुति राखिएको थियो। नेपालमा दुर्लभ सेतो गिद्धको अवस्थाका विषयमा सन् २०१२ देखि २०२३ सम्मको अध्ययन तथा अनुगमनको बारेमा आईयुसीएन गिद्ध विज्ञ समूहका सदस्य कृष्ण भुसाल र गिद्ध संरक्षण तथा प्रजनन् केन्द्रबाट प्रकृतिमा छाडिएका दुर्लभ डंगर गिद्धको सफलताको कथा आरएसपीबी, युकेका जोन मालोर्डले प्रस्तुत गरेका थिए। युरोपमा विस्तृत अध्ययन गरिएको सेतो गिद्धको दक्षिण एसिया र नेपालमा भने खासै अध्ययन नभएको अवस्थामा नेपालमा १२ वर्षको अनुगमनको तथ्यांक प्रस्तुत भएको थियो। भुसालले प्रस्तुत गरेका तथ्यांकका अनुसार नेपालमा पाइने सेतो गिद्धको करिब ७० प्रतिशत संख्या पोखरा उपत्यकामा पाइने उल्लेख छ। पोखराको निर्मल पोखरी, पुरानो ल्याण्डफिल्ड साइट वरिपरि बढी संख्यामा सेतो गिद्ध पाइन्छ। गिद्ध संरक्षणका लागि अत्यन्तै महत्वपूर्ण सम्मेलनमा नेपाल र दक्षिण एसियाबाट भने न्यून सहभागिता रहेको उनले सुनाए। विगत १५ वर्षदेखि नेपालमा गिद्धको अनुसन्धान र संरक्षणमा लाग्दै आएका भुसालले नेपालमा संरक्षण क्षेत्रमा काम गर्ने युवाहरूलार्ई यस्ता अन्तर्राष्ट्रिय सम्मेलनमा सहभागी गराउनु पर्ने बताए। आईयुसीएन गिद्ध विज्ञ समूहका सदस्य कृष्ण भुसाल आफ्नै खर्चमा युरोपियन गिद्ध सम्मेलनमा सहभागी हुन पुगेका हुन्। नेपालमा नौ प्रजातिका गिद्ध पाइन्छन्। तीमध्ये डंगर, सानो खैरो, सुन, सेतो, हिमाली र हाडफोर गिद्धले नेपालमै गुँड बनाएर बच्चा कोरल्छन्। राज गिद्ध हिउँदे आगन्तुक गिद्ध हो। खैरो गिद्ध हिउँदे बटुवा र लामो ठुडे गिद्ध नेपालको लागि फिरन्ते प्रजातिको गिद्ध हो। मरेका जनावरको सिनो खाएर गिद्धले वातावरण सफा गरी प्रदूषण हुनबाट जोगाउनुको साथै मानिसमा झाडापखला, रेबिज, प्लेग, हैजा, आउँ जस्ता रोग फैलनबाट रोक्छ। यसैले गिद्धलार्ई प्रकृतिको कुचीकार पनि भनिन्छ।"
बाढी प्रभावित क्षेत्रमा जलवायु गोष्ठी,"जोमसोम : आगामी नोभेम्बर ३० देखि डिसेम्बर १२ तारिखसम्म संयुक्त अरब इमिरेट्स(यूएई)को दुबईमा आयोजना हुने संयुक्त राष्ट्रसंघीय जलवायु सम्मेलन (कोप२८)मा नेपालले सामना गर्दै आइरहेको जलवायु संकट र त्यसले पारेको जलवायु जन्य हानी तथा नोक्सानीका विषयमा विश्व समुदायको ध्यान आकर्षित गर्न मुस्ताङको कागबेनीमा एकदिने जलवायु कार्यशाला गोष्ठी सम्पन्न भएको छ। दिगो विकास इन्स्टिच्युड नामक संस्थाको आयोजनामा शनिबार मुस्ताङको कागबेनीमा जलवायु जन्य हानी तथा नोक्सानी विषयक कार्यशाला गोष्ठी भएको हो। चरम मौसमी अवस्थाका कारण जलवायुसम्बन्धी नयाँनयाँ कीर्तिमानी घटनाहरू बढ्दै गइरहेको वर्षको उत्तरार्धमा यूएईको दुबईमा २८ औं कोप२८ अन्तर्राष्ट्रिय सम्मेलन हुँदैछ। यही सम्मेमलनमा नेपालका तर्फबाट जलवायु परिवर्तनले पारेको असरको मुद्दा सशक्त ढंगले उठान गर्न तथा जलवायु जन्य हानी तथा नोक्सानीका विषयमा स्थानीय तथा क्षेत्रीय सरोकारवालाहरू माझ सचेतना फैलाउन मुस्ताङको कागबेनीमा कार्यक्रम आयोजना गरिएको दिगो विकास इन्स्टिच्युटले जनाएको छ। पछिल्लो समय हिमाली क्षेत्रहरूमा जलवायु परिवर्तनको प्रत्यक्षपरोक्ष असर देखिँदै जान थालेको मुस्ताङका सरोकारवालाहरूले बताएका छन्। जिल्ला समन्वय समिति मुस्ताङकी प्रमुख माया गुरुङ, वारागुङ मुक्तिक्षेत्र गाउँपालिकाका अध्यक्ष रिन्जिन नाम्गेल गुरुङ, वारागुङ४ का वडाध्यक्ष कर्मा घ्याचो गुरुङ, सुरक्षा निकाय, एक्याप, डिभिजन वन, स्थानीय आमा समूह, क्लब, पत्रकार र स्थानीयवासीहरूको राहबरमा जलवायु जन्य हानी तथा नोक्सानीका विषयमा छलफल भएको बताइएको छ। मुस्ताङको कागबेनीमा गत साउन २८ गतेको अकल्पनीय भिषण बाढीले करोडौंंका भौतिक संरचना, कृषि र पशुचौपायाहरूमा क्षति पुगेको थियो। प्रसिद्ध धार्मिक श्राद्धस्थलसमेत रहेको कागबेनी गाउँमा बाढी आउँदा त्यहाँँको धार्मिक स्थलको संरचना पूरै नष्ट तुल्याएको थियो। बाढीले एक दर्जन घरधुरी विस्थापित समेत भएका थिए। कागबेनी बजार पूनः स्थापना समितिका अध्यक्षसमेत रहेका फेञ्चोक छेप्तेन गुरुङले स्थानीय स्तरबाट ठूलो मानवीय तथा भौतिक सहयोग प्राप्त भएपनि राज्य स्तरबाट अपेक्षा गरेअनुरूपमा सहयोग प्राप्त नभएको उल्लेख गरे। मुस्ताङको कागबेनी धार्मिक हिसावले अत्यन्तै महत्वपूर्ण तीर्थ स्थल रहेको यसको पुनर्निर्माणमा सरकारले घ्यान दिन आवश्यक रहेको औंल्याए। वारागुङ मुक्तिक्षेत्रका अध्यक्ष रिन्जिन नाम्गेल गुरुङले कागबेनी बाढीको क्षति विवरणसम्बन्धी निकायलार्ई पेश भइसकेको बताए। उनले कागखोला दायाँबायाँ छोडेर च्यानलिङ गर्नुपर्ने र सोहीअनुसार गृहकार्य अघि बढाइएको बताए।"
प्रहरी हवल्दार सप्तराज राई मृत फेला,"झापा : नेपाल प्रहरीमा कार्यरत प्रहरी हवल्दार सप्तराज राई मृत फेला परेका छन्। झापाको हल्दिबारी गाउँपालिका ५ स्थित त्रिवेणी टोल निवासी ४२ वर्षीय प्रहरी हवल्दार राई आफ्नै घरमा झुन्डिएको अवस्थामा मंगलबार बिहान मृत फेला परेको जिल्ला प्रहरी कार्यालय झापाले जनाएको छ। इलाका प्रहरी कार्यालय डोरिया मोरङ दरबन्दी भई हाल अस्थायी प्रहरी चौकी डाम्राभिट्टामा कार्यरत राई बिदा लिएर सोमबार साँझ घर फर्किएका थिए। प्रहरीका अनुसार घर आएका उनले अत्याधिक मदिरा सेवन गरी राति परिवारसँग झैझगडा गरेको छिमेकीले बताएका छन्। श्रीमती र छोरीहरूसँग झगडाका गरेकै राती उनी आफ्नो सुत्ने कोठामा फलामको बलोमा खादा (कपडा)को पासो लगाई झुन्डिएको अवस्थामा फेला परेको प्रहरीले जनाएको छ। आज बिहान श्रीमतीले श्रीमान् झुन्डिएको अवस्थामा देखेपछि तत्काल छरछिमेकलाई खबर गरेका थिए। त्यसपछि घटनास्थलमा प्रहरी टोलीले पुगेका थिए। मृतक राईका श्रीमती, १५, १२ र ४ वर्षका तीन जना छोरी रहेका छन्। जिल्ला प्रहरी कार्यालय झापाको टोली घटनास्थल पुगेर कानुनी प्रक्रिया पूरा गरी शवलाई पोस्टमार्टमका लागि प्रादेशिक अस्पताल भद्रपुर पठाएको छ। यता प्रहरीले घटनाको बारेमा थप अनुसन्धान गरिरहेको प्रहरी कार्यालय झापाका डीएसपी खगेन्द्रप्रसाद रिजालले जानकारी दिए।"
चिसोले जाजरकोटमा एक महिने शिशुको ज्यान गयो,"जाजरकोट : चिसोका कारण जाजरकोटमा एक महिने शिशुको ज्यान गएको छ । भूकम्पले घरमा क्षति पुगेपछि त्रिपालमा बस्दै आएका भेरी नगरपालिका२ का हुकुमबहादुर पुनको एक महिनाकी छोरी निरुताको चिसोले मृत्यु भएको हो । पुर्व वडाध्यक्ष कालीबहादुर वलिका अनुसार तीन दिन अघि बिरामी परेकी उनलाई उपचारका लागि जिल्ला अस्पताल लगिएको थियो । निमोनियाले ग्रस्त निरुताको उपचारको क्रममा निधन भएको अस्पतालले जनाएको छ । चिसोले जाजरकोटमा ५० भन्दा बढी बालबालिका बिरामी परेका छन्। चिसोकै कारण ११ जना दिर्घरोगी र वृद्धवृद्धाको मृत्यु भइसकेको छ। यो पनि पढ्नुहोस भूकम्पबाट जोगिए, तर चिसोले लियो ११ को ज्यान"
आगलागीमा घाइते भएका २८ जनामध्ये एकको मृत्यु,विराटनगर : मोरङको उर्लाबारी नगरपालिका७ बरगाछीमा कात्तिक २६ गते लक्ष्मी पूजाको राति आगलागी हुँदा घाइते भएका २८ जनामध्ये एक जनाको मृत्यु भएको छ। दीपक कार्कीले आफ्नै घरमा सञ्चालन गरेको स्नेहा सुनचाँदी पसलबाट लक्ष्मी पूजाको राति १०:३० बजेतिर अचानक आगलागी सुरु भएको थियो। आगो निभाउन गएका ४ प्रहरी र २४ स्थानीय गरेर २८ जना घाइते भएका थिए। घाइतेमध्ये उर्लाबारी७ का ४३ वर्षीय तपन पण्डितको उपचारका क्रममा मंगलबार बिहान २:४५ बजेतिर मृत्यु भएको मोरङ प्रहरीका प्रवक्ता प्रवक्ता डीएसपी रन्जनकुमार दाहालले जानकारी दिए। उनका अनुसार पण्डितको काठमाडौंस्थित कीर्तिपुर अस्पतालमा उपचार भइरहेको थियो। आगलागीमा परेर घाइते भएकामध्ये ४ प्रहरी र २० जना स्थानीय गरेर २४ जनालाई थप उपचारका लागि कीर्तिपुर अस्पताल लगिएको थियो। घाइतेमध्ये गम्भीर अवस्थाका ८ जनाको अहिले पनि आईसीयूमा उपचार भइरहेको डीएसपी दाहालले बताए। कार्कीको घरमा सुनचाँदी पसलसहित भायनेटको कार्यालय र नजिकै फर्निचर पसल पनि थियो। सुनचाँदी पसल तथा भायनेटको कार्यालयमा पूर्ण रूपमा र फर्निचरमा आंशिक क्षति भएको प्रहरीले जनाएको छ। प्रहरीका अनुसार आगलागीबाट ३ करोड ४१ लाखको क्षति भएको थियो। आगलागीपछि घरभित्र पार्किङ गरेर राखेको बा ०१०२५ च ६८४६ नम्बरको कार विष्फोट भएको थियो। आगलागी नियन्त्रणमा लिने क्रममा अचानक कार विष्फोट भएपछि आगो निभाउन खटिएकाहरु घाइते भएका थिए। आगलागीको कारण अझैसम्म खुल्न सकेको छैन। इलाका प्रहरी कार्यालय उर्लाबारीका इन्सपेक्टर देवेन्द्र दास नेतृत्वको टोलीले घटनाको अनुसन्धान गरिरहेको छ।
माछा मार्ने क्रममा करेन्ट लागेर दम्पतीको मृत्यु,कास्की : पोखरामा माछा मार्ने क्रममा करेन्ट लागेर श्रीमान श्रीमतीको मृत्यु भएको छ । पोखरा महानगरपालिका२९ पटनेरीस्थित खेतमा पानी लैजाने कुलोमा माछा मार्नका लागि करेन्ट लगाउने क्रममा मुस्ताङ जोमसोम घर भई हाल पटनेरीमा डेरा गरी बस्ने ४६ वर्षीय भीमलाल सुनार र उनकी श्रीमती ४६ वर्षीया सवित्री सुनारको सोमबार मृत्यु भएको प्रहरीले जनाएको छ । सुनार दम्पतीलाई करेन्ट लागेर घाइते भएको सूचनापछि इलाका प्रहरी कार्यालय शिशुवाबाट प्रहरी घटनास्थलमा पुगेको थियो । प्रहरीले घटनास्थलबाट दुवै जनालाई उद्धार गरी पोखरा स्वास्थ्य विज्ञान प्रतिष्ठानअन्तर्गतको पश्चिमाञ्चल क्षेत्रीय अस्पताल पुर्याइएकामा उपचारका क्रममा चिकित्सकले मृत घोषणा गरेको जिल्ला प्रहरी कार्यालय कास्कीका प्रवक्ता एवं प्रहरी नायब उपरीक्षक श्रवणकुमार विकले जानकारी दिए । मृतक दम्पतीको शव परीक्षणका लागि पश्चिमाञ्चल क्षेत्रीय अस्पतालमा राखिएको छ । रासस
बैतडीमा जात्राको रौनक : तीन स्थानीय तहमा आज सार्वजनिक बिदा,बैतडी : बैतडीमा जात्राको रौनक छाएको छ। कार्तिक शुक्ल पक्षमा लाग्ने जात्रा करिब आधा दर्जन शक्ति पिठहरुमा सुरु भएको छ। जात्राकै अवसरमा स्थानीय तहहरुले सार्वजनिक बिदा समेत दिएका छन्। जिल्लाको पाटन नगरपालिका २ स्थित महारुद्र मन्दिरमा सोमबार रातिदेखि सुरु भएको जात्रा मंगलबार पनि दिउँसेडी जात्रा लागेको छ। सोही अवसरमा पाटन नगरपालिकाले मंगलबार सार्वजनिक बिदा दिएको छ। डिलासैनी गाउँपालिका ५ स्थित कफलासैनी मन्दिरमा मंगलबार जात्रा लाग्दै छ। सोही अवसरमा गाउँपालिकाले सार्वजनिक बिदा दिएको छ। शिवनाथ गाउँपालिकाको प्रसिद्ध शिवनाथ धाममा लाग्ने सोमबार र मंगलबार जात्रा लाग्दै छ। सोही अवसरमा शिवनाथ गाउँपालिकामा सोमबार र मंगलबार सार्वजनिक बिदा दिएको गाउँपालिकाका अध्यक्ष कर्ण सिंह साउँदले जानकारी दिए। यसैगरी जिल्लाको दशरथचन्द नगरपालिका  ८ स्थित प्रसिद्ध त्रिपुरासुन्दरी भगवती मन्दिरमा बुधबार भव्य जात्रा लाग्दै छ। सोही जात्राको अवसरमा बुधबार दशरथचन्द नगरपालिकामा सार्वजनिक बिदा दिइएको छ। मेलौलीमा रहेको प्रसिद्ध मेलौली भगवती मन्दिरमा कार्तिक शुक्ल चतुर्दशी र पूर्णिमाका दिन बलिसहित जात्रा लाग्दैछ। यसैगरी सुर्नया गाउँपालिका५ स्थित फाल्ङासैनी भगवती मन्दिरमा कार्तिक शुक्ल चतुर्दशी र पूर्णिमाका दिन जात्रा लाग्दै छ। स्थानीय तहले पालिकाको पहिचानसँग जोडिएका मेला पर्वमा सार्वजनिक बिदा दिनु उपयुक्त ठानेर दिइएको जनाएका छन्।

शीर्षक,विवरण
सुदूरपश्चिममा २० दिनदेखि पुगेन खाद्यान्न र तरकारी,"धनगढी : दसैंको मुखमै आएर कैलालीको त्रिनगर भन्सार नाकामा रहेको प्लान्ट क्वारेन्टाइन कार्यालय कर्मचारीविहीन भएपछि भारतबाट आउने खाद्यान्न, तरकारी र फलफूलको आयात ठप्प भएको छ। २० दिनदेखि खाद्यान्न, तरकारी र फलफूल नआएको कैलाली भन्सार कार्यालयले जनाएको छ। प्लान्ट क्वारेन्टाइनका प्राविधिक कर्मचारी पढाइका लागि बाहिर गएको भन्ने सुनेको छु। प्लान्ट क्वारेन्टाइनले पास नगर्दासम्म भन्सार बनाउन पाइँदैन। त्यसैले २० दिनदेखि त्रिनगर नाकाबाट खाद्यान्न, तरकारी र फलफूलको आयात ठप्प भएको छ, कैलालीका प्रमुख भन्सार अधिकृत राजेन्द्र हमालले भने। प्लान्ट क्वारेन्टाइन कार्यालयले नेपाल आयात हुने खाद्यान्न, तरकारी र फलफूलमा किराजन्य संक्रमण चेकजाँच गर्छ। खाद्य प्रविधिको जाँच गरेपछि प्लान्ट क्वारेन्टाइनले किराजन्य संक्रमण परीक्षण गरेपछि मात्रै खाद्यान्न, तरकारी र फलफूलजन्य वस्तु नेपाल भित्रिन्छ। सुदूरपश्चिमका लागि प्लान्ट क्वारेन्टाइनको मुख्य कार्यालय कञ्चनपुरको गड्डाचौकी नाकामा छ। गड्डाचौकीबनबासा नाकाबाट सामान आयात गर्नका लागि भारतले शारदा नदीको पुलमा बढी भार भएका मालवाहक साधन आउन दिँदैन। उता नेपालगन्जको रुपौडिया नाका भएर आयात गरे प्रदेशको राजस्वमा पनि कमी आउने र खाद्यान्न, तरकारी र फलफूलको मूल्य पनि बढ्ने व्यवसायीहरूले बताएका छन्। प्लान्ट क्वारेन्टाइनमा २० दिनदेखि प्राविधिक नहुँदा नेपालगन्जको नाका प्रयोग गर्नुपर्छ। त्यहाँबाट किलोमा १० रुपैयाँ ढुवानी खर्च बढ्छ। दसैंंको मुखमा खाद्यान्न, तरकारी र फलफूलजन्य सामानको आयात बढी हुने समयमा सरकारी निकायको यस्तो लापरबाहीले व्यवसायी र उपभोक्ता मारमा परेका छन्, व्यवसायी मनोज अग्रवालले भने। कैलाली भन्सार कार्यालयले पनि यस नाकाबाट आयात हुने मुख्य वस्तु नै खाद्यान्न, तरकारी र फलफूल रहेको जनाएको छ। मासिक २० करोडको राजस्व खाद्यान्न, तरकारी र फलफूलजन्य सामानबाट संकलन हुन्छ। तर २० दिनदेखि यी सबैको आयात ठप्प भएको छ। राजस्व उठ्ने कुरै भएन, प्रमुख भन्सार अधिकृत राजेन्द्र हमालले भने। त्रिनगर नाकाबाट भारत र तेस्रो मुलुकबाट समेत खाद्यान्न, तरकारी र फलफूलजन्य सामानको आयात हुँदै आएको थियो। दसैंंको मुखमा खाद्यान्न, तरकारी र फलफूलजन्य पदार्थको मूल्य बढ्ने देखिएको छ। व्यवसायीले नेपालगन्ज नाकाको प्रयोग गरेर ल्याए पनि उपभोक्ता मर्कामा पर्ने भएका छन्, कैलाली उद्योग वाणिज्य संघका अध्यक्ष पुष्पराज कुँवरले भने। प्लान्ट क्वारेन्टाइन कार्यालय संघीय सरकार मातहतको निकाय हो। उद्योगी व्यवसायीहरूले प्रदेशका मुख्यमन्त्री, प्रमुख जिल्ला अधिकारीसहितका निकायमा क्वारेन्टाइन सञ्चालनको माग गरेका छन्। सीमा नाकामा सरकारले प्लान्ट, पशु र खाद्य क्वारेन्टाइन कार्यालय खोलेको छ। प्लान्ट क्वारेन्टाइनले खाद्यान्न, तरकारी र फलफूलमा भएको रोग तथा किरा परीक्षण गर्छ। त्रिनगर नाका हुँदै ठूलो परिमाणको तरकारी, फलफूल, चामल, दाल, बदाम, तोरी, पशुआहार, मकै र गहुँ भारत तथा तेस्रो मुलुकबाट समेत आयात हुने गरेको छ।"
"३८ वर्षमा विमानस्थल बन्यो, जहाज कहिले ?","कालीकोटको सुनथराली विमानस्थलमा भदौ १३ गते परीक्षण उडान हुने र प्रधानमन्त्रीले विमानस्थलको उद्घाटन गर्ने खबर आयो। स्थानीयहरू निकै उत्साहित भए। जहाज चढ्ने सपना पूरा हुने भयो भन्दै एकआपसमा खुसी साटे। तर, एकाएक कार्यक्रम स्थगित भएको खबर आयो। एकै छिनअघि खुसी देखिएका अनुहार क्षणभरणमै मलिन भए। ३८ वर्षपछि पनि उनीहरूको जहाज चढ्ने सपना अधुरै भयो। वीरेन्द्रनगर : कुरा, २०४२ सालको हो। अहिले त कालीकोटमा राम्रो सडक छैन, त्यतिबेला के अवस्था थियो होला ? हो, त्यहीबेला कालीकोटमा हवाई सेवाको आवश्यकता महसुस गरियो। जिल्लाको नरहरिनाथ १ कोटबाडास्थित सुनथरालीमा विमानस्थल बनाउन थालियो। त्यतिबेलैदेखि यहाँका बासिन्दाले विमान चढ्ने सपना देखे। त्यसयता मुलुकमा ठूल्ठूला राजनीतिक परिवर्तन भए। तर, कालीकोटवासीको विमान चढ्ने सपना अझै पूरा भएन। २०७९ पुसमा बल्लतल्ल सुनथराली विमानस्थल कालोपत्रे भयो। त्यसपछि भने विमान चढ्न पाइएला भन्ने कालीकोटवासीमा आशा जाग्यो। तर, भौगोलिक रूपमा ठगिएका कालीकोटवासीलाई सरकारले पनि पटकपटक धोखा दियो। विमानस्थल उद्घाटनको खबर पठाउँदै पटकपटक बिनाकारण सरकारले कार्यक्रम स्थगित गर्दै आएको छ। सबै संरचना तयार भएर पनि यो विमानस्थल सञ्चालनमा आउन सकेको छैन। पछिल्लो पटक भदौ १३ गते यो विमानस्थलमा परीक्षण उडान गर्ने भनियो। प्रधानमन्त्री पुष्पकमल दाहालबाट विमानस्थल उद्घाटनको कार्यतालिका पनि तयार थियो। सत्ता साझेदार दलका नेताकार्यकर्ता र सांसदहरूले सामाजिक सञ्जालमार्फत विमानस्थलमा परीक्षण उडान हुने भन्दै व्यापक प्रचार गरेका थिए। जसबाट स्थानीयहरू निकै उत्साहित थिए। जहाज चढ्ने सपना पूरा हुने भयो भन्दै एकापसमा खुसी साटासाट गरिरहेका थिए। एकाएक उक्त कार्यतालिका स्थगित भएको खबर आयो। अर्थात्, परीक्षण उडान र विमानस्थलको उद्घाटन गर्ने पूर्वनिर्धारित कार्यतालिका फेरि पनि स्थगित भयो भन्ने खबरले कालीकोटवासी पुनः निराश बने। तर स्थानीयको खुसी धेरै समय टिक्नै पाएन। पर्यटनमन्त्री सुदन किरातीले सामाजिक सञ्जाल फेसबुकमा स्टाटस लेख्दै कार्यक्रम स्थगित भएकोमा क्षमायाचना पनि मागे। मन्त्री किरातीले आफूलाई शोक परेको प्राविधिक कारण देखाएर विमानस्थल उद्घाटन कार्यक्रम स्थगित भएको जानकारी दिए। तर, आँगनमै जहाज हेर्ने र जहाजमा यात्रा गर्ने कालीकोटवासीको सपना टुट्यो। स्थानीयहरू दुःखी भए। बारम्बार जहाज आउने आश्वासन पाएका स्थानीयहरू अब भने जहाज आउनेमा आशावादी छैनन्। पटकपटक परीक्षण उडान हुने भन्दै जनतालाई ढाँट्ने काम भएको उनीहरूको गुनासो छ। विमानस्थलका लागि आवश्यक पूर्वाधार निर्माण भइसकेका छन्। कार्यालय भवनहरू रंगरोगन गरेर सजाइएका छन्। विमानस्थलमा नियमित उडानका लागि यसबीचमा विभिन्न दबाबमूलक सभासम्मेलन गरिए। तर पछिल्लो समय प्रधानमन्त्रीले उद्घाटन गर्ने तयारी गरिएको कार्यक्रम नै स्थगित भएपछि नागरिकहरू थप आक्रोशित बनेका छन्। स्थानीय उमेश विष्ट भन्छन्, प्रधानमन्त्रीको पूर्वनिर्धारित औपचारिक कार्यक्रम आउन दुई दिनअगाडि स्थगित हुनुको कारण के हो ? यो कालीकोटवासीको जहाज चढ्ने सपनामाथिको कुठाराघात हो। राज्यले हामी कर्णालीवासीलाई गर्ने व्यवहारको कस्तो छ भन्ने यसबाट देखाउँछ। हाम्रो जहाज चढ्ने सपना कहिले पूरा हुन्छ ? कालीकोटबाट प्रतिनिधिसभाका सदस्य एवं कर्णाली प्रदेशका पूर्वमुख्यमन्त्री महेन्द्रबहादुर शाहीले परीक्षण उडानको कार्यक्रम स्थगित भएकोमा दुःख व्यक्त गरे। उनले भने, परीक्षण उडानसहित प्रधानमन्त्रीबाट विमानस्थलको उद्घाटन हुने खबरले जिल्लामा निकै उत्साह छाएको थियो। ३८ वर्षदेखिको जहाज चढ्ने सपना पूरा हुनेमा सर्वसाधारणहरू खुसी थिए, तर एकाएक कसरी यो कार्यक्रम स्थगित भयो ? थाहा नै भएन। यसबाट कालीकोटवासीको मन दुःखेको उनको भनाइ छ। उनले भने, नियमित उडानका लागि दबाब दिन्छौं, जनताको भावनामाथि खेलवाड गर्नेविरुद्ध हामी आफैं खेत बेचेर भए पनि जहाज चार्टर गर्छौं। सरकारले आश्वासन मात्र दियो झन्डै ३८ वर्ष लगाएर विमानस्थल बन्यो। तर ८ महिना बितिसक्दा पनि परीक्षण उडान हुन नसकेकोमा स्थानीयहरू सरकारप्रति रुष्ट छन। नरहरिनाथ गाउँपालिकाका अध्यक्ष नगेन्द्रबहादुर विष्टले प्रधानमन्त्रीबाट उद्घाटन हुने खबर पाएपछि फूल र दूबोका मालाहरू बुनेको तर सबै खेर गएको बताए। पर्यटनमन्त्री सुदन किरातीले नयाँ वर्ष (वैशाख १ गते) नै जहाज ल्याएर उद्घाटन गर्ने आश्वासन दिएका थिए, गाउँपालिका अध्यक्ष विष्टले भने, त्यसबेला पनि भएन। गत साउनमा प्रधानमन्त्री प्रचण्डले पनि जहाज ल्याएर भदौ १३ गते सुनथराली आउने भन्नुभयो। तर हामीलाई ढाँट्ने काममात्रै भयो। नागरिक उड्डयन प्राधिकरणले पनि कालीकोटवासीको भावना बुझेन। गत पुसमा कालोपत्रेसहित निर्माण सम्पन्न भएको उक्त विमानस्थलमा वैशाख पहिलो साता परीक्षण उडान गर्ने र त्यसपछि नियमित उडानका लागि तयारी गर्ने भनिएको थियो। नरहरिनाथ गाउँपालिका१ का गणेशबहादुर विष्टले चैतमा सूचना निकालेर वैशाख पहिलो साता परीक्षण उडान गर्ने भनेपछि आफूहरू खुसी भएको बताए। तर त्यो काम नहुँदा अहिले निराश भएको बताए। उनले अब यो विमानस्थलमा जहाज आउनेमा आफूहरूको विश्वास नभएको सुनाए। कालीकोटको प्रदेशसभा खबाट निर्वाचित सांसद हिक्मतबहादुर विष्टले सुनथरालीमा पटकपटक जहाज आउँछ भन्ने हल्लामात्रै गरेर सरकारले जनतालाई भ्रममा पार्ने काम गरेको आरोप लगाए। संघीय सरकारका पर्यटनमन्त्री, प्रदेशका पर्यटनमन्त्री, संघ र प्रदेशका सांसद, एनएसीका अध्यक्ष र एयरलाइन्सका अधिकारीहरूसँग पटकपटक छलफल भए पनि कालीकोटवासीले आश्वासन मात्र पाएको बताए। उनले भने, यसपटक त प्रधानमन्त्रीकै निर्धारित कार्यक्रम भएर विमानस्थल उद्घाटन गर्ने भनेपछि ढुक्क भएका थियौं, यो कार्यक्रम पनि स्थगित भयो। अब पटकपटक जनतालाई ढाँट्ने सरकार र नागरिक उड्डयन प्राधिकरणले यस विषयमा जनतालाई जवाफ दिनुपर्छ। सरकाले धोका दिएको उनको भनाइ छ। कालीकोटका ९ वटै पालिकाका केन्द्रमा यातायात सेवा पुगिसकेको छैन। कतिपय पालिकाको केन्द्रमा सडक पुगे पनि गाडी जाने अवस्था छैन। स्थानीय तहले निर्माण गरेका सडकको अवस्था नाजुक छ। यहाँका अस्पताल र स्वास्थ्य संस्थाहरूको अवस्था पनि नाजुक छ। कर्णाली राजमार्ग र स्थानीय सडकमा ज्यान हत्केलामा राखेर यात्रा गर्नुपर्छ। यहाँका नागरिकहरूको सहज आवतजावत र बिरामीहरूको उद्धारका लागि भरपर्दो हवाई सेवा नै हो। गाउँका नागरिकको पहुँचमा भरपर्दो यातायात सेवा नहुँदा यहाँका नागरिकलाई दैनिक उपभोग्य सामानहरू होस् वा गाउँबाट अस्पताल लैजानुपर्ने बिरामीहरू स्टेचर र डोको प्रयोग गरी थाप्लोमै भारी बोक्न बाध्य छन्। यसले नागरिकलाई परिवर्तनको आभास हुन सकिरहेको अवस्था छैन। यसकारण सुरुवात भएको थियो विमानस्थल बनाउन २०३२ साल अगाडि कालीकोट छुट्टै जिल्ला थिएन। जुम्लामै मिसिएको थियो। जसलाई त्रिब्रिकोटले चिनिन्थ्यो। कालीकोटका विकट बस्तीबाट सदरमुकाममा पाइने सेवासुविधाहरू लिन जुम्ला जानुपथ्र्यो। यसले नागरिकहरूलाई निकै असुविधा थियो। जसकारण तत्कालीन राष्ट्रिय पञ्चायत सदस्य धर्मदत्त उपाध्यायले २०३२ साल मंसिर २६ गते जुम्लाबाट विभाजन गरी कालीकोटलाई छुट्ट्याएर मुलुकको कान्छो जिल्ला बनाए। कालीकोट जिल्लाको जन्मदाता नै धर्मदत्त उपाध्याय भए। त्यतिबेला कालीकोटका नागरिकहरू नुन लिन भोट वा बर्दियाको राजापुर जानुपर्ने बाध्यता थियो। त्यसपछि जुम्लाबाट अलग्गिएको कालीकोटमा हवाई सुविधाका लागि जिल्लास्तरमा छलफल भयो। तीन पटकसम्म राष्ट्रिय पञ्चायतका सदस्य बनेका धर्मदत्त उपाध्यायकै पहलमा विमानस्थल निर्माणको चर्चा सुरु भयो। जसका लागि स्थान छनोट गर्ने काम भयो। विभिन्न विकल्पहरूका बीच छलफल भएपछि तत्कालीन जिल्ला विकास समितिले कोटबाडामा सुनथराली विमानस्थल निर्माण गर्ने निर्णय गर्यो। २०४२ सालमा जिल्ला विकास समितिका सभापति दीपबहादुर शाही भएका बेला धर्मदत्त उपाध्यायकै पहलमा जिल्ला विकास समितिबाट एक लाख बजेट विनियोजन गरी विमानस्थल निर्माणको थालनी गरियो। त्यसपछि २०४८ सालमा कालीकोटबाट तिलकप्रसाद न्यौपाने सांसद निर्वाचित भए। उनकै पहलमा तत्कालीन गिरिजाप्रसाद कोइरालाको नेतृत्वको सरकारले कालीकोट विमानस्थललाई रातो किताबमा समावेश गरी राष्ट्रिय बजेट विनियोजन भयो। त्यसबाट औपचारिक रूपमा विमानस्थल निर्माणले गति लियो। कालोपत्रे भएर पनि जहाज नगएको कालीकोटको सुनथराली विमानस्थल। २०५२ सालमा तत्कालीन माओवादीको सशस्त्र द्वन्द्व सुरु भयो। द्वन्द्वकै बेला यो विमानस्थल निर्माणमा खटिएका धादिङ जोगीमाराका १७ जनासहित ३७ जना मजदुरहरू मारिए। त्यसपछि विमानस्थल निर्माणको काम रोकियो। विमानस्थलका नाममा विनियोजन भएको बजेट पनि हरेक वर्ष काम गर्न नसकी फ्रिज भयो। २०६२०६३ को जनआन्दोलनपछि लोकतन्त्र आयो। द्वन्द्व रोकियो। त्यसपछि फेरि सुनथराली विमानस्थल निर्माणको कामले गति लियो। बारम्बारको नागरिक समाजको दबाब र संघीय सरकारमा २०७३ सालमा कर्णालीकै नेता जीवनबहादुर शाही पर्यटनमन्त्री बने। उनी मन्त्री नियुक्त भएकै दिनबाट लगातार यो विमानस्थलका विषयमा चासो राखे। त्यसपछि विमानस्थल निर्माणको कामले गति लियो। त्यसपछिका हरेक सरकारसँग यहाँका राजनीतिक नेतृत्वहरूले दबाब दिँदा २०७९ साल पुस मसान्तमा यो विमानस्थल निर्माणको काम पूरा भयो। तर यहाँ नियमित उडान भने अझै अन्योल छ। पटकपटक उडान गर्ने भनेर हल्ला गर्ने र नगर्ने गर्दा यहाँका नागरिकहरू सरकार र नागरिक उड्डयन प्राधिकरणप्रति आक्रोशित छन्। भदौ १३ गते परीक्षण उडानसहित प्रधानमन्त्रीज्यूले विमानस्थलको उद्घाटन गर्ने कार्यक्रम थियो। तर, एकाएक कसरी यो कार्यक्रम स्थगित भयो ? यसले कालीकोटवासीको मन दुःखेको छ। नियमित उडानका लागि दबाब दिन्छौं।महेन्द्रबहादुर शाही, प्रतिनिधिसभा सदस्य तथा कर्णालीका पूर्वमुख्यमन्त्री सुनथरालीमा पटकपटक जहाज आउँछ भन्ने हल्लामात्रै गरेर सरकारले जनतालाई भ्रममा पार्ने काम गरेको छ। अहिले प्रधानमन्त्रीकै निर्धारित कार्यक्रम भएर विमानस्थल उद्घाटन गर्ने भनेपछि ढुक्क भएका थियौं। यो कार्यक्रम पनि स्थगित भयो। सरकारले पुनः धोका दियो।हिक्मतबहादुर विष्ट, प्रदेशसभा सांसद, कर्णाली पर्यटन तथा नागरिक उड्डयनमन्त्री सुदन किराँतीले गत वैशाख १ गते नयाँ वर्षको दिन जहाज ल्याउने आश्वासन दिए। उनले नै भदौ १३ गतेको निर्धारित कार्यक्रम पनि रोके। नागरिक उड्डयन प्राधिकरणले पनि कालीकोटवासीको भावना बुझेन।नगेन्द्रबहादुर विष्ट, अध्यक्ष, नरहरिनाथ गाउँपालिका, कालीकोट प्रधानमन्त्रीको पूर्वनिर्धारित औपचारिक कार्यक्रम आउन दुईदिन अगाडि स्थगित हुनुको कारण के हो ? यो कालीकोटवासीको जहाज चढ्ने सपनामाथिको कुठाराघात हो। यहाँ राज्यले हामी कर्णालीवासीलाई गर्ने व्यवहारको उत्कृष्ट उदाहरण हो।उमेश विष्ट, स्थानीय बासिन्दा, कालीकोट"
बाली जोगाउनै मुस्किल,"जाजरकोट : जाजरकोटको नलगाड नगरपालिका४ पिपलचौरका मगबहादुर सिंह बाँदर धपाउन दिनभर बारीमै बस्छन्। बाँदरले मकै खाइदिने र नष्ट गर्ने भएपछि जोगाउन उनले बारीमै कुर्नु परेको हो। चारैतिरबाट बाँदर आएर मकै खाइदिने भएपछि उनको उठेदेखि बेलुकासम्म बारीकै बास हुने गरेको छ। पिपलचौर गाउँका किसानहरू हिजोआज बारीमै बस्ने गरेका छन्। बाँदर, दुम्सी र स्यालले लगाएको बाली नष्ट गर्न थालेपछि आफूहरूलाई बर्खे बाली जोगाउनै मुस्किल भएको किसान भागन्त वलीले बताए। यहाँको प्रमुख बाली नै मकै खेती हो। दिनमा बाँदर र रातिमा दुम्सीले मकैबालीलाई नोक्सान बनाएपछि किसान आजित भएका छन्। बर्र्खेबाली बाँदर, दुम्सी र स्यालले खाइदिने गरेका छन्। वर्षभरि खान पुग्ने मकैबाली जंगली जनावरले सखाप पारेपछि किसानहरू चिन्तित छन्। जंगली जनावरले मकै सखाप बनाउन थालेपछि बाली जोगाउन बारीमै बस्नुपर्ने बाध्यता रहेको अर्का किसान मनबहादुर खत्रीको भनाइ छ। पहिले बाँदर, दुम्सी र स्यालले कमै मात्र मकैमा क्षति गर्ने गरेकोमा अहिले सबै बाली सखाप पार्न थालेको उनले दुःखेसो पोखे। जिल्लाको अधिकांश भेगमा लगाइएको मकैबाली जंगली जनावरले सखाप पारेपछि किसान चिन्तित भएका हुन्। वैकल्पिक बाली नहुने अधिकांश भेगमा मकैबालीलाई मुख्य आधार मान्दै आएका किसान भिœयाउने बेलामा जंगली जनावरको सखाप बनाएपछि निराश भएका छन्। पाक्दै गरेको मकैबाली जंगली जनावरले सक्न थालेपछि आफूहरू अब के खाने भन्ने चिन्ताले सताउन थालेको किसानको गुनासो छ। जंगली जनावरले बालीमा नोक्सान गरेमा पीडित किसानलाई सरकारले राहत दिने व्यवस्था छ। तर जंगली जनावरले गरेको क्षतिको विवरण संकलन गर्ने काम नहुँदा यहाँका किसान राहत पाउनबाट वञ्चित हुने गरेका नलगाड४ का वडाध्यक्ष बद्री पन्तले बताए। नगरपालिकाबाट राहत दिने कुनै नीति नभएको उनको भनाइ छ।"
ठूला राजनीतिक दलले देशलाई सिन्डिकेटको सिकार बनाए : राजेन्द्र लिङ्देन,"काठमाडौं : राष्ट्रिय प्रजातन्त्र पार्टी (राप्रपा)का अध्यक्ष राजेन्द्र लिङ्देनले देश अहिले ठूला राजनीतिक दलहरूको सिन्डिकेटको सिकार भएको बताएका छन्। राप्रपा कपिलवस्तुले शनिबार तौलिहवामा आयोजना गरेको नविन राप्रपा कार्यक्रममा उनले देशका विभिन्न प्रकरणमा सबै ठूला दलहरू मिल्ने र मिलिजुलीरूपमा देशलाई सिन्डिकेटको सिकार बनाएको बताएका हुन्। अहिले देशको अवस्था असामान्य भएको दाबी गर्दै जनताका दैनिकीमा सरकारले गम्भीरता नदेखाएको समेत उनले बताए। कार्यक्रममा राप्रपा केन्द्रीय उपाध्यक्ष तथा लुम्बिनी प्रदेश संयोजक रविन्द्र मिश्र, केन्द्रीय प्रवक्ता ज्ञानेन्द्र शाही, लुम्बिनी प्रदेश अध्यक्ष प्रदीप कुमार उदय लगायतले पार्टीलाई बलियो बनाउँदै अघि बढ्नुपर्नेमा जोड दिएका थिए।"
माओवादी नेता श्रमदानमा व्यस्त,"हेटौंडा : नेपाल कम्युनिष्ट पार्टी (माओवादी केन्द) ले जनतासँग माओवादी विशेष रुपान्तरण अभियानअन्तर्गत मकवानपुरमा श्रमदान गरिएको छ। आज उद्घाटनको दिन मकवानपुर जिल्लास्थित विभिन्न पालिकाहरुमा श्रमदान, सहिद परिवार सम्मान र विकास निर्माण कार्य गरेको छ। माओवादी केन्द्र मकवानपुरका अनुसार पार्टीको तीन महिने अभियानको उद्घाटन गर्ने क्रममा केन्द्रीय सदस्य जनतासँग श्रमदानमा जोडिएका हुन्। मकवानपुरको पूर्वीक्षेत्रमा रहेको बागमती गाउँपालिका७ कमिटीले चौरा आधारभूत विद्यालयका लागि खानेपानी इनार निर्माण तथा पाइप पुर्ने कार्य गर्नुको साथै तीर्थकुमारी श्रेष्ठको खेतमा धान गोडेको पार्टीका मकवानपुर संयोजक एवं बागमती गाउँपालिका अध्यक्ष सर्केश घलानले जानकारी दिए। यसका साथै अन्य वडामा कोदो रोप्ने, धान गोड्ने, मन्दिर र अन्य क्षेत्र सरसफाइ गरिएको उनले बताए। यता, भीमफेदी गाउँपालिकामा भने त्रिभुवन राजमार्गमा पहिरो पन्छाउने काम गरिएको पार्टीका पालिका अध्यक्ष बद्री स्याङ्तानले जानकारी दिए। थाहा नगरपालिकामा माओवादी केन्द्रले वृद्धवृद्धालाई न्यानो कपडा वितरण गर्ने, अन्तरक्रिया गर्ने, जनताले चाहेको माओवादी रुपान्तरणका विषयमा जनतालाई सोध्ने लगायत काम गरेको माओवादी केन्द्र थाहा नगर अध्यक्ष विनोद लामाले जानकारी दिए। त्यसैगरी राक्सीराङ गाउँपालिकाले कमिटीले वडा ५ स्थित विर्षे खोलामा आवतजावतमा बाधा पुगेका कारण ह्युमपाइप हालिएको पार्टीका पालिका इञ्चार्ज एवं गाउँपालिका उपाध्यक्ष वनस्थम थिङले जनाए। माओवादी केन्द्रले जिल्लाभर श्रमदान गर्ने र श्रमदान नगरिएको स्थानमा अभियानको कार्यतालिका बनाउने, जनताको गुनासो सुन्नेलगायत काम गरेको पार्टीका जिल्ला संयोजक घलानले जानकारी दिए।"
सिंहदरबारमा आगो लगाइदिने बालेनको चेतावनी,"काठमाडौं : काठमाडौं महानगरपालिकाका मेयर बालेन्द्र शाह (बालेन)ले सिंहदरबारमा आगो लगाइदिने धम्की दिएका छन्। शनिबार साँझ सामाजिक सञ्जालमा स्टाट्स लेख्दै उनले सरकारलाई गालीगलौजसमेत गरेका छन्। उनले महानगरको गाडी सरकारले रोकेको भन्दै सिंहदरवारमा आगो लगाइदिने चेतावनी दिएका हुन्। तर सरकारले किन गाडी रोकेकोबारे उनले केही खुलाएका छैनन्। 'आजको लागि केही भएन। भोलिबाट हाम्रो महानगरपालिकाको कुनै पनि गाडी सरकारबाट रोकियो भने, सिंहदरवारमा आगो लगाइदिन्छु,' उनले भनेका छन्। सार्वजनिक बिदाको दिन सरकारी नम्बरको प्लेट भएको सवारी साधन चलेको देखेपछि काठमाडौं महानगरपालिकाको गाडी कोटेश्वर ट्राफिक प्रहरीले रोकेको थियो। मेयर शाहकी श्रीमती चढेको उक्त गाडीको कागजात मागेपनि ड्राइभरले महानगरको गाडी भन्दै कागज देखाउन आनाकानी गरेका थिए। ट्राफिक प्रहरीले केही समय रोकेर उक्त गाडी छोडेपछि मेयर शाहले उक्त स्टाटस लेखेका हुन्।"
"एमालेको उच्चस्तरीय टोली आज राति चीन प्रस्थान गर्ने, भ्रमणमा कोको जाँदैछन् ?","काठमाडौं : नेकपा एमालेको उच्चस्तरीय प्रतिनिधि मण्डल आज चीन भ्रमणमा जाने भएको छ। चिनियाँ कम्युनिस्ट पार्टी (सीपीसी)को निमन्त्रणमा एमाले महासचिव शंकर पोखरेल नेतत्वको टोली १२ दिने भ्रमणका लागि आज राति चीन जान लागेको हो। लुम्बिनी प्रदेशको मुख्यमन्त्री बनिसकेका महासचिव पोखरेल नेतृत्वको एमालेको प्रतिनिधि मण्डलले चीनका मुख्य शहर छोङछिङ, बेइजिङ र छिङहाइको भ्रमण गर्नेछन्। भ्रमणका क्रममा चिनियाँ कम्युनिष्ट पार्टीका उच्चस्तरका नेतासँग भेटवार्ता हुने केन्द्रीय प्रचार तथा प्रकाशन विभागका प्रमुख राजेन्द्र गौतमले जानकारी दिए। उनका अनुसार भेटमा नेपाल र चीनको द्वीपक्षीय सम्बन्धका विविध पक्ष, नेकपा (एमाले) र चिनियाँ कम्युनिष्ट पार्टी (सीपीसी) बीचको पार्टीगत सम्बन्धका विभिन्न आयामबारे छलफल हुनेछ। प्रधानमन्त्री पुष्पकमल दाहाल 'प्रचण्ड' को चीन भ्रमणको तयारी भइरहेका बेला चिनियाँ कम्युनिष्ट पार्टीले एमालेको उच्च तहको प्रतिनिधि मण्डललाई समेत चीन भ्रमणमा बोलाएको हो। गत जेठ ५ गते नेकपा माओवादी केन्द्रका उपाध्यक्ष अग्निप्रसाद सापकोटा नेतृत्वको टोलीले समेत चीन भ्रमण गरेको थियो। साउन २५ गते माओवादी केन्द्रका महासचिव देव गुरुङ चीन गएका थिए। प्रधानमन्त्री दाहालको चीन भ्रमणको तयारीका लागि गुरुङ चीन पुगेर फर्किसकेका छन्। गत साउन ३१ गते चिनियाँ जनमुक्ति सेनाको उच्च टोलीसमेत काठमाडौं आएको थियो। त्यसअघि साउन ७ गते सत्तारुढ दल नेकपा माओवादी केन्द्रको निमन्त्रणामा चिनियाँ कम्युनिस्ट पार्टीका पोलिटव्युरो सदस्य एवं चोङ्गिङ नगरका पार्टी सचिवसमेत रहेका युयान च्याच्युन नेतृत्वको २६ सदस्यीय टोली नेपाल आएको थियो। कोको जाँदेछन् चीन भ्रमणमा ? १ शंकर पोखरेल, महासचिव २ डा राजन भट्टराई, स्थायी कमिटी सदस्य, परराष्ट्र मामिला विभाग प्रमुख ३ राजेन्द्रप्रसाद गौतम, स्थायी कमिटी सदस्य, प्रचार तथा प्रकाशन विभाग प्रमुख४ ज्वालाकुमारी साह, पोलिटब्युरो सदस्यप्रतिनिधिसभा सदस्य ५ रामबहादुर मगर (राम राना), केन्द्रीय सदस्यकोशी प्रदेशसभा सदस्य ६ टुकाभद्र हमाल, केन्द्रीय सदस्य तथा अध्यक्ष, अखिल नेपाल महिला संघ ७ सहदेव बोगटी, केन्द्रीय सदस्य ८ निरजप्रसाद आचार्य, केन्द्रीय सदस्य९ मञ्जुदेवी गुरुङ, केन्द्रीय सदस्य तथा उपमेयर, पोखरा महानगरपालिका १० अजयकुमार गुप्ता, केन्द्रीय सदस्य११ रचना खड्का, केन्द्रीय सदस्य१२ भगवती थापा क्षेत्री, केन्द्रीय सदस्य१३ मानवीर राई, केन्द्रीय सदस्यप्रतिनिधिसभा सदस्य१४ कपिलदेव पोखरेल, केन्द्रीय सदस्य १५ लक्ष्मणकुमार शर्मा, महासचिव, जिफन्ट१६ पिताम्बर भूषाल, अध्यक्ष, अर्घाखाँची जिल्ला कमिटी१७ क्षितिज थेवे, अध्यक्ष, राष्ट्रिय युवा संघ नेपाल १८ समिककुमार बडाल, अध्यक्ष, अनेरास्ववियु१९ गोपाल खनाल, सदस्य, परराष्ट्र मामिला विभाग२० हुमाकुमारी डीसी, प्रदेश कमिटी सदस्यउपमेयर घोराही उपमहानगरपालिका सचिवालय २१ राजेश राई२२ सरोजकुमार रेग्मी"
"एमाले लुम्बिनी प्रदेशको अधिवेशन आजदेखि, ओलीले उद्घाटन गर्ने","बुटवल : नेकपा एमालेले पहिलो पटक प्रदेश कमिटीको अधिवेशन शुरु गरेको छ। लुम्बिनी प्रदेशबाट एमालेको प्रथम प्रदेश अधिवेशन शुरु हुन लागेको हो। संघीयता कार्यान्वयनपछि पार्टीहरुका प्रदेश कमिटीहरु गठन भएका छन्। लुम्बिनी प्रदेश कमिटी गठनपछिको पहिलो अधिवेशन बुटवलको अन्तर्राष्ट्रिय सम्मेलन केन्द्रमा हुँदैछ। अधिवेशनको उद्घाटनका लागि एमाले अध्यक्ष एवं पूर्व प्रधानमन्त्री केपी शर्मा ओली बुटवल आएका छन्। अधिवेशनमा केन्द्रीय उपाध्यक्षद्वय युवराज ज्ञवाली, विष्णुप्रसाद पौडेल, महासचिव शंकर पोखरेल, सचिवहरु गोकर्ण विष्ट, प्रदीप ज्ञवाली, छविलाल विश्वकर्मासहितका नेताहरु बुटवलमा आएका छन्। दुई दिन चल्ने अधिवेशनले नयाँ नेतृत्व चयन गर्नेछ। अधिवेशनका लागि लुम्बिनी प्रदेशका १२ जिल्लाहरुबाट १ हजार ४ जना प्रतिनिधिहरु बुटवलमा आएका छन्। एमालेले अधिवेशनबाट २ सय ५ सदस्यीय प्रदेश कमिटी गठन गर्नेछ। यसअघि प्रदेश कमिटीमा ५ सय ७६ जनालाई मनोनयन गरिएको थियो। अधिवेशन पूर्व बुटवलमा शक्ति प्रदर्शन गर्ने तयारी एमालेको छ। एमाले प्रदेश प्रचार विभागका प्रमुख डिआर घिमिरेले बुटवलको राजमार्ग चौराहाबाट झाँकीसहितको जुलुस सम्मेलनस्थलतर्फ जाने बताए। अधिवेशनका लागि रुपन्देहीबाट १६४, कपिलवस्तुबाट ७२, दाङबाट १३१, बाँकेबाट ५४, बर्दियाबाट ७४, रुकुमपूर्वबाट १२, रोल्पाबाट २७, प्युठानबाट ५७, अर्घाखाँचीबाट ८२, गुल्मीबाट १११, पाल्पाबाट ८३ र पश्चिम नवलपरासीबाट ८३ जना प्रतिनिधि छनौट भएका छन्। त्यस्तै जनसंगठनबाट ८३ जना प्रतिनिधि बुटवल आएका छन्। अध्यक्षका लागि दुई जना प्रतिष्पर्धामा देखिएका छन्। वर्तमान अध्यक्ष राधाकृष्ण कंडेल र केन्द्रीय सदस्य हरि रिजालको अध्यक्षमा उम्मेद्वारी रहने बताइएको छ। यद्यपि सर्वसम्मत नेतृत्वका लागि पहल हुने केन्द्रीय सदस्य खिमलाल भट्टराईले जानकारी दिए। लोकतान्त्रिक प्रक्रियाबाट नेतृत्व चयन हुनेछ, एमालेभित्र कुनै समूह निर्माण नभई सबै एक ढिक्का हुन्छ', उनले भने।"
ठूला कार्यक्रमका लागि किन रोजाइमा पर्छ बुटवल ?,"बुटवल : नेकपा एमाले लुम्बिनी प्रदेश कमिटीको प्रथम अधिवेशनले बुटवलमा चहलपहल बढाएको छ। हजारौँ नेता, कार्यकर्ताहरु बुटवलमा आएकाले यहाँको चहलपहल बढेको हो। १२ जिल्लाका प्रतिनिधिसहित नेता, कार्यकर्ता र सुभेच्छुक गरी झण्डै दश हजार जनाको उपस्थिति हुने नेकपा एमाले लुम्बिनी प्रदेशका प्रचार तथा प्रकाशन विभाग प्रमुख डिआर घिमिरेले जानकारी दिए। शनिबारदेखि बुटवल रामनगरस्थित बुटवल मण्डपको अन्तर्राष्ट्रिय सम्मेलन केन्द्रमा अधिवेशन हुँदैछ। पहिलो दिन उद्घाटन शत्र र आइतबार नयाँ नेतृत्व चयनका लागि बन्द शत्र चल्ने छ। नेतृत्वका लागि वर्तमान प्रदेश कमिटी अध्यक्ष राधाकृष्ण कँडेल र केन्द्रीय सदस्य हरिप्रसाद रिजाल आकांक्षी देखिएका छन्। तर, पार्टी केन्द्रीय नेतृत्व सर्वसम्मत नेतृत्व चयनका लागि प्रयास गरिरहेको छ। लुम्बिनी क्षेत्रकै नेता भएकाले एमाले उपाध्यक्ष विष्णु पौडेल र महासचिव शंकर पोखरेलसँग जोडेर पनि नेतृत्वका लागि दौडधुप भएको पाइएको छ। लुम्बिनी प्रदेशको अस्थायी राजधानीको रुपमा रहेको बुटवल दाङको देउखुरीमा स्थायी राजधानी सरेसँगै बुटवलको चहलपहल घटेको व्यवसायीहरु सुनाउँछन्। भौतिक पूर्वाधार सुविधाका हिसावले बुटवल ठूला ठूला कार्यक्रम सञ्चालनका लागि उपर्युक्त मानिन्छ। पाँचतारे होटलदेखि अन्तराष्ट्रिय सम्मेलन केन्द्र, विमानस्थल लगायत सुविधाले पनि ठूला कार्यक्रमका लागि बुटवल धेरैको रोजाइँमा पर्ने गरेको छ। प्रदेश स्तरीय कार्यक्रम प्रदेशकै स्थायी राजधानी दाङमा गर्नुपरेमा त्यहाँ ठूलो संख्यामा धान्न सक्ने पूर्वाधार अझै छैन। अधिवेशनको उद्घाटनका लागि एमाले अध्यक्ष एवं पूर्व प्रधानमन्त्री केपी शर्मा ओली, पार्टी केन्द्रीय उपाध्यक्ष विष्णु पौडेल, महासचिव शंकर पोखरेल लगायतका नेताहरु बुटवल आइसकेका छन्।"
रुपान्तरण अभियानले आजको युगको नेतृत्व गर्ने विचार निर्माणको आधार बनाउँछ : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले जनसम्बन्ध कमजोर हुँदै जाने परिस्थितिसँग सिर्जना भएको संकट चिर्न अभियानले नयाँ प्राण भर्ने बताएका छन्। पार्टी मुख्यालय पेरिसडाँडाबाट आज बिहान जनतासँग माओवादीविशेष रुपान्तरण अभियानको उद्घाटन गर्दै प्रचण्डले पार्टीको जीवन र जनताको सपना पूरा गर्ने ऐतिहासिक दिन आजलाई बनाउनुपर्ने बताएका हुन्। उनले आजको युगको नेतृत्व गर्ने विचार निर्माण गर्ने आधार तयार पार्ने उल्लेख गरे। प्रचण्डले विशेष रुपान्तरण अभियानले जनतामाझ पुगेर आजको युग सापेक्ष अग्रगामी सभ्य राजनीतिक संस्कार र चिन्तनको समेत विकास गर्न मद्दत पुग्ने विश्वास व्यक्त गरे। प्रधानमन्त्रीसमेत रहेका प्रचण्डले सरकारका तर्फबाट भएका जनपक्षीय कामको प्रचार गर्न निर्देशन दिए। उनले आफूले गरेका राम्रा काम पनि जनतामाझ पुग्न नसकेको धारणा राखे। उनले जनतामा छाएको निराशालाई हटाउन अभियानले भूमिका खेल्ने बताए। उनले माओवादीले मात्र समृद्ध नेपाल निर्माण गर्न सक्ने बताए। गत साउन तेस्रो साता राजधानीमा बसेको माओवादीको केन्द्रीय समितिको चौथो पूर्ण बैठकले पार्टी र सरकारको सन्देश प्रत्येक घरघरमा पुर्याउने उद्देश्यसहित अभियान सञ्चालन गर्ने निर्णय गरेको थियो। अभियानअन्तर्गत पार्टी अध्यक्ष प्रचण्डले नेतृत्व गरेको सरकारले गरेका भ्रष्टाचार नियन्त्रण, सुशासन प्रवद्र्धन, सेवा प्रवाहमा गरिएको सुधारलगायत जनपक्षीय कामको प्रचारप्रसार गरिने, पार्टीभित्रको समस्या तथा अन्तरविरोधको पहिचान गर्ने, माओवादी नेता तथा कार्यकर्ता जनतासँग नपुग्नेलगायत गुनासाको प्रभावकारी समाधान खोजिने माओवादीले जनाएको छ। प्रचण्डले अभियान उद्घाटन गरेसँगै देशभरका छ हजार सात ४३ वडामा एकसाथ अभियान सञ्चालन गर्ने गरी माओवादीले तयारी गरेको छ।"
"सरकारले भ्रष्टाचारविरुद्ध होइन, भ्रष्टाचार अभियान चलाएको हो : केपी ओली","बुटवल : नेकपा एमालेका अध्यक्ष केपी शर्मा ओलीले सरकारका लागि मात्रै एमाले केन्द्रित नभएको बताएका छन्। एमालेले मुलुकबाट गरिबी उन्मुलन गर्दै समृद्ध नेपाली बनाउने अभियान लिएर हिँडेको भन्दै चुनावदेखि चुनाव र सरकारमात्रै नताक्ने उनले बताए। 'एमाले जतिबेला सरकारमा जान्छ, जनताका पक्षमा काम गर्छ,' उनले भने। ०५१ सालको सरकारदेखि एमालेले नेतृत्वको पछिल्लो सरकारले देश विकासमा महत्त्वपूर्ण कार्य गरेको भन्दै उनले त्यस्ता सरकारलाई गिराउन प्रतिक्रियावादीहरू सक्रिय रहेको बताए। नेपालको नक्सा सच्याउने, विप्लप र सीके राउतलाई शान्तिपूर्ण राजनीतिमा ल्याउने काम हामीले गरेका हौं। अहिलेको सरकारको उपलब्धि १०० किलो सुन चोर्ने भएको छ। यस्तो पनि सरकार हुन्छ?,' उनले प्रश्न गरे। उनले यतिसहितका विषयमा छानविन गरेर देखाउन चुनौती दिए। 'वाईडवडीमा कमिसन खानेहरू नै कुरा उठाउँछन्। मेरो चुनौती छ, छानविन गर जेल जाउ,' उनले भने। एमाले भ्रष्टाचार गर्न सरकारमा जाने पार्टी नभएको उनको जिकिर छ। तर एमालेका विरूद्धमा भ्रम छर्ने काम भइरहेको उनले बताए। उनले सरकार धेरै नचल्ने निष्कर्षमा प्रचण्ड पुगेको बताए। तर एमाले सरकार जान हतारमा नरहेको उनको भनाइ छ।"
कांग्रेसका १५ विभाग प्रमुख मनोनित : कसलाई कुन विभागको जिम्मेवारी ?,"काठमाडौं : नेपाली कांग्रेसका सभापति शेरबहादुर देउवाले १५ केन्द्रीय विभागमा प्रमुख मनोनित गरेका छन् । कांग्रेस सभापति देउवाले शुक्रबार कांग्रेसको विधान, २०१७ (संशोधनसहित) को धारा ३७ (१) (ग) बमोजिम केन्द्रीय कार्यसमितिका सदस्यहरुलाई केन्द्रीय विभागको प्रमुखमा मनोनयन गरेको मुख्य सचिव कृष्णप्रसाद पौडेलले जानकारी दिए। देउवाले कांग्रेस केन्द्रीय कार्यसमितिका सदस्यहरु कृष्णचन्द्र नेपाली पोखरेललाई प्रदेश समन्वय, पुष्पा भुसाललाई महिला, चिनकाजी श्रेष्ठलाई उद्योग तथा व्यापार, किरण यादवलाई तराईमधेश समन्वय, योगेन्द्र चौधरीलाई थारु, गेहेन्द्र गिरीलाई जेष्ठ नागरिक समन्वय, आङ्गेलु शेर्पालाई पर्यटन, डारणबहादुर रावललाई गैरसरकारी संस्था समन्वय, दिलमान पाख्रिनलाई आदिवासी जनजाति, प्रकाश रसाईली स्नेहीलाई वैदेशिक रोजगार समन्वय तथा आप्रवासन विभागमा मनोनित गरेका छन्।"
"राष्ट्रियतालाई प्राथमिकतामा राखेर एमसीसी, बीआरआई कार्यान्वयन गर्नुपर्छ : सभामुख घिमिरे","काठमाडौं : प्रतिनिधिसभाका सभामुख देवराज घिमिरेले राष्ट्रियतालाई प्राथमिकतामा राख्दै विदेशी सहयोगलाई जनताको हितमा कार्यान्वयन गर्नुपर्ने बताएका छन्। शनिबार काठमाडौंमा आयोजित विश्व परिवेशमा चीनको अर्थतन्त्र र नेपालमा त्यसको प्रभाव विषयक कार्यक्रममा सभामुख घिमिरेले एमसीसी, बीआरआई लगायतका कार्यक्रमलाई राष्ट्रियतालाई प्राथमिकतामा राख्दै जनताको हितमा कार्यान्वयन गर्नुपर्ने बताएका हुन् । चीन र भारतको आर्थिक प्रगतिबाट फाइदा लिने क्रममा नेपाललाई अवसर र चूनौति दुवै रहेको उनले बताए। सभामुख घिमिरेले चीन र भारतको प्रभावलाई सन्तुलित ढंगले कायम राख्दै राष्ट्रियतालाई मजबुद बनाउदै नेपाली जनताको आत्मनिर्भरताका लागि अघि बढाउन कस्तो बाटो लिने भन्नेबारे बहस हुनुपर्ने जिकिर गरे। मुलकमा परिवर्तन आएपनि कृषि वस्तुमा बाह्य निर्भर हुनुपर्ने, दक्ष जनशक्ति बाहिरिनुपर्ने अवस्था, उद्योगधन्दाहरु बन्द हुँदै गएको अवस्थालाई अन्त्य गर्न गम्भीर भएर सोच्नुपर्ने उनले बताए । सभामुख घिमिरेले मुलुकलाई विकासको बाटोतर्फ अघि बढाउन मावनस्रोत, प्राकृतिक स्रोत साधनको उपयोगलाई ध्यान दिनुपर्ने धारणा राखे।"
नेपाल प्रहरीका ४८ जना एसपीको सरुवा : कोकहाँ ?,"काठमाडौं : नेपाल प्रहरीका ४८ जना एसपीको सरुवा गरिएको छ। प्रहरी प्रधान कार्यालयले शुक्रबार एकै पटक ४८ जना प्रहरी उपरीक्षकको सरुवा गरेको हो। प्रहरी महानिरीक्षक बसन्त कुँवरको शुक्रबार निर्णयानुसार भाद्र महिनादेखिको तलब, भत्तासमेत हाल सरुवा भएको दरबन्दीवाट खान पाउने गरी प्रहरी उपरीक्षकहरुलाई सरुवा गरिएको प्रहरी उपरीक्षक अर्जुनप्रसाद तिमिल्सिनाले जानकारी दिए। हेर्नुहोस् सूची"
"माओवादी केन्द्रको विशेष रुपान्तरण अभियान आजबाट, कसले कहाँको नेतृत्व गर्दैछ ?","काठमाडौँ : नेकपा (माओवादी केन्द्र)ले पार्टीलाई जनतासँग जोड्ने उद्देश्यले आजदेखि देशभर जनतासँग माओवादी विशेष रुपान्तरण अभियान सञ्चालन गर्दैछ। पार्टी अध्यक्ष एवम् प्रधानमन्त्री पुष्पकमल दाहाल प्रचण्डले आज बिहान ९ बजे पार्टी मुख्यालय पेरिसडाँडाबाट अभियानको उद्घाटन गर्ने माओवादी केन्द्रले जनाएको छ। मुलुकमा राजनीतिक परिवर्तन र रुपान्तरणकारी योजनाको नेतृत्व गर्दै आएको देशको प्रमुख शक्तिमध्ये एक माओवादी केन्द्रले यस अभियानमार्फत आसन्न निर्वाचनमा जनताको मन जितेर मत प्राप्त गर्ने उद्देश्य राखेको छ। गत साउन तेस्रो साता राजधानीमा बसेको माओवादीको केन्द्रीय समितिको चौथो पूर्ण बैठकले पार्टी र सरकारको सन्देश प्रत्येक घरघरमा पुर्याउने उद्देश्यसहित अभियान सञ्चालन गर्ने निर्णय गरेको थियो। अभियानअन्तर्गत पार्टी अध्यक्ष दाहालले नेतृत्व गरेको सरकारले गरेका भ्रष्टाचार नियन्त्रण, सुशासन प्रवद्र्धन, सेवा प्रवाहमा गरिएको सुधारलगायत जनपक्षीय कामको प्रचारप्रसार गरिने, पार्टीभित्रको समस्या तथा अन्तरविरोधको पहिचान गर्ने, माओवादी नेता तथा कार्यकर्ता जनतासँग नपुग्नेलगायत गुनासाको प्रभावकारी समाधान खोजिने माओवादी पार्टी कार्यालयका सचिव डोरप्रसाद उपाध्यायले जानकारी दिए। उनले भने,अभियानका क्रममा माओवादी जनताको घरघरमा जानेछ, आसन्न २०८४ सालको निर्वाचनको नतिजालाई प्रभाव पार्ने उद्देश्यसहित अभियान सञ्चालन हुनेछ।पार्टी अध्यक्ष दाहालले अभियान उद्घाटन गरेसँगै देशभरका छ हजार सात ४३ वडामा एकसाथ अभियान सञ्चालन गर्ने गरी तयारी गरिएको माओवादीले जनाएको छ। अभियानअन्तर्गत कम्तीमा २५ लाख मतदातासँग प्रत्यक्ष भेटघाट गरी सरकारले सुशासन, समृद्धि र सामाजिक न्यायको क्षेत्रमा गरेका कामबारे जानकारी गराइनेछ। अभियानका क्रममा नवीकरण र विस्तारका माध्यमबाट पार्टी सदस्यता सङ्ख्या आठ लाख पुर्याउने गरी पार्टी र जवस मोर्चाका सबै कमिटीका बैठक सम्पन्न गरी स्वचालित कमिटी तयार पारिने माओवादीले जनाएको छ। माओवादीले अभियान अवधिभर केन्द्रीय पदाधिकारीलाई अन्तरप्रदेश, स्थायी समिति सदस्य र केन्द्रीय सदस्यलाई अन्तर जिल्ला तथा प्रदेश सदस्यलाई अन्तरपालिका खटाउने गरी कार्यक्षेत्र विभाजन गरेको छ। उनीहरुलाई अस्थायी बसोबासस्थलमा समेत कार्य क्षेत्र तोकी पठाइसकिएको छ। माओवादीले अध्यक्षसहित २२ केन्द्रीय पदाधिकारीलाई तीनमहिने अभियानको नेतृत्व गर्नेगरी जिम्मेवारी तोकेको छ। माओवादीका अनुसार प्रधानमन्त्री एवं पार्टी अध्यक्ष दाहालले काठमाडौँको चन्द्रागिरि२ घट्टेडाँडा पार्क, वरिष्ठ उपाध्यक्ष नारायणकाजी श्रेष्ठले ललितपुरको ललितपुर महानगरपालिका १८ हरिसिद्धी, उपाध्यक्षत्रय कृष्णबहादुर महराले रोल्पाको सुनछहारी गाउँपालिका, अग्निप्रसाद सापकोटाले सिन्धुपाल्चोकको लिसङ्खुपाखर गाउँपालिका र पम्फा भुसालले ललितपुर महानगरपालिका२२ मा अभियानको नेतृत्व गर्नेछन्। महासचिव देवप्रसाद गुरुङले लमजुङको सुन्दरबजार नगरपालिका८ भोटेवडार, उपमहासचिव गिरिराजमणि पोखरेलले काठमाडौँको गोकर्णेश्वर नगरपालिका, वर्षमान पुनले काठमाडौँको गोङ्गबु, हरिबोल गजुरेलले सिन्धुलीको कमलामाई नगरपालिका, जनार्दन शर्माले काठमाडौँको चन्द्रागिरि नगरपालिका, मात्रिकाप्रसाद यादवले सुर्खेतको वीरेन्द्रनगर नगरपालिका, सचिव दिनानाथ शर्माले बागलुङको बागलुङ नगरपालिका, चक्रपाणि खनालले मोरङको विराटनगर महानगरपालिकामा अभियानको नेृतत्व गर्दैछन्। सचिव देवेन्द्र पौडेल कास्कीको पोखरा महानगरपालिका, लीलामणि पोख्रेल महोत्तरीको बर्दिवास नगरपालिका, गणेश साह काठमाडौँको बानेश्वर, हितमान शक्य रुकुमपूर्वको सिस्ने गाउँपालिका, हितराज पाण्डे गोरखाको पालुङटार नगरपालिका, डिलाराम आचार्य कैलालीको धनगढी उपमहानगरपालिका, सुरेन्द्रकुमार कार्की झापाको बुद्धशान्ति गाउँपालिका र कोषाध्यक्ष श्रीराम ढकाल चन्द्रागिरि नगरपालिकामा सञ्चालित अभियानमा सहभागी हुने माओवादीले जनाएको छ। अभियानका लागि पार्टी केन्द्रीय सदस्य, आयोग सदस्य, सल्लाहकार सदस्यको नेतृत्वमा पार्टी प्रदेश कमिटी सदस्य, जिल्ला समन्वय समिति सदस्य, पालिका पदाधिकारी, केन्द्रीय र प्रदेश विभागका सदस्य, जवस मोर्चाका केन्द्रीय सदस्य र प्रदेश समिति पदाधिकारी सम्मिलित पालिकास्तरको टोली निर्माण गरिएको छ। अभियान टोलीले पालिका, वडा र टोलस्तरसम्म कार्यक्रम सञ्चालन गर्नेछ। अभियान तीन चरणमा सञ्चालन हुनेछ। पहिलो चरणमा बैठक, भेला, प्रशिक्षण, सदस्यता नवीकरणविस्तार, अभिलेख व्यवस्थापन, उत्पादन र प्रचारसँग सम्बन्धित संयन्त्र र योजना निर्माण, विभिन्न तहका पार्टीका कार्यालय व्यवस्थापन, पार्टीभित्रका अन्तरविरोधको पहिचान र समाधानको पहल, कार्यकर्ता व्यवस्थापनका लागि कोष स्थापना गरिने छ। दोस्रो चरणमा पाँचघन्टे अन्तरपार्टी स्कुल, विषयगत अन्तरक्रिया, विषयगत तालिम, गोष्ठी, जनप्रशिक्षण, जनभेला, टोल टोलमा युवा भेला, स्थानीय स्तरका सरकारी तथा सामाजिक सङ्घ संस्थासँग अन्तरक्रिया गरिनेछ। तेस्रो चरणमा जनप्रदर्शन, जनसङ्घर्ष, जनसेवासहित जनपरिचालनका कार्यक्रम सञ्चालन गरिनेछ। यस्तै सुशासन, समृद्धि र सामाजिक न्यायको अभियानमा जनसमर्थन र ऐक्यबद्धता एवं टोल सभा गरिने महराले जानकारी दिए। माओवादीले अभियानलाई सफल बनाउन प्रधानमन्त्रीसमेत रहनुभएका पार्टी अध्यक्ष प्रचण्डसहित सरकार तथा अन्य जिम्मेवारीमा रहेका सबै पदाधिकारीले कम्तिमा एकएक वडाको जिम्मेवारी लिनुपर्ने नीति लिएको छ। अध्यक्ष दाहालले आफूले सातै प्रदेशका एकएक गरी सात वडाको अभियानमा सहभागी हुने प्रतिबद्धता व्यक्त गरिसकेका छन्। आगामी कात्तिकसम्म अभियान चल्नेछ।"
"पाल्पामा स्कार्पियो दुर्घटना, ६ जना घाइते",पाल्पा : पाल्पामा स्कार्पियो जीप दुर्घटना हुँदा ६ जना घाइते भएका छन्। तानसेन नगरपालिका १२ गाईघाटमा बा १६ च ४३७३ नम्बरको स्कार्पियो दुर्घटना भएको हो। सालझन्डीबाट गुल्मीको दिगाम आउँदै स्कार्पियो जीप दुर्घटना हुँदा ६ जना घाइते भएको प्रहरी हवल्दार बलराम पाण्डेले जानकारी दिए। दुर्घटनामा ६ जना घाइते भएका छन् भने २ जनाको अवस्था मध्यम रहेको छ। ४ जनाको स्वास्थ्य अवस्था सामान्य रहेको छ। दुर्घटनामा परेर घाइते भएका सबैलाई उपचारको लागि पाल्पास्थित लुम्बिनी मेडिकल कलेजमा लगिएको प्रहरीले जनाएको छ । स्कार्पियो ब्रेक फेल भई सडकबाट करिब एक सय मिटर तल खसेको छ। गत भदौ १३ गते पाल्पाको जोर्तेमा गुडिरहेको स्कार्पियो जीपमा एक्कासि ढुङ्गा खस्दा हुँदा ३ जनाको घटनास्थलमै मृत्यु भएको थियो भने ८ जना घाइते भएका थिए।
मूल्यवृद्धिको विरोधमा राष्ट्रिय युवा संघ नेपालले आज देशभर प्रदर्शन गर्ने,"काठमाडौं : नेकपा एमालेको भ्रातृ संगठन राष्ट्रिय युवा संघ नेपालले मूल्यवृद्धिको विरोधमा आज प्रदर्शन गर्ने भएको छ। युवा संघ नेपालले आज साँझ ६ बजे देशभर एकैपटक जुलुस गरी मूल्यवृद्धिको विरोध गर्न लागेको युवासंघका केन्द्रीय अध्यक्ष क्षितिज थेबेले जानकारी दिए। दैनिक रुपमा मूल्यवृद्धि भएको भन्दै अब युवा संघ चुप लागेर नबस्ने उनले बताए। पेट्रोलियम पदार्थ र अन्य दैनिक उपभोग्य सामानको चर्को मूल्यवृद्धिवरुद्ध प्रमुख प्रतिपक्षी नेकपा एमालेनिकट राष्ट्रिय युवा संघ नेपालले प्रदर्शन गर्न लागेको हो। काठमाडौं जिल्लामा पनि साँझ ६ बजे नयाँ बानेश्वरमा प्रदर्शन गरिने युवा संघका नेता निरोज पौड्यालले जानकारी दिए। जनतालाई समस्या पर्ने गरि मूल्यवृद्धि गर्दा पनि सरकारमा रहेका मौन रहेकाले विरोधमा उत्रनुपरेको उनको भनाई छ। बिहीबार मात्रै पेट्रोलियम पदार्थको मूल्य वृद्धि भएको छ। नेपाल आयल निगमको सञ्चालक समिति बैठकले ग्यासको मूल्य पनि २३५ रुपैयाँ, पेट्रोलमा प्रतिलिटर ४ र डिजेलमा ३ रुपैयाँले वृद्धि गरेको छ। अहिले हरेक भान्छामा महँगी बढ्दा सर्वसाधारणलाई दैनिक गुजारा चलाउन हम्मे परेको छ। बजारमा उपलब्ध हुने करिब ४० खाद्यवस्तुको मूल्यवृद्धि एक वर्षको अन्तरमा न्यूनतम ३ प्रतिशतदेखि १५० प्रतिशतले बढेको छ। खाद्यान्न, लत्ताकपडा, तरकारीजस्ता अत्यावश्यक वस्तुदेखि शिक्षा शुल्क, स्वास्थ्य सेवा शुल्कलगायतमा चर्को महँगीले आम सर्वसाधारण मारमा छन्। अझ धमाधम चाडपर्व नजिकिँदै छ। प्रायः तीज, दसैं, तिहार, छठजस्ता पर्वमा बढी खपत हुन्छ। यस्ता चाडपर्वको मौकामा व्यवसायीहरूले थप महँगो बनाउने गरेका छन्।"
सरकारको नेतृत्वमा पुग्नेले अवैध रुपमा धन आर्जन गर्ने र मोजमस्तीमा खर्च गर्ने प्रवृत्ति हाबी भयो : पुन,"काठमाडौं : नेकपा माओवादी केन्द्रका उपहासचिव वर्षमान पुन अनन्तले सरकारको नेतृत्वमा पुगेकाहरुमा वैधअवैध सबै तरिकाले धन आर्जन प्रवृत्ति हाबी भएको बताएका छन्। गोंगबु बसपार्कमा जनतासँग माओवादी विशेष अभियानको शनिबार उद्घाटन गर्दै पुनले राज्य संयन्त्रको नेतृत्वमा पुग्ने व्यक्तिले वैधअवैध रुपमा धन आर्जन गर्ने र मोजमस्तीमा खर्च गर्ने प्रवृत्ति हाबी भएको बताएका हुन्। आफू पदमा बस्दा त्यसबाट बढीभन्दा बढी शोषण र दोहन गर्ने, वैधअवैध ढंगले कसरी पैसा काउने र मोजमस्ती गर्ने भन्ने प्रतिस्पर्धातिर समाज गइरहेको छ। उपत्यका विशेष प्रदेश इन्चार्जसमेत रहेका पुनले भने,उत्पादन, श्रम वा उद्यमव्यवसाय गरेर कमाउने नभई सजिलै कमाउने (इजी) मनीतिर समाज आकर्षित भइरहेको छ। बिचौलिया धन्दा र प्रवत्ति समाजमा हुर्कंदै गएको छ। उनले पार्टीहरु, राज्य संयन्त्र र समग्र समाजको शुद्धीकरणलाई सरकारले प्राथमितामा राखेर सुशासनको अभियान थालेपछि निराश जनतामा उत्साह पैदा भएको बताए। सुशासनका लागि भ्रष्टाचारविरोधी अभियान प्रतिस्पर्धी दल वा आफूसँग असहमत पक्षतर्फ लक्षित रहेको भन्ने भ्रम फैलाउन खोजिएको उनको भनाई छ। पुनले समग्र मुलुकको शद्धीकरणका लागि सरकारले सुशासनको अभियान थालेको बताए। पुनले गणतन्त्र, संघीयता, धर्मनिरपेक्षता, समावेशीता र सामाजिक न्याय माओवादीको एजेण्डा भए पनि पछि सबै दल सोही एजेण्डामा आएको स्मरण गरे। पछिल्लो समय अभ्यासका क्रममा भएका कमजोरीले माओवादीको एजेण्डामाथि प्रश्न उठ्न थालेको पुनले स्वीकार गरे। एजेण्डाको बाहकको रुपमा अभ्यासमा भएका कमजोरी सुधार्ने जिम्मेवारी पनि माओवादीले लिने प्रतिबद्धता व्यक्त गरे। संघीयता कार्यान्वयनमा देखिएको विकृति, शासकीय स्वरुपमा देखिएका समस्या, समावेशीतामा देखिएका समस्या समाधान गरेर कसरी वैज्ञानिक बनाउने भन्ने जिम्मेवारी हाम्रो हो। धर्मनिपरेक्षाका नाममा जबर्जस्ती धर्म परिवर्तन गराउने प्रवृत्ति देखिएको छ। ती सबै समस्याको जवाफ हामीले दिनुपर्छ। पुनले धर्म निरपक्षताको अर्थ राज्यको कुनै धर्म हुँदैन भन्नु रहेको भन्दै व्यक्तिको धर्म, आस्था, संस्कृति र परम्पराको रक्षा राज्यले गनुपर्नेमा जोड दिए।"
राजदूत थापाद्वारा महासचिव गुटेर्रेससमक्ष ओहोदाको प्रमाणपत्र प्रस्तुत,"काठमाडौं : संयुक्त राष्ट्रसङ्घका लागि नेपालका स्थायी प्रतिनिधि लोकबहादुर थापाले शुक्रबार संयुक्त राष्ट्रसङ्घका महासचिव एन्टोनियो गुटेर्रेससमक्ष आफ्नो ओहोदाको प्रमाणपत्र प्रस्तुत गरेका छन्। संयुक्त राष्ट्रसङ्घको मुख्यालय न्यूयोर्कमा आयोजित विशेष समारोहमा राजदूत थापाले आफ्नो ओहोदाको पेश गरेपछि महासचिव गुटेर्रेससँग शिष्टाचार भेट समेत गरेको संयुक्त राष्ट्र सङ्घका लागि नेपालको स्थायी नियोगले जनाएको छ । सो अवसरमा महासचिव गुटेर्रेसले संयुक्त राष्ट्रसङ्घका लागि नेपालको स्थायी प्रतिनिधिका रूपमा राजदूत थापालाई बधाई तथा स्वागत गर्दै उनको कर्तव्य निर्वाह गर्न र नेपालसंयुक्त राष्ट्रबीचको सम्बन्धलाई थप प्रगाढ बनाउन आवश्यक सहयोग गर्ने आश्वासन दिए । महासचिव गुटेर्रेसले नेपालले संयुक्त राष्ट्रसङ्घमा वर्षौंदेखि खेल्दै आएको भूमिकाको प्रशंसा गर्दै संयुक्त राष्ट्र सङ्घको उद्देश्य प्राप्तिका लागि नेपालले दिएको सहयोग र ऐक्यबद्धताका लागि धन्यवाद व्यक्त गरेका थिए । सो अवसरमा राजदूत थापाले महासचिव गुटेर्रेसलाई नेपालको विकास र शान्ति प्रक्रियामा संयुक्त राष्ट्र सङ्घले गरेको सहयोगका लागि धन्यवाद दिँदै संयुक्त राष्ट्रसङ्घलाई नेपालको पूर्ण समर्थन र दृढ प्रतिबद्धता दोहोर्याए। राजदूत थापाले विश्व शान्ति र सुरक्षा, दिगो विकास, जलवायु न्याय र राष्ट्रसङ्घीय सुधारलगायतका क्षेत्रमा महासचिव गुटेर्रेसको प्रयास र पहलको पनि प्रशंसा गरे। शान्ति स्थापना, जलवायु परिवर्तन र दिगो विकासलगायतका विभिन्न क्षेत्रमा नेपालको प्राथमिकतालाई औल्याउँदै राजदूत थापाले संयुक्त राष्ट्र सङ्घसँगको सम्बन्धलाई अझ प्रगाढ र सुदृढ बनाउन नेपाल इच्छुक रहेको बताएका थिए । राजदूत थापा संयुक्त राष्ट्रसङ्घका लागि नेपालको स्थायी प्रतिनिधिको रूपमा आफ्नो कार्यकालको यात्रा सुरु गर्न ३१ अगस्ट २०२३ मा न्यूयोर्क पुगेका थिए।"
एमाले नेताको आरोप प्रधानमन्त्रीले ललिता निवासका निर्णयकर्तालाई सुनपानी छर्किए,"बुटवल : नेकपा एमाले लुम्बिनी प्रदेशको अधिवेशन सुरू भएको छ। अधिवेशनमा अध्यक्ष केपी शर्मा ओलीसहितका नेताहरू सहभागी छन्। अहिले नेताहरूले बोल्ने क्रम जारी छ। महासचिव शंकर पोखरेलले एमाले चुनावमा पहिलो शक्ति भए पनि सरकारको नेतृत्व गर्न नपाएको बताए। विदेशी शक्तिको इसारामा नाचिरहेका गठबन्धनलाई पराजित गरेर आगामी चुनावमा ५१ प्रतिशत बहुमतसहितको सरकारको नेतृत्वमा एमाले पुग्ने उनले दाबी गरे। विपक्षीहरू एमालेलाई कमजोर बनाउन मनमुटाव रहेको भन्दै प्रचारप्रसारमा लागेको बताउँदै उनले एमाले केपी ओलीको नेतृत्वमा एकताबद्ध भएर अघि बढिरहेको बताए। यो अधिवेशन वर्षले एमालेलाई मजबुत र थप एकताबद्ध बनाउने उनले जिकिर गरे। उनले एमाले टुक्र्याएर कमजोर हुन्छ भन्ने सपना देख्नेहरूको सपना पूरा नहुने भन्दै देश विकासका पक्षधर माओवादी तथा अन्य कम्युनिस्ट पार्टीका नेता कार्यकर्तालाई एमालेमा समाहित हुन आह्वान गरे। उपमहासचिव प्रदीप ज्ञवालीले प्रधानमन्त्री पुष्पकमल दाहालले ललिता निवासका निर्णयकर्तालाई सुनपानी छर्किएको भन्दै आलोचना गरे। 'प्रधानमन्त्री प्रचण्डज्यु यहाँ तपाईंको जनअदालत छैन। संविधान बमोजिम अदालत छ। त्यहीँ निर्णय हुन्छ। कसैले सुनपानी छर्किँदैमा अभियुक्त बच्नु हुँदैन,' उनले भने। उनले सरकारको अकर्मण्यताले मुलुक आर्थिक संकटमा पुगेको बताए। त्यस्तै सचिव गोकर्ण विष्टले एमाले एक भएर उभिएर मुलुकको विकासमा लाग्ने बताए। उनले गुट, समूहको कल्पना एमालेमा गर्न नसकिने बताए। अर्का सचिव पद्मा अर्यालले एमालेलाई कमजोर बनाउन गुटको प्रचार भएको भन्दै त्यसलाई गलत सावित गर्न नेता कार्यकर्तालाई आग्रह गरिन्।"
जनतामा ठूलो छटपटी र आक्रोश छ : महामन्त्री थापा,"झापा : नेपाली कांग्रेसका महामन्त्री गगन थापाले जनतामा ठूलो छटपटी र आक्रोश बढिरहेको हुँदा बदलिएको कांग्रेसले मात्र देश बदल्ने सामर्थ्य राख्ने बताएका छन्। नेपाली कांग्रेस मेचीनगर समितिको आज धुलाबारीमा आयोजित नगर सम्मेलनमा उनले सबैजसो राजनीतिक दलको नेतृत्वले गलत क्रियाकलाप गर्दा समाजले आत्मविश्वास गुमाएको जनाउँदै कांग्रेसले अब जरैदेखि रुपान्तरित भएर गुमेको आत्मविश्वास फर्काउनुपर्ने बताए। 'जनतामा ठूलो छटपटी छ, आक्रोश छ। जुन दल सत्तामा पुगे पनि, जुन नेता पुगे पनि आफूलाई बदलेका छन्, देश र जनतालाई केही पनि गरेनन् भन्ने आम आक्रोश बढिरहेको छ, यो निराशा कुराले होइन, काम र परिणामले चिरेर कांग्रेसले नै सही नेतृत्व गर्नसक्छ भन्ने सावित गर्नुपर्ने बेला आएको छ,' उनले भने। महामन्त्री थापाले नीतिगत भ्रष्टाचार र काण्डै काण्डले सत्तामा पुगेका बदनाम भइरहेका हुँदा कांग्रेसकै कोही नेताले पनि भ्रष्टाचार गरेको रहेछ भने त्यस्तो पापको भारी पार्टीले नबोक्ने स्पष्ट पारे। प्रमुख दलका नेताहरुले एउटाले अर्कोको भ्रष्टाचारको पोल खोल्छु भनेर तर्साउने गरेको समेत उहाँको आरोप थियो। उद्दले नेपाली कांग्रेसलाई रुपान्तरण गर्नका लागि विसं २०८२ मा पार्टीको महाधिवेशन गर्नुपर्ने र चुनावमा उम्मेदवार छान्न आफ्नै तहका क्रियाशील सदस्यले मतदान गर्ने परिपाटी बसाउनुपर्ने बताउ। आफू वरिपरि डुलिरहने र नजिकमा बसेर चाकरी गर्नेलाई मात्रै चुनावमा उम्मेदवारको टिकट दिने पुरानो प्रणालीले कांग्रेसका सदस्य तथा मतदातामा निराशा बढेको महामन्त्री थापाले आरोप थियो। 'माथिबाट टिकट पठाएर उम्मेदवार बनाउने प्रथा अब बन्द हुनुपर्छ। पार्टीभित्र सबै क्रियाशील सदस्य भएकाले कोही ठूलो र कोही सानो भन्ने हुँदैन,' उनले भने। महामन्त्री थापाले २३ प्रतिशतभन्दा बढी युवा जनशक्ति रहेको स्वर्णिम कालमा मुलुकको समृद्धिको आकांक्षा पूरा गर्नेतर्फ आशा जगाउने कुनै कार्य सरकारमा पुगेकाबाट नभएको गुनासो गरे। पुराना र नयाँ राजनीतिक दलहरू मुलुकको भविष्य तथा जनताको समस्यामा चिन्तित हुन छाडेर २०८४ मा हुने चुनाव कसरी जित्ने भनेर बहकिन थालेको टिप्पणी गरे।"
भागबण्डा मिलाउन सुदूरपश्चिममा संसदीय समिति थपिँदै,"धनगढी : गठबन्धनभित्र भागबन्डा मिलाउनका लागि सुदूरपश्चिममा संसदीय समिति थप्ने कसरत सुरु भएको छ। विनियोजन र कर सम्बन्धी विधेयक पास गर्नुबाहेक कामविहीन झैं बनेको प्रदेश सभाले प्रदेशको ब्ययभार बढाउने गरी दुई वटा समिति थप्न तयारी गरेको हो। प्रतिपक्षमा रहेको राप्रपा र गठबन्धनमै रहेको नागरिक उन्मुक्तिलाई खुसी पार्न दुइ वटा समिति थप्न लागिएको बताइएको छ। आन्तरिक मामिला तथा कानुन मन्त्रालय हेर्ने गरी एउटै समिति रहेकोमा अब त्यसमा आन्तरिक मामिला र कानुनको छुट्टाछुट्टै संसदीय समिति बनाउने र सामाजिक विकास मन्त्रालय अन्तर्गत रहेका शिक्षा, स्वास्थ्य, महिला तथा बालबालिका र खेलकुद हेर्ने पनि दुई समिति बनाउने तयारी थालिएको हो। आन्तरिक मामिला तथा कानुन मन्त्रालयमा धेरै काम छ। समिति एउटै भयो। कानुनको छुट्टै र आन्तरिक मामिलाको छुट्टै समिति भए काम गर्न सजिलो हुन्छ भन्ने हो, नियमावली संशोधन मस्यौदा समितिका संयोजक तथा नेपाली कांग्रेसका प्रमुख सचेतक विक्रम सिंह धामीले भने। उनले सामाजिक विकास मन्त्रालयमा पनि सामाजिक विकास समिति भनेर एउटै समिति रहेको र उक्त समितिले शिक्षा, स्वास्थ्य, महिला तथा बालवालिका, खेलकुद सबै हेर्न नसकेका अवस्था रहेको बताए। सामाजिक विकास समितिलाई पनि कामको बोझ भयो। महालेखा परीक्षककै एउटै प्रतिवेदन हेर्न पनि महिनौ लाग्छ। समितिहरूको वर्कलोड बढी भयो। त्यसैले समिति थपे सहज हुन्छ, धामीले भने। यसअघि प्रदेश सभामा विधायन तथा प्रदेश मामिला समिति, अर्थ विकास तथा प्राकृतिक स्रोत समिति, सामाजिक विकास समिति र सार्वजनिक लेखा समिति गरी चारवटा मात्रै संसदीय समिति रहेका थिए। समिति थप्नका लागि संसदमा माओवादीका प्रदेश सभा सदस्य मानबहादुर धामीले प्रदेश सभा नियमावली संशोधन प्रस्ताव दर्ता गराएपछि, संसदको कार्यव्यवस्था परामर्श समितिको बैठकले नेपाली कांग्रेसका विक्रमसिंह धामीको संयोजकत्वमा ७ सदस्यीय नियमावली संशोधन मस्यौदा समिति बनाएको छ। त्यस समितिमा नेकपा एमालेका सुरेन्द्रबहादुर पाल, नेकपा माओवादीका मान बहादुर धामी, समाजवादीका प्रकाश रावल, नागरिक उन्मुक्तिका खुसीराम डगौरा थारु, राप्रपाकी खेमादेवी विष्ट र स्वतन्त्र सांसद ताराप्रसाद जोशी सदस्य रहेका छन्। संसद कामविहीन झैं भएको छ। संसदले काम नपाएको बेला, संसदीय समितिहरू बनाएर जनताको काम गर्न सकिन्छ भनेर यस्तो गरिन लागिएको हो प्रतिपक्षमा रहेको राप्रपाकी प्रदेश सभा सदस्य खिमा देवी विष्टले भनिन, संसदीय समिति भागबन्डाका लागि बनाइनु हुन्न, जनताको काम गर्ने हो भने अरू प्रदेशमा पनि ६ वटा ८ वटा समिति छन्। प्रदेश सभाको पहिलो कार्यकालमै बनेका ४ वटा समितिहरूले चर्चामा आउने कुनै पनि काम गरेनन्। चार वटा सभापतिले गाडी चढ्ने, इन्धन लिने, बैठक र भ्रमण भत्ता लिने बाहेक कुनै पनि उपलब्धीमुलक काम गरेनन्। पहिलो कार्यकालमै बनेका ४ वटा समितिहरू पनि सक्रिय नभएका बेला थप २ समिति थप्ने कुराको सर्वत्र विरोध भएको छ। राज्यकोषको दोहन गरेर समितिका पदाधिकारीहरूलाई सेवा सुविधा दिने यस कुराको प्रमुख प्रतिपक्षी दल नेकपा एमालेले भने विरोध गरेको छ। एमालेका प्रमुख सचेतक सुरेन्द्र बहादुर पाल भन्छन्, बनेका ४ वटा समितिमा अहिलेसम्म सभापति चुन्न सकेको छैन। बनेका समितिहरू निष्क्रिय छन्। फेरि भागबन्डाका लागि समिति थप्ने काम हुँदैछ, नेकपा एमाले त्यसको विरोधमा छ। उनले आर्थिक रूपमा देशमा संकट उत्पन्न भएका बेला राज्य कोषको दोहन हुने गरी यस्तो काम गर्न नहुने बताए। देशमा आर्थिक संकट छ, यस्तो बेला सत्ता पक्षका दलहरूलाई सेवा सुविधा उपलब्ध गराउने लक्ष्य राखेर समितिहरू थप्नु राम्रो होइन, पालले भने। नागरिक उन्मुक्ति पार्टी सरकारमा सहभागी भएका बेला, मुख्यमन्त्रीले उसलाई २ विषयगत समितिको सभापति दिने आश्वासन दिएका थिए। प्रमुख प्रतिपक्षी दललाई छलेर रातारात पास गरिएको बजेटका बेला पनि प्रतिपक्षमा बसि दिएवापत राप्रपाकी प्रदेशसभा सदस्य विष्टलाई पनि संसदीय समितिको सभापति दिने आश्वासन मुख्यमन्त्रीले दिएका थिए। मन्त्री नपाएकाहरूलाई गाडीसहितको सेवा सुविधा दिएर चुप लगाउनका लागि पनि यस्तो गरिएको भन्दै सर्वत्र विरोध भइरहेको छ।"
"नेपाल प्रहरीका १२० डीसपीको सरुवा, को कहाँ ?","काठमाडौं : नेपाल प्रहरीका १२० जना डीसपीको सरुवा गरिएको छ । प्रहरी प्रधान कार्यालयले शुक्रबार एकै पटक १२० जना प्रहरी नायव उपरीक्षकको सरुवा गरेको हो। प्रहरी महानिरीक्षक बसन्त कुँवरको शुक्रबार निर्णयानुसार भाद्र महिनादेखिको तलब, भत्ता समेत हाल सरुवा भएको दरबन्दीवाट खान पाउने गरी प्रहरी नायव उपरीक्षकहरुलाई सरुवा गरिएको प्रहरी उपरीक्षक अर्जुनप्रसाद तिमिल्सिनाले जानकारी दिए। प्रहरी वृत्त महाराजगञ्जका अंगुर जिसीलाई जिल्ला प्रहरी परिसर काठमाडौं अपराध नियन्त्रण शाखामा सरुवा गरिएको छ । अम्बरबहादुर थापालाई मानवश्रोत विकास विभागबाट प्रहरी वृत्त महाराजगञ्जमा सरुवा गरिएको छ। हेर्नुहोस् सूची"
अन्तरघातीहरूलाई पार्टीमा हुर्किने मौका दिनुहुँदैन : विष्णुप्रसाद पौडेल,"बुटवल : नेकपा एमालेका उपाध्यक्ष विष्णु पौडेलले निर्वाचनका बेला आफ्नै उम्मेदवारविरूद्ध उत्रिने नेता कार्यकर्ताका विषयमा अधिवेशनले चर्चा गर्नु जरुरी रहेको बताएका छन्। अन्तरघातीहरूलाई पार्टीमा हुर्किने मौका दिनुहुँदैन। यस्ता पार्टीविरोधीको खोजी हुनुपर्छ,' उनले भने। उनले पार्टीविरूद्ध भइरहेका दुस्प्रचारहरू निस्तेज गर्दै अघि बढ्नुपर्ने बताए। विधि, नीति, नेतृत्वमा एमालेमा कुनै मतभेद् नभएको भन्दै उनले अवसरवादीहरूले गुट हुर्काउन खोजिरहेको आरोप लगाए। नेता विचार, योगदान, संगठनका आधारमा मात्रै हुने भन्दै त्यही आधारमा नेतृत्व चयन गर्नुपर्ने उनको भनाइ छ। अहिले पार्टी निर्माणको क्रम रहेको भन्दै गुटबन्दीलाई प्रश्रय नदिन उनले आग्रह गरे। आफू पार्टी निर्माणमा ४५ वर्षदेखिको सिपाही रहेको भन्दै उनले गुटबन्दीको मसिहा नबन्ने जिकिर गरे। एमालेलाई सकाउन देशीविदेशीले घेराबन्दी गरिरहेको भन्दै त्यसलाई परास्त गर्दै अघि बढ्नुपर्ने उनले बताए। एमाले तुफान बनेर आउने छ। अहिलेको बुख्याचा सरकारलाई पररास्त गर्दै आउँछ,' उनले भने।"
"समाजवादको भविष्य उज्वल छ, हाम्रो जीत सुनिश्चित छ : प्रचण्ड","काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले समाजवादको भविष्य उज्वल बताएका छन्। पार्टी मुख्यालय पेरिसडाँडामा जनतासँग माओवादी विशेष रुपान्तरण अभियानको आज बिहान उद्घाटन गर्दै प्रचण्डले इतिहासबाट पाठ सिक्दै क्रान्तिकारी र भरोसा योग्य पार्टी बनाउने बताएका हुन्। उनले भने, सुनौलो भविष्य निर्माणमा केन्द्रित हौं, समाजवादको भविश्य उज्वल छ र हाम्रो जीत सुनिश्चित छ। हिजो विद्रोह (क्रान्ति) गरेको क्षण स्मरण गर्दै प्रचण्डले अहिले शान्तिको नेतृत्व पनि आफूले गर्ने दाबी गरे। उनले भने, मेरो जीवन संघर्ष र आन्दोलनभन्दा पर छैन। देश र जनताप्रति समर्पित हुँदै अगाडि बढ्छु। मेरो बाँकी जीवन नेपाली चरित्रअनुरुप देश र जनताको पक्षमा समर्पित गर्नेछु। समाजवादी आन्दोलनको नेतृत्व लिएर अगाडि बढ्नेछु। कतिपय गल्ती भए आत्मालोचना गर्दै अगाडि बढ्नुपर्ने बताउँदै उनले जनताले देखेका सपना पूरा गर्न राजनीति र संगठनसँगै रहेको अठोट व्यक्त गरे। उनले सरकारले चालेको सुशासनको अभियानको सबैतिर प्रशंसा भइरहेको दाबी गरे। प्रधानमन्त्री प्रचण्डले भने, नक्कली शरणार्थी, ललिता निवास प्रकरण, सुन काण्डमा सरकारले चालेको निष्पक्ष कारबाही गरिएकाले सबैतिर प्रशंसा भइरहेको छ। सरकारले गरेका राम्रो कामबाट अत्तालिएकाले भ्रम छर्ने काम गरिरहेको बताउँदै उनले त्यसका विरुद्ध एकताबद्ध हुन आग्रहसमेत गरे। उनले सरकारविरुद्ध घेराबन्दी गर्ने काम भइरहेको उल्लेख गरे। प्रचण्डले अभियानको क्रममा आफ्नो कार्यक्षेत्रमा खट्न कार्यकर्तालाई निर्देशन दिए।"
आइतबार देशका यी स्थानमा हुने छ वर्षा,"काठमाडौं : आइतबार देशभर आंशिकदेखि सामान्य बदली रहनेछ। मौसम पूर्वानुमान महाशाखाका अनुसार कोशी, मधेस, बागमती, गण्डकी र लुम्बिनी प्रदेशका थोरै स्थानहरू साथै बाँकी भूभागका एकदुई स्थानमा हल्कादेखि मध्यम वर्षाको सम्भावना रहेको छ। मधेस, बागमती, गण्डकी र लुम्बिनी प्रदेशका एकदुई स्थानमा मेघ गर्जन्चट्याङसहित भारी वर्षाको समेत सम्भावना रहेको छ। आइतबार राति देशभर आंशिकदेखि सामान्य बदली रहनेछ। कोशी, लुम्बिनी र सुदूरपश्चिम प्रदेशका थोरै स्थानहरूमा लगायत बाँकी भूभागका एकदुई स्थानहरूमा हल्का वर्षाको सम्भावना रहेको छ।"
ठोरी क्षेत्रमा आतंक मच्चाउने पाटेबाघ नियन्त्रणमा,"वीरगन्ज : पर्साको ठोरी गाउँपालिका क्षेत्रमा आतंक मच्चाउँदै आएको पाटेबाघलाई आज पर्सा राष्ट्रिय निकुञ्जले नियन्त्रणमा लिएको छ। निकुञ्जबाट खटेको टोलीले ठोरी गाउँपालिका५ बाघमोर्चा छघरे नजिककै खोल्साबाट पाटेबाघ नियन्त्रणमा लिएको सुनाखरी मध्यवर्ती उपभोक्ता समितिका अध्यक्ष भीमबहादुर पाख्रिनले जानकारी दिए। निकुञ्जबाट निस्केको सो पाटेबाघको आक्रमणबाट गत भदौ १३ गते स्थानीय ५५ वर्षीय कान्छा दोङको मृत्यु भएको थियो। सोही दिन मृतक दोङको एक गोरुलाई मारेको थियो। बाघ नियन्त्रणमा लिनका लागि भदौ १४ गतेदेखि नै प्रयास थालिएकामा आज डार्ट गरिएको अध्यक्ष पाख्रिनले बताए। बाघ नियन्त्रणका लागि निकुञ्जको टोली, नेपाली सेना, राष्ट्रिय प्रकृति संरक्षण कोषका वन्यजन्तु चिकित्सक तथा कर्मचारी एवं हात्ती प्रयोग गरिएको थियो।"
दक्षिण एसियाली खेलमा रजत पदक विजेता खेलाडी सम्मानित,"कपिलवस्तु : दक्षिण एसियाली खेलमा रजत पदक विजेता खेलाडी सम्मानित भएका छन्। काठमाडौंमा हालै सम्पन्न दक्षिण एसियाली क्षेत्रीय जुनियर च्याम्पियन अन्डर १७ ब्याडमिन्टन प्रतियोगितामा पुरुष डबल्सतर्फ रजत पदक विजेता कपिलवस्तु नगरपालिका१ का खेलाडी अभय महरालाई आज तौलिहवामा सम्मान गरिएको हो। जिल्ला ब्याडमिन्टन संघको आयोजनामा तौलिहवास्थित जिल्ला खेलकुद विकास समिति परिसरमा खेलाडी महरालाई प्रदेश सभा सदस्य वरिष्ठ अधिवक्ता सुधाकर पाण्डेय, बुद्धभूमि नगरपालिकाका नगर प्रमुख केशव श्रेष्ठ, कपिलवस्तु नगरपालिकाका नगर प्रमुख सुदीप पौडेल लगायतले प्रशंसा पत्र तथा दोसल्ला ओढाएर सम्मान गरेका छन्। गत मंगलबार सम्पन्न दक्षिण एसियाली क्षेत्रीय जुनियर च्याम्पियन अन्डर १७ प्रतियोगितामा नेपालका तर्फबाट खेलाडी अभय महरा र कविर केसीको जोडीले रजत पदक जितेको थियो।"
बेनीको मौलिक नागानागिनी नाच,"बेनी : नागा नागीनी नाच म्याग्दीको सदरमुकाम बेनीका नेवार समुदायको मौलिक नाच हो। यो नाच अन्य ठाउँमा देखाइँदैन। बेनीमा मात्र देखाइने नेपाल भाषा मंका खःल म्याग्दीले जनाएको छ। नागानागिनी नाचमा दुई जना कलाकार आवश्यक पर्छ। दुवै जना पुरुषमध्ये एक जनाले महिलाको कपडा पहिरिएर अभिनय गर्छन्। अनुहारमा मुकुन्दो लगाउने पुरुष कलाकारले घोति लगाएका हुन्छ। नेवार भाषाको गीत गाएर नाच प्रस्तुत गरिन्छ। बेनीका संस्कृतिकर्मी प्रकाशकुमार श्रेष्ठका अनुसार नागानागिनी नाचले पारिवारिक विश्वासको सन्देश प्रवाह गर्छ। नागा र नागिनीले एक अर्कालाई माया प्रेममा परीक्षण गर्न खोजेको अभिनय गर्छन, उनले भने श्रीमान श्रीमतीबीच विश्वास भयो भने परिवार सफल हुन्छ भन्ने सन्देश नागानागिनी नाचले प्रवाह गरेको हुन्छ। नाचको क्रममा नागालाई अरु नागिनीहरुले एक अर्कालाई परीक्षण गर्न आकर्षित गर्न खोज्ने र नागिनी पनि अरु पुरुषसँग नजिकिएको अभियन गर्छन्। नाचको अन्तिम समयमा नागिनीलाई लुकाइन्छ। दुवै जनाले पारिवारिक अविश्वास सिर्जना भएको महशुस गर्छन् र सम्बन्धलाई सुधार गरेर विश्वास कायम गर्दै नाचको अन्त्य हुन्छ। नयाँ पुस्तामा नागानागिनी नाचको सिप र कला हस्तान्तरण गर्ने उद्देश्यले तीन पुस्ताका कलाकारको सहभागितामा जनै पूर्णिमा र गाईजात्रा पर्वको अवसरमा बेनीमा नागानागिनी नाच प्रर्दशन भएको नेपाल भाषा मंका खःल म्याग्दीका अध्यक्ष कृष्णप्रसाद श्रेष्ठले बताए। पाका पुस्ताका राजेन्द्रकुमार श्रेष्ठ र अभिनेश श्रेष्ठ, युवाका सज्जन र जेनेश तथा बालक पुस्ताका आरप र सालिन श्रेष्ठको जोडिले नागानागिनी नाच प्रस्तुत गरेका थिए। राजेन्द्र र जेनेस बुवाछोरा हुन्। आरप र सालिनको उमेर ६ वर्ष हो। नागानागिनी नाच बेनीका हामी नेवार समुदायको मौलिक नाच हो। सायद यस्तो नाच देशका अन्य ठाउँमा छैन, उनले भने नागानागिनी नाच लोप हुन नदिन पाका, युवा र बालक उमेरका तीन जोडी कलाकारलाई नचाएका हौं।"
काठमाडौं र ललितपुरमा यी स्थानमा आज विद्युत् आपूर्ति बन्द हुने,काठमाडौं : नेपाल विद्युत् प्राधिकरणले आज काठमाडौं र ललितपुरका विभिन्न स्थानमा साढे आठ घण्टासम्म विद्युत् आपूर्ति बन्द हुनसक्ने जनाएको छ। विद्युत् प्राधिकरणले काठमाडौँका रत्नपार्क र कुलेश्वर तथा ललितपुरका पुल्चोक र लगनखेल वितरण केन्द्रअन्तर्गत पर्ने फिडरबाट आपूर्ति हुँदै आएको बिजुली आज बिहान १० बजेदेखि साँझ ६:३० बजेसम्म प्रभावित हुनसक्ने जनाएको छ। राससका अनुसार हाल टेकु सवस्टेसनको स्तरोन्नति गरी टेकुस्युचाटार ६६ केभी लाइन १३२ केभीमा चार्ज गर्ने कार्य भइरहेकाले विद्युत् आपूर्ति प्रभावित हुने प्राधिकरणले जनाएको छ। विद्युत् आपूर्ति सकेसम्म कम प्रभावित होस् भनेर सबै फिडरमा वैकल्पिक व्यवस्थासमेत गरिएको प्राधिरकरणले जनाएको छ।
"गिद्धलाई बाँच्नै सकस, खोसिँदै बासस्थान र आहारा","पोखरा : अंग्रेजी महिना सेप्टेम्बरको पहिलो शनिबार विश्वभर अन्तर्राष्ट्रिय गिद्ध सचेतना दिवस मनाइन्छ। यस वर्ष भदौ १६ गते शनिबार (२ सेप्टेम्बर २०२३) मा विश्वभर १५औं गिद्ध सचेतना दिवस मनाइँदै छ। गिद्ध सचेतना दिवसमा मानवीय क्रियाकलापका कारण विश्वमै लोपोन्मुख अवस्थामा रहेका गिद्ध संरक्षणको विषयमा केन्द्रित रहेर मनाइने गरिन्छ। सन् २००९ देखि प्रत्येक वर्ष सेप्टेम्बर महिनाको पहिलो शनिबार गिद्ध सचेतना दिवस मनाइन्छ। स्वस्थ आहाराको कमी र बासस्थान विनाशका कारण सिनो खाएर वातावरण सफा गर्ने प्रकृतिको कुचीकार गिद्ध संकटमा पर्दै गएका छन्। सन् ९० को दशकसम्म दक्षिण एसियामा करोडौं र नेपालमा लाखौंको संख्यामा पाइने गिद्ध सन् ९० को मध्यदेखि पशु उपचारमा प्रयोग गरिने डाइक्लोफेनेक औषधिका कारण संकटमा पर्दै गएका हुन्। चौपायालाई ज्वरो आउँदा, सुन्निएको र दुखेको निको पार्न डाइक्लोफेनेक औषधि प्रयोगमा आउथ्यो। यसरी उपचारमा डाइक्लोफेनेक औषधि प्रयोग भएका जनावरलाई गिद्धले आहाराको रूपमा खाँदा गिद्धको मिर्गाैला नै बिग्रेर ठूलो संख्यामा गिद्ध मरेको वैज्ञानिक अनुसन्धानले पत्ता लगाएको थियो। यही कारणले भारतमा सन् १९९२ देखि २००७ सम्म डंगर प्रजातिका गिद्ध ९९९ प्रतिशत र सानो खैरो प्रजातिका गिद्ध ९७ प्रतिशतले घटेको अध्ययनले देखाएको थियो। नेपालमा पनि यसको प्रभाव रहेकै कारण ठूलो संख्यामा घटेको हो। गिद्ध ठूलो संख्यामा मर्नुको कारण डाइक्लोफेनेक औषधि हो भन्ने वैज्ञानिकले पत्ता लगाएपछि सन् २००६ मा दक्षिण एसियाका देश नेपाल, भारत, पाकिस्तान सरकारले पशु उपचारमा प्रयोग हुने डाइक्लोफेनेक औषधि प्रतिबन्ध लगाएको थियो। यसको विकल्पमा गिद्धलाई असर नगर्ने औषधि मेलोक्सिक्यामको सन् २००५ मा आविष्कार गरेर पशु उपचारमा प्रयोग हुन थालेको छ। विषाक्त आहाराको कारण प्रकृतिका कुचीकार गिद्ध दक्षिण एसियाका देशमा ठूलो संख्यामा घटेपछि संरक्षणको काम सुरु भयो। नेपालमा गिद्ध संरक्षणका लागि सरकारले २०६३ सालमा डाइक्लोफेनेक औषधिमा प्रतिबन्ध लगायो। गिद्धलाई विषाक्तमुक्त आहाराको व्यवस्था गर्न २०६३ मा नवलपरासी जिल्लाको कावासोतीको पिठौलीमा विश्वमै पहिलो समुदायद्वारा सञ्चालित नमुना जटायु रेस्टुरेन्ट स्थापना भएर सञ्चालनमा छ। गिद्ध संरक्षणका लागि यो अभियान रूपन्देहीको गैंडहवा ताल, दाङको लालमटिया, बिजौरी, कैलालीको खुटिया, कास्कीको घाचोक, सुनसरीको रामधुनीमा पनि जटायु रेस्टुरेन्ट विस्तार भयो। यस्ता रेस्टुरेन्ट परिसरमा गौ संरक्षण केन्द्र स्थापना गरेर वृद्ध गाई, गोरु राख्ने र बाँचिन्जेल गाई, गोरुलाई दाना, पानी, घाँस पराल दिएर स्याहारसुसार गर्ने र प्राकृतिक रूपमा मरेपछि गिद्धलाई आहाराको रूपमा खुवाउन थालिएको हो। यसरी वृद्ध गाईगोरुको सेवा पनि हुने र मृत्युपछि गिद्धलाई शुद्ध आहारा पनि उपलब्ध गराउने उद्देश्यले सुरु भएको जटायु रेस्टुरेन्ट उदाहरणीय बनेको छ। यसरी उदाहरणीय काम भइरहँदा गिद्ध संरक्षणमा मानवीय व्यवहार थप चुनौती बनेका छन्। मान्छेले कुकुरलगायत जनावरलाई विष खुवाएर मार्ने र जथाभावी फाल्ने, बिजुलीको नाङ्गा तारका कारण करेन्ट लागेर ठूलो संख्यामा गिद्ध मर्ने अवस्था आउनुलगायतका कारण संरक्षणमा चुनौती बनेर आएका छन्। गिद्धको महत्त्व खोला, ताल, चौर यत्रतत्र मरेका जनावरको सिनो खाएर केही घण्टामा हाडफोर मात्र बाँकी राखेर वातावरणलाई स्वच्छ राख्न गिद्धले महत्त्वपूर्ण भूमिका खेल्दै आएको छ। यसरी सिनो खाएर वातावारण सफा गर्ने भएकोले नै मानिसमा रेबिज, प्लेग, हैजा, आउँ, झाडापखाला र पशुचौपायाहरूमा एन्थेक्स, ब्रुसेलोसिस र क्षयरोगजस्ता रोगहरूको संक्रमण हुनबाट गिद्धले जोगाउँदै आएको छ। सिनो खाएर वातावरण सफा, स्वच्छ राखी गिद्धले मानिस र अरु पशुपन्छीलाई संक्रामक रोग फैलनबाट जोगाउन महत्त्वपूर्ण भूमिका गिद्धले खेल्दै आएको छ। वातावरण सफा गरेर घातक रोगहरूबाट मानिस र अन्य जनावरलाई बचाउने गुनकारी पन्छी यतिबेला मानिसका व्यवहारका कारण संकटमा पर्दै गएका छन्। गिद्धलाई बाँच्नै सकस : आहारामा विष पछिल्लो समयमा कुकुरलगायत विभिन्न जनावरलाई विष खुवाएर मारेर जथाभावी फाल्ने प्रवृत्ति बढेको छ। गिद्ध संरक्षणमा यो प्रवृत्ति अर्को चुनौती बनेको छ। यस्ता विषाक्त सिनो खाँदा ठूलो संख्यामा गिद्ध मर्ने गरेका छन्। २०७८ वैशाख महिनाको पहिलो हप्ता विष खुवाएर मारिएका कुकुरको सिनो खाँदा पश्चिम नवलपरासीको रामग्राम नगरपालिका४ जितपुरमा ६९ भन्दा बढी गिद्धको मृत्यु भएको थियो। गिद्ध समूहमा बसेर सिनो खान्छन् यसैले एउटै गल्तीले ठूलो संख्यामा गिद्धको मृत्यु हुन्छ। मानिसले गर्ने यस्ता असावधानी र हेलचेक्र्याइँ गुणकारी पन्छी संरक्षणमा चुनौती बनेको छ। बिजुलीका नांगातार गिद्धलाई धराप हाइटेन्सन लाइनका नांगातारमा प्रवाह हुने करेन्टका कारण पनि गिद्ध मर्ने गरेका छन्। तनहँुको व्यास नगरपालिका १० सिसुवा भतेरीमा करेन्ट लागेर ठूलो संख्यामा गिद्ध मर्ने गरेका छन्। मिदिम हाइड्रोपावरको भोर्लेटारदमौली ३३ केभी प्रसारण लाइनको पोलमा बस्ने क्रममा करेन्ट लागेर गिद्ध मर्ने गरेका छन्। हरेक वर्ष दुई दर्जनभन्दा बढी गिद्धको यस क्षेत्रमा करेन्ट लागेर मर्ने गरेको स्थानीयले बताएका छन्। यहाँमात्र होइन पोखराका विभिन्न क्षेत्र हुँदै लगिएका हाइटेन्सन लाइनमा ठोक्किँदा, पोलमा बस्दा करेन्ट लागेर विभिन्न प्रजातिका दुलभ गिद्ध मर्ने गरेका छन्। यस्ता लाइनमा बस्दा गिद्धमात्र होइन अन्य प्रजातिका चरा चमेरा, चीललगायत पनि मर्ने गरेका छन्। खोसियो बासस्थान र चरन क्षेत्र पोखरा १४ छिनेडाँडा, मझेरीपाटन क्षेत्र विमानस्थल निर्माण अघिसम्म गिद्धका लागि चरन क्षेत्र थियो। हिउँदमा जाडो छल्न मुस्ताङबाट घोडा, खच्चड झारिन्थ्यो। घोडा, खच्चडमात्र होइन स्थानीयका गाई, गोरु, भैंसीलगायतका चौपायाहरू छिनेडाँडामा अहिले निर्माण सम्पन्न भएर सञ्चालनमा आएको पोखरा अन्तर्राष्ट्रिय विमानस्थलभित्र चर्दथे। चरनकै क्रममा अहिले निर्माण सम्पन्न भएको विमानस्थल क्षेत्रको धावनमार्ग, ट्रमिनल भवन, ट्याक्सी पार्किङलगायतका क्षेत्रमा लामो यात्रा गरेर आएका बूढा घोडा, खच्चड मर्दथे। मरेका ती घोडा, खच्चड गिद्धले खाएर केही घण्टैमा सफाचट पार्थे। घोडा, खच्चडमात्र होइन स्थानीयका गाई, गोरुलगायतका जनावर मरेपछि गिद्धले खान्थे। त्यस क्षेत्रमा हिजोआज गिद्धको चरन क्षेत्र र कावा खाने ठाउँमा जहाजको उडान, अवतरण र पार्किङ हुने गरेसँगै त्यस क्षेत्रबाट गिद्ध विस्थापित भएका छन्। छिनेडाँडामा विमानस्थल बनेर गिद्धको चरन क्षेत्र खोसिए जस्तै पोखराका सिँचाइ सुविधा भएका कृषि भूमिमा कंक्रिट जंगल बन्दा पनि गिद्धको चरन क्षेत्र खोसिएको छ। सिँचाइ सुविधा भएका उर्वर कृषि भूमि पोखराको फेवातालको पानीले सिञ्चित हुने बिरौंटा फाँट, सेती नदीको पानीले सिञ्चित हुने चाउथे, कुँडहर फाँट, लेखनाथका फाँटहरू, फेवाताल किनारका सेदी फाँटमा अहिले बस्ती बसेका छन्। बिरौटा फाँट, चाउथे, कुँडहरलगायतका फाँटमा एक बाली बर्खे धान लगाइन्थ्यो। त्यसपछिका महिनामा चौपायाका लागि चरन क्षेत्रका रूपमा प्रयोग हुन्थे। यसरी चरनकै क्रममा मरेका गाई, गोरु, भैंसीलाई गिद्धले आहाराको रूपमा खान्थे र प्रदूषण नियन्त्रणमा योगदान दिन्थे। सरकारले अर्बाैं खर्च गरेर सिँचाइ सुविधा पुर्याएका जमिनलाई कृषि क्षेत्र घोषण गरेर कृषि भूमिकै रूपमा बेलैमा घोषण गर्न नसक्दा पोखराका सिँचाइ सुविधा भएका उर्वर भूमि कंक्रिट जंगलमा परिणत भएका छन् भने गाउँगाउँका बस्ती रित्तिँदै गएका छन्। यसकारण खाद्यान्नमा परनिर्भरता बढ्दै गएको छ भने पर्यावरणीय जोखिम पनि उस्तै रूपमा बढ्दै गएको छ। पोखरा बजारबाट लखेटिँदै गिद्ध १० देखि १५ वर्ष अघिसम्म पोखरा बजारका चाउथे, कुँडहर, बिरौटा, छिनेडाँडाका फाँटमा गिद्धका हुल देखिन्थे। सिनो मरेको ठाउँमा त एउटै सिनोमा विभिन्न प्रजातिका दुई सयभन्दा बढी गिद्ध सिनो खाइरहेका देखिन्थे। १० देखि १५ वर्ष अघिसम्म गिद्धको चरन क्षेत्रको रूपमा रहेका पोखराका बजारका खेत, फाँटहरू कंक्रिट जंगलमा परिणत भएका छन्। गिद्धको बासस्थान (घर) अग्ला सिमलका रुखहरू पनि पोखरा र वरपर विस्तारै मासिँदै गएका छन्। यसरी गिद्धको बासस्थान उजाड हुँदै गएका छन्। पोखराको वडा नम्बर ८ मा अग्लाअग्ला सिमलका रुख प्रशस्त पाइने भएकोले त्यस क्षेत्रको नाम नै सिमलचौर राखिएको छ। तर यहाँ अहिले सिमलको रुख देख्न पाइँदैन। यहाँ अहिले सिमलका रुखको ठाउँमा अग्ला कंक्रिट जंगल अग्लिएका छन्। पोखराका मुख्य बजारमा मात्र होइन गाउँगाउँमा पनि सिमलका रुख कटान भएका छन्। गिद्धले गुँड बनाउने र बस्ने बासस्थान मासिँदो क्रममा छ। यसरी गिद्धका बासस्थान खोसिएका छन्। दक्षिण एसियामा पाइने सबै ९ प्रजातिका गिद्ध नेपालमा पाइन्छन्। ती सबै प्रजातिका गिद्ध पोखरामा पनि पाइन्छन्। नेपालमा पुरानो विश्वका हाडफोर, सेतो, डन्डर, लामो ठुँडे, सानो खैरो, हिमाली, खैरो, राज गिद्ध र सुन गिद्ध गरी ९ प्रजातिका गिद्ध पाइन्छन्। पोखराको हावापानी गिद्धका लागि निकै उपयुक्त रहेको मानिन्छ। अन्नपूर्ण हिमालको काखमा रहेको पोखराको हावापानी गिद्धका लागि स्वर्गजस्तै रहेको चरामा विद्यावारिधि गरेका डा हेमसागर बराल बताउँछन्। नेपालामा पाइने ९ प्रजातिका गिद्धहरूमा डंगर, सानो खैरो, सेतो, हिमाली, हाडफोर र सुन गिद्धले नेपालमै गुँड बनाई बच्चा कोरल्छन्। यिनीहरू कुनैले अग्ला ठूला रुखमा त कुनैले चट्टानी पहाडमा गुँड बनाएर बस्छन्। गिद्धका लागि स्वर्ग मानिएको पोखरा बजारबाट मानवीय कारणले गिद्ध लखेटिएका छन्। गिद्धको चरन क्षेत्र, आहारा र बासस्थान खोसिएकोले हिजोआज पोखरा बजारमा गिद्ध देखिन मुस्किल बन्दै गएको हो।"
अर्घाखाँचीमा रोपाइँ जात्रा,"सन्धिखर्क : अर्घाखाँचीको सन्धिखर्क नगरपालिका४, वांगलामा रोपाइँ जात्रा पर्व मनाइएको छ। भगवान श्रीकृष्णको सम्झनामा मनाइने रोपाइँ जात्रामा धान रोपेझैँ गरी पञ्चेबाजाको तालमा नाच्ने गरिन्छ। रोपाइँ जात्रा मनाउन खेतालाहरू जम्मा भएर बाजागाजाका साथ असारे गीत गाउँदै र नाच्दै रमाइलो गरिन्छ। द्वापर युगमा भगवान् श्रीकृष्णको जन्म भएको खुसियालीमा यो पर्व मनाउन थालिएको किंवदन्ती भए पनि यस स्थानमा गाईजात्राको अर्को दिन मनाइने स्थानीय रामजी भट्टराईले बताए।"
कोल्टीबाट रिफर गरिएका बिरामीको जहाजमै मृत्यु,बाजुरा : शनिबार कोल्टीबाट रिफर गरिएका बिरामीको जहाजमै मृत्यु भएको छ। मृत्यु हुनेमा स्वामिकार्तिक गाउँपालिका३ का दलजित कटेल रहेका छन्। उनलाई कोल्टी प्राथमिक स्वास्थ्य केन्द्रबाट थप उपचारका लागि नेपालगन्ज रिफर गरिएको थियो। कटेल एपेन्डिसाइटिसका बिरामी रहेको बुझिएको छ।
टिपरले किच्दा मजदुरको मृत्यु,नुवाकोट : पासाङल्हामु मार्गअन्तर्गत विदुरबेत्रावती सडकखण्डमा शनिबार टिपरले किच्दा एक मजदुरको मृत्यु भएको छ। रसुवाको उत्तरगया गाउँपालिका१ गोगने घर भई बेत्रावतीमा डेरा गरेर मजदुरी गर्दै आएका ३७ वर्षीया कामी तामाङ रहेका छन्। बालुवा डिपोमा बा ४ ख ४३४२ नम्बरको टिपरले ब्याक गर्ने क्रममा उनलाई किचेको प्रहरीले जनाएको छ। प्रहरीले चालक र गाडीलाई नियन्त्रणमा लिएको छ।
रसुवागढी नाकाबाट एक केजी सुनसहित महिला पक्राउ,"काठमाडौं : रसुवागढी नाकाबाट एक केजी सुनसहित महिला पक्राउ परेकी छन्। पक्राउ पर्नेमा रसुवाको गोसाइँकुण्ड गाउँपालिका१ की ४१ वर्षीया पाछेमु तामाङ (गुरुङ) रहेकी छन्। शनिबार बिहान ११:२५ मा रसुवागढीस्थित मितेरी पुलमा इलाका प्रहरी कार्यालय टिमुरेका प्रहरी निरीक्षक सुमन कुमार थापाको कमाण्डमा खटिएको प्रहरी टोली, सशस्त्र प्रहरी बल र रसुवा भन्सार कार्यालयको संयुक्त चेकिङ टोलीले उनलाई पक्राउ गरेको हो। चीनबाट नेपाल तर्फ पैदल आउँदै गरेकी उनको साथबाट लुकाई छिपाई ४ वटा टुक्रा पारी ल्याएको सुन फेला परेको हो।"
गोरखा सदरमुकामको मुख्य सडकमै कुकर बम फेला,"गोरखा : गोरखा सदरमुकामको मुख्य सडकमा कुकर बम जस्तै देखिने शंकास्पद वस्तु भेटिएको छ । गोरखा नगरपालिका९ कट्टेलचोकको बीच सडकमा शंकास्पद वस्तु भेटिएको जिल्ला प्रहरी प्रमुख एसपी अनुपम श्रेष्ठले जानकारी दिए । शंकास्पद वस्तुसंगै हँसिया हथौडा अंकित झण्डा पनि छाडिएको छ । बिहान पाँच बजे कुकर बम जस्तै देखिने वस्तु फेला परेपछि सर्वसाधारणले प्रहरीमा खबर गरेको उनले बताए । अहिले नेपाल प्रहरी, सशस्त्र प्रहरी र नेपाली सेनाको टोली सो स्थानमा पुगेर सुरक्षा घेरा दिएको छ। केही समयमा नेपाली सेनाको बम डिस्पोज टोली आएर डिस्पोज गर्ने तयारी गरिरहेको एसपी श्रेष्ठले बताए । सडकमा शंकास्पद वस्तु भेटिएपछि गोरखा सदरमुकामको मुख्य मार्ग हुँदै चल्ने सबै सवारी साधन बन्द रहेको प्रहरीले जनाएको छ ।"
नेपालका मुख्य सहरमा निर्यात हुन्छ ताराखोलाको ढुंगा,"गलकोट : बागलुङको ताराखोला गाउँपालिकाले आर्थिक वर्ष २०७९८० मा ढुंगा बिक्रीबाट ३१ लाख आम्दानी गर्यो। गत आवमा पालिकाको कुल ७४ लाख आम्दानीमध्ये सबैभन्दा बढी ढुंगा उद्योगबाटै भएको थियो। पालिकाले कार्यविधि निर्माण गरेर ढुंगा उद्योग दर्ता र सञ्चालनका लागि बाटो खोलेपछि पालिकाको आम्दानी बढ्न थालेको हो। अघिल्लो आवको तुलनामा गत आवमा पालिकाको आम्दानी १६ लाखले वृद्धि भएको छ। ढुंगा निर्यात गर्दै आइरहेको ताराखोला गाउँपालिकाभित्र एक सय युवाहरूले ढुंगा उद्योगबाट प्रत्यक्ष रोजगारी पाएको गाउँपालिकाको भनाइ छ। पछिल्लो समय नेपालमा आयातित टायल र मार्वलको विकल्प ताराखोलाको स्लेट ढुंगा बन्दै जाँदा यसबाट स्थानीय तहमा रोजगारी सृजना समेत भएको हो। पालिकामा अहिले १२ वटा ढुंगा उद्योग दर्ता भइसकेका छन् भने पाँच वटा उद्योगले नियमित ढुंगा निर्यात गरिरहेका छन्। ताराखोला गाउँपालिका५ मा पिके ढुंगा उद्योग सञ्चालन गरी २२ स्थानीयलाई प्रत्यक्ष रोजगारी दिनुभएका पृथ्वी सुवेदीले यहाँ उत्पादित ढुंगाको माग उच्च रहेको बताउँदै काठमाडौं, पोखरा, बुटवललगायतका नेपालमा मुख्य सहर तथा स्थानमा निर्यात भएरहेको जानकारी दिए। यहाँका ढुंगा विभिन्न सहरमा खपत भइरहेको र मार्वलको विकल्प बनिरहेको उनको भनाइ छ। 'केही आफ्नो जग्गा र केही भाडामा जग्गा लिएर उद्योग सुरु गरेको छु', उनले भने, 'यहाँ ढुंगा बोक्ने ट्याक्टर ड्राइभरले समेत अप्रत्यक्ष रुपमा रोजगारी पाएका छन्, मुख्य बाटोमा पुर्याएपछि ट्रकमा लोड गरी विभिन्न स्थानमा ढुंगा पुर्याइन्छ।' यसका लागि विभिन्न स्थानमा डिपो समेत राखिएको उनको भनाइ छ। ताराखोलाको स्लेट ढुंगा ब्राण्ड भइसकेको भन्दै उनले परम्परागत घर छाउन प्रयोग हुने ताराखोलाको स्लेट ढुंगा अहिले आधुनिक घरका भित्तामा टास्न र भुँईमा छाप्न प्रयोग हुन थालेको बताए। यस्तै ताराखोला गाउँपालिका२ अर्गलका चरण घर्तीले जिसिजी ढुंगा उद्योगमार्फत १५ जनालाई प्रत्यक्ष रोजगारी दिएको जानकारी दिए। उनले आफूले उत्पादन गरेको ढुंगा चितवन, पोखरा र दाङसम्म निर्यात हुने गरेको बताउनुभयो। अन्य स्थानको ढुंगाभन्दा यहाँको ढुंगा बलियो र राम्रो भएको भन्दै उच्च माग भएकाले मागअनुसार ढुंगा पुर्याउन मुस्किल भइरहेको उनको भनाइ छ। ताराखोलाको ढुंगा विभिन्न साइजमा ग्राहकको माग अनुसार उत्पादन गरिँदै आइएको छ। पछिल्लो समय पदमार्ग, पार्किङ र बगैँचामा यहाँकोस्लेट ढुंगा प्रयोग हुन थालेको छ। 'अहिले आर्थिक मन्दीका कारण विकास निर्माण र घर निर्माणको काम कम हुँदा ढुंगाको बजार केही घटेको मात्रै देखिन्छ', घर्तीले भने 'तर आकाशे रंगको ढुंगा ताराखोलाको भन्ने ब्राण्ड देशभर भइसक्यो, ताराखोलामा ढुंगा उत्पादन गर्न सकेमा बजारको समस्या छैन।' पालिकाको मुख्य आम्दानीको स्रोत ढुंगालाई बनाएको भन्दै ढुंगा उद्योग दर्ताका लागि स्थानीयलाई प्रोत्साहन गरिरहेको ताराखोला गाउँपालिकाका राजश्व शाखा प्रमुख देविलाल सापकोटाले बताए। पालिकाको आर्थिक कार्यविधि अनुसार प्रतिवर्गफिट दुईका दरले कर तथा ठेक्कामार्फत निकासी कर संकलन गर्दै आइरहेको सापकोटाको भनाइ छ। पालिकाले ढुंगा उद्योग दर्ता गर्न ३० हजार र नवीकरण गर्न २५ हजार शुल्क तोकेको छ। पालिकामा स्लेट ढुंगाको खानी प्रशस्त रहेकाले आन्दानीको स्रोत बर्सेनि बढाउने पालिकाको नीति रहेको सापकोटाले जानकारी दिए। ताराखोला गाउँपालिकाको राष्ट्रिय वन र सामुदायिक वनमा भएको उद्योग कानून अभावमा क्रमशः बन्द हुँदै गए पनि व्यक्तिगत जग्गामा रहेका ढुंगाखानीहरू पालिकाको कानूनभित्र रहेर सञ्चालनमा आएका हुन्। घर निर्माणका लागि विदेशबाट आयातित मार्बल तथा टायलको यहाँको स्थानीय ढुंगा (स्लेट) विकल्प समेत बन्दै गएको स्थानीयको भनाइ छ। हेर्दा आकर्षक देखिने विदेशी मार्बलभन्दा स्थानीय खानीबाट उत्पादित ढुंगा धेरै टिकाउ र परम्परागत देखिने भएकाले पछिल्लो समय यसको माग बढिरहेको हो।"
आज यी प्रदेशमा भारी वर्षा हुने,"काठमाडौं : आज देशभर आंशिकदेखि सामान्य बदली रहनेछ। मौसम पूर्वानुमान महाशाखाका अनुसार कोशी, मधेस, बागमती, गण्डकी र लुम्बिनी प्रदेशका थोरै स्थानहरूमा हल्कादेखि मध्यम वर्षाको र बाँकी भूभागका एकदुई स्थानमा हल्का वर्षाको सम्भावना रहेको छ। साथै कोशी, मधेस र बागमती प्रदेशका एकदुई स्थानमा भारी वर्षाको पनि सम्भावना रहेको छ। आज राति देशभर आंशिकदेखि सामान्य बदली रहनेछ। कोशी, मधेस, बागमती, गण्डकी र लुम्बिनी प्रदेशका थोरै स्थानहरूमा हल्कादेखि मध्यम वर्षा र बाँकी भूभागका एकदुई स्थानमा हल्का वर्षाको सम्भावना रहेको महाशाखाले जनाएको छ। मधेश, बागमती, गण्डकी र लुम्बिनी प्रदेशका एकदुई स्थानमा मेघ गर्जन् चट्याङ्ग सहित भारी वर्षाको पनि सम्भावना रहेको बुलेटिनमा उल्लेख छ। त्यस्तै भोलि आइतबार पनि कोशी, मधेश, बागमती, गण्डकी र लुम्बिनी प्रदेशका थोरै स्थानहरू साथै बाँकी भूभागका एकदुई स्थानमा हल्का देखि मध्यम वर्षाको सम्भावना रहेको छ भने मधेश, बागमती, गण्डकी र लुम्बिनी प्रदेशका एकदुई स्थानमा मेघ गर्जन् चट्याङ्ग सहित भारी वर्षाको समेत सम्भावना रहेको छ। महाशाखाका अनुसार सोमबार कोशी, मधेश, बागमती, गण्डकी र लुम्बिनी प्रदेशका केही स्थानहरू साथै बाँकी भूभागका थोरै स्थानहरुमा हल्का देखि मध्यम वर्षाको सम्भावना रहेको छ भने कोशी, मधेश, बागमती, गण्डकी र कर्णाली प्रदेशका एकदुई स्थानमा मेघ गर्जन् चट्याङ्ग सहित भारी वर्षा हुने छ।"
बर्दिवासमा निःशुल्क कृतिम हात खुट्टा जडान गरिँदै,"ढल्केवर : महोत्तरीको बर्दिवासमा निःशुल्क कृतिम हात र खुट्टा जडान गर्ने क्याम्प सुरु भएको छ। विभिन्न घटनामा हात खुट्टा गुमाएका व्यक्तिलाई कृतिम हात र खुट्टा प्रदान गर्न रोटरी क्लब अफ बर्दिवासले क्याम्प सञ्चालन गरेको हो शनिबार बर्दिवास सेवा समितिको हलमा एक कार्यक्रमको आयोजना गरी प्रदेशसभा सदस्य शारदादेवी थापा र बर्दिवास नगरपालिकाका मेयर प्रह्लादकुमार क्षेत्रीले क्लबको उक्त शिविरको उद्घाटन गरेका हुन्। शिविरमा विभिन्न घटना दुर्घटनामा हात खुट्टा गुमाएकालाई निःशुल्क रुपमा कृतिम हात र खुट्टा प्रदान गरिने रोटरी क्लब अफ बर्दिवासका अध्यक्ष कृष्णप्रसाद गौतमले जानकारी दिए। उनका अनुसार देशको विभिन्न जिल्लासँगै भारतको सीमावर्ती क्षेत्रका व्यक्तिहरू समेत सम्पर्कमा आएर नाम दर्ता गराएका छन्। शिविरमा कृतिम हात र खुट्टा प्रदान गरिने छ। कृतिम हात भने सीमित मात्र रहेको छ। अहिलेलाई हात १२ जनालाई मात्र दिन सक्छौं, अध्यक्ष गौतमले भने खुट्टा चाहिँ आएजति सबैलाई दिन्छौं। रोटरी क्लब अफ वीरगन्जको सहयोगमा शिविर सञ्चालन गरिएको अध्यक्ष गौतमले बताए। भदौ २५ गतेसम्म सञ्चालन हुने शिविरमा हालसम्म ९० जनाले नाम दर्ता गराएको उनले जनाए। शिविरमा कृतिम हात खुट्टा जडान गर्न बंगलादेशका ४ र नेपालका दुईसहित ६ जना प्राविधिक खटिएको अध्यक्ष गौतमले सुनाए।"
पेट्रोलियम पदार्थको मूल्यवृद्धिको विरोधमा राप्रपा निकट विद्यार्थीको प्रदर्शन,"काठमाडौं : पेट्रोलियम पदार्थको मूल्यवृद्धिको विरोधमा राप्रपा निकट विद्यार्थीहरूले काठमाडौंको बानेश्वरमा प्रदर्शन गरेका छन्। अस्वाभाविक रूपमा भएको मूल्यवृद्धि फिर्ता हुनुपर्ने भन्दै राष्ट्रिय प्रजातान्त्रिक विद्यार्थी संघले शनिबार काठमाडौंमा प्रदर्शन गरेको हो। पेट्रोलियम पदार्थको मूल्यवृद्धिले दैनिक उपभोग्य वस्तुको पनि मूल्यवृद्धि हुने र त्यसको असर विद्यार्थी लगायत सर्वसाधारणमा पर्न जाने भएकाले मूल्यवृद्धि फिर्ता हुनुपर्ने उनीहरूको भनाइ छ। प्रदर्शनमा उत्रिएका विद्यार्थीहरूले मूल्यवृद्धि फिर्ता गर, विद्यार्थीहरूलाई ग्यास सहुलियत गर लगायतका प्लेकार्डका साथै खाली सिलिन्डर प्रदर्शन गरेका थिए। बिहीबार नेपाल आयल निगमको सञ्चालक समिति बैठकले ग्यासको मूल्य २३५, पेट्रोलमा प्रतिलिटर ४ र डिजेलमा ३ रुपैयाँले वृद्धि गरेको थियो।"
धुलियाविटभेडाबारी खण्ड एक वर्षभित्र सम्पन्न हुने,"सुर्खेत : मदन भण्डारी राजमार्गअन्तर्गत सुर्खेतको पूर्वीखण्ड धुलियाविटभेडाबारी सडक एक वर्षमा कालोपत्र सम्पन्न गर्ने गरी काम अगाडि बढेको छ। राजमार्गको ट्र्याक खुलेको ४८ वर्षपछि कालोपत्र हुन लागेको हो। विसं २०३२ मा राजा वीरेन्द्र सुर्खेतमा आउँदा राजालाई देखाउनका लागि धुलियाविटभेडाबारी सडक निर्माण थालिएको थियो। निर्माण थालिएको लामो समयसम्म पनि स्तरोन्नतिको काम हुन सकेको थिएन्। लामो समयदेखि रुख कटानको अनुमति नपाउँदा निर्माणको काममा अवरोध भएकामा अहिले रुख कटानको अनुमति पाएसँगै सडक स्तरोन्नतिको काम अगाडि बढेको भौतिक पूर्वाधार तथा यातायात व्यवस्थामन्त्री प्रकाश ज्वालाले बताए। 'सडक निर्माणले अहिले गति लिएको छ। सुर्खेतको पूर्वी खण्डको सडक एक वर्षमा निर्माण सकिन्छ', शनिबार सडकको अनुगमन गर्दै उनले भने, 'पश्चिम खण्डको राजमार्गले पनि चाँडै गति लिनेछ।' सडक स्तरोन्नतिका लागि रुख कटान गर्न वन मन्त्रालयले अनुमति दिइसकेकाले अहिले रुख कटानको कामसँगै सडक निर्माणले गति लिएको मन्त्री ज्वालाले बताए। 'यो सडकखण्ड एक वर्षमा कालोपत्रको काम पूरा हुने लक्ष्य राखिएको छ', उनले भने, 'लक्ष्य अनुसार नै काम भइरहेकाले निर्माण तोकिएको समसमा नै सम्पन्न हुन्छ।' मदन भण्डारी राजमार्गको सुर्खेत पूर्वीभागमा ३५ किलोमिटर छ भने पश्चिममा भागमा ९४ किलोमिटर रहेको छ। अहिले पूर्वीभागको काम अगाडि बढाइएको मदन भण्डारी राजमार्गका आयोजना प्रमुख शम्भुप्रसाद आचार्यले बताए। 'धुलियाविटदेखि बोटेचौरसम्म चार मिटर चौडाइ रहेको सडक सात मिटर बनाइने छ', उनले भने। सडक तोकिएकै समयमा सम्पन्न गर्ने गरी काम भइरहेको उनको भनाइ थियो।"
ताप्लेजुङमा समावेशी रोपाइँ जात्रा,ताप्लेजुङ : परम्परागत रुपमा निकालिँदै आएको रोपाइँ जात्रा शुक्रबार ताप्लेजुङमा विभिन्न अभिनयका साथ मनाइएको छ। मौलिक पर्वका रूपमा रहेको रोपाइँ जात्रामा धान रोप्दा गरिने जातजातिको संस्कृति र कला झल्काउने खालको अभिनय प्रस्तुत गरिएको थियो। रोपाइँ गीतका साथमा अघिअघि गोरुहली अनि पछिपछि रोपाहारले हिलोमा धान रोपेको अभिनय गर्दै एक सयभन्दा बढी बालबालिका र युवायुवती जात्रामा सहभागी भएको नेपाल भाषा तथा सांस्कृतिक समाज ताप्लेजुङका अध्यक्ष शंकर श्रेष्ठले जानकारी दिए। पहाडको लेकाली क्षेत्रमा जेठ लाग्दादेखि नै सुरु हुने धान रोपाइँ नदी किनार र बेसी क्षेत्रमा साउन अन्तिमतिर सकिन्छ। गर्मी हुने कतिपय पहाडी स्थानमा त भदौ पहिलो सातासम्म पनि रोपाइ जारी हुन्छ। आफ्नो खेतमा रुज्दै भिज्दै रोपाइँ गर्ने किसानको सम्मानमा ताप्लेजुङ सदरमुकाम फुङलिङमा प्रत्येक वर्ष रोपाइँ जात्रा आयोजना हुने गरेको छ। यसैगरी गाउँको काम सक्ने मौका पारेर प्रत्येक वर्ष नेवार समुदायले सदरमुकाममा लाखे नाच पनि निकाल्ने गरेका छन्। रक्षाबन्धनको दिनदेखि निकालिने लाखे नाच श्रीकृष्ण जन्माष्टमीको भोलिपल्ट नवमीको दिनसम्म चल्ने गर्छ। रोपाइँ तथा लाखे नाचले गाउँ र सहरको सम्बन्धलाई स्थापित गर्ने गरेको छ भने सांस्कृतिक परम्परालाई जोगाउन पनि मद्दत पुर्याएको छ।
काभ्रेका चार पालिकालाई सम्मान,"धुलिखेल : जिल्ला समन्वय समिति काभ्रेपलाञ्चोकले संघीय मामिला तथा सामान्य प्रशासन मन्त्रालयबाट गरिने मूल्यांकनमा यहाँका पालिकामध्ये पहिलो हुन सफल चार पालिकालाई सम्मान गरेको छ। समन्वय समितिको सातौँ जिल्ला सभाका अवसरमा गाउँपालिकाको तर्फबाट महाभारत र खानीखोला गाउँपालिका तथा नगरपालिकाको तर्फबाट धुलिखेल र बनेपा नगरपालिकालाई सम्मानपत्रद्वारा सम्मान गरिएको हो। नेपाल सरकार संघीय मामिला तथा सामान्य प्रशासन मन्त्रालयद्वारा तयार पारिएको स्थानीय तह वित्तीय सुशासन जोखिम मूल्यांकनमा आर्थिक वर्ष २०७८७९ को नतिजामा जिल्लाका गाउँपालिकामध्य डाँडापारिस्थित महाभारत गाउँपालिका प्रथम र नगरपालिकामध्येमा धुलिखेल नगरपालिका प्रथम भएका थिए। त्यस्तै संघीय मामिला तथा सामान्य प्रशासन मन्त्रालयद्वारा तयार पारिएको स्थानीय तह संस्थागत क्षमता मूल्यांकनमा आव २०७८७९ मा गाउँपालिकामा डाँडापारिस्थित खानीखोला गाउँपालिका र नगरपालिकामा बनेपा नगरपालिका प्रथम भएका थिए। सम्मान प्राप्त गर्ने पालिकाका प्रमुखअध्यक्ष, उपप्रमुखउपाध्यक्ष र प्रमुख प्रशासकीय अधिकृतको टोलीलाई अर्थमन्त्री डा प्रकाशशरण महतले संयुक्तरुपमा सम्मानपत्र प्रदान गरे। जिल्लामा छ वटा नगरपालिका र सात वटा गाउँपालिका छन्। महाभारत गाउँपालिका अध्यक्ष कान्छालाल जिम्बाले जिल्ला समन्वय समितिले सम्मान गरेर जनसेवाको काममा थप ऊर्जा मिलेको बताए।"
"शंकास्पद वस्तु डिस्पोज, कुकरभित्र बारुद र सिसा फेला","एमसीसी कार्यान्वयनको विरोधमा नेपाल कम्युनिस्ट पार्टी (माओवादी) ले प्रेस विज्ञप्ति जारी गर्दै आज नेपाल बन्दको आह्वान गरेको थियो। गोरखा : गोरखा सदरमुकामको मुख्य सडकमा कुकर बम भित्र बारुद, सिसा भेटिएको छ। गोरखा नगरपालिका९ कट्टेलचोकको बीच सडकमा शंकास्पद वस्तु भेटिएको उक्त कुकरमा केही बारुद र सिसा रहेको जिल्ला प्रहरी प्रमुख एसपी अनुपम श्रेष्ठले जानकारी दिए। उक्त शंकास्पद वस्तुलाई नेपाली सेनाको बम डिस्पोज टोली आएर डिस्पोज गरेको एसपी श्रेष्ठले बताए। कुकर बमसँगै हँसिया हथौडा अंकित झण्डा पनि राखिएको छ । बिहान पाँच बजे कुकर बम जस्तै देखिने वस्तु फेला परेपछि सर्वसाधारणले प्रहरीमा खबर गरेका थिए। बम डिस्पोज गरेसँगै बिहान ५ बजेदेखि अवरुद्ध रहेको गोरखा आँबुखैरेनी सडक सुचारु भएको छ। एमसीसी कार्यान्वयनको विरोधमा नेपाल कम्युनिस्ट पार्टी (माओवादी) ले प्रेस विज्ञप्ति जारी गर्दै आज नेपाल बन्दको आह्वान गरेको थियो। राष्ट्रिय स्वाधिनताको रक्षा र दलाल संसदीय व्यवस्थालाई खारेज गर्नको निम्ति भन्दै माओवादीले आज नेपाल बन्दको घोषणा गरेको हो। एमसीसी नेपालको संविधानभन्दा माथि रहेर राष्ट्रघाती एमसीसीको नाटक मञ्चन गर्दै व्याख्यात्मक टिप्पणी भन्दै पारित गरेर नेपाल जस्तो भौगोलिक हिसाबले विकट र आर्थिक हिसाबले टाट पल्टिन लागेको हाम्रो देशलाई राजनैतिक दाउ पेज बनाउदै विदेशिक शक्तिको क्रिडास्थल बनाउन लागेको भन्दै माओवादीले विरोध गरेको विज्ञप्तिमा उल्लेख छ।"
बेपत्ताका परिवारका आँखामा आँसु,"गुलरिया : बारबर्दिया नगरपालिका११ की बेलभारकी देवमाया चौधरी बाबु बेपत्ता भएको यतिका वर्ष बितिसक्दा पनि अवस्था थाहा नपाउँदा निराश छिन्। 'बुवालाई बेपत्ता पारियो। घरको अभिभावक नभएपछि आमाको अभिभावकत्वमा पढ्ने काम गरे। अहिले स्नातक तहको अध्ययनकै क्रममा छु। अब त म पनि ठूली भइसके आमा लगायत परिवारलाई हेर्नुपर्ने दायित्व बढ्यो। रुँदै उनले भनिन्, 'अभिभावक बेपत्ता हुँदा कष्टकर जीवन गुज्रँदै छ। अब त जिम्मेवारी र दायित्व बढ्दै छ। भविष्यको चिन्ता सुरु भयो। सरकारले १० लाख दिए पनि शिक्षा दीक्षा एवम् घरपरिवार चलाउन ठिक्कै भयो। बाँकी दिन कसरी चलाउने उनले प्रश्न गरिन्।' तत्कालीन राज्य र विद्रोही पक्षबीच द्वन्द्व भएको साढे २ दशक बितिसक्दा पनि बेपत्ता पारिएका व्यक्तिहरूको अवस्था सार्वजनिक गर्न सरकारले सकेको छैन। तत्कालीन द्वन्दका बेला राज्य र विद्रोही दुवै पक्षबाट नागरिकहरू मारिए, बेपत्ता पारिए र अंगभंग भए। घरमा सुतिरहेको, काममा गएको, द्वन्दसँग सम्बन्ध नभएको अधिकांश परिवारहरू दुवै पक्षबाट चपेटामा परे। 'हालसम्म सत्यतथ्य सार्वजनिक नभएपछि हामीहरू दोहोरो तेहेरो पीडामा छौं। बढैयाताल गाउँपालिका मुनालवस्ती निवासी जुना सापकोटाले भनिन्, सरकारले दिएको राहत रकम पर्याप्त छैन। रोजगारी, शिक्षा दीक्षामा राज्यले कोटा छुट्याउनु पर्छ। अनि अविलम्ब सत्यतथ्य सार्वजनिकगर्दै क्षतिपूर्तिको उचित व्यवस्था गर्नुपर्छ।' आफ्ना परिवार बेपत्ता भएपछि फोटो देखाउँदै खोज्दै गर्दा समेत बेपत्ता श्रीमान् भेटाउन नसकेको बारबर्दियाकी देवसरा खत्रीले बताइन्। 'सधैं मैनबत्ती बालेर दिवस मनाए पनि श्रीमान फर्केर नआउँदा दुःखी छु। उनले भनिन् आफ्नो जीवन बेपत्ता श्रीमानलाई खोज्दा खोज्दै सकिन लाग्यो। बालबच्चाको जीवनमा बेपत्ता अभिभावक खोज्न नपरोस् भन्ने चाहाना छ। बेपत्ता पारिएका व्यक्तिका परिवारका पीडा अनन्त छन्। आफ्ना मान्छेको बारेमा सत्यतथ्य थाहा पाउनबाट समेत हामी बञ्चित भयौ। बलिन्द्र आँसुको जीवनमा पौडिन बाध्य पारियो। राज्यले यथाशीघ्र सत्यतथ्य सार्वजनिक गरी हाम्रा यावत् समस्या सम्बोधन गरी न्याय दिनु पर्छ', उनले भनिन्। बेपत्ता पारिएका व्यक्तिहरूको तथ्यांकमा विभिन्न संघ संस्थाहरूको अलग अलग तथ्यांक पाइन्छ। बेपत्ता पारिएका व्यक्तिको छानविन आयोगको तथ्यांक अनुसार बर्दियामा २ सय ५४ जना व्यक्तिहरू बेपत्ता पारिएको द्वन्द्व पीडित समिति बर्दियाका अध्यक्ष भागीराम चौधरीले बताए। पीडितहरूको पारिवारिक समस्या ज्यूँको त्यूँ छ। राज्यले सत्य तथ्य उजागर गर्न सकेको छैन। उनीहरूको सत्यता जान्ने अधिकार कुण्ठित भएको छ। उनले थपे तिनै तहका सरकारले पीडितहरूको तत्कालीन र दीर्घकालीन आवश्यकतालाई पहिचान गरी सेवा सुविधा र राहत उपलब्ध गराउनु पर्छ। सरकारले कानून परिवर्तन गरेरै भए पनि पीडितको आत्मसन्तुष्टि हुने गरी न्यायको ढोका खोल्नुपर्छ।"
गौहत्याको विरोधमा बुटवलमा प्रदर्शन,"बुटवल : बुटवलमा गौहत्या विरोध तथा गोरक्षाका लागि शान्ती र्याली निकालिएको छ। गौहत्या बन्द गर, हिन्दू राष्ट्र कायम गर भन्ने नारासहित बुटवलको राजमार्ग चौराहबाट गोरक्षा बृहत्त शान्ती र्याली निकालिएको हो। बुटवलको मिलनचोक, बसपार्क, अस्पताल लाईन हुँदै ट्राफिक चोकमा पुगेर कोण सभामा परिणत भएको थियो। कोणसभामा बोल्दै हिन्दू धर्मका अगुवाहरुले गाई मारेर खानु कानुन विपरीत हुनुका साथै संस्कृति र परम्पराको विपरीत रहेको बताए। उनीहरुले गौबध गर्नेहरु कहिल्यै हिन्दू हुन नसक्ने भन्दै सरकारले त्यस्ता व्यक्तिलाई कडा कारबाही गर्नुपर्ने बताए। कोण सभामा बोल्दै विश्व ज्योतिष महासंघ लुम्बिनी प्रदेशका अध्यक्ष जनार्दन न्यौपानेले हिन्दू विरोधिहरु होसियार रहन चेतावनी दिए। उनले गौहत्या बन्द गर्न र देशलाई हिन्दु राष्ट्र कायम गर्न माग गरे।"

शीर्षक,विवरण
भारत सरकारको सहयोगमा इजरायलबाट थप दुई जना नेपाली स्वदेश फर्किँदै,काठमाडौं : इजरायलबाट थप दुई जना नेपाली भारत हुँदै स्वदेश फर्किने भएका छन्। भारत सरकारको 'अपरेशन अजय' अभियानमार्फत् दुई जना नेपाली नयाँ दिल्ली हुँदै नेपाल आउने भएका हुन्। भारतीय विदेशमन्त्री एस जयशंकरले आइतबार इजरायलबाट दुई नेपालीसहित १४३ जनाको उद्धार गरी स्वदेश फर्काइएको जानकारी दिएको छ। यसअघि भारत सरकारकै सहयोगमा १८ जना नेपाली नयाँ दिल्ली हुँदै नेपाल फर्किएका थिए। इजरायलमा युद्ध चर्किएपछि नेपाल सरकारले यसअघि नै घाइते भएका एक जनासहित २५४ जनाको उद्धार गरी नेपाल ल्याएको थियो। हमासको आक्रमणमा परी इजरायलमा दस जना नेपाली विद्यार्थीको मृत्यु भएको थियो। मृतकमध्ये चार जनाको शव आइतबार काठमाडौं हुँदै धनगढी पुर्याइएको थियो। शवहरू आजै आफन्तलाई बुझाइएको परराष्ट्र मन्त्रालयले जानकारी दिएको छ।
राष्ट्रपति पौडेलद्वारा पलाञ्चोक भगवती मन्दिरमा पूजा,"काभ्रेपलाञ्चोक : राष्ट्रपति रामचन्द्र पौडेलले बडादसैँअन्तर्गत महाअष्टमीको शुभअवसरमा आज विहान काभ्रेपलाञ्चोकको पलाञ्चोक भगवती मन्दिरमा पूजाअर्चना गर्नुभएको छ । राष्ट्रपति पौडेलसँग प्रथम महिला सविता पौडेल पनि पूजाअर्चनामा सहभागी थिए। राष्ट्रपति पौडेल पाँचखाल नगरपालिका९ पलाञ्चोकस्थित पलान्चोक भगवती मन्दिरमा दर्शन गर्न आज बिहान पाँचखाल आएका हुन् । बडा दसैँका अवसरमा महाअष्टमीको दिन राष्ट्र प्रमुखले पलान्चोकसहित नवदुर्गा भगवतीको दर्शन तथा पूजाअर्चना गर्ने परम्परा रहिआएको छ । राष्ट्रपति पौडेललाई मन्दिर आउनुभएका दर्शनार्थीले स्वागत गरेका थिए। पलाञ्चोक भगवतीको मन्दिर नेपालमा रहेका भगवतीको मन्दिरमध्ये सबैभन्दा पुरानो मन्दिरको रुपमा परिचित छ । पलाञ्चोक भगवतीको मन्दिर करिब एक हजार छ सय ५५ वर्ष पहिले अर्थात् सन् ४२५ सालमा निर्माण भएको हो । पलाञ्चोक भगवतीलाई भगवतीको जेठी दिदीको रुपमासमेत लिने गरिन्छ । किंबदन्तीअनुसार नमोबुद्ध नगरपालिकास्थित बुच्चाकोट भन्ने स्थानमा रहेको पलाञ्चोक भगवतीको मूर्ति एक रात स्थानीय बृद्धको सपनामा प्रकट भई आफू रहेको स्थानबाट उत्तरतर्फ सार्न आग्रह गरेका थिए। सोहीअनुसार भगवतीको मूर्तिलाई उत्तरतर्फ लैजाने क्रममा हालको मन्दिर रहेको स्थानमा पुग्दा रात परेपछि त्यहीँ बास बसेको र भोलिपल्ट बिहान त्यहाँबाट मूर्तिलाई अन्यत्र लैजान खोज्दा ६० घरधुरीको मद्दतबाट पनि भगवतीको मूर्ति बोक्न नसकेपछि सोही स्थानमा राखी पूजाआजा गर्दैआएको किंबदन्ती रहेको मन्दिरका पुजारी शैलेश्वर बज्राचार्यले बताए। यस पलाञ्चोक शक्तिपीठमा विशेष गरी दसैँ, माघेसङ्क्रान्ती र वैशाख पूर्णिमामा भक्तजनको ठूलो भिडभाड हुने गर्दछ । यहाँ भक्तजनको मनोकामना पूरा हुने विश्वास गरिँदै आइएको छ । राष्ट्रपति पौडेललाई जिल्ला समन्वय समितिका प्रमुख दीपक गौतम, पाँचखालका नगरप्रमुख महेश खरेल तथा उपप्रमुख सूर्यमाया दनुवार, काभ्रेपलाञ्चोकका प्रमुख जिल्ला अधिकारी रुद्रादेवी शर्मा तथा स्थानीय जनप्रतिनिधिले पलाञ्चोक भगवती मन्दिर परिसरमा स्वागत गरेका थिए। रासस"
जनप्रतिनिधिले बिर्सिए घोषणा पत्र,"बुटवल : रुपन्देहीको तिलोत्तमा नगरपालिकाको प्रशासनिक भवनलाई अस्पताल बनाउनेसहितको घोषणापत्र सार्वजनिक गरेपछि नगरमा प्रमुखका उम्मेदवार रामकृष्ण खांण र उपप्रमुखका उम्मेदवार हेमन्त पाण्डे एकाएक चर्चामा आए। प्रमुखमा खाँणले निर्वाचन जिते, उपमेयरमा भने एमालेबाट जागेश्वरीदेवी चौधरी दोहोरिइन्। प्रशासकीय भवनलाई अस्पताल बनाउने नारा जनतामाझ प्रस्तुत गरेका मेयर खाँण अहिले भने त्यही प्रशासकीय भवनमै बसेर काम गर्छन्। त्यो अस्पताल बन्ने घोषणा चुनाव सकिएपछि हराएको छ। यो विवादस्पद् बनेको नारामात्रै होइन, घोषणापत्रमा उल्लेख भएका अधिकांश विषय कार्यान्वयनमा छैनन्। हालको करको दायरा फराकिलो बनाई एकीकृत सम्पत्ति करमा ५० प्रतिशत घटाइने र जीर्ण तथा रुग्ण उद्योग व्यवसायले तिर्न बाँकी रहेको बक्यौता करमा ५० प्रतिशत छुट दिइने घोषणा नगरप्रमुखका उम्मेदवार खांणले गरेका थिए। त्यस्तैगरी अव्यवस्थित तथा सुकुम्बासी बस्तीलाई व्यवस्थित बनाइ ५ वर्षभित्र सबैलाई लालपुर्जा वितरण गरी तिलोत्तमा नगरको भूमीहिन समस्या पूर्णरूपमा निवारण गरिने प्रतिवद्धता छ। वैदेशिक रोजगारीमा रहेका तिलोत्तमा नगरभित्रका नागरिकहरूले नगरभित्रका बैंकहरूमा डलर पठाएमा प्रति १ हजार डलरमा एक हजार रुपैयाँ थप गरी भुक्तानी दिने व्यवस्था मिलाइने नारा पनि छन्। प्रतिबद्धतापत्रमा उल्लेख यी कुनै पनि नाराहरू नगरको योजनामा अटाएका छैनन्। जनताबाट उठाएको करले सालिक, गेट, स्तम्भ, भ्यू टावर बनाउने र उपहार शुभकामना भोज भतेरमा खर्च गर्न पूर्ण बन्देज लगाइने प्रतिवद्धता पत्रमा उल्लेख गरिएको थियो। नगरमा स्वास्थ्य क्षेत्रमा उल्लेख्य सुधार गरिने जनाइएको छ। सस्तो औषधि पसल सञ्चालन, अध्ययन सँगँसगै स्वआर्जन प्राविधिक क्याम्पस सञ्चालन, सरकारी जग्गा संरक्षण, बिजुलीबाट चल्ने इन्डक्सन चुलो खरिद गर्दा खरिद मूल्यको ६० प्रतिशत अनुदान दिइने, विद्युत महशुलमा ३० युनिटसम्म खपत गर्नेलाई छुट दिइने र पानीको न्यूनतम महशुलमा शतप्रतिशत छुट दिइने प्रतिवद्धता थियो। यी कार्यक्रमहरू नीति कार्यक्रममा देखिँदैनन्। नगरप्रमुख खाँणले सामुदायिक विद्यालयको विद्युत शुल्क भने नगरपालिकाले तिरिदिएको बताए। मोबाइल एप तथा डिजिटल प्रणालीमार्फत् सेवाग्राहीले घरै बसी पालिकाको दर्ता तथा सिफारिस लिन सक्ने र प्रत्येक वडामा बैंक शाखा स्थापना गरी डिजिटल भुक्तानी प्रणाली लागू गरिनेसम्मका योजना चुनावमा थिए। पाँच लाखसम्म लगानीका व्यवसाय निःशुल्क दर्ता, नगरमा एक वडा एक हाट बजार कृषि उत्पादन खरिद बिक्री योजना, विद्युतीय बस सेवा, तिलोत्तमामा ५ वर्ष भित्र तिलोत्तमामा चक्रपथ निर्माण कार्य सम्पन्न, नगरका सडक निर्माणमा हालः लागू भएको उपभोक्ताले ५० प्रतिशत तिरेर सडक निर्माण गर्ने योजना खारेज गर्दै सडक निर्माणको सबै रकम नगरले ब्योहोर्ने विषय प्रतिबद्धतापत्रमा थिए। नगरका प्रत्येक वडाहरुमा जेष्ठ नागरिक मिलनकेन्द्र र वाल उद्यानपार्कको व्यवस्था, नगरभित्रको घर घरमा रहेको फोहोर व्यवस्थापनका लागि हाल लागेको शुल्क बन्द गरी निःशुल्क फोहोर उठाउने, नगरमा प्राविधिक विश्वविद्यालय बनाउने, तालिम प्राप्त वा दशजोड दुइ पास गरेका युवा युवतीहरूलाई ५ लाख रुपैयाँसम्म ब्याजमा बिना धितो ऋण लगानी उपलब्ध गराइने संयुक्त प्रतिबद्धतामा उल्लेख गरिएको थियो । दुई वर्षका नीति कार्यक्रममा यी बुँदा भने छैनन्। नगरप्रमुख खाँण निर्वाचनका घोषणापत्रमा उल्लेख विषयहरु कार्यान्वयन गर्दै लगिने जिकिर गर्छन्। धेरै कुराहरु कार्यान्वयनमा गइसकेका छन्, उनले दावी गरे, पाँच वर्षसम्म कार्यान्वयनमा जान्छन्। तिलोत्तमाका मुख्य चोकहरुमा फ्रि वाइफाइको व्यवस्था भने गरिएको छ। सरसफाई अभियानले निरन्तरता पाएको छ भने सेवाग्राहीलाई निशुल्क अटो रिक्सा सञ्चालन गरिएका छन्। उत्पादनमा आधारित कृषि अनुदान, विद्यालयमा दिवा खाजा कार्यक्रम पनि सञ्चालन गरिएको छ। मेयर खाणले घोषणापत्रबाहेकका धेरै कामहरु भइरहेको बताए। पछि परेका वडाहरुमा सडक कालोपत्रे गर्ने कामले तिब्रता पाइरहेको उनले बताए। बुटवलमा पनि उस्तैगत स्थानीय तहको निर्वाचनमा बुटवल उपमहानगरपालिकाको मेयर उम्मेदवार खेलराज पाण्डेय र उपमेयर उम्मेदवार चिनबहादुर गुरुङसहित पाँच दलका नेताहरुले संयुक्त रुपमा सार्वजनिक गरेको संकल्प पत्रमा जनप्रतिनिधिहरु शासक होइनन्, असल सेवक हुन् भन्ने कुरालाई व्यवहार मै प्रमाणित गर्ने नारा छ। जसका लागि उपमहानगरले लिँदै आएको पाँच प्रकारका कर र सिफारिस शुल्क घटाउनेदेखि सबै नगरवासीको स्वास्थ्य बीमा गर्ने प्रतिबद्धता गरिएको थियो। तत्कालीन समयमा लिइँदै आएको घर बहाल कर, हाटबजार बैठकी कर, इरिक्सा सवारी कर र सिफारिस शुल्क घटाउने संकल्प गरिएको थियो। निर्वाचनबाट पाण्डेय मेयरमा निर्वाचित भए, गुरुङ भने पराजित बने। उपमेयरमा एमालेबाट सावित्रादेवी अर्यालले जितिन्। निर्वाचनमा विजयी यी दुईको नेतृत्वमा बुटवल उपमहानगरपालिकामा दुई वटा नीति तथा कार्यक्रम आए, एक आर्थिक वर्षको बजेट कार्यान्वयन समेत सकियो । तर, घोषणापत्रको प्रारम्भमै रहेका यी बुँदाको कार्यान्वयन भएको नगरवासीले अनुभव गर्न पाएका छैनन्। इरिक्सा कर घटाउन त परै जाओस्, चलिरहेका रिक्सा समेत धपाउने काम भयो, बुटवलका अटोरिक्सा चालक खिमबहादुर खत्री भन्छन्, दर्ताका लागि कोटा तोकेर आधा रिक्सालाई सडकमै हिड्न दिएका छैनन्। अहिले गाउँका भित्रि सडकमा चलाउनुपरेको छ। मेयर पाण्डेयको घोषणापत्रमा उपमहानगरपालिका कार्यालय परिसरमा २४ घण्टे स्वास्थ्य सेवा कक्ष सञ्चालन तथा नगरवासीको दुर्घटना बिमाका लागि आर्थिक प्याकेजसहितको विशेष कार्यक्रम ल्याइने उल्लेख छ। त्यस्तै जनप्रतिनिधिहरुले निजी तथा दलीय प्रयोजनका लागि सरकारी सवारी साधनको प्रयोग गर्ने परिपार्टी अन्त्य गर्ने, जनप्रतिनिधिहरुको एक महिनाको तलब नगरबासीहरुको स्वास्थ्य बिमा कार्यक्रमका लागि योगदान गर्ने संकल्प गरिएको छ। संकल्पपत्रमा बुटवललाई छिमेकी ५ वटा पालिकासंग जोडेर महानगर बनाउने र भविष्यमा मेगासिटी बनाउन पहल गरिने लगायत उल्लेख छ। चुनावी मुखमा यी नारा घन्काएका मेयर पाण्डेयले आफू पनि भूमिहीन भएको भन्दै बुटवलका भूमिहीनहरुलाई पूर्जा दिने संकल्प गरेका थिए। यी कुनै पनि घोषणापत्रका बुँदा अहिले कार्यान्वयनमा छैनन्। पूर्जा दिने विषय उपमहानगरको कार्यभित्र समेत पर्दैन। झुम्सा खोला खानेपानी परियोजना यथाशिघ्र सम्पन्न गर्ने, बाढी तथा पहिरोबाट प्रभावित एवम् अल्पसंख्यक, सीमान्तकृत, न्यून आय भएका, पिछडिएका, एकल महिला तथा अपाङ्गता भएका नागरिकलाई लक्षित गरी नगर आवास कार्यक्रममार्फत वार्षिक तीन सय घर निर्माण गरी हस्तान्तरण गर्ने संकल्पपत्रमा उल्लेख छ। भूउपयोग नीतिमार्फत् थोरै क्षेत्रफल भएका जग्गाको उचित व्यवस्थापन गर्ने उल्लेख छ। पुरानो बुटवल सम्पदा क्षेत्र (पारी बटौली) को ऐतिहासिकतालाई जगेर्ना गर्दै सम्पदा क्षेत्रका रूपमा विकास गर्नेसमेत संकल्पपत्रमा उल्लेख छ। यी विषयहरू बजेटको प्राथमिकतामा परेका छैनन्। पहिलो नीति तथा कार्यक्रम पुरानै हुवहु राखिएको थियो। ०८००८१ को कार्यक्रममा केही थपघट भए पनि घोषणापत्रका महत्वपूर्ण नारालाई नै वेवास्ता गरिएको छ। काम गर्ने समयावधि रहेकाले घोषणापत्रका बुँदाहरु अक्षरंश पालना हुने मेयर खेलराज पाण्डेले बताए । सबै योजना एकैसाथ अघि बढाउन बजेटको अभाव छ, सीमित बजेटमा जनताका धेरै आवश्यकताहरु पुरा गर्नुपर्नेछ,' उनले भने। पहिलो वर्षको नीति कार्यक्रमा धेरै विषय समेट्न नसकिए पनि चालु वर्षमा धेरै विषय समेटिएको उनले बताए। बुटवललाई हराभरा बनाउने संकल्पसहित सरसफाई अभियान भने शुरु भएको छ। सडक सुधार, पशु बधशाला सञ्चालन, छाडा चौपाया व्यवस्थापनका काम उपमहानगरले ;'रु गरेको छ। दुई वटा वडास्तरका स्वास्थ्यचौकीलाई स्तरोन्नतीको काम गरिएको छ। तालमेल नै छैन नीति कार्यक्रम र घोषणापत्ररुपन्देहीको देवदह नगरपालिकामा एमालेका मेयर उम्मेदवार ध्रुब खरेल र उपमेयर उम्मेदवार विद्यालक्ष्मी गुरुङ निर्वाचित भए । १४ पृष्ठ लामो प्रतिबद्धता पत्रमा कृषि, रोजगारी, पर्यटन, शिक्षा, सडक पुर्वधार, सिचाई, स्वास्थ्य, भाषा साहित्य, बन तथा बातावरण, न्याय, समानता, खेलकुद, खानेपानी, ढल निकास, बैकल्पिक उर्जा, भुमि, शान्ती सुरक्षा, सञ्चार, विपद् व्यवस्थापन, फोहोरमैला, राजश्व कर व्यवस्था, शुसासन लगायतका विषयहरु समावेश छन्। एक विद्यालयमा एक स्वास्थ्यकर्मीको व्यवस्था गर्ने नारालाई प्राथमिकतामा राखिएको थियो। एक शिक्षक एक ल्यापटप, विपन्न विद्यार्थीलाई शिक्षाका लागि साईकल कार्यक्रम समेत घोषणापत्रमा उल्लेख छन्। शिक्षाको गुणस्तर बृद्धि, दरबन्दी मिलान, भौतिक पुर्वाधारको विकास र कुल बजेटको २० प्रतिशत बजेट शिक्षा क्षेत्रमा विनियोजन गर्ने प्रतिबद्धता पत्रमा उल्लेख छ। तर, नगरपालिकामा आएका पछिल्ला दुई आर्थिक वर्षका नीति तथा कार्यक्रममा यी विषय प्राथमिकतामा छैनन्। एक विद्यालय, एक स्वास्थ्यकर्र्मीको नारा नीति तथा कार्यक्रममा राखिएको छैन। निर्वाचित भएपछिको पहिलो बजेटमा शिक्षातर्फ २० प्रतिशत बजेट राखिए पनि ससर्ततर्फको अनुदानमात्रै २० करोड छ। प्रतिबद्धता पत्रमा ५ वर्षभित्र कुपोषणरहित नगरपालिका बनाउने उल्लेख छ । आयुर्वेदिक औषधालय स्थापना, एकीकृत कृषि बजार केन्द्रको स्थापना, खण्डीकरण भएका कृषि योग्य जमिनलाई सहकार्यका आधारमा चक्लाबन्दी गरी उत्पादनमा जोडिन प्रोत्साहन गर्ने कार्यक्रम पनि प्रतिबद्धता पत्रमा मात्रै सिमित भएको छ। देवदहमा प्रज्ञा प्रतिष्ठान स्थापना, पुरातात्विक क्षेत्र पहिचान गरी उत्खनन, पर्यटन गुरुयोजना तयार, बृद्ध भत्ता घरघरमा, खेलकुदको समग्र विकास, सबै घरमा सुलभ स्वच्छ खानेपानीका योजना पनि घोषणापत्रमा छन्। भूमिहीन सुकुमबासी र अव्यवस्थितहरुको लागत संकलन भई नापी प्रक्रियामा रहेकाहरुलाई संघ सरकारको समन्वयनमा पुर्जा वितरण गर्ने, सर्वाजनिक जग्गा संरक्षण, करको दायरा बढाउदै दर घटाउने योजना प्रतिबद्धता पत्रमा उल्लेख छ। नगरप्रमुख खरेल घोषणापत्रका अधिकांश बुँदाहरु कार्यान्वयनको चरणमा गएको दाबी गर्छन्। सबै विषय एउटै बजेटमा सम्बोधन हुन सक्ने कुरै भएन, विस्तारै कार्यान्वयन हुँदै जान्छन्,' उनले भने। उनका अनुसार योजना सञ्चालनका लागि बजेट र जनशक्ति दुबैको अभाव छ। देवदहमा बौद्धस्थलको उत्खनन्को कार्य भने शुरु गरिएको छ। विद्यालय सुधारका लागि शिक्षक तालिम, किसानलाई उत्पादनमा आधारित अनुदान, प्रविधिमा अनुदान, खानेपानी आयोजना निर्माणका काम भइरहेका छन्।"
शक्तिपीठहरूमा राष्ट्रपतिद्वारा दर्शन,"काठमाडौं : बडादसैंको अवसरमा महाअष्टमी पर्वका दिन राष्ट्रपति रामचन्द्र पौडेलले काठमाडौंका महत्वपूर्ण शक्तिपीठको दर्शन गरेका छन्। राष्ट्रपति पौडेलले आइतबार नक्साल भगवती, गुहेश्वरी, मैतीदेवी, कालिकास्थान, भद्रकाली लगायतका शक्तिपीठ पुगेर दर्शन गर्नुका साथै टीका र प्रसाद ग्रहण गरेका थिए। दसैंका अवसरमा हरेक वर्ष राष्ट्र प्रमुखको हैसियतमा उपत्यकाका विभिन्न शक्तिपीठको दर्शन गर्ने परम्परा रहिआएको छ। बडादसैंको आठौं दिन आइतबार मुलुकभरि माता दुर्गा भवानीको पूजा आराधना गरी मनाइएको छ।"
पाल्पा स्कर्पियो दुर्घटना : मृतक ६ जनाकै पहिचान खुल्यो (अपडेट),"पाल्पा : पाल्पामा आइतबार स्कर्पियो दुर्घटना हुँदा मृत्यु भएका ६ जनाकै पहिचान खुलेको छ। जिल्ला प्रहरी कार्यालय पाल्पाका अनुसार नवलपरासी पूर्वको देवचुली नगरपालिका१६ रजहरकी ६० वर्षीया पावर्ती लोहनी, ३५ वर्षीया सविना धिताल, ११ वर्षीया सबिस लोहनी, साढे २ वर्षीय बालक इसब लोहनी, ६५ वर्षीया कृष्णबहादुर लोहनी र लमजुङको बेसीसहर नगरपालिका३ भकुण्डेका ५५ वर्षीया चुना धितालको घटनास्थलमा नै ज्यान गएको हो। दुर्घटनामा परी रजहरका ३६ वर्षीय चालक ईश्वर बहादुर लोहनी गम्भीर घाइते भएका छन्। आइतबार साँझ ४ बजे पाल्पाको तानसेन नगरपालिका१३ बैकुन्ठेभिरस्थित तानसेन रानिमहल पक्कि सडक खण्डमा रानिमहलबाट तानसेन तर्फ आउँदै गरेको बाग्मती प्रदेश ०१०२६ च ७२०९ नम्बरको कार सडकबाट अन्दाजी १०० मिटर तल खसेर दुर्घटना भएको थियो। घटनाको जानकारी पाएपछि जिल्ला प्रहरी कार्यालय पाल्पाबाट कार्यालय प्रमुख प्रउ हेरम्ब शर्माको कमाण्डमा १९ जनाको टोली, नेपाली सेना र सशस्त्र प्रहरी बल समेतको संयुक्त टोली खटिई गई घटनास्थलबाट गम्भीर घाइते भएका चालकको उद्धार गरी युनाईटेड मिसन अस्पतालमा पठाइएको छ। प्रहरी निरीक्षक सन्तोष चन्दले घटनाबारे अनुसन्धान भइरहेको बताए।"
दसैंमा मुढा उत्पादनमा व्यस्त कैदीबन्दी,"दमौली : जिल्ला कारागार तनहुँमा यस वर्षको दसैंमा पाँच लाख रुपैयाँ बराबरको मुढा उत्पादन गरी बिक्रीका लागि तयारी गरिरहेका छन्। त्यसका लागि केही दिनदेखि कैदीबन्दी मुढा बुन्ने काममा व्यस्त छन्। बाँसबाट मुढा बुन्न कैदीबन्दीलाई चटारो रहेको कारागारका निमित्त प्रमुख नारायणप्रसाद अधिकारीले जानकारी दिए। उनका अनुसार कैदीबन्दी यतिबेला मुढा बनाउने, टायल राख्ने, बिट मार्नेलगायतका कार्यमा व्यस्त छन्। प्रमुख अधिकारीले भने, 'विभिन्न अपराधमा जेल सजाय भोगिरहेका कैदीबन्दीलाई आयआर्जनतर्फ जोड्न प्रेरित गरिरहेका छौँ। कैदीबन्दीले मुढा बिक्री गरेर दसैंमा घरखर्चसमेत पठाउने गरेका छन्।' कारागारमा बुनिएको मुढा तीन सय ५० देखि एक हजारसम्ममा बिक्री हुने गरेको कारागारका चौकीदार रामकुमार बस्यालले जानकारी दिए। उनका अनुसार दसैंमा पाँच लाख बराबरको मुढा बिक्री हुने अनुमान गरिएको छ। उनले भने, 'कारागारमा यत्तिकै दिन कटाउनुभन्दा अधिकांश कैदीबन्दी आयआर्जनतर्फ जोडिएका छन्। धेरैजसोले दसैंमा मुढा बिक्री गरेबापतको पैसा घरमा पठाउने गरेका छन्।' कारागारमा दुई ब्लकमा दुई सय ८२ कैदीबन्दी छन्। चाडपर्वमा मुढाको माग बढी हुने गर्दछ। यहाँ उत्पादित मुढा विभिन्न ठाउँमा बिक्री हुने गरेको छ। कतिपयले भने कारागार मै आएर पनि मुढा किन्ने गरेका छन्। कैदीबन्दीका अनुसार एउटा मुढा तयार गर्नका लागि दुईतीन दिन लाग्छ। कारागारमा मुढा बुनेर मासिक पाँचदेखि छ हजारसम्म आम्दानी हुने गरेको बताइन्छ। मुढा उठाउने, टायर राख्ने, बुन्ने, विट मार्ने र बुट्टा भर्ने काम फरकफरक व्यक्तिले गर्ने गरेका छन्।"
सोमबार देशका यी स्थानमा हुने छ वर्षा,"काठमाडौं : सोमबार देशको पहाडी भूभागमा आंशिकदेखि सामान्य बदली तथा बाँकी भूभागमा मौसम सामान्यतया सफा रहनेछ। मौसम पूर्वानुमान महाशाखाका अनुसार सुदूरपश्चिम, कर्णाली र गण्डकी प्रदेशको पहाडी भूभागका एकदुई स्थानमा मेघ गर्जनचट्याङसहित हल्का वर्षाको सम्भावना रहेको छ। सुदूरपश्चिम, कर्णाली र गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ । सोमबार राति देशको पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ।"
शक्तिपीठहरूमा पशुबलि आधा घट्यो,"नुवाकोट: नुवाकोटका विभिन्न शक्तिपीठहरूमा आइतबार महाअष्टमी पर्वको अवसरमा विशेष मेला लागेको छ। कतिपय शक्तिपीठहरूमा कालरात्री भइरहेका छन्। सर्वसाधारणमा पशु अधिकारका सम्बन्धमा सचेतनाका कारण यसवर्ष वडादसैंको क्रममा नुवाकोटका विभिन्न शक्तिपीठहरूमा पशुबली ५० प्रतिशतले घटेको छ। नुवाकोटको प्रसिद्ध जालपादेवी, भैरवी, निरञ्जना, पञ्चकन्यालगायतका मन्दिरहरूमा गत वर्षको तुलनामा पशुबली निकै घटेको हो। धर्मका नाममा पशुबली दिनु उचित नहुने आवाज उठिरहेको बेला नुवाकोटका प्रमुख शक्तिपीठलगायतका मुख्य शक्तिपीठहरूमा वडादसैंको महाअष्टमीका अवसरमा दिने पशुबलीको संख्यामा कमी आएको पुजारीहरू बताउँछन्। सर्वसाधारणले पशु अधिकारका पक्षमा सचेत हुँदै पशुको बदलामा नरिवल लगायतका अन्य वस्तु विकल्पमा चढाउन थालेका कारण पशुबली घटेको हो। नुवाकोटको मुख्य भैरवी मन्दिरमा विगत ६७ वर्षदेखि पुजारी धामी भई काम गरिरहेका हरिमानसिंह डंगोलका अनुसार हाल अधिकांश दर्शनार्थीले पशुबलीको सट्टा नरिवल चढाउने गरेका कारण पशुबली घटेको हो। पशुबली रोकिएको त छैन, कमि आएको छ। आठनौ वर्ष अगाडिसम्म पनि वडादसैँको अवधिमा ५० वटाभन्दा बढी बोकाको बलि हुने गरेको थियो, अहिले चारपाँच वर्षदेखि १०१५ वटामा सीमित भएको डंगोलले बताए। मानिसमा पशुबली दिएर धर्म हुन्न भन्ने चेतना जागेर हो वा महंगीले हो, यसै भनेर ठोकुवा गर्न नसकिने धामी डंगोलले अगाडि भने मानिसले पशुबलीमा कम विश्वास गर्न थालेका छन्। फूलपाती, महाअष्टमी, महानवमी, दशमीलगायतका दिनमा नुवाकोटका विभिन्न शक्तिपीठहरूमा पशुबली घटेको छ। पहिले पशुबली दिनेहरू घण्टौंसम्म लाइनमा बस्नुपर्दथ्यो, पालो पाइनसक्नु हुन्थ्यो।"
पाल्पामा स्कर्पियो दुर्घटना हुँदा ६ जनाको मृत्यु,"पाल्पा : पाल्पाको रानिमहल नजिकै स्कर्पियो दुर्घटना भएको छ। तानसेनबाट रानीमहलतर्फ जाँदै गरेको बागमती प्रदेश ०१०२६ च ७२०९ नम्बरको स्कर्पियो दुर्घटनामा परेको हो। जिल्ला ट्राफिक प्रहरी कार्यालय पाल्पाका अनुसार जिप दुर्घटनामा परी ६ जनाको घटनास्थलमै मृत्यु भएको छ। दुर्घटनामा परेकाहरू तीन जना महिला, दुई बालबालिका र एक पुरुष छन्। मृतकहरूको घोषणा भने गरिएको छैन। दुर्घटनामा परी एक जना गम्भीर घाइते भएका छन्। घाइतेको उद्धार गरी उपचारको लागि अस्पताल लगिएको जिल्ला ट्राफिक प्रहरी कार्यालय पाल्पाका इन्चार्ज प्रहरी नायब निरीक्षक राजकुमार चापागाईले जानकारी दिए। घटनास्थल रानिमहल दरबारदेखि डेढ किलोमिटरको दूरीमा छ। तानसेन नगरपालिका अन्तर्गत पर्ने बैकुण्ठ भिरबाट दुर्घटनामा परेको उक्त स्कर्पियो सडकदेखि ७० मिटरभन्दा तल छांगोमा खसेको प्रहरी नायब निरीक्षक चापागाईले जानकारी दिए। घटनास्थल अत्यन्त अफ्ठ्यारो स्थानमा रहेको र दुर्घटनामा परेकाहरुको उद्धार गर्न कठिन भइरहेको प्रहरीले जनाएको छ। गाडीमा कतिजना यात्रु थिए भन्ने खुलिसकेको छैन। घटनाको विस्तृत विवरण आउन बाँकी रहेको प्रहरीले जनाएको छ।"
खपत कम हुँदा दूध किसानले पाएनन् भुक्तानी,"काठमाडौं : खपत कम हुँदा दूध किसानले समयमै भुक्तानी पाउन नसकेको उल्लेख गर्दै नेपाल डेरी एसोसिएसनले चाडपर्वमा दूधको खपत बढाउन आग्रह गरेको छ। बजारमा दूध तथा दुग्ध पदार्थको माग कम हुँदा दूध बिक्री गर्ने कम्पनीहरुले किसानलाई समयमै भुक्तानी नसकेको एसोसिएसनको भनाइ छ। एसोसिएसनका अध्यक्ष प्रल्हाद दाहालले अर्बौं रकम बराबरको धुलो दूध र बटर स्टक हुँदा किसानको समयमै भुक्तानी नपाएको बताए। दूधको खपत कम हुँदा मिल्क होलिडे रोक्न डेरी उद्योगले किसानको दुध निरन्तर खरिद गरी पाउडर दुध बनाएर राख्नुपर्ने बाध्यता बनेको र पाउडर बनाउँदा बटर पनि निस्कने हुँदा हाल डेरीमा स्टक भएको उनको भनाइ छ। आर्थिक मन्दी, लम्पी स्किन रोग, सहरबाट मानिस विस्थापनलगायतका कारणले दूधको माग कम भएको र नेपालको उत्पादन भारतको भन्दा केही महङ्गो भएर भारतको सीमाबाट नेपाल दुध तथा दुग्ध पदार्थ आयातका कारणले पनि नेपाली किसान मर्कामा पर्दै आएको उनले बताए। 'दसैंको मुखमा भुक्तानी नपाउँदा गाई भैँसीलाई नियमित दाना पानीसमेत खुवाउन किसानलाई कठिन भएको छ। सामान स्टक भएर चालु पुँजी नभएका कारण डेरी उद्योगमा यस्तो आर्थिक समस्या भएको छ', अध्यक्ष दाहालले भने। उनले दसैंमा दूध र दुग्धजन्य पदार्थको खपत बढाउन आग्रह गरे। 'किसान र उद्योग बचाउनु सबैको कर्तव्य हो। त्यसैले चाडपर्वमा दूध तथा दुग्ध पदार्थ बढीभन्दा बढी खपत गर्ने र कतै जाँदा कोसेलीको रूपमा पनि दूध तथा दुग्ध पदार्थ नै लगी किसान र उद्योग बचाउने अभियानमा साथ दिन आमजनसमुदायलाई आग्रह गर्दछौं', अध्यक्ष दाहालद्वारा जारी विज्ञप्तिमा भनिएको छ। अतिथिलाई मायाको चिनो दिँदा पनि दुध तथा दुग्ध पदार्थ नै प्रयोग गरिदिन र सहकारीका सदस्यलाई यातायात खर्च बापत दिइने रकमको सट्टामा पनि घिउ, पनिर, गुद्पाक, पुस्टकारी, छुर्पी, खुवा आदि वितरण गरी आम किसान र उद्योगलाई सहयोग पुर्याउन पनि एसोसिएसनले आग्रह गरेको छ।"
इजरायल घटना: शव आफन्तलाई बुझाइयो,"सुदूरपश्चिम : इजरायलमा भएको हिंसात्मक घटनामा मृत्यु भएका सुदूरपश्चिम प्रदेशका चार युवाको शव धनगढी विमानस्थलमा आज आफन्तलाई बुझाइएको छ। कैलालीको जोशीपुर गाउँपालिका आशिस चौधरी, घोडाघोडी नगरपालिकाका नरायणप्रसाद न्यौपाने, दार्चुला मल्किार्जुन गाउँपालिकाका लोकेन्द्रसिंह धामी र दार्चुला घर भई कञ्चनपुर निबुवाखेडाका दीपेशराज बिष्टको शव आफन्तलाई बुझाइएको हो। मृतक चार विद्यार्थीको शव नेपाली सेनाको स्काईट्रकमार्फत् धनगढी विमानस्थलमा पुर्याइएको थियो। शव बुझ्न मृतकका आफन्त धनगढी विमानस्थलमा पुगेका थिए। विमानस्थल पुगेका सुदूरपश्चिम प्रदेशका उद्योग पर्यटन वन तथा वातावरणमन्त्री रमेशसिंह धामी, प्रदेशसभामा नेपाली कांग्रेसका प्रमुख सचेतक विक्रमसिंह धामी, मृतक विद्यार्थीलाई अध्ययन गरेको सुदूरपश्चिम विश्वविद्यालयअन्तर्गत स्कुल अफ एग्रीकल्चर, कृषि विज्ञान संकाय टीकापुरका प्राध्यापक सुशील न्यौपाने, आफन्तजनलगायतले मृतकप्रति श्रद्धाञ्जलि अर्पण गरे। मृतकका आफन्तलाई शव बुझाउन कैलालीका प्रमुख जिल्ला अधिकारी युवराज कटेल, जिल्ला प्रहरी प्रमुखलगायत विमानस्थल पुग्नुभएको थियो। स्कुल अफ एग्रीकल्चर, कृषि विज्ञान संकाय टीकापुरका प्राध्यापक सुशील न्यौपानेका अनुसार लर्न एण्ड अर्न कार्यक्रमका लागि ४९ युवा विद्यार्थी इजरायल गएकोमा १७ जना हिंसात्मक घटनामा परेका थिए। यीमध्ये दश जनाको मृत्यु भएको थियो। मृतकमध्ये सात जना सुदूरपश्चिम प्रदेशका रहेकोमा तीन जनाको शव पुग्न बाँकी छ। कञ्चनपुर महेन्द्रनगरका विपिन जोशी बेपत्ता रहेको बताइएको छ। घटनामा घाइते भएका तीन जना उपचारमा रहेका छन् भने ३५ जना नेपाल फिर्ता भइसकेका छन्। घटनाबाट दुःखी छु : इजरायली राजदूत मृतकको शव लिएर धनगढी विमानस्थल पुग्नु भएका नेपालका लागि इजरायली राजदूत खनान गुडेरले मृतक परिवारका आफन्तसँग भेट गरी घटनाबाट आफू दुःखित रहेको बताए। धनगढी विमानस्थलको विशिष्ट कक्षमा राजदूत गुडेरले मृतकका परिवारजनसँग दुःख साट्नका लागि आफू धनगढी पुगेको भन्दै सम्वेदना व्यक्त गरे।"
आज यी स्थानमा पानी पर्ने,"वरिष्ठ मौसमविद् प्रतिभा मानन्धरका अनुसार आज दिउँसो देशको पहाडी भूभागमा आँशिक बदली रही बाँकी भूभागमा मौसम सफा रहनेछ । सुदूरपश्चिम, कर्णाली र गण्डकी प्रदेशको पहाडी भूभागका एकदुई स्थानमा मेघ जर्गनसहित हल्का वर्षाको सम्भावना छ । काठमाडौं : आज देशको पहाडी भूभागमा आँशिक बदली रहे पनि बाँकी भूभागमा मौसम सफा सफा रहने जल तथा मौसम विभाग मौसम पूर्वानुमान महाशाखाले जनाएको छ । हाल नेपालको पश्चिमी वायुको आंशिक प्रभाव रहेको भएपनि सामान्यतया मौसम सफा रहने छ । वरिष्ठ मौसमविद् प्रतिभा मानन्धरका अनुसार आज दिउँसो देशको पहाडी भूभागमा आँशिक बदली रही बाँकी भूभागमा मौसम सफा रहनेछ । सुदूरपश्चिम, कर्णाली र गण्डकी प्रदेशको पहाडी भूभागका एकदुई स्थानमा मेघ जर्गनसहित हल्का वर्षाको सम्भावना छ । उनका अनुसार सुदूरपश्चिम, कर्णाली र गण्डकी प्रदेशको उच्च पहाडी तथा हिमाली भागमा हल्का हिमपातको समेत सम्भावना रहेको छ ।"
इजरायलमा निधन भएका विद्यार्थीप्रति श्रद्धाञ्जली अर्पण,काठमाडौं : परराष्ट्रमन्त्री नारायणप्रकाश साउद र नेपालका लागि इजरायली राजदूत हानान गोदरले इजरायल युद्धमा मारिएका विद्यार्थीप्रति श्रद्धाञ्जली अर्पण गरेका छन्। मन्त्री साउद तथा राजदूत गोदर त्रिभुवन अन्तर्राष्ट्रिय विमानस्थल पुगेर इजरायलबाट आज ल्याइएका विद्यार्थी शवप्रति श्रद्धाञ्जली अर्पण गरेका हुन्। गत असोज २० गते गाजास्थित हमास समूहको आक्रमणमा परी १० जना नेपाली विद्यार्थीको मृत्यु भएको थियो । मृत्यु भएकामध्ये तीन जनाको शव नेपाल आइपुगेको छ भने एकजनाको शव आज दिउँसो १ बजेतिर नेपाल आइपुग्ने जनाइएको छ। बाँकी छ नेपाली विद्यार्थीको शव पहिचान गर्ने र कानुनी प्रक्रिया पूरा गर्ने क्रममा रहेको बताइएको छ । हालसम्म दार्चुलाका लोकेन्द्रसिंह धामी र दीपेशराज विष्ट र कैलालीका नारायणप्रसाद न्यौपानेको शव नेपाल ल्याइएको छ । उनीहरुको शव नेपाली सेनाको हेलिकोप्टरमार्फत कैलालीको धनगढी लैजाने तयारी भइरहेको रहेको परराष्ट्र मन्त्रालयले जनाएको छ । धनगढीबाट पीडितको घरसम्म शव पुर्याइनेछ ।
जनकपुरको राजदेवी मन्दिरमा महिला प्रवेश निषेध,"महोत्तरी : जनकपुरको प्रसिद्ध राजदेवी मन्दिरभित्र महिलाहरूलाई प्रवेशमा रोक लगाइएको छ। मधेस प्रदेशको राजधानीको जनकपुरधामको बीचमा रहेको सो मन्दिरमा यसवर्ष पनि दसैंको अवसरमा पूजापाठ गर्नका लागि रोक लगाइएको हो। राम मन्दिरको उत्तरपट्टी अवस्थित यो मन्दिर राजर्षि जनककी कुलदेवीको मन्दिरका रुपमा चिनिन्छ। बडादसैंको घटस्थापनादेखि नवमीतिथीसम्म महिलालाई दर्शन तथा पूजापाठमा रोक लगाउने परम्परा यथावत नै छ। सो अवधिमा महिलाका लागि मन्दिरको एक झ्याल खुला गरिएको हुन्छ। जुन झ्यालबाट उनीहरू पूजाअर्चना गरेर फर्किने गर्दछन्। हुन त त्यस मन्दिरमा महिलालाई प्रवेश गर्नमा रोक लगाइए तापनि मन्दिर परिसरमा भने प्रायः महिलाहरूकै बढी भीड हुने गरेको छ। उनीहरू घण्टौँ पंक्तिमा उभेर भएपनि राजदेवी मन्दिरको बन्द झ्याललाई छोएर नै पूजाअर्चना तथा भाकल गर्ने गर्दछन्। धार्मिक आस्थाले गर्दा महिलाहरू परम्परालाई यथावत राखेपनि मन्दिर भित्र छिरेर दर्शन गर्न पाउनुपर्ने भन्दै आवाज उठाउन थालेका छन्। त्रेतायुगमा राजा जनकको कुलदेवीका रूपमा पुजिँदै आएकी राजदेवीको मन्दिरमा परापूर्वकालमा पूजा गर्न एक महिला मन्दिरको भित्री भागमा प्रवेश गरेको र उनी बेपत्ता भएको भनि अझै पनि विश्वास रहेको राम मन्दिरका पुजारी राम गिरी बताउँछन्। त्यसैले राजदेवी मन्दिरभित्र महिलाको प्रवेशमा रोक लगाइएको उनको भनाई छ। राम मन्दिर पुजारी गिरीले भने, 'रजस्वला भएका महिला पनि पूजाका लागि आउने गरेकाले पनि मन्दिरमा महिलाको प्रवेशमा रोक लगाइने परम्परा छ। तान्त्रिक विधिमा पूजा हुने भएकाले पनि महिलालाई राजदेवी मन्दिरभित्र माताको प्रतिमा छोएर पूजाआजा गर्नबाट रोक लगाइएको हो।' यता, महिला अधिकारकर्मीहरूले भने महिलालाई राजदेवी माताको मन्दिर भित्र सहज प्रवेशमा रोक लगाउनुलाई गलत रहेको टिप्पणी गर्दै आएका छन्। अधिवक्ता रेखा झाले राजदेवी माता पनि महिला हुन् र महिलालाई राजदेवी माताको दर्शन गर्न र छोएर पूजाआजा गर्न दिनुपर्ने माग गरिन्।"
राष्ट्रपति पौडेलद्वारा पलाञ्चोक भगवती मन्दिरमा पूजा,"काभ्रेपलाञ्चोक : राष्ट्रपति रामचन्द्र पौडेलले बडादसैँअन्तर्गत महाअष्टमीको शुभअवसरमा आज विहान काभ्रेपलाञ्चोकको पलाञ्चोक भगवती मन्दिरमा पूजाअर्चना गर्नुभएको छ । राष्ट्रपति पौडेलसँग प्रथम महिला सविता पौडेल पनि पूजाअर्चनामा सहभागी थिए। राष्ट्रपति पौडेल पाँचखाल नगरपालिका९ पलाञ्चोकस्थित पलान्चोक भगवती मन्दिरमा दर्शन गर्न आज बिहान पाँचखाल आएका हुन् । बडा दसैँका अवसरमा महाअष्टमीको दिन राष्ट्र प्रमुखले पलान्चोकसहित नवदुर्गा भगवतीको दर्शन तथा पूजाअर्चना गर्ने परम्परा रहिआएको छ । राष्ट्रपति पौडेललाई मन्दिर आउनुभएका दर्शनार्थीले स्वागत गरेका थिए। पलाञ्चोक भगवतीको मन्दिर नेपालमा रहेका भगवतीको मन्दिरमध्ये सबैभन्दा पुरानो मन्दिरको रुपमा परिचित छ । पलाञ्चोक भगवतीको मन्दिर करिब एक हजार छ सय ५५ वर्ष पहिले अर्थात् सन् ४२५ सालमा निर्माण भएको हो । पलाञ्चोक भगवतीलाई भगवतीको जेठी दिदीको रुपमासमेत लिने गरिन्छ । किंबदन्तीअनुसार नमोबुद्ध नगरपालिकास्थित बुच्चाकोट भन्ने स्थानमा रहेको पलाञ्चोक भगवतीको मूर्ति एक रात स्थानीय बृद्धको सपनामा प्रकट भई आफू रहेको स्थानबाट उत्तरतर्फ सार्न आग्रह गरेका थिए। सोहीअनुसार भगवतीको मूर्तिलाई उत्तरतर्फ लैजाने क्रममा हालको मन्दिर रहेको स्थानमा पुग्दा रात परेपछि त्यहीँ बास बसेको र भोलिपल्ट बिहान त्यहाँबाट मूर्तिलाई अन्यत्र लैजान खोज्दा ६० घरधुरीको मद्दतबाट पनि भगवतीको मूर्ति बोक्न नसकेपछि सोही स्थानमा राखी पूजाआजा गर्दैआएको किंबदन्ती रहेको मन्दिरका पुजारी शैलेश्वर बज्राचार्यले बताए। यस पलाञ्चोक शक्तिपीठमा विशेष गरी दसैँ, माघेसङ्क्रान्ती र वैशाख पूर्णिमामा भक्तजनको ठूलो भिडभाड हुने गर्दछ । यहाँ भक्तजनको मनोकामना पूरा हुने विश्वास गरिँदै आइएको छ । राष्ट्रपति पौडेललाई जिल्ला समन्वय समितिका प्रमुख दीपक गौतम, पाँचखालका नगरप्रमुख महेश खरेल तथा उपप्रमुख सूर्यमाया दनुवार, काभ्रेपलाञ्चोकका प्रमुख जिल्ला अधिकारी रुद्रादेवी शर्मा तथा स्थानीय जनप्रतिनिधिले पलाञ्चोक भगवती मन्दिर परिसरमा स्वागत गरेका थिए। रासस"
दसैंमा किसानलाई धान भित्र्याउने चटारो,"बागलुङ : नेपालीको घर आँगनमा दसैं भित्रिएको छ । टाढाटाढा गएकाहरू गाउँ फर्कने क्रममा छन् । गाउँमा भने किसानलाई धान भित्राउने चटारो छ । खेतभरी पहेँलपुर झुलेको धान वर्षाले भित्र्याउन दिँदैन कि भन्ने पीर किसानलाई छ । आकाशमा बादल मडारिँदा किसान चिन्तत हुन्छन् । यतिबेला पश्चिम बागलुङका किसानलाई दसैं मनाउनभन्दा बढी धान भित्र्याउन भ्याइनभ्याइ छ । दसैं र धान भित्र्याउने समय एकै पटक पर्दा किसानलाई चाडबाडको भन्दा खेती स्यार्ने चटारो बढी छ । गत असारमा लगाइएको धान असोज अन्तिम सातासम्म भित्र्याउने समय भए पनि निरन्तरको वर्षाले खेतमै रहेको थियो । निसीखोला गाउँपालिका४ का केशर पौडेलले अब वर्षा भए धान बालीमा ठूलो क्षति हुने भएकाले भित्र्याउन भ्याइनभ्याइ भएको बताए । असोज २९ गतेसम्म ठूलो वर्षा भएकाले धान भित्र्याउन नसकिएको किसानले बताएका छन् । केही दिनदेखि पानी नपरेकाले खेताला लगाएर धान काट्ने र भित्र्याउनतर्फ लागेको उनले बताए । मार्सी जातको धान छिटो पाकेको छ । उनले भने, 'यसवर्ष अलि ढिला दसैं आयो,पोहोर परार साल त यति बेला तिहार आउँथ्यो,दसैं सकेर धान भित्र्याउथ्यौं, पानीले पनि त्यत्ति धेरै दुःख दिएको थिएन, अहिले त धान काट्ने बेला ठूलो वर्षा भयो, केही दिन भयो पानी परेको छैन त्यही भएर धेरै किसानहरू धान काट्ने र भित्र्याउनमा व्यस्त छन्,अब बारीमा गहुँ पनि छर्ने समय भयो, एकै पटक धेरै काम गर्नुपर्छ, यो समय कामकै चटारो हुने भएको हुँदा दसैं पोहोर परार सालको जस्तो फुर्सदिलो नहुने भयो ।' अर्का किसान निमबहादुर क्षेत्रीले असोज दोस्रो साता धान काट्ने तयारी गरेको तर वर्षाका कारण रोकिएको बताए । वर्षा रोकिएकाले अर्मपर्म गरेर धान काट्न थालेको उनले राससलाई बताए। धान काटेको दुई दिनमा छाँट्ने र भित्र्याउने भएको हुँदा धेरै किसान यतिबेला खेतमा व्यस्त भएको क्षेत्रीको भनाइ छ । यस वर्ष समयमै वर्षा भएकाले धान पनि राम्रो उत्पादन भएको भन्दै समयमै नभित्र्याए असिनाले नोक्सान गरिदिन सक्ने उनले बताए। निसीखोला क्षेत्रमा अन्य ठाउँको तुलनामा छिटो रोपाइँ हुने हुँदा धान असोज दोस्रो साता नै पाक्ने गर्छ । यहाँका किसानले मार्सी, जडन, जेठो बुढो लगायत जातका धान लगाउने गर्दछन् । जडन जातको धान अलि ढिला पाक्ने किसानको भनाइ छ । बागलुङमा हरेक वर्ष धान उत्पादन गर्ने क्षेत्रफल बढ्दै गएको छ । कृषि ज्ञान केन्द्र बागलुङका अनुसार गत वर्ष पाँच हजार आठ सय ८३ हेक्टर क्षेत्रफलमा धान रोपाइँ भएको थियो । अघिल्लो वर्षको तुलनामा यस वर्ष बढेर छ हजार हेक्टरमा रोपाइँ भएको छ । जिल्लामा ४६ हजार एक सय ४८ हेक्टर क्षेत्रफल खेतीयोग्य जमिन छ । जसमध्ये ३० हजार पाँच सय २३ हेक्टर क्षेत्रफलमा मात्रै खेती हुँदै आएको छ । यसमध्ये छ हजार एक सय ४८ हेक्टर क्षेत्रफल जमिनमा मात्रै सिँचाइको सहज पहुँच पुगेको छ । खेतीयोग्य जमिनको २० दशमवलव १५ प्रतिशत जमिनमा मात्रै सिँचाइ सुविधा छ । बाह्रै महिना सिञ्चित क्षेत्र दुई हजार सात सय ७५ हेक्टर रहेको छ ।"
"भूकम्पबाट धादिङमा २० घर भत्किए, ७५ वटा चर्किए","धादिङ : आज बिहान गएको भूकम्पका कारण धादिङको ज्वालमुखी गाउँपालिका५, कुमालटारीमा २० वटा घर भत्किएका छन् भने ७५ घर चर्किएका छन् । भूकम्पबाट भएको क्षतिको विवरण आउनेक्रम जारी रहेको पूर्ववडाध्यक्ष कृष्णप्रसाद काप्री बताएका छन्। पटकपटक चार रिक्टरस्केलभन्दामाथिका भूकम्पका परकम्पहरु गएका कारण मानिसहरु घर बाहिर बसेको स्थानीय स्थानीय राजेश अधिकारीले राससलाई जानकारी दिए। जिल्ला प्रहरी कार्यालयका सूचना अधिकारी एवं प्रहरी नायव उपरीक्षक सन्तुलालप्रसाद जैसवारले चर्किएका घरहरुको विस्तृत विवरण सङ्कलन जारी रहेको बताए । धादिङको साविक खरी गाविस केन्द्रविन्दु भइ आज बिहान छ दशमलव १ रिक्टरस्केलको भूकम्प गएको थियो ।"
नेपाल एयरलाइन्सले गर्यो ३ जहाज खरिदका लागि बोलपत्र आह्वान,काठमाडौं : नेपाल वायुसेवा निगम (नेपाल एयरलाइन्स)ले तीन वटा जहाज खरिदका लागि बोलपत्र आह्वान गरेको छ । दुर्गम क्षेत्रमा उडानका लागि तीन जहाज खरिदका लागि बोलपत्र आह्वान गरिएको निगमले जनाएको छ । निगमले दुर्गम क्षेत्रमा उडानका लागि तीन ट्वीनअटर खरिद गर्न लागेको हो । ती जहाज निगमले आन्तरिक स्रोतबाट खरिद गर्ने जनाइएको छ । निगमसँग हाल आन्तरिक उडानतर्फ दुई वटा ट्वीनअटर जहाज छन् ।
डोल्पाको त्रिपुरासुन्दरीमा धार्मिक तथा पर्यटन महोत्सव हुँदै,"डोल्पा : हिमाली जिल्ला डोल्पाको त्रिपुरासुन्दरी नगरपालिकामा धार्मिक तथा पर्यटन महोत्सव हुने भएको छ। नगरपालिकाको आयोजनामा हुन लागेको महोत्सव तथा तेस्रो मेयर कप कात्तिक १२ देखि २२ गतेसम्म सञ्चालन गर्न लागिएको हो। आइतबार मुल समारोह समितिले त्रिपुराकोट बजारमा रहेको सुप्रभा गेष्ट हाउसमा गरेको पत्रकार सम्मेलनमार्फत महोत्सवका बारेमा जानकारी गराइएको हो। महोत्सवको मुल उद्देश्य प्रशिद्ध शक्तिपिठ वाला त्रिपुरासुन्दरी मन्दिरको प्रचारप्रसार, पर्यटन प्रवर्द्धन, स्थानीय कला संस्कृतिको संरक्षण तथा प्रचारप्रसार रहेको मुल समारोह समितिका संयोजक रन्जित बुढाले बताए। त्यसैगरी स्थानीय उत्पादनको बजारीकरण,व्यापार व्यवसाय प्रवर्द्धन लगायतको उद्देश्य राखिएको उनको भनाइ छ। नगरपालिकाले महोत्वका लागि २० लाख बजेट अनुमान गरे पनि लागत अनुमान अझै थप हुन सक्ने समारोह समितिका सदस्य सचिव हिराचन्द्र धरालाले बताए। महोत्सवमा राष्ट्रिय तथा स्थानीय कलाकारले बेजोड प्रस्तुति दिने धरालाको भनाइ छ। त्यति मात्र नभई महोत्सवमा ३ लाख राशीको खुला भलिबल प्रतियोगिता पनि गराइने पत्रकार सम्मेलनमार्फत जानकारी गराइएको छ। डोल्पामा २०६५ साल यता दोस्रो पटक बृहत् धार्मिक,सांस्कृतिक तथा पर्यटन महोत्सव हुन लागेको हो। स्थानीय तहको आयोजनामा हुन लागेको पहिलो महोत्सव पनि हो।"
महाअष्टमीमा जाजरकोटको कालिका मन्दिरमा भव्य पूजाआजा,"जाजरकोट : नवरात्रको आठौं दिन महाअष्टमीका दिन जाजरकोट खलंगास्थित कालिका मन्दिरमा विशेष पूजाआजा गरिएको छ। तत्कालीन जाजरकोट राज्यले शक्तिपिठका रूपमा स्थापना गरेको कालिका मन्दिरमा दसैंको आठौ दिन महाअष्टमीका दिन बोकाको वली दिने र विशेष पूजाआजा गर्ने गरिएको छ। आफ्नो मनोकांक्षा पूरा होस् भन्ने कामनासहित अष्टमीका दिन कालिका मन्दिरमा बिहानै दर्शनार्थीको घुइँचो लाग्ने गर्दछ। आफ्नो मनोकांक्षा पूरा होस भनेर कालिका भगवतीसँग भाकल गर्ने र पूरा भए खुसियालीमा बली चढाउने चलन छ। आफ्ना सन्तानको समृद्धि र सन्तान प्राप्तीका लागि पनि कालिका भगवतीको पूजा गर्ने गरिएको छ। करिब दुई सय वर्ष पुरानो यो मन्दिरलाई पुरातत्व विभागले पुरातत्व सम्पदाका रूपमा सूचीकृत गरेको छ। जाजरकोट राज्यको पुरानो सदरमुकाम जगतिपुरबाट राजधानी खलंगा सारिएपछि शक्तिपिठका रूपमा कालिका मन्दिरको स्थापना गरिएको पाइन्छ। विभिन्न दस्तावेजका अनुसार १९८५ सालमा तत्कालीन राजा दीपनारायण शाहले कालिका मन्दिर स्थापना गरेको जाजरकोट सम्पदा संरक्षण प्रतिष्ठानका अध्यक्ष जनक केसीले बताए। कालिका मन्दिर १० फिट लम्बाइ र १० फिट चौडाइ वर्गाकार आकारमा रहेको छ भने १० फिट अल्लो छ। पितलमा मलम्वा लगाएको गजुर छ। यो मन्दिर प्यागोडा शैलीमा बनाइएको छ। यो मन्दिरमा तत्कालीन राजाकी छोरी चन्द्र शमशेरकी महारानी बालकुमारी शाहले १९६७ सालमा घण्टा चढाएको देखिन्छ। १९६२ मा नरजंग शाह र १९८६ सालमा शक्तिवर्धन शाहले घण्टा राखेको अध्यक्ष केसीले बताए। माओवादी सशस्त्र युद्धको क्रममा यो मन्दिरका पुजारी रामप्रसाद शर्मालाई माओवादीले हत्या गरेका थिए। पतिको हत्यापछि उनकी धर्मपत्नी राज्यलक्ष्मी खनालले मन्दिरमा पुजारीको काम गर्दै आएकी छन्। मन्दिर जानेबाट जिल्ला प्रहरी कार्यालयले घेरेको, मन्दिर जीर्ण भएको, मन्दिरमा दैनिक पूजाआजाका लागि स्रोत नभएकाले समस्या भएको स्थानीय खम्बजंग शाहले बताए। यो मन्दिरको ऐतिहासिक तथा धार्मिक महत्व बढाउन सरोकारवालाहरूले विशेष पहल गर्नुपर्ने उनको भनाइ छ।"
फुटबल क्लबलाई जर्सी र फुटबल वितरण,"दोलखा : सोक्ला भ्याली फुटबल क्लबलाई जर्सी र फुटबल वितरण गरिएको छ। बागमती प्रदेशका सांसद ठुला थामीले टिम क्याप्टेन विष्णु थामीलाई फुटबल र जर्सी वितरण गर्दै गरेका हुन्। टुरिजम मिडिया नेटवर्कका अध्यक्ष अर्जुन तामाङले फुटबल क्लबका खेलाडीलाई जर्सी सेट र भीमेश्वर नगरपालिकाका ज्ञानु खड्काले फुटबल व्यवस्थापन गरेका थिए। प्रदेश सांसद ठुला थामीले सोक्ला भ्यालीको टिमले जिल्ला हुँदै राष्ट्रिय खेलकुद क्षेत्रमा छुट्टै प्रभावसहितको मेडल जित्नका लागि शुभकामना दिएका थिए। यहाँको ग्रामीण सडक स्तरोन्नति, सामाजिक विकास र आर्थिक रुपान्तरणका लागि विशेष जोड दिने सांसद थामीको भनाइ थियो। नेकपा एमाले बागमती प्रदेश समितिका सदस्य हरिवंश चौलागाईंले डिलढुंगा आसपास, फुलपा नेगल, चक्पा, सोक्ला भ्यालीको बृहतर विकासका लागि स्थानीय निकाय र प्रदेश सरकारले विशेष जोड दिनुपर्ने बताए। यहाँको युवाहरूलाई खेलकुदको विकासका लागि जसरी सोक्ला पर्यटन विकास समाजले भूमिका खेलेको छ। यसमा स्थानीय सरकारले विशेष प्याकेज नै बनाएर विद्यार्थी र युवाहरूलाई प्रोत्साहन गर्नु पर्ने उनको सुझाव थियो। सोक्ला भ्याली आफैमा कृषि र पर्यटनको उर्वर भूमि हो। पर्यटन विकास समाजका सल्लाकार तथा भीनपा २ का पूर्व वडा सदस्य निरबहादुर तामाङले खेलकुद आफैंमा व्यक्तित्व विकास र राष्ट्रिय गौरवको विषय भएकाले सोक्ला भ्याली फुटबल टिमले खास अर्थ राख्ने बताए। यहाँको समृद्धि र विकासलाई थप सशक्त बनाउनका लागि खेलाडीहरूको समेत भूमिका हुने पूर्व वडा सदस्य तामाङको भनाइ थियो।"
सुनसान बन्दै उपत्यका भित्रका सडक,काठमाडौं : दसैंमा गाउँ फर्किने मानिसको संख्या दिनदिनै बढ्दै गएपछि उपत्यका भित्रका सडक सुनसान देखिएका छन्। दसैंको सप्तमीमा केही चहलपहल देखिए पनि अष्टमीका दिन राजधानीमा मानिसको चहलपहल न्यून देखिएको छ। दसैं मनाउन सर्वसाधारण सहरबाट गाउँ फर्किएसँगै काठमाडौं सुनसान भएको हो। दसैं मनाउन सर्वसाधारण गाउँ फर्किएका र काठमाडौंका स्थानीयवासी घरबाहिर ननिस्किँदा काठमाडौं सुनसान भएको हो। सधैंजसो ट्राफिक जामले भरिने काठमाडौं उपत्यकाका सडक अहिले जनसंख्या पातलिँदै जाँदा सुनसान भएका हुन्। सडकमा हिँड्डुल गर्ने मानिस र सवारीसाधन फाट्टफुट्ट मात्रै देखिएका छन्।
आज दसैंको आठौं दिन : महागौरी देवीको पूजा आराधना गरिँदै,"काठमाडौं : दसैं एवं नवरात्रको आठौँ दिन दसैंघर वा पूजा कोठामा नौ दुर्गामध्येकी आठौँ महागौरी देवीको विधिपूर्वक पूजा आराधना गरिँदै छ । प्रत्येक वर्ष आश्विन शुक्ल अष्टमी अर्थात् दुर्गा पक्षको आठौँ दिन महागौरी देवीको विधिपूर्वक पूजा आराधना गर्ने वैदिक सनातनी परम्परा छ । महागौरी देवीको रङ पहिला केही कालो भएकाले भगवान् शिवले एक दिन ख्यालठट्टामा देवीलाई ए काली भन्ने शब्द प्रयोग गर्नुभएछ । त्यो शब्द भगवतीलाई मन परेनछ । अनि कठोर तपस्या गरी गोरो वर्ण प्राप्त गरेकाले महागौरी नाम रहन गएको विभिन्न पुराणमा उल्लेख गरिएको छ । महागौरी सेतो वृषभमाथि चढेकी, गोरो वर्णकी र श्वेतवस्त्र धारण गरेकी स्वरुपमा हुन्छिन् भनी पुराणलगायत शास्त्रीय ग्रन्थमा उल्लेख गरिएको छ । नवरात्रको पहिलो दिन असोज २८ गते आइबार दसैँघर वा पूजा कोठामा वैदिक विधिपूर्वक घटस्थापना गरी जौको जमरा राखिएको थियो । त्यसै दिन घटस्थापना गरिएको स्थानमा नौ दुर्गामध्येकी पहिलो देवी शैलपुत्रीको आह्वान गरी विधिपूर्वक पूजा आराधना गरिएको हो । दोस्रो दिन सोमबार पूजा स्थलमा ब्रह्मचारिणी देवीलाई आह्वान गरी विधिपूर्वक पूजा आराधना गरिएको थियो भने तेस्रो दिन मङ्गलबार चन्द्रघण्टा देवीको निष्ठाका साथ पूजा आराधना गरियो । चौँथो दिन बुधबार कुष्माण्डा देवीको विधिपूर्वक पूजा आराधना गरिएको थियो भने पाँचौँ दिन बिहीबार स्कन्दमाता पूजा गरिएको थियो । छैटौँ दिन शुक्रबार कात्यायनी देवीको पूजा आराधना गरियो । सातौँ दिन शनिबार कालरात्रि देवीको विधिपूर्वक पूजा आराधना गरिएको थियो । यसै दिन दसैँघर वा पूजा कोठामा फूलपाती पनि भित्र्याइएको थियो । आठौँ दिन आज महागौरी देवीको पूजा आराधना गरिँदैछ । नवरात्रका नौ दिन घटस्थापना गरिएको स्थलमा दुर्गा सप्तशती (चण्डी), श्रीमद्देवीभागवतलगायत देवी स्तोत्र पाठ समेत गरिन्छ । नवरात्रका अवसरमा देवीको आराधना गरी पूजा गरेमा शक्ति, ऐश्वर्य र विद्या प्राप्त हुने धार्मिक विश्वास छ । यसै आधारमा वैदिक सनातन धर्मावलम्बीले प्रत्येक वर्ष आश्विन शुक्ल प्रतिपदादेखि नवमीसम्म दुर्गा देवीको विशेष आराधना गर्छन् । नौ दिनसम्म पूजा आराधना गरेको प्रसाद विजयादशमीदेखि कोजाग्रत पूर्णिमाका दिनसम्म लगाइन्छ । यसरी १५ दिनसम्म नेपालीले बडादसैँ पर्व मनाउँछन् । दुर्गा पक्ष समेत भनिने दसैँको पहिलो दिन शैलपुत्री, दोस्रो दिन ब्रह्मचारिणी, तेस्रो दिन चन्द्रघण्टा, चौथो दिन कुष्माण्डा, पाँचौं दिन स्कन्दमाता, छैटौँ दिन कात्यायनी, सातौँ दिन कालरात्रि, आठौँ दिन महागौरी, र नवौँ दिन सिद्धिदात्रीको पूजा आराधना गर्ने शास्त्रीय विधि छ । यीनै नौवटा दुर्गाका रुपलाई नवदुर्गा पनि भनिन्छ । शारदीय नवरात्रका अवसरमा नवदुर्गाको विशेष आराधना गरिन्छ । नवरात्रमा देशभरका शक्तिपीठमा पूजा आराधना एवं दर्शन गर्ने भक्तजनको भीड लाग्ने गर्छ । यस अवसरमा काठमाडौँ उपत्यका र बाहिरका शक्तिपीठमा भक्तजनको भीड लागेको छ । नवरात्रको सातौँ दिनपछि सार्वजनिक बिदा पनि दिइएकाले देशभरका शक्तिपीठ एवं देवी मन्दिरमा भीड बढ्ने गर्छ । देवीको पूजा, आराधना गरी परिवारका सबै सदस्य एकै ठाउँमा जम्मा भएर मीठो मसिनो खाई बडादसैँ पर्व मनाउने गरिन्छ ।"
महाअष्टमी जात्रा (फोटोफिचर),बैतडी : बैतडीको दशरथचन्द नगरपालिका२ देहिमाण्डौस्थित निंगलाशैनी मन्दिरमा महाअष्टमी जात्रा सम्पन्न भएको छ। सप्तमीदेखि सुरु भएको जात्रा अष्टमिका दिन सम्पन्न भएको हो। उक्त मेलामा २ सय बढी राँगा र ४ सयभन्दा बढी बोकाको बली दिइएको छ।
"रौतहटमा जंगली हात्तीको आक्रमणबाट एक महिलाको मृत्यु, २ जना घाइते","रौतहट : जंगली हात्तीको आक्रमणबाट एकजनाको मृत्यु भएको छ भने २ जना घाइते भएका छन्। जिल्लाको चन्द्ररपुर नगरपालिका वडा नं ५ स्थित राजपैडा घर भएकी ५५ वर्षीया मनीया धामीको जंगली हात्तीको आक्रमणबाट मृत्यु भएको स्थानीयले बताए। शनिबार दिउँसो घाँस लिन चाँदीनदी पारी रामलाल वृन्दावन साझेदारी वन क्षेत्रमा गएकी धामीको घटनास्थलमै ज्यान गएको इलाका प्रहरी कार्यालय चन्द्रपुरले जनाएको छ । अन्य दुईजना जंगली हात्तीको आक्रमणबाट घाइते भएका छन् । घाइते हुनेमा राजपैडा की ५३ वर्षीया अघनिया देवी चौधरी र ६० वर्षीया पनाबती देवी रहेका छन्। उनीहरुको उपचार स्थानीय अस्पतालमा भैरहेको छ । जंगली हात्तीको आक्रमणमा परी ज्यान गुमाएकी महिलाको शव सेना, प्रहरी, बनका कर्मचारी लगायत स्थानीयको सहयोगमा उद्दार गरेको प्रहरीले जनाएको छ।"
सोलुमा भालुको आक्रमणबाट ट्युसन पढ्न गएकी बालिका घाइते,सोलुखुम्बु:सोलुखुम्बुको माप्यदुधकोशी गाउँपालिकामा भालुको आक्रमणबाट एकबालिका घाइते भएकी छन् । घाइते हुनेमा सोही गाउँपालिका ५ की १३ वर्षीया एन्जल पुडासैनी रहेको जिल्ला प्रहरी कार्यालय सोलुखुम्बुले जनाएको छ । प्रहरी निरीक्षक अनिल मिश्रका अनुसार आइतबार बिहान ५:३० बजेतिर ट्युसन पढ्न जाने क्रममा वडा नम्बर ४ र ५ को सिमाना लोस्कुमा जंगली भालुले आक्रमण गरेको हो । शरीरका विभिन्न भागमा चोट लागेको छ। उनको जिल्ला अस्पताल फाप्लुमा उपचार भइरहेको अस्पताल प्रमुख डाक्टर प्रशान्त शाहले बताए । माप्य दुधकोशी गाउँपालिका ५ को रामपुर माविमा कक्षा ८ मा अध्यनरत पुडासैनी काकु माविमा ट्युसन जाने क्रममा भालुले आक्रमण गरेको बालिकाका बुबा एकराज पुडासैनीले बताए।
मधेसमा दसैंका अनौठा १० परम्परा,"महोत्तरी : दसैं आएपछि तराई मधेसमा अनौठा विषयहरू प्रत्यक्ष हेर्न पाइन्छ। यहाँको वातावरण नै जादुमय हुन थाल्छ। सहरी क्षेत्रमा त क्रमिक रूपमा यस्ता परम्पराहरू हराउँदै गएको छ। तर, ग्रामीण भेगमा अझ जादुटुनामय क्रियाकलापहरू कायमै रहेका छन्। २१औं शताब्दीमा आइपुग्दासमेत समाजमा यस्ता अन्धविश्वास कायमै छ। प्रस्तुत छ, दसैं अवधिभर ग्रामीण क्षेत्रमा गरिने केही अनौठो परम्परा : १) कोखिया गुहायर गर्नु : रातिको समयमा नि:सन्तानको कुलदेवतालाई गुहारेर गरिने क्षमापूजालाई नै कोखिया गुहायर भन्ने गरिन्छ। सन्तान प्राप्तिका निम्ति धामी झाक्रीले पीडितको घरमै गई यो पूजा गरिन्छ। दसैं अवधिभर सन्तान पाउने आसमा नि:सन्तान दम्पति यस पूजामा व्यस्त हुन्छन्। २१औं शताब्दीमा आएर वैज्ञानिकमाथि विश्वास गर्ने समाजले यसतर्फ ध्यान दिन छाडेका छन्। २) डिगडिगिया पिट्नु : घटस्थापनादेखि दशमीसम्म माता भवानीलाई स्वागत गर्न साँझको समयमा ढोल पिट्नुलाई डिगडिगिया पिट्नु भनिन्छ। खासगरि चमार समुदायले टोलटोलमा पुगी यस्ता कार्य गरेको पाइन्छ। यो रिवाज अहिले ग्रामीण क्षेत्रमा कायमै छ। ३) बच्चालाई हिङलसुन लगाउनु : दसैं अवधिमा बालबच्चामाथि कसैको कुदृष्टि नपरोस् भन्ने उद्देश्यले हिङलसुन लगाउने गरिन्छ। यसो गर्दा नजर नलाग्नुको साथै देवीमाताले कृपा राख्ने लोकविश्वास रहेको छ। पछिल्लो समयमा सहरी क्षेत्रमा यसको प्रयोगमा कमी आएपनि ग्रामीण भेगमा यो विधि जारी नै छ। ४) मुलगेटको छेउमा कालो रंगको चिह्न लगाउनु : घरपरिवार र बालबच्चालाई बचाउनका निम्ति यसो गरेको पाइन्छ। गृहणीले घटनास्थापनाको दिन लगाइएको कालो रंगको चिह्न नवमीका दिन एकाबिहानै हटाउने गरिन्छ। नवमीका दिन देवी दुर्गा घरघरमा जाने भएकाले उनलाई स्वागतका निम्ति सो कालो रंगको निशाना हटाएको पाइन्छ। ५) तान्त्रिक विधि सिद्ध गर्नु : सिकारु धामी झाक्रीले दसैंको अवधिभर गहवर (पूजाकोठा) भित्र परीक्षा दिने गर्दछन्। वर्षभर सिकेका मन्त्रहरूको परीक्षण यसै समयमा गर्ने गरिन्छ। भनिन्छ, यस कार्यले देवी दुर्गा प्रसन्न भई आर्शीवाद दिइन्छ। उनीहरूको आशिष सदैव कायमै रहन्छ। ६) झिझिया नृत्य गर्नु : घरपरिवार र गाउँलाई कुदृष्टिबाट बचाउका निम्ति महिलाहरू दसैं अवधिभर झिझिया नृत्य गर्ने गरिन्छ। गाउँको ब्रम्हस्थान मन्दिरको प्राङ्गणमा राति समूहगत रूपमा गीत गाई नृत्य गरिन्छ। यसो गर्नाले कुदृष्टि हट्नुको साथै ब्रह्मबाबाले गाउँको रक्षा गर्ने धार्मिक विश्वास छ। ७) भूतमेला : वर्षौदेखि दुष्टात्माले सताएकाहरूलाई मुक्ति दिलाउनका निम्ति दसैंको अवसर पारी भूतमेलाको आयोजना गर्ने गरिन्छ। महोत्तरीको सोनामाई मन्दिर प्राङ्गणमा आउने यस्ता पीडितहरू आफैं हाँस्ने, खेल्ने, बक्ने लगायतका गतिविधिहरू गर्ने गर्दछन्। उनीहरू त्यहाँबाट निको भई फर्कने जनविश्वास रहेको छ। सोनामाई मन्दिरमा दसैंको पञ्चमीदेखि सप्तमीसम्म भूत मेला लाग्ने गदर्छ। जहाँ हजारौंको संख्यामा यस्ता पीडितहरू आउने गर्दछन्। ८) खोइछा भर्नु : नि:सन्तानले पहिलो सन्तान पाएको खुसीमा हरेक वर्ष देवी दुर्गालाई शृंगार, पूजा सामग्री राखी खोइछा भर्ने चलन रहेको छ। सन्तानको दीर्घायु एवम् घरपरिवारको कल्याणका लागि यस्ता गतिविधि गर्दै आएको पाइन्छ। देवी दुर्गाका प्रतिमा रहेको स्थानमा एकसाथ शुभसाइत पारि खोइछा भर्ने गरिन्छ। ९) मन्दिरमा महिला प्रवेश निषेध : जनकपुरको प्रसिद्ध राजदेवी मन्दिरमा दसैंको अवधिभर महिला प्रवेशमा निषेध गरिन्छ। परापूर्वकालमा मन्दिरमा पूजा गर्न गएकी महिला एकाएक बेपत्ता भएपछि मन्दिरभित्र छिर्न निषेध गरिएको जनविश्वास रहेको छ। मन्दिरभित्र महिला प्रवेश गरे अनिष्ट हुने धार्मिक जनविश्वास रहेको छ। पूजा गर्नका लागि मन्दिरमा बालबालिका र पुरुषमात्र छिर्न पाउँछन्। १०) दशद्वार खुला बडादसैंको दशौं दिनलाई शुभसाइत मानिन्छ। यस दिनलाई स्थानीय भाषामा दशद्वारा खुला भएको दिनका रूपमा लिने गरिन्छ। यस दिन कुनै पनि कार्य गर्नका निम्ति साइत हेर्न नपर्ने सामाजिक मान्यता रहेको छ। विश्व लगायत नेपाल २१औं शताब्दीमा प्रवेश गरे तापनि तराई मधेस क्षेत्र आफ्ना पुराना रीतिरिवाजलाई निरन्तरता दिँदै आएका छन्।"
कालिका मन्दिरमा पाँच लाख धार्मिक पर्यटक,"बागलुङ : गण्डकी प्रदेशको प्रसिद्ध शक्तिपीठ बागलुङ कालिका मन्दिरमामा वडादसैंको अवसरमा भक्तजनको भीड लागेको छ। कालिका मन्दिरमा असोजको दसैं र चैते दसैंमा बढी भीड देख्न सकिन्छ। घटस्थापनादेखि आजसम्म पाँच लाखभन्दा बढी भक्तजन दर्शनका लागि कालिका मन्दिरमा आएको बागलुङ कालिका भगवती मन्दिर गुठी व्यवस्थापन समितिका अध्यक्ष कुमार खड्काको भनाइ छ। गत वर्षको दसैंमा चार लाख पर्यटक आएको उनले बताए। मुस्ताङ भ्रमणका लागि हिँडेका स्वदेशी तथा विदेशी पर्यटक समेत कालिका मन्दिरमा आउन थालेपछि धार्मिक पर्यटकको संख्यामा उल्लेख्य वृद्धि भएको हो। अध्यक्ष खड्काका अनुसार विगतको तुलनामा यसपटकको दसैंमा भक्तजनको संख्या बढेको छ भने बलीको संख्या भने घटेको छ। कालिका मन्दिरमा राँगो, बोको र कुखुराको बली दिने गरिन्छ। परेवाको बली निषेध गरिएको छ। दसैंको फूलपातीदेखि कालिका मन्दिरको पार्किङमा सवारी नअटेपछि वैकल्पिक पार्किङको व्यवस्थापन गरिएको छ। हाल कालिका मन्दिरको पार्किङमा दुई पाङ्ग्रे सवारी र वैकल्पिक पार्किङ व्यवस्थापन गरिएको रामरेखा सामुदायिक वन कार्यालयको प्रांगणमा चार पाङ्ग्रे सवारीसाधन पार्किङको व्यवस्था मिलाइएको छ। मन्दिरमा बागलुङसहित छिमेकी जिल्लाहरू म्याग्दी, मुस्ताङ, पर्वत, चितवन, बुटवल, काठमाडौँ, स्याङ्जा, पोखरालगायतका स्थानबाट मानिसहरू दर्शनका लागि आउने गरेको अध्यक्ष खड्काको भनाइ छ। पाँच सय वर्ष पुरानो कालिका मन्दिरमा पछिल्लो समय थपिएका पूर्वाधार, प्रचारप्रसार र चुस्त व्यवस्थापनका कारण धार्मिक पर्यटक बढेका छन्।"
इजरायलबाट थप एक विद्यार्थीको शव नेपाल ल्याइयो,"काठमाडौं : इजरायल युद्धमा परी मृत्यु भएका १० नेपाली विद्यार्थीमध्ये चारको शव नेपाल ल्याइएको छ। फ्लाई दुबईको विमानमार्फत् उनीहरूको शव नेपाल ल्याइएको परराष्ट्र मन्त्री नारायणप्रकाश साउदका प्रेस संयोजक केशव साउदले जानकारी दिए। उनका अनुसार हालसम्म दार्चुला मालिकार्जन४ का लोकेन्द्रसिंह धामी, दार्चुला लेकम५ का दीपेशराज विष्ट, कैलाली घोडाघोडी४ का नारायणप्रसाद न्यौपाने तथा कैलाली बौनियाँ३ का आशीष चौधरीको शव नेपाल ल्याइएको हो। न्यौपानेको शव गएराति ल्याइएको थियो भने धामी र विष्टको शव आज बिहान आइपुगेको हो। चौधरीको शव आज दिउँसो २:४० बजे नेपाल ल्याइएको परराष्ट्र मन्त्रालयले जनाएको छ। गत असोज २० गते हमास समूहको आक्रमणमा परी इजरायलमा १० नेपाली विद्यार्थीको मृत्यु भएको थियो। सुदूरपश्चिम विश्वविद्यालयको कृषि क्षेत्रको लर्न एण्ड अर्न कार्यक्रमअन्तर्गत उनीहरू इजरायल गएका थिए। उनीहरू गत भदौ १८ र १९ गते प्रयोगात्मक सिकाइका लागि ११ महिनाको अर्न एन्ड लर्न कार्यक्रमअन्तर्गत इजरायल पुगेका थिए। उक्त आक्रमणमा परी मृत्यु हुने अन्य विद्यार्थीमा बझाङ जयपृथ्वी६ का गणेशकुमार नेपाली, धनुषा सापही६ का आनन्द शाह, सुनसरी मधुवन१ का राजेशकुमार स्वर्णकार, डोटी पचनाली३ का राजन फुलारा, डोटी लामीखाल८ का पदम थापा र सल्यान सारदा३ का प्रवेश भण्डारी छन्। सोही आक्रमणमा परी कञ्चनपुर भीमदत्त३ का विपीन जोशी सम्पर्कबिहीन छन्। आक्रमणमा परी मृत्यु भएका बाँकी छ नेपाली विद्यार्थीको शव पहिचान गर्ने र कानुनी प्रक्रिया पूरा गर्ने क्रममा रहेको बताइएको छ। नेपाल ल्याइएका शव नेपाली सेनाको हेलिकोप्टरमार्फत् आजै कैलालीको धनगढी लैजाने तयारी भइरहेको परराष्ट्र मन्त्रालयले जनाएको छ। धनगढीबाट स्थानीय प्रशासनले पीडितको घरसम्म शव पुर्याउने व्यवस्था गरिएको छ। केही दिनअघि परराष्ट्रमन्त्री नारायणप्रकाश साउदसहितको टोलीले इजरायलमा फसेका दुई सय ५४ विद्यार्थीलाई नेपाल ल्याएको थियो।"
८० कटेका बाआमा भन्छन् मासु खानकै लागि दसैं कुर्नु पर्थ्यो,"मासु खानकै लागि दसैं कुर्नु पर्थ्यो धनकुमारी श्रेष्ठ ९४ वर्ष दोलखा पहिलाको दसैं दुःखको हुन्थ्यो । तर, पनि आफ्ना आफन्तहरूसँग भेटघाट आशीर्वाद लिनेदिने गर्दा खुसी लाग्थ्यो । उसबेला खाना, लगाउन धेरै दुःख थियो । मासु खानकै लागि दसैं कुर्नुपथ्र्यो । कि त सुत्केरी हुनुपथ्र्यो । तर, अहिले दिनकै मासु खाने चलन रहेको छ । धेरै कुरा जे देख्थ्यौं, भोग्थ्यौं, गथ्र्यौं दसैंमा ती अहिले छैनन् । नयाँ पुस्ताले ती कुरा देख्न पाएनन् । बचाएर राख्नु पथ्र्यो तर भएन । धेरै कुरा हराएर गए । संस्कृति हराउनु हामी आफू पनि हराउँदै जानु हो । दसैंमा टन्न खान पाइन्थ्यो टीकादत्त पौडेल १०० वर्ष हेटौंडा ६, मकवानपुर दसैं आएपछि घरमा भात पाक्छ भनेर खुसी लाग्थ्यो । ढिकीमा धान र चिउरा कुट्न बिहानैदेखि पालो कुरेर बस्नुपथ्र्यो । लाहुर गएकाहरू पनि दसैं लागेपछी ठूलो झोला बोकेर घर फर्कन्थे । गाउँका बुढापाकाहरू पिङ बनाउन बाबियो लिन र सालका लाथ्रा काट्न जंगल पस्थे । हामीहरू पिङका लागि खाल्डो खन्थ्यौं । रातो टीका लगाएर मामाघर जाने खुसी बेग्लै हुन्थ्यो भने मिठो खान पाइन्छ भन्ने आस हुन्थ्यो । अहिले काम गर दसैंंमा टन्न खान दिन्छु भनेर काममा लगाउने बाआमाले पनि दसैंमा खानेकुरामा कन्जुस्याइँ गर्नुहुन्नथ्यो । च्यातिएर दोस्रोपटक टालेर लगाउनै नमिल्ने भएपछि मात्र लुगा फेर्ने चलन थियो । मासु खाँदा सबै खुसी भैरवबहादुर थापा, ९१ वर्ष लेखक कालोपुल, काठमाडौं कति पवित्र दसैं थियो, उसबेला भने खानेकुरा सबै औषधि हुन्थे । मासु खाने चलन थियो । दसैंमा मासु खान पाउँदा सबै खुसी । दसैंताका भारतमा ब्रिटिसहरू हुँदाको पालामा हिन्दुस्तानी हल्ला हुन्थ्यो, नेपाल मासु र रक्सी खान्छन् भन्ने । खासमा नेपाल ऋषिमुनिहरूको देश । मासु र रक्सी खाने चलन होइन । कोही त भारतदेखि बुझ्न आउँथे तर त्यस्तो पाउँदैनथे । दसैंका लागि दुई महिनाअघि रक्सौलबाट खसी ल्याउनुपर्ने भन्दै को कति धार्नी मासु खाने टोलटोल पुगेर नेपाली कागजको ताउमा टिपेर राख्थे । बैना ५० प्रतिशत लिन्थे भरपाई दिएर । घर ल्याउँदा चिलले भ्याइदिन्थ्यो । चिल रुँघ्नेलाई केही रकम दिनुपर्थ्यो । जहिले खसी काट्यो, तहिले दसैं कुन्ता कुमाल, ८१ वर्ष साँफेबगर७ रिडिकोट, अछाम ३०४० वर्ष अगाडिसम्म त दसंै के हो भन्ने नै थाहा हुन्थेन । जहिले राँगा, खसी, बोका काट्यो, त्यसबेला नै दसैं हुन्थ्यो । यस्तो जमरा, रातो टीका लगाउने चलन नै थिएन । मेलाजात्राहरू नै यहाँको दसंै थियो । घर छाडेर कमाउन बाहिर गएकाहरू दसैं होस् वा तिहार, अहँ आउँथेनन् । जहिले यहाँका रामरंग (मेला) हुन्थ्यो, यो त्यति बेला मात्र घर आउँथे । दसैं आयो भने मासुभात खान पाइन्थ्यो दलबहादुर डाँगी, वर्ष ९२ भेरी नगरपालिका१ कालेगाउँ, जाजरकोट रंग नपाएर दहीमा चामल मुछेर सेतो टीका लगाउने चलन थियो । कसैकसैले बेसार मुछेर पनि टीका लगाउँथे । दसैं आयो भने मासुभात खान पाइन्छ र नयाँ लुगा लगाउन पाइन्छ भनेर निकै खुसी हुन्थ्यौं । घरका मूलीमान्छे गाउँका मुखिया, ठालु, पुरोहितका घरमा टीका थाप्न जाने र आशीर्वाद लिने चलन थियो । स्थानीय बाजागाजासहित नाचगान निकै चल्थ्यो । जाजरकोट राज्यको पुरानो मुकाम जगतिपुरबाट शक्तिको प्रतीक खडक खलंगा दरबारमा भित्र्याउने चलन थियो । गाउँका ठालुहरू राजासँग टीका थाप्न जाने चलन थियो । मासु र नयाँ लुगा धनीका घरमा मात्र नारायणदेवी कक्षपति ८५ वर्ष चौतारा साँगाचोकगढी, सिन्धुपाल्चोक दसैंको रौनक नै छुट्टै हुन्थ्यो । महिना दिनअघि नै घर रंग्याउन कमेरो र रातो माटोको जोहो गरिन्थ्यो । कमेरो र रातोमाटो लिन ३४ घण्टौं हिँडेर जान्थ्यौं । ठूलो परिवार थियो । आम्दानी चाहिँ कम । मीठो मसिनो खान, गरगहना र लत्ता कपडा लाउन, सरसामान जुटाउन चाडबाड कुर्नु पथ्र्यो । मासु र नयाँ लुगा त धनीका घरमा मात्र हुन्थ्यो । आफ्नै गच्छे अनुसार दसैं मनाउँथ्यौं । रोटी, केरा, काँक्रोको अचार हुन्थ्यो । थोर बहुत मासु पनि हुन्थ्यो । घर रंगरोगनमा सहयोग गर्ने र भाइबहिनीलाई घरमा पिर्के पिङ जोड्ने गर्थ्यौं। बोका काट्नेले गाउँभरि मासु चखाउँथे बिन्द्रादेवी खड्का ९३ वर्ष टीकापुर६, नारायणपुर, कैलाली श्राद्ध सकिएपछि जमरा राख्थे । हाम्रो अछाममा घरमा रातो माटो, कमेरो माटोले लिपपोत गरेपछि दसैं लागेको भान हुन्थ्यो । बम्बैबाट आउनेहरू पनि आइपुग्थे । घटस्थापनाकै दिनबाट बिहानै ४ बजे एकपटक र राति ९ बजेसम्म दमाहा, ढोल, ताल, नरसिन्हा पट्कानी (चौतारो)मा बजाएर नौराता बजाउँथे । खानपिनभन्दा पनि नौराताको रमाइलो, घरपरिवारको भेटघाट, देउडा खेलमा हामी रमाउँथ्यो । पुरुषका अलग, महिलाका अलग खेल हुन्थे । गाउँभरिका मान्छेहरू मिलेर पञ्चबली बोका र राँगो काट्ने चलन थियो । दसैंमा मासुभात खानी, नयाँ कपडा लगाउनी हुमकला खड्का ८० वर्ष मालिका गाउँपालिका५, गुल्मी गोठभरी डियाँ हुन्थे । दसैंका लागि घाँस पुयाउने भनेर दुईतीन दिनअघिबाटै भारीका भारी घाँस काटिन्थ्यो । टीकाको दिन घरमा आएकालाई सासुससुराले टीको लाइदिनु हुन्थ्यो । हामी पनि टीको लाएर माइत जान्थिम् । बुढाबुढीको हातको टीका र आर्शिवाद माग्न टाढा टाढाबाट आफन्त आउँथे । दसैंमा मासुभात खानी, नयाँ कपडा सिलाएर लगाउनी चलन थियो । अहिले दिनहुँ घरमा मासु पाक्छ । कपडा फेरी फेरी लाउँछन् । आजभोलि बुढाबुढीको हातको टीको लाउन र आशीर्वाद लिन टाढाबाट त आउँदै आउन्नन् । मिठो खान र राम्रो लाउन दसैं आएजस्तो लाग्यो पदमप्रसाद चापागाई ९२ वर्ष शान्तिपुर, फिदिम, पाँचथर नौरथा लागेपछि पूजापाठ सुरु हुथ्यो । सप्तमीको दिन महारानीलाई भनेर खसी काट्ने चलन थियो । अष्टमीको दिन मार हान्ने गथ्र्यौं । त्यसबेला कुभिण्डो, घिरौलो, केराको कोसो र खसी काटिन्थ्यो । नवमीको दिन पनि पूजापाठ गरिन्थ्यो । खसी काट्नुभन्दा पहिले नै घर लिपपोत गर्ने काम सक्नुपथ्र्यो । चिउरा पनि पहिले नै कुटेर तयार गथ्र्यौं । खानेकुरा चढाएर मात्र खाने चलन थियो । मासुभात र चिउरा खान दसैं कुर्नुपथ्र्यो, खाँदा सारै आनन्द आउँथ्यो । मिठो खान र राम्रो लगाउनकै लागि दसैं आएजस्तो लाग्यो । गरिबको घरमा दसैंमा नि मासु पाक्दैनथ्यो टिकिदेवी पौडेल ८९ वर्ष पाणिनी६, अर्घाखाँची अरू बेलामा मकैको आटो, जौको आटो, रोटी खाने गरिन्थ्यो तर दसैंतिहार मेलापर्वमा भात खाने चलन हुन्थ्यो । खरले छाएका माटोका घरहरू प्रत्येक वर्षको दसैंमा लिप्ने गरिन्थ्यो । कमेरो माटो, रातो माटो लिन दिनभर गाउँका जम्मा भएर खाजा लिएर माटो खानीमा जान्थ्यौं । माटो ल्याएपछि छरछिमेकी मिलेर घर लिप्ने गरेपछि दसैं आएको अनुभव हुन्थ्यो । मेलापर्वमा मिठो खानेकुरा खाने, विभिन्न प्रकारका रोटीहरू पकाउने हुन्थ्यो । गरिब परिवारमा मासु खासै पाक्दैनथ्यो । भान्जाभान्जीलाई दक्षिणा दिने गरिन्थ्यो । दुई पाथी अन्न दिएपछि मासु आउँथ्यो जयपुरा भाम ९० वर्ष छायानाथ रारा नगरपालिका४, मुगु हुनेखानेलाई अहिले दिनका दिन दसैं छ । नहुनेलाई दिनका दिन दशा छन् । अहिलेको दसैं सारै महँगो उही बेलाका दसैंका कुरा के गर्नु र ? नयाँ लुगा लगाउन र पेटभरी मासु खान दसैं नै कुर्नुपथ्र्यो । एक दुई पाथी अन्न दिएपछि घरपरिवारलाई पुग्ने मासुका भाग आउँथ्यो । हुनेखानेलाई पुगाउलान्, नहुनेलाई दशा हो अहिलेका दसैं । उति बेलाका दसैंमा ठूलाबडाबाट जमारा थाप्नु नै ठूलो मानिन्थ्यो । अहिले सबै कुरा पैसासँग जोडिएको छ । पैसा नभई केही हुँदैन । वर्षको एकपटक आउने दसैंमा सबै घरपरिवार जम्मा हुन्छन् । मासु खान दसैं नै कुर्नुपर्थ्यो० पूर्णमाया महर्जन ८५ वर्ष तानसेन, पाल्पा पहिलेको दसैंमा एकअर्कामा सम्मान, मानमर्यादा र इज्जत गरिन्थ्यो । राम्रो नयाँ कपडा लगाएर दसैं मनाइन्थ्यो । घरको मुलीव्यक्तिले जेजे भन्नुहुन्थ्यो, त्यही त्यही काम परिवारका सदस्यहरूले गर्नुपथ्र्यो । दसैंमा राम्रो लगाउन र मिठो खान पाइने भएकाले कहिले दसैं आउला भनेर दिन गनेर बस्ने गर्दथ्यौं । मासु खान दसैं नै कुर्नुपथ्र्यो । दसैंको जानकारी दिन दसैं घर तथा तानसेन बजारका घर घरमा पुगेर वादी तथा गन्धर्व समुदायका व्यक्तिहरूले दसैं सम्बन्धित गीत र धुनहरू बजाउने गरिन्थ्यो । टोल टोलमा पिङ बाट्ने र राख्ने गरिन्थ्यो । सबै परिवारका सदस्य एकै ठाउँमा बसेर दसैं मनाउने गरिन्थ्यो ।"
इजरायलमा मारिएका विद्यार्थीको शव काठमाडौं ल्याइयो,"काठमाडौं : हमास आक्रमणमा इजरायलमा ज्यान गुमाएका ३ जनाको नेपालीको शव काठमाडौं ल्याइएको छ। आज बिहान ८:३० मा त्रिभुवन अन्तर्राष्ट्रिय विमानस्थलमा शव आइपुगेको हो। शव लिन विमानस्थलमा परराष्ट्रमन्त्री एनपी साउद र नेपालका लागि इजरायली राजदूत गएका थिए। शव नेपाली सेनाको ब्यारेकमा लगिएको र परराष्ट्र मन्त्री पनि नेपाली सेनाको ब्यारेकमा पुगेका छन् । अर्का एक जनाको शव दिउँसो १ बजे ल्याइने जनाइएको छ। इजरायलको तेल अविवस्थित नेपाली दूतावासले कानुनी प्रक्रिया पूरा भएका चार जना नेपाली विद्यार्थीको शव शनिबार फ्लाई दुबईबाट नेपाल पठाइएको हो। नारायण न्यौपाने, लोकेन्द्रसिंह धामी, दीपेशराज विष्ट र आशिष चौधरीको शव कानुनी प्रक्रिया पूरा नेपाल ल्याइएको हो। अन्य शव पहिचानको क्रममा रहेकाले पहिचानपश्चातमात्रै शवहरू नेपाल पठाइने जनाइएको छ। त्यस्तै बेपत्ता रहेका विपिन जोशीको उपलब्ध सम्पूर्ण संयन्त्र प्रयोग गरी खोजीकार्य जारी राखेको दूतावासले जनाएको छ। हमास आक्रमणमा परी 'लर्न एन्ड अर्न' कार्यक्रममार्फत् इजरायल गएका दस जनाको मृत्यु भएको थियो। मृत्यु हुनेमा कैलालीका नारायणप्रसाद न्यौपाने, आशिष चौधरी, बझाङका गणेशकुमार नेपाली, दार्चुलाका दीपेशराज विष्ट, लोकेन्द्र सिंह धामी, धनुषाका आनन्द शाह, सुनसरीका राजेशकुमार स्वरंकार, डोटीका राजन फुलारा, पदम थापा र सल्यानका प्रवेश भण्डारी छन्। शवहरु सोमबार नेपाली सेनाको हेलिकोप्टरमार्फत कैलाली सदरमुकाम धनगढी लैजाने तयारी रहेको जनाइएको छ।"
काठमाडौं लगायत देशका विभिन्न स्थानमा भूकम्पको धक्का महसुस,"काठमाडौं : काठमाडौं लगायत देशका विभिन्न स्थानमा भूकम्पको धक्का महसुस गरिएको छ। आइतबार बिहान ७:३९ मा भूकम्पको धक्का महसुस गरिएको हो। ५२ म्यागनिच्युडको भूकम्प गएको भूकम्पको बारेमा जानकारी दिने वेवसाइड यूसएजीएसले जनाएको छ। यो भूकम्पको धक्का नेपाल, भारत तथा चिनका केही स्थानमा महसुस गरिएको तथा भूकम्प जमिनदेखि २४७ किलोमिटर गहिराइमा गएको यूसएजीएसले जनाएको छ। भूकम्पको बारेमा विस्तृत विवरण आउन बाँकी छ।"
धादिङ केन्द्रबिन्दु बनाएर ६१ रेक्टर स्केलको भूकम्प,काठमाडौं : धादिङको खरी आसपास केन्द्रबिन्दु बनाएर आज बिहान भूकम्प भएको छ । आज बिहान ७ बजेर ३९ मिनेटमा खरी केन्द्रबिन्दु भएर ६ दशमलव १ रेक्टर स्केलको भूकम्प भएको राष्ट्रिय भूकम्प मापन तथा अनुसन्धान केन्द्रका प्रमुख लोकविजय अधिकारीले जानकारी दिए। काठमाडौं उपत्यकालगायत धादिङ आसपासका जिल्लामा भूकम्पको धक्का महसुस गरिएको थियो । सो भूकम्प २०७२ सालको गोरखा भूकम्पको पराम्कप भएको उनले बताए।
हमास आक्रमणमा मारिएका ४ जनाको शव आज नेपाल ल्याइँदै,"काठमाडौं : हमास आक्रमणमा ज्यान गुमाएका चार जना नेपालीको शव आज नेपाल ल्याइँदै छ। शव लिन त्रिभुवन अन्तर्राष्ट्रिय विमानस्थलमा परराष्ट्रमन्त्री एनपी साउद र नेपालका लागि इजरायली राजदूत जाने छन्। इजरायलको तेल अविवस्थित नेपाली दूतावासले कानुनी प्रक्रिया पूरा भएका चार जना नेपाली विद्यार्थीको शव शनिबार फ्लाई दुबईबाट नेपाल पठाइएको हो। परराष्ट्र मन्त्रालयका अनुसार नारायण न्यौपाने, लोकेन्द्रसिंह धामी, दीपेशराज विष्ट र आशिष चौधरीको शव कानुनी प्रक्रिया पूरा नेपाल ल्याउन लागिएको हो। उनीहरूको शव फ्लाई दुबईको जहाजबाट नेपाल ल्याउन लागिएको जनाइएको छ। अन्य शव पहिचानको क्रममा रहेकाले पहिचानपश्चातमात्रै शवहरू नेपाल पठाइने जनाइएको छ। त्यस्तै बेपत्ता रहेका विपिन जोशीको उपलब्ध सम्पूर्ण संयन्त्र प्रयोग गरी खोजीकार्य जारी राखेको दूतावासले जनाएको छ। हमास आक्रमणमा परी 'लर्न एन्ड अर्न' कार्यक्रममार्फत् इजरायल गएका दस जनाको मृत्यु भएको थियो। मृत्यु हुनेमा कैलालीका नारायणप्रसाद न्यौपाने, आशिष चौधरी, बझाङका गणेशकुमार नेपाली, दार्चुलाका दीपेशराज विष्ट, लोकेन्द्र सिंह धामी, धनुषाका आनन्द शाह, सुनसरीका राजेशकुमार स्वरंकार, डोटीका राजन फुलारा, पदम थापा र सल्यानका प्रवेश भण्डारी छन्।"
"आज दसैंको आठौं दिन, महाअष्टमी पर्व मनाइँदै","काठमाडौं : बडादसैंको आठौं दिन महाकाली, महालक्ष्मी र महासरस्वती देवीको विधिपूर्वक विशेष पूजा आराधना गरी देशभर महाअष्टमी पर्व मनाइँदै छ । यो दिन दुर्गा भवानीलाई शक्तिशाली बनाउने दिन भएकाले यसको विशेष महत्त्व रहेको विभिन्न वैदिक सनातन परम्पराका ग्रन्थमा उल्लेख गरिएको छ । प्रत्येक वर्ष आश्विन शुक्ल अष्टमीका दिनमा मनाइने महाअष्टमीमा नेपालीले बडादसैँका रूपमा दुर्गा भवानीको विशेष पूजा आराधना गरी भव्यरूपमा मनाउँछन् । शास्त्रसम्मतरूपमा दसैंघर, कोतलगायत देशभरका विभिन्न शक्तिपीठमा पशुबलि दिई दुर्गा भवानीको विशेष पूजा गरी आज महाअष्टमी पर्व मनाइन लागिएको हो । यस अवसरमा दुर्गा भवानीको विशेष पूजा आराधनासहित दुर्गा सप्तशती, श्रीमद्देवीभागवत र देवी स्तोत्र पाठ गरिन्छ । विवेकशील र अविवेकशील प्राणी दुवैले मोक्ष प्राप्तिको चाहना गर्ने हुनाले देवमन्दिर र यज्ञ यज्ञादिमा विधिपूर्वक बलि दिनाले ती पशुले मोक्ष प्राप्त गरी माथिल्लो योनीमा जन्म लिने कुरा शास्त्रमा वर्णन गरिएको छ । ब्राह्मणका लागि भने पशुबलि वर्जित गरिएको छ । आसुरी प्रवृत्तिको नाश गर्न देवीलाई शक्तिशाली बनाई पशुको मुक्तिका लागि पनि पशुबलिको महत्त्व रहेको धर्मशास्त्रविदहरुको भनाइ छ । राज्य सञ्चालकले त प्रभु शक्ति, मन्त्र शक्ति र उत्साह शक्तिका लागि पशुबलि विधिपूर्वक दिनैपर्छ भन्ने शास्त्रीय वचन छ । यी तीनवटा शक्ति दुर्गा भवानीबाट मात्र प्राप्त गर्न सकिन्छ । यसैकारण आजको दिन विधिपूर्वक पशुबलि दिने गरिएको हो । आजका दिन उपत्यकाभित्रका शक्तिपीठहरु गुह्येश्वरी, मैतीदेवी, कालिकास्थान, भद्रकाली, नक्साल भगवती, शोभा भगवती, विजेश्वरी, इन्द्रायणी, रक्तकाली, वज्रयोगिनी, सङ्कटा, बज्रवाराही, दक्षिणकाली, चामुण्डा, सुन्दरीमाई, भाटभटेनी, बगलामुखीलगायत मन्दिरहरुमा पनि बलिसहित पूजा आजा गर्नेहरूको बिहानैदेखि भीड लाग्ने गर्दछ । यसैगरी उपत्यकाबाहिरका गोरखाको मनकामना, पर्साको गहवामाई, सप्तरीको छिन्नमस्ता भगवती, धनुषाको राजदेवी, डढेलधुराको उग्रतारा, काभे्रपलाञ्चोकको चण्डेश्वरी, नाला भगवती र पलाञ्चोक भगवती, सिन्धुपाल्चोकको पाल्चोक भगवती, दोलखाको कालीञ्चोक भगवती, ताप्लेजुङको पाथीभरालगायतका शक्तिपीठहरुमा पनि बलिसहित पूजा आराधना गर्ने श्रद्धालु भक्तजनहरुको घुइँचो लाग्ने जनाइएको छ । आजको दिन कलपूर्जा, हातहतियार र यातायातका साधनलाई विशेषरूपमा सरसफाइ गरी देवी स्थापना गरिएको स्थानमा राखी पशुबलिसहित पूजा आजा गरिएको छ । यी साधनलाई देवीको शस्त्र अस्त्रका रूपमा मानी पूजा गर्ने गरिएको हो । देवीका शस्त्र अस्त्रसहित चतुरङ्गीणी सेनाको पनि आह्वान गरी पूजा गर्ने गरिन्छ । पशुबलि नचढाउनेहरुले भने आज पूजा कोठामा आआफ्नो कुल परम्पराअनुसार काँक्रो, घिरौँला, कुभिण्डो, मुला र नरिवलआदि बलि चढाई पूजा आजा गरेका छन् । राति बलिसहित कालरात्रि पूजा गरिँदै आजैका दिन राति कालरात्रिका रूपमा पशुबलिको विधि र पूजा आराधनासहित मनाउने गरिन्छ । कालरात्रिको पूजा विधि र सङ्कल्पसमेत छुट्टै हुने भएकाले यसको विशेष महत्त्व छ । ब्राह्मणले भने कालरात्रि पूजा पनि गर्न नपर्ने विधान छ । महाअष्टमीका दिन आज राति हनुमानढोकाको दसैँघरमा राज्यका तर्फबाट ५४ बोका र ५४ राँगाको बलिसहित कालरात्रि पूजा गर्ने तयारी भएको छ । कोरोना महामारीका कारण विसं २०७७ मा भने हनुमानढोकामा बलिसहित पूजा रोकिएको थियो ।"

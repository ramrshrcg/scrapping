शीर्षक,विवरण
लाइसेन्स परीक्षामा विवाद,"सामान्य अवस्थामा निमुखालाई यातायात कार्यालयमा गएर काम फत्ते गर्नु भनेको सानोतिनो युद्ध जित्नुसरह नै हुन्छ। दलाली वा कार्यालयका उच्च तहका कर्मचारीसँग पहुँच राख्न नसक्नेहरू कुनै काम लिएर पहिलोपटक यातायात कार्यालय पुगे पनि कामै नगरी आत्तिएर फर्कनुपर्ने अवस्था छ। सर्वसाधारणले भोग्दै आएको दुःखका शृंखला सोमबार फेरि दोहोरियो। सवारी चालक अनुमतिपत्र लिने आशमा लिखित परीक्षाका लागि घन्टौसम्म लामवद्ध सर्वसाधारण परीक्षा नै नदिइ फर्कनुपर्यो। निमुखा जनतालाई दुइटा सरकारी कार्यालयको विवादको चपेटामा पार्नु अन्याय हो। यस्तो गल्ती अबदेखि कुनै पनि सरकारी कार्यालयले दोहोऱ्याउनु हुँदैन। सवारीचालक अनुमतिपत्र प्रदान गर्नुअघि लिइने लिखित परीक्षाको पारदर्शिताका विषयमा यातायात कार्यालय र ट्राफिक प्रहरीबीच विगतदेखि नै सामान्य विवाद थियो। परीक्षा सञ्चालन हुने ठाउँमा सीसीटीभीको व्यवस्था गर्नुपर्ने ट्राफिकको चाहना छ। सोमबार उपत्यकामा तोकिएका केन्द्रमा परीक्षार्थी समयमै पुगे पनि ट्राफिकका प्रतिनिधि नआएकाले परीक्षा हुन पाएन। सर्वसाधारण केन्द्रमा परीक्षा दिन तयारी अवस्थामा पुगेका थिए। तोकिएको समयभन्दा झन्डै दुई घण्टापछि मात्रै ट्राफिकका प्रतिनिधि नआउने जानकारी पाएपछि परीक्षार्थीलाई त्यसै फर्काइयो। यो घटनामा यातायात कार्यालयले ट्राफिक प्रहरी महाशाखाको असहयोगका कारण परीक्षा हुन नसकेको बताएको छ । ट्राफिकले भने सडकमा हुने जाम व्यवस्थापनमा जनशक्ति खटाउनुपर्दा परीक्षा केन्द्रमा पठाउन नसकिएको बताएको छ। तर जसको कमजोरी भए पनि परीक्षाको पर्खाइमा बसेका सयौं नागरिकले व्यर्थेमा हैरानी बेहोर्नुपर्यो। यो हैरानीको जिम्मेवारी कसले लिने? अरूका गल्तीको भागिदार निमुखा नागरिकलाई किन बनाउने ? यसको जवाफ यातायात कार्यालय र ट्राफिक महाशाखाले दिनुपर्छ। आउने दिनमा यस्ता त्रुटि हुन नदिने प्रतिबद्धता जनाउनुपर्छ। पक्कै पनि परीक्षा हुने भएपछि केन्द्र र मिति अघिल्लो दिन नै तय गरिन्छ। सामान्यतया विगतमा हुँदै आएको शैलीमा परीक्षा चलाउन कति जनशक्ति चाहिने, कुन निकायबाट कतिजना प्रतिनिधि सहभागी हुने भन्ने पनि पहिले नै निक्र्योल हुन्छ। परीक्षा सञ्चालनको शैलीप्रति कुनै निकायको असन्तुष्टि वा समस्या छन् भने पनि छलफलबाटै टुंग्याउनुपर्छ। तर जनतालाई अन्योलमा पारेर परीक्षालाई अनिश्चित बनाउनु हुँदैन। हिजोआज सधैंजसो सडकमा राजनीतिक दलको विरोध प्रदर्शन, आमसभा र जुलुस भइरहेको छ। यसले ट्राफिक प्रहरीलाई भीड नियन्त्रण र यातायात आवागमनलाई चुस्त बनाउन सकस भइरहेको छ । यसको प्रभाव सवारी अनुमतिपत्र वितरणमा देखिएको हो भने वैकल्पिक व्यवस्था हुनुपर्छ। ट्राफिक प्रहरीको समस्यामा पनि सरोकारवाला निकाय गम्भीर बन्नुपर्छ। निकै अप्ठ्यारो परेको अवस्थामा सीसीटीभी जडान भएको हलमा परीक्षा चलाउँदा थोरै जनशक्तिले पनि काम चलाउन सकिन्छ भन्ने ट्राफिक महाशाखाको राय हो भने यसलाई पनि सकारात्मक मान्नुपर्छ। लामो समयपपछि हुन लागेको परीक्षा भएकाले फेरि पनि पटकपटक स्थगित गरिँदा सीधा असर सर्वसाधारणमाथि पर्छ भन्ने वास्तविकतालाई बिर्सनु हुँदैन। जसका कमजोरी भए पनि सोमबारको परीक्षामा सवारी चालक अनुमतिपत्रको पर्खाइमा बसेका सयौं जनताले एकैपटक दुःख पाए। जिम्मेवार निकायको लापरबाहीले यो परिणाम निम्त्याएको हो। कोरोनाको संक्रमण रोकिएला र लाइसेन्स लिउँला भनेर दिन कुरेर बसेका जनतालाई बल्लबल्ल हुन लागेको परीक्षाका लागि केन्द्रमै पुगेर पनि रित्तो हात फर्कनुपर्ने लाजमर्दो अवस्था अबदेखि आउन दिनुहुन्न। ट्राफिक प्रहरी र यायातायात कार्यालय दुवैको कामको प्रकृति हेरेर सर्वसाधारणले पनि आफ्नो तर्फबाट सक्दो सकारात्मक भूमिका निर्वाह गरिदिनुपर्छ।"
"मनाङमा डेढ महिनादेखि निरन्तर आगलागी, निभाउन हेलिकोप्टर प्रयोग गर्नुपर्ने स्थानीय माग","काठमाडौं मनाङ : हिमाली जिल्ला मनाङको चामे गाउँपालिका२ थानचोकको वनबाट मङ्सिर ११ देखि सुरु भएको आगो अझै नियन्त्रणमा आउन सकेको छैन। सल्लोको जङ्गल, सुकेका पातपतिङ्गर अनि निगालोको झाडीमा फैलिएको आगलागी नियन्त्रणबाहिर नै छ। हाल यो आगलागी नासो गाउँपालिका८ ताचैसम्म पुगेको छ। डेढ महिनादेखि निरन्तर आगलागी हुँदा पनि यसलाई निभाउन तथा नियन्त्रण गर्नेतर्फ प्रभावकारी पहल हुन सकेको छैन। हालसम्म कुनै मानवीय क्षति नभए पनि जडीबुटी र वन्यजन्तुमा कति असर पर्यो भन्ने एकिन हुन सकेको छैन। मानव वस्तीसम्म आएमा यसले ठूलो दुर्घटना निम्त्याउने खतरा छ। आगलागी भएको क्षेत्र लमजुङको सदरमुकाम बेँसीशहरबाट ५५ किलोमिटर र सदरमुकाम चामेबाट डेढ घण्टाको दूरीमा पर्दछ। स्थानीय प्रशासनले केन्द्रसँग समन्वय गरेर आगो नियन्त्रणमा तदारुकता नदेखाउँदा हजारौँ हेक्टर जङ्गल डढेलोले सखाप बनाएको छ। यो क्षेत्र अन्नपूर्ण संरक्षण क्षेत्र एक्याप को संरक्षणमा रहेको छ। मनाङका प्रमुख जिल्ला अधिकारी विष्णु लामिछानेले सुरक्षा समितिसँगको समन्वयमा नियन्त्रणको प्रयास भइरहेको बताउँछन्। 'हाम्रो प्रयत्न छ। हामी नियन्त्रणको प्रयास गरिरहेका छौँ। स्थानीय प्रशासन, सुरक्षा संयन्त्र, स्थानीय र सरोकारवाला समुदायको संयुक्त प्रयासमा जोखिम न्यूनीकरण गर्ने काम भइरहेको छ। मानव बस्तीसम्म आउन नदिने हाम्रो प्रयास हुनेछ', उनले भने, 'अन्तिम अवस्थामा हेलिकोप्टरसम्मको प्रयोग पनि हुनसक्छ।' मानवीय क्षति नभए पनि बहुमूल्य जडीबुटी र दुर्लभ वन्यजन्तु लोप हुने खतरा भएकोले यसलाई तत्काल निभाउनुपर्ने माग आसपासका बासिन्दाले गर्दै आएका छन्। उनीहरूले केन्द्रसँग समन्वय गरेर हेलिकोप्टर प्रयोग गरेर भए पनि डढेलो तत्काल निभाउनुपर्ने बताएका छन्। यसअघि पाथिभारा क्षेत्रमा लागेको डेढेलो नियन्त्रणका लागि सिम्रिक एयरको हेलिकोप्टर प्रयोग गरिएको थियो। स्थानीय याद घलेले हिमाली क्षेत्रको जङ्गलमा लामो समयदेखि लागेको आगोबाट महत्वपूर्ण जडीबुटी र वन्यजन्तु लोप भएको बताए। 'प्रशासन र जनप्रतिनिधि पनि मुकदर्शक बनेको उनको आरोप छ। आगलागी भएको क्षेत्र जङ्गलमा थार, घोरल, कस्तुरी, मृग, हिउँचितुवा जस्ता वन्यजन्तु र पाँचऔँले, निरमसी, कुट्की, पदमचाल, यार्सागुम्बालगायत जडीबुटी पाउने गरिन्छ। आगलागी फैलँदै जाँदा नजिकैको ताचै गाउँ जोखिममा पर्ने खतरा छ। ताचैमा ६० घरपरिवारको बसोबास रहँदै आएको छ। स्थानीयले पटकपटक हारगुहार गरेपछि सोमबार मात्र प्रजिअ, नेपाली सेना, सशस्त्र प्रहरी बल, नेपाल प्रहरी र एक्यापका प्रतिनिधिसहितको टोली आगलागी भएको क्षेत्रमा पुगेको थियो। स्रोतसाधन अभाव र भौगोलिक विकटताले आगो नियन्त्रणमा चुनौती थपिएको छ। यतिबेला स्थानीयवासी र सुरक्षाकर्मीले स्याउलाको प्रयोग गरेर आगो नियन्त्रणको प्रयास गरिरहेका छन्। जुन संभव नरहेको स्थानीय नै बताउँछन्। किन हुन्छ आगलागी ? आगलागीका कारण महत्वपूर्ण जडीबुटी र वन्यजन्तु लोप हुने अवस्था आउँदा जैविक विविधतालाई समेत असर पर्ने देखिएको छ। अन्नपूर्ण संरक्षण क्षेत्र (एक्याप) का जिल्ला प्रमुख लेखनाथ गौतमले आगलागीबाट जैविक विविधतामा गम्भीर असर पुर्याउने बताए। हिमाली क्षेत्रमा लामो समयसम्म लागेको आगोले वनस्पति र वन्यजन्तु लोप हुन्छन्। यसले जैविक विविधतालाई असर पार्छ उनको भनाइ छ। हिमाली जङ्गलमा आगलागी हुनुमा जङ्गली जनावरको चोरीशिकारी, गुच्चीच्याउर नयाँ घाँसका लागि आगलागी हुने गर्छ।"
महन्थको मनोमानी : पचास विघाभन्दा बढी जग्गा अतिक्रमण,"जनकपुरधाम : गुठी संस्थानको तथ्यांकले जानकी मन्दिरको जग्गा १ सय ४५ बिघाभन्दा बढी रहेको देखाउँछ। तर, महन्थ रामतपेश्वर दास वैष्णवले फर्जी कागजात बनाएर व्यक्तिलाई जग्गा दिन थालेपछि ५० बिघाभन्दा बढी अतिक्रमणमा परेको देखिन्छ। जनकपुरधाम उपमहानगरपालिका१३ रानीबजारमा रहेको १८ बिघामध्ये १० कट्ठा अतिक्रमण भएको छ। २०४५ सालभन्दा पहिल्यै लालपुर्जा बनाएर जमिन बिक्री गरी २० वटाभन्दा बढी घरसमेत निर्माण गरिएको छ। जहाँ मनखप कागजका भरमा १३ परिवार घर बनाएर बसेका छन्। उनीहरूले एक कट्ठा जग्गाबापत एक मन (४० किलो) अनाज दिने सम्झौतामा मनखप कागज बनाएर जग्गा पाएको दाबी गरेका छन्। जहाँ डेढदेखि २ लाख रुपैयाँ धुरमा जग्गा खरिदबिक्री भइरहेको छ। हामीलाई त महन्थज्यूले नै यो जग्गामा बस्न कागज बनाएर दिनुभएको हो। यसबापत प्रत्येक वर्ष हिसाबकिताब गरी ७ देखि ८ हजार रुपैयाँसम्म महन्थज्यूलाई बुझाउने गरेका छौं, स्थानीय रामआश्रय राउतले भने, जीवनभरिको कमाइबाट यहाँ घर बनाएको छु। अब कसैले खाली गर् भन्यो भने घर र जग्गा दुवैको मूल्यांकन गरेर रकम दिनुपर्छ। सीता फूलबारीमा निजी अस्पताल मन्दिरको पश्चिमतर्फ सीता फूलबारीमा १८ कट्ठा जग्गा छ। तर, महन्थ दासले रामजानकी हस्पिटल प्रालिलाई सिट नम्बर १३५५२३ कित्ता नम्बर ५२ को ०१४२३ जग्गा लिजमा दिएका छन्। जग्गा लिजबापत प्रतिवर्ष मन्दिरलाई ६० हजार रुपैयाँ उपलब्ध गराउने गरी २१ वर्षका लागि अस्पतालसँग सम्झौता गरिएको हो। महन्थ रामतपेश्वर दास वैष्णव (तल बायाँ) र मन्दिरबाट मनखप पाएको कागज देखाउँदै रामआश्रय राउत। तस्बिर : मनिका झा २०७३ सालमा जग्गा लिजमा दिएर निजी अस्पताल निर्माण थालिएपछि स्थानीय युवाले विरोध गरेका थिए। मन्दिरको फूलबारीलाई ठेक्कामा दिएर हिन्दू धर्मावलम्बीको आस्थामा चोट पुर्याउने कार्य भएको भन्दै स्थानीय सुशील कर्णको अगुवाइमा तत्कालीन पुनरावेदन अदालत जनकपुरमा रिट दर्ता गरिएको थियो। अस्पताल निर्माण कार्य यथाशीघ्र रोक्नुपर्ने साथै सम्झौता बदर गर्नुपर्ने माग गरिएको थियो। तर, सरोकारवाला निकाय र स्थानीय प्रशासनले निर्माण रोक्न कुनै पहल नगरेपछि स्थानीय मौन भए। जनकपुरधाम१९ बेंगासिहपुरमा जानकी मन्दिरकै २० बिघाभन्दा बढी प्लटिङ गरी बिक्री गरेको जनाइएको छ। जहाँ दर्जनौं पक्की घर निर्माण भइसकेका छन्। तीन वर्ष पहिलासम्म खाली रहेको १७ कट्ठामा अहिले बस्ती बसेको छ।जानकी मन्दिरलाई कुतबापतको रकम बुझाएर जग्गा खरिद गरेको देखिएको छ, वडाध्यक्ष जगदीश यादवले भने, त्यहाँ बस्ती बनाएर बसेकाहरू भोगचलनको सिफारिस लेखेर दिन मकहाँ आएका थिए तर मैले दिन मानिनँ। जनकपुरधाम१३ स्थित सीताराम फूलबारीमा सञ्चालित निजी अस्पताल। वडाध्यक्ष यादवले मन्दिरको अर्को १६ कट्ठा जग्गा भोला साहले खरिद गरी सर्वसाधारणलाई बिक्री गरेको बताए। अर्को डेढ बिघा स्थानीय किशोरी साहले अतिक्रमण गरी पर्खाल लगाउन थालेपछि मैले रोक्न लगाएको छु। त्यसैगरी वडामा पर्ने नहरनजिकै मन्दिरकै ९ बिघा जग्गामा निर्माण थालिएपछि त्यसलाई पनि रोक्न लगाएँ, उनले भने, महन्थकै मिलेमतोमा कागज बनाएर मन्दिरको जग्गा अतिक्रमण गरी अहिले पक्की घरहरू बनाइएको छ। सबै बाहुबलीहरू छन्, यस्तोमा कसरी मन्दिरको जग्गा खाली गराउने ? यो हाम्रो आँटले मात्रै हुने कुरा होइन।मनखपको कागजमै झेल सहरीकरण नभएका बेला मठमन्दिरमा काम गर्ने र साधुसन्तको सेवा गर्ने व्यक्तिलाई जीवनयापनका लागि मन्दिरकै जग्गा मनखप दिने चलन थियो। त्यसबापत मन्दिरलाई अन्नपात कुत बुझाउनुपथ्र्यो। यसबाट मन्दिरको व्यवस्थापकीय गर्जो टारिन्थ्यो। तर, पछि सोही व्यवस्थालाई महन्थहरूले आफूअनुकूल बनाएर मनमौजी तवरले सम्पत्ति बिक्री गर्ने माध्यम बनाए। मनखप दिएबापत अनाज लिनुको साटो रकमै लिन थाले। जानकी मन्दिरबाट मनखप जमिन पाएको दाबी गर्नेहरू महन्थ रामतपेश्वर दास वैष्णवका गुरु पूर्वमहन्थ रामशरण दासबाट उक्त कागज पाएको देखाउँछन्। हालसालमा अतिक्रमण गरिएका जग्गामा पनि मनखपको कागज पुरानै महन्थको छापबाट दिएको देखिन्छ। वर्तमान महन्थले गुरुको नामबाट छाप बनाएर राखेको र सोही छाप लगाएर हालसम्म पनि जग्गाजमिन मनखप दिएर बिक्री गर्ने गरेको स्रोत बताउँछ। महन्थ दासले भने मन्दिर अधीनस्त कुनै पनि जग्गा बिक्री भएको प्रमाणित भए जस्तोसुकै सजाय भोग्न तयार हुने प्रतिक्रिया दिएका छन्। पहिला त जनकपुरमा बस्ती नै थिएन। हामीले भारतबाट धेरै जनालाई यहाँ ल्याएर बसायौं। यस्तोमा मन्दिरका जग्गाहरू पनि दिइयो। तर, ती जग्गा बिक्री भएका छैनन्, महन्थ दासले अन्नपूर्ण पोस्ट्सँग भने, अहिले त जग्गाको मूल्य आकाशिएको छ तर पहिला त कोही बस्न मान्दैनथ्यो। जानकी मन्दिरबाट कसैलाई पनि जग्गा बिक्री गरिएको छैन।"
बृहद् इजलासको टुंगो संवैधानिक इजलासबाटै,"काठमाडौं : प्रतिनिधिसभा विघटनविरुद्ध दायर एक दर्जन रिटको सुनुवाइ संवैधानिक इजलास कि बृहद् पूर्ण इजलासमा हुने भन्ने टुंगो बुधबार लाग्ने भएको छ। सर्वोच्च अदालतको संवैधानिक इजलासले नै उक्त विषयको निधो गर्न लागेको हो। राष्ट्रपति कार्यालय, प्रधानमन्त्रीलगायत विपक्षीबाट लिखित जवाफ आइसकेको अवस्थामा पुस २२ गतेदेखि संवैधानिक इजलासमा निरन्तर सुनुवाइको पेसी तय भएको थियो। तर, न्यायाधीश हरिकृष्ण कार्कीले इजलासमा सामेल नहुने निर्णय लिएपछि बहस रोकिएको थियो। प्रतिनिधिसभा पुनःस्थापनाको मागसहित सर्वोच्च पुगेका एक दर्जन रिटका निवेदकले संवैधानिक इजलासबाहेक बृहद् पूर्ण इजलास गठनको माग गर्र्दै आएका छन्। यसअघि रिट निवेदकको निवेदन प्रशासनिक तवरबाट अस्वीकार गरिएको थियो। उक्त मागका विषयमा प्रधानन्यायाधीश चोलेन्द्रशमशेर राणाको नेतृत्वमा गठित संवैधानिक बेन्चबाटै टुंगो लगाइने भएको छ। सर्वोच्चका प्रवक्ता भद्रकाली पोखरेलले पेसी तय भइसकेको अवस्था रहेकाले सुनुवाइ प्रक्रियामा जाने बताए। बृहद् पूर्ण इजलास गठनको माग गर्दै निवेदन पनि परेको छ। के गर्ने भनेर संवैधानिक बेन्चमै छलफल होला, प्रवक्ता पोखरेलले अन्नपूर्ण पोस्ट्सँग भने, त्यसपछि एउटा निक्र्योल आउला। महान्यायाधिवक्ता कार्यालयका प्रवक्ता सञ्जीवराज रेग्मीले पनि प्रधानन्यायाधीशले नै संविधानको धारा १३७ बमोजिमको विषय रहेको भन्दै संवैधानिक इजलास गठन गरेको अवस्थामा बृहद् पूर्ण इजलासको मागका विषयमा पनि सोही बेन्चले नै निर्णय दिनुपर्ने बताए। धारा १३७ मा संवैधानिक इजलास गठनको व्यवस्था छ। के के विषयमा यस्तो इजलासमा सुनुवाइ हुने भनेर चारवटा विषय तोकिएको छ, प्रवक्ता रेग्मीले भने, सोही संवैधानिक प्रावधानअनुसार प्रधानन्यायाधीशले इजलास गठन गरेको अवस्था हो। बृहद् पूर्णमा लैजाने कि नलैजाने भन्ने विषयको पनि संवैधानिक बेन्चमै छलफल हुनुपर्छ। रिट निवेदकका कानुन व्यवसायी बुधबार पनि बृहद् पूर्ण इजलास गठनको माग दोहोर्याउने तयारीमा छन्। यस्तो इजलास गठन गर्नुपरे प्रधानन्यायाधीश चोलेन्द्रशमशेर राणाले आफूसहित ११ जनाभन्दा बढी न्यायाधीश संलग्न गर्दै बेन्च तोक्ने सम्भावना औंल्याइएको छ। तर सुरुमै संविधानबमोजिम संवैधानिक इजलास तय भइसकेको अवस्थामा यसैअनुरूप सुनुवाइ अघि बढाउन प्रधानन्यायाधीश स्वतन्त्र रहेको तर्क पनि आएको छ। बुधबार हुने सुनुवाइमा रिट निवेदकका तर्फबाट सुरु बहस हुनेछ। त्यसपछि विपक्षीका तर्फबाट सरकारी वकिल र निजी कानुन व्यवसायीले बहस गर्नेछन्।राष्ट्रपति कार्यालय, प्रधानमन्त्री, निर्वाचन आयोगलगायत विपक्षीका तर्फबाट प्रतिरक्षा गर्न महान्यायाधविक्ता अग्नि खरेलसहित नायब महान्यायाविधक्ता पद्मप्रसाद पाण्डे, नारायणप्रसाद पौडेल, विश्वराज कोइराला, डा टेकबहादुर घिमिरे, सहन्यायाधिवक्ता सञ्जीवराज रेग्मी, श्यामकुमार भट्टराईलगायत ११ जना सरकारी वकिल बहसमा जाने तयारी छ।"
टोखामा दम्पतीको शंकास्पद मृत्यु : घटना थप रहस्यमय,"काठमाडौं : पूर्वजन्ममा म उहाँको छोरा रहेछु, यो जन्ममा बाबु। मैले सायद के पूरा गर्न सकिनँ छाडेर जानुभयो। ६८ वर्षीय तारकबहादुर केसी बानेश्वर थापागाउँस्थित पञ्चकुमारी किरियाघरमा मंगलबार यसरी मन बहलाउँदै थिए। आँखा रसाइरहेकै थिए। तापनि, शुभेच्छुकसँग उनी भन्थे, हिजोको भागभोग हो। उसले चाँडै सन्सार छाड्यो। तारकका छोराबुहारी उमेश र सुदीक्षा शुक्रबार राति टोखामा मृत फेला परेका थिए। तारक छोराबुहारीको किरियामा बसेका छन्। किरियापुत्री भवनमा कोठाबाहिर उमेशको फोटोमा माला चढाइएको थियो। नजिकै दियो बलिरहेको थियो। बुहारीको फोटो नभएकाले ल्याउने तयारी भएको उनले सुनाए। उनले उमेश परिवारसँग अलग्गिएर बस्नुको कारणबारे भने, सायद उसलाई स्वतन्त्र भएर बाँच्ने इच्छा थियो। हामीले जबरजस्ती गरेनौं। ऊ राम्रैसँग बसेको थियो। टोखा बसे पनि आउजाउ गथ्र्यो। प्रारम्भिक अनुसन्धानका नाममा बुहारी (सुदीक्षा)ले उमेशको हत्या गरेर आफूले आत्महत्या गरेको बुझाइप्रति उनले असहमति जनाए। यो काल्पनिक कुरा मात्रै भएन र ? मारेको र मरेको देख्ने प्रत्यक्षदर्शी कोही छ ?, उनले भने, अब प्रहरी अनुसन्धानले देखाउला सत्यतथ्य के रहेछ। घटनास्थल महानगरीय प्रहरी वृत्त महाराजगन्ज मातहतको जिम्मामा छ। संयोग ! वृत्तका डीएसपी रोशन खड्का तारककै विद्यार्थी रहेछन्। ३७ वर्ष शिक्षण पेसामा बिताएका तारक ३४ वर्ष त आदर्श विद्या मन्दिर (एबीएम)मा रहे। डीएसपी खड्काको स्कुले उमेर उनै तारकसँग जोडिन्थ्यो। तारकले भने, डीएसपी खड्का मेरै विद्यार्थी रहेछन्। मैले फोन गर्न पनि हिम्मत गरेको छैन। अनुसन्धानमा राम्रै दख्खल राख्ने केटो हो। यो घटनाको पर्दापछाडि को छ ? त्यो बाहिर आउने आस छ। सुदीक्षाका माइती अमेरिकामा बस्दै आएका छन्। उमेशका परिवारजनले सुदीक्षाकी दिदी शर्मिलालाई मात्रै चिन्छन्। तिनै शर्मिला प्रहरी र उमेशका परिवारको शंकाको घेरामा छिन्। प्रहरीले लामो सोधपुछपछि उनलाई छाडेको छ। शुक्रबार बिहान साढे ६ बजे शर्मिला उमेशको कोठामा पुगेर घटना देखेपछि प्रहरीलाई किन खबर गरिनन् ?, उमेशका दाजु हिमेशले भने, हामीलाई त क्यानडाबाट सूचना आएको हो। १२ घण्टापछि मात्रै प्रहरीले घटनाबारे जानकारी पाउनु, शर्मिलाले प्रहरीमा तत्काल खबर नगर्नु, क्यानडासम्म घटना थाहा पाउनु, हिमेशका परिवारले उमेश र सुदीक्षाको शव अस्पताल पुगेपछि मात्रै थाहा पाउनुले घटना शंकास्पद रहेको बुझाइ प्रहरीको छ। बानेश्वर थापागाउँस्थित पञ्चकुमारी किरियाघरमा ६८ वर्षीय तारकबहादुर केसी । क्यानडाबाट शर्मिलाकै आफन्तले एक पूर्वसुरक्षा अधिकारीलाई फोन गरी जानकारी दिएपछि आफूहरूले थाहा पाएको हिमेशले बताए। उमेश र सुदीक्षाको शव पोस्टमार्टमका लागि टिचिङ (त्रिवि शिक्षण) अस्पताल पुर्याइसकेपछि आफूहरू त्यहाँ पुग्दा मुर्छित भएको उनले सुनाए। धेरै कराएपछि भाइबुहारीको शव हेर्न दिए। भाइ घोप्टो अवस्थामा थियो। टाउकोको पछाडि भागमा गहिरो चोट थियो, उनले अन्नपूर्ण पोस्ट्सँग भने, भाइको शव गन्हाउने भइसकेको थियो। पोस्टमार्टम रिपोर्ट आएपछि थाहा भयो, धारिलो हतियार प्रहारबाट भाइको मृत्यु भएको र बुहारीको झुन्डिएर। पोस्टमार्टम रिपोर्टअनुसार उमेशको मृत्यु २४ देखि ३६ घण्टा र सुदीक्षाको मृत्यु १२ देखि २४ घण्टाको बीचमा भएको देखिन्छ। भाइलाई बुहारीले नै मारेको प्रमाण के छ र ? कि त प्रहरीले त्यो पुष्टि गर्नुपर्यो, उनले भने, होइन भने अर्को पक्ष को संलग्न छ ? त्यो पत्ता लगाइदिनुपर्यो। शुक्रबार शर्मिला र सुदीक्षाबीच फोनमा लामो संवाद भएको तथ्य प्रहरीले फेला पारेको छ।गर्भवती थिइन् सुदीक्षात्रिवि शिक्षण अस्पतालमा शव पोस्टमार्टम गर्दा सुदीक्षाको गर्भमा दुई महिनाको बच्चा रहेको पाइएपछि परिवारका सदस्य झन् मुर्छित भएका छन्। उमेश अमेरिकाबाट नेपाल फर्किएको चार महिना भएको थियो। उनी फूलपातीका दिन नेपाल आएका थिए। जनवरी १४ मा अमेरिका उड्ने तयारी थियो। बच्चा पाउने तयारीबारे उमेशले परिवारका कसैलाई जानकारी दिएका थिएनन्। हाम्रो शंका गलत पनि हुन सक्छ, हिमेशले भने, कतै त्यही बच्चा पाउने वा नपाउने विषयलाई लिएर पो घटना भएको थियो कि ! उमेश र सुदीक्षाबीच ६ वर्षअघि विवाह भएको थियो। बिहेमा सुदीक्षाका परिवारबाट शर्मिला र उमेशका तर्फबाट हिमेश मात्रै थिए। उनीहरूले एकले अर्कोलाई मन पराए। बिहे गर्ने भनेपछि सहमतिमै गराइदियौं, हिमेशले भने, सम्बन्ध राम्रै थियो। एकाएक यो घटना आइलाग्यो।चार टोली अनुसन्धानमाटोखा घटना अनुसन्धानमा केन्द्रीय अनुसन्धान ब्युरो, अपराध महाशाखा, महानगरीय प्रहरी परिसर टेकु र महानगरीय प्रहरी वृत्त महाराजगन्जका गरी चार टोली खटिएका छन्। प्रहरीले घटनास्थलबाट सुदीक्षा र उमेशका मोबाइल, सिलौटा, लोरोलगायत सामान बरामद गरेर प्राविधिक पक्षबारे अनुसन्धान गरिरहेको छ। महानगरीय प्रहरी परिसर प्रमुख एसएसपी अशोक सिंहले घटनाको प्रारम्भिक अनुसन्धानमा सुदीक्षाले उमेशको हत्या गरी आफूले आत्महत्या गरेको देखिए पनि अन्य पाटोबाट अनुसन्धान भइरहेको बताए। हामीले विभिन्न प्राविधिक पाटोबाट अनुसन्धान गरिरहेका छौं। जे हो त्यो तथ्य बाहिर ल्याउँछौं, एसएसपी अशोक सिंहले भने। गत शुक्रबार राति टोखास्थित ग्रान्ड भिल्लामा रहेको अपार्टमेन्टमा उमेश र सुदीक्षा मृत फेला परेका थिए।"
ठूला उद्योगमा चाँडै सुधार,"काठमाडौं : नेपाल राष्ट्र बैंकले मंगलबार सार्वजनिक गरेको एउटा प्रतिवेदनले कोरोना महामारीपछि गरिबभन्दा धनीहरू चाँडै महाव्याधीको संकटबाट बाहिर निस्कने देखाएको छ। उक्त प्रतिवेदनले लकडाउन खुलेसँगै ठूला पुँजी भएका उद्योग एवं व्यवसायको पुनरुत्थान छिटो भएको देखाएको हो। कोभिड महामारीका कारण सानो पुँजी र स्थानीय प्रविधिमा आधारित घरेलु व्यवसाय भने सबैभन्दा बढी प्रभावित देखिएको छ। कोभिड१९ ले अर्थतन्त्रमा पारेको प्रभावसम्बन्धी पुनरावृत्ति सर्वेक्षणले यस्तो देखाएको हो। उक्त सर्वेक्षण प्रतिवेदनअनुसार गत असारमा घरेलु उद्योगहरू सबैभन्दा ज्यादा प्रभावित भएका थिए। १५ करोडभन्दा कम स्थिर पुँजी भएका साना व्यवसायको अवस्था पनि त्यस्तै नाजुक थियो। गत मंसिरमा पनि झन्डै १७ प्रतिशत घरेलु उद्योग र करिब १४ प्रतिशत साना व्यवसाय सञ्चालनमा आउनै नसकेको सर्वेक्षणमा पाइएको छ। जबकि ५० करोडभन्दा माथिका ठूला उद्योग व्यवसायमध्ये केवल ८ प्रतिशतजति सञ्चालन हुन नसकेको देखिन्छ। त्यसमा पनि होटेल तथा रेस्टुरेन्ट व्यवसायको बाहुल्य छ। हामीले पुनर्कर्जा र आपत्कालीन थप कर्जा सहायताजस्ता सुविधा त दियौं, राष्ट्र बैंकका एक अधिकारी भन्छन्, धनीमानी अर्थात् ठूलो पुँजीमा सुव्यवस्थित व्यवसाय सञ्चालन गर्नेले मात्रै यस्ता सुविधाबाट लाभ लिन सके। साना तथा घरेलु व्यवसाय भने अहिले पनि कोभिडको असरबाट माथि उठ्न कठिन भएको ती अधिकारी बताउँछन्। राष्ट्र बैंकले कोभिडको असरबाट बच्न ब्याज सहुलियत दिने, १० प्रतिशत ऋण थपिदिने र पुनर्कर्जाजस्ता सुविधाबाट संरक्षित गर्ने योजना अघि सारेको थियो। लकडाउनका बेला ठूला व्यवसायले ठूलै आकारमा क्षति व्यहोर्न परेको भन्दै व्यावसायिक संस्थाहरूले बृहद् राहत कार्यक्रम ल्याउन सरकारसमक्ष माग गरेका थिए। तर पछिल्लो सर्वेक्षणले उनीहरू धेरै हदसम्म कोभिड१९ को असरबाट बाहिर निस्किसकेको देखाएको छ। बरु साना र खुद्रा व्यवसाय एवं घरेलु उद्योगहरू भने अझै समस्यामा देखिएका छन्। बैंक वा फाइनान्स कम्पनीजस्ता औपचारिक वित्तीय बजारमा सहज पहुँच नपुगेका गरिब उद्यमीलाई उकास्न अझै नवीनतम् कदम चाल्नुपर्ने आवश्यकता देखिएको विज्ञले बताएका छन्।प्रतिवेदनले मंसिरसम्म पनि नेपालमा भएका होटेल तथा रेस्टुरेन्टमध्ये १८ प्रतिशत मात्र सञ्चालन भएको देखाएको छ। यसले पर्यटन उद्योगमा ठूलो असर पार्ने देखिन्छ। विद्युत्, ग्यास र पानीको व्यवसाय भने लगभग पुरानै लयमा फर्किसकेको सर्वेक्षणमा देखिएको छ। कोरोना महामारीपछि श्रमिकको आम्दानीमा पनि बिस्तारै सुधार भएको देखिएको छ। राष्ट्र बैंकका अनुसार चैतअघि एक सय रुपैयाँ ज्याला वा पारिश्रमिकमा खर्चने कम्पनीले असारमा ६३ रुपैयाँ मात्रै तिरेका थिए। मंसिरमा यस्तो रकम बढेर ७० रुपैयाँभन्दा बढी भएको छ। अर्थात् कम्पनी तथा फर्महरूले तलब र ज्यालाका लागि चैतअघिको तुलनामा गत मंसिरमा ७०३९ प्रतिशत रकम खर्च गरेका छन्। तर सञ्चार क्षेत्रमा भने तलब तथा ज्याला भारी मात्रामा घटेको प्रतिवेदनमा देखिन्छ। चैतअघि सञ्चार क्षेत्रमा १०० रुपैयाँ तलबमा खर्चने कम्पनीले मंसिरमा ५९ रुपैयाँ मात्रै खर्चेको पाइएको छ। बरु असारमा झन्डै ६० रुपैयाँ खर्चिइएको थियो। यसले सञ्चार क्षेत्रका श्रमिकलाई कोरोनाले सबैभन्दा बढी असर पारेको देखाएको छ। खानीजन्य उद्योग र शिक्षा क्षेत्रका मजदुरको आम्दानी पनि असारयता घटेको देखिएको छ। राष्ट्र बैंकले असोजपछि उद्योग व्यवसायको सञ्चालन, कारोबार, उत्पादन र रोजगारी बढे पनि कोभिडअघिकै अवस्थामा फर्कन भने नसकेको बताएको छ। सर्वेक्षणमा समष्टिगत माग नै घटेका कारण पुनरुत्थानमा समय लाग्ने उल्लेख छ। प्रतिवेदनका अनुसार उद्यमी व्यवसायीले सञ्चालन खर्च धान्न गाह्रो परेको र थप ऋण लिन पनि कठिनाइ झेल्नु परेको बताएका छन्।"
ब्युँत्याइँदै पुराना कार्यालय,"काठमाडौं : संघीयतासँगै खारेज हुनुपर्ने कार्यालय फेरि विस्तार हुन थालेका छन्। सरकारले संघीय मामिला तथा सामान्य प्रशासन मन्त्रालय, स्थानीय पूर्वाधार विभागअन्तर्गतको स्थानीय पूर्वाधार विकास आयोजना कार्यालय (डोलिडार) सातै प्रदेशमा विस्तार हुन थालेको हो। दाता दिएको अर्बौं रकम परिचालन गर्न भन्दै मन्त्रालयले धमाधाम आयोजना कार्यालय स्थापना गरिरहेको छ। मन्त्रिपरिषद्बाट कार्यविधि स्वीकृत गरेर अर्थ मन्त्रालयको सहमतिमा आयोजना कार्यालय स्थापना भइरहेका छन्। संघीयताको सबैभन्दा धेरै वकालत गर्ने हृदयेश त्रिपाठी मन्त्री भएकै बेला डोलिडार विस्तार गर्ने निर्णय भएको हो। संघीय मामिला मन्त्रालयका प्रवक्ता एवं सहसचिव वसन्त अधिकारीले स्थानीय तह सबल भइनसकेको अवस्थामा दाताको दिएको रकम परिचालनका लागि अस्थायी रूपमा आयोजना कार्यालय स्थापना गरिएको बताए। अस्थायी तीन वर्षका लागि कार्यालय विस्तार भएको उनले जानकारी दिए। अधिकारीका अनुसार गतवर्ष स्थानीय प्रदेश पहुँच सडकको पाँच अर्ब सहयोग कार्यालय नहुँदा फ्रिज भएको थियो। यस वर्ष पहुँच सडकको लागि पाँच अर्ब रहेकोमा यो रकम बढेर २० देखि २५ अर्ब हाराहारी पुग्ने बताइएको छ। स्थानीय तह र प्रदेश सबल नभएकाले यस्ता कार्यालय पूर्णरूपमा खारेज नभइरहेको अधिकारीको भनाइ छ। यसले प्रदेश सदरमुकाम र स्थानीय तहको केन्द्र जोड्न सडक बनाउनेलगायतका कार्य गर्नेछ, अस्थायी कार्यालय संघीयता सबल बनाउनकै लागि स्थापना भएका हुन्, उनले भने। आयोजना कार्यालयले स्थानीय तहका लागि प्राविधिक सहयोग, सहायता र पैरवी गर्नेछ। यस्तो कार्यालयले प्रदेश र स्थानीय तहसँग समन्वय गरेर काम गर्ने संघीय सरकारको भनाइ छ। यी कार्यालयमा संघीय सरकारकै स्थायी कर्मचारी हुनेछन्। अस्थायी कार्यालयमा संघका स्थायी कर्मचारीले कार्य सम्पादन गर्नेछन्। तीन वर्षपछि आवश्यकता महसुस नभएमा यी कार्यालय स्थानीय तह वा प्रदेश सरकारलाई हस्तान्तरण गरिने बताइएको छ। सार्वजनिक खर्च पुनरावलोकन आयोगले डोलिडारलगायत ५६ विभाग तथा कार्यालयको काम प्रदेश र स्थानीय तहमा गएको भन्दै खारेज गर्न सिफारिस गरेको छ। डोलिडार, कृषि विभाग, वन विभाग, यातायात विभागलगायतका कार्यालय खारेज गर्न सुझाइएको छ। तर, यस्ता कार्यालय अझै खारेज भएका छैनन्। प्रादेशिक योजनाविद् डा खिमलाल देवकोटा खारेज गर्नुपर्ने यस्ता निकाय खारेज नगरी विस्तारमा सहयोग गर्ने संघीय सरकारको कदम संघीयताको भावना प्रतिकूल भएको बताउँछन्। प्रदेशका भौतिक पूर्वाधार विकास मन्त्रालय र स्थानीय तहको काम संघले नै गर्ने भए प्रदेश र स्थानीय तहको आवश्यकता किन आवश्यकता पथ्र्यो, उनले भने। खारेज हुनुपर्ने कार्यालयको जनशक्ति र कार्यालय स्थापनाका नाममा ठूलो रकम खर्च हुने देवकोटाले बताए।"
काम गर्न नदिएको एउटा प्रमाण दिन ओलीलाई प्रचण्डको चुनौती,"काठमाडौं : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले प्रधानमन्त्री केपी ओलीलाई काम गर्न नदिएको एउटा प्रमाण दिन चुनौती दिएका छन् । बुधबार नेकपा प्रचण्डनेपाल समूह काठमाडौं कमिटीले गरेको बृहत् कार्यकर्ता भेलालाई सम्बोधन गर्दै प्रचण्डले ओलीलाई यस्तो चुनौती दिएका हुन् । केपी ओलीले हामीले काम गर्न नदिएको आरोप लगाउनु भएको छ ।केपीजी एउटा प्रमाण दिनुहोस्, प्रचण्डले भने, काम गर्न दिएनन् भनेर एउटा प्रमाण दिन चुनौती दिन्छु । प्रतिनिधिसभा विघटनविरुद्ध सुरु भएको आन्दोलनले आँधी हुरी ल्याउने बताउँदै प्रचण्डले ओलीको नौटंकी र राजनीतिक जोकरका पछाडि कोही नलाग्ने बताए । अब केपी ओलीको नौटंकी र राजनीतिक जोकरपनको पछाडि कोही लाग्ने छैन, प्रचण्डले भने । आफूहरुलाई भगौडा भनेको प्रति आपत्ति जनाउँदै प्रचण्डले ओलीमाथि प्रश्न गरेका छन् । हामीलाई भगौडा भन्नु भएछ ।७२ प्रतिशत केन्द्रीय समिति भगौडा ३० प्रतिशतसमेत नभएको चाहिँ रैथाने ?, प्रचण्डले प्रश्न गर्दै भने । पार्टी बैठक गारौँ भनेर लाइन लागेर जाँदा बैठक नगर्ने ओली आफै भगौडा भएको उनको भनाइ छ ।बैठक गरौँ भनेर लाइन लागेर जाँदा बैठकबाट भाग्ने उहाँचाहिँ भगौडा नहुने, हामी चाहिँ भगौडा हुने ? , प्रचण्डले थप प्रश्न गर्दै भने, पार्टीलाई लात हानेर भाग्नेचाहिँ भगौडा नहुने हामी चाहिँ भगौडा ? मानिसमा अलिअलि लाज पनि हुनुपर्ने नि ! प्रचण्डले ओलीलाई पूर्वएमालेका नेता माधवकुमार नेपाल, झलनाथ खनाल, वामदेव गौतमले छोडेपछि पनि ओलीले आफूलाई राम्रोसँग नहरेको आरोप लगाए । उनले एक पटक ओलीलाई ऐना हेर्न सुझाएका छन् । एक पटक ऐनाको अगाडि राम्रोसँग आफ्नो अनुहार हेर्नु पर्दैन केपी ओलीले ?, प्रचण्डले भने, सबै साथीले छोडे पनि प्रचण्डलाई यत्तिसाह्रै खेद्नु पर्नेै कारण के पर्यो ? ओलीले कुर्सी छोड्नुपर्छ भनेर कुर्सी मात्र नभएर संविधान नै भाँचेको आरोप उनले लगाए । छोड्नुपर्दा कुर्सी नै भाँचेर छोड्नुभयो । उहाँले त संविधान नै भाँच्नुभयो, प्रचण्डले प्रश्न गर्दै भने, राष्ट्र नै बर्बाद पार्ने ठाउँसम्म जाने ? ओलीको कदमले देश र संविधान बर्बाद भएको उनको भनाइ छ । संघीय लोकतान्त्रिक गणतन्त्र धरापमा पर्दासमेत ओली हाँसेर बसेको आरोप उनले लगाए । उनले प्रतिनिधिसभा विघटन गरेपछि ओलीले अगाडि सारेका कार्यक्रमलाई ताण्डव नृत्यको संज्ञा दिएका छन् । प्रतिनिधिसभा विघटन गरेर पनि उहाँ हाँसिराख्नु भएको छ, प्रचण्डले भने, यो सबै देख्दा ताण्डव नृत्य जस्तो लाग्छ । कमिलाको प्वाँख उम्रिएपछि सिद्धिने भन्दै प्रचण्डले अब ओलीको प्वाँख पलाएको बताए । कमिलाको प्वाँख उमिएपछि सिद्धिन्छ भन्छन् । उहाँको पनि प्वाँख उम्रिएको छ, प्रचण्डले भने, यो कुरा जनताले थाहा पाएका छन् ।"
प्रचण्डनेपालको निवेदन 'रेकर्ड'मा नराख्न निर्वाचन आयोगमा ओलीको पत्र,"काठमाडौं : नेपाल कम्युनिस्ट पार्टी (नेकपा) अध्यक्ष एवम् प्रधानमन्त्री केपी ओलीले असम्बिन्धित व्यक्ति वा पार्टीबाट आएका निवेदन अभिलेखीकरण नगर्न निर्वाचन आयोगमा पत्राचार गरेका छन् । पुस २३ मा आयोगले पठाएको पत्रको जवाफ फर्काउँदै ओलीले आफू नै प्रथम अध्यक्ष भएको र प्रुमख पदाधिकारीको हैसियतले आफूले विवरण मात्र सूचीकरण गर्न पत्रमार्फत आयोगलाई जानकारी गराएका हुन् । उनले पत्रमा भनेका छन्, प्रथम अध्यक्ष वा प्रमुखको हैसियतले पठाएको विवरण सूचीकरण गर्न हुन र अन्य कुनै पनि अनधिकृत व्यक्ति वा पार्टीको नाममा पठाएको भनिएका कुनै पनि विवरण अभिलेखीकरण गर्न नमिल्ने स्पष्ट पार्न चाहन्छु । आफूले पार्टी प्रमुखको हैसियतले संविधान र कानुन सम्वत भएको पनि दाबी गरेका छन् । उनले अघि भनेका छन्, मैले पार्टी प्रमुखको हैसियतमा गरेको कार्य र पार्टीबाट भएका निर्णय कानुनसम्मत् विधानको व्यवस्था अनुरुप तथा नेपालको संविधान अनुरुप भएको हुँदा राजनीतिक दलसम्बन्धी ऐन २०७३ को दफ ५१ तथा राजनीतिक दलसम्बन्धी नियमावली २०७४ को नियम २५ बमोजिम अभिलेखीकरण गरिदिनु हुन अनुरोध छ। ११ पृष्ठ लामो पत्र लेख्दै ओलीले आधिकारिक निर्णयमा हस्ताक्षर गर्ने अधिकार आफ्नो मात्रै भएको भन्दै अन्यको हस्ताक्षर अनधिकृत भएको बताएका छन् । आम निर्वाचनमा प्राप्त मतको आधारमा तत्कालीन एमालेको तर्फबाट आफू प्रथम अध्यक्षका हैसियतमा रहेको बताउँदै आफूले पार्टीभित्र प्रथम अध्यक्षको अधिकार प्रयोग गर्नु स्वभाविक रहेको पत्रमा उल्लेख छ । पुस १० गते पुप्पकमल दाहाल प्रचण्ड र माधवकुमार नेपालको तर्फबाट निर्वाचन आयोगमा पठाइएका पत्रको कुनै औचित्य नभएको ओलीको पत्रमा उल्लेख छ । उनले पार्टी विभाजन नभएको भन्दै तत्कालीन नेकपा एमाले र नेकपा माओवादी केन्द्र एक हुँदाको विषयमा समेत ध्यान राख्न आयोगलाई आग्रह गरेका छन् । अध्यक्ष ओलीले केन्द्रीय कमिटी बैठक सम्बन्धमा पनि प्रथम अध्यक्षको परामर्शमा महासचिवले बैठक बोलाउनुपर्ने विधानमा स्पष्ट भएको भन्दै सोही अनुसार नै पुस ७ र ९ गते बालुवाटारमा बैठक बोलाइएको पत्रमा उल्लेख गरेका छन् । साथै प्रचण्डलाई पनि काम गर्न सहजताका लागि आफ्नो सहमतिमा दोस्रो वरियताको अध्यक्ष पद दिए पनि विधानमा त्यस्तो कुनै पदावली नभएको पत्रमा उल्लेख गरेका छन् । ओलीले पत्रमा भनेका छन्, पार्टीमा दुई अध्यक्ष भएको अवस्थामा मनोवैज्ञानिक एकता सिर्जना गर्ने उद्देश्यले मेरो सहमतिमा दुवै जनाले अध्यक्षता गर्ने गरी कार्यकारी अध्यक्ष भन्ने पदावली सिर्जना गरियो । यस पदावली सम्बन्धमा विधानमा कुनै व्यवस्था छैन । एकता महाधिवेशनका लागि मात्रै प्रचण्डलाई विधानमै नभएको कार्यकारी अध्यक्ष भन्ने पद दिइए पनि उनले त्यो काम गर्न नसकेको ओलीले पत्रमा उल्लेख गरेका छन् । कुनै काम नगरेपछि केन्द्रीय कमिटी बैठकबाट प्रचण्डलाई कार्यकारी अध्यक्ष भन्ने पदबाट हटाइएको पत्रमा दावी गरिएको छ । महाधिवेशन नभएसम्म पार्टी एकीकरण नै नभएको दाबी प्रधानमन्त्री ओलीले ठूलो दलको हैसियतले एकता गर्दा प्रथम अध्यक्ष आफू र सानो दलको हैसियतले द्वतीय अध्यक्ष प्रचण्ड भएको बताएका छन् । सँगै उनले महाधिवेशन नभएसम्म पार्टी एकीकरण भएको भन्न नसकिने बताएका हुन् । विधानको धारा १७ (ग) मा एकताको राष्ट्रिय महाधिवेशन नभएसम्म सहमति र समझदारीका साथ सञ्चालन गर्न महाधिवेशन आफैंले आवश्यक विधि प्रक्रिया र संरचना विधि तय गर्ने भन्ने उल्लेख गरिएको छ, पत्रमा भनिएको छ, ठूलो दलको अध्यक्षको हैसियतमा म प्रथम अध्यक्ष । सानो दलको अध्यक्षको हैसियतमा पुष्पकमल दाहाल दोस्रो अध्यक्ष हुने व्यवस्था गरिएको हो । यस्तोमा पार्टीको एकता महाधिवेशन नभएसम्म एकीकरण प्रक्रिया पूरा भएको मान्न सकिन्न । महाधिवेशन नयाँ नेतृत्व छनोट नहुँदासम्म कुनै पनि अध्यक्षलाई निष्काशन गरेको भन्न नमिल्ने ओलीको पत्रमा उल्लेख छ । यस्तै संसद विघटन सम्बन्धमा आफूलाई सुनुवाइको मौका पनि नदिइ अनुशासनको कारबाही गर्ने भन्ने अप्राकृतिक भएको ओलीको आरोप छ ।"
नेकपा प्रचण्डनेपाल समूहको बृहत् कार्यकर्ता भेला (फोटो फिचर),काठमाडौं : बुधबार नेपाल कम्युनिस्ट पार्टी (नेकपा)ले काठमाडौंमा बृहत् कार्यकर्ता भेला गरेको छ । पुष्पकमल दाहाल प्रचण्ड र माधवकुमार नेपाल समूहले बुधबार काठमाडौंमा कार्यकर्ता भेला गरेको हो । प्रचण्डनेपाल समूहको काठमाडौं जिल्ला कमिटीले आयोजना गरेको कार्यक्रममा उक्त समूहका शीर्ष नेता सहभागी छन् । सभामा पार्टीका शीर्ष नेताले सम्बोधन गर्दैछन् । कार्यक्रमलाई सम्बोधन गर्दै प्रचण्डले परिस्थिति अनुसार कस्तो कदम चाल्दा जनताले स्वीकार गर्छन् भन्ने कुरा विचार गर्नुपर्ने बताए । नेकपा एकताको घोषणा गर्दा विचारमा पर्याप्त संवेदनशीलता देखाए पनि व्यक्तिगत प्रवृत्तिका कारण आज पार्टी फुटेको उनको भनाइ छ । पार्टी एकताको समयमा मदन भण्डारीको जनताको बहुदलीय जनवाद र माओवादी आन्दोलनको कार्यदिशालाई समेटेर नै एकता भएको दाबी गरेका छन् । कार्यक्रममा नेताहरुले सम्बोधन गर्नेक्रम जारी छ । तस्बिर : सुनिता डंगोल
प्रतिनिधिसभा विघटन : संवैधानिक इजलासमा बहस सुरु,"काठमाडौं : सर्वोच्च अदालतको संवैधानिक इजलासमा प्रतिनिधिसभा विघटनसम्बन्धी मुद्दामा सुनुवाइ सुरु भएको छ। अदालतले बुधबार बिहान प्रधानन्यायाधीश चोलेन्द्रशमशेर राणाको नेतृत्वमा संवैधानिक इजलास पुनर्गठन गरेको छ। रिटको सुनुवाईका लागि प्रधानन्यायाधीश राणासहित विश्वम्भरप्रसाद श्रेष्ठ, अनिलकुमार सिन्हा, सपना प्रधान मल्ल र तेजबहादुर केसी रहेकोको संवैधानिक इजलास गठन भएको हो। राणाले न्यायाधीश हरिकृष्ण कार्की इजलासमा आफू सामेल नहुने निर्णय गरेपछि कार्कीको स्थानमा मल्ललाई राखेर संवैधानिक इजलास पुनर्गठन हुन्। प्रतिनिधिसभा विघटनविरुद्ध दायर एक दर्जन रिटको सुनुवाइ संवैधानिक इजलास कि बृहद् पूर्ण इजलासमा हुने भन्ने टुंगो पनि आज नै लाग्ने छ। राष्ट्रपति कार्यालय, प्रधानमन्त्रीलगायत विपक्षीबाट लिखित जवाफ आइसकेको अवस्थामा पुस २२ गतेदेखि संवैधानिक इजलासमा निरन्तर सुनुवाइको पेसी तय भएको थियो। तर, न्यायाधीश कार्कीले इजलासमा सामेल नहुने निर्णय लिएपछि बहस रोकिएको थियो। प्रतिनिधिसभा पुनःस्थापनाको मागसहित सर्वोच्च पुगेका एक दर्जन रिटका निवेदकले संवैधानिक इजलासबाहेक बृहद् पूर्ण इजलास गठनको माग गर्दै आएका छन्। यसअघि रिट निवेदकको निवेदन प्रशासनिक तवरबाट अस्वीकार गरिएको थियो। उक्त मागका विषयमा प्रधानन्यायाधीश चोलेन्द्रशमशेर राणाको नेतृत्वमा गठित संवैधानिक बेन्चबाटै टुंगो लगाइने भएको छ। रिट निवेदकका कानुन व्यवसायी बुधबार पनि बृहद् पूर्ण इजलास गठनको माग दोहोर्याउने तयारीमा छन्। यस्तो इजलास गठन गर्नुपरे प्रधानन्यायाधीश चोलेन्द्रशमशेर राणाले आफूसहित ११ जनाभन्दा बढी न्यायाधीश संलग्न गर्दै बेन्च तोक्ने सम्भावना औंल्याइएको छ। तर सुरुमै संविधानबमोजिम संवैधानिक इजलास तय भइसकेको अवस्थामा यसैअनुरूप सुनुवाइ अघि बढाउन प्रधानन्यायाधीश स्वतन्त्र रहेको तर्क पनि आएको छ। बुधबार हुने सुनुवाइमा रिट निवेदकका तर्फबाट सुरु बहस हुनेछ। त्यसपछि विपक्षीका तर्फबाट सरकारी वकिल र निजी कानुन व्यवसायीले बहस गर्दैछन्। प्रतिनिधिसभा विघटनविरुद्धको मुद्दा सुनुवाइ संवैधानिक इजलासमा हुन लागेका बेला रिट निवेदकमध्येका नेकपा नेता एवम् विघटित प्रतिनिधिसभामा नेकपा संसदीय दलको प्रमुख सचेतक देव गुरुङ पनि सर्वोच्च अदालत पुगेका छन्। उनले संवैधानिक इजलासले यो मुद्दा हेर्न नमिल्ने भन्दै बृहत पूर्ण इजलास माग गरेका छन् ।"
"बृहत् पूर्ण इजलासको माग, महान्यायाधिवक्ता असहमत","काठमाडौं : प्रतिनिधिसभा विघटनविरुद्धका रिट बृहत् पूर्ण इजलासमा लैजानु पर्ने माग रिट निवेदक पक्षका वकिलहरूले गरेका छन्। बुधबार संवैधानिक इजलासमा भएको सुनुवाइमा निवेदकहरूले यस्तो माग गरेका हुन्। महान्यायाधिवक्ताले भने बृहत् पूर्ण इजलासमा लैजानु पर्ने मागमा असहमति जनाएका छन्। सर्वोच्च अदालतको संवैधानिक इजलासमा जारी सुनुवाइका क्रममा सरकारी पक्षले असहमति जनाएको हो। प्रधानन्यायाधीश चोलेन्द्रशमशेर राणाले सरकारी पक्षलाई बृहत् पूर्ण इजलास गठनबारे धारणा के हो भनेर महान्यायाधिवक्ता अग्नि खरेललाई सोधेका थिए। जवाफमा महान्यायाधिवक्ता खरेलले बृहत् पूर्ण इजलासमा पठाउन असहमत रहेको बताए। सरकारी पक्षको असहमतिपछि प्रतिनिधिसभा विघटनविरुद्धका निवेदन संवैधानिक इजलास कि बृहद् पूर्ण इजलासमा हुने टुंगो लगाउनेबारे बहस भइरहेको छ। निवेदकको तर्फबाट कानुन व्यवसायी वरिष्ठ अधिवक्ता रमण श्रेष्ठले बृहत् पूर्ण इजलासमा पठाउनुपर्ने माग राखेका हुन्। अदालतले बुधबार बिहान प्रधानन्यायाधीश चोलेन्द्रशमशेर राणाको नेतृत्वमा संवैधानिक इजलास पुनर्गठन गरेको थियो। रिटको सुनुवाईका लागि प्रधानन्यायाधीश राणासहित विश्वम्भरप्रसाद श्रेष्ठ, अनिलकुमार सिन्हा, सपना प्रधान मल्ल र तेजबहादुर केसी रहेकोको संवैधानिक इजलास गठन भएको हो। राणाले न्यायाधीश हरिकृष्ण कार्की इजलासमा आफू सामेल नहुने निर्णय गरेपछि कार्कीको स्थानमा मल्ललाई राखेर संवैधानिक इजलास पुनर्गठन हुन्। प्रतिनिधिसभा विघटनविरुद्ध दायर एक दर्जन रिटको सुनुवाइ संवैधानिक इजलास कि बृहद् पूर्ण इजलासमा हुने भन्ने टुंगो पनि आज नै लाग्ने छ। राष्ट्रपति कार्यालय, प्रधानमन्त्रीलगायत विपक्षीबाट लिखित जवाफ आइसकेको अवस्थामा पुस २२ गतेदेखि संवैधानिक इजलासमा निरन्तर सुनुवाइको पेसी तय भएको हो। प्रतिनिधिसभा विघटनविरुद्धको मुद्दा सुनुवाइ संवैधानिक इजलासमा हुन लागेका बेला रिट निवेदकमध्येका नेकपा नेता एवम् विघटित प्रतिनिधिसभामा नेकपा संसदीय दलको प्रमुख सचेतक देव गुरुङ पनि सर्वोच्च अदालत पुगेका छन्। उनले संवैधानिक इजलासले यो मुद्दा हेर्न नमिल्ने भन्दै बृहत पूर्ण इजलास माग गरेका छन्। बुधबार हुने सुनुवाइमा रिट निवेदकका तर्फबाट सुरु बहस भइरहेको छ। त्यसपछि विपक्षीका तर्फबाट सरकारी वकिल र निजी कानुन व्यवसायीले बहस गर्दैछन्।"
वालिङ नगरसभाद्वारा वडा टुक्राउने प्रस्ताव पारित,"स्याङजा : वालिङ नगरपालिकाको मंगलबार बसेको नवौं नगरसभाले वडालाई टुक्राउने प्रस्ताव पारित गरेको छ। पालिकाभित्र अहिले कायम १४ वडालाई विभाजन गरी १५ वटा वडा कायम गर्ने लगायतका विभिन्न कार्यसूचीमा छलफल गरी पारित गरेको नगरप्रमुख दिलिपप्रताप खाँणले जानकारी दिए। उनले भने, नगरको निर्णय अब गण्डकी प्रदेशसभामा पठाइन्छ। प्रदेशबाट पारित भएपछि केन्द्रमा र केन्द्रले पारित गरेपछि वडा विभाजनको प्रक्रिया सुरु हुन्छ। आर्थिक ऐन २०७७ मा करको दर निर्धारण सम्बन्धी, न्यायिक समितिको कार्यविधि विधेयक २०७७, २०७७०७८ को स्वीकृत वार्षिक बजेट पूँजीगततर्फ योजनागत बजेट रकमान्तर सम्बन्धी प्रतिवेदन उपप्रमुख कल्पना तिवारीले पेश गरेकी थिइन्। यसैगरी, वातावरण तथा विपद ब्यवस्थापन समितिका संयोजक गीता रनपालले वातावरण तथा प्राकृतिक स्रोत संरक्षण सम्बन्धमा ब्यवस्था गर्न बनेको विधेयक २०७७ र नगर प्रवक्ता केदार काफलेले गरेको वडा विभाजनको प्रस्तावका निर्णयहरुलाई नगरसभाले पारित गरेको हो। भौगोलिक अवस्थाले ठूलो र विकट पनि भएकाले १४ लाई विभाजन गरी दुई वटा वडा कायम गर्नेका लागि केही महिनाअघि सोही वडाबासीका एकहजार ६ जनाको हस्ताक्षर सहित नगरपालिकामा बुझाएको वडाअध्यक्ष झम्बरबहादुर श्रेष्ठले बताए।"
बृहत् कि संवैधानिक इजलास भन्ने बहसमा संसद् विघटन मुद्दा : शुक्रबार टुंगो लाग्ने,"काठमाडौं : प्रतिनिधिसभा विघटनविरुद्ध सर्वोच्च अदालतमा दर्ता भएका रिट निवेदनमाथि संवैधानिक इजलासमा भएको सुनुवाइ हेर्दाहेर्दैमा राखी पुनः शुक्रबारका लागि तोकिएको छ। संवैधानिक इजलास र बृहत् पूर्ण इजलास सम्बन्धमा भएको बहस बुधबार पनि सकिएन । उक्त विवाद बृहत् पूर्ण इजलास सुनुवाइ गर्ने माग गर्दै रिट निवेदकका तर्फबाट वरिष्ठ अधिवक्ता कृष्णप्रसाद भण्डारी, हरिहर दाहाल, रमणकुमार श्रेष्ठ, हरि उप्रेती, दिनेश त्रिपाठी, डा चन्द्रकान्त ज्ञवाली, शम्भु थापाले बुधबार बिहान बहस सुरु गरेका थिए । उनीहरुले पाँच न्यायाधीशले मात्र न्याय निरुपण गर्न कठिन हुने भएकाले बृहत् पूर्ण इजलास राखी विगतमा जस्तै कम्तीमा ११ जना न्यायाधीशमार्फत सुनुवाइ र फैसला गर्नुपर्ने माग गरे। प्रधानन्यायाधीश चोलेन्द्रशम्शेर जबराले सरकारका कानूनी सल्लाहकारसँग राखेको राखेको जिज्ञासामा उनले भने, संवैधानिक विषयको मुद्दा संवैधानिक इजलासमा हेर्न नमिल्ने भन्ने हो । अदालत पारदर्शी हुन्छ । बृहत् पूर्ण इजलासका मुद्दा पनि संवैधानिक इजलासमा आउँछ । संविधानकै विषयमा व्याख्या गर्न संवैधानिक इजलास गठन भएको हो । प्रतिनिधिसभा विघटनविरुद्धका रिट निवेदक १३ मध्ये ११ जनाले बृहत् पूर्ण इजलासमा सो विवादको सुनुवाइ गर्न माग गर्दै यही पुस २२ गते पूरक निवेदन दिएका थिए । प्रधानन्यायाधीश चोलेन्द्रशम्शेर जबरा तथा न्यायाधीश हरिकृष्ण कार्की, विश्वम्भरप्रसाद श्रेष्ठ, अनिलकुमार सिन्हा र तेजबहादुर केसीको संवैधानिक इजलासमा गत बुधबार सुनुवाइ शुरु भएकामा न्यायाधीश कार्कीबारे प्रश्न उठेपछि आज उहाँका स्थानमा न्यायाधीश सपना मल्ल तोकिएका छन् । न्यायाधीश कार्की अघिल्लो केपी शर्मा ओलीका सरकारमा महान्यायाधिवक्ता रहेकाले निष्पक्षतामा प्रश्न उठेपछि इजलासमा उनको स्थानमा बुधबार मल्ल तोकिएका हुन् । संवैधानिक इजलासमा प्रधानन्यायाधीशसहित प्रधानन्यायाधीशले तोकेको अन्य पाँच न्यायाधीश रहने व्यवस्था छ । यही पुस १० गते संवैधानिक इजलासले प्रतिनिधिसभा विघटन गर्नुपर्ने कारणसहित लिखित जवाफ पेश गर्न सरकारका नाममा आदेश जारी गरेको थियो । राष्ट्रपति एवं प्रधानमन्त्री तथा मन्त्रिपरिषद्को कार्यालय र सभामुखले पुस १९ गते महान्यायाधिवक्ताको कार्यालयमार्फत लिखित जवाफ पेश गरिसकेका छन् । अदालतले प्रतिनिधिसभा विघटनसम्बन्धी सिफारिश र निर्णयको सक्कल प्रति राष्ट्रपति एवं प्रधानमन्त्री तथा मन्त्रिपरिषद्को कार्यालयबाट झिकाउने र प्रतिनिधिसभामा अविश्वासको प्रस्ताव दर्ता भएको खुल्ने गरी सक्कल रजिष्ट्रारसमेतका कागजात सङ्घीय सचिवालयबाट झिकाउने आदेश जारी गरेको थियो । त्यस्तै अदालतले माग गरेको अदालतको सहयोगी (एमिकस क्युरी) मा नेपाल बार एशोसिएशनले वरिष्ठ अधिवक्ता बद्रीबहादुर कार्की, सतिशकृष्ण खरेल र विजयकान्त मैनाली तथा सर्वोच्च बार एशोसिएशनले वरिष्ठ अधिवक्ताद्वय पूर्णमान शाक्य र गीता पाठकको नाम सिफारिश गरेका छन् । प्रधानमन्त्रीका सिफारिशमा राष्ट्रपतिले पुस ५ गते प्रतिनिधिसभा विघटन गरेको निर्णयविरुद्ध १४ रिट निवेदन दर्ता भएको थियो । राष्ट्रपति एवं प्रधानमन्त्री तथा मन्त्रिपरिषद्को कार्यालय, सभामुखलगायतलाई विपक्षी बनाई विघटित प्रतिनिधिसभाका सदस्य देवप्रसाद गुरुङ, कृष्णभक्त पोखरेल, शशी श्रेष्ठ र रामकुमारी झाँक्रीका तर्फबाट अधिवक्ता प्रवेश केसीले निवेदन दायर गरेका थिए । रिट निवेदनमा निवर्तमान सांसदले प्रधानमन्त्रीका सिफारिशमा राष्ट्रपतिले प्रतिनिधिसभा विघटन गर्ने गरी गरेको निर्णयबाट प्रतिनिधिसभाको पाँच वर्षसम्म प्रतिनिधित्व गर्न पाउने हकबाट वञ्चित भएको जनाउँदै सो निर्णय बदर गर्न माग गरिएको छ । त्यस्तै वरिष्ठ अधिवक्ता दिनेश त्रिपाठी तथा अधिवक्ता शालिकराम सापकोटा, ज्ञानेन्द्रराज आरण, समृत खरेल, कञ्चनकृष्ण न्यौपाने, सन्तोष भण्डारी, दीपक राई, अमिता गौतम, लोकेन्द्रबहादुर केसी, कमलबहादुर खत्री, मनिराम उपाध्याय, तुलसी सिंखडा र अच्युतप्रसाद खरेलले रिट निवेदन दायर गरेका थिए । कानून व्यवसायीले दायर गरेको रिट निवेदनमा प्रधानमन्त्रीले गरेको सिफारिश र सो सिफारिशका आधारमा राष्ट्रपतिद्वारा प्रतिनिधिसभा विघटनसम्बन्धी सम्पूर्ण कामकारवाही र सो सिफारिशका आधारमा भए गरेका सम्पूर्ण कार्य नेपालको संविधानको धारा १३३ को उपधारा २ र ३ बमोजिम उत्प्रेषणका आदेशबाट बदर गरी प्रतिनिधिसभाले गर्नुपर्ने काम सम्पन्न गर्न उपयुक्त आदेश गर्न माग गरिएको छ । रासस"
विवेकशील साझा पार्टीद्वारा राजनीतिक संवाद समिति गठन,"काठमाडौं : विवेकशील साझा पार्टीले विभिन्न दल, समूह, अभियान र व्यक्तिसँग सम्भावित एकता, सम्मिलन र सहकार्यको अन्वेषण तथा वार्ता गर्न राजनीतिक संवाद समिति गठन गरेको छ । पार्टी केन्द्रीय समितिको बैठकले नेतृत्वमा पुगेर सुसंस्कार र सुशासनद्वारा देश रूपान्तरणको लक्ष्य हाँसिल गर्न पार्टीको आकार र सामथ्र्यमा व्यापक वृद्धि गर्नुपर्ने निष्कर्षका साथ समिति गठन गरेको जनाइएको छ । पार्टी केन्द्रीय सदस्य केशव दाहालका संयोजकत्वमा गठित समितिमा केन्द्रीय सदस्य रमेश पौड्याल, समीक्षा बाँस्कोटा, अनुपमान सैँजु, रञ्जु दर्शना र पुकार बम सदस्य रहेको पार्टी प्रवक्ता शरदराज पाठकले जानकारी दिए। समितिका संयोजक दाहालले समितिले आफ्नातर्फबाट लिने अग्रसरताका साथै आफ्नो पार्टीसँग मिलेर अघि बढ्न चाहने दल, समूह, अभियान र व्यक्तिलाई समितिसँग सम्पर्क गर्न आग्रह गरेका छन्।"
इमानदारितासँग केपी ओलीको कुनै साइनो छैन : माधवकुमार नेपाल,"काठमाडौं : नेपाल कम्युनिस्ट पार्टी (नेकपा) अध्यक्ष माधवकुमार नेपालले प्रधानमन्त्री केपी ओलीसँग इमानदारिताको कुनै साइनो नभएको आरोप लगाएका छन् । बुधबार नेकपा प्रचण्डनेपाल समूह काठमाडौं कमिटीले गरेको बृहत् कार्यकर्ता भेलालाई सम्बोधन गर्दै नेपालले यस्तो बताएका हुन् । पार्टीमा भएका निर्णय कहिल्यै कार्यान्वयन नगरेको र प्रतिबद्धता जनाएर त्यो काम नगरेको भन्दै ओलीलाई ढटुवाको संज्ञा दिएका नेपालले ओलीसँग इमानदारिताको साइनो नभएको बताएका हुन् । केपी ओली ढटुवा मान्छे हो, नेपालले भने, इमान्दारितासँग केपी ओलीको कुनै साइनो छैन । उहाँ जाली झेली मान्छे हो । उनले ओली घाँडो भएकोसमेत बताएका छन् । संसारमा मानिसलाई ल्याइन्छ । त्यो कहिलेकाही घाँडो हुन्छ । त्यस्तै मान्छे हाम्रो देशमा आएर देशलाई संकटमा पुर्याउने काम गरिराखेका छन्, नेपालले भने । ओलीसँग नेकपाका जम्मा ११८ सदस्य रहेको र त्यसमध्ये १० जना मूल पार्टीमा फर्किएको दाबी नेपालले गरेका छन् । उनले ओली अब सडकछाप पार्टी बन्ने बताए । केपी ओलीसँग नेकपाका जम्मा ११८ जना सदस्य छन् । त्यसमध्ये १० जना फर्किसकेका छन् । १०८ मात्र छन्, नेपालले भने, अब त्यो सडक छाप होइन, सडकको धुलो छाप पार्टी हुनेछ । ओलीले सबैले आफूलाई बा भनुन भन्न खोजेको तर, आफूहरुले केपी कमरेड मात्र भन्दा यो अवस्था आएकोसमेत उनले बताए। उहाँ मलाई सबैले केपी बा भनुन भन्नुहुन्छ, उनले भने, हामी केपी कमरेड भन्ने पक्षमा छौँ । हामी दास होइनौं नेता नेपालले आफूहरु केपी ओलीको दास नभएको बताए । हामी केपीका दास होइनौँ । हामी केपीको अनुहार हेरेर यहाँ आएका होइनौँ, नेपालले भने, जनताको अनुहार हेरेर आएका हौँ । कम्युनिस्ट सिद्धान्तमा लागेका हौँ । उनले अब पनि केपीको सेवामा लाग्नु भन्दा बिडम्बना अरु केही नहुने बताए । अब पनि केपीको सेवामा लाग्नु भन्दा बिडम्बना केही हुँदैन, उनले थपे । प्रतिनिधिसभा विघटनपछि ओली निरिह भएर बसेको उनको भनाइ छ । अहिलेको संघर्षलाई उनले संविधान जोगाउने र संविधानको हत्या गर्नेबीचको लडाइँको संज्ञा दिएका छन् । केपी ओली एक्लो निरिह बनेर बसेका छन् तर दम्भ अझै सकिएको छैन, उनले भने, यो संविधान जोगाउने र संविधानको हत्या गर्ने बीचको लडाइँ हो । यो लडाइँले संविधानवादको विजयी गराओस्, लोकतन्त्रको रक्षा गराओस् । ओलीलाई बनाउनेसँग मतलब नभएर बिगार्ने र भत्काउने कुराको मात्र मतलब भएको बताए ।"
संसद विघटन मुद्दामा आज पनि सुनुवाइ : संवैधानिक इजलासमा न्यायाधीश कार्कीको ठाउँमा सपना,"काठमाडौं : प्रतिनिधिसभा विघटनविरुद्ध दायर एक दर्जन रिटको सुनुवाइ संवैधानिक इजलास कि बृहद् पूर्ण इजलासमा हुने भन्ने टुंगो आज लाग्ने भएको छ। सर्वोच्च अदालतको संवैधानिक इजलासले नै उक्त विषयको निधो गर्न लागेको हो। राष्ट्रपति कार्यालय, प्रधानमन्त्रीलगायत विपक्षीबाट लिखित जवाफ आइसकेको अवस्थामा पुस २२ गतेदेखि संवैधानिक इजलासमा निरन्तर सुनुवाइको पेसी तय भएको थियो। प्रधानन्यायाधीश चोलेन्द्रसमशेर राणाले हरिकृष्ण कार्की, विश्वम्भरप्रसाद श्रेष्ठ, अनिलकुमार सिन्हा र तेजबहादुर केसीको संवैधानिक इजलास गठन गरेका थिए। तर, न्यायाधीश हरिकृष्ण कार्कीले इजलासमा सामेल नहुने निर्णय लिएपछि बहस रोकिएको थियो। कार्कीले आफू इजलासमा नबस्ने भनेपछि प्रधानन्यायाधीश जबराले आज कार्कीको सट्टा अर्का न्यायाधीश सपना प्रधान मल्ललाई इजलासमा राखेका छन्। प्रतिनिधिसभा पुनःस्थापनाको मागसहित सर्वोच्च पुगेका एक दर्जन रिटका निवेदकले संवैधानिक इजलासबाहेक बृहद् पूर्ण इजलास गठनको माग गर्दै आएका छन्। यसअघि रिट निवेदकको निवेदन प्रशासनिक तवरबाट अस्वीकार गरिएको थियो। उक्त मागका विषयमा प्रधानन्यायाधीश चोलेन्द्रशमशेर राणाको नेतृत्वमा गठित संवैधानिक बेन्चबाटै टुंगो लगाइने भएको छ। सर्वोच्चका प्रवक्ता भद्रकाली पोखरेलले पेसी तय भइसकेको अवस्था रहेकाले सुनुवाइ प्रक्रियामा जाने बताए। रिट निवेदकका कानुन व्यवसायी बुधबार पनि बृहद् पूर्ण इजलास गठनको माग दोहोर्याउने तयारीमा छन्। यस्तो इजलास गठन गर्नुपरे प्रधानन्यायाधीश चोलेन्द्रशमशेर राणाले आफूसहित ११ जनाभन्दा बढी न्यायाधीश संलग्न गर्दै बेन्च तोक्ने सम्भावना औंल्याइएको छ। तर सुरुमै संविधानबमोजिम संवैधानिक इजलास तय भइसकेको अवस्थामा यसैअनुरूप सुनुवाइ अघि बढाउन प्रधानन्यायाधीश स्वतन्त्र रहेको तर्क पनि आएको छ। बुधबार हुने सुनुवाइमा रिट निवेदकका तर्फबाट सुरु बहस हुनेछ। त्यसपछि विपक्षीका तर्फबाट सरकारी वकिल र निजी कानुन व्यवसायीले बहस गर्नेछन्। राष्ट्रपति कार्यालय, प्रधानमन्त्री, निर्वाचन आयोगलगायत विपक्षीका तर्फबाट प्रतिरक्षा गर्न महान्यायाधविक्ता अग्नि खरेलसहित नायब महान्यायाविधक्ता पद्मप्रसाद पाण्डे, नारायणप्रसाद पौडेल, विश्वराज कोइराला, डा टेकबहादुर घिमिरे, सहन्यायाधिवक्ता सञ्जीवराज रेग्मी, श्यामकुमार भट्टराईलगायत ११ जना सरकारी वकिल बहसमा जाने तयारी छ।"
बृहद् इजलासको टुंगो संवैधानिक इजलासबाटै,"काठमाडौं : प्रतिनिधिसभा विघटनविरुद्ध दायर एक दर्जन रिटको सुनुवाइ संवैधानिक इजलास कि बृहद् पूर्ण इजलासमा हुने भन्ने टुंगो बुधबार लाग्ने भएको छ। सर्वोच्च अदालतको संवैधानिक इजलासले नै उक्त विषयको निधो गर्न लागेको हो। राष्ट्रपति कार्यालय, प्रधानमन्त्रीलगायत विपक्षीबाट लिखित जवाफ आइसकेको अवस्थामा पुस २२ गतेदेखि संवैधानिक इजलासमा निरन्तर सुनुवाइको पेसी तय भएको थियो। तर, न्यायाधीश हरिकृष्ण कार्कीले इजलासमा सामेल नहुने निर्णय लिएपछि बहस रोकिएको थियो। प्रतिनिधिसभा पुनःस्थापनाको मागसहित सर्वोच्च पुगेका एक दर्जन रिटका निवेदकले संवैधानिक इजलासबाहेक बृहद् पूर्ण इजलास गठनको माग गर्र्दै आएका छन्। यसअघि रिट निवेदकको निवेदन प्रशासनिक तवरबाट अस्वीकार गरिएको थियो। उक्त मागका विषयमा प्रधानन्यायाधीश चोलेन्द्रशमशेर राणाको नेतृत्वमा गठित संवैधानिक बेन्चबाटै टुंगो लगाइने भएको छ। सर्वोच्चका प्रवक्ता भद्रकाली पोखरेलले पेसी तय भइसकेको अवस्था रहेकाले सुनुवाइ प्रक्रियामा जाने बताए। बृहद् पूर्ण इजलास गठनको माग गर्दै निवेदन पनि परेको छ। के गर्ने भनेर संवैधानिक बेन्चमै छलफल होला, प्रवक्ता पोखरेलले अन्नपूर्ण पोस्ट्सँग भने, त्यसपछि एउटा निक्र्योल आउला। महान्यायाधिवक्ता कार्यालयका प्रवक्ता सञ्जीवराज रेग्मीले पनि प्रधानन्यायाधीशले नै संविधानको धारा १३७ बमोजिमको विषय रहेको भन्दै संवैधानिक इजलास गठन गरेको अवस्थामा बृहद् पूर्ण इजलासको मागका विषयमा पनि सोही बेन्चले नै निर्णय दिनुपर्ने बताए। धारा १३७ मा संवैधानिक इजलास गठनको व्यवस्था छ। के के विषयमा यस्तो इजलासमा सुनुवाइ हुने भनेर चारवटा विषय तोकिएको छ, प्रवक्ता रेग्मीले भने, सोही संवैधानिक प्रावधानअनुसार प्रधानन्यायाधीशले इजलास गठन गरेको अवस्था हो। बृहद् पूर्णमा लैजाने कि नलैजाने भन्ने विषयको पनि संवैधानिक बेन्चमै छलफल हुनुपर्छ। रिट निवेदकका कानुन व्यवसायी बुधबार पनि बृहद् पूर्ण इजलास गठनको माग दोहोर्याउने तयारीमा छन्। यस्तो इजलास गठन गर्नुपरे प्रधानन्यायाधीश चोलेन्द्रशमशेर राणाले आफूसहित ११ जनाभन्दा बढी न्यायाधीश संलग्न गर्दै बेन्च तोक्ने सम्भावना औंल्याइएको छ। तर सुरुमै संविधानबमोजिम संवैधानिक इजलास तय भइसकेको अवस्थामा यसैअनुरूप सुनुवाइ अघि बढाउन प्रधानन्यायाधीश स्वतन्त्र रहेको तर्क पनि आएको छ। बुधबार हुने सुनुवाइमा रिट निवेदकका तर्फबाट सुरु बहस हुनेछ। त्यसपछि विपक्षीका तर्फबाट सरकारी वकिल र निजी कानुन व्यवसायीले बहस गर्नेछन्।राष्ट्रपति कार्यालय, प्रधानमन्त्री, निर्वाचन आयोगलगायत विपक्षीका तर्फबाट प्रतिरक्षा गर्न महान्यायाधविक्ता अग्नि खरेलसहित नायब महान्यायाविधक्ता पद्मप्रसाद पाण्डे, नारायणप्रसाद पौडेल, विश्वराज कोइराला, डा टेकबहादुर घिमिरे, सहन्यायाधिवक्ता सञ्जीवराज रेग्मी, श्यामकुमार भट्टराईलगायत ११ जना सरकारी वकिल बहसमा जाने तयारी छ।"
झापामा राष्ट्रिय भक्का दिवस मनाइँदै,"झापा : राष्ट्रिय भक्का दिवस बुधबार झापामा भव्यताका साथ सम्पन्न भएको छ। कोच राजवंशी समुदायले पुस २९ गतेलाई भक्का दिवसका रूपमा मनाउँदै आएका छन्। कोचिला गाभुर फ्रन्ट सामाजिक संस्था केन्द्रीय समितिको आयोजनामा पुस २९ गते झापाको विर्तामोडमा सांस्कृतिक कार्यक्रमसहित राष्ट्रिय भक्का दिवस सम्पन्न भएको हो। उक्त कार्यक्रममा झापा लगायत, मोरङ, इलाम लगायतका छिमेकी जिल्लाबाट समेत भक्काको स्वाद चाख्न आउनेको पनि उत्तिकै उपस्थिति रहेको थियो। बिहान ८ बजेदेखि सुरु भएको उक्त कार्यक्रममा आयोजकले उपस्थित सबैलाई निशुल्क भक्का खाने व्यवस्था गरेको थियो। राजबंशी समुदायको जातीय पहिरन पेटानी लगाएर भक्का बनाउन करिब १५ जना दिदी बहिनी बसेका थिए। भक्का सँगै माछाको तरकारी, भेन्टा र आलुको तरकारी र केराउ गोलभेँडाको पनि परिकार राखिएको थियो। आयोजकका अनुसार करिब ३ हजारको संख्यामा जनप्रतिनिधि, कर्मचारी, व्यावसायी लगायत अन्य सर्वसाधारणहरुको उपस्थित रहेको थियो। भक्का कोच राजवंशी समुदायले चिसो (हिउँदे) मौसममा खाने प्रमुख परिकार हो। पछिल्लो समय कोच राजवंशी समुदायसँगै अन्य जातजातिले पनि रुचाएपछि भक्का खाने प्रचलन बढेको छ। राजवंशी जातिमा मात्र सीमित रहेको भक्का खाने चलन पछिल्लो समय सबै जातजातिबीच लोकप्रिय बनेपछि यसलाई प्रवर्द्धनात्मक कार्यक्रमसहित भक्का दिवस मनाउन थालिएको संस्थाका अध्यक्ष अभय राजवंशीले बताए। उनले भने, विगतका वर्षभन्दा यो वर्ष भक्का प्रति चासो राख्नेको संख्यामा बृद्धि भएको छ। भक्का हेर्न र यसको स्वाद लिनकै लागि आउनेको संख्या पनि बढेको छ। झापामा भक्कालाई जाडोको मौसममा चोकचोकमा खान पाइने एक सामान्य खाजाको रूपमा लिने गरे पनि भक्का स्वास्थ्यका लागि हितकर खाजा भएको अध्यक्ष राजवंशीले बताए। भक्का चामलको पिठोबाट बनाइन्छ। शुद्ध चामलको पिठोलाई पानीको बाफमा पकाएर भक्का बनाउने गरिन्छ। पिठोको चामलमा कुनै वस्तु मिसावट नहुने तथा पानीको बाफमा मात्र पकाउने गरेकाले भक्का पूर्ण रुपमा स्वस्थकर छ। भक्का दिवस कार्यक्रममा कोच राजवंशी समुदायको परम्परागत विभिन्न स्वादमा भक्का खानुका साथै कोच लोक सांस्कृतिक कार्यक्रमको पनि प्रस्तुति रहेको थियो।"
मिटरब्याजी गिरोहविरुद्ध मुद्दा दर्ता हुँदै,"विराटनगर : थोरै पैसा लगानी गर्दै मिटरब्याजका नाममा धेरै असुल्ने एउटा नामुद गिरोहविरुद्ध जिल्ला अदालत मोरङमा मुद्दा दर्ताको तयारी गरिएको छ। उक्त गिरोहका मुख्य नाइके विराटनगर महानगरपालिका९ का ३२ वर्षीय एजाज अहमद यसअघि नै पक्राउ परेका छन्। एजाज नेतृत्वको गिरोहमा अन्य तीन जना विराटनगर९ का ३५ वर्षीय युसूफ भनिने फाकिरा शेख, ३२ वर्षीय सावन दास र ३५ वर्षीय तनवीर खान आवद्ध रहेको अनुसन्धानबाट खुलेको छ। गत पुस ६ गते एजाज पक्राउ परेपछि अरु फरार छन्। एजाज र उनको गिरोहमा आवद्ध फरार रहेका तीनसहित चार जनालाई प्रतिवादी बनाएर प्रहरीले घटनाको अनुसन्धान सक्दै मिसिल सरकारी वकिल कार्यालयमा बुझाएको छ। मिसिलको अध्ययन गर्दै वकिल कार्यालयले अभियोगपत्र तयार पारेर शुक्रबार अपराधिक लाभ लिएको कसुरमा मुद्दा दर्ताको तयारी गरेको हो। प्रहरीले मिसिल बुझाए पनि बुधबार समय अभावका कारण मुद्दा दर्ता हुन सकेन। वकिल कार्यालयका अनुसार बिहीबार सार्वजनिक विदा भएका कारण शुक्रबार मुद्दा दर्ता गरिने छ। मुद्दा दर्तासँगै वादी र प्रतिवादीका कानुन व्यवसायीबीच थुनछेक बहस भएपछि अदालतबाट उक्त गिरोहलाई पूर्पक्षका लागि थुनामा पठाउने कि धरौटी वा साधारण तारेखमा छाड्नेभन्ने आदेश हुने छ। लाखमा लगानी गर्ने र पटकपटकको ब्याजसहित हिसाब गरेर करोडमा असुल्ने गिरोहका मुख्य नाइके एजाज हुन्। उनीमार्फत अरुले पनि मिटरब्याजमा लगानी गरिरहेको अनुसन्धानबाट खुलेको छ, मोरङ प्रहरी प्रमुख एसपी सन्तोष खड्काले भने, लगानी गरिएकाहरुले पैसा दिन नसके अपहरण गर्ने र गुण्डागर्दी हिसाबले अनेक यातना दिएर असुल्ने गरेको पाइयो। एउटा यस्तै घटना बाहिरिएपछि अनुसन्धान थाल्दा मिटरब्याजको धन्दा बाहिरिएको हो। एसपी खड्काले एजाज पक्राउ परे पनि फरार रहेका अन्य तीन जनाको खोजी तीव्र पारिएको बताए। उनीहरु भारततिर भागेको हुनसक्ने आशंका गरिएको छ। मिटरब्याजी गिरोहविरुद्ध कारबाही चलाउन अनुसन्धान सकेर मिसिल सरकारी वकिल कार्यालयमा बुझाइसकिएको र पक्राउ परेका एवं फरार रहेकालाई प्रतिवादी बनाएर मुद्दा दर्ता हुने उनको भनाइ छ। प्रहरी अनुसन्धानबाट एक वर्षअघि विराटनगर१५ का ३२ वर्षीय रामकिशोर ठाकुरले एजाजको समूहसँग १५ लाख रुपैयाँ ऋण लिएको खुलेको छ। एक वर्षभित्रमा दुई लाख थपेर १७ लाख बुझाउने मौखिक सर्तमा ऋण लिएको पाइयो, प्रहरी स्रोतले भन्यो, तर परिबन्धमा पारेर ४५ लाखको तमसुक गराएछन्। साथीभाइ भएकाले एक वर्षभित्रमा १७ लाख तिर्दा हुने, तर आवश्यक परेका कारण ४५ लाखको कागज गर्नै पर्ने भन्दै एजाजको समूहले ठाकुरलाई परिबन्धमा पारेको अनुसन्धानबाट पत्ता लागेको प्रहरीको भनाइ छ। सहमतिअनुसार ठाकुरले १७ लाख रुपैयाँ पनि फिर्ता गरे। तर समयमा कागज गरे अनुसारको ऋण नतिरेको भन्दै ठाकुरलाई धम्क्याउन र यातना दिन थालेको पाइएको एसपी खड्काले बताए। सर्तअनुसार पैसा बुझाएँ। तर त्यतिबेला कागज ४५ लाखको गराएका थिएँ, अनुसन्धानका क्रममा ठाकुरले भनेका छन्, त्यत्रो पैसा दिन सक्दिनँ भन्दा मंसिर २५ गते विराटनगरको रोडशेष चोकमा बोलाएर अपहरण गरे। दिनभर आफ्नो कब्जामा राखेर साँझ एक करोड १० लाख रुपैयाँको अलगअलग चेकमा हस्ताक्षर गराउँदै छाडिदिए। एजाज नेतृत्वको गिरोहले दिनभर कब्जामा राखेर ६० लाख रुपैयाँ दिन आफूलाई दबाब दिएको र दिननसक्ने बताएपछि जबरजस्ती हस्ताक्षर गराएर चेक लगेको ठाकुरले अनुसन्धानका क्रममा दिएको बयानमा उल्लेख छ। उनले रोडशेषबाट आफूलाई बा १८ च ८९९५ नम्बरको कारमा राखेर एजाज, फाकिरा, सावन र तनवीरसहितले अपहरण गरेर दिनभर आफ्नो कब्जामा राखेर विराटनगर बजार घुमाएको बताएका छन्। त्यतिबेला मेरो साथमा भएको दुई लाख रुपैयाँ गाडी भित्रबाट खोसे, ठाकुरले दिएको जाहेरीमा उल्लेख छ, त्यसपछि खाता रहेको कामना विकास बैंकको चेकमा एक करोड १० लाख रुपैयाँको दुईवटा चेक बनाएर हस्ताक्षर गर्न लगाए। ठाकुरले दिएको जाहेरीअनुसार पुस ८ गते ५० लाख र माघ १० गते ६० लाखको चेक बनाएर हस्ताक्षर गर्न लगाउँदै एजाजको समूहले साँझ ६ बजे देवकोटा चोकमा छोडिदिएको हो। उल्लेखित मितिमा पैसा नदिए जे पनि गर्ने भन्दै धम्की दिन थालेपछि ज्यानको बाजी राखेर आफू प्रहरीमा उजुरी दिन पुगेको उनले बताए। ठाकुरले उजुरी दिएको पाँच दिनपछि एजाजलाई पक्राउ गरेर अनुसन्धान थाल्दा उक्त गिरोह मिटरब्याजमा लगानी गर्ने समूह रहेको प्रहरीले पत्ता लगाएको हो। प्रहरीले मिटरब्याजी विराटनगर९ घोघापुल चोकका ४२ वर्षीय मन्टु भनिने सञ्जयप्रसाद रौनियारलाई पनि पुस १६ गते पक्राउ गरेर ठगी मुद्दामा अनुसन्धान गरिरहेको छ। त्यसअघि नै नियन्त्रणमा लिएर अभद्र व्यवहार मुद्दामा अनुसन्धान अघि बढाउँदा रौनियारले पनि मिटरब्याजमा रकम लगानी गरिरहेको फेला पारेपछि प्रहरीले उनलाई पुनः पक्राउ गरेको हो। एसपी खड्काकाअनुसार रौनियारले विभिन्न व्यक्तिलाई अहिलेसम्ममा ८५ लाख रुपैयाँ लगानी गरेको अनुसन्धानबाट देखिन्छ। मिटरब्याजमा लगाएको त्यो पैसामध्ये अहिलेसम्म दुई करोड ८५ लाख रुपैयाँ असुल गरिसकेको र तीन करोड रुपैयाँ उठाउने क्रममा रहेको खुलेको उनले बताए। ८५ लाख लगानी गरेर पाँच करोड ८५ लाख रुपैयाँ असुल्न खोजेको देखिन्छ। त्यो मिटरब्याजमै गरिएको लगानी रहेको खुल्यो, एसपी खड्काले भने, व्यक्तिका जग्गा धितो राख्दै थोरै पैसा लगानी गरेर धेरै लाभ लिन खोजेको पाइयो। रौनियारबाट पीडित भएकामध्ये मोरङको विराटनगर, धनपालथान, जहदा, रंगेली, रतुवामाई लगायतबाट १६ जनाको जाहेरी परिसकेको छ। उनले ठगी मुद्दाको अनुसन्धान सकेपछि थप कारबाही अघि बढाउन रौनियारलाई सम्पत्ति शुद्धिकरण सम्बन्धी मुद्दा पनि चलाइने बताए। सम्पत्ति शुद्धीकरण विभागमा कारबाहीका लागि बुझाउनलाई अहिले उनले प्रयोग गर्ने बैंक खाता जुटाउँदै जम्मा रहेको रकमका बारेमा बुझ्ने र मालपोत कार्यालयमार्फत जग्गाको विवरण माग्ने काम भइरहेको जानकारी एसपी खड्काले दिए। मिटरब्याजमा लगानी गरेर अवैध हिसाबले असुल्ने ठूलै गिरोह सक्रिय रहेको पाइएको छ, उनले भने, विराटनगरमा मिटरब्याजीको गिरोहविरुद्धको कारबाही तीव्र पारिएको छ। प्रहरीले यसरी कोही ठगिएको भए उजुरी दिन र सम्पर्कमा आउन पनि सबैमा अनुरोध गरेको छ।"
भक्तपुर दरबार क्षेत्रभित्र स्कुल पुनर्निर्माणको साटो मन्दिर नै बनाउन जोड,"भक्तपुर : जिल्लाको भक्तपुर नगरपालिका२ यालाछेंस्थित भक्तपुर दरबार क्षेत्र परिसरमा शारदा माध्यमिक विद्यालयको भवन पुनर्निर्माण गर्न लागिएको भन्दै इतिहासविद् तथा संस्कृतिविद्सँगै स्थानीय बासिन्दाले आपत्ति जनाएका छन् । उनीहरुले भक्तपुर दरबार क्षेत्र परिसरका ९९ चोकमध्ये केही चोक रहेको उक्त क्षेत्रमा विद्यालय भवन पुनर्निर्माण स्वीकृति दिनु आपत्तिजनक भएको बताए । भक्तपुर दरबार क्षेत्र उत्खनन् गर्ने भन्दै आएको नगरपालिकाले शारदा माविलाई भवन पुनर्निर्माण गर्न स्वीकृति दिनु आश्चर्यको कुरा हो, उनीहरुले भने, पहिले त्यहाँ उत्खनन् गर्नुपर्छ, तत्काल भवन पुनर्निर्माण गर्न दिन हुन्न । भक्तपुर दरबार क्षेत्रको ९९ चोकभित्र परेका जिल्ला प्रशासन कार्यालय, जिल्ला समन्वय समिति, जिल्ला अदालत, महानगरीय प्रहरी परिसर भक्तपुर, नेपाल स्काउट, भक्तपुर बारलगायतका भवनसमेत हटाउन पहल गर्नुपर्नेमा स्कुल भवन पुनर्निर्माण गर्न दिने निर्णय सच्याउनुपर्नेमा उनीहरुको जोड थियो । दरबार क्षेत्र उत्खनन् गर्ने भनेकाले जिल्ला अदालतले अन्तै नयाँ भवन बनाइसकेको छ, उनीहरुले भने, अरु सरकारी कार्यालयहरुलाई पनि स्थानान्तरण गर्दै लानुपर्छ तर अहिले स्कुल पुनर्निर्माण गर्न दिँदा ती कार्यालयहरु स्थानान्तरण भएर जान तयार हुँदैनन् । भक्तपुर नगरपालिकाबाट दबाब आउनसक्ने भन्दै ती इतिहासविद् तथा संस्कृतिविद्हरुले आफ्नो नाम उल्लेख नगर्न आग्रह गरेका थिए । नारायण मन्दिरको जगमा स्कुल भवन ! शारदा माविको भवन बन्नुअघि त्यहाँ दुई तले प्यागोडा शैलीको नारायणको मन्दिर रहेको उनीहरु बताउँछन् । १९९० सालको भूकम्पमा उक्त मन्दिर भत्किएको थियो । धेरै वर्षसम्म पुनर्निर्माण नगरिएपछि मन्दिरको नारायणको मूर्तिलाई हनुमानघाटमा लगेर राखिएको उनीहरुको भनाइ छ । ९० सालको भूकम्पमा भत्किएका तर पुनर्निर्माण नभएका धेरै मन्दिरका मूर्तिहरु अहिले पनि हनुमानघाट परिसरमा छन् । नारायणको मूर्ति पनि अझै हनुमानघाटमै छ । स्कुलको मुख्य प्रवेश द्वार नै त्यसबेला नारायण मन्दिरको प्रवेशद्वद्वार हो । अहिले पनि प्रवेशद्वद्वारको दायाँबायाँ एकजोडी सिंहका मूर्तिले पहरा दिइरहेका छन् । प्रवेशद्वद्वारको सामुन्ने लामो ढुंगे खम्बामा घुँडा टेकेर नमस्कार गरिरहेको गरुडको मूर्तिसमेत छ । यी सबै प्रमाणले स्कुल बन्नुअघि त्यहाँ नारायणको मन्दिर रहेको स्पष्ट हुँदाहुँदै भक्तपुर नगरपालिकाले करोडौं खर्चेर स्कुल भवन पुनर्निर्माण गर्न स्वीकृति दिएकोमा स्थानीय पुण्यराम सुवालले पनि आपत्ति जनाए । भग्नावशेषमाथि नै ०१३ सालमा शारदा माविको भवन ठड्याइएको थियो, उनले थपे, अहिले भवन पुनर्निर्माण गर्न जग खन्ने क्रममै पनि मन्दिरको भग्नावशेष फेला परेको छ । यी सबै प्रमाणलाई अनदेखा गरेर सम्पदा विलुप्त पार्न पाइँदैन । स्कुल भवन पुनर्निर्माण गर्न मिल्दैन । नगरपालिकाले ०७२ सालको भूकम्पपछि भक्तपुर दरबार क्षेत्रभित्रको शारदा माविसँगै पद्म र विद्यार्थी निकेतन माविलाई अन्यत्र सार्ने भनेको थियो । उसले दरबार क्षेत्र उत्खनन् गर्नकै लागि यी तीनै स्कुललाई भूकम्पपछि भवन तथा संरचना बनाउन स्वीकृति दिएन । यी स्कुलले कक्षाकोठाको अभाव झेल्दै जेनतेन अध्यापन गराउँदै आएका थिए । नगरपालिकाले स्वीकृति नदिँदा यी विद्यालयले राष्ट्रिय पुनर्निर्माण प्राधिकरण, विदेशी दातृ निकाय तथा विभिन्न संस्थाले भवन पुनर्निर्माण गरिदिन्छु भन्दा पनि सहयोग लिन पाएनन् । यसबाट स्थानीय, इतिहास तथा संस्कृतिविद्मा दरबार क्षेत्रको उत्खनन् हुनेमा ढुक्क भएका थिए तर हालै शारदा माविलाई भवन पुनर्निर्माण स्वीकृति दिएपछि निराश भएको उनीहरुले सुनाए । शारदा माविको भवन बन्नुअघि मन्दिर रहेको स्पष्टै छ । त्यसमा दुविधै छैन, सम्पदा संरक्षण अभियन्ता एवं अधिवक्ता राजकुमार सुवालले भने, त्यहाँ मल्लकालीन बौद्ध चैत्य अहिलेसम्म छ । यस्तोमा नगरपालिकाले स्कुलहरु अन्यत्रै सार्नुपर्छ । यसअघि पुरातत्व विभागले पद्म माविमा उत्खनन् गर्दा मल्लकालीन दरबारको अवशेष फेला परेको थियो । त्यहाँ साततले बसन्तपुर दरबार रहेको थियो । जुन १८९० सालको भूकम्पमा भत्किएको थियो । तर शारदा मावि परिसरमा मन्दिरका सबै भाग नै बाँकी छन् । अहिले मन्दिरको भग्नावशेष नै फेला परेको छ, अधिवक्ता सुवालले भने, त्यसैले पहिले भने जस्तै नगरपालिकाले स्कुल अन्तै सार्नुपर्छ । स्थानीयले भूकम्पमा क्षतिग्रस्त स्कुल भवनको अवलोकन गरेका नेपाल मजदुर किसान पार्टी (नेमकिपा) अध्यक्ष नारायणमान बिजुक्छेलगायतले स्कुल सारेर दरबार क्षेत्र उत्खनन् गर्ने भनेको सुनाए । तर अहिले त्यही नेमकिपाबाट नगरपालिकामा निर्वाचित जनप्रतिनिधिहरु पार्टी अध्यक्षकै अभिव्यक्ति झूटो साबित गर्न लागिपरेको गुनासो गरे । उल्टै स्कुल भवन पुनर्निर्माण गर्न नेमकिपाकै संघीय सांसद र प्रदेश सांसदले सांसद विकास कोषबाट बजेट दिएको भन्दै उनले आक्रोश पोखे । नगरपालिकाले गल्ती गरे रोक्नुपर्ने प्रदेश र संघीय सांसदले नै सम्पदा क्षेत्रमा स्कुल पुनर्निर्माण गर्न बजेट दिए, उनले थपे, के नगरपालिका, संघीय र प्रदेश सांसदहरु नै सम्पदा मास्न उद्यत भएका हुन् ? शारदा माविको पुनर्निर्माण गर्न सांसद प्रेम सुवालले सांसद विकास कोषबाट २५ लाख रुपैयाँ दिएका छन् । प्रदेश सांसद सुरेन्द्रराज गोसार्इंले ४० लाख रुपैयाँ दिएका छन् । सांसद सुवालले नै पुनर्निर्माणको शिलान्यास गरिसकेका छन् । शिलान्यासमा प्रदेश सांसद गोसाईंसमेत सहभागी थिए । नगरपालिकाकी उपमेयर रजनी जोशी, वडा अध्यक्षहरु प्रेमगोपाल कर्माचार्य र हरिप्रसाद बासुकला पनि शिलान्यासमा सहभागी थिए । उनीहरुले आवश्यक परे पुन:भत्काउने सर्तमा भवन पुनर्निर्माण गर्न दिइएको दाबी गरे । तर स्थानीयले आवश्यक परे भत्काइने भवन करिब ३ करोड रुपैयाँ खर्चेर पुनर्निर्माण गर्न नहुने भन्दै आएका छन् । नगरपालिकाले विकल्प दिनुपर्छ : नकर्मी पुरातत्व विभागअन्तर्गत भक्तपुरमा रहेको स्मारक संरक्षण तथा दरबार हेरचाह कार्यालयकी प्रमुख अरुणा नकर्मीले शारदा मावि परिसर भक्तपुर दरबार क्षेत्रकै भाग भएको स्पष्ट पार्दै नगरपालिकाले स्कुललाई विकल्प दिनुपर्ने बताइन् । नगरपालिकाले आवश्यक परे भत्काउने सर्तमा पुनर्निर्माण गर्न दिने स्पष्टीकरणसहित नक्सा पेस गरेपछि विभागबाट स्वीकृति दिइएको उनले जानकारी दिइन् । शारदा मावि परिसर दरबार क्षेत्रकै भाग हो, उनले भनिन्, दरबार क्षेत्र उत्खनन् गर्ने हो भने नगरपालिकाले त्यहाँ पुनर्निर्माण गर्न दिनुहुन्न । विकल्प दिनुपर्छ । उत्खनन्मा हाम्रो आपत्ति छैन : तुईतुई शारदा माविका प्रधानाध्यापक रोशनराज तुईतुईले धेरै संघर्षपछि मात्र पुनर्निर्माण स्वीकृति पाएको सुनाए । उनले सम्पदा क्षेत्र भनेर स्कुल प्रष्ट भए पनि आफूहरुसँग अरु विकल्प नभएको बताए । भूकम्पपछि ५ वर्ष हामी भवनविहीन रह्यौं । धेरै संघर्षपछि अहिले पुनर्निर्माण हुने अवस्था आएको हो, उनले भने, तैपनि उत्खनन् गर्ने नै हो भने हामीलाई आपत्ति छैन । तर पुनर्निर्माण सुरु गर्नुअघि नै हुनुपर्यो । उनले साबिक ठाउँमा बनाउन नदिने भए विकल्प दिन पटकपटक नगरपालिकाको ध्यानाकर्षण गरिएको सुनाए । तत्कालीन बडामहारानी रत्नले शिलान्यास गरेकी थिइन् भवन उनका अनुसार २००९ सालमा स्थापित शारदा माविले ०१६ सालमा मात्र अहिले पुनर्निर्माण हुन लागेको भवन पाएको थियो । उनले उक्त भवनको शिलान्यास तत्कालीन बडामहारानी रत्न राज्यलक्ष्मी शाहले ०१३ सालमा गरेको बताए । निर्माण सकिएपछि शाहले नै ०१९ सालमा उद्घाटन पनि गरेको उनले जानकारी दिए । स्थापनाकालमा भक्तपुर दरबार क्षेत्रमै रहेको पद्म हाइस्कुलमा कक्षा सञ्चालन गरिएको थियो, प्रअ तुईतुईले भने, ०१९ सालमा मात्र स्कुलले भवन पाएको थियो । जुन ०७२ सालको भूकम्पमा क्षतिग्रस्त भयो । विद्यालयले नेपाली मौलिक एवं परम्परागत शैलीअनुसार माटो जोडाइमा भवन पुनर्निर्माण गर्न लागेको हो । मल्लकालीन शैलीमै पुनर्निर्माण गर्ने तयारी प्रअ तुईतुईले स्कुल भवन मल्लकालीन शैलीमा बनाउने स्पष्ट पारे । उनका अनुसार पुनर्निर्माण गर्न करिब एक करोड रुपैयाँ सहयोग गर्ने दाताहरु स्कुलसँग छन् । त्यसमाथि सांसद सुवाल र गोसार्इंले समेत रकम दिएपछि पुनर्निर्माण गर्न आफूहरु उत्साहित भएको उनी सुनाउँछन् । तीनतले भवनमा १४ कोठा हुनेछन् । तीमध्ये १० वटा जति कोठा अध्यापनका लागि र बाँकी कार्यालय, पुस्तकालय, प्रयोगशाला तथा लेखाका लागि प्रयोग गरिनेछ । स्कुलमा २ सय ५० विद्यार्थी छन् । तीन जना निजी स्रोतका सहित २५ जना शिक्षक रहेका छन् । कक्षा १२ सम्म पढाइ हुने स्कुलमा कक्षा ११ र १२ तर्फ मानविकी, व्यवस्थापन र शिक्षाशास्त्र संकायको अध्यापन हुँदै आएको छ । नगरपालिकाले स्कुल पुनर्निर्माणको स्वीकृति दिएसँगै भक्तपुर दरबार क्षेत्रमै रहेको पद्म र विद्यार्थी निकेतन माविले पनि पुनर्निर्माण प्रक्रिया अघि बढाएका छन् । भूकम्पले भत्काउनुअघिको शारदा माविको मुख्य भवन । तस्बिर :अन्नपूर्ण मल्लकालीन शैलीमा पुनर्निर्माण हुने शारदा मावि भवनको डिजाइन । तस्बिर :अन्नपूर्ण भूकम्पले भत्काएको विद्यालय शिलान्यास गर्न जग खन्दा भेटिएको मन्दिरको भग्नावशेष । तस्बिर :ईश्वरकाजी खाइजू भक्तपुर शारदा मावि) भक्तपुर शारदा मावि १) भक्तपुर शारदा मावि २) शारदा मावि जाने मुख्य प्रवेशद्वार र द्वारको सामुन्ने रहेको ढुंगे स्तम्भमाथि गरुड तथा एकजोडी ढुंगाको सिंह । तस्बिर :ईश्वरकाजी खाइजू भक्तपुर शारदा मावि ३) विद्यालय भवन बन्नुअघिको मन्दिरभित्र रहेको नारायण देवताको मूर्ति । हाल उक्त मूर्ति हनुमानघाटमा रहेको छ । तस्बिर :ईश्वरकाजी खाइजू भक्तपुर शारदा मावि ४) भक्तपुर शारदा मावि ५) भक्तपुर शारदा मावि ६)"
"तराईमा चिसो बढ्यो, जनजीवन कष्टकर","विराटनगर : सिरसिर हावा र बाक्लो हुस्सुसँगै चलेको शीतलहरका कारण ठिही बढ्दा प्रदेश १ को राजधानी विराटनगर लगायत तराईको जनजीवन कष्टकर बनेर गएको छ। यसअघि मंसिर अन्तिम साता पनि यसरी नै चिसो बढेको थियो। झन्डै एक महिनासम्म सामान्य अवस्थामा रहेको मौसम परिवर्तन भएर चिसो दुई दिन यता भने अत्याधिक बढेको छ। विराटनगरमा घाम देख्न पाइएको छैन। आकाश धुम्म छ। चिसो हावा चलिरहेको छ। अघिल्लो दिन अलि कम रहेको चिसो भोलिपल्ट (बुधबार) अचाक्ली बढेको महसुस भएको छ। हुस्सुले आकाश ढाकेर घाम देख्न नपाउँदा र पश्चिमी वायुसँगै शीतलहर चल्दा बढेको ठिहीले जनजीवन नराम्ररी प्रभावित बनाएको हो। यस्तो अवस्थामा चिसो बढ्नु स्वभाविक रहेको जल तथा मौसम विज्ञान फिल्ड कार्यालय विराटनगरका प्रमुख विकास देउजाले बताए। पश्चिमी वायु चल्ने र आकाशमा बादल लाग्ने क्रम एकै पटक भएको छ, उनले भने, बुधबारबाट त कक्रक्कै बनाउने चिसो छ। कार्यालयका अनुसार मंगलबार १२२ डिग्री सेल्सियस मापन गरिएको विराटनरको न्यूनतम तापक्रम बुधबारसम्म आइपुग्दा ३२ डिग्री तल झरेको छ। बुधबार न्यूनतम तापक्रम ९ डिग्री छ। तापक्रम एकै दिन ३ डिग्रीभन्दा तल झर्नुलाई असामान्य लिएर मौसम अत्याधिक मात्रामा चिसिँदै गएको रुपमा लिनुपर्ने देउजाको भनाइ छ। उनले यो अवस्था केही दिन कायम रहनसक्ने बताए। चिसो धेरै बढेपछि सडकमा सर्वसाधारणको हिँडडुल पातलिन थालेको छ। सवारी साधन कम मात्रामा सडकमा देखिन थालेका छन्। चिसोले सार्वजनिक स्थल, सरकारी कार्यालय, सडक तथा विभिन्न ठाउँमा सर्वसाधारणको चहलपहल कम भएको छ। अत्याधिक जाडो बढेपछि आर्थिक अवस्था कमजोर भएका, न्यानो लुगा किनेर लगाउन नसक्ने, वासस्थानको उचित व्यवस्था नभएकाहरुको कन्तविजोग भएको छ। गरिबीमाथि चिसोको पीडा थपिँदा बालबालिका, वृद्धवृद्धा र गर्भवती महिलाहरु बढी प्रभावित बनेको पाइएको मोरङका सहायक प्रमुख जिल्ला अधिकारी धु्रबबहादुर खड्काले बताए। सर्वसाधारणले कतिपय ठाउँमा आगो बालेर चिसो भगाउने प्रयास गरिरहेको उनको भनाइ छ। घाम देख्न नपाइँदा र चिसो बढ्दा सर्वसाधारण कष्ट बेहोर्न बाध्य छन्, खड्काले भने, घामको प्रकाश नदेखिँदा दैनिक तापक्रम पनि ओरालो झर्दै छ। नजिकको दृष्य पनि देख्नसक्ने अवस्था नभएपछि सवारी चालक समस्यामा परेका छन्। ट्राफिक प्रहरीले हुस्सुले दुर्घटनाको जोखिम बढेकोभन्दै सावधानीका साथ सवारी साधन सञ्चालन गर्न चालकलाई आग्रह गरेको छ। प्रदेश १ का ट्राफिक प्रहरी प्रमुख एसपी सञ्जीव शर्माले सबै चालकलाई अगाडिको फक्स लाइट बालेर मात्रै सवारी साधन चलाउन आह्वान गरिएको जानकारी दिए। भिजिविलिटी कम भएर नजिकै रहेका कुनै पनि वस्तु नदेखिने र दुर्घटनाको जोखिम बढेकाले सवारी चालकलाई सावधानी अपनाउन आग्रह गरिएको उनको भनाइ छ। मौसममा आएको परिवर्तनसँगै तापक्रममा नियमित गिरावट आउँदा ज्यान बचाउने उपायको खोजी उत्तम विकल्प हुने सरोकारवालाले बताए। हुस्सुसँगै मौसममा आएको खरावीका कारण भिटिभिलिटी कम हुँदा दैनिक व्यस्त रहने विराटनगर विमानस्थलमासमेत जहाज अवतरण र उडानमा समस्या भइरहेको विमानस्थल प्रमुख उत्सवराज खरेलले जानकारी दिए। उनका अनुसार मौसममा फेरबदल हुँदा उडानमा सधैँ समस्या भइरहन्छ। मौसम प्रतिकूलताका कारण उडान रद्ध हुँदा यात्रुहरु मारमा परेको उनको भनाइ छ। खरेलले मौसम परिवर्तनसँगै उडान सुचारु हुननसक्दा यात्रुले समयमै गन्तव्यमा पुग्न नपाउने गरेको र कतिपय उडान रद्ध हुँदा यात्रु गन्तव्यमा जान नपाइकन फर्कनुपर्ने अवस्था रहेको सुनाए। उडानमा ढिलाई हुँदा विमानस्थलमा यात्रुको भीडभाड अत्याधिक हुँदा कोरोना फैलने जोखिम बढेको उनले बताए। जहाजलाई कम्तीमा पनि एक हजार छ सय मिटर भिजिविलिटी आवश्यक पर्ने उनको भनाइ छ। त्यही भएर बाक्लो हुस्सु नहटेसम्म उडानको सम्भावना नरहने खरेलले बताए। मोरङका प्रमुख जिल्ला अधिकारी कोषहरि निरौलाले चिसोबाट सर्वसाधारणलाई जोगाउने उपायको खोजी थालिएको बताए। चिसोबाट प्रभावित बनेकाहरुको विवरण संकलन तीव्र पारिएको छ, उनले भने, उनीहरुलाई सुरक्षित राख्दै जाडोको समयमा हुने मानवीय क्षति रोक्न आवश्यक कदम चालिने छ। प्रभावित सर्वसाधारणलाई चिसोबाट बच्न दाउरा, न्याना कपडा र आवश्यक राहत सामग्री उपलब्ध गराइने निरौलाको भनाइ छ।"
भक्तपुर दरबार क्षेत्रभित्र स्कुल पुनर्निर्माणको साटो मन्दिर नै बनाउन जोड,"भक्तपुर : जिल्लाको भक्तपुर नगरपालिका२ यालाछेंस्थित भक्तपुर दरबार क्षेत्र परिसरमा शारदा माध्यमिक विद्यालयको भवन पुनर्निर्माण गर्न लागिएको भन्दै इतिहासविद् तथा संस्कृतिविद्सँगै स्थानीय बासिन्दाले आपत्ति जनाएका छन् । उनीहरुले भक्तपुर दरबार क्षेत्र परिसरका ९९ चोकमध्ये केही चोक रहेको उक्त क्षेत्रमा विद्यालय भवन पुनर्निर्माण स्वीकृति दिनु आपत्तिजनक भएको बताए । भक्तपुर दरबार क्षेत्र उत्खनन् गर्ने भन्दै आएको नगरपालिकाले शारदा माविलाई भवन पुनर्निर्माण गर्न स्वीकृति दिनु आश्चर्यको कुरा हो, उनीहरुले भने, पहिले त्यहाँ उत्खनन् गर्नुपर्छ, तत्काल भवन पुनर्निर्माण गर्न दिन हुन्न । भक्तपुर दरबार क्षेत्रको ९९ चोकभित्र परेका जिल्ला प्रशासन कार्यालय, जिल्ला समन्वय समिति, जिल्ला अदालत, महानगरीय प्रहरी परिसर भक्तपुर, नेपाल स्काउट, भक्तपुर बारलगायतका भवनसमेत हटाउन पहल गर्नुपर्नेमा स्कुल भवन पुनर्निर्माण गर्न दिने निर्णय सच्याउनुपर्नेमा उनीहरुको जोड थियो । दरबार क्षेत्र उत्खनन् गर्ने भनेकाले जिल्ला अदालतले अन्तै नयाँ भवन बनाइसकेको छ, उनीहरुले भने, अरु सरकारी कार्यालयहरुलाई पनि स्थानान्तरण गर्दै लानुपर्छ तर अहिले स्कुल पुनर्निर्माण गर्न दिँदा ती कार्यालयहरु स्थानान्तरण भएर जान तयार हुँदैनन् । भक्तपुर नगरपालिकाबाट दबाब आउनसक्ने भन्दै ती इतिहासविद् तथा संस्कृतिविद्हरुले आफ्नो नाम उल्लेख नगर्न आग्रह गरेका थिए । नारायण मन्दिरको जगमा स्कुल भवन ! शारदा माविको भवन बन्नुअघि त्यहाँ दुई तले प्यागोडा शैलीको नारायणको मन्दिर रहेको उनीहरु बताउँछन् । १९९० सालको भूकम्पमा उक्त मन्दिर भत्किएको थियो । धेरै वर्षसम्म पुनर्निर्माण नगरिएपछि मन्दिरको नारायणको मूर्तिलाई हनुमानघाटमा लगेर राखिएको उनीहरुको भनाइ छ । ९० सालको भूकम्पमा भत्किएका तर पुनर्निर्माण नभएका धेरै मन्दिरका मूर्तिहरु अहिले पनि हनुमानघाट परिसरमा छन् । नारायणको मूर्ति पनि अझै हनुमानघाटमै छ । स्कुलको मुख्य प्रवेश द्वार नै त्यसबेला नारायण मन्दिरको प्रवेशद्वद्वार हो । अहिले पनि प्रवेशद्वद्वारको दायाँबायाँ एकजोडी सिंहका मूर्तिले पहरा दिइरहेका छन् । प्रवेशद्वद्वारको सामुन्ने लामो ढुंगे खम्बामा घुँडा टेकेर नमस्कार गरिरहेको गरुडको मूर्तिसमेत छ । यी सबै प्रमाणले स्कुल बन्नुअघि त्यहाँ नारायणको मन्दिर रहेको स्पष्ट हुँदाहुँदै भक्तपुर नगरपालिकाले करोडौं खर्चेर स्कुल भवन पुनर्निर्माण गर्न स्वीकृति दिएकोमा स्थानीय पुण्यराम सुवालले पनि आपत्ति जनाए । भग्नावशेषमाथि नै ०१३ सालमा शारदा माविको भवन ठड्याइएको थियो, उनले थपे, अहिले भवन पुनर्निर्माण गर्न जग खन्ने क्रममै पनि मन्दिरको भग्नावशेष फेला परेको छ । यी सबै प्रमाणलाई अनदेखा गरेर सम्पदा विलुप्त पार्न पाइँदैन । स्कुल भवन पुनर्निर्माण गर्न मिल्दैन । नगरपालिकाले ०७२ सालको भूकम्पपछि भक्तपुर दरबार क्षेत्रभित्रको शारदा माविसँगै पद्म र विद्यार्थी निकेतन माविलाई अन्यत्र सार्ने भनेको थियो । उसले दरबार क्षेत्र उत्खनन् गर्नकै लागि यी तीनै स्कुललाई भूकम्पपछि भवन तथा संरचना बनाउन स्वीकृति दिएन । यी स्कुलले कक्षाकोठाको अभाव झेल्दै जेनतेन अध्यापन गराउँदै आएका थिए । नगरपालिकाले स्वीकृति नदिँदा यी विद्यालयले राष्ट्रिय पुनर्निर्माण प्राधिकरण, विदेशी दातृ निकाय तथा विभिन्न संस्थाले भवन पुनर्निर्माण गरिदिन्छु भन्दा पनि सहयोग लिन पाएनन् । यसबाट स्थानीय, इतिहास तथा संस्कृतिविद्मा दरबार क्षेत्रको उत्खनन् हुनेमा ढुक्क भएका थिए तर हालै शारदा माविलाई भवन पुनर्निर्माण स्वीकृति दिएपछि निराश भएको उनीहरुले सुनाए । शारदा माविको भवन बन्नुअघि मन्दिर रहेको स्पष्टै छ । त्यसमा दुविधै छैन, सम्पदा संरक्षण अभियन्ता एवं अधिवक्ता राजकुमार सुवालले भने, त्यहाँ मल्लकालीन बौद्ध चैत्य अहिलेसम्म छ । यस्तोमा नगरपालिकाले स्कुलहरु अन्यत्रै सार्नुपर्छ । यसअघि पुरातत्व विभागले पद्म माविमा उत्खनन् गर्दा मल्लकालीन दरबारको अवशेष फेला परेको थियो । त्यहाँ साततले बसन्तपुर दरबार रहेको थियो । जुन १८९० सालको भूकम्पमा भत्किएको थियो । तर शारदा मावि परिसरमा मन्दिरका सबै भाग नै बाँकी छन् । अहिले मन्दिरको भग्नावशेष नै फेला परेको छ, अधिवक्ता सुवालले भने, त्यसैले पहिले भने जस्तै नगरपालिकाले स्कुल अन्तै सार्नुपर्छ । स्थानीयले भूकम्पमा क्षतिग्रस्त स्कुल भवनको अवलोकन गरेका नेपाल मजदुर किसान पार्टी (नेमकिपा) अध्यक्ष नारायणमान बिजुक्छेलगायतले स्कुल सारेर दरबार क्षेत्र उत्खनन् गर्ने भनेको सुनाए । तर अहिले त्यही नेमकिपाबाट नगरपालिकामा निर्वाचित जनप्रतिनिधिहरु पार्टी अध्यक्षकै अभिव्यक्ति झूटो साबित गर्न लागिपरेको गुनासो गरे । उल्टै स्कुल भवन पुनर्निर्माण गर्न नेमकिपाकै संघीय सांसद र प्रदेश सांसदले सांसद विकास कोषबाट बजेट दिएको भन्दै उनले आक्रोश पोखे । नगरपालिकाले गल्ती गरे रोक्नुपर्ने प्रदेश र संघीय सांसदले नै सम्पदा क्षेत्रमा स्कुल पुनर्निर्माण गर्न बजेट दिए, उनले थपे, के नगरपालिका, संघीय र प्रदेश सांसदहरु नै सम्पदा मास्न उद्यत भएका हुन् ? शारदा माविको पुनर्निर्माण गर्न सांसद प्रेम सुवालले सांसद विकास कोषबाट २५ लाख रुपैयाँ दिएका छन् । प्रदेश सांसद सुरेन्द्रराज गोसार्इंले ४० लाख रुपैयाँ दिएका छन् । सांसद सुवालले नै पुनर्निर्माणको शिलान्यास गरिसकेका छन् । शिलान्यासमा प्रदेश सांसद गोसाईंसमेत सहभागी थिए । नगरपालिकाकी उपमेयर रजनी जोशी, वडा अध्यक्षहरु प्रेमगोपाल कर्माचार्य र हरिप्रसाद बासुकला पनि शिलान्यासमा सहभागी थिए । उनीहरुले आवश्यक परे पुन:भत्काउने सर्तमा भवन पुनर्निर्माण गर्न दिइएको दाबी गरे । तर स्थानीयले आवश्यक परे भत्काइने भवन करिब ३ करोड रुपैयाँ खर्चेर पुनर्निर्माण गर्न नहुने भन्दै आएका छन् । नगरपालिकाले विकल्प दिनुपर्छ : नकर्मी पुरातत्व विभागअन्तर्गत भक्तपुरमा रहेको स्मारक संरक्षण तथा दरबार हेरचाह कार्यालयकी प्रमुख अरुणा नकर्मीले शारदा मावि परिसर भक्तपुर दरबार क्षेत्रकै भाग भएको स्पष्ट पार्दै नगरपालिकाले स्कुललाई विकल्प दिनुपर्ने बताइन् । नगरपालिकाले आवश्यक परे भत्काउने सर्तमा पुनर्निर्माण गर्न दिने स्पष्टीकरणसहित नक्सा पेस गरेपछि विभागबाट स्वीकृति दिइएको उनले जानकारी दिइन् । शारदा मावि परिसर दरबार क्षेत्रकै भाग हो, उनले भनिन्, दरबार क्षेत्र उत्खनन् गर्ने हो भने नगरपालिकाले त्यहाँ पुनर्निर्माण गर्न दिनुहुन्न । विकल्प दिनुपर्छ । उत्खनन्मा हाम्रो आपत्ति छैन : तुईतुई शारदा माविका प्रधानाध्यापक रोशनराज तुईतुईले धेरै संघर्षपछि मात्र पुनर्निर्माण स्वीकृति पाएको सुनाए । उनले सम्पदा क्षेत्र भनेर स्कुल प्रष्ट भए पनि आफूहरुसँग अरु विकल्प नभएको बताए । भूकम्पपछि ५ वर्ष हामी भवनविहीन रह्यौं । धेरै संघर्षपछि अहिले पुनर्निर्माण हुने अवस्था आएको हो, उनले भने, तैपनि उत्खनन् गर्ने नै हो भने हामीलाई आपत्ति छैन । तर पुनर्निर्माण सुरु गर्नुअघि नै हुनुपर्यो । उनले साबिक ठाउँमा बनाउन नदिने भए विकल्प दिन पटकपटक नगरपालिकाको ध्यानाकर्षण गरिएको सुनाए । तत्कालीन बडामहारानी रत्नले शिलान्यास गरेकी थिइन् भवन उनका अनुसार २००९ सालमा स्थापित शारदा माविले ०१६ सालमा मात्र अहिले पुनर्निर्माण हुन लागेको भवन पाएको थियो । उनले उक्त भवनको शिलान्यास तत्कालीन बडामहारानी रत्न राज्यलक्ष्मी शाहले ०१३ सालमा गरेको बताए । निर्माण सकिएपछि शाहले नै ०१९ सालमा उद्घाटन पनि गरेको उनले जानकारी दिए । स्थापनाकालमा भक्तपुर दरबार क्षेत्रमै रहेको पद्म हाइस्कुलमा कक्षा सञ्चालन गरिएको थियो, प्रअ तुईतुईले भने, ०१९ सालमा मात्र स्कुलले भवन पाएको थियो । जुन ०७२ सालको भूकम्पमा क्षतिग्रस्त भयो । विद्यालयले नेपाली मौलिक एवं परम्परागत शैलीअनुसार माटो जोडाइमा भवन पुनर्निर्माण गर्न लागेको हो । मल्लकालीन शैलीमै पुनर्निर्माण गर्ने तयारी प्रअ तुईतुईले स्कुल भवन मल्लकालीन शैलीमा बनाउने स्पष्ट पारे । उनका अनुसार पुनर्निर्माण गर्न करिब एक करोड रुपैयाँ सहयोग गर्ने दाताहरु स्कुलसँग छन् । त्यसमाथि सांसद सुवाल र गोसार्इंले समेत रकम दिएपछि पुनर्निर्माण गर्न आफूहरु उत्साहित भएको उनी सुनाउँछन् । तीनतले भवनमा १४ कोठा हुनेछन् । तीमध्ये १० वटा जति कोठा अध्यापनका लागि र बाँकी कार्यालय, पुस्तकालय, प्रयोगशाला तथा लेखाका लागि प्रयोग गरिनेछ । स्कुलमा २ सय ५० विद्यार्थी छन् । तीन जना निजी स्रोतका सहित २५ जना शिक्षक रहेका छन् । कक्षा १२ सम्म पढाइ हुने स्कुलमा कक्षा ११ र १२ तर्फ मानविकी, व्यवस्थापन र शिक्षाशास्त्र संकायको अध्यापन हुँदै आएको छ । नगरपालिकाले स्कुल पुनर्निर्माणको स्वीकृति दिएसँगै भक्तपुर दरबार क्षेत्रमै रहेको पद्म र विद्यार्थी निकेतन माविले पनि पुनर्निर्माण प्रक्रिया अघि बढाएका छन् । भूकम्पले भत्काउनुअघिको शारदा माविको मुख्य भवन । तस्बिर :अन्नपूर्ण मल्लकालीन शैलीमा पुनर्निर्माण हुने शारदा मावि भवनको डिजाइन । तस्बिर :अन्नपूर्ण भूकम्पले भत्काएको विद्यालय शिलान्यास गर्न जग खन्दा भेटिएको मन्दिरको भग्नावशेष । तस्बिर :ईश्वरकाजी खाइजू भक्तपुर शारदा मावि) भक्तपुर शारदा मावि १) भक्तपुर शारदा मावि २) शारदा मावि जाने मुख्य प्रवेशद्वार र द्वारको सामुन्ने रहेको ढुंगे स्तम्भमाथि गरुड तथा एकजोडी ढुंगाको सिंह । तस्बिर :ईश्वरकाजी खाइजू भक्तपुर शारदा मावि ३) विद्यालय भवन बन्नुअघिको मन्दिरभित्र रहेको नारायण देवताको मूर्ति । हाल उक्त मूर्ति हनुमानघाटमा रहेको छ । तस्बिर :ईश्वरकाजी खाइजू भक्तपुर शारदा मावि ४) भक्तपुर शारदा मावि ५) भक्तपुर शारदा मावि ६)"
वालिङ नगरसभाद्वारा वडा टुक्राउने प्रस्ताव पारित,"स्याङजा : वालिङ नगरपालिकाको मंगलबार बसेको नवौं नगरसभाले वडालाई टुक्राउने प्रस्ताव पारित गरेको छ। पालिकाभित्र अहिले कायम १४ वडालाई विभाजन गरी १५ वटा वडा कायम गर्ने लगायतका विभिन्न कार्यसूचीमा छलफल गरी पारित गरेको नगरप्रमुख दिलिपप्रताप खाँणले जानकारी दिए। उनले भने, नगरको निर्णय अब गण्डकी प्रदेशसभामा पठाइन्छ। प्रदेशबाट पारित भएपछि केन्द्रमा र केन्द्रले पारित गरेपछि वडा विभाजनको प्रक्रिया सुरु हुन्छ। आर्थिक ऐन २०७७ मा करको दर निर्धारण सम्बन्धी, न्यायिक समितिको कार्यविधि विधेयक २०७७, २०७७०७८ को स्वीकृत वार्षिक बजेट पूँजीगततर्फ योजनागत बजेट रकमान्तर सम्बन्धी प्रतिवेदन उपप्रमुख कल्पना तिवारीले पेश गरेकी थिइन्। यसैगरी, वातावरण तथा विपद ब्यवस्थापन समितिका संयोजक गीता रनपालले वातावरण तथा प्राकृतिक स्रोत संरक्षण सम्बन्धमा ब्यवस्था गर्न बनेको विधेयक २०७७ र नगर प्रवक्ता केदार काफलेले गरेको वडा विभाजनको प्रस्तावका निर्णयहरुलाई नगरसभाले पारित गरेको हो। भौगोलिक अवस्थाले ठूलो र विकट पनि भएकाले १४ लाई विभाजन गरी दुई वटा वडा कायम गर्नेका लागि केही महिनाअघि सोही वडाबासीका एकहजार ६ जनाको हस्ताक्षर सहित नगरपालिकामा बुझाएको वडाअध्यक्ष झम्बरबहादुर श्रेष्ठले बताए।"
भक्तपुर दरबार क्षेत्रभित्र स्कुल पुनर्निर्माणको साटो मन्दिर नै बनाउन जोड,"भक्तपुर : जिल्लाको भक्तपुर नगरपालिका२ यालाछेंस्थित भक्तपुर दरबार क्षेत्र परिसरमा शारदा माध्यमिक विद्यालयको भवन पुनर्निर्माण गर्न लागिएको भन्दै इतिहासविद् तथा संस्कृतिविद्सँगै स्थानीय बासिन्दाले आपत्ति जनाएका छन् । उनीहरुले भक्तपुर दरबार क्षेत्र परिसरका ९९ चोकमध्ये केही चोक रहेको उक्त क्षेत्रमा विद्यालय भवन पुनर्निर्माण स्वीकृति दिनु आपत्तिजनक भएको बताए । भक्तपुर दरबार क्षेत्र उत्खनन् गर्ने भन्दै आएको नगरपालिकाले शारदा माविलाई भवन पुनर्निर्माण गर्न स्वीकृति दिनु आश्चर्यको कुरा हो, उनीहरुले भने, पहिले त्यहाँ उत्खनन् गर्नुपर्छ, तत्काल भवन पुनर्निर्माण गर्न दिन हुन्न । भक्तपुर दरबार क्षेत्रको ९९ चोकभित्र परेका जिल्ला प्रशासन कार्यालय, जिल्ला समन्वय समिति, जिल्ला अदालत, महानगरीय प्रहरी परिसर भक्तपुर, नेपाल स्काउट, भक्तपुर बारलगायतका भवनसमेत हटाउन पहल गर्नुपर्नेमा स्कुल भवन पुनर्निर्माण गर्न दिने निर्णय सच्याउनुपर्नेमा उनीहरुको जोड थियो । दरबार क्षेत्र उत्खनन् गर्ने भनेकाले जिल्ला अदालतले अन्तै नयाँ भवन बनाइसकेको छ, उनीहरुले भने, अरु सरकारी कार्यालयहरुलाई पनि स्थानान्तरण गर्दै लानुपर्छ तर अहिले स्कुल पुनर्निर्माण गर्न दिँदा ती कार्यालयहरु स्थानान्तरण भएर जान तयार हुँदैनन् । भक्तपुर नगरपालिकाबाट दबाब आउनसक्ने भन्दै ती इतिहासविद् तथा संस्कृतिविद्हरुले आफ्नो नाम उल्लेख नगर्न आग्रह गरेका थिए । नारायण मन्दिरको जगमा स्कुल भवन ! शारदा माविको भवन बन्नुअघि त्यहाँ दुई तले प्यागोडा शैलीको नारायणको मन्दिर रहेको उनीहरु बताउँछन् । १९९० सालको भूकम्पमा उक्त मन्दिर भत्किएको थियो । धेरै वर्षसम्म पुनर्निर्माण नगरिएपछि मन्दिरको नारायणको मूर्तिलाई हनुमानघाटमा लगेर राखिएको उनीहरुको भनाइ छ । ९० सालको भूकम्पमा भत्किएका तर पुनर्निर्माण नभएका धेरै मन्दिरका मूर्तिहरु अहिले पनि हनुमानघाट परिसरमा छन् । नारायणको मूर्ति पनि अझै हनुमानघाटमै छ । स्कुलको मुख्य प्रवेश द्वार नै त्यसबेला नारायण मन्दिरको प्रवेशद्वद्वार हो । अहिले पनि प्रवेशद्वद्वारको दायाँबायाँ एकजोडी सिंहका मूर्तिले पहरा दिइरहेका छन् । प्रवेशद्वद्वारको सामुन्ने लामो ढुंगे खम्बामा घुँडा टेकेर नमस्कार गरिरहेको गरुडको मूर्तिसमेत छ । यी सबै प्रमाणले स्कुल बन्नुअघि त्यहाँ नारायणको मन्दिर रहेको स्पष्ट हुँदाहुँदै भक्तपुर नगरपालिकाले करोडौं खर्चेर स्कुल भवन पुनर्निर्माण गर्न स्वीकृति दिएकोमा स्थानीय पुण्यराम सुवालले पनि आपत्ति जनाए । भग्नावशेषमाथि नै ०१३ सालमा शारदा माविको भवन ठड्याइएको थियो, उनले थपे, अहिले भवन पुनर्निर्माण गर्न जग खन्ने क्रममै पनि मन्दिरको भग्नावशेष फेला परेको छ । यी सबै प्रमाणलाई अनदेखा गरेर सम्पदा विलुप्त पार्न पाइँदैन । स्कुल भवन पुनर्निर्माण गर्न मिल्दैन । नगरपालिकाले ०७२ सालको भूकम्पपछि भक्तपुर दरबार क्षेत्रभित्रको शारदा माविसँगै पद्म र विद्यार्थी निकेतन माविलाई अन्यत्र सार्ने भनेको थियो । उसले दरबार क्षेत्र उत्खनन् गर्नकै लागि यी तीनै स्कुललाई भूकम्पपछि भवन तथा संरचना बनाउन स्वीकृति दिएन । यी स्कुलले कक्षाकोठाको अभाव झेल्दै जेनतेन अध्यापन गराउँदै आएका थिए । नगरपालिकाले स्वीकृति नदिँदा यी विद्यालयले राष्ट्रिय पुनर्निर्माण प्राधिकरण, विदेशी दातृ निकाय तथा विभिन्न संस्थाले भवन पुनर्निर्माण गरिदिन्छु भन्दा पनि सहयोग लिन पाएनन् । यसबाट स्थानीय, इतिहास तथा संस्कृतिविद्मा दरबार क्षेत्रको उत्खनन् हुनेमा ढुक्क भएका थिए तर हालै शारदा माविलाई भवन पुनर्निर्माण स्वीकृति दिएपछि निराश भएको उनीहरुले सुनाए । शारदा माविको भवन बन्नुअघि मन्दिर रहेको स्पष्टै छ । त्यसमा दुविधै छैन, सम्पदा संरक्षण अभियन्ता एवं अधिवक्ता राजकुमार सुवालले भने, त्यहाँ मल्लकालीन बौद्ध चैत्य अहिलेसम्म छ । यस्तोमा नगरपालिकाले स्कुलहरु अन्यत्रै सार्नुपर्छ । यसअघि पुरातत्व विभागले पद्म माविमा उत्खनन् गर्दा मल्लकालीन दरबारको अवशेष फेला परेको थियो । त्यहाँ साततले बसन्तपुर दरबार रहेको थियो । जुन १८९० सालको भूकम्पमा भत्किएको थियो । तर शारदा मावि परिसरमा मन्दिरका सबै भाग नै बाँकी छन् । अहिले मन्दिरको भग्नावशेष नै फेला परेको छ, अधिवक्ता सुवालले भने, त्यसैले पहिले भने जस्तै नगरपालिकाले स्कुल अन्तै सार्नुपर्छ । स्थानीयले भूकम्पमा क्षतिग्रस्त स्कुल भवनको अवलोकन गरेका नेपाल मजदुर किसान पार्टी (नेमकिपा) अध्यक्ष नारायणमान बिजुक्छेलगायतले स्कुल सारेर दरबार क्षेत्र उत्खनन् गर्ने भनेको सुनाए । तर अहिले त्यही नेमकिपाबाट नगरपालिकामा निर्वाचित जनप्रतिनिधिहरु पार्टी अध्यक्षकै अभिव्यक्ति झूटो साबित गर्न लागिपरेको गुनासो गरे । उल्टै स्कुल भवन पुनर्निर्माण गर्न नेमकिपाकै संघीय सांसद र प्रदेश सांसदले सांसद विकास कोषबाट बजेट दिएको भन्दै उनले आक्रोश पोखे । नगरपालिकाले गल्ती गरे रोक्नुपर्ने प्रदेश र संघीय सांसदले नै सम्पदा क्षेत्रमा स्कुल पुनर्निर्माण गर्न बजेट दिए, उनले थपे, के नगरपालिका, संघीय र प्रदेश सांसदहरु नै सम्पदा मास्न उद्यत भएका हुन् ? शारदा माविको पुनर्निर्माण गर्न सांसद प्रेम सुवालले सांसद विकास कोषबाट २५ लाख रुपैयाँ दिएका छन् । प्रदेश सांसद सुरेन्द्रराज गोसार्इंले ४० लाख रुपैयाँ दिएका छन् । सांसद सुवालले नै पुनर्निर्माणको शिलान्यास गरिसकेका छन् । शिलान्यासमा प्रदेश सांसद गोसाईंसमेत सहभागी थिए । नगरपालिकाकी उपमेयर रजनी जोशी, वडा अध्यक्षहरु प्रेमगोपाल कर्माचार्य र हरिप्रसाद बासुकला पनि शिलान्यासमा सहभागी थिए । उनीहरुले आवश्यक परे पुन:भत्काउने सर्तमा भवन पुनर्निर्माण गर्न दिइएको दाबी गरे । तर स्थानीयले आवश्यक परे भत्काइने भवन करिब ३ करोड रुपैयाँ खर्चेर पुनर्निर्माण गर्न नहुने भन्दै आएका छन् । नगरपालिकाले विकल्प दिनुपर्छ : नकर्मी पुरातत्व विभागअन्तर्गत भक्तपुरमा रहेको स्मारक संरक्षण तथा दरबार हेरचाह कार्यालयकी प्रमुख अरुणा नकर्मीले शारदा मावि परिसर भक्तपुर दरबार क्षेत्रकै भाग भएको स्पष्ट पार्दै नगरपालिकाले स्कुललाई विकल्प दिनुपर्ने बताइन् । नगरपालिकाले आवश्यक परे भत्काउने सर्तमा पुनर्निर्माण गर्न दिने स्पष्टीकरणसहित नक्सा पेस गरेपछि विभागबाट स्वीकृति दिइएको उनले जानकारी दिइन् । शारदा मावि परिसर दरबार क्षेत्रकै भाग हो, उनले भनिन्, दरबार क्षेत्र उत्खनन् गर्ने हो भने नगरपालिकाले त्यहाँ पुनर्निर्माण गर्न दिनुहुन्न । विकल्प दिनुपर्छ । उत्खनन्मा हाम्रो आपत्ति छैन : तुईतुई शारदा माविका प्रधानाध्यापक रोशनराज तुईतुईले धेरै संघर्षपछि मात्र पुनर्निर्माण स्वीकृति पाएको सुनाए । उनले सम्पदा क्षेत्र भनेर स्कुल प्रष्ट भए पनि आफूहरुसँग अरु विकल्प नभएको बताए । भूकम्पपछि ५ वर्ष हामी भवनविहीन रह्यौं । धेरै संघर्षपछि अहिले पुनर्निर्माण हुने अवस्था आएको हो, उनले भने, तैपनि उत्खनन् गर्ने नै हो भने हामीलाई आपत्ति छैन । तर पुनर्निर्माण सुरु गर्नुअघि नै हुनुपर्यो । उनले साबिक ठाउँमा बनाउन नदिने भए विकल्प दिन पटकपटक नगरपालिकाको ध्यानाकर्षण गरिएको सुनाए । तत्कालीन बडामहारानी रत्नले शिलान्यास गरेकी थिइन् भवन उनका अनुसार २००९ सालमा स्थापित शारदा माविले ०१६ सालमा मात्र अहिले पुनर्निर्माण हुन लागेको भवन पाएको थियो । उनले उक्त भवनको शिलान्यास तत्कालीन बडामहारानी रत्न राज्यलक्ष्मी शाहले ०१३ सालमा गरेको बताए । निर्माण सकिएपछि शाहले नै ०१९ सालमा उद्घाटन पनि गरेको उनले जानकारी दिए । स्थापनाकालमा भक्तपुर दरबार क्षेत्रमै रहेको पद्म हाइस्कुलमा कक्षा सञ्चालन गरिएको थियो, प्रअ तुईतुईले भने, ०१९ सालमा मात्र स्कुलले भवन पाएको थियो । जुन ०७२ सालको भूकम्पमा क्षतिग्रस्त भयो । विद्यालयले नेपाली मौलिक एवं परम्परागत शैलीअनुसार माटो जोडाइमा भवन पुनर्निर्माण गर्न लागेको हो । मल्लकालीन शैलीमै पुनर्निर्माण गर्ने तयारी प्रअ तुईतुईले स्कुल भवन मल्लकालीन शैलीमा बनाउने स्पष्ट पारे । उनका अनुसार पुनर्निर्माण गर्न करिब एक करोड रुपैयाँ सहयोग गर्ने दाताहरु स्कुलसँग छन् । त्यसमाथि सांसद सुवाल र गोसार्इंले समेत रकम दिएपछि पुनर्निर्माण गर्न आफूहरु उत्साहित भएको उनी सुनाउँछन् । तीनतले भवनमा १४ कोठा हुनेछन् । तीमध्ये १० वटा जति कोठा अध्यापनका लागि र बाँकी कार्यालय, पुस्तकालय, प्रयोगशाला तथा लेखाका लागि प्रयोग गरिनेछ । स्कुलमा २ सय ५० विद्यार्थी छन् । तीन जना निजी स्रोतका सहित २५ जना शिक्षक रहेका छन् । कक्षा १२ सम्म पढाइ हुने स्कुलमा कक्षा ११ र १२ तर्फ मानविकी, व्यवस्थापन र शिक्षाशास्त्र संकायको अध्यापन हुँदै आएको छ । नगरपालिकाले स्कुल पुनर्निर्माणको स्वीकृति दिएसँगै भक्तपुर दरबार क्षेत्रमै रहेको पद्म र विद्यार्थी निकेतन माविले पनि पुनर्निर्माण प्रक्रिया अघि बढाएका छन् । भूकम्पले भत्काउनुअघिको शारदा माविको मुख्य भवन । तस्बिर :अन्नपूर्ण मल्लकालीन शैलीमा पुनर्निर्माण हुने शारदा मावि भवनको डिजाइन । तस्बिर :अन्नपूर्ण भूकम्पले भत्काएको विद्यालय शिलान्यास गर्न जग खन्दा भेटिएको मन्दिरको भग्नावशेष । तस्बिर :ईश्वरकाजी खाइजू"
विराटनगर भन्सारनजिक भारतीय ट्रकभित्र चालकको शव भेटियो,विराटनगर : विराटनगर भन्सार कार्यालयनजिक भारतीय नम्बर प्लेटको मालबहाक ट्रकभित्र मृत्यु भएको अवस्थामा बुधबार चालकको शव फेला परेको छ । विराटनगर महानगरपालिका१८ भेडियारीस्थित खोक्सामा राखिएको पीबी ०९ एक्स २९६४ नम्बरको ट्रकभित्र मंगलबारराति सुतेका चालक भारत पञ्जाव घर भएका ५३ वर्षीय नुर मोहम्मद भोलिपल्ट मृत भेटिएका हुन् । इलाका प्रहरी कार्यालय रानीका प्रहरी निरीक्षक दीपक थापाकाअनुसार चालक नुर र पञ्जाव नै घर भएका सहचालक २५ वर्षीय अब्दुल लतिक खाना खाएर मंगलबारराति ट्रकभित्र सुतेको खुलेको छ । बुधबार बिहान उठेर हेर्दा चालकलाई मृत्यु भएको अवस्थामा देखेकोभन्दै सहचालकले ९ बजेतिर प्रहरीलाई खवर गरेको थापाको भनाइ छ । उनकाअनुसार विराटनगर भन्सार कार्यालयनजिक रहेको घटनास्थलमा पुगेको प्रहरीले ट्रकभित्र ओढ्ने आढेर सुतिरहेको अवस्थामा चालकलाई मृत फेला पारेको हो । प्रनि थापाले मृत्युको कारण थाहा नभएको र शवलाई पोस्टमार्टमका लागि विराटनगरस्थित कोसी अस्पताल लगेर घटनाको अनुसन्धान थालिएको जानकारी दिए । उनकाअनुसार उक्त ट्रक चार दिनअघि सामान लिएर नेपाल प्रवेश गरेको पाइएको छ । नेपालतर्फ सामान अनलोड गरेर पुनः सामान लिन भारततर्फ जाने तयारीमा ट्रकका चालक र सहचालक तीन दिनदेखि भन्सारमा पालो पर्खिएर बसेको खुलेको उनको भनाइ छ । पालो पर्खने क्रममा तीन दिनदेखि उनीहरु खाना खाएर ट्रकमै सुत्ने र बस्ने गरेको पाइएको प्रहरीले जनाएको छ । मृत्युको कारण यकिन भइनसकेको र पोस्टमार्टम रिपोर्ट आएपछि थाहा हुने थापाको भनाइ छ । नेपाल प्रहरीले भारत पञ्जावमा रहेका मृतक चालकका परिवारका सदस्यलाई घटनाका बारेमा जानकारी दिइसकिएको जनाएको छ ।
११ एसपी एसएसपीमा बढुवा सिफारिस,"काठमाडौं : नेपाल प्रहरीका ११ जना प्रहरी उपरीक्षक (एसपी) को प्रहरी वरिष्ठ उपरीक्षक (एसएसपी) मा बढुवा गर्न सिफारिस गरिएको छ । बुधबार सिंहदरबारस्थित गृह मन्त्रालयमा बसेको बढुवा समितिको बैठकपछि उनीहरुलाई बढुवा सिफारिस गरेको हो । प्रहरी प्रधान कार्यालयका अनुसार बढुवा सिफारिस सूचीमा एसपीहरु कृष्णकुमार महत, गोविन्दकुमार शाह, उमाशंकर पञ्जियार, अर्जुन चन्द ठकुरी, जनकराज पाण्डेय, सुरेन्द्रप्रसाद मैनाली, कृष्णहरि शर्मा पोखरेल, चक्रबहादुर सिंह, दिल्लीराज पन्त, मधुसुधन लुइटेल र मोहनप्रसाद पोखरेल छन् । सिफारिसमा परेका एसपीमध्ये महत, पञ्जियार र पाण्डेय एआईजी विश्वराज पोखरेलका ब्याची हुन् । बढुवा सिफारिसमा परेका अन्य अधिकृत पनि यसअघिका बढुवामा छुटेका एसपी हुन् ।"
बारपाकको मौलिकता गुमेकोप्रति यूरोपियन युनियनकी राजदूत चिन्तित,"गोरखा : यूरोपियन युनियनका राजदूत नोना डिप्रेजले बारपाकको मौलिकता गुमेकोप्रति दुःख व्यक्त गरेकी छिन् । पुनर्निर्माणपछिको बारपाकको अवस्थाको अवलोकन गर्दै उनले संवेदनशीलता नअपनाउँदा ऐतिहासिक गाउँले मौलिकता गुमाएको भन्दै चिन्ता व्यक्त गरेकी हुन् । एकै ठाउँमा करिब एक हजार घरधुरी रहेको बारपाक २०७२ सालको भूकम्पको केन्द्रबिन्दू हो । भूकम्पअघि बारपाकमा ढुङ्गा र काठले बनेका घर थिए । तर पुनर्निर्माणपछि अधिकांश घर ढलान गरेर निर्माण गरिएको छ । पुनर्निर्माणको क्रममा मौलिकता जोगाउने रणनीति नअपनाउँदा बारपाकको मौलिक सौन्दर्य गुम्यो, राजदूत नोनाले भनिन्, लाखौँ, करोडौ खर्च गरेर बनाइएका कसैका घर सहरका जस्ता ठूला छन्, कसैका काठमाथि जस्ताले बारेर बनाइएका साना छन् । एकरुपता अपनाएर निर्माण गरेको भए गाउँको मौलिक सौन्दर्य बच्थ्यो । साथै आवास पुनर्निर्माणको क्रममा मापदण्ड पालना नगरिएको भन्दै उनले आलोचना गरिन् । साथै उनले यसबारे सरकारसँग गम्भीर रुपमा छलफल गर्ने बताएकी छन् । भूकम्पपछिको पुनर्निर्माण तथा पुनःस्थापना परियोजनाका लागि यूरोपियन यूनियनले नेपाल सरकारलाई एक सय मिलियन डलर अनुदान दिएको थियो । सो रकमबाट निर्माण भएका निजी आवास, सम्पदा, सडक, सरकारी तथा सार्वजनिक भवनको अवलोकनका लागि इयूका नेपाल प्रतिनिधि आएका हुन् । अवलोकनका क्रममा स्थानीयबासीले ६५ वटा घर अझै पुनर्निर्माण नभएको भन्दै गुनासो गरेका थिए । भूकम्पको केन्द्रविन्दूमा सबै घर ध्वस्त भएता पनि तथ्यांक संकलनमा लापार्बाही गर्दा प्राधिकरणले ६५ घर छुटाएको स्थानीय वृषराज घले बताउँछन् । बारपाक सुलीकोट गाउँपालिकाका अध्यक्ष विष्णु भट्टले ९६ प्रतिशत पुनर्निर्माणको काम सम्पन्न भइसकेको जानकारी गराएका छन् । साथै धार्मिक, ऐतिहासिक, पर्यटकीय सम्पदा निर्माणको चरणमा रहेको, सडक, बाटो, चौतारी, सहिदपार्क बन्दै गरेको उनको भनाइ छ । बारपाकको पुनर्निर्माणको अवलोकनका क्रममा इयूका राजदूत नोना डिप्रेज ।"
अजिंगर भीरमा सडक निर्माण,"बेनी : म्याग्दीको सबैभन्दा जोखिमयुक्त र कठिन मानिने दग्नामको अजिङ्गर भीर छिचोलेर रघुगंगा गाउँपालिकाका तीनवटा वडा सडक सञ्जालमा जोडिएका छन् । भौगोलिक रुपमा विकट र दुर्गम क्षेत्रमा पर्ने दग्नाम, दर्मीजा, चिमखोला र कुइनेमंगले अजिङ्गर भिरमा ट्याक खुलेसँग सडक सञ्जालमा जोडिएका हुन् । चिमखोला र कुइनेमंगमा निर्माणाधिन जलबिद्युत आयोजना र प्रदेश सरकारसँगको साझेदारीमा अक्करे भिरमा चट्टानी पहाड फुटाएर दुर्गम गाउँलाई सडक सञ्जालमा जोडिएको रघुगंगा गाउँपालिकाका अध्यक्ष भबबहादुर भण्डारीले बताए । अजिङ्गर भिरमा सडक खन्न यो वर्ष गाउँपालिकाले एक करोड पचास लाख र गण्डकी प्रदेश सरकारले पचास लाख बिनियोजन गरेको छ, उनले भने,'गत भदौ महिनादेखि सुरु भएको ट्याक खोल्ने काम सकिएको छ । जलबिद्युत आयोजनाहरुसँग ट्याक निर्माणका लागि सरकारको बराबर लगानी गर्ने सम्झौता भएको थियो । मौवाफाँटदग्नामदर्मीजा हुदै चिमखोला जोड्ने सडक रघुगंगा गाउपालिकाको गौरवको आयोजना हो । गाउँपालिकाका सब इञ्जिनियर कमल चोखालका अनुसार मौवाफाट देखि दग्नाम हुदै अजिङ्गर भिरसम्म ५ किलोमिटर र चिमखोला देखि दर्मीजासम्म करिब ४ किलोमिटर सडकको ट्याक यसअघिनै खुलिसकेको थियो । गाउँपालिका, प्रदेश सरकार र जलबिद्युत आयोजनाले प्याकेज छुट्टाएर फरकफरक ठाउँमा काम गरेका छौ, 'उनले भने, 'कहाँ कति खर्च भयो भन्ने कामको मूल्याङ्कन र नापजाँच हुन बाँकी छ ।' अजिङ्गर भीरमा करिब पाँच सय मिटर सडक निर्माण भएको छ । जलविद्युत आयोजनाहरुको सहयोगमा नेपाली सेनाको निगरानीमा बिस्फोटक पदार्थको प्रयोग गरेर फुटाइएको चट्टान व्यवस्थापन गर्न डोजर र ब्रेकर प्रयोग भएको थियो । सडक निर्माणको अगुवाई गरेका दर्मिजाका सुबिन शेरपुञ्जाले परिकल्पनानै नगरेको ठाउँमा सडक खनेर गाडी गुडाउन पाउँदा खुसी व्यक्त गरे । ट्याक खुलेपछि रघुगंगा४ दर्मीजा, ७ चिमखोला र ८ कुइनेमंगले सिधा सडक सञ्जालमा जोडिएका छन,' उनले भने, 'केही साघुरो ठाउँलाई फराकिलो बनाएर नियमित यातायात सञ्चालनको तयारीमा छौं । गत आर्थिक वर्षमा प्रदेश सरकार र संघीय सरकारले पनि दग्नामदर्मीजाचिमखोला सडक आयोजनालाई सडक बिनियोजन गरेका थिए । विस २०६७ मा स्थानीयबासी, तत्कालीन जिविस र गाबिसको ६० लाख रुपैयाँमा निर्माण भएको भगवति, बेग चिमखोला हुदै घ्यासीखर्क जोड्ने ५६ किलोमटिर दुरिका सडक घुमाउरो, प्राबिधिक हिसाबले अनुपयुक्त, जोखिमयुक्त र लामो दुरीको भएकाले विकल्पमा नयाँ सडक निर्माण भएको हो । जिल्ला सदरमुकाम बेनी, गाउपालिकाको केन्द्र मौवाफाँट आउन र फर्कन दग्नामदर्मीजाको पैदलमार्गको प्रयोग गर्नुपर्ने बाध्यता रहेको थियो । पुरानो सडकमा गाडी चढ्दा पुरै दिन लाग्ने तर हिडेर पाँचछ घण्टामै बेनी आउन सकिने अवस्था थियो । दर्मिजा, चिमखोला र कुईनेमंगलेका करिब एक हजार घरधुरी भिरपहरा, जंगल र खोल्साखाल्सीमा जोखिम मोलेर हिड्नुपर्ने बाध्यता हटेको छ । बिरामी पर्दा र अन्य कामले सदरमुकाम आउन जानका लागि पैदलयात्रा गर्नुपर्ने समस्या हटेकोमा खुसी भएका छन् । खच्चर, भरिया र ट्याक्टरबाट गरिने ढुवानी भाडा महँगो परेको थियो । नयाँ सडक पुरानो भन्दा आधा छोटोका साथै सुरक्षित र सस्तो पनि छ । सडकले दुर्गम बस्तीको जनजिबन सहज बन्नुका साथै राहुघाट र आसपासका नदीहरुमा निर्माणको अनुमति लिएर बसेका जलविद्युत आयोजनाहरुले गति लिने रघुगंगा गाँउपालिकाका प्रमुख प्रशासकीय अधिकृत अमृत सुबेदीले बताए ।"
राजश्वका कर्मचारी ४३ हजार घुससहित पक्राउ,"काठमाडौं : आन्तरिक राजश्व कार्यालय, बालाजुका कर्मचारी घुससहित पक्राउ गरेका छन् । अख्तियार दुरुपयोग अनुसन्धान आयोगले राजश्व कार्यालयका कम्प्युटर अपरेटर राजन शर्मा र टिमुर किचन रेष्टुरेन्टका संचालक सन्तोष थापा मगर ४३ हजार घुससहित पक्राउ परेको जनाएको छ । टिमुर किचन रेष्टुरेन्ट ढुङ्गेधारा, बनस्थलीका संचालक मगरसँग कर तिर्न सहजिकरण गरिदिएवापत अतिरिक्त रकम दिदै लिदै गर्दाको अवस्थामा अख्तियार टोलीले शर्मा र मगर दुबै जनालाई बालाजु स्थित आन्तरिक राजश्व कार्यालय परिसरबाट नियन्त्रणमा लिई थप अनुसन्धान भइरहेको सहायक प्रवक्ता गणेशबहादुर अधिकारीले जानकारी दिए ।"
"मनाङमा डेढ महिनादेखि निरन्तर आगलागी, निभाउन हेलिकोप्टर प्रयोग गर्नुपर्ने स्थानीय माग","काठमाडौं मनाङ : हिमाली जिल्ला मनाङको चामे गाउँपालिका२ थानचोकको वनबाट मङ्सिर ११ देखि सुरु भएको आगो अझै नियन्त्रणमा आउन सकेको छैन। सल्लोको जङ्गल, सुकेका पातपतिङ्गर अनि निगालोको झाडीमा फैलिएको आगलागी नियन्त्रणबाहिर नै छ। हाल यो आगलागी नासो गाउँपालिका८ ताचैसम्म पुगेको छ। डेढ महिनादेखि निरन्तर आगलागी हुँदा पनि यसलाई निभाउन तथा नियन्त्रण गर्नेतर्फ प्रभावकारी पहल हुन सकेको छैन। हालसम्म कुनै मानवीय क्षति नभए पनि जडीबुटी र वन्यजन्तुमा कति असर पर्यो भन्ने एकिन हुन सकेको छैन। मानव वस्तीसम्म आएमा यसले ठूलो दुर्घटना निम्त्याउने खतरा छ। आगलागी भएको क्षेत्र लमजुङको सदरमुकाम बेँसीशहरबाट ५५ किलोमिटर र सदरमुकाम चामेबाट डेढ घण्टाको दूरीमा पर्दछ। स्थानीय प्रशासनले केन्द्रसँग समन्वय गरेर आगो नियन्त्रणमा तदारुकता नदेखाउँदा हजारौँ हेक्टर जङ्गल डढेलोले सखाप बनाएको छ। यो क्षेत्र अन्नपूर्ण संरक्षण क्षेत्र एक्याप को संरक्षणमा रहेको छ। मनाङका प्रमुख जिल्ला अधिकारी विष्णु लामिछानेले सुरक्षा समितिसँगको समन्वयमा नियन्त्रणको प्रयास भइरहेको बताउँछन्। 'हाम्रो प्रयत्न छ। हामी नियन्त्रणको प्रयास गरिरहेका छौँ। स्थानीय प्रशासन, सुरक्षा संयन्त्र, स्थानीय र सरोकारवाला समुदायको संयुक्त प्रयासमा जोखिम न्यूनीकरण गर्ने काम भइरहेको छ। मानव बस्तीसम्म आउन नदिने हाम्रो प्रयास हुनेछ', उनले भने, 'अन्तिम अवस्थामा हेलिकोप्टरसम्मको प्रयोग पनि हुनसक्छ।' मानवीय क्षति नभए पनि बहुमूल्य जडीबुटी र दुर्लभ वन्यजन्तु लोप हुने खतरा भएकोले यसलाई तत्काल निभाउनुपर्ने माग आसपासका बासिन्दाले गर्दै आएका छन्। उनीहरूले केन्द्रसँग समन्वय गरेर हेलिकोप्टर प्रयोग गरेर भए पनि डढेलो तत्काल निभाउनुपर्ने बताएका छन्। मनाङमा आगलागी, डेढ महिनासम्म निभेन आगो यसअघि पाथिभारा क्षेत्रमा लागेको डेढेलो नियन्त्रणका लागि सिम्रिक एयरको हेलिकोप्टर प्रयोग गरिएको थियो। स्थानीय याद घलेले हिमाली क्षेत्रको जङ्गलमा लामो समयदेखि लागेको आगोबाट महत्वपूर्ण जडीबुटी र वन्यजन्तु लोप भएको बताए। 'प्रशासन र जनप्रतिनिधि पनि मुकदर्शक बनेको उनको आरोप छ। आगलागी भएको क्षेत्र जङ्गलमा थार, घोरल, कस्तुरी, मृग, हिउँचितुवा जस्ता वन्यजन्तु र पाँचऔँले, निरमसी, कुट्की, पदमचाल, यार्सागुम्बालगायत जडीबुटी पाउने गरिन्छ। आगलागी फैलँदै जाँदा नजिकैको ताचै गाउँ जोखिममा पर्ने खतरा छ। ताचैमा ६० घरपरिवारको बसोबास रहँदै आएको छ। स्थानीयले पटकपटक हारगुहार गरेपछि सोमबार मात्र प्रजिअ, नेपाली सेना, सशस्त्र प्रहरी बल, नेपाल प्रहरी र एक्यापका प्रतिनिधिसहितको टोली आगलागी भएको क्षेत्रमा पुगेको थियो। स्रोतसाधन अभाव र भौगोलिक विकटताले आगो नियन्त्रणमा चुनौती थपिएको छ। यतिबेला स्थानीयवासी र सुरक्षाकर्मीले स्याउलाको प्रयोग गरेर आगो नियन्त्रणको प्रयास गरिरहेका छन्। जुन संभव नरहेको स्थानीय नै बताउँछन्। किन हुन्छ आगलागी ? आगलागीका कारण महत्वपूर्ण जडीबुटी र वन्यजन्तु लोप हुने अवस्था आउँदा जैविक विविधतालाई समेत असर पर्ने देखिएको छ। अन्नपूर्ण संरक्षण क्षेत्र (एक्याप) का जिल्ला प्रमुख लेखनाथ गौतमले आगलागीबाट जैविक विविधतामा गम्भीर असर पुर्याउने बताए। हिमाली क्षेत्रमा लामो समयसम्म लागेको आगोले वनस्पति र वन्यजन्तु लोप हुन्छन्। यसले जैविक विविधतालाई असर पार्छ उनको भनाइ छ। हिमाली जङ्गलमा आगलागी हुनुमा जङ्गली जनावरको चोरीशिकारी, गुच्चीच्याउर नयाँ घाँसका लागि आगलागी हुने गर्छ।"
टोखामा दम्पतीको शंकास्पद मृत्यु : घटना थप रहस्यमय,"काठमाडौं : पूर्वजन्ममा म उहाँको छोरा रहेछु, यो जन्ममा बाबु। मैले सायद के पूरा गर्न सकिनँ छाडेर जानुभयो। ६८ वर्षीय तारकबहादुर केसी बानेश्वर थापागाउँस्थित पञ्चकुमारी किरियाघरमा मंगलबार यसरी मन बहलाउँदै थिए। आँखा रसाइरहेकै थिए। तापनि, शुभेच्छुकसँग उनी भन्थे, हिजोको भागभोग हो। उसले चाँडै सन्सार छाड्यो। तारकका छोराबुहारी उमेश र सुदीक्षा शुक्रबार राति टोखामा मृत फेला परेका थिए। तारक छोराबुहारीको किरियामा बसेका छन्। किरियापुत्री भवनमा कोठाबाहिर उमेशको फोटोमा माला चढाइएको थियो। नजिकै दियो बलिरहेको थियो। बुहारीको फोटो नभएकाले ल्याउने तयारी भएको उनले सुनाए। उनले उमेश परिवारसँग अलग्गिएर बस्नुको कारणबारे भने, सायद उसलाई स्वतन्त्र भएर बाँच्ने इच्छा थियो। हामीले जबरजस्ती गरेनौं। ऊ राम्रैसँग बसेको थियो। टोखा बसे पनि आउजाउ गथ्र्यो। प्रारम्भिक अनुसन्धानका नाममा बुहारी (सुदीक्षा)ले उमेशको हत्या गरेर आफूले आत्महत्या गरेको बुझाइप्रति उनले असहमति जनाए। यो काल्पनिक कुरा मात्रै भएन र ? मारेको र मरेको देख्ने प्रत्यक्षदर्शी कोही छ ?, उनले भने, अब प्रहरी अनुसन्धानले देखाउला सत्यतथ्य के रहेछ। घटनास्थल महानगरीय प्रहरी वृत्त महाराजगन्ज मातहतको जिम्मामा छ। संयोग ! वृत्तका डीएसपी रोशन खड्का तारककै विद्यार्थी रहेछन्। ३७ वर्ष शिक्षण पेसामा बिताएका तारक ३४ वर्ष त आदर्श विद्या मन्दिर (एबीएम)मा रहे। डीएसपी खड्काको स्कुले उमेर उनै तारकसँग जोडिन्थ्यो। तारकले भने, डीएसपी खड्का मेरै विद्यार्थी रहेछन्। मैले फोन गर्न पनि हिम्मत गरेको छैन। अनुसन्धानमा राम्रै दख्खल राख्ने केटो हो। यो घटनाको पर्दापछाडि को छ ? त्यो बाहिर आउने आस छ। सुदीक्षाका माइती अमेरिकामा बस्दै आएका छन्। उमेशका परिवारजनले सुदीक्षाकी दिदी शर्मिलालाई मात्रै चिन्छन्। तिनै शर्मिला प्रहरी र उमेशका परिवारको शंकाको घेरामा छिन्। प्रहरीले लामो सोधपुछपछि उनलाई छाडेको छ। शुक्रबार बिहान साढे ६ बजे शर्मिला उमेशको कोठामा पुगेर घटना देखेपछि प्रहरीलाई किन खबर गरिनन् ?, उमेशका दाजु हिमेशले भने, हामीलाई त क्यानडाबाट सूचना आएको हो। १२ घण्टापछि मात्रै प्रहरीले घटनाबारे जानकारी पाउनु, शर्मिलाले प्रहरीमा तत्काल खबर नगर्नु, क्यानडासम्म घटना थाहा पाउनु, हिमेशका परिवारले उमेश र सुदीक्षाको शव अस्पताल पुगेपछि मात्रै थाहा पाउनुले घटना शंकास्पद रहेको बुझाइ प्रहरीको छ। बानेश्वर थापागाउँस्थित पञ्चकुमारी किरियाघरमा ६८ वर्षीय तारकबहादुर केसी । क्यानडाबाट शर्मिलाकै आफन्तले एक पूर्वसुरक्षा अधिकारीलाई फोन गरी जानकारी दिएपछि आफूहरूले थाहा पाएको हिमेशले बताए। उमेश र सुदीक्षाको शव पोस्टमार्टमका लागि टिचिङ (त्रिवि शिक्षण) अस्पताल पुर्याइसकेपछि आफूहरू त्यहाँ पुग्दा मुर्छित भएको उनले सुनाए। धेरै कराएपछि भाइबुहारीको शव हेर्न दिए। भाइ घोप्टो अवस्थामा थियो। टाउकोको पछाडि भागमा गहिरो चोट थियो, उनले अन्नपूर्ण पोस्ट्सँग भने, भाइको शव गन्हाउने भइसकेको थियो। पोस्टमार्टम रिपोर्ट आएपछि थाहा भयो, धारिलो हतियार प्रहारबाट भाइको मृत्यु भएको र बुहारीको झुन्डिएर। पोस्टमार्टम रिपोर्टअनुसार उमेशको मृत्यु २४ देखि ३६ घण्टा र सुदीक्षाको मृत्यु १२ देखि २४ घण्टाको बीचमा भएको देखिन्छ। भाइलाई बुहारीले नै मारेको प्रमाण के छ र ? कि त प्रहरीले त्यो पुष्टि गर्नुपर्यो, उनले भने, होइन भने अर्को पक्ष को संलग्न छ ? त्यो पत्ता लगाइदिनुपर्यो। शुक्रबार शर्मिला र सुदीक्षाबीच फोनमा लामो संवाद भएको तथ्य प्रहरीले फेला पारेको छ। गर्भवती थिइन् सुदीक्षा त्रिवि शिक्षण अस्पतालमा शव पोस्टमार्टम गर्दा सुदीक्षाको गर्भमा दुई महिनाको बच्चा रहेको पाइएपछि परिवारका सदस्य झन् मुर्छित भएका छन्। उमेश अमेरिकाबाट नेपाल फर्किएको चार महिना भएको थियो। उनी फूलपातीका दिन नेपाल आएका थिए। जनवरी १४ मा अमेरिका उड्ने तयारी थियो। बच्चा पाउने तयारीबारे उमेशले परिवारका कसैलाई जानकारी दिएका थिएनन्। हाम्रो शंका गलत पनि हुन सक्छ, हिमेशले भने, कतै त्यही बच्चा पाउने वा नपाउने विषयलाई लिएर पो घटना भएको थियो कि ! उमेश र सुदीक्षाबीच ६ वर्षअघि विवाह भएको थियो। बिहेमा सुदीक्षाका परिवारबाट शर्मिला र उमेशका तर्फबाट हिमेश मात्रै थिए। उनीहरूले एकले अर्कोलाई मन पराए। बिहे गर्ने भनेपछि सहमतिमै गराइदियौं, हिमेशले भने, सम्बन्ध राम्रै थियो। एकाएक यो घटना आइलाग्यो। चार टोली अनुसन्धानमा टोखा घटना अनुसन्धानमा केन्द्रीय अनुसन्धान ब्युरो, अपराध महाशाखा, महानगरीय प्रहरी परिसर टेकु र महानगरीय प्रहरी वृत्त महाराजगन्जका गरी चार टोली खटिएका छन्। प्रहरीले घटनास्थलबाट सुदीक्षा र उमेशका मोबाइल, सिलौटा, लोरोलगायत सामान बरामद गरेर प्राविधिक पक्षबारे अनुसन्धान गरिरहेको छ। महानगरीय प्रहरी परिसर प्रमुख एसएसपी अशोक सिंहले घटनाको प्रारम्भिक अनुसन्धानमा सुदीक्षाले उमेशको हत्या गरी आफूले आत्महत्या गरेको देखिए पनि अन्य पाटोबाट अनुसन्धान भइरहेको बताए। हामीले विभिन्न प्राविधिक पाटोबाट अनुसन्धान गरिरहेका छौं। जे हो त्यो तथ्य बाहिर ल्याउँछौं, एसएसपी अशोक सिंहले भने। गत शुक्रबार राति टोखास्थित ग्रान्ड भिल्लामा रहेको अपार्टमेन्टमा उमेश र सुदीक्षा मृत फेला परेका थिए।"
"माघी बिदा : कतै दुई दिन, कतै तीन दिन","टीकापुर : माघीपर्वको अवसरमा कैलालीका पालिकाले आआफ्नै तवरले बिदा दिएका छन् । कैलालीका केही पालिकाले दुई त केही पालिकाले तीन दिन बिदाको निर्णय गरेका छन् । कैलालीको भजनी नगरपालिका, जानकी गाउँपालिकाले दुई दिन अर्थात् १ र २ गते सार्वजनिक बिदा दिने निर्णय गरेका हुन् भने कैलारी र जोशीपुर गाउँपालिकाले तीन दिन बिदा दिने निर्णय गरेका छन् । सरकारले यसअघि नै माघ १ गते सार्वजनिक बिदा दिएको निर्णय सार्वजनिक गरिसकेका बेला यहाँका केही पालिकाले थप एक वा दुई दिन बिदाको निर्णय गरेका हुन् । कैलालीको भजनी नगरपालिका र जोशीपुर गाउँपालिकाले २ गतेसम्म बिदा दिएको छ । कैलालीको कैलारी र जोशीपुर गाउँपालिकाले भने तीन दिन दिन बिदा दिएको छ । कैलारी गाउँपालिकाले पुस २९, माघ १ र २ गते गरी तीन दिन बिदा दिएको गाउँपालिका प्रमुख प्रशासकीय अधिकृत खगेन्द्रराज जोशीले जानकारी दिए। यता जोशीपुर गाउँपालिकाले भने १, २ र ४ गते बिदा दिएको गाउँपालिकाका अधयक्ष रामकृष्ण चौधरीले जानकारी दिए । कैलालीका केही पालिकामा थारू बाहुल्यता भएको क्षेत्र भएकाले थारू समुदायले माघीमा तीन दिन बिदा दिनुपर्ने माग गरेका थिए । 'एक दिन बिदा पर्याप्त भएन भनी माग गरेपछि हामीले थप दुई दिन बिदा दिने निर्णय गरेका हौँ,'' जोशीपुर गाउँपालिकाका अध्यक्ष चौधरीले भने, 'माघीमा थारू समुदायमा महत्वपूर्ण निर्णय, नयाँ कामको योजना बन्ने भएकाले हामीले बिदा थपेका हौँ ।' थारू समुदायमा माघीको अवसरमा गाउँमा बडघर भल्मन्सा छनोट गर्ने, गाउँमा अर्को वर्ष गरिने कार्यको वार्षिक योजना बनाउने काम हुन्छ । यसका साथै समुदायका समस्याबारे छलफलसमेत हुने भएकाले यो पर्व महत्वपूर्ण रहेको टीकापुरका छेदुलाल चौधरीले बताए । 'यो समयमा घर छुट्टिनेहरुको भागबण्डासमेत हुने चलन छ,' चौधरीले भने, 'यो पर्वसँग धार्मिक, पारिवारिक र सामाजिक महत्व जोडिएको छ ।' रासस"
भ्रम फैलाउँदै भारतीय च्यानल जी न्यूज : सगरमाथा भारतको पनि ! (भिडियो),"काठमाडौँ : नेपालबारे पटकपटक भ्रामक सामग्री सम्प्रेषण गरेर विवादित बनेको भारतीय च्यानल जी न्यूजले नेपालमा रहेको विश्वको सर्वोच्च शिखर सगरमाथाबारे भ्रम फैलाउने कोसिस गरेको छ। जी न्यूजले सगरमाथा भारतको पनि भएको दाबी गर्दै विवादास्पद अभियानको घोषणा गरेको छ। प्रधानमन्त्री केपी शर्मा ओलीको अन्तर्वार्ता प्रशारण गरे लगत्तै यो च्यानलले यस्तो अभियान थालेको छ। मंगलबार प्रशारित एक कार्यक्रममा च्यानलका प्रधान सम्पादक सुधीर चौधरीले सगरमाथाको बेस क्याम्पमा पुगेर यस्तो अभियानको थालनी गरेको बताएका हुन्। उनले सगरमाथाको नाम माउन्ट एभरेष्ट नभएर माउन्ट सिकदर राख्नुपर्ने बताएका हुन्। उनले भारतीय राधानाथ सिकदरले सगरमाथाको उचाई पहिलो पटक नापेको दाबी गर्दै यसको नाम पनि उनकै नामबाट राखिनुपर्ने बताएका हुन्। प्रधान सम्पादक चौधरीले नाम मात्र फेर्ने नभएर सगरमाथामाथि भारतले दाबी गर्नुपर्ने बताएका छन्। माउन्ट एभरेष्टको नाम राधानाथ सिकदरको नामबाट हुनुपर्छ, प्रशारित कार्यक्रममा उनले भनेका छन् यसका लागि भारतले अभियान चलाउनुपर्छ, र हामीले विश्वसामु हाम्रो दाबी प्रस्तुत गर्नुपर्छ। प्रशारित कार्यक्रममा पटकपटक नयाँ भारत नयाँ राष्ट्रवादको सच्चा पत्रकारिता, माउन्ट एभरेष्ट को अद्भूत दर्शनको वर्णन भनिएको छ। यसअघि पनि जी न्यूजले नेपालप्रति अवाञ्छित र भ्रामक समाचारहरू सम्प्रेषण गर्दै आएको थियो। नेपालले लिपुलेक, कालापानी र लिम्पियाधुरा समावेश गरी नयाँ नक्सा जारी गरेपछि ती भूभाग भारतको भएको दाबी गर्दै च्यानलले नेपालको राष्ट्रियतामाथि प्रहार हुने सामग्री प्रस्तुत गरेको थियो। जी न्यूजले यस्तो विवादास्पद सामग्री प्रस्तुत गरेपछि यसविरुद्ध नेपाली दर्शकले बहिष्कार अभियान चलाएका थिए। जी न्यूज नेपालमा मात्र नभएर भारतमा पनि आलोचित बन्दै आएको छ। भारतमा यो गोदी मिडिया का रूपमा आलोचित छ। यसैगरी च्यानलले नेपालका प्रधानमन्त्री ओली र नेपालका लागि चिनियाँ राजदूत होउ यान्छीबीच अशिष्ट सामग्री बनाएर प्रशारण गरेको थियो।"
एआइजी पोखरेलको नेतृत्वमा निर्वाचन तयारी समिति,"काठमाडौं : नेपाल प्रहरीले प्रहरी अतिरिक्त महानिरीक्षक विश्वराज पोखरेलको नेतृत्वमा शान्ति सुरक्षाका लागि केन्द्रीय निर्वाचन तयारी तथा समन्वय समिति गठन गरी आवश्यक काम थालेको छ। पोखरेलको नेतृत्वमा बनेको उक्त समितिमा प्रहरी नायब महानिरीक्षकसहित ३७ सदस्य रहेको र आवश्यकता अनुसार अन्य प्रहरी अधिकृत तथा कर्मचारीसमेत परिचालन हुने प्रहरी वरिष्ठ उपरीक्षक वसन्तबहादुर कुँवरले जानकारी दिए। प्रहरी प्रवक्ता कुँवरका अनुसार समितिले निर्वाचनमा चाहिने साधन, स्रोत, आर्थिक व्यवस्थापनदेखि आवश्यक सुरक्षा रणनीतिको विषयमा तयारी गर्नेछ। यही समितिको प्रतिवेदनको आधारमा प्रहरीले नेपाल सरकारसँग निर्वाचनका लागि अपुग साधन स्रोत माग गर्नेछ। एक सदस्यका अनुसार समितिले हाल मौजुदा जनशक्ति, साधन स्रोतको मूल्याङ्कन, व्यवस्थापन र परिचालनका काम गर्नुका साथै थप आवश्यकता पहिचान गरेर सरकारलाई ध्यानाकर्षण गराउने छ। यस्तै निर्वाचनमा प्रहरी परिचालन नीति बनाएर अघि बढ्ने जनाइएको छ। अपुग साधन स्रोतको विषयमा सरकारको ध्यानाकर्षणसमेत गराउने छ। प्रहरीका निर्वाचनसम्बन्धीका हरेक गतिविधि यही समितिमार्फत हुने प्रहरीले जनाएको छ। यसअघि गृहमन्त्रालयले निर्वाचनको सुरक्षा रणनीति बनाएर आवश्यक तयारीमा जुट्न तीनवटै सुरक्षा निकायलाई निर्देशन दिइसकेको छ। सोहीअनुसार नेपाल प्रहरीले आवश्यक तयारीका काम थालेको हो। रासस"
बालश्रमिकको उद्धार,"दाङ : तुलसीपुर उपमहानगरपालिकाले श्रममा लागेका बालबालिकाको खोजी र उद्धार सुरु गरेको छ। बालमैत्री नगर तथा समृद्ध समाज निर्माणका लागि उपमहानगरपालिकाले श्रमिक बालबालिकाको खोजी गर्न सुरु गरेको हो। २०८५ सम्म नेपाललाई बालश्रम मुक्त घोषणा गर्ने राष्ट्रिय कार्ययोजनाअनुसार तुलसीपुर उपमहानगरपालिकाले पछिल्लो समय बालश्रमविरुद्ध विभिन्न कार्यक्रमलाई तीव्रता दिन थालेको हो। पछिल्लो समय बालबालिकालाई श्रममा लगाइएको जनगुनासो बढ्न थालेपछि केही दिनयता उपमहानगरको महिला बालबालिका तथा सामाजिक विकास महाशाखाले श्रमिक बालबालिकाको खोजीकार्य तथा अनुगमनलाई नियमित बनाउँदै आएको छ।अनुगमनका क्रममा भेटिएका बालबालिकालाई श्रमबाट उद्धार गर्ने, अभिभावकको जिम्मा लगाउने काम गर्दै आएको छ। यस्तै आर्थिक अवस्था कमजोर भएकाको हकमा उनीहरूको शिक्षा, स्वास्थ्य, सुरक्षालगायत आधारभूत आवश्यकताको परिपूर्तिका लागि सम्बन्धित वडामा पहल गर्नेलगायत काम गर्दै आएको तुलसीपुर उपमहानगरपालिका महिला बालबालिका तथा सामाजिक विकास महाशाखा प्रमुख माया श्रेष्ठले बताइन्। मंगलबार मात्रै उपमहानगरले सनरुम रेस्टुरेन्टमा काम गर्दै आएका तुलसीपुर उपमहानगरपालिका ८ अश्वाराका १५ वर्षीय सन्दीप चौधरी र अंकित एन्ड अनुरोध ग्यारेजमा काम गर्दै आएका १५ वर्षीय होमबहादुर चन्दलाई उद्धार गरेको छ। श्रममा लगाइएका बालबालिकाको खोजी गर्नुका साथै उनीहरूको समस्या पहिचान गरी परिवारमा पुनर्मिलन गर्नेलगायत काम गर्दै आएको महाशाखा अधिकृत श्रेष्ठले बताइन्। लामो समयसम्मको लकडाउनका कारण परिवारमा उत्पन्न हुने आर्थिक समस्याका कारणले पनि अधिकांश क्षेत्रमा बालबालिकालाई श्रममा लगाइएको उनले बताइन्। तीन दिनको अवधिमा पाँच जना बालबालिकालाई श्रमबाट मुक्त गराइएको उनले जानकारी दिइन्। बालश्रम ऐन २०५६ले बालबालिकालाई जोखिमपूर्ण काममा लगाउन नपाइने, १४ वर्ष मुनिकालाई कुनै पनि श्रममा लगाउन नपाइने यदि श्रममा लगाइएको पाएमा सोहीअनुसारको कानुनी कारबाही गरिने व्यवस्था गरेको छ।"
इन्टेग्रिटी आइकनमा पाँच छनोट,"काठमाडौं : कोभिड१९ को महामारीका बीच हरेक वर्षजस्तै यस वर्ष पनि अकाउन्टिबिलिटी ल्याब नेपालले भर्चुअल माध्यमबाट इन्टेग्रिटी आइकन२०२० सार्वजनिक गरेको छ। इन्टेग्रिटी आइकन सार्वजनिक सेवामा रहेर निष्ठापूर्वक जिम्मेवारी वहन गरी उदाहरण प्रस्तुत गर्ने कर्मचारीलाई प्रोत्साहन गर्ने र निष्ठापूर्ण समुदाय निर्माण गर्न थलिएको खुला अभियान हो। सात वर्षअघि नेपालबाट सुरु भएको अभियान हाल विश्वका १२ मुलुकमा पुगिसकेको छ। यस वर्षका पाँच इन्टेग्रिटी आइकनहरूलाई देशभरबाट प्राप्त भएका एक हजार पाँच सय दुई मनोनयनबाट निर्णायक समितिले छनोट गरेको हो। निर्णायक समितिमा अख्तियार दुरुपयोग अनुसन्धान आयोगका पूर्वप्रमुख आयुक्त सूर्यनाथ उपाध्याय, अधिकारसम्पन्न संघीय प्रशासनिक पुनर्संरचना सहजीकरण समितिका अध्यक्ष एवं प्रशासनविद् काशीराज दाहाल, पूर्र्वसचिव जीवनप्रभा लामा, नेपाल प्रशासनिक प्रशिक्षण प्रतिष्ठानका पूर्वकार्यकारी निर्देशक पुण्यप्रसाद न्यौपाने र आईआईडीएस सेन्टर फर गभर्नेन्सका निर्देशक सुचिता प्याकुरेल रहेका थिए। इन्टेग्रिटी आइकन२०२० मा छनोट भएकामा आरती थारू (जनस्वास्थ्य निरीक्षक, नेपालगन्ज स्वास्थ्य चौकी), दीपक ज्ञवाली (महाशाखा प्रमुख, उद्योग, पर्यटन, वन तथा वातावरण मन्त्रालय, लुम्बिनी प्रदेश, बुटवल), हेमबहादुर आलेमगर (बाली संरक्षण अधिकृत, कृषि ज्ञान केन्द्र, ओखलढुंगा), मञ्जु महत (अधिकृत, महिला, बालबालिका तथा ज्येष्ठ नागरिक शाखा, मंगलसेन नगरपालिका, अछाम) र डा नवीनबन्धु पहाडी (शिक्षक, नीलकण्ठ उच्च माध्यमिक विद्यालय, धादिङ) छन्। माघ ९ गते भर्चुअल माध्यमबाट सम्मान समारोह आयोजना गरिँदै छ।"
"म्याद सकियो, जौबारी सडक कालोपत्रे गर्ने काम अझै अलपत्र","गोरखा : ज्यानले बचन के सारो लाएको, ब्यर्थै भएको जौबारी धाएको, रेलै घुमेर भनेर राम थापा र सुनिता सुब्बाले चार दसकअघि गीतमा भनेका थिए। कालोपत्रे सडकमा यात्रा गर्न पाउने जौबारीका बासिन्दाले २० वर्षअघिदेखि पालेको रहर पनि सोही गीतमा झैँ व्यर्थै भएको छ। फिनामटार, जौबारी सडक कालोपत्रे गर्ने काम ठेकेदारको लापार्बाहीले तीनवर्षदेखि अलपत्र भएको स्थानीयबासीको गुनासो छ। फिनामटार, जौबारी, चैनपुर, भच्चेक सडकको सुरुको तीन किलोमिटर कालोपत्रे र चार किलोमिट ग्राभेल गर्न २०७४ सालको असार १४ गते गोरखा, कन्काई जेभी निर्माण कम्पनीले ११ करोड ४६ लाखको ठेक्का सम्झौता गरेका थिए। नेपालका नाम चलेका नेता नारायणकाजी श्रेष्ठको जन्मघर जाने सो सडकको ट्रयाक खोल्ने काम २०५६ सालमा भएको थियो। ट्रयाक खुलेको १८ वर्षपछि कालोपत्रे गर्नका लागि ठेक्का लागेको थियो तर काम अलपत्र रहेको स्थानीयबासीको गुनासो छ। सम्झौतामा उल्लेख भए अनुसारको काम गर्ने म्याद गत असार ३० गते सकियो। तर अहिलेसम्म जम्मा ७८ प्रतिशत मात्र कार्यप्रगति भएको सडक योजना कार्यालय गोरखाले जनाएको छ। भुक्तानी भने नौ करोड ९२ लाख रुपैयाँ भइसकेको योजना प्रमुख राजेशकुमार यादवले जानकारी दिए। नेकपाका नेता श्रेष्ठको जन्मघर जोड्ने सोही सडकका लागि सोही क्षेत्रबाट प्रतिनिधिसभा सदस्यमा निर्वाचित डाक्टर बाबुराम भट्टराईले पनि गत आर्थिक वर्ष एक करोड रुपैयाँ बिनियोजन गरेका थिए। तर ठेकेदारले समयमै काम नसक्दा बनिसकेको संरचनासमेत भत्किएर सुरुको अबस्था भन्दा पनि जीर्ण भएको छ। बनेको संरचना पनि गुणस्तरहीन रहेको स्थानीयबासीको गुनासो छ। म एउटाले मात्र भनेको होइन, गाउँका सबैलाई सोध्नुस्, यो सडकको बनावट ठिक छैन, स्थानीय सुमन दवाडी भन्छन्, जति पनि पिच गरेको छ, त्यो दुई सेण्टिमिटर पनि बाक्लो छैन। सडकभन्दा तल लगाउने पर्खाल, सडकभन्दा माथि लगाउने पर्खाल कुनै पनि गतिलो छैन। लामो समयदेखि ठेकेदारले काम अलपत्र पारेको र गरेको काम पनि गुणस्तरहीन भएको बारे गाउँलेले गुनासो गरिरहेको सिरानचोक गाउँपालिका ८ का वडाअध्यक्ष झटकप्रसाद दवाडी बताउँछन्। निर्धारित समयभित्र ठेकेदारले काम नगरेको, गरेको काम पनि गुणस्तरहीन भएको भनेर गाउँलेहरुले गुनासो गरिरहनु भएको छ, वडाअध्यक्ष दवाडीले भने, मैले सडक कार्यालयमा फोन गरेर यस बिषयमा कुरा पनि गरेको छु। अब प्राविधिकसहित आएर सडकको अनुगमन गर्नुपर्ने, बाँकी रहेको काम पनि यथासीघ्र सिध्याउनु पर्ने बिषयमा फेरि कुरा गर्नेछु। झण्डै १० करोड रुपैयाँ भुक्तानी लिइसके पनि ठेकेदारले तिर्नुपर्ने ठाउँमा रकम नतिरेको स्थानीयबासीको गुनासो छ। सडक योजना कार्यालयले पनि पिचको गुणस्तरबारे गुनासो आएकाले मापन नगरीकन भुक्तानी नदिने जनाएको छ। सो सडकको दुई किलोमिटर कटिङको काम पनि बाँकी रहेको सडक योजना कार्यालय प्रमुख यादवले बताए।"
"अर्घाखाँचीमा बस दुर्घटना, १२ जना घाइते",सन्धिखर्क : अर्घाखाँचीको शितगंगा नगरपालिका १४ सिमलपानीमा बुधबार भएको बस दुर्घटनामा १२ जना घाइते भएका छन्। शितगंगा नगरपालिका १३ को छेडाबाट कपिलबस्तुको बैरियाका लागि छुटेको लु १ ख ७८१४ नम्बरको बस शितगंगा १४ छन्त्यालरुखमा दुर्घटना भएको हो। ब्रेक फेल भएर भएको दुर्घटनामा चालक सहित १२ जना घाइते भएको जिल्ला प्रहरी कार्यलय अर्घाखाँचीले बताएको छ। घाइते ९ जनालाई उपचारका लागि कपिलबस्तुको बैरिया अस्पतालमा र ३ जनालाई लुम्विनी प्रादेशिक अस्पतालमा पठाइएको जिल्ला प्रहरी कार्यलय अर्घाखाँचीका प्रहरी नायव उपरीक्षक माधव बुढाथोकीले बताए।
दुर्घटनामा मोटरसाइकल चालकको मृत्यु,विराटनगर : मोरङको कानेपोखरी गाउँपालिका७ मा ट्याक्टर र मोटरसाइकल एकआपसमा ठोक्किएर मंगलबारसाँझ भएको दुर्घटनामा परेर मोटरसाइकल चालकको मृत्यु भएको छ। दुर्घटनामा कानेपोखरी४ का ३३ वर्षीय रोशन गुरुङको ज्यान गएको प्रदेश १ ट्राफिक प्रहरी प्रमुख एसपी सञ्जीव शर्माले जानकारी दिए। उनकाअनुसार दुर्घटनामा परेर घाइते भएका रोशनको उपचारका क्रममा पथरी अस्पतालमा साँझ ६ बजेतिर मृत्यु भएको हो। जहदा मोडस्थित कानेपोखरीरंगेली सडक खण्डमा रंगेलीतर्फ जाँदै गरेको को १ त ६९९७ नम्बरको ट्याक्टर र विपरीत दिशाबाट आउँदै गरेको को १७ प ४८४५ नम्बरको मोटरसाइकल एकआपसमा ठोक्किँएर दुर्घटना भएको एसपी शर्माको भनाइ छ। दुर्घटनामा मोटरसाइकलको पछाडि सवार ३७ वर्षीय राजकुमार तामाङ घाइते भएका छन्। उनको पथरी अस्पतालमै उपचार भइरहेको छ। दुवै सवारी साधन र ट्याक्टर तथा चालकलाई नियन्त्रणमा लिएर प्रहरीले घटनाका बारेमा अनुसन्धान थालिएको जनाएको छ।
महन्थको मनोमानी : पचास विघाभन्दा बढी जग्गा अतिक्रमण,"जनकपुरधाम : गुठी संस्थानको तथ्यांकले जानकी मन्दिरको जग्गा १ सय ४५ बिघाभन्दा बढी रहेको देखाउँछ। तर, महन्थ रामतपेश्वर दास वैष्णवले फर्जी कागजात बनाएर व्यक्तिलाई जग्गा दिन थालेपछि ५० बिघाभन्दा बढी अतिक्रमणमा परेको देखिन्छ। जनकपुरधाम उपमहानगरपालिका१३ रानीबजारमा रहेको १८ बिघामध्ये १० कट्ठा अतिक्रमण भएको छ। २०४५ सालभन्दा पहिल्यै लालपुर्जा बनाएर जमिन बिक्री गरी २० वटाभन्दा बढी घरसमेत निर्माण गरिएको छ। जहाँ मनखप कागजका भरमा १३ परिवार घर बनाएर बसेका छन्। उनीहरूले एक कट्ठा जग्गाबापत एक मन (४० किलो) अनाज दिने सम्झौतामा मनखप कागज बनाएर जग्गा पाएको दाबी गरेका छन्। जहाँ डेढदेखि २ लाख रुपैयाँ धुरमा जग्गा खरिदबिक्री भइरहेको छ। हामीलाई त महन्थज्यूले नै यो जग्गामा बस्न कागज बनाएर दिनुभएको हो। यसबापत प्रत्येक वर्ष हिसाबकिताब गरी ७ देखि ८ हजार रुपैयाँसम्म महन्थज्यूलाई बुझाउने गरेका छौं, स्थानीय रामआश्रय राउतले भने, जीवनभरिको कमाइबाट यहाँ घर बनाएको छु। अब कसैले खाली गर् भन्यो भने घर र जग्गा दुवैको मूल्यांकन गरेर रकम दिनुपर्छ। सीता फूलबारीमा निजी अस्पताल मन्दिरको पश्चिमतर्फ सीता फूलबारीमा १८ कट्ठा जग्गा छ। तर, महन्थ दासले रामजानकी हस्पिटल प्रालिलाई सिट नम्बर १३५५२३ कित्ता नम्बर ५२ को ०१४२३ जग्गा लिजमा दिएका छन्। जग्गा लिजबापत प्रतिवर्ष मन्दिरलाई ६० हजार रुपैयाँ उपलब्ध गराउने गरी २१ वर्षका लागि अस्पतालसँग सम्झौता गरिएको हो। महन्थ रामतपेश्वर दास वैष्णव (तल बायाँ) र मन्दिरबाट मनखप पाएको कागज देखाउँदै रामआश्रय राउत। तस्बिर : मनिका झा २०७३ सालमा जग्गा लिजमा दिएर निजी अस्पताल निर्माण थालिएपछि स्थानीय युवाले विरोध गरेका थिए। मन्दिरको फूलबारीलाई ठेक्कामा दिएर हिन्दू धर्मावलम्बीको आस्थामा चोट पुर्याउने कार्य भएको भन्दै स्थानीय सुशील कर्णको अगुवाइमा तत्कालीन पुनरावेदन अदालत जनकपुरमा रिट दर्ता गरिएको थियो। अस्पताल निर्माण कार्य यथाशीघ्र रोक्नुपर्ने साथै सम्झौता बदर गर्नुपर्ने माग गरिएको थियो। तर, सरोकारवाला निकाय र स्थानीय प्रशासनले निर्माण रोक्न कुनै पहल नगरेपछि स्थानीय मौन भए। जनकपुरधाम१९ बेंगासिहपुरमा जानकी मन्दिरकै २० बिघाभन्दा बढी प्लटिङ गरी बिक्री गरेको जनाइएको छ। जहाँ दर्जनौं पक्की घर निर्माण भइसकेका छन्। तीन वर्ष पहिलासम्म खाली रहेको १७ कट्ठामा अहिले बस्ती बसेको छ। जानकी मन्दिरलाई कुतबापतको रकम बुझाएर जग्गा खरिद गरेको देखिएको छ, वडाध्यक्ष जगदीश यादवले भने, त्यहाँ बस्ती बनाएर बसेकाहरू भोगचलनको सिफारिस लेखेर दिन मकहाँ आएका थिए तर मैले दिन मानिनँ। जनकपुरधाम१३ स्थित सीताराम फूलबारीमा सञ्चालित निजी अस्पताल। वडाध्यक्ष यादवले मन्दिरको अर्को १६ कट्ठा जग्गा भोला साहले खरिद गरी सर्वसाधारणलाई बिक्री गरेको बताए। अर्को डेढ बिघा स्थानीय किशोरी साहले अतिक्रमण गरी पर्खाल लगाउन थालेपछि मैले रोक्न लगाएको छु। त्यसैगरी वडामा पर्ने नहरनजिकै मन्दिरकै ९ बिघा जग्गामा निर्माण थालिएपछि त्यसलाई पनि रोक्न लगाएँ, उनले भने, महन्थकै मिलेमतोमा कागज बनाएर मन्दिरको जग्गा अतिक्रमण गरी अहिले पक्की घरहरू बनाइएको छ। सबै बाहुबलीहरू छन्, यस्तोमा कसरी मन्दिरको जग्गा खाली गराउने ? यो हाम्रो आँटले मात्रै हुने कुरा होइन। मनखपको कागजमै झेल सहरीकरण नभएका बेला मठमन्दिरमा काम गर्ने र साधुसन्तको सेवा गर्ने व्यक्तिलाई जीवनयापनका लागि मन्दिरकै जग्गा मनखप दिने चलन थियो। त्यसबापत मन्दिरलाई अन्नपात कुत बुझाउनुपथ्र्यो। यसबाट मन्दिरको व्यवस्थापकीय गर्जो टारिन्थ्यो। तर, पछि सोही व्यवस्थालाई महन्थहरूले आफूअनुकूल बनाएर मनमौजी तवरले सम्पत्ति बिक्री गर्ने माध्यम बनाए। मनखप दिएबापत अनाज लिनुको साटो रकमै लिन थाले। जानकी मन्दिरबाट मनखप जमिन पाएको दाबी गर्नेहरू महन्थ रामतपेश्वर दास वैष्णवका गुरु पूर्वमहन्थ रामशरण दासबाट उक्त कागज पाएको देखाउँछन्। हालसालमा अतिक्रमण गरिएका जग्गामा पनि मनखपको कागज पुरानै महन्थको छापबाट दिएको देखिन्छ। वर्तमान महन्थले गुरुको नामबाट छाप बनाएर राखेको र सोही छाप लगाएर हालसम्म पनि जग्गाजमिन मनखप दिएर बिक्री गर्ने गरेको स्रोत बताउँछ। महन्थ दासले भने मन्दिर अधीनस्त कुनै पनि जग्गा बिक्री भएको प्रमाणित भए जस्तोसुकै सजाय भोग्न तयार हुने प्रतिक्रिया दिएका छन्। पहिला त जनकपुरमा बस्ती नै थिएन। हामीले भारतबाट धेरै जनालाई यहाँ ल्याएर बसायौं। यस्तोमा मन्दिरका जग्गाहरू पनि दिइयो। तर, ती जग्गा बिक्री भएका छैनन्, महन्थ दासले अन्नपूर्ण पोस्ट्सँग भने, अहिले त जग्गाको मूल्य आकाशिएको छ तर पहिला त कोही बस्न मान्दैनथ्यो। जानकी मन्दिरबाट कसैलाई पनि जग्गा बिक्री गरिएको छैन।"
कार्यालयमा भेटिंदैनन् कर्मचारी,"दैलेख : जिल्ला प्रशासन कार्यालयले एक दर्जन सरकारी कार्यालयमा छड्के अगुगमन गरेको छ। सहायक प्रमुख जिल्ला अधिकारी हरिप्रसाद देवकोटा नेतृत्वको टोलीले यसैसाता सदरमुकामस्थित १२ वटा सरकारी कार्यालयमा छड्के गरेको हो। जिल्लामा रहेका संघीय र प्रदेश सरकार मातहतका कार्यालयमा अनुगमन गरिएको हो। छड्के अनुगमनका क्रममा उल्लेख्य संख्यामा कर्मचारीहरु कार्यालय समयमा उपस्थित नभएको पाइएको छ। छड्के अनुगमनका क्रममा १२ सरकारी कार्यालयका ९१ जना कर्मचारी गयल थिए। कतिपय सरकारी कार्यालयका कार्यालय प्रमुख समेत अनुपस्थित रहेको भेटिएको सहायक प्रमुख जिल्ला अधिकारी देवकोटाले बताए। अधिकांश कर्मचारीहरु समयमै कार्यालयमा उपस्थित नभएको पाएका छौँ, देवकोटाले भने, कयौं कर्मचारीहरुले तोकिएको पोषाक लगाउनुपर्ने नियम पालना नगरेको भेटिएको छ। कार्यालयमा कर्मचारीहरुको हाजिरी छड्के जाँच, सार्वजनिक सेवा प्रवाहको गुणस्तर, सुशासनको अवस्था, नागरिक सहायता कक्ष, सूचनाको हक कार्यान्वयन, सरसफाई लगायतमा केन्द्रित रहेर अनुगमन तथा निरीक्षण गरेको सहायक प्रमुख जिल्ला अधिकारी देवकोटाले बताए। बिना सूचना कार्यालय छोडेर घर तथा अन्यत्र जाने र सरकारी सेवा प्रवाहलाई अस्तव्यस्त बनाउने कार्यालय प्रमुख र कर्मचारीलाई निगरानी गर्न अनुगमन गरेको उनको भनाइ छ। कार्यालयमा कर्मचारी नबस्ने गरेको जनगुनासो त हामीलाई आएको छैन यद्धपी हामीले छड्के अनुगमन गर्दा कर्मचारीहरुले अटेरी गर्ने, कानूनको अवज्ञा गरेको पाइएको हो, सहायक प्रमुख जिल्ला अधिकारी देवकोटाले भने। अनुगमनका क्रममा समयमै कार्यालयमा उपस्थित नहुने, तोकिएको पोषाकमा उपस्थित नहुने कर्मचारी तथा प्रचलित कानून बमोजिम सुनिश्चित भएका मापदण्डहरु पूरा नगर्ने सरकारी कार्यालयलाई स्पष्टीकरण सोधिने सहायक प्रमुख जिल्ला अधिकारी देवकोटाले बताए। सरकारी कार्यालयमा कर्मचारी नहुँदा स्थानीय नागरिक सरकारी सेवा पाउनबाट वञ्चित हुन्छन्, उनले भने, कार्यालयमा नबस्ने, मनोमानी ढंगले कार्यालय छाड्ने, जनताको सेवामा वेवास्ताता गर्ने र श्रोत साधनको दुरुपयोग गर्ने कर्मचारीलाई कानून बमोजिम कारबाहीको दायारामा ल्याउँछौं।"
उपत्यकाका ट्राफिक बत्ती स्मार्ट प्रणालीमा लैजाने,"काठमाडौं : काठमाडौँ उपत्यकाका विभिन्न स्थानमा रहेका ट्राफिक बत्तीलाई स्मार्ट व्यवस्थापनका लागि सडक विभागले इन्टेलिजेन्ट ट्राफिक लाइट सिस्टम जडानको तयारी अघि बढाएको छ। यो प्रणालीमा कुनै पनि स्थानमा त्यहाँको सवारी चापका आधारमा उपकरणबाटै बत्तीको व्यवस्थापन हुने सडक विभागले जनाएको छ। अहिलेसम्म हरेक चोकको फरकफरकरूपमा व्यवस्थापन हुँदै आएकामा त्यसले एउटै व्यवस्थापनमा ल्याउने विभागका सवारी तथा ट्राफिक व्यवस्थापन शाखाका प्रमुख कृष्णनाथ ओझाले बताए। अहिलेसम्म कुनकुन समयमा कुन रङका बत्ती कतिबेर बल्ने भन्ने निर्धारण ट्राफिक प्रहरीले गर्दै आएका थिए। उनले भने, अहिलेसम्म ट्राफिकले सवारी चाप हेरेर कतातिरको सडकमा हसरयो कतिबेर र रातो कतिबेर बाल्ने भन्ने निर्धारण गर्दथे भने यही काम अब उपकरणले गर्नेछ। विभागले नेपलमा पहिलोपटक स्मार्ट ट्राफिक बत्ती व्यवस्थापन शुरु गर्न लागेको हो। चालु आर्थिक वर्षभित्रै यो डिजाइनमा जाने प्रमुख ओझाको भनाइ छ। उनले भने, डिजाइन भइसकेपछि खरिद प्रक्रिया अघि बढाइनेछ। एक दशक पहिले काठमाडौँ उपत्यकाका केही चोकमा बत्ती जडान भए पनि तीनले काम गरेका थिएनन्। विभागले गत दुई वर्ष पहिलेदेखि सवारी चाप बढी भएका सडकमा बत्ती जडान गर्दै आएको छ। चालु आवमा पाँच चोकमा र आगामी आवमा सात ठाउँमा बत्ती जडानको तयारी गरिएको छ। उपत्यकाका पालिकाले पनि आवश्यक स्थानमा बत्ती जडान गरिरहेका छन्। ट्राफिक प्रहरीले हेरेर व्यवस्थापन गर्दा कतिपय चोकमा सवारी चाप कम भएका सडकतर्फ बढी समयसम्म हरियो बत्ती र कम चाप भएका सडकतर्फ बढी समयका लागि बलेको देख्न सकिन्छ। चोकचोकमा हुने सवारी चाप व्यवस्थापनका लागि अहिले ट्राफिक बत्तीले सहयोग गरेकामा स्मार्ट प्रणालीले थप व्यवस्थापन हुने अपेक्षा गरिएको छ।"
सीमानाका सञ्चालन गर्न माग,"पोखरा : कोभिड१९ महामारीका कारण बन्द रहेका नेपालभारतबीचका सीमानाका अविलम्ब खुला गर्न पश्चिमाञ्चल होटल सङ्घ पोखराले माग गरेको छ । सङ्घका अध्यक्ष विकल तुलाचनले संस्थाका तर्फबाट विज्ञप्ति जारी गर्दै सरकारसमक्ष त्यस्तो माग गरेका हुन् । सङ्घले उक्त विषयमा गण्डकी प्रदेशका मुख्यमन्त्री पृथ्वीसुब्बा गुरुङसमक्ष ध्यानाकर्षणपत्रसमेत बुझाएको छ । ध्यानाकर्षणपत्रमा विगतको तथ्याङ्कअनुसार नेपाल आगमन हुने पर्यटकमध्ये सबैभन्दा बढी हिस्सा छिमेकी मुलुक भारतबाट स्थलमार्ग हुँदै आगमन हुने रहेको उल्लेख गर्दै छिमेकी मुलुकबाट पर्यटक भित्र्याएर वर्तमान समयमा देखिएको पर्यटकको अभावलाई केही हदसम्म पूर्ति गर्न सकिने जनाउँदै नाका खोल्न आग्रह गरिएको छ । ध्यानाकर्षणपत्रमा भनिएको छ, 'अन्य देशबाट हवाईमार्ग हुँदै आउने पर्यटकलाई अनुमति प्रदान गरिएको अवस्था छ, राजनीतिक तथा अन्य गतिविधिको भेला, सभा, सम्मेलन निर्वाधरूपमा सञ्चालन भइरहेका छन्, सम्पूर्ण पर्यटकीय गतिविधि र गन्तव्य खुलिसकेको अवस्थामा पर्यटन व्यवसायलाई राहत प्रदान गर्न र वर्तमान समयमा पर्यटकको अभावलाई पूर्ति गर्न आवश्यक देखिन्छ । तसर्थ स्वास्थ्य सुरक्षाका सावधानी, मापदण्ड र कार्यविधि अपनाई भारतसँग जोडिएका सीमानाकालाई अविलम्ब पुनः सञ्चालनको वातावरण मिलाउन गण्डकी प्रदेश सरकारसमक्ष जोडदार माग गर्दछौँ ।' नेपाल सरकारले होटल, रेष्टुरेण्ट, हिमाल आरोहण, पदयात्रा तथा अन्य पर्यटकीय गतिविधि सञ्चालनका लागि अनुमति प्रदान गरेता पनि अन्तर्राष्ट्रिय पर्यटकको आगमन अत्यन्त न्यून रहेको समेत ध्यानाकर्षणपत्रमा स्मरण गराइएको छ । वर्तमान अवस्थामा अन्तर्राष्ट्रिय पर्यटकको आगमनमा आएको शून्यतालाई चिर्न र दिगो पर्यटन विकासका लागि आन्तरिक पर्यटन मुख्य मेरुदण्ड रहेता पनि हालको आन्तरिक पर्यटकको आगमनले पोखरालगायत अन्य पर्यटकीय गन्तव्यको अकुपेन्सी आवश्यक मात्रामा पूर्ति गर्न सक्ने स्थिति नरहेको उल्लेख गरिएको छ । सङ्घका अध्यक्ष तुलाचनले कोभिड१९ का कारण अति प्रभावित व्यवसायको रुपमा होटल तथा पर्यटन व्यवसाय भएता पनि हालसम्म कुनै पनि प्रकारको राहत प्याकेज प्राप्त गर्न नसकेको उल्लेख गर्दै सरकारद्वारा आर्थिक वर्ष २०७७७८ को बजेट वक्तव्यमा घोषणा गरेको पुनःकर्जा बैंक तथा वित्तीय संस्थाले साना, मझौला र ठूला व्यवसायीलाई प्रदान गर्न आनाकानी गरेको बताए।रासस"

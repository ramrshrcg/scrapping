शीर्षक,विवरण
तस्करीको तागत,"मुलुकभित्र सानादेखि ठूलासम्म आपराधिक क्रियाकलापमा संलग्नमध्ये धेरैजसोको विगत तस्करी, ठेक्कापट्टा तथा लुटपाटसँग जोडिएको हुन्छ। प्रहरीमा नयाँ हाकिम फेरिनेबित्तिकै उनीहरूको पहिलो प्राथमिकता पनि यस्ता क्रियाकलाप नियन्त्रण गरेर दोषीलाई कानुनी कठघरामा ल्याउनेतर्फ रहन्छ। उनीहरूको प्राथमिकताअनुसार गिरोहहरूको राज्य मात्रात्मक रूपमा कम भए पनि निमिट्यान्न भने भएको छैन। कतिपय घटनामा सुरक्षाकर्मीले ज्यानै गुमाएर भए पनि तस्करी नियन्त्रणमा खटेको देखिन्छ। तर पनि तस्करीमा लागेका गिरोहहरू सल्बलाउन छाडेका छैनन्। यसले राज्यसंयन्त्रभन्दा तस्करको समूह बलियो रहेको हो कि भन्ने आम समुदायमा सन्देश गएको छ। प्रहरी संगठनलाई नै कमजोर बनाउने गरी भएका यस्ता घटना रोक्न विशेष सुरक्षा संयन्त्र बनाउनुपर्ने देखिन्छ। यस्ता घटना नियन्त्रण गर्न प्रहरी र नागरिक समुदायबीच समन्वय गर्नुपर्ने देखिन्छ। नेपालबाट भारतर्फ सुपारी तस्करी गर्न पल्केकाको समूहले केही दिनअघि धनगढीमा प्रहरी असई र जवानको हत्या गरे। सुपारी निर्यात गरेर अवैध धन्दा गर्न पल्केका तस्करहरूले प्रहरीबाट अवरोध हुन सक्ने सम्भावना देखे पनि सुरक्षाकर्मीको हत्या गर्नु चानचुने घटना होइन। सुरक्षाकर्मीकै हत्या गर्न तम्सिनुले तस्करहरू कति शक्तिशाली छन् भन्ने पुष्टि हुन्छ। यो घटनाले प्रहरीहरू कि त निरीह बनेर चुपचाप बस्नुपयो, होइन भने ज्यानको जोखिम मोल्न तयार हुनुपर्छ भन्ने सन्देश दिएको छ। साथै राज्यले प्रहरीको सुरक्षा दिन नसक्नु सुरक्षासंयन्त्र फितलो हो कि भन्ने शंका पनि यो घटनाले उब्जाइदिएको छ। यो एउटा घटना मात्रै हो। तस्करी सेटिङमा चलेका छन् भन्ने थुप्रै प्रमाण छन्। सुन तस्करी, मानव बेचबिखन, लागूऔषध तथा वन्यजन्तुका अंग ओसारपसार, रोडा, बालुवा तथा गिटीमा समेत सेटिङ हुने र सानादेखि ठूला ठेक्कापट्टामा पनि डनहरूकै राज हुने गरेको दृश्यले हरेक क्षेत्रमा तस्करहरूको कुनै न कुनै रूपमा संलग्नता हुने गरेको स्पष्ट हुन्छ। जुनसुकै राजनीतिक परिवर्तन भए पनि यस्ता घटना निरूपण गर्न नसक्नु भनेको सरकारकै कमजोरी हो। राजनीतिक संरक्षणमै यस्ता कृत्य भइरहेका छन् भन्ने आम आरोप बेलाबखत पुष्टि पनि हुने गरेको छ। संक्रमणकाल समाप्त भएर मुलुक शान्ति, स्थिरता र विकास पथमा लम्किरहेको अवस्थामा पनि यस्ता घटना हुनु दुःखद् हो। सुशासनको पहरेदार प्रहरी हुन्। शान्तिसुरक्षा, विधिको शासन र जनतामा अमनचयन कायम गराउने अभियानलाई मजबुत पार्न समुदाय प्रहरी कार्यक्रम सञ्चालन भइरहेको छ। सीमामा सुरक्षागस्ती पनि बढाइएको छ। तस्करी तथा अन्य आपराधिक क्रियाकलाप न्यूनीकरण गर्न यस्ता कार्यक्रम राम्रो भए पनि कार्यान्वयन र समन्वय प्रभावकारी हुन सकेको देखिएन। हरेक नागरिकले आफूलाई पनि बिनाबर्दीका प्रहरी ठानेर अभियानमा हातेमालो गर्नुपर्छ। तर विध्वंसकारी समूहसँगको मुठभेडमा आएको परिणामलाई लिएर प्रहरी संगठनलाई तल झार्नु पनि उपयुक्त हुँदैन। प्रहरीलाई सम्मानित र बलियो संगठन बनाउनुपर्छ। तस्करको शासनलाई निमिट्यान्न पार्नुपर्छ। तस्करहरू सल्बलाउनुमा कहिलेकाहीं उच्च राजनीतिक नेतृत्व तथा प्रशासनिक कर्मचारीको संरक्षण हुनु अर्को कारकतत्व हो। अवैधरूपमा आर्जेका धन राजनीतिक तथा प्रशासनिक नेतृत्वसम्म पुग्नु, प्रहरीले पक्राउ गरेका गिरोहका सदस्य तथा नाइकेहरूको प्रत्यक्ष सम्पर्क यस्ता व्यक्तिसम्म रहनुले पनि कहिलेकाहीं तस्करीको आत्मबल बढाएको छ। राजनीतिक नेतृत्वबाट यस्ता गल्ती दोहोरिनु हुँदैन। कुनै हिम्मतिलो प्रहरीका हाकिम तस्करीको जालो तोड्न तम्सियो भने उसको अन्यत्र सरुवा हुने क्रम पनि रोकिनुपर्छ। सुरक्षाकर्मीले नै असुरक्षित महसुस गर्नुपर्ने अवस्था अन्त्य हुनुपर्छ।"
फेरिँदै जीवनशैली,"काठमाडौं : विभिन्न विद्युुतीय सामग्रीले नेपालीको जीवनशैली फेरिन थालेको छ। होम अप्लाइन्सको उत्पादन बढेसँगै अधिकांश नेपालीका घरमा यसको उपयोग बढ्न थालेको छ। मानिसको दैनिकी पनि सहज बन्दै गएको छ। वैदेशिक रोजगारीबाट फर्केका अधिकांशले टीभीलगायत विभिन्न इलेकट्रोनिक सामान ल्याउने गर्छन्। हालै वैदेशिक रोजगारीबाट फर्केका रोल्पाका ओजबहादुर बुढाले टीभी र पानी तताउने किट्ली लिएर आए। कोभिड१९ को संकटमा पनि घर आउँदा केही न केही उपहार ल्याउँ भन्ने सोचले टीभी र किट्ली ल्याएको हुँ, उनले भने। विदेशबाट घर आउँदा प्रायःजसोले केही न केही इलेक्ट्रोनिक वस्तु उपहारस्वरुप ल्याउने गरेका छन्। बानेश्वरका सुन्दर शाहले गत वर्ष दसैंमा टीभी किने। यसपाली स्मार्ट फ्रिज किन्ने योजना बनाए पनि कोरोनाका कारण किनिसकेका छैनन्। रहर जागेको छ तर अझै किन्ने योजना बनिसकेको छैन, उनले भने, केही दिनभित्र फ्रिज ल्याउने योजना छ। आम्दानी र आवश्यकता बढेकाले उनले साधारण फ्रिज हटाएर स्मार्ट फ्रिज किन्ने योजना बनाए पनि विश्वव्यापीरुपमा फैलिएको कोरोना भाइरसका कारण उनले किन्ने योजना पूरा गर्न सकेका छैनन्। कलंकी निवासी प्रकाश केसीले यसपालिको दसैंमा भ्याकुुम र वासिङ मेसिन किनेका छन्। कोभिड सहज भएसँगै उनले भ्याकुुम क्लिनर र वासिङ मेसिन किनेका हुन्। विगतमा उनले टीभी, फ्रिज जोडिसकेका छन्। उनी भन्छन्, होम अप्लाइन्सले जीवन धेरै सहज बनाउँछ, प्रत्येक वर्ष आवश्यकता थपिँदै गएको छ। बानेश्वर र कलकींका शाह र केसी मात्र होइन अधिकांश नेपालीलाई अत्यावश्यक बन्न थालेको छ होम अप्लाइन्स। पछिल्लो समय इलेक्ट्रोनिक सामानले सजिलो र सुविधा दिएको छ। प्रविधिको विकाससँगै नेपालीको आवश्यकता बढ्न थालेको हो। खासगरी सहरी क्षेत्रमा होम अप्लाइन्सको प्रयोग दिनानुुदिन बढ्दै छ। ग्रामीण क्षेत्रमा पनि टीभी र साधारण फ्रिज प्रयोग गर्नेको संख्या पनि उल्लेख्य छ। होम अप्लाइन्स मान्छेको दैनिकीसँग प्रत्यक्ष जोडिएको छ। घरमा आवश्यक पर्ने इलेक्ट्रोनिक सामान उपयोग गर्नेको संख्या दिनानुदिन बढ्दै गएको देख्न सकिन्छ। आफ्नो गच्छेअनुसार सामान्यदेखि महँगो पर्ने वस्तु उपयोग गर्ने क्रम सुरु भएको व्यवसायी बताउँछन्। तर, यसपाली विश्वव्यापीरुपमै सहज परिस्थिति छैन। कोरोना भाइरसका कारण मान्छेले चाहेर पनि खरिद गर्न सकिरहेको छैनन्। केहीले भने घरमा काम गर्नेलाई हटाएर इलेक्ट्रोनिक सामानको सहायताले जीवन सहज बनाइरहेका छन्। सीजी इलेक्ट्रोनिक ग्रुपका ब्रान्च म्यानेजर कुशलराज गौतमले विद्युुतीय सामग्री प्रयोग गर्नेको जमात बढ्न थालेको बताउँछन्। नेपालका धेरैजसो घरमा होम अप्लाइन्सका विभिन्न सामान प्रयोग गर्नेको संख्या दिनानुुदिन बढ्दै गएको उनको भनाइ छ। अन्य समयको तुुलनामा दसैंमा करिब ३० प्रतिशत बढी कारोबार हुुने गरे पनि गत वर्षको तुलनामा यसपाली ६० देखि ७० प्रतिशत मात्रै इलेक्ट्रोनिक सामान बिक्री वितरण भइरहेको उनले बताए। वासिङ मेसिन र फ्रिजको माग बढ्दो छ, उनले भने। गत वर्ष टीभी किनेको मानिसले अर्को वर्ष फ्रिज, वासिङमेसिन, डिसवासर, भ्याकुुम किन्ने गरेको उनको अनुभव छ। सीजीले सोरुम र डिलरबाट होम अप्लाइन्सका सामान बिक्री गर्दैैै आएको छ। युट्यब हेरेर मानिसले आफैं खाना पकाउन थालेका छन्, उनले भने, इलेक्ट्रोनिक सामानको महत्व झन् झन् बढ्दै गएको छ। कोरोनाले बिक्रीमा असर गरे पनि इलेक्ट्रोनिक सामान चाहिन्छ भन्ने सोच्न थालेको उनले सुनाए। उपभोक्तालाई ध्यानमा राखेर सीजीले विभिन्न अफर ल्याउने गरेको छ। दसैं चाडपर्व लक्षित गरेर अफर निकालेका छौं, उनले भने, क्यास ब्याक (डिस्काउन्ट) लगायत उपहार योजना ल्याएका छौं। बाल्ट्राका मार्केटिङ ब्रान्च म्यानेजर सम्बित सौरभले यसपालीको दसैंमा पनि खासै कम बिक्री नभएको बताए। बिक्रीमा खासै समस्या छैन, उनले भने, गत वर्षभन्दा केही कम बिक्री हुनु स्वभाविकै हो। ब्रान्ड राम्रो भएकाले नै कोभिडको समयमा पनि होम अप्लाइन्समा किचेनका सामग्री बढी मात्रामा बिक्री भइरहेको उनले सुनाए। त्रिपाथी इलेक्ट्रोनिक्सका प्रबन्धक अमिता परियारले कोरोना भाइरस (कोभिड १९) कारण होम अप्लाइन्सको बिक्री वितरण कम भएको बताए । बजारमा मान्छेको फ्लो छैन, त्यसकारण पनि होम अप्लाइन्स बिक्रीमा समस्या भएको छ, उनले भने। पानी तताउने किट्ली बिक्री भने ह्वात्तै बढेको उनको अनुभव छ । अरु इलेक्ट्रोनिक्स सामान खासै बिक्री नभए पनि कोभिडले ४० प्रतिशत मात्रै व्यापार व्यवसाय भइरहेको उनले सुनाए । होम अप्लाइन्समा सबैभन्दा बढी व्यापार टीभीको हुुने गरेको छ। सामान्य परिवारले समेत टीभी खरिद गर्छन्। सामान्य होस् या स्मार्ट, गाउँ तथा सहरमा अधिकांश घरमा टीभी नपुुगेको भेट्न मुुस्किल पर्छ। पछिल्लो समय टीभीसँगै फ्रिज पनि प्रायः धेरैैको घरमा देखिन थालेको छ। फ्रिज किचेनको आकर्षण र गृहिणीको सहारासमेत बन्न थालेको छ। फ्रिज सामान्य घरदेखि होटललगायत विभिन्न क्षेत्रमा प्रयोग हुँदै आएको छ। नेपालमा अहिले राष्ट्रिय तथा अन्तर्राष्ट्रिय गरेर दर्जनौं ब्रान्डका फ्रिज बजारमा छन्। ब्रान्डेड र ननब्रान्डेड उत्पादनको आफ्नै छुट्टै बजार रहेको व्यवसायी बताउँछन्। बिबाहमा दाइजो दिन फ्रिजको खरिद बढी हुुने गरेको पाइन्छ। बिबाहका लागि साधारण र घरायसी प्रयोजन तथा होटलका लागि ब्रान्डेड र राम्रो प्रविधियुुक्त फ्रिज प्रयोग हुने व्यवसायी बताउँछन्। केही समयअघि साधारण फ्रिज धेरै प्रयोग हुुँदै आएको थियो। सामान्य परिवारले पनि यस्ता खालका फ्रिज प्रयोग गर्न सक्छन्। पछिल्लो समय स्मार्ट इन्भर्टरसहितका फ्रिज बजारमा आएका छन्। स्मार्ट फ्रिज समयसाक्षेप र प्रविधिको हिसाबले पनि परिस्कृत छन्। साधारण फ्रिजको तुुलनामा स्मार्ट इन्भर्टर फ्रिजले ३० प्रतिशत बिजुुलीको बचत गर्छ। स्मार्ट इन्भर्टर फ्रिजमा राखिएका खाना साधारण फ्रिजमा भन्दा ताजा र लामो समयसम्म रहन्छ। फ्रिज कुुनै समय चिसो बनाउन मात्र प्रयोग गरिन्थ्यो भने अचेल खाना ताजा राखिराख्न पनि प्रयोग हुुन थालको छ। बजारमा १३ हजारदेखि साढे चार लाख रुपैयाँसम्मका फ्रिज पाइन्छन्। ९० लिटरदेखि साढे ६ सय लिटरसम्म फ्रिज उपलब्ध छन्। फ्रिजको प्रयोग होटल, पसल, घरका साथै विभिन्न क्षेत्रमा हुुँदै आएको छ।"
बजार गुल्जार,"रुपन्देही : विगतमा दसैंतिहार नजिकिएसँगै भैरहवाको सीमावर्ती बजार सुनौलीमा ठेलमठेल हुन्थ्यो। नेपाली उपभोक्ता लाम लागेर सीमापारी बजार गर्न जान्थे। मानौँ कि कसैले निःशुल्क आवश्यक साम्रगी वितरण गरिरहेको छ। कपडादेखि खाद्य पसलमा नेपाली उपभोक्ता तछाडमछाड गरिरहेको देखिन्थे। नेपाली उपभोक्ता सुनौलीभन्दा ८ किलोमिटर टाढा नौतनवासम्म पनि बजार गर्न पुग्थे। नेपाली यात्रुलाई लक्ष्य गरी सुनौलीबाट नौतनवासम्म दैनिक २ सय वटा टेम्पो चल्ने गरेका थिए। जसमा ९५ प्रतिशत नेपाली यात्रु हुन्थे। सीमापारी सुनौली र नौतनवामा बजार गर्न रुपन्देहीबाट मात्र होइन गुल्मी, पाल्पा, अर्घाखाँची, नवलपरासी, स्याङ्जालगायत जिल्लाबाट उपभोक्ता आइपुग्थे। वारिभन्दा पारी सस्तोमा सामान पाइने मनोविज्ञानका कारण नेपाली उपभोक्ता उतै पुग्थे। दसैंतिहारमा सीमावर्ती भैरहवा बजार सुनसान रहन्थ्यो। तर, ठ्याक्कै सीमापारीको सुनौली बजार भने गुल्जार हुन्थ्यो। सुनौलीमा मात्र करिब ८ सय पसल छन्। यी सबै पसल नेपाली उपभोक्ताले चल्ने हो। ९५ प्रतिशत ग्राहक नेपाली हुन्छन्। दसैंतिहारका बेला दैनिक चारदेखि पाँच हजार नेपाली उपभोक्ता लत्ताकपडा, भाँडाकुडा, मोबाइल, मोटरपाटर््स, खाद्यान्नलगायत साम्रगी किनमेल गर्न सुनौली पुग्थे। भारतको तहसिल सुनौली उद्योग व्यापार मण्डलका अध्यक्ष सुभाष जयसवालका अनुसार विगतमा दैनिक तीन करोड रुपैयाँको कारोबार हुने गरे पनि यस वर्ष कारोबार शून्य सरह छ। चाडपर्वको बेला पनि समान्य दिन जस्तो कारोबार छैन, उनले भने, महिनौँदेखि बन्द रहेको पसल अहिले खोलिए पनि नेपाली ग्राहक नहुँदा कारोबार शून्य छ। दसैं सुरु हुनु एक महिना अघिदेखि बढ्ने चहलपहल तिहारको भाइटीकासम्म रहन्थ्यो। कोभिड १९ को संक्रमण रोकथाम तथा नियन्त्रणका लागि सीमाबाट सर्वसाधारणको आवतजावत बन्द रहेकाले नेपाली उपभोक्ता स्वदेशी बजारमै रमाएका छन्। जसकरण अहिले सीमापारीको बजार सुनसान छ भने स्वदेशी बजार गुल्जार छ। सीमापारी पुग्ने उपभोक्ता अहिले स्वदेशी बजारमै किनमेलमा व्यस्त छन्। सीमा बन्दले उपभोक्ता सुनौली जान नपाएपछि स्वदेशी बजार गुल्जार छ, भैरहवाका गौतम खाद्यान्न स्टोरका सञ्चालक आशीष गौतमले भने, दसैंतिहारको बजार गर्न सीमापारी पुग्ने उपभोक्ता अहिले स्वदेशी बजारमै किनमेल गरिरहेका छन्। स्वदेशी बजारमै किनमेल भएपछि अहिले भैरहवा नाकाबाट दैनिक तीन करोड रुपैयाँ बिदेसिनबाट रोकिएको छ। यसको साथै भारतीय ब्रान्डका साम्रगी खोज्ने उपभोक्ताले संक्रमण फैलिएयता नेपाली ब्रान्डको उपभोग बढाएका छन्। नेपाली ब्रान्ड प्रयोग गर्न थालेपछि नेपाली ब्रान्डप्रति उपभोक्ताको विश्वास बढेको व्यापारीहरू बताउँछन्।"
उपचार प्रदेश सरकारले गर्ने,"हेटौंडा : बागमती प्रदेश सरकारले सबै कोरोना संक्रमितको निःशुल्क उपचार गर्ने भएको छ। सामाजिक विकासमन्त्री युवराज दुलालले मन्त्रिस्तरीय निर्णयबाट संघीय सरकारले खर्च व्यहोर्नेबाहेक अन्य सबै कोरोना संक्रमितको पनि प्रदेश सरकारले निःशुल्क उपचार गर्ने निर्णय गरेको हो। प्रदेशमा हाल २५ हजार एक सय ३५ जना कोरोना संक्रमित सरकारले निर्माण गरेको आइसोलेसन वार्डमा र घरमै आइसोलेटेड भएर बसिरहेको मन्त्रालयको तथ्यांकमा उल्लेख छ। प्रदेश मातहतका अस्पतालमा निःशुल्क उपचारसँगै विभिन्न जिल्लामा रहेको ल्याबमा पनि निःशुल्क परीक्षण जारी रहने सामाजिक विकासमन्त्री युवराज दुलालले बताए। बागमती प्रदेश सरकारको मातहतमा रहेका मकवानपुर, सिन्धुली, रामेछाप, धादिङ, रसुवा, भक्तपुर, नुवाकोट र सिन्धुपाल्चोक जिल्ला अस्पतालद्वारा सञ्चालित आइसोलेसन र अन्य स्थानीय तहमार्फत सहकार्यमा सञ्चालित थप १५ वटा आइसोलेसनमा कोरोना संक्रमितको उपचार निःशुल्क उपचार भइहेको उनले जानकारी दिए। प्रदेश सरकारको उक्त निर्णयप्रति प्रदेशबासीले खुसी व्यक्त गरेका छन्। यो राम्रो निर्णय हो, महामारीको बेला सरकारले जनताको उपचार गर्न सक्निदन भन्न पाउँदैन, हेटौंडाका स्थानीय कमानसिं पाख्रिनले भने, उपचार नपाएर कोही कोरोना संक्रमितको पनि मृत्यु हुने स्थिति आउनु हुँदैन।"
गाउँमा छैन दसैंको रौनक,"मकवानपुर : ७६ वर्षीय कान्छीमाया तामाङ बिरामी छिन्। बारीमा मकै पाकेको छैन। अन्नपात सकिँदै गएको झुप्रो घरको संघारमा आएको छ दसैं। कसरी दसैं टार्ने भन्ने चिन्तामा छन्, कान्छीमाया र उनका छोरा बलबहादुर। मकवानपुरको राक्सिराङ गाउँपालिका४ र कैराश गाउँपालिका ८ को सीमानामा सुसाइरहेको गोराङ््दी खोला पार गर्दै दैनिक सयौं गाउँले मनहरी बजारबाट दसैं किनमेल गरी घर फर्कन्थे। कमाउन गएकाहरू झोलाभरि दसैं सामान बोकेर घर फर्किएपछि दसैंको छुट्टै रौनक हुन्थ्यो। तर, गोराङ्दी खोला किनारमा साहुको जग्गामा वर्षौंदेखि बस्दै आएकी कान्छीमायालाई यो वर्षको दसैं रौनकले छोएको छैन। बन्दाबन्दीसँगै कोरोना त्रासका कारण उनका छोरा बलबहादुर यस वर्ष कमाउन गाउँबाहिर जान सकेनन्। दसैं मुखमै आइसक्यो, यो वर्ष कमाउन कतै जान पाइएन, बलबहादुरले भने, हामी त जसरी पनि टार्छौं, बालबच्चालाई बुझाउन भने गाह्रो छ। वृद्ध आमा, श्रीमती र पाँच छोराछोरीको बलबहादुरकै भरमा छन्। तामाङ परिवारजस्तै यस क्षेत्रका प्रायः परिवारमा यस वर्ष दसैंको रौनक देखिँदैन। गत वर्षहरूमा गाउँघरमा दसैं नजिकिँदै गर्दा छुट्टै रौनक हुन्थ्यो। घर लिपपोत, पिङ र गाउँबाहिर कमाउन गएकाहरू झोलाभरि किनमेल गरेर घर फर्कंदा दसैं घरैमा आएको अनुभूति हुन्थ्यो। तर, मकवानपुरको पश्चिमी गाउँहरू दसैं सुरु भइसक्दा पनि सुनसान छ। कोरोना संक्रमण त्रासका कारण घरमै बसेकाहरू दसैं कसरी टार्ने भन्ने चिन्तामा छन्। यस्तै चिन्ताले घेरिएका छन् चौकीटारका भीमबादुर तामाङ। गाउँमा यो वर्ष सबैको घरमा मान्छे छ, काम गर्न नपाएपछि पैसा पनि भएन, उनले भने, छोरीहरू पनि कोरोनाले गर्दा नआउने भयो, एक्को बुढोलाई के दसैं हजुर। कैलाश र राक्सिराङका गरी करिब पाँच हजार युवा कामका लागि गाउँबाहिर जाने गरेको स्थानीय तहको अनुमान छ। तर, कोरोना त्रासका कारण यस वर्ष अधिकांश युवा घरमै रहका छन्। विदेशमा हुनेहरू प्रायः उतै छन्, गाउँमा हुनेहरू देशका विभिन्न सहरमा काम गर्न गएकाले सुनसान भएको राक्सिराङ गाउँपालिकाका अध्यक्ष राजकुमार मल्लले बताए।"
सोनिम र सञ्जुलाई स्वर्ण,काठमाडौं : नरहरिपुर कराँते डोजो मच्छेगाउँका सोनिम मानन्धर र सञ्जु देसारले प्रथम जेकेए यु१९ अनलाइन काता प्रतियोगितामा स्वर्ण जितेका छन्। जुनियर कराँते एकेडेमीको आयोजनामा भएको अनलाइन काता प्रतियोगितामा सोनिमले २४६ अंक हात पार्दै स्वर्ण जिते। खगेन्द्र चाम्लिङ राई २४२ अंकका साथ दोस्रो र २४ अंकका साथ रेहान जावेद तेस्रो भए। महिला स्पर्धामा सञ्जुले २३६ अंकका साथ स्वर्ण पदक प्राप्त गरिन्। उनले मीरा खातीलाई पछि पार्दै स्वर्ण जितेकी हुन्। खातीले २३३ अंक प्राप्त गर्दा तेस्रो स्थानमा रहेकी वर्षा बुढामगरले २३२ अंक बटुलेकी थिइन्।
मौलिक रूपमै रानीपोखरी,"काठमाडौं : ऐतिहासिक तथा पुरातात्विक सम्पदा रानीपोखरी मल्लकालीन स्वरूपमा फर्किएको छ। भूकम्पले भत्काएको पाँच वर्षपछि रानीपोखरीको पुनर्निर्माण मौलिक स्वरूपमै सम्पन्न भएको हो। राष्ट्रपति विद्यादेवी भण्डारीले बुधबार जल अर्पण गरी रानीपोखरी उद्घाटन गरेकी छन्। राष्ट्रपति भण्डारीले बालगोपालेश्वर मन्दिरमा प्राणप्रतिष्ठा पूजाको आरतीसमेत लिइन्। त्यस क्रममा प्रधानमन्त्री केपी शर्मा ओली, उपप्रधानमन्त्री ईश्वर पोखरेललगायत सहभागी थिए। राष्ट्रपति भण्डारीले नै २०७२ माघ २ गते रानीपोखरी पुनर्निर्माण कार्यको शिलान्यास गरेकी थिइन्। २०७२ वैशाख १२ को भूकम्पले रानीपोखरी र त्यसको बीचमा रहेको बालगोपालेश्वर मन्दिर भत्काएको थियो। बालगोपालेश्वर मन्दिर मल्लकालीन ग्रन्थकुट शैली (शिखर शैली)मा निर्माण भएको छ। भूकम्पले भत्किनुअघि गुम्ब शैलीको थियो। राष्ट्रिय पुनर्निर्माण प्राधिकरणका प्रवक्ता गोपालप्रसाद अर्यालले रानीपोखरी पुरानो मौलिक शैलीमै फर्किएको जानकारी दिए। प्रवक्ता अर्यालका अनुसार पोखरी र मन्दिर पुनर्निर्माणमा झन्डै २८ करोड रुपैयाँ खर्च भएको छ। काठमाडौं उपत्यका खानेपानी लिमिटेडबाट पानी ल्याएर पोखरीमा हालिएको उनको भनाइ छ। १२३७ किलोे तामाबाट बनेको र सुनको जलप लगाइएको गजुर गत असोज १५ गते स्थापना गरिएको थियो। २०७२ को महाभूकम्पले भत्काएर पुनर्निर्मित रानीपोखरीको बुधबार उद्घाटनका क्रममा जल अर्पण गर्दै राष्ट्रपति विद्यादेवी भण्डारी र प्रधानमन्त्री केपी शर्मा ओली। सम्पदा एवं संस्कृतिविद् डा गोविन्दप्रसाद टण्डनले पुरानै शैलीमा रानीपोखरीको पुनर्निर्माण हुनु राम्रो कुरा भएको बताए। पुरानै शैलीमा आयो, यो राम्रो हो, संस्कृतिविद् टण्डनले भने, प्रताप मल्लकालीन शिखर शैलीमै बन्यो। यो सबैका लागि खुसीको कुरा हो। उनले पोखरी वरिपरिका धारा सुकेकाले पानी व्यवस्थापन कसरी हुन्छ भन्ने विषय गम्भीर रहेको बताए। उनका अनुसार भोटाहिटीको ढुंगेधारा, छग्गु: ठ: हिटी, तीनधारा पाठशाला सुकिसके। भूमिगत बाटो बनाएर पानी आउने जाने प्रणाली २०४१ सालमा बन्द गरियो। अर्का सम्पदाकर्मी गणपतिलाल श्रेष्ठले पुरानो इतिहास फर्काउन सकेकामा खुसी व्यक्त गरे । जनताको भावनात्मक सम्बन्ध जोडिएको रानीपोखरीको पुनर्निर्माणबाट आएको जागरण सन्देश संस्कृति र सम्पदाको संरक्षणमा ठूलो उपलब्धि भएको उनको ठम्याइ छ। खेर गयो ४ करोड खर्चपोखरी पुनर्निर्माणको जिम्मा काठमाडौं महानगरपालिकालाई दिइएको थियो। मन्दिरमा पुरातत्व विभागले काम गर्ने निर्णय भई पुनर्निर्माण अघि बढाइएको थियो। तर, शिलान्यासपछि सिमेन्ट प्रयोग गरिएको भन्दै सम्पदाकर्मीले व्यापक विरोध गरेका थिए। यसले गर्दा तीन वर्ष काम प्रभावित भयो। बनाइएका संरचना पनि भत्काउनुपर्दा करिब ४ करोड रकम खेर गएको थियो। काठमाडौं महानगरको कार्यपालिका बैठकले २०७४ पुस १३ गते रानीपोखरी पुनर्निर्माणबारे सुझाव दिन पुरातत्व विभागका पूर्वमहानिर्देशक विष्णुराज कार्कीको संयोजकत्वमा विज्ञ समूह गठन गरेको थियो। उक्त विज्ञ समूहले माघ ७ गते मन्दिरलाई मल्लकालीन शैलीमा पुनर्निर्माण गर्नपर्ने रायसहित प्रतिवेदन पेस गरेको थियो। तत्कालीन संस्कृति, पर्यटन तथा नागरिक उड्डयनमन्त्री रवीन्द्र अधिकारीको संयोजकत्वमा २०७५ कात्तिक २० गते बसेको सरोकारवालाको बैठकले मल्लकालीन शिखर (ग्रन्थकुट) शैलीमा पुनर्निर्माण गर्ने निर्णय गरेको थियो। मन्त्रिपरिषद्ले २०७५ माघ १४ मा पोखरी, मन्दिरलगायत सो क्षेत्रमा रहेका पुरातात्विक संरचनाको पुनर्निर्माण गर्ने गरी प्राधिकरणलाई जिम्मेवारी दिएको थियो। रानीपोखरीलगायत सो क्षेत्रमा रहेका पुरातात्विक संरचनाको व्यवस्थित तथा समन्वयात्मक ढंगले पुनर्निर्माण गर्न २०७५ फागुन १५ मा रानीपोखरी पुनर्निर्माण अनुगमन तथा समन्वय समिति गठन गरिएको थियो। भूकम्पले भत्काएका पुरातात्विक तथा ऐतिहासिक सम्पदामध्ये यो पुनर्निर्माण पहिलो भएको जनाइएको छ। धरहरा, सिंहदरबार, काष्ठमण्डपलगायत हनुमान ढोकाभित्रका सम्पदाको पनि पुनर्निर्माण भइरहेको छ। पुरातत्व विभागका प्रवक्ता रामबहादुर कुँवरले ४ सय ५३ वटा सम्पदाको पुनर्निर्माण भइसकेको जानकारी दिए। उनका अनुसार स्वयम्भूको प्रतापपुर, अनन्तपुर, हनुमान ढोकाको वंशगोपाल, कागेश्वर, शिवमन्दिर तथा पाटनका शंकरनारायण, चारनारायणलगायतको पुनर्निर्माण भइसकेको छ। भूकम्पबाट ३१ जिल्लाका ९ सय २० सम्पदा भत्किएका थिए। यीमध्ये २ सय ९८ वटाको पुनर्निर्माण कार्य चलिरहेको छ। राजा प्रताप मल्लले माइला छोरा चक्रवर्तेन्द्रको मृत्युपछि शोकमा डुबेकी रानीलाई खुसी पार्न १७२६ सालमा रानीपोखरी निर्माण गराएका थिए। उनले पोखरीको बीचमा शिखर शैलीको मन्दिरसमेत निर्माण गराएका थिए। पोखरीको दक्षिण किनारमा हात्तीको मूर्तिमाथि आफू र आफ्ना दुई छोरा मोहिपतेन र चक्रवर्तेन्द्रको सालिक पनि उनले निर्माण गराएका थिए। २०७२ सालको भूकम्पले भत्काउनुअघि रानीपोखरी गुम्बज शैलीको थियो। पुनर्निर्माण महाअभियान निरन्तर : राष्ट्रपतिराष्ट्रपति विद्यादेवी भण्डारीले विभिन्न समस्या र परिस्थितिसँग पौंठेजोरी खेल्दै पुनर्निर्माण महाअभियानले निरन्तर गति लिएको बताएकी छन्। पुरानै शैली, स्वरूप र प्रविधिमा रानीपोखरीको जीर्णोद्धार एवं पुनर्निर्माण सम्पन्न भएको राष्ट्रपति भण्डारीको भनाइ छ। राष्ट्रपतिले रानीपोखरी क्षेत्रलाई रत्नपार्क, खुलामञ्च, टुँडिखेल, भृकुटीमण्डप र दशरथ रंगशालासमेतलाई जोडी राष्ट्रिय पुनर्निर्माण प्राधिकरणले तयार पारेको बृहत्तर गुरुयोजना सरोकारवाला पक्षसँग समन्वय गरी कार्यान्वयनमा लैजान निर्देशनसमेत दिइन्। पुनर्निर्माण हुँदै गरेको धरहरा र यस गुरुयोजनाको कार्यान्वयनले काठमाडौंवासीलाई विशाल खुला क्षेत्र उपलब्ध हुनेछ, राष्ट्रपतिले बुधबार रानीपोखरी उद्घाटनका क्रममा भनिन्, यसबाट सांस्कृतिक चाडपर्व मनाउन, खेल मैदानका रूपमा प्रयोग गर्न तथा स्वदेशी एवं विदेशी पर्यटकका आकर्षणको केन्द्र बनाउन मद्दत पुग्ने मैले विश्वास लिएकी छु। राष्ट्रिय पुनर्निर्माण प्राधिकरणका प्रमुख कार्यकारी सुशील ज्ञवालीले निजी आवास, सम्पदालगायत पुनर्निर्माण कार्यको पछिल्लो अवस्थाबारे जानकारी दिए। यही मंसिरभित्र सिंहदरबारको मुख्य भागको पुनर्निर्माण सम्पन्न गरी प्रधानमन्त्री कार्यालय सार्ने लक्ष्यसहित काम गरिरहेका छौं, ज्ञवालीले भने, पुस महिनाभित्र २२ तलासहित धरहराको मूल संरचना सम्पन्न गर्नेछौं। धेरै उतारचढावका बीच रानीपोखरी यो अवस्थामा पुगेको उनको भनाइ थियो। राष्ट्रपति भण्डारीले रानीपोखरी नजिकै रहेको दरबार हाइस्कुलको पुनर्निर्मित भवनको उद्घाटन गरेकी छन्। राष्ट्रपति भण्डारीले भवनको मूल ढोकाछेउमा रहेको ताम्रपत्र अनावरण गरी विद्यालय उद्घाटन गरेकी हुन्। विद्यालय भवन पुरानै शैलीमा भूकम्प प्रतिरोधी प्रविधिमा आधारित भई पुनर्निर्माण गर्न सहयोग पुर्याएकोमा राष्ट्रपति भण्डारीले चीन सरकारलाई धन्यवाद दिइन्। कार्यक्रममा प्रधानमन्त्री केपी शर्मा ओली, उपप्रधानमन्त्री ईश्वर पोखरेललगायतको सहभागिता थियो। विद्यालय भवन निर्माण गर्ने चिनियाँ कम्पनी सांघाई कन्स्ट्रक्सनका प्रतिनिधिले विद्यालयको साँचो प्राधिकरणका प्रमुख कार्यकारी ज्ञवालीलाई हस्तान्तरण गरेका थिए। त्यसपछि उक्त साँचो काठमाडौं महानगरपालिकाका मेयर विद्यासुन्दर शाक्यलाई हस्तान्तरण गरिएको थियो। चीन सरकारको ८५ करोड रुपैयाँ सहयोगमा निर्माण भएको भव्य भवन चार तलाको छ। साढे ९ रोपनी क्षेत्रफलमा निर्मित नयाँ भवनमा ४५ वटा कोठा छन् ।"
दुई प्रहरीको हत्याले आशंका,"धनगढी : कैलालीमा तस्करी रोक्न खोज्दा प्रहरीका असइ गोविन्द विक र जवान रामबहादुर साउद मारिएको घटनाले केही आशंका उब्जाएको छ। प्रहरीले केराउ (मटर)का मुख्य तस्करलाई पक्राउ गरेको छैन। पक्राउपछि सार्वजनिक गरिएका सात जना अधिकांश भरिया मात्रै पाइएको छ। जिल्ला प्रहरी प्रवक्ता डीएसपी प्रतीक विष्ट शनिबार राति १० देखि ११ बजेको बीचमा असइ विक र जवान साउदको हत्या भएको अनुमान गर्छन्। दुवै जना राति १० बजेदेखि नै सम्पर्कविहीन भएका थिए। तर, त्यसबारे जिल्ला प्रहरी कार्यालयमा आइतबार बिहान १० बजे मात्रै खबर गरिएको थियो। माथिल्लो निकायमा समयमै किन खबर गरिएन ? यसबारे जिल्ला प्रहरी प्रवक्ता विष्ट भन्छन्, पालैपालो गस्ती जाने गरिन्छ। गस्तीमा फर्किने समयको ठेगान हुँदैन। त्यसैले ढिलो गरी खबर गरिएको हुन सक्छ। सामान्यतः गस्तीमा रहेका हवल्दारसँग वाकेटोकी हुन्छ। असइको टोलीसँग नहुने कुरै भएन। संवेदनशील क्षेत्रमा दुई जना मात्रै गस्ती गएका बेला असइ विकले माथिल्लो निकायमा जाहेर गरेका होलान्। केही परिहाले आकस्मिक टोलीका लागि कुरा गरे होलान्। तर, प्रहरी यसबारे अनुसन्धान भइरहेको छ भनेर पन्छिन्छ। सुदूरपश्चिम प्रदेशका डीआईजी उत्तम सुवेदी यसबारे बोलेका छैनन्। सीमा नाकामा हुने चोरी तस्करी र आपराधिक गिरोह समात्न जाने क्रममा स्थानीय कमान्डरले माथिको कमान्डरलाई जानकारी वा सूचना दिने फोर्सको चेन अफ कमान्डभित्रै पर्छ। त्यसो हो भने ब्याक फोर्स किन गएन ? एक प्रहरी अधिकृत भन्छन्, असइ विक दुस्साहसी र निडर थिए। चौकीमा थोरै जनशक्ति भएकाले पनि उनीहरू दुई जना मात्र गस्तीमा निस्किए। तस्करसँग सेटिङ गरेको भए उनीहरू बाँच्थे होलान् तर इमानदार भएकाले मारिए। असइ विक र जवान साउद तस्करी भइरहेको सूचनाका आधारमा बेलुकीको खाना खाएर मोटरसाइकल चढी सीमातिर गस्तीमा गएका थिए। उनीहरूले आफू चढेको मोटरसाइकल नजिकैको बस्तीमा एक घरमा राखे। आआफ्नो स्लिपिङ ब्याग समातेर उनीहरू तस्कर ढुक्न बसेको हुन सक्ने प्रहरीको अनुमान छ। उनीहरूले मोटरसाइकल छाडेको स्थानभन्दा घटनास्थल झन्डै २ किमि दूरीमा छ। जुगेडा गाउँ धनगढी उपमहानगरपालिका९, १० र १२ को तल्लो भाग (सीमातर्फको भाग) हो। त्यहाँबाट तस्करी हुने गरेको सबैलाई थाहा छ। प्रहरी त्यसबारे अनभिज्ञ रहने कुरै भएन। अझ त्यो क्षेत्रमा भारत र नेपालका तस्कर हतियारसहित फेला परेका, गोली हानेर भागेका घटना भएकै थिए। त्यसैले प्रहरीले त्यस क्षेत्रलाई अति संवेदनशील क्षेत्रका रूपमा राखेको छ। त्यही दिन किन गएन सशस्त्रको गस्ती ?दुई प्रहरी मारिएको घटनास्थलको पूर्व र पश्चिम सशस्त्र प्रहरीका दुईवटा बीओपी छन्। पूर्वतर्फको बीओपीको दूरी झन्डै एक किमि मात्रै छ। तर, त्यस रात सशस्त्र प्रहरी गस्तीमा गएको देखिँदैन। संयोग हो वा जानीजानी हो थाहा भएन। सधैं राति गस्तीमा भेट हुने सशस्त्र प्रहरी त्यो दिन भेटिएन, जुगेडा अस्थायी प्रहरी पोस्टमा कार्यरत एक सुरक्षाकर्मीले भने। सीमामा तैनाथ सशस्त्र प्रहरी र नेपाल प्रहरीबीच बेलाबेला विवाद हुने गरेको छ। एसएसपी लक्ष्मण न्यौपानेसहित ८ जना सुरक्षाकर्मी मारिएको टीकापुर घटनामा पनि सशस्त्र प्रहरी र नेपाल प्रहरीको विवाद सतहमै आएको थियो। केराउ (मटर) तस्करले माल पास गराइरहेको सूचना सशस्त्र प्रहरीलाई थियो कि ?, एक स्थानीयले आशंका गरे, सेटिङ भएका स्थानमा आँखा चिम्लिने परिपाटीले घटना भयो कि वा त्यो संयोग थियो ? लकडाउनपछि त नेपालभारत सिमानामा सशस्त्र प्रहरीको कडा पहरा छ। सीमा क्षेत्रमा एकबाट अर्को ठाउँको पोस्ट देखिने गरी सशस्त्र प्रहरी तैनाथ छन्। प्रश्न उठ्छ, सशस्त्र प्रहरीले यति ठूलो तस्करी भइरहेको किन थाहा पाएन ? जुगेडामा थोरै जनशक्ति किन ?सुदूरपश्चिम प्रदेश प्रहरीको कमान्ड डीआईजी सुवेदीले गरिरहेका छन्। कैलालीको कमान्डमा अनुपशमशेर जबरा छन्। जबरा कोरोना संक्रमित भएका कारण बिदामा छन। हत्याकाण्डपछि कञ्चनुरको दंगा प्रहरी गणबाट एसपी दिलीपसिंह देउवालाई कैलालीको कमान्ड सम्हाल्न खटाइएको छ। डीआईजी सुवेदी र एसपी जबरालाई सामान्य, संवेदनशील र अति संवेदनशील गरी चौकीको वर्गीकरणबारे जानकारी नहुने कुरै रहेन। नेपाल प्रहरी र सशस्त्र प्रहरीले जुगेडा आसपास क्षेत्रलाई अति संवेदनशील क्षेत्रका रूपमा राखेका छन्। तर, त्यहाँ असइको कमान्डमा ७ जन मात्रै प्रहरी जनशक्ति खटाइएको थियो। हत्याकाण्डपछि त्यस क्षेत्रमा सइको कमान्डमा १५ जनाको जनशक्ति पठाइएको छ। तस्करीको अखडामा प्रहरीको न्यून जनशक्तिका कारण पनि तस्करलाई मौका मिलेको देखिन्छ। अस्थायी प्रहरी चौकी रहेको धनगढी उपमहानगरपालिका१२ का वडाध्यक्ष गोविन्द जोशी भन्छन्, जुगेडामा प्रहरी जनशक्ति थप्न एसपी, सीडीओलाई पटकपटक गुहार गयौं। तर, केही सीप चलेन। अहिले यति ठूलो घटना भयो।"
बसभित्र मौन बसौं,"काठमाडौं : सरकारको आग्रहलाई बेवास्ता गरी दसैं मनाउन बस चढेर घर जाँदै हुनुहुन्छ ? त्यसो हो भने स्वास्थ्य सुरक्षाका लागि यी उपाय अपनाउन नबिर्सिनुहोला। बसभित्र फेससिल्ड र मास्क लगाऔं। मौन बसौं। झ्याल खुलै राखौं। शुक्रराज ट्रपिकल तथा सरुवा रोग अस्पताल टेकुका क्लिनिकल रिसर्च युनिट संयोजक डा शेरबहादुर पुन बसभित्र भौतिक दूरी पालनाको सम्भावना न्यून हुने बताउँछन्। बसभित्र सिटको दूरी निकै कम हुन्छ। त्यसैले मास्क लगाउनुपर्छ। मौन रहनुपर्छ, डा पुन भन्छन्, झ्याल खुला राख्दा संक्रमणको जोखिम न्यून हुन्छ। नाक र मुखबाट निस्किने छिटा हावामै पनि तैरिन सक्ने भएकाले बसको झ्यालढोका खुलै राख्दा संक्रमणको जोखिम कम हुने डा पुन बताउँछन्। बसभित्र कोचाकोच अवस्थामा बोल्दा थुकका छिटा फैलिन्छन्। झ्याल बन्द राख्दा ती कण बसभित्रै तैरिएर धेरैलाई संक्रमणको जोखिम हुन सक्छ। कोही संक्रमित छ भने उसले दिएको नोटबाटै संक्रमण हुने जोखिम हुन्छ। संक्रमितसँग १५ मिनेट नजिक रहनु पनि कोरोना भाइरस संक्रमणका लागि पर्याप्त हुने विज्ञ बताउँछन्। संक्रमितले बसभित्र बोल्दा, खोक्दा वा हाच्छिउँ गर्दा नाक र मुखबाट निस्कने ससाना छिटाले संक्रमण हुन सक्छ। लामो एवं मध्यम दूरीको यात्रामा एयर कन्डिसनर (एसी) नचलाउन विज्ञको सुझाव छ। यातायात व्यवस्था विभागले संक्रमणको सम्भावना हुने आकलन गर्दै फेससिल्ड अनिवार्य लगाउनुपर्ने नियम बनाएको छ। फेससिल्ड र मास्क लगाउँदा जोखिम कम हुने विज्ञको भनाइ छ। बसहरू स्यानिटाइज गरेका पनि हुँदैनन्। कोचाकोच यात्रा गराउँछन्। अब यात्रु आफै सचेत हुनु जरुरी छ, नेपाल स्वास्थ्य अनुसन्धान परिषद्का कार्यकारी प्रमुख डा प्रदीप ज्ञवाली भन्छन्, मास्क र फेससिल्ड लगाउनुपर्छ। साबुनपानीको व्यवस्था नहुने अवस्थामा स्यानिटाइजरको उपयोग गर्नुपर्छ। यात्रा गरेपछि पनि घरभित्र सोझै नपसी लगाएको कपडा बाहिरै राख्न र साबुनपानीले नुहाउन डा पुन सुझाउँछन्। नजिकै संक्रमित व्यक्ति बसेको छ भने उसको नाक र मुखबाट निस्केका छिटाहरू लुगा वा सिटमा पनि अड्केको हुन सक्छ, उनी भन्छन्, सरकारको सन्देश पालना गर्दै भरसक अहिले बसैकै ठाउँमा दसैं मनाउँदा राम्रो हुन्छ। यात्रा गर्नुपर्ने अवस्थामा होसियारी अपनाउनै पर्छ। दसैं लागेसँगै जोखिमपूर्ण ढंगले लामो यात्रा गर्नेको लर्को छ। त्यही लर्कोमा संक्रमित पनि हुन सक्छन्। कोरोना संक्रमण भयावह बन्दै गरेको संघीय राजधानीबाटै दसैं मनाउन विभिन्न जिल्ला गइरहेका छन्। मन्त्रिपरिषद्को असोज २६ गतेको बैठकले पुरानै भाडा दरमा पूर्ण क्षमतामा यात्रु बोक्न पाउने निर्णय गरेपछि संक्रमणको जोखिम झनै बढेको हो। खर्च नउठ्ने जनाउँदै व्यवसायीले सिट भरेरै यात्रु बोक्न थालेका छन्। त्यसअघि भदौ २९ गतेको मन्त्रिपरिषद्ले आधा सिट क्षमताका सवारी चलाउनुपर्ने र ५० प्रतिशतसम्म बढी भाडा लिन पाउने व्यवस्था गरेको थियो। प्रवक्ता डा गौतमले लामो यात्रा गरेको व्यक्तिलाई गाउँघरमा देखे सात दिन क्वारेन्टाइनमा राख्नुपर्ने बताए। कोरोना सार्ने सम्भावना भएकोले केहि दिन क्वारेन्टाइनमा राख्न भनिएको हो, उनले भने।"
सङ्क्रमितको निःशुल्क उपचार गर्न प्रधानमन्त्रीसँग देउवाको माग,"काठमाडौं : नेपाली कांग्रेसका सभापति शेरबहादुर देउवाले कोरोनाको परीक्षण र सङ्क्रमित नागरिकको निःशुल्क उपचार गर्न सरकारसँग माग गरेका छन्। देउवाले नागरिकको स्वास्थ्य परीक्षणदेखि सङ्क्रमितको उपचारसम्मका सबै काम निशर्त, विनाभेदभाव निःशुल्क गर्ने व्यवस्था मिलाउन प्रधानमन्त्रीलाई आग्रहसमेत गरेका हुन्। बिहीबार विज्ञप्ति सार्वजनिक गर्दै सभापति देउवाले कोरानाका कारण प्रत्येक नागरिक आफ्नो र परिवारको स्वास्थ्यको विषयमा चिन्तित बनेको वर्तमान अवस्थामा जनताको अभिभावकका रुपमा उभिन सरकारलाई सुझाव दिए। देउवाले कोभिड१९ को परीक्षण र सङ्क्रमित नागरिकले उपचार समेत आफ्नै खर्चमा गर्नुपर्ने निर्णय सच्याउन पनि माग गरे। आधारभूत स्वास्थ्य सेवा निःशुल्क प्राप्त गर्नु नागरिकको संवैधानिक एवं कानूनी हक हो, विज्ञप्तिमा देउवाले भनेका छन, सरकारले बिना शर्त यसको कार्यान्वयन गर्नुपर्छ। देउवाले कोरोना सङ्क्रमणबाट ज्यान गुमाएका सबैको आत्माको चीर शान्तिको कामना गर्दै शोक सन्तप्त परिवारजनमा समवेदना व्यक्त गरेका छन्। संक्रमित सबैको स्वास्थ्य लाभको कामनासमेत देउवाले गरेका छन्।"
'रअ' प्रमुखसँग प्रधानमन्त्रीको भेटप्रति साझा पार्टीको ध्यानाकर्षण,"काठमाडौँ : भारतीय गुप्तचर संस्था रिसर्च एण्ड एनालाइसिस विङ (रअ) का प्रमुख सामन्तकुमार गोयलले संक्षिप्त रूपमा अचानक नेपाल भ्रमण गरी प्रधानमन्त्री केपी शर्मा ओलीसँग भेट गरेर फर्किएको विषयप्रति साझा पार्टीले ध्यानाकर्षण गरेको छ । 'के 'रअ' प्रमुख गोयललाई भारतीय प्रधानमन्त्री नरेन्द्र मोदीले आफ्नो विशेष दूतका रूपमा नेपालका प्रधानमन्त्रीलाई भेट्न पठाएका हुन् ? यदी हुन् भने प्रधानमन्त्री ओलीको कार्यालयले तुरुन्त स्पष्ट पारोस्। होइन भने, आफ्ना खुफिया एजेन्सी प्रमुखलाई विशेष विमानबाट नेपाल पठाएर प्रधानमन्त्रीसँग भेटाउनुबाट भारतले नेपालका प्रधानमन्त्रीलाई आफ्नो खुफिया एजेन्सीको प्रमुखको तहमा झारेको संकेत गर्दछ,' विज्ञप्तिमा भनिएको छ । उक्त भेटलाई साझा पार्टीले प्रधानमन्त्रीकै तहबाट नेपालको कूटनीतिक सम्मान र राष्ट्रिय स्वाभिमानमाथि ठाडो आक्रमण भएको बताएको छ । रअका प्रमुख उनको नेपाली समकक्षी नेपालको गुप्तचर निकायका प्रमुखको निमन्त्रणामा आएका हुन् कि यदी हुन् भने त्यसबारे प्रधानमन्त्री कार्यालयले स्पष्ट पार्नुपर्ने पनि विज्ञप्तिमा उल्लेख छ । अन्यथा देशको प्रधानमन्त्रीको मर्यादा ख्याल गरिएकोमा साझा पार्टीले संशय प्रकट गरेको छ । विज्ञप्तिमा लेखिएको छ, 'एकातिर परराष्ट्र मन्त्रालयले औपचारिक वार्ताका लागि गरेको पत्राचारको जवाफ दिल्लीले नदिनु र अर्कोतिर खुफिया एजेन्सीका प्रमुख आएर सिधै प्रधानमन्त्रीलाई भेट्नुले नेपाली कुटनीति भारतसँगको सम्वन्धमा कुन तहमा गिरेको छ भन्नेमात्र स्पष्ट पार्दैन, त्यसले अन्य देशहरूसँगको हाम्रा कुटनीतिक सम्बन्धलाई पनि अत्यन्तै हलुका र सस्तो बनाइदिनेछ।' यस्तै प्रधानमन्त्री ओलीको भेटलाई लज्जाजनक रवैया भन्दै साझा पार्टीले यसमा गम्भीर भर्त्सना गरेको पनि जनाएको छ । दशकौँदेखि नेपालका शीर्ष भनिएका नेताहरूले देखाइरहेको आचरणलाई रोक्न र परराष्ट्र मन्त्रालयको कुटनीतिक आचारसंहिता पालना गर्न पनि साझा पार्टीले सबै नेताहरूलाई आग्रह गरेको छ ।"
तीन मुलुकका लागि राजदूत नियुक्त,"काठमाडौं : राष्ट्रपति विद्यादेवी भण्डारीले मन्त्रिपरिषद्को सिफारिसमा तीन मुलुकका लागि बिहीबार परराष्ट्र सेवाका तीन अधिकारीलाई आवासीय राजदूत पदमा नियुक्त गरेकी छन्। राष्ट्रपति भण्डारीले बेल्जियमका लागि गेहेन्द्र राजभण्डारी, इस्लामिक गणतन्त्र पाकिस्तानका लागि तापस अधिकारी र सङ्घीय गणतन्त्र जर्मनीका लागि रामकाजी खड्कालाई राजदूतमा नियुक्त गरेकी हुन्। राष्ट्रपतिको कार्यालयका सहायक प्रवक्ता केशवप्रसाद घिमिरेले सार्वजनिक गरेको विज्ञति अनुसार नेपालको संविधानको धारा २८२ बमोजिम आवासीय राजदूत नियुक्त गरिएको हो।"
यातायात विकास समितिको कार्यकारी निर्देशकमा आशीष गजुरेल नियुक्त,काठमाडौं : सरकारले नेपाल इन्टरमोडल यातायात विकास समितिको कार्यकारी निर्देशकमा आशीष गजुरेललाई नियुक्त गरेको छ । सरकारका प्रवक्ता सञ्चार तथा सूचना प्रविधिमन्त्री पार्वत गुरुङका अनुसार कात्तिक ४ गते बसेको मन्त्रिपरिषद् बैठकले सिन्धुलीको कमलामाई नगरपालिका४ का गजुरेललाई निर्देशक नियुक्त गरेको हो । विश्व बैंक समूहको अन्तर्राष्ट्रिय विकास संस्थाबाट बजेटरी सहायताको रुपमा प्राप्त दुई सय मिलियन अमेरिकी डलर बराबरको हुलियतपूर्ण ऋण स्वीकृत गर्ने निर्णयसमेत सरकारले गरेको छ ।
बागमती प्रदेशका मुख्यमन्त्री पौडेल दम्पतिलाई कोरोना संक्रमण पुष्टि,"हेटौंडा : बागमती प्रदेशका मुख्यमन्त्री डोरमणि पौडेल दम्पत्तिलाई कोरोना संक्रमण पुष्टि भएको छ। मुख्यमन्त्री पौडेल दम्पत्तिसँगै एक जना सुरक्षाकर्मी, दुईजना चालक र एकजना कार्यालय सहयोगीमा बिहीबार कोरोना भाइरस संक्रमण पुष्टि भएको मुख्यमन्त्रीका प्रेस संयोजक प्रकाश दाहालले जानकारी दिए। केही दिनअघिदेखि सामान्य रुघाखोकी देखिएपछि सुरक्षाविधि अपनाएर होम आइसोलेशनमा रहेका पौडेललाई कोरोना संक्रमण पुष्टि भएको हो। मुख्यमन्त्री पौडेल, उहाँका धर्मपत्नी, चालक र सुरक्षाकर्मी सबैजना सुरक्षित साथ होम आइसोलेसनमा रहनुभएको छ, प्रेस संयोजक दाहालले भने। कोरोना पुष्टि भएपनि स्वास्थ्य अवस्था सामान्य रहेको मुख्यमन्त्रीको सचिवालयले जनाएको छ। कोरोनाको लक्षण देखा परेदेखि नै उनले स्वास्थ्य सावधानी अपनाएका थिए।"
तस्करको आक्रमणमा ज्यान गुमाएका प्रहरी परिवारलाई प्रदेश सरकारको राहत,धनगढी : सुदूरपश्चिम प्रदेश सरकारले नियमित गस्तीका क्रममा तस्करको आक्रमणमा परी ज्यान गुमाएका प्रहरी सहायक निरीक्षक गोविन्द विक र प्रहरी जवान रामबहादुर साउदको परिवारलाई राहत उपलब्ध गराउने निर्णय गरेको छ । बिहीबारको मन्त्रिपरिषद्को बैठकले मृतक प्रहरीका परिवारलाई जनही एक लाखका दरले राहत उपलब्ध गराउने निर्णय गरेको हो । सँगै सरकारले मृतकका बालबालिकाको नाममा खाता खोली थप एकएक लाख जम्मा गरिदिने निर्णय गरेको मुख्यमन्त्रीका प्रमुख स्वकीय सचिव शिवसिंह ओलीले जानकारी दिए । धनगढी उपमहानगरपालिका१२ स्थित नेपालभारत सीमा क्षेत्रमा नियमित गस्तीमा रहेका विक रसाउदको यही कात्तिक १ गते राति तस्करको समूहले हत्या गरेको थियो । कञ्चनपुरका विक र अछामका साउद धनगढी उपमहानगरपालिका१२ जुगेडामा रहेको अस्थायी प्रहरी पोष्टमा कार्यरत थिए। मृतक प्रहरीको शव सीमा क्षेत्रको मोहना नदीमा फेला परेको थियो । प्रहरीले उक्त घटनामा संलग्न भएको अभियोगमा धनगढी उपमहानगरपालिका१० का सात जनालाई पक्राउ गरेको छ ।रासस
रअ प्रमुखले प्रधानमन्त्रीलाई भेटेकोप्रति साझा पार्टीको आपत्ति,"काठमाडौं : भारतीय गुप्तचर संस्था रिसर्च एण्ड एनालाइसिस विङ (रअ) का प्रमुख सामन्तकुमार गोयलले प्रधानमन्त्रीसँग भेट गरेकोप्रति साझ पार्टीले आपत्ति जनाएको छ। साझ पार्टीले अचानक नेपाल भ्रमण गरेर रअ प्रमुख गोयलले प्रधानमन्त्रीलाई भेटेको भन्दै यस विषयमा गम्भीर ध्यानाकर्षण भएको बताएको हो। साझ पार्टीले गोयललाई भारतीय प्रधानमन्त्री नरेन्द्र मोदीले आफ्नो विशेष दूतको रुपमा पठाएको हो भन्दै प्रश्नसमेत गरेको छ। साझाका प्रवक्ता शरदराज पाठकले सार्वजनिक गरेको विज्ञप्तिमा यो भेटले प्रधानमन्त्रीकै तहबाट नेपालको कूटनीतिक सम्मान र राष्ट्रिय स्वाभिमानमाथि ठाडो आक्रमण भएको उल्लेख गरिएको छ। भारतीय गुप्तचर संस्था रिसर्च एण्ड एनालाइसिस विङ (रअ) का प्रमुख सामन्तकुमार गोयलले संक्षिप्तरूपमा अचानक नेपाल भ्रमण गरी प्रधानमन्त्री केपी शर्मा ओलीसँग भेट गरेर फर्किएको विषयप्रति साझा पार्टीको गम्भीर ध्यानाकर्षण भएको छ, विज्ञप्तिमा भनिएको छ, के रअ प्रमुख गोयललाई भारतीय प्रधानमन्त्री नरेन्द्र मोदीले आफ्नो विशेष दूतका रूपमा नेपालका प्रधानमन्त्रीलाई भेट्न पठाएका हुन् ? यदि हुन् भने प्रधानमन्त्री ओलीको कार्यालयले तुरुन्त स्पष्ट पारोस्। होइन भने, आफ्ना खुफिया एजेन्सी प्रमुखलाई विशेष विमानबाट नेपाल पठाएर प्रधानमन्त्रीसँग भेटाउनुबाट भारतले नेपालका प्रधानमन्त्रीलाई आफ्नो खुफिया एजेन्सीको प्रमुखको तहमा झारेको संकेत गर्दछ। त्यो प्रधानमन्त्रीकै तहबाट नेपालको कूटनीतिक सम्मान र राष्ट्रिय स्वाभिमानमाथि भएको ठाडो आक्रमण हो। साझा पार्टीले गोयल नेपाली गुप्तचर निकायका प्रमुखको निमन्त्रणमा नेपाल आएका हुन् भन्दै प्रश्नसमेत गरेको छ। के रअका प्रमुख उनको नेपाली समकक्षी नेपालको गुप्तचर निकायका प्रमुखको निमन्त्रणामा आएका हुन् ? के त्यसरी आउँदा उनले प्रधानमन्त्रीसँग शिष्टाचार भेट गरेका हुन् ? यदि हुन् भने त्यो पनि प्रधानमन्त्री ओलीको कार्यालयले तुरुन्त स्पष्ट पारोस्। होइन भने, देशको प्रधानमन्त्रीको मर्यादाको ख्याल भयो कि भएन ? एकातिर परराष्ट्र मन्त्रालयले औपचारिक वार्ताका लागि गरेको पत्राचारको जवाफ दिल्लीले नदिनु र अर्कोतिर खुफिया एजेन्सीका प्रमुख आएर सिधै प्रधानमन्त्रीलाई भेट्नुले नेपाली कुटनीति भारतसँगको सम्वन्धमा कुन तहमा गिरेको छ भन्नेमात्र स्पष्ट पार्दैन, त्यसले अन्य देशहरूसँगको हाम्रा कुटनीतिक सम्बन्धलाई पनि अत्यन्तै हलुका र सस्तो बनाइदिनेछ, विज्ञप्तिमा थप भनिएको छ। यो भेटलाई साझा पार्टीले प्रधानमन्त्री ओली लज्जाजनक रवैयाको संज्ञा दिएको छ। यो दशकौँदेखि नेपालका शीर्ष भनिएका नेताहरूले देखाइरहेको आचरणकै निरन्तरता हो। यस्तो आचरणलाई रोक्न र परराष्ट्र मन्त्रालयको कूटनीतिक आचारसंहिता पालना गर्न साझा पार्टी सबै नेताहरूलाई पुनः आग्रह गर्दछ, विज्ञप्तिमा भनिएको छ।"
"मन्त्रिपरिषद्का १६ निर्णय : विश्व बैंकको २४ अर्ब ऋण स्वीकार, परराष्ट्र नीति स्वीकृत","काठमाडौं : सरकारले विश्व बैंक समूहको अन्तरराष्ट्रिय विकास संस्थाबाट बजेटरी सहायताका रूपमा प्राप्त हुने २०० मिलियन अमेरिकी डलर (करीब रु २४ अर्ब) बराबरको सहुलियतपूर्ण ऋण स्वीकार गर्ने निर्णय गरेको छ। सरकारले अन्तरराष्ट्रिय श्रम संगठनको विधान अनुमोदनका लागि संघीय संसद्समक्ष पेश गर्न स्वीकृति प्रदान गर्ने निर्णय पनि गरेको छ। विद्युत् नियमन आयोगको संगठन संरचना र दरबन्दी तेरिज स्वीकृत गर्ने, परराष्ट्र नीति, २०७७ स्वीकृत गर्ने तथा गरीबी निवारणका लागि लघु उद्यम विकास कार्यक्रम सञ्चालन निर्देशिका, २०७७ स्वीकृत गर्ने निर्णय भएको सरकारका प्रवक्ता पार्वत गुरुङले बिही पत्रकार सम्मेलनमा जानकारी दिए। सरकारले नेपाल इन्टरमोडल यातायात विकास समितिको कार्यकारी निर्देशकमा आशिष गजुरेललाई नियुक्त गर्ने निर्णय गरेको छ। यसैगरी नेपाली श्रमिक उपलब्ध नभएका अवस्थामा श्रम कानूनले निर्दिष्ट गरेको प्रक्रिया पूरा गरी उत्पादनशील ९म्यानुफ्याक्चरिङ० उद्योगलाई भारत, चीनलगायत अन्य मुलुकबाट विदेशी श्रमिक ल्याउन अनुमति प्रदान गर्ने निर्णय यही कात्तिक ४ गते बसेको मन्त्रिपरिषद्को बैठकले गरेको सञ्चार तथा सूचना प्रविधि मन्त्री गुरुङले जानकारी दिए। बैठकले सैनिक विशेष अदालतका अध्यक्षमा अदालतको कामकाजसमेत गर्ने गरी उच्च अदालत, पाटनका न्यायाधीश लोहितचन्द्र शाहलाई र काठमाडौं उपत्यका विकास प्राधिकरण ऐन, २०४५ को दफा २३ बमोजिम पुनरावेदन समितिका अध्यक्षमा अदालतको कामकाजसमेत गर्ने गरी उच्च अदालत, पाटनका न्यायाधीश माधवप्रसाद पोखरेललाई तोक्ने निर्णय गरेको छ। यसैगरी सरकारले भूकम्पबाट प्रभावित संरचनाको पुनर्निर्माणसम्बन्धी ऐन, २०७२ को दफा २६ को उपदफा ९२० बमोजिम पुनरावेदन समितिका अध्यक्षमा अदालतको कामकाजसमेत गर्ने गरी उच्च अदालत, पाटनका न्यायाधीश मोहम्मद जुनैद आजादलाई तोकेको छ। सरकारले विशेष अदालतका अध्यक्षमा उच्च अदालत दिपायलका न्यायाधीश प्रेमराज कार्की तथा सदस्यमा उच्च अदालत सुर्खेत, जुम्ला इजलासका न्यायाधीश अब्दुल अजिज मुसलमान र उच्च अदालत सुर्खेतका न्यायाधीश नित्यानन्द पाण्डेलाई तोक्ने निर्णय गरेको बताए। यसैगरी राजस्व न्यायाधिकरण, काठमाडौंँका कानून सदस्य एवम् अध्यक्षमा उच्च अदालत, पाटनका न्यायाधीश विनोद शर्मा, राजस्व न्यायाधिकरण, विराटनगरका कानून सदस्य एवम् अध्यक्षमा उच्च अदालत, विराटनगरका न्यायाधीश सत्यमोहन जोशी थारु र राजस्व न्यायाधिकरण, नेपालगञ्जका कानून सदस्य एवम् अध्यक्षमा उच्च अदालत तुलसीपुर, नेपालगञ्ज इजलासका न्यायाधीश केशवराज जोशीलाई तोकिएको छ। बैठकले न्यूनतम समर्थन मूल्यमा धान खरीद र व्यवस्थापन गर्ने निर्देशिका, २०७७ स्वीकृत गरेको छ। स्याङ्जा, चापाकोट१ को ४६१३२१ रोपनी जग्गा चापाकोट बहुमुखी क्याम्पसलाई सरकारी जग्गा दर्ता तथा भाडामा उपलब्ध गराउने निर्णय गरिएको मन्त्री गुरुङले जानकारी दिए। यसैगरी नेपाली सेनाका महासेनानी दीपेशजङ्ग शाहसमेत तीन महासेनानीको बढुवा गरी पदस्थापन तथा सहायकरथी कृष्णमुरारी न्यौपानेसमेत पाँच सहायक रथीको सरुवा गर्ने निर्णय गरिएको छ। बैठकले कोभिड१९को प्रभावसमेतका कारण तत्काल नेपाल रेडक्रस सोसाइटीको नयाँ कार्यसमितिको निर्वाचन हुन सक्ने अवस्था नरहेको र यसको कामकाज यथावत् सञ्चालन गर्न आवश्यक भएकाले तदर्थ समितिले एक वर्षभित्र नयाँ कार्यसमिति गठन गर्ने र सो गठन नभएसम्म तदर्थ समितिले नियमित कार्यसञ्चालन गर्ने गरी बाधा अड्काउ हटाउने आदेश जारी गर्ने निर्णय गरेको छ। समाजकल्याण ऐनबमोजिम नेपाल सरकारले गत साउन १२ गते सोसाइटी केन्द्रीय कार्यसमिति विघटन गरी सोही ऐनबमोजिम तदर्थ समिति गठन गरेको थियो। मन्त्रिपरिषद्का निर्णय"
राज्य कमजोर हुँदा जनता टुहुरा भए : पूर्वराजा ज्ञानेन्द,"काठमाडौं : पूर्वराजा ज्ञानेन्द शाहले राज्य कमजोर हुँदा नेपाली जनता टुहुरा भएको बताएका छन्। उनले संकटको अहिलेको समयमा अभिभावकले खेल्नुपर्ने भूमिका नेतृत्वले नखेलेको बताउँदै नेपाली जनता अभिभावकबिहीन बनेकामा पीडाबोध भएको बताएका हुन्। संकटको घडीमा अभिभावकको क्षमता र हैसियत स्पष्ट हुन्छ भन्ने आम मान्यताका आधारमा हेर्दा सबै नेपाली जनता अभिभावक बिहिन टुहुरा बनेको पीडाबोध यति बेला हुँदैछ, विज्ञप्तिमा भनिएको छ। प्राकृतिक विपत्ति मानववशको कुरा नभएको हामी सबैले बुझेका छौं तर विपत्तिसँग भिड्दा नागरिक जीवन सहज र सुरक्षित बनाउने व्यवस्थापकीय कौशल जिम्मेवार पक्षबाट प्रस्तुत हुन नसक्दा आम जनताको दैनिक जीवन अत्यन्त कष्टकर बन्दै गएको उनको भनाइ छ। दसैंको अवसरमा शुभकामना दिँदै उनले हर्षोल्लासका साथ विजयादशमी मनाउने अवस्था नरहे पनि शुभकामना भने दिन सकिने बताएका छन्।"
रअ प्रमुखलाई प्रचण्डले भेटे भन्नु भ्रम हो : सचिवालय,"काठमाडौँ : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले भारतीय गुप्तचर संस्थाका प्रमुखसँग भेट गरेको भन्न्नु भ्रम भएको सचिवालयले जनाएको छ। बिहीबार बिहान विज्ञप्ति सार्वजनिक गर्दै प्रचण्डका प्रेस संयोजक विष्णु सापकोटा जुगलले भारतीय गुप्तचर संस्था रिसर्च एण्ड एनालाइसिस विङ (रअ) का प्रमुख सामन्तकुमार गोयलले प्रचण्डसँग भेट गरे भनेर समाचार लेख्नु भ्रम भएको बताएका हुन्। सापकोटाले मिडियाले यस्तो संवेदनशील विषयमा गम्भीर हुनुपर्नेमा जोड दिएका छन्। उनले यस्ता भ्रम र कपोकल्पित समाचारका पछाडि नलाग्न आग्रहसमेत गरेका छन्। नेपाल कम्युनिष्ट पार्टी (नेकपा) का अध्यक्ष पुष्पकमल दाहाल प्रचण्ड का बारेमा केही अनलाइन मिडियामा प्रचण्ड र माधव नेपालसँग रअका प्रमुख गोयलको गोप्य भेट, बिहीबार मात्रै दिल्ली फर्कने शीर्षकमा प्रकाशित समाचारप्रति हाम्रो सचिवालयको गम्भीर ध्यानाकर्षण भएको छ, सापकोटाले विज्ञप्तिमा भनेका छन्, संवेदनशील विषयमा झुट, कपोलकल्पित र भ्रामक समाचारप्रति खेद प्रकट गर्दै आम जनसमुदाय तथा सञ्चार जगतलाई भ्रममा नपर्न अपील गर्दछु।"
सचिवालयले नै भन्यो : 'रअ' प्रमुखले प्रधानमन्त्रीसँग भेटेका हुन्,"काठमाडौं : भारतीय गुप्तचर संस्था रिसर्च एण्ड एनालाइसिस विङ (रअ) का प्रमुख सामन्तकुमार गोयलले प्रधानमन्त्री केपी शर्मा ओलीसँग भेट गरेको सचिवालयले पुष्टि गरेको छ। प्रधानमन्त्रीका प्रेस सल्लाहकार सूर्य थापाले बिहीबार एक वक्तव्य जारी गर्दै प्रधानमन्त्री ओलीसँग गोयलले शिष्टाचार भेट गरेको जानकारी दिएका हुन्। प्रधानमन्त्रीसँग भेटका लागि बुधबार बेलुका गोयल प्रधानमन्त्रीको सरकारी निवास बालुवाटार पुगेका थिए। भेटका क्रममा उनले नेपालभारतबीचको मैत्री सम्बन्ध खलबलिन नदिने, समस्याहरूको वार्ताद्वारा समाधान गर्ने र पारस्परिक सहयोगलाई निरन्तर अगाडि बढाउने बिषयमा आफ्नो धारणा राखेको प्रधानमन्त्रीका प्रेस सल्लाहकार थापाले जानकारी दिएका छन्। रअका प्रमुख गोयलसहित भारतीय अधिकारीहरूको विशेष टोली बुधबार भारतीय वायु सेनाको विशेष विमानमार्फत बुधबार नेपाल आएको थियो। काठमाडौं बसाइका क्रममा उनले केही अधिकारीसँग अनौपचारिक परामर्श गरेको दाबी स्रोतले गरेको छ। पूर्व प्रधानमन्त्रीद्धय एवं नेकपा अध्यक्ष प्रचण्ड र वरिष्ठ नेता माधवकुमार नेपालले आफ्नो रअ प्रमुख गोयलसँग भेट नभएको भन्दै भ्रममा नपर्न आग्रह गरेका छन्। करिब २२ घन्टाको बसाइपछि गोयल बिहीबार नै स्वदेश फर्किएका छन्। छिमेकी भारतसँग संवादहीनता बढिरहेका बेला भएको उनको आकस्मिक भ्रमणलाई अर्थपूर्ण रुपमा हेरिएको छ। भारतीय सेनाप्रमुख कात्तिक तेस्रो हप्ता नेपाल आउँदैछन्। त्यही भ्रमणको तयारी बुझ्ने सिलसिला तथा चिसिएको सम्बन्धलाई कसरी पुरानै अवस्थामा न्यानो बनाउन सकिन्छ भन्ने बारेमा अनोपचारिक परामर्श गर्न उनी नेपाल नेपाल आएको स्रोतको दाबी छ। यसअघि पनि दुई देशबीच राजनीतिक तहमा सम्बन्ध चिसिएका बेला प्रशासनिक तथा सुरक्षा संयन्त्रमार्फत सम्वाद र सम्बन्ध सुधारका पहल हुने गरेका थियो। भारतले आफ्नो भूमि दाबी गर्दै अतिक्रमित गरेको कालापानी, लिपुलेक र लिम्पियाधुरालाई समेटेर नेपालले नयाँ राजनीतिक नक्सा सार्वजनिक तथा त्यहीअनुरुप संविधानमा समेत संशोधन गरेपछि यी दुई देशको सम्बन्ध चिसिएको हो।"
उपत्यकामा थपिए १५ सय ५२ जना कोरोना संक्रमित,"काठमाडौं : पछिल्लो २४ घण्टामा काठमाडौं उपत्यकामा १५ सय ५२ जना कोरोना भाइरस (कोभिड१९)का संक्रमित थपिएका छन्। काठमाडौंमा १२८३ , ललितपुरमा ११२ र भक्तपुरमा १५७ गरी १५ सय ५२ जनामा संक्रमण देखिएको मन्त्रालय प्रवक्ता डा जागेश्वर गौतमले जानकारी दिए। नेपालमा कोरोना भाइरस (कोभिड१९) संक्रमितको संख्या १ लाख ४८ हजार ५०९ पुगेको छ। पछिल्लो २४ घण्टामा ३६ सय ३७ जनामा संक्रमण देखिएसँगै संक्रमितको संख्या १ लाख ४८ हजार ५०९ पुगेको स्वास्थ्य मन्त्रालयका प्रवक्ता डागौतमले जानकारी दिए। ४४ हजार ८७७ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा १३ हजार ३३९ जना रहेका छन् भने होम आइसोलेसनमा ३१ हजार ५३८ जना छन्। यस्तै क्वारेन्टाइनमा ३ हजार ७५१ जना रहेका छन्। मन्त्रालयका अनुसार पछिल्लो २४ घन्टामा १५ हजार २५५ नमूनाको पीसीआर परीक्षण भएको छ। बिहीबार ३२ सय १५ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या १ लाख २ हजार ८२० पुगेको छ। आइसीयूमा २९० र ७७ जनाको भेन्टिलेटरमा उपचार भइरहेको छ। नेपालमा कोरोनाबाट ८१२ जनाको मृत्यु भएको छ। बिहीबार मात्रै २१ जनाको मृत्यु भएको मन्त्रालयले पुष्टि गरेको छ।"
कोरोनाबाट बीपी प्रतिष्ठानकी महिला कर्मचारीको मृत्यु,धरान : कोरोना भाइरस संक्रमणका कारण बीपी कोइराला स्वास्थ्य विज्ञान प्रतिष्ठानमा ५६ वर्षीया महिलाको बिहीबार मृत्यु भएको छ । प्रतिष्ठानको कोभिड१९ अस्पतालमा मृत्यु भएकी उनी प्रतिष्ठानको महिला होस्टेलकी इन्चार्ज हुन्। प्रतिष्ठानका सहायक प्रवक्ता डा आषिश श्रेष्ठका अनुसार कोरोना पोजिटिभ देखिएपछि ती कर्मचारी कात्तिक ३ गते अस्पताल भर्ना भएको गरिएको थियो । शवको व्यवस्थापनको पहल भइरहेको डा श्रेष्ठले बताए । योसँगै सुनसरीमा कोरोनाबाट मृत्यु हुनेको संख्या ६७ पुगेको छ भने संक्रमितको संख्या ४ हजार ५ सय दश पुगेको छ । जसमध्ये एक हजार ८ सय ७३ जना निको भइसकेको सुनसरीका प्रमुख जिल्ला अधिकारी फडिन्द्रमणि पोखरेलले बताए । सुनसरीमा कोरोना संक्रमितको संख्या दैनिक वृद्धि भएसँगै अस्पतालले भर्ना लिन नमानेपछि २ हजार संक्रमित होम आइसोलेसनमै छन् ।
नक्कली नोट दिएर सामान किन्ने पक्राउ,चितवन : नक्कली नोट बोक्नेलाई चितवन प्रहरीले पक्राउ गरेको छ । नक्कली नोटले सामान किन्ने क्रममा चितवनमा एकजना पक्राउ परेका छन् । पसलमा सामान किन्दा नक्कली नोट दिएर फरार भएका युवकलाई प्रहरीले नियन्त्रणमा लिएको छ । सामान किनेपछि फरार भएका प्रहरीले मकवानपुरको राक्सीराङ८ का २६ वर्षीय जीतबहादुर लोप्चनलाई पक्राउ गरेको चितवन प्रहरी प्रमुखनान्ती राज गुरुङले बताए । जिल्ला प्रहरी कार्यालय चितवनले ३ लाख २१ हजार नगदसहित उनलाई पक्राउ गरेको हो । राप्ती नगरपालिका५ चौकीडाँडामा १२ हजार नक्कली नोट सहित पक्राउ गरेको थियो । लोप्चनको घर खानतलासी गर्दा बाँकी नोट घरमा लुकाइ रहेको अवस्थामा बरामद गरेको जिल्ला प्रहरी कार्यालय चितवनका प्रवक्ता सूर्यबहादुर थापाले बताए । खाजा खाएबापत रकम तिर्न नक्कली नोट दिएपछि लोप्चन पक्राउ परेका हुन्। नजिकैको पसलमा खाद्यान्न किनेका थिए। उनलाई अनुसन्धानको लागि हिरासतमा राखिएको प्रहरीले जनाएको छ । लोप्चनलाई मुलुकी अपराध संहिता २०७४ को परिच्छेद २२ अन्तरगत मुद्रासम्बन्धी कसुरमा थप अनुसन्धा नचलाउने तयारी गरेको छ । उक्त कानुनी व्यवस्थाअनुसार १० वर्षसम्म कैद र एक लाखसम्म जरिवाना हुनसक्ने कानुनी प्रावधान रहेको छ ।
"खुल्यो बर्दिया राष्ट्रिय निकुञ्ज, जाने हैन सफारी ?","गुलरिया : विश्वव्यापी संक्रमणको रुपमा फैलिएको कोरोना भाइरस (कोभिड१९) का कारणा गतवर्ष चैत्र महिनादेखि बन्द भएका होटल संचालनमा आउने भएका छन्। चाड, पर्वलाई लक्षित गर्दै आन्तरिक पर्यटन प्रर्बद्धन गर्न स्वास्थ्य सुरक्षाका मापदण्डसहित बर्दिया राष्ट्रिय निकुञ्जले निकुञ्ज प्रवेश खुला गरेपछि बर्दियाका पर्यटन व्यवसायी खुशी भएका छन् । निकुञ्जमा पर्यटक प्रवेशका लागि खुला गरिएपछि पर्यटक आउनेमा व्यवसायी आशावादी छन् । कोभिड महामारीका कारण सुनसान बनेको पर्यटन व्यवसाय फस्टिने आशा व्यवसायीको छ । स्वास्थ्य मापदण्ड अपनाउँदै व्यवसाय उकास्न उनीहरु लागिपरेका छन् । कोभिडका कारण केही समय विदेशी पर्यटक नआएपनि आन्तरिक पर्यटकको सेवा गर्न व्यवसायीहरु आतुर छन् । 'निकुञ्जले प्रवेशमा अनुमति दिएर धेरै राम्रो गर्यो । बर्दिया गैडाक्याम्प रिसोर्टका संचालक रामजी थापाले भने,' हामी पनि कोभिड नियन्त्रणमा हातेमालो गर्दै व्यवसाय संचालन गर्छौ । पर्यटक बसेका होटलका कोठाहरु पूर्ण सेनिटाइज गर्दै दुई दिनसम्म अन्य पाहुनालाई दिँदैनौं ।' सामाजिक दूरीलगायतका स्वास्थ्य मापदण्ड पूरा लागु गरी होटल संचालन गरिएको व्यवासायीको भनाइ छ। उनले थपे,' पर्यटकले ढुक्कसँग निकुञ्ज घुम्न आउँदा हुन्छ। हामीहरु पूर्णरुपमा सुरक्षित सेवा दिन तयार छौं ।' पर्यटकलाई निकुञ्ज प्रवेश खुला गरिएको बर्दिया राष्ट्रिय निकुञ्जका प्रमुख संरक्षण अधिकृत विष्णुप्रसाद श्रेष्ठले बताए । निकुञ्जमा पर्यटकीय गतिविधि अन्र्तगत जंगल सफारी र जंगल वाकका लागि मात्र निकुञ्जमा अनुमति दिइएको छ । कोरोना महामारी थप फैलिँदै गए पुनः बन्द हुन सक्छ । निकुञ्ज प्रवेशको समयमा नेपाल सरकारले तोकेका स्वास्थ्य सुरक्षा मापदण्डको पूर्ण पालना गर्दै अनिवार्य रुपमा मास्क, भौतिक दूरीलगायत सेनीटाइजर प्रयोग गनुपर्छ । दसैं, तिहार, छठलगायतका चाडपर्वहरुमा आन्तरिक पर्यटन प्रर्वद्धन गर्ने उद्देश्यले निकुञ्जमा निश्चित मापदण्ड बनाइ अनुमति दिएका हौं । जसअनुसार जंगल ड्राइभका लागि सवारी साधनको क्षमताको ६० प्रतिशत मात्र पर्यटक राख्दै वाकमा जाँदा समेत अनिवार्य रुपमा नेचरगाइड साथमा लैजानुपर्ने प्रावधान तोकिएको छ । प्रमुख संरक्षण अधिकृत श्रेष्ठले जंगल वाकको हकमा एकपटकमा गाईडसहित ४ जना मात्र प्रवेश गर्न पाउने व्यवस्था मिलाइएको छ । निकुञ्जले तोकेको रुटमा मात्र पर्यटकीय गतिविधिको लागि अनुमति दिइएको छ। बर्दिया राष्ट्रिय निकुञ्ज तथा मध्यवर्ती क्षेत्रका लागि पर्यटकिय गतिविधि संचालन आचारसंहिता ०७६ को पूर्ण पालना गर्नुपर्ने व्यवस्था छ । पर्यटकीय गतिविधि गर्दा गराउँदा राष्ट्रिय निकुञ्ज तथा वन्यजन्तु संरक्षण ऐन २०२९ नियमावली २०३० तथा बर्दिया राष्ट्रिय निकुञ्ज नियमावली २०५३ को पूर्ण पालना गर्नुपर्छ । महामारी घट्दै गए पूर्णरुपमा निकुञ्जका गतिविधि खुला गर्ने निकुञ्जको तयारी छ।"
"साँखुमा टेम्पो दुर्घटना, एकको मृत्यु, चारजना घाइते",काठमाडौं : शङ्खरापुर नगरपालिकाको साँखुमा टेम्पो दुर्घटना हुँदा एकजनाको मृत्यु भएको छ । दुर्घटनामा परी काभ्रेको मण्डनदेउपुर नगरपालिका निवासी प्रह्लाद बस्ताकोटीको घटनास्थलमै मृत्यु भएको महानगरीय प्रहरी प्रभाग साँखुका प्रहरी निरीक्षक जानुका खरेलले जानकारी दिए। १३५७ अस्थायी नम्बरको नयाँ टेम्पो साँखुकात्तिके सडकखण्डको लम्बुडाँडा मोडबाट २०२५ मिटर तल खसेको थियो । दुर्घटनामा चारजना घाइते भएका छन् । घाइते सबैको अवस्था सामान्य रहेको खरेलले बताए। उनीहरुको साँखुस्थित पिपुल्स लाइफ केयर अस्पतालमा उपचार भइरहेको प्रहरीले जानाएको छ । रासस
"जोगवनीमा मृत भेटिए नेपाली युवा, हत्या भएको आशंका","विराटनगर : भारतको जोगवनी बजार नजिकै एक नेपाली युवा बिहीबार बिहान मृत भेटिएका छन्। हत्या भएको आशंका गरिएका युवाको पहिचान भने खुल्न बाँकी छ। नेपालभारत सीमा क्षेत्र अन्तर्गत विराटनगर महानगरपालिका१६ दक्षिण गेटबाट लगभग सय मिटर पर भारततर्फ शव भेटिएको हो। इलाका प्रहरी कार्यालय रानीका प्रहरी निरीक्षक दीपक थापाले सीमा क्षेत्रको दशगजा नजिकै भारतीय भूमिमा अन्दाजी २५२६ वर्षीय युवाको शव फेला परेको पुष्टि गरे। सीमा क्षेत्रका बासिन्दाले मृतक युवा सुनसरी इटहरीका भएको बताएका छन्। तर थापाले आफन्त र परिवारका कोही पनि सदस्य सम्पर्कमा नआएका कारण शवको पहिचान हुन नसकेको जानकारी दिए। स्थानीय बासिन्दाले प्रहरीलाई दिएको जानकारी अनुसार मृतक युवा लागुऔषधका सेवनकर्ता हुन्। प्राय लागुऔषध सेवनका लागि जोगवनीतिर गइरहने भएका कारण स्थानीयले इटहरीका युवा भनेर चिने पनि नाम भने थाहा नभएको बताएको प्रहरीले जनाएको छ। मृत भेटिएका युवाको मुख र कानबाट रगत बगिरहेको छ भने शरीरका केही भागमा निलडाम पनि छ। त्यही आधारमा प्रहरीले घटना हत्या पनि भएको हुनसक्ने आशंका गरेको हो। प्रनि थापाले मृतकको हत्या भएको हो या लागुऔषधको अत्याधिक सेवनका कारण ज्यान गयो भन्ने यकिन हुन बाँकी रहेको जानकारी दिए। सीमा क्षेत्रका बासिन्दाले इटहरी घर बताएका कारण युवा नेपाली भएको प्रारम्भिक अनुसन्धानबाट खुलेको प्रहरीको भनाइ छ। मृतक युवाका अभिभावक र आफन्तको खोजी थालिएको थापाले बताए। भारतमा शव भेटिएका कारण घटनाको अनुसन्धान र कानुनी प्रक्रिया भारतीय प्रहरीले गर्ने भएको छ। भारतीय प्रहरीले घटनास्थलबाट उठाएर शव पोस्टमार्टमका लागि लगेको छ। नेपालभारत सीमा क्षेत्रमा युवाको शव भेटिएका कारण घटनाको अनुसन्धानमा भारतीय प्रहरीलाई सहयोग गरिने थापाले बताए। दुवै हातमा ट्याटु रहेका मृतकले सेतो जुत्ता, निलो रंगको जिन्स पेन्ट र गाडा निलो रंगको सर्ट लगाएको जानकारी उनले दिए।"
दसैंमा सिभिल अस्पतालका आकस्मिकबाहेक अन्य सबै सेवा बन्द,"काठमाडौं : नयाँ बानेश्वरस्थित सिभिल अस्पतालले दसैं विदामा आकस्मिकबाहेक अन्य सबै सेवा बन्द गर्ने भएको छ। अस्पतालले बिहीबार एक सूचना जारी गर्दै कार्तिक ७ गतेदेखि ११ गते सम्म अस्पतालका आकस्मिकबाहेकका नियमित सेवाहरु बन्द गरिएको जानकारी गराएको हो। 'कार्तिक ७ गते शुक्रबारदेखि ११ गते मंगलबारसम्म यस अस्पतालका आकस्मिक बाहेकका नियमित सेवाहरु बन्द रहने व्यहोरा सम्बन्धित सबैमा सूचित गरिन्छ', सूचनामा भनिएको छ।"
बैतडीमा थप सातजनामा कोरोना पुष्टि,"बैतडी : बैतडीका थप ७ जनामा कोरोना पुष्टि भएको छ । डडेल्धुरा अस्पातल र जिल्ला अस्पताल बैतडीको प्रयोगशालामा भएको परीक्षणमा थप ७ जनामा कोरोना पुष्टि भएको स्वास्थ्य कार्यालयका कोभीड १९ सम्पर्क व्यक्ति भुवनप्रसाद जोशीले जानकारी दिए । डडेल्धुरा अस्पातलको प्रयोगशालामा गरिएको परीक्षणमा पाटन नगरपालिकाका २० वर्षीय एकजना पुरुषमा कोरोना पुष्टि भएको उनले बताए । यस्तै जिल्ला अस्पताल बैतडीको प्रयोगशालामा भएको परीक्षणमा दशरथचन्द नगरपालिकाका ४७,३०, २१, २३ र २० वर्षका ५ जना पुरुष र २७ वर्षीया एक महिलामा कोरोना पुष्टि भएको हो । बिहीबार थप सातजनामा कोरोना पुष्टि भएसँगै जिल्लामा संक्रमितको संख्या ४६६ पुगेको स्वास्थ्य कार्यालयले जनाएको छ । बिहीबार संक्रमण पुष्टि भएकाहरु घरमै बसिरहेका छन् । पछिल्लो समय विभिन्न ठाउँबाट फर्केर घर आएकाहरुमा संक्रमण देखिएको स्वास्थ्यकर्मीले बताए। जिल्लामा ४६६ जना संक्रमितमध्ये २६ जना मात्रै सक्रिय संक्रमित रहेका छन् । सबैभन्दा बढी पाटन नगरपालिकामा ८ जना सक्रिय संक्रमित रहेका छन् । यस्तै दशरथचन्द नगरपालिकामा ६, मेलौली नगरपालिकामा ४, सुर्नया गाउँपालिकामा ३, डिलाशैनी गाउँपालिकामा २, सिगास, शिवनाथ र पञ्चेश्वर गाउँपालिकामा ११ जना सक्रिय संक्रमित रहेका स्वास्थ्य कार्यालयले जनाएको छ ।"
भारतले एकतर्फी नाका खोलेपछि वीरगन्जमा तनाव,"वीरगन्ज : कोरोना महामारी रोकथाम तथा नियन्त्रणका लागि ७ महिनादेखि बन्द नाका, भारतले बिहिबार देखि खुल्ला गरेको छ । तर नेपाल तर्फको नाका भने कात्तिक ३० गते सम्मका लागि बन्द रहेको छ । भारतले आफनो देशको नाका एकतर्फी खोलेकाले नेपाल प्रवेश गर्ने भारतीयलाई नेपाली सुरक्षाकर्मीले वीरगन्ज नाकामा रोकेपछि तनाव भएको छ । बिहीबार बिहान भारतले नाका खोलेको खबर सार्वजनिक भएपछि भारतको रक्सौलबाट वीरगन्ज प्रवेश गर्न खोज्ने भारतीयलाइ सुरक्षाकर्मीले रोकेपछि तनाव भएको हो । भारतले एकतर्फी रुपमा आफनो नाका खोलि दियो तर नेपालको नाका बन्द नै छ , वीरगन्जको इनर्वा नाकामा अवस्थित प्रहरी चौकीका इन्चार्ज प्रहरी नायव निरिक्षक रन्जन सिंहले भने, 'उताबाट मान्छेहरु लर्को लागेर आइरहेका छन्, हामीले रोकेर फर्काइ रहेका छौं, बिहानै देखि तानव भएको छ । भारतबाट आउनेहरुले नाका खुलि सकेकाले किन रोकेको भनेर प्रहरीसंग बाझने गरेको पनि उनले सुनाए । उनले भने, 'भारतले नाका खोलेपनि उताबाट एक जनालाइ पनि नेपाल छिर्न नदिन माथिबाट निर्देशन छ, त्यसैले नेपाल प्रवेश गर्नेहरुलाइ सम्झाइ बुझाइ भारततर्फ नै फर्काइ दिने गरेका छौं । नेपाल तर्फको नाकामा नेपाली सुरक्षाकर्मीले रोकेपछि बिहिबार बिहान भारतीयहरुले रक्सौल इन्धन लिन गएका नेपाली टयाङकरलाई मितेरीपुलमा केहीबेर अवरोध पनि गरेका थिए । दसैं, दीपावली, सोहोरहिया र छठ पर्वलाई मध्य नजर गर्दै भारत सरकारले नेपालसँग सीमा जोडिएका स्थल नाका बिहीबारदेखि नाका खोलेको हो । भारतले सीमा नाका खुला गरेपनि नेपालतर्फ भने अझै कार्तिक ३० गतेसम्मका लागि सीमा नाका बन्द नै छ । नेपाल सरकारको मन्त्री परिषदको निर्णय अनुसार कार्तिक ३० गतेसम्म अन्तराष्ट्रिय सीमा नाकाहरु बन्द गरिएको छ । भारतले आफनो तर्फको नाका खोलेपनि , नेपालको नाका कात्तिक ३० सम्म बन्द नै रहेकाले उक्त समयावधिभर सीमा नाकाबाट कसैलाई पनि आवत जावत गर्न नदिईने पर्साका प्रमुख जिल्ला अधिकारी आसमान तामाङले बताए । भारत तर्फ सीमा नाका खुला भएपनि नेपाल तर्फ अझै नाका बन्द नै रहेकोले यसलाई अझ व्यवस्थित बनाउनका लागि वीरगन्ज नाकामा बिहीबारदेखि थप सुरक्षाकर्मी तैनाथ गरिएको जानकारी उनले दिए । प्रजिअ तामाङले भने, 'औपचारिक रुपमा कोही नेपाली नागरिक, भारतबाट नेपाल आउन चाहन्छन् भने स्थानीय प्रशासनको अनुमति लिएर शंकाचार्य गेटको नाका भएर आउन सक्छन्।' पर्साका सशस्त्र प्रहरी उपरीक्षक राजेन्द्र खड्काले सरकारको निर्देशन बिना अहिले सीमा नाकाबाट आवतजावत गर्न नदिइने बताए । भारतको रक्सौलतर्फ नाका खुलेपछि बिहीबार बिहान ५०६० जनाको संख्यामा नेपाल छिर्न लागेका भारतीयलाई फर्काइ दिएको जानकारी दिँदै उनले भने, 'नेपाल आउन चाहने नेपाली नागरिकको हकमा भने स्वास्थ्य सुरक्षाको मापदण्ड अनुसार क्वारेन्टाइनमा बस्ने गरी आउनलाई कुनै रोक लगाइएको छैन । बिहीबारदेखि वीरगन्ज सीमा नाकामा थप सुरक्षा बल समेत पठाइएको जानकारी उनले दिए ।"
काठसहित ट्याक्टर चालक पक्राउ,स्याङजा : प्रहरीले गल्याङ् नगरपालिका ३ भन्ज्याङ्बाट बिहीबार दिउँसो खयरका काठसहित चालक र ट्याक्टरलाई नियन्त्रणमा लिएको छ। निवुवाखर्कवाट गुठीतर्फ जाँदै गरेको लु ४ त १५२० नम्बरको ट्याक्टरमा खयरका काठसहित चालक दिलिप रानालाई प्रकाउ गरेको प्रहरी नायब उपरीक्षक राजेन्द्र अधिकारीले जानकारी दिए। चेकजाँचका क्रममा सिद्धार्थ राजमार्गमै ट्याक्टर खयरका गोलिया काठ नियन्त्रणमा लिइएको हो। अवैधरुपमा ल्याइएका २ सय ४५ वटा खयरका काठ बोकेको ट्याक्टरसहित चालकलाई डिभिजन वन कार्यालय स्याङजामा बुझाइ थप अनुसन्धान गरिरहेको प्रहरीले जनाएको छ।
मुस्ताङमा १ सय ५० शिक्षक दरबन्दी कटौती हुने,"मुस्ताङ : नेपाल सरकार मन्त्री परिषदको निर्णय अनुसार शिक्षा विज्ञान तथा प्रविधि मन्त्रालयले हिमाली जिल्ला मुस्ताङमा बढी भएका करिब १ सय ५० शिक्षक दरबन्दी गण्डकी प्रदेशको बाग्लुङ र नवलपुरमा पूनर्वितरण गर्ने भएको छ । मन्त्रालयले स्थानीय तह जिल्ला र प्रदेशगत रुपमा बढी भएका विद्यालयको शिक्षक कोटा घटाएर र नभएका विद्यालयमा दरबन्दी मिलान गर्न लागेको हो । यसअघि मन्त्रालयले २०७६ साल भदौ ५ गते शिक्षक दरबन्दी मिलान तथा पूनर्बितरण सम्बन्धि निर्णय गरेको थियो । मन्त्रालयको निर्णयपछि शिक्षा तथा मानव स्रोत विकास केन्द्रको २०७६ मंसिर ३० गते यस सम्वन्धि वेभसाइडमा सूचना प्रकाशित गरी कार्यान्वयनको चरणमा रहेको शिक्षक दरबन्दी मिलानकार्य अघि बढाएको शिक्षा विकास तथा समन्वय ईकाई प्रमुख टंकराज बरालले जानकारी दिए । उनले मुस्ताङ जिल्लामा कार्यरत पुलमा रहेका करिव १ सय ५० शिक्षक दरबन्दी कट्टा गरी अन्य जिल्लामा पूनर्बितरण हुन लागेको बताए । यस्तै शिक्षा विकास तथा मानव स्रोत केन्द्रले २०७७ श्रावण १६ गते पनि गोरखापत्रमा सूचना जारी गरी शिक्षक दरबन्दी मिलानकार्य सम्पन्न गर्न जिल्लाका स्थानीय तहलाई जानकारी गराएको थियो । केन्द्रले कार्तिक १ गते स्थानीय तहमा पुलमा रहेका स्थानीय तहका कार्यरत शिक्षकसँग निवेदन संकलन गरी दरबन्दीसहित सरुवा भइ पठाउने नामावली कार्तिक मशान्तसम्म तोकेको थियो । शिक्षा विकास तथा समन्वय ईकाई मुस्ताङका अनुसार मुस्ताङका ५ स्थानीय तहको कुल ३ सय २२ मौजुदा शिक्षक दरबन्दीमा पुलमा रहेका १ सय ५० दरबन्दी कट्टा गरी गण्डकीका दुई जिल्लामा पूनर्बितरण हुने तैयारी भइरहेको जनाएको छ ।जिल्लाको लोमान्थाङ गापाबाट प्रावि ,निमावि र मावि गरी ४४ जना शिक्षक दरबन्दीमा १५ शिक्षक ,लोघेकर दामोदरकुण्ड गापाबाट प्रावि,निमावि गरी २४ दरबन्दीमा ८ शिक्षक ,वारागुङ मुक्तिक्षेत्र गापामा प्रावि,निमावि र मावि गरी ६० दरबन्दीमा २७ शिक्षक ,घरपझोङ गापामा प्रावि,निमावि,मावि र मावि १११२ गरी कुल ८५ दरबन्दीमा ३९ शिक्षक र थासाङ गापामा प्रावि,निमावि,मावि र मावि १११२ गरी १ सय १४ दरबन्दीमा ६१ शिक्षक दरबन्दी कटौती गरी अन्य जिल्लामा स्थान्तरण हुन लागेको हो । मन्त्रालयको कार्यविधि अनुसार मुस्ताङमा पुलमा रहेका शिक्षक उल्लेखित दरबन्दी अन्य जिल्लामा पूनर्बितरित भएको खण्डमा अब मुस्ताङमा १ सय ७२ जना शिक्षकको मात्र दरबन्दी कायम हुने देखिएको हो ।मुस्ताङबाट अन्य जिल्लामा दरबन्दी मिलान भएमा लोमान्थाङमा २९ ,लोघेकरमा १६ ,वारागुङ मुक्तिक्षेत्रमा ३३ ,घरपझोङमा ४६ र थासाङ गापामा ५३ जना शिक्षकको मात्र दरबन्दी कायम हुनेछ । मन्त्रालयको निर्णय अनुसार शिक्षक दरबन्दी मिलान तथा पूनर्वितरण कार्य सम्पन्न भएमा मुस्ताङबाट करिव ५० प्रतिशत शिक्षक दरबन्दी कटौती हुने निश्चित देखिएको छ । तर,यहाका स्थानीय तहले पुलमा रहेका शिक्षक पूनर्वितरण गर्ने सहमती गरिएको भएपनि कार्यस्थलबाट सरुवा जान रोकेको छ । स्थानीय तहलाई दरबन्दी नियुक्ति गर्न नपाइने भएकाले मुस्ताङका विद्यालयले शिक्षक पूनर्वितरण गर्ने काममा सहमति नदिएका हुन् ।"
कक्षा १२ को परीक्षामा कोरोना सङ्क्रमितलाई अलग्गै व्यवस्था,काठमाडौं : राष्ट्रिय परीक्षा बोर्डले आगामी मङ्सिर ९ देखि १६ गतेसम्म सञ्चालन गर्ने कक्षा १२ को परीक्षामा कोरोना सङ्क्रमित विद्यार्थीका लागि अलग्गै व्यवस्था गरेको छ । बोर्डले सार्वजनिक गरेको परीक्षा कार्यतालिकामा कोभिड १९ सङ्क्रमित परीक्षार्थीलाई परीक्षामा सामेल नहुन अनुरोध गर्दै त्यस्ता परीक्षार्थीका लागि नेपाल सरकारको मान्यताप्राप्त प्रयोगशालाको रिपोर्टका आधारमा पछि छुट्टै व्यवस्था गरिने उल्लेख छ । यो परीक्षा सामाजिक दूरीसहित छोटो अवधिका सञ्चालन गरी ४० प्रतिशत प्राप्ताङ्कका लागि लिइनेछ । विद्यार्थीको २० प्रतिशत लब्धाङक आन्तरिक मूल्याङ्कन र ४० प्रतिशत कक्षा ११ को लब्धाङकबाट गणना गरिनेछ । बोर्डले ४० प्रतिशत लब्धाङकका लागि अनलाइन परीक्षासमेत गर्न सकिने विकल्प सुझाएकामा त्यसको विश्वसनीयतामा विभिन्न प्रश्न उठेपछि परीक्षा सञ्चलन हुने भएको हो । बोर्डले जिल्ला बाहिर रहेका परीक्षार्थीको विवरण सङ्कलन गरी परीक्षामा सामेल गराउने तयारी गरेको छ । लामो समयको गृहकार्य र अन्योलपछि नेपाल सरकारको सैद्धान्तिक निर्णयबाट झण्डै पाँच लाख विद्यार्थी सहभागी हुने परीक्षाका लागि बोर्डले बुधबार कार्यतालिका सार्वजनिक गरेको हो । कोरोना महामारीको जोखिमका कारण गत वैशाख ८ गतेदेखि हुने भनिएको सो परीक्षा स्थगन भएको थियो । रासस
हेलिकप्टरबाट ट्रान्सफर्मर ढुवानी,"बेनी : म्याग्दीको भौगोलिक रुपमा विकट र दुर्गम क्षेत्रमा पर्ने रघुगंगा गाउँपालिका६ का विभिन्न बस्तीमा हेलिकप्टरबाट ट्रान्सफर्मर ढुवानी गरिएको छ । रघुगंगा गाउँपालिकाले सिम्रिक एयरको हेलिकप्टरबाट बेनीदेखि रायखोर र मुलपानीमा ट्रान्सफर्मर ढुवानी गरिएको हो । सडक सुविधा नपुगेको विकट क्षेत्रमा केन्द्रीय प्रशारण लाइनको विद्युत विस्तारका लागि हेलिकप्टरबाट ट्रान्सफर्मर ढुवानी गरिएको गाउँपालिकाका अध्यक्ष भबबहादुर भण्डारीले बताए । विद्युत प्राधिकरणले सडक पुग्ने ठाउँसम्मका लागि मात्र ढुवानी गर्नेगरी ठेक्का लगाएको रहेछ, उनले भने वायरिङ भइसकेको घरमा ट्रान्सफर्मर नभएर बिजुली नबलने देखिएपछि पालिकाले खर्च तिर्नेगरी ढुवानी गरेको हो । ७५५ किलोग्राम तौल भएका १०० केभीए क्षमताका दुई वटा ट्रान्सफर्मर हेलिकप्टरमा झुण्डाएर ढुवानी गर्दा दुई लाख ६१ हजार ७०० रुपैयाँ खर्च भएको गाउँपालिकाले जनाएको छ । ट्रान्सफर्मर ढुवानी गर्न बेनीबाट दुई पटक उडान भएको थियो । रायखोर, मुलपानी र उल्लेरीका ९१ घरमा ६५० जनसंख्याको बसोबास छ । त्यहाँ लद्युजलविद्युत परियोजनाको सुविधा पनि छैन् । उज्यालोका लागि सोलार र टुकीमा निर्भर छन् । नेपाल विद्युत प्राधिकरणले पाखापानीको कोटगाउँदेखि रायखोर उल्लेरी हुँदै मुलपानीसम्म केन्द्रीय प्रशारण लाइनको पोल गाडेर तार तान्ने काम सकेको छ । ट्रान्सफर्मर चार्ज गरेपछि विद्युत आपूर्ति गराइने प्राधिकरणको बेनी वितरण केन्द्रले जनाएको छ।"
गाउँमा छैन दसैंको रौनक,"बैतडी : कोरोना भाइरसका कारणले यो वर्ष बैतडीमा दसैंको रौनक नभएको स्थानीयले बताएका छन् । कोरोना भाइरसको जोखिमले जिल्ला बाहिर रहेकाहरु पनि जिल्ला भित्रिन नपाउँदा दसैंको खासै रौनक नभएको पण्डित देवदत्त भट्टले बताए । उनले भने अरु बर्ष शक्तिपीठहरुमा पूजाआजाका लागि जिल्ला बाहिर रहेकाहरु पनि जिल्लामा भित्रिन्थे । बेग्लै रौनक हुन्थ्यो तर यो वर्ष कोरोनाका कारण दसैंमा समेत गाउँघर सुनसान बनेका छन् ।' दसैंको समयमा विभिन्न शक्तिपीठमा बलिसहित पूजाआजा र जात्रा पनि हुने गरेको भएपनि यो वर्ष कोरोना भाईरसका कारण जात्राहरु स्थगित भएका छन् । दसैंको समयमा बसाईसराई गरेर गएकाहरु पनि गाउँ फर्किँदा रमाइलो हुने भएपनि कोरोना कहरले यो वर्ष समस्या निम्त्याएको सुर्नया ६का केशवदत्त अवस्थीले बताए । उनले यो वर्ष कोरोना कहरका कारण बसाइसराइ गरेर गएकाहरु फर्कन नपाएकाले गाउँमा अन्य वर्षको जस्तो रौनक नभएको बताए। बैतडीमा विभिन्न मन्दिर तथा शक्तिपीठमा सामूहिक रुपमा जमरा राख्ने र दसैंको दिन सामूहिक रुपमै जमरा लगाउने चलन रहेको भएपनि यो वर्ष कोरोनाको जोखिम बढ्ने भएकाले सामूहिक रुपमा दसैं नमाउन सरकारले आग्रह गरेको छ । भीडभाडका कारण कोरोना जोखिम बढ्ने भएकाले घरमै दसैं मनाउन राम्रो हुने स्वास्थ्य कार्यालयका कोभिड १९ सम्पर्क व्यक्ति भुवनप्रसाद जोशीले जानकारी दिए । उनले भने, 'अहिलेको समयमा भीडभाड गरेर चाडपर्व मनाउनु निकै जोखिम छ । त्यसैले घरमै चाडपर्व मनाउनु निकै राम्रो हुनेछ ।' कोरोनाकै कारण यो वर्ष बैतडीका शक्तिपीठहरुमा बलि दिन रोक लगाइएको छ । बलि सहित जात्रा मनाएमा भीडभाड हुन सक्ने भएकाले स्थानीय प्रशासनले जात्रा तथा मेलामा रोक लगाएको छ ।"
वन्यजन्तुको आहारका लागि ललितपुर महानगरले दियो १० लाख,ललितपुर : ललितपुर महानगरपालिकाले जावलाखेलस्थित सदर चिडियाखानालाई १० लाख रुपैयाँ आर्थिक सहयोग गरेको छ । बिहीबार एक कार्यक्रम गरेर महानगरका प्रमुख चिरिबाबु महर्जनले उत्त रकम हस्तान्तरण गरेका हुन । सदर चिडियाखानाको आम्दानीको मुख्य स्रोत आगन्तुकबाट आउने टिकटबाट उठ्ने रकम थियो । तर कोरोना संक्रमण रोकथाम तथा नियन्त्रणका लागि लामो समयदेखि बन्द हुँदा वन्यजन्तुका लागि आहार खरिदमा समस्या भएको छ । चिडियाखानाको व्यवस्थापनमा समस्या भएपछि महानगरले सहयोग गरेको ललितपुरका मेयर चिरिबाबु महर्जनले जानकारी दिए । चिडियाखानाका आयोजना अधिकृत डा चिरञ्जीवी पोखरेलका अनुसार वन्यजन्तुको आहारको लागि वार्षिक तीनदेखि चार करोड रुपैयाँ खर्च हुन्छ । सात महिनादेखि बन्द हुँदा चिडियाखानामा कार्यरत कर्मचारी र त्यहाँ रहेका जनवारलाई आहार दिन समस्या भएको अधिकृत पोखरेलले बताए ।
कोरोनाको निहुँमा रेडक्रसको तदर्थ समितिको म्याद एक वर्ष थप,"काठमाडौं : कोरोनाको निहुमा सरकारले नेपाल रेडक्रस सोसाइटीको तदर्थ समितिको म्याद एक वर्षका लागि थप गर्ने निर्णय गरेको छ। कोरोना संक्रमणको कारण नयाँ कार्यसमितिको निर्वाचन गर्न अप्ठ्यारो भएकाले नेपाल रेडक्रस सोसाइटीको तदर्थ समितिलाई १ वर्षभित्र नयाँ निर्वाचन गर्न आग्रह गरेको छ। सरकारले गत साउन १३ मा डा नेत्रप्रसाद तिमिल्सीनाको नेतृत्वमा ३३ सदस्य नयाँ तदर्थ समितिको चयन गरिएको छ। समाज कल्याण परिषद् ऐन, ०४९ अनुसार गैरसरकारी संस्था भंग भएको तीन महिनाभित्र नयाँ निर्वाचन गरिनुपर्ने व्यवस्था छ। कोरोनाका कारण रेडक्रसको तदर्थ समितिले म्याडेड अनुसार काम गर्न नसकेपछि १ वर्ष अवधि थप गरिएका छ। नयाँ कार्य समितिलाई रेडक्रसको कानुन बनाउने, संघीय संरचनामा रेडक्रसलाई लैजाने, रेडक्रसको अन्तरिक विधान बनाउने जिम्मेवारी तदर्थ समितिले पाएको छ। कात्तिक ४ गते बसेको मन्त्रिपरिषद्को बैठकले कोभिड १९ का कारण नयाँ निर्वाचन सम्भव नभएको र कामकाज जारी राख्नका लागि बाधा अड्काउ फुकाउने गरी सो निर्णय गरेको सरकारका प्रवक्ता समेत रहेका सञ्चारमन्त्री पार्वत गुरुङले जानकारी दिएका छन्। रेडक्रस सोसाइटी उत्पन्न विवादपछि सरकारले गत साउन १२ गते संजीव थापाको नेतृत्वको कार्यसमितिको भंग गरी तदर्थ समिति बनाउने निर्णय गरेको थियो। थापा नेतृत्वको कार्यसमिति भ्रष्टाचार र अनियमितिामा डुबेको आरोपमा विघटन भएको थियो। रेडक्रसको बेथितिबारे पटकपटक उजुरी परेपछि सरकारको आग्रहमा राष्ट्रिय योजना आयोगका सदस्य मीनबहादुर शाहीको नेतृत्वमा विशेष छानबिन समिति बनाएर अध्ययन गरेको थियो। जसमा रेडक्रसले करिब १६ अर्ब रुपैयाँ सरकारलाई थाहै नदिई कानुनविपरीत खर्च गरेको पत्ता लागेको थियो। स्रोत परिचालनमा पनि करोडौँ अनियमितता भएको छानबिनबाट खुलेको थियो। देशभरको अर्बौको जग्गा र सम्पत्तिको हिनामिना गरेको छानविन समितिको ठहर थियो। त्यसअघि समाज कल्याण परिषद्, जिल्ला प्रशासन कार्यालय काठमाडौंलगायतले पटकपटक गरेको छानबिनमा पनि रेडक्रसले विद्यमान कानुन उल्लंघन गर्दै दाताबाट आएको सहयोग अपारदर्शी ढंगले खर्च गरेको ठहर गरेको थियो।"
अस्पताल लैजादै गर्दा कोरोना संक्रमितको मृत्यु,"पोखरा : कोरोना भाइरस रोग कोभिड १९ को संक्रमणपछि घरमै बसेका ६७ वर्षी पुरुषको अस्पताल लैजाँदै गर्दा मृत्यु भएको छ । पोखरा १२ का ती पुरुषको मृत्यु भएको गण्डकी प्रदेश स्वास्थ्य निर्देशनालयले बिहीबार मध्याह्न जनाएको छ । स्वास्थ्यमा खराबी देखिएपछि उनलाई उपचारका लागि पश्चिमाञ्चल क्षेत्रीय अस्पताल ल्याइँदै थियो । गण्डकी प्रदेशमा कोरोना संक्रमणबाट मृत्यु हुनेको संख्या ५९ पुगेको प्रदेश स्वास्थ्य निर्देशनालयका प्रमुख डा विनोदविन्दु शर्माले जनाएका छन् । बुधबार साँझ पोखराकै गण्डकी शिक्षण अस्पतालमा तनहुँ दमौलीकी ६८ वर्षीया महिलाको मृत्यु भएको थियो । गण्डकी प्रदेशमा कोरोना संक्रमितको संख्या ६ हजार २ सय ११ छ । यता, नेपाल सरकार मातहतको पश्चिमाञ्चल क्षेत्रीय अस्पतालले संक्रमितलाई उपचार खर्च आफै व्यहोर्न सूचना निकालेको छ । नेपाल सरकारले तोकेको लक्षित वर्गबाहेकलाई भन्दै उसले ४ कात्तिकदेखि लागु हुने गरी भनेर सूचना जारी गरेको हो । अस्पतालका निर्देशक प्राडा अर्जुन आचार्यले जारी गरेको सूचनामा खाना र खाना स्वयं व्यवस्थापन गर्न असमर्थ भए अस्पतालको क्यान्टिनमा नगद धरौटी राख्नसमेत भनिएको छ। 'नेपाल सरकार स्वास्थ्य तथा जनसंख्या मन्त्रालयको निर्णयानुसार यस अस्पतालमा कोरोना संक्रमण भइ उपचाररत व्यक्तिहरु (सरकारले तोकेको लक्षित वर्ग बाहेक)ले मिति २०७७ कात्तिक ४ गतेदेखि लागू हुने गरी सम्पूर्ण खर्च बिरामी स्वयं व्यहोर्नुपर्ने जानकारी गराइन्छ,' अस्पतालले भनेको छ । गण्डकी प्रदेश सरकारको मन्त्रिपरिषदले भने संक्रमितको निशुल्क उपचार गराउने निर्णय बुधबार गरेको थियो । पश्चिमाञ्चल क्षेत्रीय अस्पताल भने संघ सरकारको स्वामित्वमा छ ।"
"प्रदेश सरकारको निर्देशनको ठाडो उल्लंघन, धरौटी बुझाएपछि मात्र कोरोनाको उपचार गर्ने अस्पतालको निर्णय","धरान : प्रदेश १ सरकारले कोरोना भाइरस बिरामीको निःशुल्क उपचार गर्ने घोषणा गरेपनि धरानस्थित बीपी कोइराला स्वास्थ्य विज्ञान प्रतिष्ठानले भने शुल्क लिएर मात्र उपचार गर्ने सूचना जारी गरेको छ । संघीय सरकारले बजेट दिएर स्थापना गरेको प्रतिष्ठानको कोभिड१९ अस्पतालमा उपचारका लागि भर्ना हुने संक्रमित बिरामीले अग्रिम रकम बुझाएछि मात्र उपचार प्रक्रिया अगाडि बढाइने भएको हो । सरकारले गरिब तथा अशक्त, जेष्ठ नागरिक र एकल महिलाको उपचार निःशुल्क गर्ने घोषणा गरेपनि प्रतिष्ठानले पीसीआर परीक्षणमा मात्र छुट दिने सूचना जारी गरेको छ । प्रदेश १ का सामाजिक विकासमन्त्री जीवन घिमिरेले प्रदेश १ भरीका स्वास्थ्य संस्थामा संक्रमितको निःशुल्क उपचार गर्ने बताएका छन् । तर, प्रतिष्ठानले प्रदेश सरकारको निर्देशनविपरीत बिहीबार संक्रमितलाई चार प्रकारले वर्गीकरण गरी उपचारको दररेट निर्धारण गरेको छ । स्वास्थ्य तथा जनसंख्या मन्त्रालयको निर्देशन अनुसार संक्रमितलाई अग्रिम रकम धरौटी राखेर मात्र उपचारको व्यवस्था गरिएको प्रतिष्ठानका सहायक प्रवक्ता डा आषिश श्रेष्ठले जानकारी दिए। यसअघि प्रतिष्ठानमा संक्रमित बिरामीको निःशुल्क उपचार गर्दै आएको थियो । प्रतिष्ठानको कोभिड अस्पतालमा भर्ना हुनका लागि संक्रमित बिरामीले कम्तिमा ६ हजार देखि ६० हजारसम्म धरौटी रकम अग्रिम बुझाएपछि मात्र भर्ना हुन पाउने निर्देशक गौरीशंकर साहले जारी गरेको सूचनामा उल्लेख छ । भर्ना भएका संक्रमित बिरामीले दैनिक २ हजारदेखि १५ हजार रुपैयाँ प्रतिदिन उपचारवाफतको रकम भुक्तानी गर्नुपर्ने निर्देशक साहले बताए । प्रतिष्ठानले संक्रमितको उपचारका लागि चार प्रकारमा वर्गीकरण गरेको छ । कुनै पनि लक्षण नदेखिएका बिरामीले प्रतिष्ठानमा भर्ना हुनु अगबै ७ हजार धरौटी बुझाउनु पर्ने र दैनिक २ हजार शुःल्क तिनुपर्ने छ । हल्का लक्षण देखिएका संक्रमितले १२ हजार धरौटी बुझाउनुपर्ने र दैनिक ३ हजार ५ सय शुल्क तिर्नुपर्ने छ । मध्यम लक्षण भएका संक्रमितले ३५ हजार धरौटी र दैनिक ७ हजार शुल्क तिर्नुपर्ने छ । गम्भीर लक्षण देखिएका संक्रमितले ६० हजार धरौटी र प्रतिदिन १५ हजार शुल्क तिर्नुपर्ने निर्णय गरिएको निर्देशक साहले बताए । उनले यो निर्णय आइतबारदेखि लागु गरिने जानकारी दिए । प्रतिष्ठानले संक्रतिलाई दश दिन अस्पतालमा राखेर डिस्चार्ज दिने डा आषिश श्रेष्ठले बताए। उनले अस्पतालबाट डिस्चार्ज भएपछि ७ दिन होम आइसोलेसनमै बस्नुपर्ने पनि बताए । धरान उपमहानगरपालिकाका मेयर तिलक राईले प्रदेश सरकारले संक्रमितको उपचार निःशुल्क गर्ने घोषणा गरिसकेको अवस्थामा प्रतिष्ठानले महंगो शुःल्क लिएर उपचार गर्ने व्यवस्था गर्नु अत्यन्तै गलत भएको भन्दै तत्काल निर्णय सच्याउन माग गरेका छन् । उनले कोरोना महामारीका सबैसँग रकम अभाव भएका कारण महंगो शूल्क तिर्न समस्या पर्ने भएकाले प्रदेश सरकारको निर्देशन बमोजिम सबै संक्रमितको निशुल्क उपचार गर्ने व्यवस्था गर्न माग गरेका छन् । प्रदेश १ का मुख्यमन्त्री शेरधन राईले प्रदेश सरकारले निशुल्क उपचार गर्ने व्यवस्था मिलाइरहेको अवस्थामा प्रतिष्ठानले महंगो शुल्क लिने सूचना जारी गर्नु अत्यन्तै गलत भएको बताए । उनले प्रतिष्ठानले गरेको निर्णय तत्काल परिवर्तन गर्न प्रतिष्ठानका पदाधिकारीलाई निर्देशन दिने बताए।"
मौलिक रूपमै रानीपोखरी,"काठमाडौं : ऐतिहासिक तथा पुरातात्विक सम्पदा रानीपोखरी मल्लकालीन स्वरूपमा फर्किएको छ। भूकम्पले भत्काएको पाँच वर्षपछि रानीपोखरीको पुनर्निर्माण मौलिक स्वरूपमै सम्पन्न भएको हो। राष्ट्रपति विद्यादेवी भण्डारीले बुधबार जल अर्पण गरी रानीपोखरी उद्घाटन गरेकी छन्। राष्ट्रपति भण्डारीले बालगोपालेश्वर मन्दिरमा प्राणप्रतिष्ठा पूजाको आरतीसमेत लिइन्। त्यस क्रममा प्रधानमन्त्री केपी शर्मा ओली, उपप्रधानमन्त्री ईश्वर पोखरेललगायत सहभागी थिए। राष्ट्रपति भण्डारीले नै २०७२ माघ २ गते रानीपोखरी पुनर्निर्माण कार्यको शिलान्यास गरेकी थिइन्। २०७२ वैशाख १२ को भूकम्पले रानीपोखरी र त्यसको बीचमा रहेको बालगोपालेश्वर मन्दिर भत्काएको थियो। बालगोपालेश्वर मन्दिर मल्लकालीन ग्रन्थकुट शैली (शिखर शैली)मा निर्माण भएको छ। भूकम्पले भत्किनुअघि गुम्ब शैलीको थियो। राष्ट्रिय पुनर्निर्माण प्राधिकरणका प्रवक्ता गोपालप्रसाद अर्यालले रानीपोखरी पुरानो मौलिक शैलीमै फर्किएको जानकारी दिए। प्रवक्ता अर्यालका अनुसार पोखरी र मन्दिर पुनर्निर्माणमा झन्डै २८ करोड रुपैयाँ खर्च भएको छ। काठमाडौं उपत्यका खानेपानी लिमिटेडबाट पानी ल्याएर पोखरीमा हालिएको उनको भनाइ छ। १२३७ किलोे तामाबाट बनेको र सुनको जलप लगाइएको गजुर गत असोज १५ गते स्थापना गरिएको थियो। २०७२ को महाभूकम्पले भत्काएर पुनर्निर्मित रानीपोखरीको बुधबार उद्घाटनका क्रममा जल अर्पण गर्दै राष्ट्रपति विद्यादेवी भण्डारी र प्रधानमन्त्री केपी शर्मा ओली। सम्पदा एवं संस्कृतिविद् डा गोविन्दप्रसाद टण्डनले पुरानै शैलीमा रानीपोखरीको पुनर्निर्माण हुनु राम्रो कुरा भएको बताए। पुरानै शैलीमा आयो, यो राम्रो हो, संस्कृतिविद् टण्डनले भने, प्रताप मल्लकालीन शिखर शैलीमै बन्यो। यो सबैका लागि खुसीको कुरा हो। उनले पोखरी वरिपरिका धारा सुकेकाले पानी व्यवस्थापन कसरी हुन्छ भन्ने विषय गम्भीर रहेको बताए। उनका अनुसार भोटाहिटीको ढुंगेधारा, छग्गु: ठ: हिटी, तीनधारा पाठशाला सुकिसके। भूमिगत बाटो बनाएर पानी आउने जाने प्रणाली २०४१ सालमा बन्द गरियो। अर्का सम्पदाकर्मी गणपतिलाल श्रेष्ठले पुरानो इतिहास फर्काउन सकेकामा खुसी व्यक्त गरे । जनताको भावनात्मक सम्बन्ध जोडिएको रानीपोखरीको पुनर्निर्माणबाट आएको जागरण सन्देश संस्कृति र सम्पदाको संरक्षणमा ठूलो उपलब्धि भएको उनको ठम्याइ छ। खेर गयो ४ करोड खर्च पोखरी पुनर्निर्माणको जिम्मा काठमाडौं महानगरपालिकालाई दिइएको थियो। मन्दिरमा पुरातत्व विभागले काम गर्ने निर्णय भई पुनर्निर्माण अघि बढाइएको थियो। तर, शिलान्यासपछि सिमेन्ट प्रयोग गरिएको भन्दै सम्पदाकर्मीले व्यापक विरोध गरेका थिए। यसले गर्दा तीन वर्ष काम प्रभावित भयो। बनाइएका संरचना पनि भत्काउनुपर्दा करिब ४ करोड रकम खेर गएको थियो। काठमाडौं महानगरको कार्यपालिका बैठकले २०७४ पुस १३ गते रानीपोखरी पुनर्निर्माणबारे सुझाव दिन पुरातत्व विभागका पूर्वमहानिर्देशक विष्णुराज कार्कीको संयोजकत्वमा विज्ञ समूह गठन गरेको थियो। उक्त विज्ञ समूहले माघ ७ गते मन्दिरलाई मल्लकालीन शैलीमा पुनर्निर्माण गर्नपर्ने रायसहित प्रतिवेदन पेस गरेको थियो। तत्कालीन संस्कृति, पर्यटन तथा नागरिक उड्डयनमन्त्री रवीन्द्र अधिकारीको संयोजकत्वमा २०७५ कात्तिक २० गते बसेको सरोकारवालाको बैठकले मल्लकालीन शिखर (ग्रन्थकुट) शैलीमा पुनर्निर्माण गर्ने निर्णय गरेको थियो। मन्त्रिपरिषद्ले २०७५ माघ १४ मा पोखरी, मन्दिरलगायत सो क्षेत्रमा रहेका पुरातात्विक संरचनाको पुनर्निर्माण गर्ने गरी प्राधिकरणलाई जिम्मेवारी दिएको थियो। रानीपोखरीलगायत सो क्षेत्रमा रहेका पुरातात्विक संरचनाको व्यवस्थित तथा समन्वयात्मक ढंगले पुनर्निर्माण गर्न २०७५ फागुन १५ मा रानीपोखरी पुनर्निर्माण अनुगमन तथा समन्वय समिति गठन गरिएको थियो। भूकम्पले भत्काएका पुरातात्विक तथा ऐतिहासिक सम्पदामध्ये यो पुनर्निर्माण पहिलो भएको जनाइएको छ। धरहरा, सिंहदरबार, काष्ठमण्डपलगायत हनुमान ढोकाभित्रका सम्पदाको पनि पुनर्निर्माण भइरहेको छ। पुरातत्व विभागका प्रवक्ता रामबहादुर कुँवरले ४ सय ५३ वटा सम्पदाको पुनर्निर्माण भइसकेको जानकारी दिए। उनका अनुसार स्वयम्भूको प्रतापपुर, अनन्तपुर, हनुमान ढोकाको वंशगोपाल, कागेश्वर, शिवमन्दिर तथा पाटनका शंकरनारायण, चारनारायणलगायतको पुनर्निर्माण भइसकेको छ। भूकम्पबाट ३१ जिल्लाका ९ सय २० सम्पदा भत्किएका थिए। यीमध्ये २ सय ९८ वटाको पुनर्निर्माण कार्य चलिरहेको छ। राजा प्रताप मल्लले माइला छोरा चक्रवर्तेन्द्रको मृत्युपछि शोकमा डुबेकी रानीलाई खुसी पार्न १७२६ सालमा रानीपोखरी निर्माण गराएका थिए। उनले पोखरीको बीचमा शिखर शैलीको मन्दिरसमेत निर्माण गराएका थिए। पोखरीको दक्षिण किनारमा हात्तीको मूर्तिमाथि आफू र आफ्ना दुई छोरा मोहिपतेन र चक्रवर्तेन्द्रको सालिक पनि उनले निर्माण गराएका थिए। २०७२ सालको भूकम्पले भत्काउनुअघि रानीपोखरी गुम्बज शैलीको थियो। पुनर्निर्माण महाअभियान निरन्तर : राष्ट्रपति राष्ट्रपति विद्यादेवी भण्डारीले विभिन्न समस्या र परिस्थितिसँग पौंठेजोरी खेल्दै पुनर्निर्माण महाअभियानले निरन्तर गति लिएको बताएकी छन्। पुरानै शैली, स्वरूप र प्रविधिमा रानीपोखरीको जीर्णोद्धार एवं पुनर्निर्माण सम्पन्न भएको राष्ट्रपति भण्डारीको भनाइ छ। राष्ट्रपतिले रानीपोखरी क्षेत्रलाई रत्नपार्क, खुलामञ्च, टुँडिखेल, भृकुटीमण्डप र दशरथ रंगशालासमेतलाई जोडी राष्ट्रिय पुनर्निर्माण प्राधिकरणले तयार पारेको बृहत्तर गुरुयोजना सरोकारवाला पक्षसँग समन्वय गरी कार्यान्वयनमा लैजान निर्देशनसमेत दिइन्। पुनर्निर्माण हुँदै गरेको धरहरा र यस गुरुयोजनाको कार्यान्वयनले काठमाडौंवासीलाई विशाल खुला क्षेत्र उपलब्ध हुनेछ, राष्ट्रपतिले बुधबार रानीपोखरी उद्घाटनका क्रममा भनिन्, यसबाट सांस्कृतिक चाडपर्व मनाउन, खेल मैदानका रूपमा प्रयोग गर्न तथा स्वदेशी एवं विदेशी पर्यटकका आकर्षणको केन्द्र बनाउन मद्दत पुग्ने मैले विश्वास लिएकी छु। राष्ट्रिय पुनर्निर्माण प्राधिकरणका प्रमुख कार्यकारी सुशील ज्ञवालीले निजी आवास, सम्पदालगायत पुनर्निर्माण कार्यको पछिल्लो अवस्थाबारे जानकारी दिए। यही मंसिरभित्र सिंहदरबारको मुख्य भागको पुनर्निर्माण सम्पन्न गरी प्रधानमन्त्री कार्यालय सार्ने लक्ष्यसहित काम गरिरहेका छौं, ज्ञवालीले भने, पुस महिनाभित्र २२ तलासहित धरहराको मूल संरचना सम्पन्न गर्नेछौं। धेरै उतारचढावका बीच रानीपोखरी यो अवस्थामा पुगेको उनको भनाइ थियो। राष्ट्रपति भण्डारीले रानीपोखरी नजिकै रहेको दरबार हाइस्कुलको पुनर्निर्मित भवनको उद्घाटन गरेकी छन्। राष्ट्रपति भण्डारीले भवनको मूल ढोकाछेउमा रहेको ताम्रपत्र अनावरण गरी विद्यालय उद्घाटन गरेकी हुन्। विद्यालय भवन पुरानै शैलीमा भूकम्प प्रतिरोधी प्रविधिमा आधारित भई पुनर्निर्माण गर्न सहयोग पुर्याएकोमा राष्ट्रपति भण्डारीले चीन सरकारलाई धन्यवाद दिइन्। कार्यक्रममा प्रधानमन्त्री केपी शर्मा ओली, उपप्रधानमन्त्री ईश्वर पोखरेललगायतको सहभागिता थियो। विद्यालय भवन निर्माण गर्ने चिनियाँ कम्पनी सांघाई कन्स्ट्रक्सनका प्रतिनिधिले विद्यालयको साँचो प्राधिकरणका प्रमुख कार्यकारी ज्ञवालीलाई हस्तान्तरण गरेका थिए। त्यसपछि उक्त साँचो काठमाडौं महानगरपालिकाका मेयर विद्यासुन्दर शाक्यलाई हस्तान्तरण गरिएको थियो। चीन सरकारको ८५ करोड रुपैयाँ सहयोगमा निर्माण भएको भव्य भवन चार तलाको छ। साढे ९ रोपनी क्षेत्रफलमा निर्मित नयाँ भवनमा ४५ वटा कोठा छन् ।"
दुई प्रहरीको हत्याले आशंका,"धनगढी : कैलालीमा तस्करी रोक्न खोज्दा प्रहरीका असइ गोविन्द विक र जवान रामबहादुर साउद मारिएको घटनाले केही आशंका उब्जाएको छ। प्रहरीले केराउ (मटर)का मुख्य तस्करलाई पक्राउ गरेको छैन। पक्राउपछि सार्वजनिक गरिएका सात जना अधिकांश भरिया मात्रै पाइएको छ। जिल्ला प्रहरी प्रवक्ता डीएसपी प्रतीक विष्ट शनिबार राति १० देखि ११ बजेको बीचमा असइ विक र जवान साउदको हत्या भएको अनुमान गर्छन्। दुवै जना राति १० बजेदेखि नै सम्पर्कविहीन भएका थिए। तर, त्यसबारे जिल्ला प्रहरी कार्यालयमा आइतबार बिहान १० बजे मात्रै खबर गरिएको थियो। माथिल्लो निकायमा समयमै किन खबर गरिएन ? यसबारे जिल्ला प्रहरी प्रवक्ता विष्ट भन्छन्, पालैपालो गस्ती जाने गरिन्छ। गस्तीमा फर्किने समयको ठेगान हुँदैन। त्यसैले ढिलो गरी खबर गरिएको हुन सक्छ। सामान्यतः गस्तीमा रहेका हवल्दारसँग वाकेटोकी हुन्छ। असइको टोलीसँग नहुने कुरै भएन। संवेदनशील क्षेत्रमा दुई जना मात्रै गस्ती गएका बेला असइ विकले माथिल्लो निकायमा जाहेर गरेका होलान्। केही परिहाले आकस्मिक टोलीका लागि कुरा गरे होलान्। तर, प्रहरी यसबारे अनुसन्धान भइरहेको छ भनेर पन्छिन्छ। सुदूरपश्चिम प्रदेशका डीआईजी उत्तम सुवेदी यसबारे बोलेका छैनन्। सीमा नाकामा हुने चोरी तस्करी र आपराधिक गिरोह समात्न जाने क्रममा स्थानीय कमान्डरले माथिको कमान्डरलाई जानकारी वा सूचना दिने फोर्सको चेन अफ कमान्डभित्रै पर्छ। त्यसो हो भने ब्याक फोर्स किन गएन ? एक प्रहरी अधिकृत भन्छन्, असइ विक दुस्साहसी र निडर थिए। चौकीमा थोरै जनशक्ति भएकाले पनि उनीहरू दुई जना मात्र गस्तीमा निस्किए। तस्करसँग सेटिङ गरेको भए उनीहरू बाँच्थे होलान् तर इमानदार भएकाले मारिए। असइ विक र जवान साउद तस्करी भइरहेको सूचनाका आधारमा बेलुकीको खाना खाएर मोटरसाइकल चढी सीमातिर गस्तीमा गएका थिए। उनीहरूले आफू चढेको मोटरसाइकल नजिकैको बस्तीमा एक घरमा राखे। आआफ्नो स्लिपिङ ब्याग समातेर उनीहरू तस्कर ढुक्न बसेको हुन सक्ने प्रहरीको अनुमान छ। उनीहरूले मोटरसाइकल छाडेको स्थानभन्दा घटनास्थल झन्डै २ किमि दूरीमा छ। जुगेडा गाउँ धनगढी उपमहानगरपालिका९, १० र १२ को तल्लो भाग (सीमातर्फको भाग) हो। त्यहाँबाट तस्करी हुने गरेको सबैलाई थाहा छ। प्रहरी त्यसबारे अनभिज्ञ रहने कुरै भएन। अझ त्यो क्षेत्रमा भारत र नेपालका तस्कर हतियारसहित फेला परेका, गोली हानेर भागेका घटना भएकै थिए। त्यसैले प्रहरीले त्यस क्षेत्रलाई अति संवेदनशील क्षेत्रका रूपमा राखेको छ। त्यही दिन किन गएन सशस्त्रको गस्ती ? दुई प्रहरी मारिएको घटनास्थलको पूर्व र पश्चिम सशस्त्र प्रहरीका दुईवटा बीओपी छन्। पूर्वतर्फको बीओपीको दूरी झन्डै एक किमि मात्रै छ। तर, त्यस रात सशस्त्र प्रहरी गस्तीमा गएको देखिँदैन। संयोग हो वा जानीजानी हो थाहा भएन। सधैं राति गस्तीमा भेट हुने सशस्त्र प्रहरी त्यो दिन भेटिएन, जुगेडा अस्थायी प्रहरी पोस्टमा कार्यरत एक सुरक्षाकर्मीले भने। सीमामा तैनाथ सशस्त्र प्रहरी र नेपाल प्रहरीबीच बेलाबेला विवाद हुने गरेको छ। एसएसपी लक्ष्मण न्यौपानेसहित ८ जना सुरक्षाकर्मी मारिएको टीकापुर घटनामा पनि सशस्त्र प्रहरी र नेपाल प्रहरीको विवाद सतहमै आएको थियो। केराउ (मटर) तस्करले माल पास गराइरहेको सूचना सशस्त्र प्रहरीलाई थियो कि ?, एक स्थानीयले आशंका गरे, सेटिङ भएका स्थानमा आँखा चिम्लिने परिपाटीले घटना भयो कि वा त्यो संयोग थियो ? लकडाउनपछि त नेपालभारत सिमानामा सशस्त्र प्रहरीको कडा पहरा छ। सीमा क्षेत्रमा एकबाट अर्को ठाउँको पोस्ट देखिने गरी सशस्त्र प्रहरी तैनाथ छन्। प्रश्न उठ्छ, सशस्त्र प्रहरीले यति ठूलो तस्करी भइरहेको किन थाहा पाएन ? जुगेडामा थोरै जनशक्ति किन ? सुदूरपश्चिम प्रदेश प्रहरीको कमान्ड डीआईजी सुवेदीले गरिरहेका छन्। कैलालीको कमान्डमा अनुपशमशेर जबरा छन्। जबरा कोरोना संक्रमित भएका कारण बिदामा छन। हत्याकाण्डपछि कञ्चनुरको दंगा प्रहरी गणबाट एसपी दिलीपसिंह देउवालाई कैलालीको कमान्ड सम्हाल्न खटाइएको छ। डीआईजी सुवेदी र एसपी जबरालाई सामान्य, संवेदनशील र अति संवेदनशील गरी चौकीको वर्गीकरणबारे जानकारी नहुने कुरै रहेन। नेपाल प्रहरी र सशस्त्र प्रहरीले जुगेडा आसपास क्षेत्रलाई अति संवेदनशील क्षेत्रका रूपमा राखेका छन्। तर, त्यहाँ असइको कमान्डमा ७ जन मात्रै प्रहरी जनशक्ति खटाइएको थियो। हत्याकाण्डपछि त्यस क्षेत्रमा सइको कमान्डमा १५ जनाको जनशक्ति पठाइएको छ। तस्करीको अखडामा प्रहरीको न्यून जनशक्तिका कारण पनि तस्करलाई मौका मिलेको देखिन्छ। अस्थायी प्रहरी चौकी रहेको धनगढी उपमहानगरपालिका१२ का वडाध्यक्ष गोविन्द जोशी भन्छन्, जुगेडामा प्रहरी जनशक्ति थप्न एसपी, सीडीओलाई पटकपटक गुहार गयौं। तर, केही सीप चलेन। अहिले यति ठूलो घटना भयो।"
"तीन युवती सवार स्कुटर दुर्घटना, एकको मृत्यु, दुई घाइते",विराटनगर : मोरङको बेलबारी नगरपालिका४ स्थित भित्री सडक खण्डमा तीन जना युवती सवार रहेको स्कुटर आफैँ अनियन्त्रित भएर दुर्घटना हुँदा एक जनाको मृत्यु भएको छ। बुधबार राति ११:४५ बजेतिर भएको दुर्घटनामा परेर दुई युवती घाइते भएका छन्। उत्तरबाट दक्षिणतर्फ जाँदै गरेको को ३२ प ५६३७ नम्बरको स्कुटर दुर्घटनामा पर्दा चालक बेलबारी४ की १९ वर्षीया समीक्षा राईको मृत्यु भएको इलाका प्रहरी कार्यालय बेलबारीका प्रहरी निरीक्षक ऋषिराज ढकालले जानकारी दिए। उनका अनुसार दुर्घटनामा परेर गम्भीर घाइते भएकी उनको उपचारका क्रममा विराटनगरको न्युरो अस्पतालमा बिहीबार बिहान १ बजेतिर ज्यान गएको हो। दुर्घटनामा स्कुटरको पछाडि बसेका १८ वर्षीया अनुपमा राई र १६ वर्षीया सुमित्रा राई घाइते भएका छन्। अनुपमाको विराटनगरको नोबेल शिक्षण अस्पताल र सुमित्राको सुकुना सामुदायिक अस्पताल विराटचोकमा उपचार भइरहेको प्रहरीले जनाएको छ।
नवरात्रको छैटौँ दिन आज कात्यायनीको पूजा आराधना गरिँदै,"काठमाडौं : नवरात्रको छैटौँ दिन दसैंघर वा पूजा कोठामा नौ दुर्गामध्येकी छैटौँ कात्यायनीको विधिपूर्वक पूजा आराधना गरिँदै छ। प्रत्येक वर्ष आश्विन शुक्ल षष्ठी अर्थात् दुर्गा पक्षको छैटौँ दिन कात्यायनीको विधिपूर्वक पूजा आराधना गर्ने वैदिक सनातनी परम्परा छ। नवरात्रको पहिलो दिन कात्तिक १ गते शनिबार दसैंघर वा पूजा कोठामा वैदिक विधिपूर्वक घटस्थापना गरी जौँको जमरा राखिएको थियो। त्यसै दिन घटस्थापना गरिएको स्थानमा नौ दुर्गामध्येकी पहिलो देवी शैलपुत्रीको आह्वान गरी विधिपूर्वक पूजा आराधना गरियो। दोस्रो दिन आइतबार पूजास्थलमा ब्रह्मचारिणी देवीलाई आह्वान गरी विधिपूर्वक पूजा आराधना गरिएको थियो भने तेस्रो दिन सोमबार चन्द्रघण्टा देवीको निष्ठाका साथ पूजा आराधना गरियो। चौथो दिन मङ्गलबार कुष्माण्डा देवीको विधिपूर्वक पूजा आराधना गरिएको थियो भने पाँचौँ दिन बुधबार स्कन्दमाताको पूजा आराधना गरियो। छैटौँ दिन आज कात्यायनी देवीको विधिपूर्वक पूजा आराधना गरिँदै छ। नवरात्रका नौ दिन घटस्थापना गरिएको स्थलमा दुर्गा सप्तशती (चण्डी), श्रीमद्देवी भागवतलगायत देवी स्तोत्र पाठसमेत गरिन्छ। नवरात्रका अवसरमा देवीको आराधना गरी पूजा गरेमा शक्ति, ऐश्वर्य र विद्या प्राप्त हुने धार्मिक विश्वास छ। यसै आधारमा वैदिक सनातन धर्मावलम्बीले प्रत्येक वर्ष आश्विन शुक्ल प्रतिपदादेखि नवमीसम्म दुर्गा देवीको विशेष आराधना गर्छन्। नौ दिनसम्म पूजा आराधना गरेको प्रसाद विजयादशमीदेखि कोजाग्रत पूर्णिमाका दिनसम्म लगाइन्छ। यसरी १५ दिनसम्म नेपालीले बडादसैं पर्व मनाउँछन्। कुनै समय देवताको कार्यसम्पादन गर्न भगवती देवी कात्यायन ऋषिका आश्रममा अत्यन्त सुन्दरी कुमारीका रुपमा अवतार लिइछन्। उनको बाल सौन्दर्यबाट मुग्ध भएर कात्यायन ऋषिले पुत्रीका रुपमा स्वीकार गरेछन्। यसैले यिनको नाम कात्यायनी भएको विभिन्न पुराणमा उल्लेख छ। कात्यायनीको प्रतिमा लक्षणमा शार्दूल वाहन भएकी, दानव घातिनी, हातम खड्ग लिएकी, एउटा चुल्ठो भएकी, कानमा जपापुष्प (एक प्रकारको फूल) तथा यार्लिङ लगाएकी, गधामा बसेकी, नग्न, ठूल्ठूला ओठ भएकी र शरीरमा तेल घसेकी हुन्छिन् भनेको पाइन्छ। दुर्गा पक्षसमेत भनिने दसैंको पहिलो दिन शैलपुत्री, दोस्रो दिन ब्रह्मचारिणी, तेस्रो दिन चन्द्रघण्टा, चौथो दिन कुष्माण्डा, पाँचौँ दिन स्कन्दमाता, छैटौँ दिन कात्यायनी, सातौँ दिन कालरात्रि, आठौँ दिन महागौरी र नवौँ दिन सिद्धिदात्रीको पूजा आराधना गर्ने गरिन्छ। यिनै नौवटा दुर्गाका रूपलाई नवदुर्गा पनि भनिन्छ। नवरात्रमा देशभरका शक्तिपीठमा पूजा आराधना एवं दर्शन गर्ने भक्तजनको भीड लाग्ने गरे पनि यस वर्ष कोरोना भाइरसको सङ्क्रमण फैलिरहेकाले धेरै मन्दिर बन्द छन्। भौतिक दूरी अपनाएर स्वास्थ्य सुरक्षाका विधिसहित केही मन्दिर भने खुला गरिएको छ। जहाँ भक्तजन पुग्ने गरेका छन्। कोरोनाबाट बच्न स्वास्थ्य सुरक्षाका विधि अपनाएर मात्र मठमन्दिर जाने, खानपिन गरी दसैं, तिहारजस्ता चाडपर्व मनाउन तीनै तहका सरकारले आह्वान गरेका छन्। दसैंको मुख्य दिन नजिकिँदै जाँदा कोरोना भाइरसबाट सङ्क्रमित हुने पनि बढिरहेकाले प्रत्येक व्यक्तिले सचेतता अपनाउनु जरुरी छ।"
गाउँमा छैन दसैंको रौनक,"मकवानपुर : ७६ वर्षीय कान्छीमाया तामाङ बिरामी छिन्। बारीमा मकै पाकेको छैन। अन्नपात सकिँदै गएको झुप्रो घरको संघारमा आएको छ दसैं। कसरी दसैं टार्ने भन्ने चिन्तामा छन्, कान्छीमाया र उनका छोरा बलबहादुर। मकवानपुरको राक्सिराङ गाउँपालिका४ र कैराश गाउँपालिका ८ को सीमानामा सुसाइरहेको गोराङ््दी खोला पार गर्दै दैनिक सयौं गाउँले मनहरी बजारबाट दसैं किनमेल गरी घर फर्कन्थे। कमाउन गएकाहरू झोलाभरि दसैं सामान बोकेर घर फर्किएपछि दसैंको छुट्टै रौनक हुन्थ्यो। तर, गोराङ्दी खोला किनारमा साहुको जग्गामा वर्षौंदेखि बस्दै आएकी कान्छीमायालाई यो वर्षको दसैं रौनकले छोएको छैन। बन्दाबन्दीसँगै कोरोना त्रासका कारण उनका छोरा बलबहादुर यस वर्ष कमाउन गाउँबाहिर जान सकेनन्। दसैं मुखमै आइसक्यो, यो वर्ष कमाउन कतै जान पाइएन, बलबहादुरले भने, हामी त जसरी पनि टार्छौं, बालबच्चालाई बुझाउन भने गाह्रो छ। वृद्ध आमा, श्रीमती र पाँच छोराछोरीको बलबहादुरकै भरमा छन्। तामाङ परिवारजस्तै यस क्षेत्रका प्रायः परिवारमा यस वर्ष दसैंको रौनक देखिँदैन। गत वर्षहरूमा गाउँघरमा दसैं नजिकिँदै गर्दा छुट्टै रौनक हुन्थ्यो। घर लिपपोत, पिङ र गाउँबाहिर कमाउन गएकाहरू झोलाभरि किनमेल गरेर घर फर्कंदा दसैं घरैमा आएको अनुभूति हुन्थ्यो। तर, मकवानपुरको पश्चिमी गाउँहरू दसैं सुरु भइसक्दा पनि सुनसान छ। कोरोना संक्रमण त्रासका कारण घरमै बसेकाहरू दसैं कसरी टार्ने भन्ने चिन्तामा छन्। यस्तै चिन्ताले घेरिएका छन् चौकीटारका भीमबादुर तामाङ। गाउँमा यो वर्ष सबैको घरमा मान्छे छ, काम गर्न नपाएपछि पैसा पनि भएन, उनले भने, छोरीहरू पनि कोरोनाले गर्दा नआउने भयो, एक्को बुढोलाई के दसैं हजुर। कैलाश र राक्सिराङका गरी करिब पाँच हजार युवा कामका लागि गाउँबाहिर जाने गरेको स्थानीय तहको अनुमान छ। तर, कोरोना त्रासका कारण यस वर्ष अधिकांश युवा घरमै रहका छन्। विदेशमा हुनेहरू प्रायः उतै छन्, गाउँमा हुनेहरू देशका विभिन्न सहरमा काम गर्न गएकाले सुनसान भएको राक्सिराङ गाउँपालिकाका अध्यक्ष राजकुमार मल्लले बताए।"

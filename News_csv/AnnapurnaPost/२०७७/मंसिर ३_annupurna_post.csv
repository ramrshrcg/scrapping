शीर्षक,विवरण
अर्थतन्त्रलाई टेको,"सरकारी पैसा खर्च गर्ने कार्यालयको संख्या सात हजारभन्दा बढी छ। शासन प्रणाली संघीय संरचनामा गएपछि खर्च हुने विन्दु पनि क्रमशः बढिरहेका छन्। सरकारी खर्चको दायरा बढ्दै जानु र कोरोना महामारीका कारण अर्थतन्त्र पनि धराशयी हुने चिन्ता बढिरहेको बेला सरकारले फजुल खर्च नियन्त्रणमा सकारात्मक प्रयासको थालनी गरेको छ। कार्यविधि नै बनाएर सार्वजनिक कार्यालय र सरकारी अधिकारीको खर्चमा अंकुश लगाउन गरिएको यो प्रयासले अर्थतन्त्रको त्राण बच्ने अपेक्षा गरिएको छ। प्रभावकारी कार्यान्वयन हुने हो भने कमजोर अर्थतन्त्र रक्षाका लागि यो उपाय भरपर्दो टेको हुनसक्छ। पछिल्ला वर्षहरूमा सरकारी कार्यालयहरूमा अनुत्पादक क्षेत्रमा खर्च गर्ने प्रवृत्ति अत्यासलाग्दो तरिकाबाट मौलाइरहेको छ। नेतादेखि उच्च प्रशासकले समेत फजुल खर्च कटौतीमा चासो नदिँदा विकास निर्माणका काममा बाधा पुगेको थियो। अनुत्पादक क्षेत्रमा खर्च गरेर मोज गर्ने प्रवृत्ति रोक्नतर्फ ढिलै भए पनि चासो दिनु प्रशंसनीय हो। सार्वजनिक निकायमा कार्यरत पदाधिकारी वा कर्मचारीलाई भत्ता प्रदान गर्न रोक लगाइएको छ। उनीहरूले प्रोत्साहन, अतिरिक्त समय काम गरेबापतको, जोखिम, विशेष, खाना वा खाजा खर्च पाउने छैनन्। सार्वजनिक निकायका पदाधिकारीले एकभन्दा बढी सरकारी सवारी साधन प्रयोग गर्न नपाउने भएका छन्। नेपाल सरकार वा वैदेशिक ऋणको स्रोतबाट सवारी साधन खरिद गरिने छैन। तर अत्यावश्यक अवस्थामा सवारी साधन खरिद गर्नुपर्ने भए अर्थ मन्त्रालयको सहमति लिनुपर्ने व्यवस्था गरिएको छ। सार्वजनिक निकायले वार्षिक स्वीकृत कार्यक्रमबाहेक आर्थिक दायित्व सिर्जना हुने विषयमा निर्णय गर्दा वा त्यस्तो विषयमा मन्त्रिपरिषद्मा प्रस्ताव पेस गर्दा अर्थ मन्त्रालयको सहमति लिनुपर्ने मापदण्डमा उल्लेख छ। सार्वजनिक निकाय तथा सार्वजनिक पदधारण गरेको व्यक्तिले सरकारी कामको सिलसिलामा खर्च गर्दा कार्यालय सामान, मसलन्द, पानी, बिजुली, इन्धनजस्ता खर्चमा मितव्ययिता कायम गर्नु पर्नेछ। हुन त सरकारले फजुल र अनुत्पादक खर्च नियन्त्रण गर्न यसअघि निर्देशिका तथा थुप्रै नीतिगत मार्गदर्शन गरे पनि प्रभावकारी भएको छैन। सरकारी अध्ययनअनुसार आतिथ्य सत्कारमा मात्रै पछिल्ला तीन वर्षमा २० अर्ब रुपैंयाँ खर्च भएको छ। तर यसरी खर्च गरेवापत के उपलब्धि भयो भन्ने प्रश्न अनुत्तरित छ। केही शीर्षकमा भएका खर्चप्रति असहमति जनाउँदै महालेखा परीक्षक कार्यालयले सरकारलाई सचेत पनि गराउँदै आएको छ। तर अदृश्य रूपमा हुने खर्चको हिसाबकिताबै छैन। फाल्तु खर्च बढेको भन्दै महालेखाले हरेक वर्ष प्रतिवेदन बनाउँछ। खर्च नियन्त्रण गर्न सुझाव त दिन्छ तर यस्ता प्रतिवेदनलाई नेतादेखि उच्च प्रशासकले समेत गम्भीर रूपमा लिँदैनन्, जसले आर्थिक नियन्त्रणमा समेत वाधा उत्पन्न भएको छ। मुलुकको अर्थतन्त्र यतिखेर अत्यासलाग्दो तरिकाबाट गुज्रिरहेको छ। सरकारको आम्दानीको महत्वपूर्ण हिस्सा साधारण खर्चमा नै सकिने गरेको छ। कोरोनाको असर अझै केही वर्ष रहने हो भने यसको बढी प्रभाव अर्थतन्त्रमा पर्ने छ। यही वास्तविकतालाई ध्यानमा राखेर अर्थ मन्त्रालयको प्रस्तावमा सरकारले यो मापदण्ड कार्यान्वयनमा ल्याएको हो। तर मापदण्ड बनाउँदैमा सबै काम पूरा भयो भन्ने ठान्नु हुँदैन। यसको कार्यान्वयनमा सबैभन्दा ठूलो भूमिका पनि अर्थकै हुन्छ। मातहतका निकायसँग सहकार्य, समन्वय र छलफल गरेर यसको कार्यान्वयनमा जानुपर्छ। संघ, प्रदेश र स्थानीय सरकारले फजुल खर्च नियन्त्रणमा आफूले के काम गर्न सकियो भन्नेतर्फ स्वमूल्यांकन गर्ने परिपाटी बसाल्नुपर्छ। सरकारी पैसा खर्च गर्ने हरेक कार्यालयले अर्थतन्त्र जोगाउन सरकारले अहिले ल्याएको कार्यक्रमलाई आफ्नै ठानेर फजुल खर्च नियन्त्रणमा सहयोग पुयाउनुपर्छ।"
नेकपा विवाद वारपारतर्फ,"काठमाडौं : सत्तारूढ दल नेकपाका जोर पाइलट प्रधानमन्त्री केपी शर्मा ओली र पुष्पकमल दाहाल आआफ्नै अडानमा टसमस नहुँदा विवाद झन् कचपल्टिएको छ। बुधबारका लागि तय भएको सचिवालय बैठक केही दिन पछि सार्न प्रधानमन्त्री तथा अध्यक्ष ओलीले गरेको प्रस्तावमा अर्का अध्यक्ष दाहालले सहमति नजनाएपछि परिस्थिति थप बिग्रिएको हो। कात्तिक २८ को सचिवालय बैठकमा दाहालले ओलीमाथि दर्जनौं आरोप लगाउँदै १९ पृष्ठको प्रस्ताव पेस गरेपछि नेकपा विभाजनको दोसाँधमा उभिएको छ। शीर्ष नेताहरूकै बीच आरोपप्रत्यारोप चरम बिन्दुमा पुगेको छ। कलहले उत्कर्ष रूप लिइरहेको छ। ओली पक्षका नेताहरू दाहालको प्रस्ताव फिर्ता लिनुपर्ने अडानमा छन्। नत्र बैठकमा बस्नु र प्रस्तावमा प्रधानमन्त्रीले जवाफ दिइरहनु पर्छ भन्ने नभएको उनीहरूको भनाइ छ। उक्त प्रस्ताव प्रस्ताव नभएर कथित आरोपपत्र भएको ओली पक्षको बुझाइ छ। दाहालको प्रस्ताव फिर्ता लिन, दुई अध्यक्ष संवादमा बसेर सहमति खोज्न र बुधबार तय भएको सचिवालय बैठक केही समय स्थगित गर्न प्रधानमन्त्री ओलीले मंगलबार महासचिव विष्णु पौडेललाई दाहालको निवास खुमलटार पठाएका थिए। तर दाहालले त्यसमा सहमति जनाएनन्। उनले आफ्नो प्रस्ताव फिर्ता नहुने र बैठक पनि नरोकिने बताए। सबै विषयमा सचिवालय बैठकभित्रै छलफल गरेर निचोडमा पुग्न सकिने उनको भनाइ थियो। मंगलबार अध्यक्ष प्रचण्डसँग महासचिवले बैठक केही दिन पछि सार्न प्रधानमन्त्री तथा अर्का अध्यक्षको तर्फबाट प्रस्ताव गर्नु भएको रहेछ। उहाँ (प्रचण्ड)ले बैठक सार्ने कुरा हुँदैन भनिदिनुभएछ, प्रवक्ता नारायणकाजी श्रेष्ठले अन्नपूर्णसँग भने। दाहालले पौडेललाई बैठक सार्नै पर्ने भए पनि सचिवालय बैठक बसेरै यस सम्बन्धमा निर्णय लिइने जवाफ दिएको उनको सचिवालयले जनाएको छ। दिउँसो बालुवाटारमा ओलीसँग महासचिव पौडेल, ईश्वर पोखरेल, सुवास नेम्बाङ, पृथ्वीसुब्बा गुरुङ, प्रदीप ज्ञवालीलगायत नेताहरूको छलफल भएको थियो। छलफलमा दाहालको प्रस्ताव फिर्ता र दुई अध्यक्षबीच सहमति नभएसम्म बैठक राख्न नहुने निष्कर्ष नेताहरूले निकालेका थिए। त्यसपछि महासचिव पौडेलले बालुवाटारमा नेताहरूकै अगाडिबाट दाहाललाई टेलिफोन गरेका थिए। सहमतिमा मात्र बैठक तय गरौं, भोलि (मंसिर ३) का लागि स्थगित गरौं, पौडेलले दाहाललाई टेलिफोनमा भने। ओली निकट नेता, संसदीय दलका उपनेता सुवास नेम्बाङले केही दिन बैठक रोकेर दुई अध्यक्षले छलफल गर्दै सहमतिमा पुग्नुको विकल्प नभएको बताए। गत स्थायी समितिको निर्णय कार्यान्वयन गरेर अगाडि बढ्नु र पार्टीलाई एक ढिक्का बनाएर जानुको विकल्प नरहेको उनको भनाइ छ। बालुवाटारमा हामी प्रधानमन्त्रीसँग छलफल गर्दै गर्दा त्यहींबाट महासचिवले अध्यक्ष प्रचण्डलाई दिउँसो साढे ३ बजेतिर टेलिफोन गर्नुभएको थियो। दुई अध्यक्षसँग सल्लाह गरेर महासचिवले बैठक राख्ने र स्थगित गर्ने हो भन्दै उहाँले भोलि (३ मंसिर) का लागि स्थगित गरौं, केही दिन समय लिएर सहमति जुटाऔं। यसो गरौं भन्नुभयो, नेम्बाङले अन्नपूर्णसँग भने, उता (दाहाल)बाट ठीक छ, सल्लाह गरेर म खबर गरौंला भन्नुभएको छ। दाहाल पक्षले सहमतिमा बैठक स्थगित गर्नेतिर नगएमा महासचिव पौडेलले बुधबार बिहान आफ्नो तर्फबाट सचिवालय बैठक स्थगित गरेको सूचना सार्वजनिक गर्ने तयारीमा ओली पक्ष छ। अध्यक्षद्वयको परामर्शमा महासचिवले सचिवालय, स्थायी कमिटी, पोलिटब्युरो तथा केन्द्रीय कमिटी बैठकका लागि कार्यसूची तयार गर्ने र बैठक बोलाउने, सम्बन्धित कमिटीको बैठकको कार्यसूची पेस गर्ने, पारित गर्ने र तदनुरूप बैठक सञ्चालन गर्ने विषय अन्तरपार्टी निर्देशन (अपानि) मा उल्लेख भएको छ। त्यही टेकेर महासचिवले बुधबार बिहान दाहाल नेपाल पक्ष सहमतिमा नआए बैठक स्थगितको सूचना पठाउनुहुन्छ, ओली निकटका एक स्थायी समिति सदस्यले भने। दाहालनेपाल पक्षले भने मंगलबार अबेरसम्म बैठक रोक्ने विषयमा कुनै धारणा बनाइसकेको छैन। ओली पक्षीय नेताहरू बालुवाटारमा छलफल गर्दै गर्दा दाहालले पनि आफ्नो निवासमा वरिष्ठ नेता माधव नेपाल र उपाध्यक्ष वामदेव गौतमसँग भेटवार्ता गरेका थिए। उक्त छलफलमा पार्टी बैठक नरोक्ने, ओली पक्ष सहभागी नभए पनि बैठक राखेर स्थायी समिति बैठकको मिति तोकेर जाने तय गरियो। प्रवक्ता श्रेष्ठले बैठक नरोकिने बताए। उहाँहरूका कुरा बैठकमै राख्नुपर्छ। बैठक रोकिंँदैन। सबै कुरा बैठकमा राखेर त्यहीँबाट समस्या समाधानको खोजी गर्नुपर्छ, श्रेष्ठले भने। नेकपामा दुई पक्ष आआफ्नै अडानमा रहने र बैठक राख्ने र नराख्नेमै नेताहरू घम्साघम्सी गरेमा पार्टी संकटमा पर्नेछ। सम्भाव्य जोखिम रोक्न पनि उपायको खोजी पहिले गर्नुपर्नेमा कतिपय नेताहरूको तर्क देखिन्छ। खुमलटारमा उपाध्यक्ष गौतम र वरिष्ठ नेता नेपालसँग भेट गरेपछि साँझ दाहालले राष्ट्रपति विद्यादेवी भण्डारीसँग पनि भेटवार्ता गरेका छन्। भेटमा राष्ट्रपति भण्डारीले पार्टी एकता बचाएर अगाडि बढ्न सुझाव दिएको स्रोतले बतायो। राष्ट्रपति भण्डारीले यसबीच उपाध्यक्ष गौतम, गृहमन्त्री रामबहादुर थापालगायत नेताहरूसँग पनि भेटवार्ता गरेकी थिइन्। प्रधानमन्त्री ओलीले पनि कात्तिक २९ मा राष्ट्रपति भण्डारीसँग भेट गरेका थिए। ओली पक्षीय नेता नेम्बाङले आफूले दुवै अध्यक्षलाई केही समय लिएर छलफल गरेर सहमतिमा बैठक बोलाएर जान सुझाव दिएको बताए। खुमलटारमा अध्यक्षलाई पनि खबर पठाएको थिएँ, उहाँले तपार्इंलाई भेट्न बोलाउँछु हैं भनेर खबर पठाउनु भएको छ। तर यति हुँदाहँुदै पनि साथीभाइमार्फत खबर पठाएको छु। दुई अध्यक्षले छलफल गर्दै सहमतिमा पुग्नुको विकल्प छैन। विगत जुन स्थायी समितिको निर्णय छ, त्यसलाई कार्यान्वयन गर्दै अगाडि बढ्नु पर्छ। पार्टीलाई एक ढिक्का राख्नुपर्छ। यो सन्दर्भमा अहिले भोलि (मंसिर ३) बस्न लागेको सचिवालय बैठक अगाडि तपाईंहरूको आवश्यक तयारी पुगेको जस्तो लाग्दैन। त्यसकारण केही समय लिनुहोस्। केही समय बैठक रोक्नुहोस्। तपाईंहरूबीच आवश्यक तयारी गरेर मात्र अगाडि बढ्नु होला। त्यसो गर्नु राम्रो होला भन्ने सन्देश दुवै अध्यक्षकहाँ पुयाउने काम गरेको छु नेम्बाङले भने। प्रधानमन्त्रीले भने आफू पार्टी एकताको पक्षमा ढृढ रहेको र यसलाई यताउती हुन नदिने आफूहरूसँग बताएको पनि नेम्बाङले सुनाए। यसबीच, ओलीले कात्तिक ३० मा वरिष्ठ नेता माधव नेपाल र उपाध्यक्ष गौतमलाई महासचिव विष्णु पौडेललाई सँगै राखेर छुट्टाछुट्टै छलफल गरेका थिए। ओलीले दुवै नेतासँग दाहालले सचिवालय बैठकमा राखेको प्रस्ताव दस्तावेज नभई आफूविरुद्ध नियोजित रूपमा गरिएको प्रहार भएकाले त्यसलाई आफूले जवाफ दिएर नजाने बताएका थिए।"
वनको जग्गा फिर्ता,"रौतहट : राष्ट्रिय वन क्षेत्रको १ सय २२ बिघा जग्गा व्यक्तिले आफ्नो नाममा दर्ता गरेको पाँच वर्षपछि दर्ता खारेज भएको छ। रौतहटको गुजरा नगरपालिका९ (साबिक रंगपुर गाविस ५) मा रहेको वन क्षेत्रको १ सय २२ बिघा जग्गा फिर्ता भएको हो। गत कात्तिक २३ गते जिल्ला प्रशासन कार्यालय, नापी कार्यालय, मालपोत कार्यालय र डिभिजन वन कार्यालयको संयुक्त बैठकको निर्णयपछि मालपोत कार्यालयले यस्तो निर्णय गरेको हो। सो जग्गा २६ जना व्यक्तिको नाममा दर्ता भएको थियो। व्यक्तिको नाममा रहेको वनको जग्गाकोे से्रस्ता बदर गरी १ सय २२ बिघा जग्गा सरकारको नाममा फिर्ता भएको रौतहटका प्रमुख जिल्ला अधिकारी इन्द्रदेव यादवले जानकारी दिए। गुजरा खोल्सीदेखि पूर्व आवादी गाउँदेखि पश्चिम, बागमती सिँचाइको नहरदेखि दक्षिण, गुजरा खोल्सीदेखि उत्तरको वन क्षेत्रको सो जग्गा व्यक्तिको नाममा दर्ता भएको थियो। सर्लाही, ओखलढुंगा, काठमाडौं, रामेछाप, सिन्धुली, सोलुखुम्बु, सिन्धुपाल्चोक, रौतहटलगायतका जिल्लाका २६ जनाले २०७२ सालमा आफ्नो नाममा दर्ता गराउन सफल भएका थिए। वन ऐन २०४९ को दोस्रो संशोधित ऐनको दफा १६ को उपदफा २ क बमोजिम करिब ८२ दशमलव ९० हेक्टर जग्गाको दर्ता खारेज गरिएको हो। राष्ट्रिय वनको जग्गा किर्ते गरी व्यक्तिको नाममा दर्ता गराएको भन्दै डिभिजन वन कार्यालय रौतहटले केही वर्ष अघिदेखि दर्ता खारेज गराउने प्रक्रिया थालेको थियो। भूमाफियाले वन क्षेत्रको जग्गा आफ्नो नाममा दर्ता गराउन सफल भएपछि प्रक्रिया पुयाएर दर्ता खारेज गरिएको डिभिजन वन कार्यालय रौतहटका वन अधिकृत विनोद सिंहले बताए। कित्ता नम्बर १ देखि २६ सम्म व्यक्तिले दर्ता गरेको सो जग्गा डिभिजन वन कार्यालयको फैसलाले २०७६ पुस ७ गते नै बदर गरेको थियो। नक्कली कागजातको आधारमा नापी कार्यालय रौतहटले सो जग्गाको २०७२ जेठ ६ गते पुर्जा वितरण गरी फिल्ड बुक र नक्सा कायम गरेको थियो। व्यक्तिले आफ्नो नाममा जग्गा दर्ता गरे पनि उक्त जमिन कसैले भोगचलन गर्न सकेको थिएनन्। सो स्थानमा वन कार्यालयले तारबार गरी वर्षौंअघि वृक्षरोपण गरेको थियो। वनको जग्गा व्यक्तिको नाममा दर्ता गराउन भूमिका खेलेको भन्दै दुई वर्षअघि वन कार्यालयले तत्कालीन रंगपुर गाविसका अध्यक्ष हरिनारायण बन्ठा र वन कार्यालयका तत्कालीन रेन्जर तथा हाल सहायक वन अघिकृत रामकेवल यादवलाई नियन्त्रणमा लिएर अनुसन्धानसमेत गरेको थियो।"
कोरोना संक्रमणको एक वर्ष : भ्याक्सिनमै भरोसा,"काठमाडौं : चीनमा कोरोना भाइरस देखा परेको एक वर्ष पूरा भएको छ। चीनकै हुबेई प्रान्तका ५५ वर्षीय व्यक्तिमा १७ नोभेम्बर २०१९ मा पहिलो पटक संक्रमण पुष्टि भएको साउथ चाइना मर्निङ पोस्टले जनाएको छ। त्यसयता विश्वमा कोरोना संक्रमितको संख्या ५ करोड ५६ लाख नाघेको छ। वल्र्डोमिटर्सका अनुसार हालसम्म कोरोनाकै कारण १३ लाख ३६ हजारभन्दा बढीको मृत्यु भएको छ। संक्रमितमध्ये ३ करोड ८७ लाखभन्दा बढी निको पनि भएका छन्। चीनमा सक्रिय संक्रमितको संख्या ३ सय ५३ मात्र देखिएको छ। कुल संक्रमितको संख्या ८६ हजार ३ सय ६१ छ। त्यहाँ ४ हजार ६ सय ३४ जनाले ज्यान गुमाएका छन्। कोरोना संक्रमणबाट बच्न कुनै औषधि पत्ता नलागे पनि वैज्ञानिकहरूले खोप (भ्याक्सिन) को विकास भने गरिरहेका छन्। विश्वव्यापी रूपमा दर्जनौं खोप उत्पादक कम्पनी परीक्षणको अन्तिम चरणमा छन्। एक वर्षपछि खोपको परीक्षण सफल हुनु उपलब्धिमूलक भएको स्वास्थ्य सेवा विभागअन्तर्गत इपिडिमियोलोजी तथा रोग नियन्त्रण महाशाखाका निर्देशक डा वासुदेव पाण्डे बताउँछन्। संक्रमणको एक वर्ष अवधिमा धेरै कुरा थाहा भएको छ। आसलाग्दो वातावरण निर्माण भएको छ, डा पाण्डे भन्छन्, खोप परीक्षण ९५ प्रतिशत सफल भएको कुरा बाहिर आएको छ। जे जति दुःख पाउने हो, त्यो पाइसकियो। अब संक्रमण नियन्त्रणमा आउँछ जस्तो लाग्छ। विश्व स्वास्थ्य संगठन (डब्लूएचओ)का अनुसार १ सय ८२ कम्पनीले खोपको क्लिनिकल परीक्षण गर्न आवेदन दिएकामा ३६ वटाले अनुमति पाएका छन्। जसमध्ये मोडर्ना, फाइजर तथा बायोएनटेकद्वारा निर्मित खोप चर्चामा छन्। डब्लूएचओका प्रमुख डा टेड्रोस अधानम गेब्रियससले भने खोप आफैंले महामारी अन्त्य नगर्ने बताएका छन्। उनले भनेका छन्, कोभिड१९ विरुद्धको खोप अन्य उपायको पूरक मात्र हो। अमेरिकी खोप निर्माता कम्पनी मोडर्नाले विकास गरेको खोपको परीक्षण ९५ प्रतिशत सफल भएको जनाइएको छ। मोडर्नाका प्रमुख मेडिकल अधिकृत टाल ज्याक्सले बीबीसीसँगको खोपको प्रभावकारिता उल्लेखनीय रहेको जनाएका छन्। यो खोप खरिदका लागि बेलायतले मोडर्ना कम्पनीसँग वार्ता गरिरहेको छ। यसअघि फाइजर र जर्मनीको बायोएनटेकले पनि संयुक्त रूपमा खोप बनाएको दाबी गरेका थिए। यो खोप ६ मुलुकका ४३ हजार ५ सय ५३ जना व्यक्तिमा परीक्षण गरिएको छ। फाइजरका अध्यक्ष डा अल्बर्ट बोर्लाले भनेका छन्, विश्वव्यापी संकटबाट बाहिर निकाल्ने प्रयासको नजिक पुगिसकेका छौं। फाइजरले सोमबार विज्ञप्ति जारी गर्दै ९० प्रतिशत खोप प्रभावकारी भएको दाबी गरेको छ। अमेरिकाको टेक्सास, न्यु मेक्सिको, टेनेसी र आइल्यान्ड गरी चार राज्यमा परीक्षण वितरण गरिने कम्पनीले जनाएको छ। त्यस्तै बेलायतको अक्सफोर्डले पनि यस वर्षको अन्त्यसम्ममा खोप निर्माण भइसक्ने दाबी गरेको छ। फाइजर र बायोएनटेकले १ अर्ब ९५ करोड अमेरिकी डलरमा अमेरिकालाई १० करोड डोज खोप उपलब्ध गराउनुपर्ने सम्झौता गरेका छन्। कहाँ चुक्यौं हामी ? नेपालमा कोरोना संक्रमण सुरु भएको १० महिना नाघेको छ। चीनकै उहानबाट नेपाल फर्किएका एक युवालाई नेपालमा पहिलो पटक गत माघ ९ गते संक्रमण भएको थियो। त्यसयता नेपालमा पनि संक्रमितको संख्या २ लाख ११ हजार ४ सय ७५ पुगेको छ। यस अवधिमा कोरोनाका कारण १ हजार २ सय ४७ जनाले ज्यान गुमाइसकेका छन्। स्वास्थ्य तथा जनसंख्या मन्त्रालयका पूर्वप्रमुख विशेषज्ञ डा सुशीलनाथ प्याकुरेल चीनमा संक्रमण देखापर्नेबित्तिकै पूर्वतयारी गर्न चुकेको बताउँछन्। लकडाउन अवधिमा पर्याप्त तयारी नगर्दा नेपालमा समुदाय स्तरमा संक्रमण विस्तार हुन पुगेको डा प्याकुरेलको ठम्याइँ छ। खुला सीमा, क्वारेन्टाइन, होल्डिङ सेन्टरको निर्माण एवं व्यवस्थापन गर्न चुकेको विज्ञहरू बताउँछन्। केही सातायता पीसीआर परीक्षण गरेकामध्ये २५ प्रतिशतमा संक्रमण पुष्टि हुने गरेको थियो। मंगलबार भने संक्रमणको अवस्था तुलनात्मक रूपमा सुधार आई १६ प्रतिशतमा झरेको छ। उपत्यकामा मंगलबार ३ सय ३९ जनामा कोरोना संक्रमण पुष्टि भएको छ। मुलुकभर भने मंगलबार ५ सय २ कोरोना संक्रमित थपिएका छन्।अहिले ३० हजार ९ सय ६ जना सक्रिय संक्रमित छन्। जसमध्ये २ हजार २ सय ७ संक्रमित घरमै आइसोलेसनमा छन्। हाल ३ सय १८ जना सघन उपचार कक्षमा र ३८ जना भेन्टिलेटरमा उपचाररत छन्। हालसम्म १ लाख ७९ हजार २ सय ४२ जना कोरोना संक्रमणमुक्त भएका छन्। अन्य मुलुकमा संक्रमण देखापर्नेबित्तिकै हामी पूर्वतयारीमा चुक्यौं। सरकारी विज्ञ र बाहिर रहेका स्वतन्त्र विज्ञको राय सल्लाहअनुसार सरकारले कार्यक्रम अघि सारेन, डा प्याकुरेल भन्छन्, सिद्धान्त मिल्ने र नमिल्ने समेत गरी चार थरी विज्ञको भेला गराएर निर्णय गरेको भए आजको अवस्था आउने थिएन। मन्त्रालयले सिद्धान्त मिल्ने र आस्थाका आधारमा विज्ञ छनोट गरी राय सल्लाह लिँदा असफल हुन पुगेको उनी बताउँछन्। पहिलो संक्रमितको व्यक्तिको कोरोना भाइरस परीक्षण गर्न हङकङ पठाइएको थियो। अहिले नेपालमै परीक्षण व्यवस्था गर्नु र अन्य पूर्वाधारको पनि निर्माण गरी उपचार व्यवस्थापन प्रभावकारी बनाउनुलाई सकारात्मक ढंगले लिनुपर्ने महाशाखाका निर्देशक डा पाण्डे बताउँछन्। हामीले खोप निर्माण गर्न सक्दैनौं। डब्लूएचओले कोरोना भाइरसविरुद्ध खोप (भ्याक्सिन) उपयुक्त भएको ठहर गरेपछि ल्याइहाल्ने तयारी गर्नुपर्छ, उनी भन्छन्।"
बेरोजगारलाई स्वरोजगार,"काठमाडौं : सरकारले वैदेशिक रोजगारीबाट फर्केकालाई उद्यमी बनाउने कार्यक्रम ल्याउने तयारी गरेको छ। विदेशबाट फर्केकालाई उद्यमी बनाएर स्वरोजगार बनाउँदै प्रयाप्त मात्रामा रोजगारी सिर्जना गर्ने गरी योजना ल्याउन लागेको हो। राष्ट्रिय योजना आयोगका उपाध्यक्ष पुष्पराज कँडेलले कोरोना भाइरसबाट उत्पन्न बेरोजगारी समस्या अन्त्य गर्न रोजगारी केन्द्रित योजना ल्याउन लागेको बताए। स्वदेशमा प्रशस्त रोजगारी सिर्जना गर्ने गरी आयोगले अध्ययन गरिरहेको उनको भनाइ छ। कोभिड१९ को संकट चुलिँदै गएपछि सरकारले रोजगारमुखी कार्यक्रम ल्याउन नसकेको भन्दै अर्थविद्ले बेरोजगारी र भोकमरीको समस्या बढ्ने बन्दै चिन्ता व्यक्त गर्न थालेका छन्। योजना आयोगका उपाध्यक्ष कँडेलले पर्यटन, शिक्षा, स्वास्थ्य, कृषि, पूर्वाधार निर्माणलगाययत क्षेत्रमा रोजगारी सिर्जना गर्न सकिने बताए। कोभिडको मार परेका क्षेत्रमै रोजगारी सिर्जना गर्ने गरी अध्ययन भइरहेको छ, उनले भने। कृषि क्षेत्रमा प्रशस्त रोजगारी सिर्जना गर्न सकिने सरकारको सोच छ। नेपाल कृषिप्रधान देश भए पनि कृषिमा आत्मनिर्भर हुन सकिरहेको छैन। दुई खर्बभन्दा बढीको कृषिजन्य वस्तु आयात भइरहेको छ। सरकारले विदेशबाट फर्केकालाई कृषिको व्यवसायीकरणमा सघाएर स्वरोजगार बनाउने कार्यक्रम ल्याउन लागेको छ। कोरोना अन्त्य नहुँदासम्म लगानी गर्न र नयाँ रोजगारी सिर्जना गर्न समस्या हुने भएकाले पुरानै लगानी र संरचनालाई प्राथमिकता दिएर रोजगारी बढाउने सोच रहेको कँडेल बताउँछन्। कोरोना भाइरसले गत फागुनदेखि वैदेशिक रोजगार ठप्प छ। कोरोनाअघि दैनिक १३ सयभन्दा बढी वैदेशिक रोजगारीमा जाने गरेका थिए। कोरोनाका कारण भारतबाट पाँच लाखभन्दा बढी श्रमिक फर्किएका छन्। खाडी, मलेसियालगायत अन्य मुलुकबाट पछिल्लो समय १ लाख २९ हजार ७ सय ३७ जना कामदार फर्किएका छन्। कोरोनाको जोखिम बढेसँगै विदेशबाट फर्किनेको संख्या बढ्दै गएको छ। सरकारले अझै ठोस योजना ल्याउन नसक्दा स्वदेशमा खर्च धान्न धौधौ भएका रोजगारीका लागि भारतमै जान थालिसकेका छन्। श्रम, रोजगार तथा सामाजिक सुरक्षा मन्त्रालयले विदेशबाट फर्केकालाई आन्तरिक रोजगारीमा लगाउनुका साथै उद्यम तथा व्यवसायमा स्वरोजगार बनाउन गृहकार्य गरिरहेको छ। योजना आयोगसँग मिलेर मन्त्रालयले रोजगारीका अवसर खोजी गरिरहेको जनाएको छ। स्वरोजगार हुन चाहनेलाई सरकारले सहुलियत कर्जा दिने घोषणा गरेको छ। वाणिज्य बैंकका शाखाबाट कम्तीमा १० जना र अन्य बैंक तथा वित्तीय संस्थाका शाखाबाट ५ जनालाई सहुलियत कर्जा दिने सरकारले कार्यक्रम ल्याएको छ। युवालाई सहुलियत कर्जा प्रदान गर्न राष्ट्रिय युवा परिषद्ले समेत वाणिज्य बैंकसँग सम्झौता गरी सहुलियत कर्जाको ग्यारेन्टी गर्दै आएको छ। सरकारले हरेक स्थानीय तहमा रोजगारी सिर्जना गर्न श्रम सूचना बैंक स्थापना गरेको छ। उक्त बैंकमार्फत बढीभन्दा बढीलाई रोजगारी दिने सरकारको तयारी छ। वैदेशिक रोजगार बोर्डका कार्यकारी निर्देशक राजन श्रेष्ठले स्थानीय तहको साझेदारीमा विदेशबाट फर्केकालाई स्वरोजगार बनाउने कार्यक्रम ल्याउने तयारी भएको बताए। यस वर्ष १० हजारभन्दा बढीलाई उद्यमी बनाउने सोच छ, उनले भने, उद्यमी बनाउन सके स्थानीय तहमै रोजगारी सिर्जना हुन्छ। विदेशबाट फर्केकालाई व्यावसायिक बनाउन परामर्श, वित्तीय साक्षरता, सीपमूलक तालिम र बिउ पुँजीसमेत दिने योजना बनेको बताए। त्यस्तै सरकारले उद्योग मन्त्रालयमार्फत निजी क्षेत्रसँग सहकार्य गरी तीन महिनासम्म तालिम दिने र तालिमपश्चात दुई वर्षसम्म रोजगारीको ग्यारेन्टी गर्ने कार्यक्रम अघि सारेको छ। सरकारले बजेटमार्फत सात लाखदेखि १० लाखसम्म रोजगारी सिर्जना गर्न सकिने घोषणा गरेको छ। त्यसमा पनि अझै कुन क्षेत्रमा कति रोजगारी सिर्जना गर्न सकिन्छ भन्ने विषयमा अझै ठोस अध्ययन हुन सकेको छैन। श्रमविज्ञ डा गणेश गुरुङले बेरोजगारको संख्या बढेसँगै गरिबीमा प्रत्यक्ष असर पर्ने देखिएको बताउँछन्। बेरोजगार ह्वात्तै बढेसँगै सामाजिक सद्भाव बिग्रिने, विकृति र विद्रोह निम्तिन सक्ने आशंका व्यक्त गर्छन्। गरिबी हटाउनमा वैदेशिक रोजगारीले महत्व वपूर्ण भूमिका खेलेको छ। देशको अर्थतन्त्र रेमिट्यान्समै निर्भर छ। श्रम सर्वेक्षण २०११ का अनुसार ५४ लाख घरधुरी रहेकोमा ६० प्रतिशत परिवारले रेमिट्यान्स प्राप्त गर्छन्। वैदेशिक रोजगारीमा रहेकामध्ये अधिकांश निम्न मध्यमवर्गीय परिवार हुन्। अध्ययनअनुसार प्रतिघरधुरीले वार्षिक एक लाख रुपैयाँ रेमिट्यान्स प्राप्त गर्छन्। श्रमविज्ञ गुरुङले विदेशबाट फर्केकालाई सरकारले रोजगारीमा उच्च प्राथमिकता दिनुपर्ने बताउँछन्। राष्ट्रिय गौरवलगायत निर्माणाधीन आयोजनामा विदेशबाट फर्केकालाई रोजगारी दिनुपर्छ, उनले भने, आयोजनाको समय घटाएर छिट्टै सक्ने गरी बढीभन्दा बढी रोजगारी सिर्जना गर्न सरकारले ध्यान दिनुपर्छ। गरिबी निवारणसम्बन्धी ठोस काम हुन नसकिरहेको अवस्थामा पछिल्लो समय कोभिड१९ ले बेरोजगार संख्या बढ्नुका साथै गरिबी पनि बढ्ने विज्ञहरू बताउँछन्। द्वन्द्वकालमा कार्पेट, गार्मेन्ट, पश्मिना, उद्योग, निर्माण क्षेत्र, कलकारखाना, व्यवसाय सबै ठप्प भयो। अहिले पनि कृषि तथा औद्योगिक क्षेत्र फस्टाउन सकेको छैन। अर्थविद् डा चन्द्रमणि अधिकारीले तीन तहका सरकारले निजी क्षेत्र, सहकारी र सार्वजनिक क्षेत्रसँग सहकार्य गरी ठोस कार्यक्रम ल्याउन सके पर्याप्त रोजगारी सिर्जना गर्न सकिने बताउँछन्। जनआन्दोलनपछि पनि रोजगार नीतिमा परिवर्तन नहुँदा बेरोजगारी बढ्नुका साथै गरिबीमा प्रत्यक्ष प्रभाव परेको उनको भनाइ छ। कोभिडले चुनौतीसँगै अवसर दिएकाले रोजगारीका कार्यक्रम ल्याउन सरकारले ढिलाइ गर्न नहुने बताउँछन् ।"
रिपोर्ट कुन पत्याउने ?,"विराटनगर : मोरङको बूढीगंगा गाउँपालिका४ हात्तीमुढाका ४३ वर्षीय उपेन्द्रकुमार रायलाई कात्तिक २ गते ज्वरो र टाउको दुख्ने समस्या भयो। कोरोना भाइरसको लक्षण मिलेपछि उनले कात्तिक ४ गते विराटनगरस्थित कोसी अस्पतालको ल्याबमा स्वाब परीक्षण गर्न दिए। तीन दिनपछि रिपोर्ट पोजेटिभ आयो। संक्रमण पुष्टि भएपछि राय होम आइसोलेसनमा बसे। ११ दिनपछि रिपोर्ट नेगेटिभ आउने आसमा कात्तिक १७ गते विराटनगरको विराट मेडिकल कलेजको ल्याबमा उनले स्वाब दिए। तर, भोलिपल्ट रिपोर्ट पोजेटिभ आएपछि राय फेरि ७ दिन आइसोलेसन बसे। कात्तिक २५ गते उनले पुनः विराटमा नै स्वाब दिए। ५ घण्टापछि रिपोर्ट त आयो तर, पुनः पोजेटिभ। स्वास्थ्यमा कुनै समस्या नदेखिएपछि रिपोर्ट शंका लागेपछि रायले विराटनगर४ बरगाँछीमा सञ्चालित बी सियोर ल्याबमा पुन स्वाब दिए। सो ल्याबमा भने रिपोर्ट नेगेटिभ आयो। उनी भन्छन् ल्याब सबै सरकारद्वारा मान्यता प्रप्त भन्छन्, चेक पनि गर्छन्, तर एकै दिन आएको रिपोर्ट फरकफरक छ, कुनलाई आधार मान्ने ? तीन पटकसम्म पोजेटिभ रिपोर्ट आएका रायलाई अहिले कुनै स्वास्थ्य समस्या छैन। पहिलो पटक कोसीमा स्वास्थ्य परीक्षण गराएको पनि एक महिना हुन लाग्यो। तर, एकै दिन पोजेटिभ र नेगेटिभ रिपोर्ट आउँदा अहिलेसम्म मन सन्तोष भने नभएको राय बताउँछन्। कोरोना जस्तो कुरा, परिवारसँगै बस्नुपर्ने, हिँड्नुपर्ने, एउटा रिपोर्टले नहिँड भन्ने देखाउँछ, अर्कोले कोरोना छैन भन्ने देखाउँछ, उनले प्रश्न गर्दै भने अब मैले गर्ने के हो ? दुई थरी रिपोर्टले आफूलाई मानसिक तनाव बढाएको रायको गुनासो छ। अझै उनी सामाजिक दूरी कायम गरेर काम गरिरहेका छन्। पछिल्लो समय सरकारले निजी क्षेत्रलाई पनि कोरोना परीक्षणका लागि अनुमति दिन थालेपछि विराटनगरमा पीसीआर परीक्षण गर्ने निजी ल्याबको संख्या धेरै छ। तर, ल्याबपिच्छे फरक रिपोर्ट आउँदा जोखिम बढेको सरोकारवाला बताउँछन्। सही रिपोर्ट दिनेभन्दा, प्रतिस्पर्धामा ल्याब खोल्ने क्रम बढेको छ, यसले संक्रमण नियन्त्रणभन्दा पनि जोखिम बढेको छ, मानवअधिकारकर्मी घनश्याम गामनागे भन्छन् ल्याब र त्यसमा काम गर्नेको दक्षता नहेरी सरकारले अनुमति दिँदा जोखिम बढेको हो। स्वाब संकलन गरेको समय, प्रक्रिया र परीक्षण गर्ने किटको आधारमा कहिलेकाहीँ फरकफरक रिपोर्ट आउने माइक्रोबायोलोजिस्ट विवेक तिम्सिना बताउँछन्। सही तरिकाले स्वाब लिए एकै रिपोर्ट आउँछ, नमुनाको क्वालिटी फरक पर्दा यो समस्या देखिने गरेको छ, उनले भने स्वाबको क्वालिटीमा ध्यान दिए यो समस्या हुँदैन। घाँटी र नाकबाट लिने स्वाबको नमुनाको क्वालिटी पहिले टेस्ट गर्न आवश्यक रहेको उनको भनाइ छ।"
नेकपाका नेताहरुको जोड : बैठकबाट निकास निकाल्नुपर्छ,"काठमाडौं : नेकपाभित्र आन्तरिक कलह सुरु भएसँगै नेताहरु पक्ष विपक्षमा उत्रन थालेका छन्। कात्तिक २८ गतेको सचिवालय बैठकमा दाहालले ओलीमाथि दर्जनौं आरोप लगाउँदै १९ पृष्ठको प्रस्ताव पेस गरेपछि शीर्ष नेताहरूकै बीच आरोपप्रत्यारोप चरम बिन्दुमा पुगेको छ। यता नेकपा स्थायी कमिटी सदस्य भीम रावलले फुट र विभाजन जस्तो देश र जनतालाई धोका र पार्टीप्रति गद्दारी हुने कुकर्ममा कोही नलाग्न आग्रह गरेका छन् । उनले नेकपा एकीकरणको घोषणा, राजनीतिक प्रतिवेदन,केन्द्रीय कमिटी र कार्यदलको प्रतिवेदनमा आधारित स्थायी कमिटीको निर्णय, विधान र पद्धतिको पालना नै समस्याको समाधान भएको बताएका छन् । उनले ट्वीट गर्दै भनेका छन, 'बैठकबाट समस्याको समाधान खोज्नुपर्छ। फुट र विभाजन जस्तो देश र जनतालाई धोका र पार्टीप्रति गद्दारी हुने कुकर्ममा कोही नलागौं।' नेकपा नेतृ एवम् सांसद रामकुमारी झाक्रीले पार्टी एकता जोगाउने हो भने पार्टीका सदस्यहरूले बैठकबाट भाग्ने नभइ बैठकबाट निकास निकाल्न दवाब दिनुपर्ने बताएकी छन् । उनले कार्यकर्ता होईन पार्टीका सदस्य बन्ने प्रयास गर्नुपर्ने धारणा राखेकी छन्। 'बैठक, विधि छोडेर अध्यारो कोठाका स्वार्थ समूहसँग गरेको लेनदेनमा खाएको धोका कम्तिमा कमरेड प्रचण्ड, कमरेड बामदेव र कमरेड माधवले नभुलुन।' उनले ट्वीट गर्दै लेखेकी छन्, 'आजको बैठक षड्यन्त्रपूर्वक पर नसारियोस्। समस्याको पहिचान गरिएको छ, संवाद छलफल र विधिबाट निकास निकाल्न बैठक नै अन्तिम र वैध विकल्प हो।' नेकपाको यो सकसले निकास पाउनुपर्ने उनको तर्क छ। झाक्रीले व्यक्तिका लेनदेनले मिल्ने होईन मिल्ने बिन्दु पार्टीको विधि र पद्धति भएकाले प्रक्रियामा गएर मिल्नुपर्ने धारणा राखेकी छन्। उनले लेखेकी छन्, 'यो दल सामाजिक संस्था र सामाजिक पूँजी दुबै हो। त्यसैले जनताप्रति जवाफदेही देखिनु पर्ला: ""मिल्ने"" व्यक्तिका लेनदेनले मिल्ने होईन मिल्ने बिन्दु पार्टीको विधि र पद्धति हो। त्यही विधि प्रक्रियामा गएर मिल्नुपर्छ।' नेकपा केन्द्रीय सदस्य माधव ढुंगेलले एकताको महाधिवेशन अगाडि पार्टीका निर्णयहरु बहुमत अल्पमतका आधारमा नभई सहमतिमा हुने भनिएको स्मरण गराएका छन् । उनले विचारका आधारमा नभई स्वर्थ केन्द्रित दाउपेचको राजनीतिको हिसाब किताब गर्ने हो भने त्यस्तो प्राविधिक बहुमत कतिबेला कस्को पक्षमा हुन्छ भन्न नसकिने तर्क गरेका छन् । उनले लेखेका छन्, 'पार्टीलाई एकताको महाधिवेशनतर्फ डोर्याउनुपर्छ । अल्पमत र बहुमतको खेलमा लागेर महाधिवेशन अलमल्याउने र पार्टीको संगठनात्मक शक्ति कमजोर बनाउने काम गर्नु हुदैन।' उनले आरोपपत्र फिर्ता लिनुपर्ने र भदौ २६ को निर्णयमा टेकेर बैठक आयोजना गर्नुपर्ने धारणा राखेका छन्।"
विदेशी मुद्राको प्रमुख स्रोत पर्यटन : मन्त्री भट्टराई,"झापा : संस्कृति, पर्यटन तथा नागरिक उड्डयनमन्त्री योगेश भट्टराईले नेपालको पर्यटन क्षेत्रले वार्षिक ८० अर्ब बढी विदेशी मुद्रा आर्जन गरिरहेको बताएका छन्। झापाको विर्तामोडस्थित नेपाल पर्यटन तथा होटल व्यवस्थापन प्रतिष्ठान (नाथम) शाखाको बुधबार उद्घाटन गर्दै उनले विदेशी मुद्रा आर्जन गर्ने प्रमुख स्रोत नै नेपालमा पर्यटन क्षेत्र भएकाले यसको विकासलाई सरकारले प्राथमिकतामा राखेको बताए। आर्थिक विकासको प्रमुख आधार नै पर्यटन क्षेत्र हो, उनले भने, झापा र प्रदेश नं १ पर्यटनको सम्भावनायुक्त क्षेत्र भएकाले यस क्षेत्रमा सर्वोत्कृष्ट जनशक्ति उत्पादन गर्न यहाँ नाथमको शाखा विस्तार गरेका हौ। मन्त्री भट्टराईले भारतसँग पूर्वी सिमाना जोडिएका मेचीनगर र विर्तामोड नगरपालिकामा तीन वटा फाइभस्टार होटलसँगै अन्य ठूला होटलसमेत स्थापना भइरहेकाले यहाँ चाहिने दश जनशक्ति उत्पादन गर्न नाथमको तेस्रो शाखा झापामा स्थापना गरेको बताए। यसअघि नेपालगञ्ज र महोत्तरीमा शाखा विस्तार भइसकेको उनले बताए। मन्त्री भट्टराईले अब आङ्गनमै बसेर प्रदेश नं १ का जनताले होटल मेनेजमेन्ट पढेर पर्यटन क्षेत्रमा योगदान पुर्याउने विश्वास व्यक्त गरे। उनले सरकारले चाँडै नै विदेशी पर्यटकले नेपाल घुम्न आउँदा अनिवार्य गाइड राख्नुपर्ने नियम बनाउने तयारी गरिरहेको उल्लेख गर्दै पर्यटन क्षेत्रमा ठूलो जनशक्तिको आवश्यक पर्ने बताए। विर्तामोडस्थित अनारमुनि पब्लिक क्याम्पसमा स्थापना गरिएको शाखामा स्नातकसम्मको पठाइ हुने नाथमका कार्यकारी निर्देशक दीपककुमार थापाले बताए। उनले अध्यापन र तालीमबाट नाथमले नेपालमा ५४ हजार दश जनशक्तिको उत्पादन गरिएकोमध्ये ९० प्रतिशतले रोजगारीसमेत पाइसकेको जानकारी दिए। विर्तामोड नगरपालिकाकी उपप्रमुख पवित्रा महतराले चाँडै नै विर्तामोडको चारपानेस्थित वीर अमरसिंह माविको डेढ बिघा जग्गा लिएर नाथमको भवन बनाउने तयारी भइरहेको जानकारी दिए।"
राष्ट्रपतिबाट औषधि अध्यादेश जारी,"काठमाडौं : राष्ट्रपति विद्यादेवी भण्डारीले बुधबार औषधि (तेस्रो संशोधन) अध्यादेश, २०७७ जारी गरेकी छन् । राष्ट्रपति भण्डारीले नेपालको संविधानको धारा ११४ को (१) बमोजिम मन्त्रिपरिषद्को सिफारिसमा उक्त अध्यादेश जारी गरेको राष्ट्रपतिको कार्यालयका सहायक प्रवक्ता केशवप्रसाद घिमिरेले जानकारी दिए । अध्यादेश आएपछि मुलुकका कोभिड१९ विरुद्धको खोप ल्याउन सहज हुनेछ ।"
'नेकपा कुनै हालतमा फुट्दैन',"काठमाडौं : भूमि व्यवस्था, सहकारी तथा गरिबी निवारणमन्त्री पद्मा अर्यालले पार्टी कुनै पनि हालतमा नफुट्ने दावी गरेकी छन्। 'पार्टीभित्रका समस्या छलफलबाट टुङ्गिन्छ', चापाकोटमा राधादामोदर माविको चार कोठे भवनको बुधबार उद्घाटन गर्दै उनले भने, 'फुटको स्वाद लिएर आएका पार्टी फुट्दैनन्।' मन्त्री अर्यालले बाहिर आए जस्तै पार्टीमा ठूलो समस्या नभएको बताइन्। कार्यशैलीगत एजेण्डा छलफलबाटै मिल्छ भन्दै उनले जीवन्त तथा गतिशील पार्टीमा यस्ता छलफल स्वभाविक भएकाले आआफ्नो काम कर्तव्यमा केन्द्रित भएर लाग्न सबैमा आग्रह गरिन्। शैक्षिक गुणस्तर वृद्धि गर्न सकिएन भने विकास सम्भव नहुने बताउँदै उनले सूचना र प्रविधिको युगमा विद्यालयको भौतिक संरचना, वातावरण, शैक्षिक सामग्री, शिक्षकलाई समेत सोहीअनुसारका तालिम दिएर अगाडि बढाउनुपर्नेमा जोड दिए। मन्त्री अर्यालले सरकार एक पालिका एक प्राविधिक शिक्षालयको अभियानका साथ अगाडि बढेको उल्लेख गर्दै सीपसहितको शिक्षा, विदेशिन नपर्ने शिक्षा, आफ्नै माटोमा केही गर्नुपर्छ भन्ने भावना जागृत गर्ने शिक्षा आजको आवश्यकता हो भनिन्। प्राविधिक शिक्षाले नै सबैलाई स्वरोजगार बनाउने हुँदा प्रविधिको अधिकतम प्रयोग गरेर शिक्षण सिकाइ गर्नुपर्नेमा उनले जोड दिइन्।"
१० दिनपछि बस्नेगरी नेकपा सचिवालय बैठक सम्पन्न,काठमाडौं : सत्तारूढ दल नेपाल कम्युनिस्ट पार्टी (नेकपा) सचिवालय बैठक १० दिनपछि बस्ने निर्णय गर्दै सम्पन्न भएको छ। कात्तिक २८ गतेको बैठकको निर्णय अनुसार बुधबार दिउँसो १ बजेपछि बसेको बैठक भर्खरै सम्पन्न भएको हो। कात्तिक २८ गतेको सचिवालय बैठकमा कार्यकारी अध्यक्ष पुष्पकमल दाहाल प्रचण्डले अध्यक्ष केपी ओलीमाथि दर्जनौं आरोप लगाउँदै १९ पृष्ठको प्रस्ताव पेस गरेपछि शीर्ष नेताकै बीच आरोपप्रत्यारोपले नेकपाको विवाद चरम बिन्दुमा पुगेको छ। पार्टीको विवाद मिलाउन प्रधानमन्त्री ओलीको नेता नेपालसँग छलफल नेकपा विवाद वारपारतर्फ सचिवालयको बैठक एक बजे बालुवाटारमा बस्दैछ : प्रवक्ता श्रेष्ठ नेकपा विवाद : राष्ट्रपति भेट्न प्रधानमन्त्री शीतल निवासमा कांग्रेस नेता खतिवडाको व्यङ्य : नेकपाको सर्वोच्च नेता चीनियाँ राजदूत र राष्ट्रपति हुन् जस्तो लाग्यो नेकपा सचिवालय बैठक बालुवाटारमा नेकपाका नेताहरुको जोड : बैठकबाट निकास निकाल्नुपर्छ ओली पक्षका नेताहरू दाहालको प्रस्ताव फिर्ता लिनुपर्ने अडानमा छन्। बुधबारको बैठकमा समेत ओलीले उक्त प्रस्ताव फिर्ता गर्न अनुरोध गरेका छन्। विवाद चर्किदै गएको बेला सम्पन्न भएको सचिवालय बैठकमा अध्यक्ष ओलीसहित सबै सचिवालय सदस्य सहभागी भएका थिए । बैठकअघि प्रधानमन्त्री ओलीले शीतल निवासमा राष्ट्रपति भण्डारीसँगको छलफल गरेका थिए। दिउँसो तय भएको सचिवालय बैठक र मन्त्रिपरिषद् बैठक अगाडि ओली शीतल निवास पुग्नुलाई महत्वका साथ हेरिएको हो। सचिवालय बैठक लगत्तै बालुवाटारमा मन्त्रिपरिषद् बैठक सुरु भएको छ।
ओलीलाई हटाउनैपर्छ : बाबुराम,"काठमाडौं : पूर्वप्रधानमन्त्री बाबुराम भट्टराईले प्रधानमन्त्री केपी ओलीलाई सत्ताबाट हटाउनैपर्ने बताएका छन् । सरकारको असफलता र भ्रष्टाचारबारे उनकै पार्टीले समेत लिखित आरोप लगाइसकेपछि उनलाई हटाउनुपर्ने तर्क बाबुरामले अघि सारेका हुन् । उनले नेकपाको झगडा कसरी टुंग्याउने भन्ने कुरा उसको भए पनि राज्य र जनताका मुद्दा प्रतिपक्षी दल र जनताले उठाउनैपर्ने बताएका छन् । बाबुरामले ट्वीटरमार्फत् नेकपाको किचलो र पछिल्ला घटनाक्रमबारे टिप्पणी गर्दै राष्ट्रपति र विदेशी कूटनीतिज्ञले पार्टीगत कुरामा हस्तक्षेप गर्न नमिल्ने उल्लेख गरेका छन् । बाबुरामले लेखेका छन्, 'नेकपाको झगडा कसरी टुंग्याउने भन्ने उसको कुरा होला तर यी राज्यजनताका मुद्दा प्रतिपक्षी दलजनताले उठाउनैपर्छ है: १राष्ट्रपति र विदेशी कुटनीतिज्ञले पार्टीगत कुरामा हस्तक्षेप गर्न मिल्दैन; २ओली सरकारको असफलताभ्रष्टाचारवारे उनकै पार्टीले समेत लिखित आरोप लगाइसकेपछि उनलाई हटाउनैपर्छ।' नेकपाको झगडा कसरी टुंग्याउने भन्ने उसको कुरा होला तर यी राज्यजनताका मुद्दा प्रतिपक्षी दलजनताले उठाउनैपर्छ है: १राष्ट्रपति र विदेशी कुटनीतिज्ञले पार्टीगत कुरामा हस्तक्षेप गर्न मिल्दैन;२ओली सरकारको असफलताभ्रष्टाचारवारे उनकै पार्टीले समेत लिखित आरोप लगाइसकेपछि उनलाई हटाउनैपर्छ।   ()  ,"
सचिवालय बैठकमा महासचिवको सरप्राइज प्रस्ताव: हामी सबैले राजीनामा दिऔं,"काठमाडौं : सत्तारुढ नेपाल कम्युनिस्ट पार्टी (नेकपा) महासचिव विष्णु पौडेलले नेतृत्व असफल भएको भन्दै सचिवालयका सबै सदस्यले सामूहिक राजीना गर्नुपर्ने प्रस्ताव अघि सारेका छन्। बुधबार प्रधानमन्त्रीको सरकारी निवास बालुवाटारमा बसेको सचिवालय बैठक सञ्चालनका क्रममा महासचिव पौडेलले यस्तो प्रस्ताव अघि सारेको बैठकमा सहभागी एक सदस्यले जानकारी दिए। पार्टीभित्र अध्यक्ष एवम् प्रधानमन्त्री केपी ओली र कार्यकारी अध्यक्ष पुष्पकमल दाहाल प्रचण्डबीच विवाद चर्किदै जाँदा नेकपाको विवाद उत्कर्षमा पुगेको छ। विवाद समाधानका लागि उपयुक्त प्रस्ताव ल्याउनुको साटो नेतृत्व नै विवादमा रुमलिएको भन्दै महासचिव पौडेलले यस्तो प्रस्ताव ल्याएका हुन्। महासचिव पौडेलको यस्तो सरप्राइज प्रस्ताव गम्भीरतापूर्वक सुनेका अन्य सदस्यले यस विषयमा कुनै प्रतिक्रिया भने जनाएनन्। उनले राजीनामा गरेर नेतृत्व नयाँ पुस्तालाई हस्तान्तरण गर्नुपर्ने बताएका छन्। पार्टी र सरकार चलाउन हामी असफल भयौँ। यो ढंगले पार्टी चलाउनु भन्दा सामूहिक राजीनामा गरौँ, महासचिव पौडेलको भनाइ उद्धृत गर्दै ति सदस्यले भने, नेतृत्व नयाँ पुस्तालाई हस्तान्तरण गरौँ। बुधबारको बैठकमा प्रधानमन्त्री ओली र उनी पक्षीय सचिवालय सदस्य निर्धारित समयभन्दा ढिला गरी उपस्थित भएका थिए। बुधबारको सचिवालय बैठकमा अध्यक्ष एवम् प्रधानमन्त्री ओलीले छुट्टै प्रस्ताव ल्याउने जानकारी गराइएको छ। बैठकमा प्रधानमन्त्री ओलीले प्रस्तावको लागि १० दिन समय मागरेपछि अर्को सचिवालय बैठक मंसिर १३ गतेलाई तय गर्दै आजको बैठक सम्पन्न भएको प्रवक्ता नारायणकाजी श्रेष्ठले जानकारी दिए। प्रवक्ता श्रेष्ठका अनुसार यसअघि पेश भएका र बाँडिएका दस्तावेजसँगै अध्यक्ष ओलीको प्रस्ताव समेतलाई लिएर छलफल गर्नेगरी मंसिर १३ गते सचिवालयको अर्को बैठक तय भएको हो। नेकपा विवाद : राष्ट्रपति भेट्न प्रधानमन्त्री शीतल निवासमा मन्त्रिपरिषद् बैठक दिउँसो २ बजे बालुवाटारमा कांग्रेस नेता खतिवडाको व्यङ्य : नेकपाको सर्वोच्च नेता चीनियाँ राजदूत र राष्ट्रपति हुन् जस्तो लाग्यो नेकपा सचिवालय बैठक बालुवाटारमा नेकपाका नेताहरुको जोड : बैठकबाट निकास निकाल्नुपर्छ १० दिनपछि बस्नेगरी नेकपा सचिवालय बैठक सम्पन्न नेकपा सचिवालय बैठकमा ओलीले छुट्टै प्रस्ताव ल्याउने : १८ गते स्थायी कमिटी बैठकले स्थायी कमिटी बैठकको मिति तय गर्दै केन्द्रीय समिति बैठकको मिति हेरफेर गरेको प्रवक्ता श्रेष्ठले जानकारी दिए। सचिवालय बैठकले १८ गते स्थायी कमिटी र २५ गतेदेखि केन्द्रीय समिति बैठक गर्ने निर्णय गरेको उनको भनाइ छ।यसअघि मंसिर १५ गतेदेखि केन्द्रीय समिति बैठक बस्ने निर्णय भएको थियो। बुधबारको सचिवालय बैठकमा पार्टीभित्रको समस्या अथवा पार्टीको संकट समाधानको विषयमा छलफल भएको छ।"
नेकपा सचिवालय बैठकमा ओलीले छुट्टै प्रस्ताव ल्याउने : १८ गते स्थायी कमिटी,"काठमाडौं : सत्तारुढ नेपाल कम्युनिस्ट पार्टी (नेकपा) सचिवालय बैठकमा अध्यक्ष एवम् प्रधानमन्त्री केपी ओलीले छुट्टै प्रस्ताव ल्याउने भएका छन् । बैठकमा प्रधानमन्त्री ओलीले प्रस्तावको लागि १० दिन समय माग गरेपछि अर्को सचिवालय बैठक मंसिर १३ गतेलाई तय गर्दै आजको बैठक सम्पन्न भएको प्रवक्ता नारायणकाजी श्रेष्ठले जानकारी दिए । पार्टीभित्रको समस्या अथवा पार्टीको संकट समाधानको विषयलाई लिएर यसको निवारण गर्ने विषयमा छलफल गर्दै आजको बैठक सकियो, प्रवक्ता श्रेष्ठले भने, आजको बैठकले कमरेड अध्यक्ष केपी शर्मा ओलीले पनि आफ्नो तर्फबाट अर्को प्रस्ताव प्रस्तुत गर्ने भन्नुभएको कुरा सचिवालयमा जानकारी गराइएको छ । प्रवक्ता श्रेष्ठका अनुसार यसअघि पेश भएका र बाँडिएका दस्तावेजसँगै अध्यक्ष ओलीको प्रस्तावसमेतलाई लिएर छलफल गर्नेगरी मंसिर १३ गते सचिवालयको अर्को बैठक तय भएको हो । बैठकले स्थायी कमिटी बैठकको मिति तय गर्दै केन्द्रीय समिति बैठकको मिति हेरफेर गरेको प्रवक्ता श्रेष्ठले जानकारी दिए । सचिवालय बैठकले १८ गते स्थायी कमिटी र २५ गतेदेखि केन्द्रीय समिति बैठक गर्ने निर्णय गरेको उनको भनाइ छ । बुधबारको सचिवालय बैठकमा पार्टीभित्रको समस्या अथवा पार्टीको संकट समाधानको विषयमा छलफल भएको श्रेष्ठले बताए । बैठकमा कात्तिक २८ गतेको सचिवालयमा कार्यकारी अध्यक्ष पुष्पकमल दाहाल प्रचण्डले पेश गरेको जस्तै राजनीतिक प्रतिवेदन अध्यक्ष केपी ओलीले पेश गर्ने जानकारी गराएका हुन्।"
नेकपा विवाद वारपारतर्फ,"काठमाडौं : सत्तारूढ दल नेकपाका जोर पाइलट प्रधानमन्त्री केपी शर्मा ओली र पुष्पकमल दाहाल आआफ्नै अडानमा टसमस नहुँदा विवाद झन् कचपल्टिएको छ। बुधबारका लागि तय भएको सचिवालय बैठक केही दिन पछि सार्न प्रधानमन्त्री तथा अध्यक्ष ओलीले गरेको प्रस्तावमा अर्का अध्यक्ष दाहालले सहमति नजनाएपछि परिस्थिति थप बिग्रिएको हो। कात्तिक २८ को सचिवालय बैठकमा दाहालले ओलीमाथि दर्जनौं आरोप लगाउँदै १९ पृष्ठको प्रस्ताव पेस गरेपछि नेकपा विभाजनको दोसाँधमा उभिएको छ। शीर्ष नेताहरूकै बीच आरोपप्रत्यारोप चरम बिन्दुमा पुगेको छ। कलहले उत्कर्ष रूप लिइरहेको छ। ओली पक्षका नेताहरू दाहालको प्रस्ताव फिर्ता लिनुपर्ने अडानमा छन्। नत्र बैठकमा बस्नु र प्रस्तावमा प्रधानमन्त्रीले जवाफ दिइरहनु पर्छ भन्ने नभएको उनीहरूको भनाइ छ। उक्त प्रस्ताव प्रस्ताव नभएर कथित आरोपपत्र भएको ओली पक्षको बुझाइ छ। दाहालको प्रस्ताव फिर्ता लिन, दुई अध्यक्ष संवादमा बसेर सहमति खोज्न र बुधबार तय भएको सचिवालय बैठक केही समय स्थगित गर्न प्रधानमन्त्री ओलीले मंगलबार महासचिव विष्णु पौडेललाई दाहालको निवास खुमलटार पठाएका थिए। तर दाहालले त्यसमा सहमति जनाएनन्। उनले आफ्नो प्रस्ताव फिर्ता नहुने र बैठक पनि नरोकिने बताए। सबै विषयमा सचिवालय बैठकभित्रै छलफल गरेर निचोडमा पुग्न सकिने उनको भनाइ थियो। मंगलबार अध्यक्ष प्रचण्डसँग महासचिवले बैठक केही दिन पछि सार्न प्रधानमन्त्री तथा अर्का अध्यक्षको तर्फबाट प्रस्ताव गर्नु भएको रहेछ। उहाँ (प्रचण्ड)ले बैठक सार्ने कुरा हुँदैन भनिदिनुभएछ, प्रवक्ता नारायणकाजी श्रेष्ठले अन्नपूर्णसँग भने। दाहालले पौडेललाई बैठक सार्नै पर्ने भए पनि सचिवालय बैठक बसेरै यस सम्बन्धमा निर्णय लिइने जवाफ दिएको उनको सचिवालयले जनाएको छ। दिउँसो बालुवाटारमा ओलीसँग महासचिव पौडेल, ईश्वर पोखरेल, सुवास नेम्बाङ, पृथ्वीसुब्बा गुरुङ, प्रदीप ज्ञवालीलगायत नेताहरूको छलफल भएको थियो। छलफलमा दाहालको प्रस्ताव फिर्ता र दुई अध्यक्षबीच सहमति नभएसम्म बैठक राख्न नहुने निष्कर्ष नेताहरूले निकालेका थिए। त्यसपछि महासचिव पौडेलले बालुवाटारमा नेताहरूकै अगाडिबाट दाहाललाई टेलिफोन गरेका थिए। सहमतिमा मात्र बैठक तय गरौं, भोलि (मंसिर ३) का लागि स्थगित गरौं, पौडेलले दाहाललाई टेलिफोनमा भने। ओली निकट नेता, संसदीय दलका उपनेता सुवास नेम्बाङले केही दिन बैठक रोकेर दुई अध्यक्षले छलफल गर्दै सहमतिमा पुग्नुको विकल्प नभएको बताए। गत स्थायी समितिको निर्णय कार्यान्वयन गरेर अगाडि बढ्नु र पार्टीलाई एक ढिक्का बनाएर जानुको विकल्प नरहेको उनको भनाइ छ। बालुवाटारमा हामी प्रधानमन्त्रीसँग छलफल गर्दै गर्दा त्यहींबाट महासचिवले अध्यक्ष प्रचण्डलाई दिउँसो साढे ३ बजेतिर टेलिफोन गर्नुभएको थियो। दुई अध्यक्षसँग सल्लाह गरेर महासचिवले बैठक राख्ने र स्थगित गर्ने हो भन्दै उहाँले भोलि (३ मंसिर) का लागि स्थगित गरौं, केही दिन समय लिएर सहमति जुटाऔं। यसो गरौं भन्नुभयो, नेम्बाङले अन्नपूर्णसँग भने, उता (दाहाल)बाट ठीक छ, सल्लाह गरेर म खबर गरौंला भन्नुभएको छ। दाहाल पक्षले सहमतिमा बैठक स्थगित गर्नेतिर नगएमा महासचिव पौडेलले बुधबार बिहान आफ्नो तर्फबाट सचिवालय बैठक स्थगित गरेको सूचना सार्वजनिक गर्ने तयारीमा ओली पक्ष छ। अध्यक्षद्वयको परामर्शमा महासचिवले सचिवालय, स्थायी कमिटी, पोलिटब्युरो तथा केन्द्रीय कमिटी बैठकका लागि कार्यसूची तयार गर्ने र बैठक बोलाउने, सम्बन्धित कमिटीको बैठकको कार्यसूची पेस गर्ने, पारित गर्ने र तदनुरूप बैठक सञ्चालन गर्ने विषय अन्तरपार्टी निर्देशन (अपानि) मा उल्लेख भएको छ। त्यही टेकेर महासचिवले बुधबार बिहान दाहाल नेपाल पक्ष सहमतिमा नआए बैठक स्थगितको सूचना पठाउनुहुन्छ, ओली निकटका एक स्थायी समिति सदस्यले भने। दाहालनेपाल पक्षले भने मंगलबार अबेरसम्म बैठक रोक्ने विषयमा कुनै धारणा बनाइसकेको छैन। ओली पक्षीय नेताहरू बालुवाटारमा छलफल गर्दै गर्दा दाहालले पनि आफ्नो निवासमा वरिष्ठ नेता माधव नेपाल र उपाध्यक्ष वामदेव गौतमसँग भेटवार्ता गरेका थिए। उक्त छलफलमा पार्टी बैठक नरोक्ने, ओली पक्ष सहभागी नभए पनि बैठक राखेर स्थायी समिति बैठकको मिति तोकेर जाने तय गरियो। प्रवक्ता श्रेष्ठले बैठक नरोकिने बताए। उहाँहरूका कुरा बैठकमै राख्नुपर्छ। बैठक रोकिंँदैन। सबै कुरा बैठकमा राखेर त्यहीँबाट समस्या समाधानको खोजी गर्नुपर्छ, श्रेष्ठले भने। नेकपामा दुई पक्ष आआफ्नै अडानमा रहने र बैठक राख्ने र नराख्नेमै नेताहरू घम्साघम्सी गरेमा पार्टी संकटमा पर्नेछ। सम्भाव्य जोखिम रोक्न पनि उपायको खोजी पहिले गर्नुपर्नेमा कतिपय नेताहरूको तर्क देखिन्छ। खुमलटारमा उपाध्यक्ष गौतम र वरिष्ठ नेता नेपालसँग भेट गरेपछि साँझ दाहालले राष्ट्रपति विद्यादेवी भण्डारीसँग पनि भेटवार्ता गरेका छन्। भेटमा राष्ट्रपति भण्डारीले पार्टी एकता बचाएर अगाडि बढ्न सुझाव दिएको स्रोतले बतायो। राष्ट्रपति भण्डारीले यसबीच उपाध्यक्ष गौतम, गृहमन्त्री रामबहादुर थापालगायत नेताहरूसँग पनि भेटवार्ता गरेकी थिइन्। प्रधानमन्त्री ओलीले पनि कात्तिक २९ मा राष्ट्रपति भण्डारीसँग भेट गरेका थिए। ओली पक्षीय नेता नेम्बाङले आफूले दुवै अध्यक्षलाई केही समय लिएर छलफल गरेर सहमतिमा बैठक बोलाएर जान सुझाव दिएको बताए। खुमलटारमा अध्यक्षलाई पनि खबर पठाएको थिएँ, उहाँले तपार्इंलाई भेट्न बोलाउँछु हैं भनेर खबर पठाउनु भएको छ। तर यति हुँदाहँुदै पनि साथीभाइमार्फत खबर पठाएको छु। दुई अध्यक्षले छलफल गर्दै सहमतिमा पुग्नुको विकल्प छैन। विगत जुन स्थायी समितिको निर्णय छ, त्यसलाई कार्यान्वयन गर्दै अगाडि बढ्नु पर्छ। पार्टीलाई एक ढिक्का राख्नुपर्छ। यो सन्दर्भमा अहिले भोलि (मंसिर ३) बस्न लागेको सचिवालय बैठक अगाडि तपाईंहरूको आवश्यक तयारी पुगेको जस्तो लाग्दैन। त्यसकारण केही समय लिनुहोस्। केही समय बैठक रोक्नुहोस्। तपाईंहरूबीच आवश्यक तयारी गरेर मात्र अगाडि बढ्नु होला। त्यसो गर्नु राम्रो होला भन्ने सन्देश दुवै अध्यक्षकहाँ पुयाउने काम गरेको छु नेम्बाङले भने। प्रधानमन्त्रीले भने आफू पार्टी एकताको पक्षमा ढृढ रहेको र यसलाई यताउती हुन नदिने आफूहरूसँग बताएको पनि नेम्बाङले सुनाए। यसबीच, ओलीले कात्तिक ३० मा वरिष्ठ नेता माधव नेपाल र उपाध्यक्ष गौतमलाई महासचिव विष्णु पौडेललाई सँगै राखेर छुट्टाछुट्टै छलफल गरेका थिए। ओलीले दुवै नेतासँग दाहालले सचिवालय बैठकमा राखेको प्रस्ताव दस्तावेज नभई आफूविरुद्ध नियोजित रूपमा गरिएको प्रहार भएकाले त्यसलाई आफूले जवाफ दिएर नजाने बताएका थिए।"
नेकपा विवाद : राष्ट्रपति भेट्न प्रधानमन्त्री शीतल निवासमा,काठमाडौंः प्रधानमन्त्री केपी ओलीले राष्ट्रपति विद्यादेवी भण्डारीसँग भेटवार्ता गरेका छन् । सत्तारुढ दल नेपाल कम्युनिस्ट पार्टी (नेकपा) अध्यक्षसमेत रहेका प्रधानमन्त्री ओली सचिवालय बैठक अघि राष्ट्रपति भेट्न शीतल निवास पुगेका हुन् । दिउँसो १ बजे प्रधानमन्त्रीको सरकारी निवास बालुवाटारमा नेकपा सचिवालय बैठक बस्दैछ भने २ बजे प्रधानमन्त्री ओलीले मन्त्रिपरिषद् बैठक बोलाएका छन् । सचिवालय र मन्त्रिपरिषद् बैठक अघि प्रधानमन्त्री ओली राष्ट्रपति निवासमा पुग्नुलाई महत्वका साथ हेरिएको छ । मंगलबार मात्र राष्ट्रपति भण्डारीले नेकपाका कार्यकारी अध्यक्ष पुष्पकमल दाहाल प्रचण्डसँग लामो छलफल गरेकी थिइन् । उनले पार्टीलाई सहमतिका साथ अगाडि बढाउन प्रचण्डलाई सुझावसमेत दिएकी थिइन् ।
कांग्रेस नेता खतिवडाको व्यङ्य : नेकपाको सर्वोच्च नेता चीनियाँ राजदूत र राष्ट्रपति हुन् जस्तो लाग्यो,"काठमाडौं : सत्तारुढ दल नेपाल कम्युनिष्ट पार्टी (नेकपा) मा यतिबेला आन्तरिक किचलो उत्कर्षमा पुगेको छ । नेकपा विवाद चलिरहेको समयमा राष्ट्रपति विद्यादेवी भण्डारी र नेपालका लागि चिनियाँ राजदूत होउ यान्छीको सक्रियता पुनः बढाएका छन्। उनीहरु सँगको भेटघाटलाई लक्षित गर्दै कांग्रेसका नेता रामहरि खतिवडाले दुई माता जता लाग्यो उतै बहुमत हुने टिप्पणी गरेका छन्। उनले नेकपा सचिवालय सदस्यमा दुई महिला थपिएको भन्दै व्यङ्ग्यसमेत गरेका छन्। खतिवडाले नेकपाको सर्वोच्च नेता चीनको राजदूत र दोस्रो नेता राष्ट्रपति हुन कि जस्तो आभाष भएको धारणा राखेका छन्। 'नेकपा भन्ने पार्टीको सर्वोच्च नेता यी चीनको राजदूत हुन जस्तो लाग्न थाल्यो। दोस्रो नेता राष्ट्रपति ।' खतिवडाले ट्वीट गर्दै भनेका छन्, 'अरु नेता कार्यकर्ता यीनैका आदेशमा चल्ने हुन जस्तो अहिलेको भेटघाटबाट बुझिदै छ।' उनले भारतीय ""र"" प्रमुखले राती भेटेको समाचारपछि चीनको राजदूत पनि प्रधानमन्त्रीलाई भेट्न् रातिनै जानुपर्ने ? भन्दै प्रश्न उठाएका छन्। 'नेकपा सचिवालय सदस्यमा दुई महिला थपिएको समाचार छ। ' उनले ट्वीटमा लेखेका छन्,'दुर्गा माता र लक्ष्मी माता ती ""दुई माता"" जता लाग्यो उतै बहुमत हुने।' कात्तिक २८ गतेको सचिवालय बैठकमा दाहालले ओलीमाथि दर्जनौं आरोप लगाउँदै १९ पृष्ठको प्रस्ताव पेस गरेपछि शीर्ष नेताहरूकै बीच आरोपप्रत्यारोप चरम बिन्दुमा पुगेको छ। ओली पक्षका नेताहरू दाहालको प्रस्ताव फिर्ता लिनुपर्ने अडानमा छन्। ओलीले दाहालले सचिवालय बैठकमा राखेको प्रस्ताव दस्तावेज नभई आफूविरुद्ध नियोजित रूपमा गरिएको प्रहार भएकाले त्यसलाई आफूले जवाफ दिएर नजाने बताउँदै आएका छन्। दाहालले आफ्नो प्रस्ताव फिर्ता नहुने र बैठक पनि नरोकिने बताएका छन्। सबै विषयमा सचिवालय बैठकभित्रै छलफल गरेर निचोडमा पुग्न सकिने उनको भनाइ छ।"
सचिवालय बैठक तय भएकै समयमा प्रधानमन्त्री ओलीले बोलाए मन्त्रिपरिषद् बैठक,"काठमाडौं : प्रधानमन्त्री केपी शर्मा ओलीले मन्त्रिपरिषद् बैठक बोलाएका छन् । बालुवाटारमा आज दिउँसो एक बजे मन्त्रिपरिषद्को बैठक बोलाइएको एक मन्त्रीले अन्नपूर्णलाई जानकारी दिए। सत्तारूढ दल नेकपाले बुधबार दिउँसो सचिवालय बैठक तय भएको समयमा नै नेकपा अध्यक्ष एवम् प्रधानमन्त्री ओलीले मन्त्री परिषद् बैठक बोलाएका हुन्। कात्तिक २८ गतेको सचिवालय बैठकले आज एक बजे बालुवाटारमा बैठक बस्ने निर्णय गरेको थियो। आजका लागि तय भएको सचिवालय बैठक केही दिन पछि सार्न ओलीले गरेको प्रस्तावमा अर्का अध्यक्ष पुष्पकमल दाहालले सहमति नजनाएपछि परिस्थिति थप बिग्रिएको छ। बालुवाटारमा सचिवालय बैठक र मन्त्री परिषद्को बैठक एउटै समयमा बोलाएपछि नेकपा भित्र विवाद झन् बढेको छ। संस्कृति, पर्यटन तथा नागरिक उड्डयन मन्त्री योगेश भट्टराईले यसैलाई संकेत गर्दै आज बिहान फेसबुक स्टाटस लेखेको कतिपयले आशंका गरेका छन्। उनले फेशबुकमा सर्वाधिक कठिन समय ! उल्लेख गरेका छन्। कात्तिक २८ गतेको सचिवालय बैठकमा दाहालले ओलीमाथि दर्जनौं आरोप लगाउँदै १९ पृष्ठको प्रस्ताव पेस गरेपछि शीर्ष नेताहरूकै बीच आरोपप्रत्यारोप चरम बिन्दुमा पुगेको छ। ओली पक्षका नेताहरू दाहालको प्रस्ताव फिर्ता लिनुपर्ने अडानमा छन्। नत्र बैठकमा बस्नु र प्रस्तावमा प्रधानमन्त्रीले जवाफ दिइरहनु पर्छ भन्ने नभएको उनीहरूको भनाइ छ। उक्त प्रस्ताव प्रस्तावनभएर कथित आरोपपत्र भएको ओली पक्षको बुझाइ छ। दाहालको प्रस्ताव फिर्ता लिन, दुई अध्यक्ष संवादमा बसेर सहमति खोज्न र बुधबार तय भएको सचिवालय बैठक केही समय स्थगित गर्न प्रधानमन्त्री ओलीले मंगलबार महासचिव विष्णु पौडेललाई दाहालको निवास खुमलटार पठाएका थिए। तर दाहालले त्यसमा सहमति जनाएनन्। उनले आफ्नो प्रस्ताव फिर्ता नहुने र बैठक पनि नरोकिने बताए। सबै विषयमा सचिवालय बैठकभित्रै छलफल गरेर निचोडमा पुग्न सकिने उनको भनाइ थियो। मंगलबार अध्यक्ष प्रचण्डसँग महासचिवले बैठक केही दिन पछि सार्न प्रधानमन्त्री तथा अर्का अध्यक्षको तर्फबाट प्रस्ताव गर्नु भएको रहेछ। उहाँ (प्रचण्ड)ले बैठक सार्ने कुरा हुँदैन भनिदिनुभएछ, प्रवक्ता नारायणकाजी श्रेष्ठले अन्नपूर्णसँग भने। दाहालले पौडेललाई बैठक सार्नै पर्ने भएपनि सचिवालय बैठक बसेरै यस सम्बन्धमा निर्णय लिइने जवाफ दिएको उनको सचिवालयले जनाएको छ। दिउँसो बालुवाटारमा ओलीसँग महासचिव पौडेल, ईश्वर पोखरेल, सुवास नेम्बाङ, पृथ्वीसुब्बा गुरुङ, प्रदीप ज्ञवालीलगायत नेताहरूको छलफल भएको थियो। छलफलमा दाहालको प्रस्ताव फिर्ता र दुई अध्यक्षबीच सहमति नभएसम्म बैठक राख्न नहुने निष्कर्ष नेताहरूले निकालेका थिए। त्यसपछि महासचिव पौडेलले बालुवाटारमा नेताहरूकै अगाडिबाट दाहाललाई टेलिफोन गरेका थिए। ओलीले दाहालले सचिवालय बैठकमा राखेको प्रस्ताव दस्तावेज नभई आफूविरुद्ध नियोजित रूपमा गरिएको प्रहार भएकाले त्यसलाई आफूले जवाफ दिएर नजाने बताउँदै आएका छन्। नेकपामा ओली र प्रचण्डको पत्र युद्ध : सबै पत्र अध्ययनका लागि सचिवालय सदस्यलाई बाँडियो नेकपा विवाद वारपारतर्फ"
मन्त्रिपरिषद् बैठक दिउँसो २ बजे बालुवाटारमा,काठमाडौं : प्रधानमन्त्री केपी ओलीले मन्त्रिपरिषद् बैठक बोलाएका छन् । ओलीले दिउँसो २ बजेका लागि बैठक बोलाएका हुन् । प्रधानमन्त्री ओलीले यसअघि सत्तारूढ दल नेकपा सचिवालय बैठकसँग समय मिल्ने गरी मन्त्रिपरिषद् बैठक बोलाएका थिए । सचिवालय बैठकसँग समय जुधेपछि ओलीले मन्त्रिपरिषद् बैठक एक घण्टा पछाडि सारेका हुन् । प्रधानमन्त्री ओली मन्त्रिपरिषद् बैठक अगाडि शीतल निवास पुग्नुलाई महत्वका साथ हेरिएको छ । ओली अहिले शीतल निवासमा राष्ट्रपति भण्डारीसँगको छलफलमा छन् । दिउँसो तय भएको सचिवालय बैठक र मन्त्रिपरिषद् बैठक अगाडि शीतल निवास पुग्नुलाई महत्वका साथ हेरिएको हो । कात्तिक २८ गतेको सचिवालय बैठकले आज दिउँसो १ बजेका लागि सचिवालय बैठक तय गरेको थियो । बुधबारका लागि तय भएको सचिवालय बैठक केही दिन पछि सार्न ओलीले गरेको प्रस्तावमा कार्यकारी अध्यक्ष पुष्पकमल दाहाल प्रचण्डले सहमति नजनाएपछि निर्धारित समयमै सचिवालय बैठक बस्न लागेको छ । कात्तिक २८ गतेको सचिवालय बैठकमा प्रचण्डले ओलीमाथि दर्जनौं आरोप लगाउँदै १९ पृष्ठको प्रस्ताव पेस गरेपछि शीर्ष नेताकै बीच आरोपप्रत्यारोप चरम बिन्दुमा पुगेको छ। ओली पक्षका नेताहरू दाहालको प्रस्ताव फिर्ता लिनुपर्ने अडानमा छन्। बुधबारको बैठकमा समेत ओलीले उक्त प्रस्ताव फिर्ता गर्न अनुरोध गर्ने अनुमान गरिएको छ । प्रचण्डले २८ गतेको बैठकमा पेश गरेको राजनीतिक प्रस्ताव प्रस्तावनभएर कथित आरोपपत्र भएको ओली पक्षको बुझाइ छ।
सचिवालयको बैठक एक बजे बालुवाटारमा बस्दैछ : प्रवक्ता श्रेष्ठ,"काठमाडौं : सत्तारूढ दल नेकपाको सचिवालय बैठक दिउँसो एक बजे बस्ने भएको छ। कात्तिक २८ गतेको बैठकले निर्धारण गरेको समयमै सचिवालय बैठक बस्ने प्रवक्ता नारायणकाजी श्रेष्ठले जानकारी दिए। उनले ट्वीटरमार्फत भनेका छन्,हामो पार्टीको केन्द्रीय सचिवालयको बैठक पूर्व निर्धारित कार्यकम अनुसार आज अपरान्ह १ बजे बालुवाटारमा बस्दैछ । आजका लागि तय भएको सचिवालय बैठक केही दिन पछि सार्न ओलीले गरेको प्रस्तावमा अर्का अध्यक्ष पुष्पकमल दाहालले सहमति नजनाएपछि परिस्थिति थप बिग्रिएको छ। दाहालले सहमति नजनाएपछि नेकपा अध्यक्ष एृवम् प्रधानमन्त्री केपी शर्मा ओलीले बालुवाटारमै आज दिउँसो एक बजे मन्त्रिपरिषद् बैठक बोलाइएका छन्। सचिवालय बैठक तय भएको समयमा नै नेकपा अध्यक्ष एवम् प्रधानमन्त्री ओलीले मन्त्री परिषद् बैठक बोलाएका हुन्। कात्तिक २८ गतेको सचिवालय बैठकले आज एक बजे बालुवाटारमा बैठक बस्ने निर्णय गरेको थियो। बालुवाटारमा सचिवालय बैठक र मन्त्री परिषद्को बैठक एउटै समयमा बोलाएपछि नेकपा भित्र विवाद झन् बढेको छ। संस्कृति, पर्यटन तथा नागरिक उड्डयन मन्त्री योगेश भट्टराईले यसैलाई संकेत गर्दै आज बिहान फेसबुक स्टाटस लेखेको कतिपयले आशंका गरेका छन्। उनले फेशबुकमा सर्वाधिक कठिन समय ! उल्लेख गरेका छन्। कात्तिक २८ गतेको सचिवालय बैठकमा दाहालले ओलीमाथि दर्जनौं आरोप लगाउँदै १९ पृष्ठको प्रस्ताव पेस गरेपछि शीर्ष नेताहरूकै बीच आरोपप्रत्यारोप चरम बिन्दुमा पुगेको छ। ओली पक्षका नेताहरू दाहालको प्रस्ताव फिर्ता लिनुपर्ने अडानमा छन्। नत्र बैठकमा बस्नु र प्रस्तावमा प्रधानमन्त्रीले जवाफ दिइरहनु पर्छ भन्ने नभएको उनीहरूको भनाइ छ। उक्त प्रस्ताव प्रस्तावनभएर कथित आरोपपत्र भएको ओली पक्षको बुझाइ छ। दाहालको प्रस्ताव फिर्ता लिन, दुई अध्यक्ष संवादमा बसेर सहमति खोज्न र बुधबार तय भएको सचिवालय बैठक केही समय स्थगित गर्न प्रधानमन्त्री ओलीले मंगलबार महासचिव विष्णु पौडेललाई दाहालको निवास खुमलटार पठाएका थिए। तर दाहालले त्यसमा सहमति जनाएनन्। उनले आफ्नो प्रस्ताव फिर्ता नहुने र बैठक पनि नरोकिने बताए। सबै विषयमा सचिवालय बैठकभित्रै छलफल गरेर निचोडमा पुग्न सकिने उनको भनाइ थियो। ओलीले दाहालले सचिवालय बैठकमा राखेको प्रस्ताव दस्तावेज नभई आफूविरुद्ध नियोजित रूपमा गरिएको प्रहार भएकाले त्यसलाई आफूले जवाफ दिएर नजाने बताउँदै आएका छन्। नेकपा विवाद वारपारतर्फ सचिवालय बैठक तय भएकै समयमा प्रधानमन्त्री ओलीले बोलाए मन्त्रिपरिषद् बैठक"
नेकपा सचिवालय बैठक बालुवाटारमा,काठमाडौं : सत्तारूढ दल नेपाल कम्युनिस्ट पार्टी (नेकपा) सचिवालय बैठक बालुवाटारमा सुरु भएको छ। कात्तिक २८ गतेको बैठकको निर्णय अनुसार भर्खरै बैठक बालुवाटारमा सुरु भएको हो। बुधबारका लागि तय भएको सचिवालय बैठक केही दिन पछि सार्न प्रधानमन्त्री एवम् पार्टी अध्यक्ष केपी ओलीले गरेको प्रस्तावमा कार्यकारी अध्यक्ष पुष्पकमल दाहाल प्रचण्डले सहमति नजनाएपछि निर्धारित समयमै बैठक सुरु भएको हो। कात्तिक २८ गतेको सचिवालय बैठकमा प्रचण्डले ओलीमाथि दर्जनौं आरोप लगाउँदै १९ पृष्ठको प्रस्ताव पेस गरेपछि शीर्ष नेताकै बीच आरोपप्रत्यारोपले नेकपाको विवाद चरम बिन्दुमा पुगेको छ। ओली पक्षका नेताहरू दाहालको प्रस्ताव फिर्ता लिनुपर्ने अडानमा छन्। बुधबारको बैठकमा समेत ओलीले उक्त प्रस्ताव फिर्ता गर्न अनुरोध गर्ने अनुमान गरिएको छ। प्रचण्डले २८ गतेको बैठकमा पेश गरेको राजनीतिक प्रस्ताव प्रस्तावनभएर कथित आरोपपत्र भएको ओली पक्षको बुझाइ छ। केही समयअघि मात्र प्रधानमन्त्री ओलीले शीतल निवासमा राष्ट्रपति भण्डारीसँगको छलफल गरेका थिए। दिउँसो तय भएको सचिवालय बैठक र मन्त्रिपरिषद् बैठक अगाडि ओली शीतल निवास पुग्नुलाई महत्वका साथ हेरिएको हो।
"ट्रकको ठक्करबाट बालकको मृत्यु, राजमार्ग दुवैतर्फ ठप्प",धादिङ : त्रिभुवन राजपथको नागढुङ्गा नौविसे सडकखण्ड अन्तरगत खानीखोला बजारमा मालवाहक सवारी साधनको ठक्करबाट एक स्थानीय बालकको मृत्यु भएपछि राजमार्ग दुवै तर्फ बन्द भएको छ। दिउँसाे साढे तीन बजेतिर काठमाडौंट मुग्लिनतर्फ जाँदै गरेको ना ६ ख ४९४७ नम्वरको ट्रकले धुनीवेशी ७ का स्थानीय रितेश तामाङलाई ठक्कर दिँदा तामाङको घटनास्थलमै मृत्यु भएको थियो। स्थानीय बालकको मृत्यु भएपछि चालकलाई कारवाही र उचित क्षतिपूर्तिको माग गर्दै स्थानीयले राजमार्ग दुवैतर्फ बन्द गराएका छन्। राजमार्गमा सय भन्दा बढी स्थानीय जम्मा भएर विरोध प्रदर्शन गरिरहेकाले खुलाउन प्रहरीले पनि सकेको छैन। घटनापछि ट्रकका चालक र सहचालक इलाका प्रहरी कार्यलय खानीखोलाको नियन्त्रणमा रहेका छन्। डेढ घण्टा भन्दा बढी सवारी आवागमन ठप्प भएपछि राजधानी भित्रिने र बाहिरिने सवारी साधनको दुवैतर्फ लामो जाम देखिएको छ। इलाका प्रहरी कार्यालय खानीखोलाको टोलीले पीडित पक्षहरुलाई आन्दोलन नगर्न आग्रह गरेको भएपनि स्थानीयले राजमार्ग अवरुद्ध गरिरहेका छन्।
"ताप्लेजुङमा ट्याक्टर दुर्घटना एकको मृत्यु, बाबुछोरासहित तीन घाइते","ताप्लेजुङ : ताप्लेजुङको मिक्वाखोला गाउँपालिका१ खोक्लिङमा बुधबार दिउँसो ट्याक्टर दुर्घटना हुँदा एक जनाको मृत्यु भएको छ। तीनजना घाइते भएका छन्। मृत्यु हुनेमा खोक्लिङकै २२ वर्षीय दलबहादुर गुरुङ छन्। ट्याक्टरका सहयोगी गुरुङको घटनास्थलमै मृत्यु भएको जिल्ला प्रहरी कार्यालय ताप्लेजुङका प्रमुख महेन्द्र श्रेष्ठले जानकारी दिए। सोही वडाका वडाध्यक्ष अमृत लिम्बुका अनुसार मिक्वाखोला२ निवासी चालक कृष्ण थापा, उनका छोरा कृतिक थापा र कृजम थापा घाइते छन्। घाइतेमध्ये कृजमको अवस्था गम्भीर छ। उनलाई उपचारका लागि जिल्ला अस्पताल ल्याइएको छ। चालक कृष्ण र कृतिक भने सामान्य घाइते भएको लिम्बुले बताए। अलैंची बोकेर मिक्वाखोला२ ओझा गाउँबाट वडा नम्बर १ को डाँडा गाउँतर्फ आउँदै गरेको लु ४ त ६५४८ नम्बरको ट्याक्टर सल्लेरी डाँडामा सडकबाट करिब २० मिटर तल खसेर दुर्घटना भएको हो। मृतक गुरुङको शव ट्याक्टरले च्यापिएको अवस्थामा छ।"
पर्वतमा भीरबाट खसेर वृद्धको मृत्यु,कुश्मा : पर्वतमा भीरबाट लडेर एक वृद्धको ज्यान गएको छ। जिल्लाको महाशीला गाउँपालिका वडा नं ५ लामेका ५३ वर्षीय नरबहादुर सुनारको भीरबाट लडेर मृत्यु भएको हो। मंगलबार दिउँसो आफ्नै गाउँका टेकबहादुर सुनारको घरमा भेटघाट गरी फर्केका नरबहादुर घर नआएपछि खोजतलास गर्ने क्रममा बुधबार दिउँसो १ बजे लामे भीरको ३० मिटर तल मृत अवस्थामा फेला परेको जिल्ला प्रहरी कार्यालय पर्वतले जनाएको छ। मृतकको शव पोष्टमार्टमका लागि स्थानीय अस्पतालमा राखिएको छ। घटनाको बारेमा थप अनुसन्धान भैरहेको पर्वत प्रहरीले जनाएको छ।
विद्यालय सञ्चालनका लागि कार्यढाँचा सार्वजनिक (पूर्णपाठ),"काठमाडौं : शिक्षा, विज्ञान तथा प्रविधि मन्त्रालयले कोभिड१९ को जोखिम नभएका र कम हुँदै जाने स्थानीय तहका विद्यालयमा आलोपालो सिफ्ट वा उपयुक्त विधि अपनाई पठनपाठन सञ्चालनको बाटो खुलाएको छ। मन्त्रिपरिषद्को गत कात्तिक २२ गतेको निर्णयबाट स्वीकृत कोभिड१९ को सन्दर्भमा विद्यालय सञ्चालनसम्बन्धी कार्यढाँचा, २०७७ लाई मन्त्रालयले वेबसाइटमा समावेश गरी स्थानीय तहलाई जोखिमको मूल्याङ्कन गरी क्रमशः विद्यालय खोल्न मार्गदर्शन गरेको हो। हाल अनलाइनलगायत वैकल्पिक माध्यमबाट शिक्षण संस्थामा पठनपाठन भए पनि खासगरी तल्ला तहमा प्रभावकारी नभएपछि सरकारले विद्यालय खोल्ने आधार तयार गरेको हो। कार्यढाँचामा क्वारेन्टिन, आइसोलेसन केन्द्रका रूपमा रहेका विद्यालय पुनः सञ्चालनपूर्व निर्मलीकरणलगायत जनस्वास्थ्य सुरक्षाका मापदण्डको पालना गर्नुपर्ने उल्लेख छ। कार्यढाँचामा विद्यार्थी भर्ना, विद्यालय सञ्चालन एवं शिक्षण सिकाइ व्यवस्थापन तथा स्थगित परीक्षा सञ्चालनका सन्दर्भमा गर्नुपर्ने मूलभूत कार्यलाई व्यवस्थित बनाउन पनि आग्रह गरिएको छ। गत असोज २२ को निर्णयका आधारमा सरकारले सबै तहका परीक्षा सञ्चालनको कार्य शुरु गरिसकेको छ। यही मङ्सिर ९ गतेदेखि कक्षा १२ को गत वर्षको परीक्षाको ४० नम्बर प्राप्ताङ्कका लागि प्रत्यक्ष परीक्षा हुँदैछ। सो परीक्षामा विद्यार्थीलाई जहाँ रहेको छ त्यहीँको विद्यालय (होम सेन्टर) का रूपमा पनि परीक्षामा सामेल गराउने तयारी छ। परीक्षा अनलाइनबाट पनि दिन सकिने विकल्पमा छलफल भए पनि विद्यमान प्रश्नपत्रको प्रणालीमा यो विधि विश्वसनीय हुनेमा आशङ्का पैदा भएकाले प्रत्यक्ष परीक्षा हुन लागेको हो। यस्तो छ पूर्णपाठ"
"ट्याक्टर पल्टंदा एकको मृत्यु, एक घाइते",ताप्लेजुङ: ताप्लेजुङको मिक्वाखोला गाउँपालिका१ खोक्लिङमा बुधबार दिउँसो ट्याक्टर दुर्घटना हुँदा एक जनाको मृत्यु भएको छ । एक जना घाइते भएका छन् । मृत्यु हुनेमा खोक्लिङकै २२ वर्षीय दलबहादुर गुरुङ छन् । ट्याक्टरका सहचालक गुरुङको घटनास्थलमै मृत्यु भएको जिल्ला प्रहरी कार्यालय ताप्लेजुङका प्रमुख महेन्द्र श्रेष्ठले जानकारी दिए । सोही वडाका वडाध्यक्ष अमृत लिम्बुका अनुसार मिक्वाखोला२ निवासी ६ वर्षीय कृजम थापा घाइते छन् । उनलाई उपचारका लागि जिल्ला अस्पताल ल्याइएको छ । अलैंची बोकेर मिक्वाखोला२ ओझागाउँबाट वडा नं १ को डाँडागाउँतर्फ आउँदै गरेको लु ४ त ६५४८ नं को ट्याक्टर सल्लेरीडाँडामा सडकबाट करिब २० मिटर खसेर दुर्घटना भएको हो । मृतक गुरुङको शव ट्याक्टरको डालोले च्यापिएको अवस्थामा छ ।
वडा सदस्यद्वारा नगरपालिका कार्यालयमा बञ्चरो प्रहार,"कालिकोट : जिल्लाको रास्कोट नगरपालिकामा वडा सदस्यले नगरपालिका कार्यालयमा बञ्चरो प्राहार गरेका छन्। रास्कोट नगरपालिका वडा नं ४ का वडा सदस्य कालीबहादुर शाहीले मदिरा सेवन गरी मंगलबार बेलुका नगरपालिका कार्यालयमा बञ्चरो प्रहार गरेका हुन्। नगरपालिका प्रमुख कासीचन्द्र बराल, प्रमुख प्रशासकीय अधिकृतले फोन नउठाएको र आफूले काम गरेको योजनाको रकम भुक्तानी नदिएको भन्दै नगरपालिका कार्यालयमा बञ्चरो प्रहार गरेको उनले बताएका छन्। रास्कोट नगरपालिका वडा नं ४ स्थित सिम्भुनाथको मन्दिर नजिकै धर्मशाला बनाउने योजना थियो। त्यो योजनाको काम पूरा गर्न चालु आर्थिक वर्षमा नगरपालिकाबाट १० लाख बजेट दिने निर्णय गरेको थियो। वडा सदस्य कालीबहादुर शाहीले भने, 'काम गरियो भुक्तानी पाइएन। नगरपालिका प्रमुख बराल र प्रमूख प्रशासकीय अधिकृतले फोन पनि नउठाएपछि आवेगमा आएर बन्द रहेको नगरपालिका कार्यालयमा बञ्चरो प्राहार गरेको हो।' वडा सदस्य शाहीले मदिराको तालमा नगरपालिकामा बञ्चरो हान्दै गर्दा रास्कोट प्रहरीले बञ्चरो सहित नियन्त्रणमा लिएको छ। इलाका प्रहरी कार्यालय रास्कोटका इन्चार्ज राजनकुमार मल्लले वडा सदस्य शाहीले नगरपालिकाको कार्यालयमा बञ्चरो हान्दै गर्दा पक्राउ गरिएको जानकारी दिए। उनका अनुसार आफूले काम गरेको योजनाको भुक्तानी नपाएको र नगरपालिका प्रमुख र प्रमुख प्रशासकीय अधिकृतले फोन समेत नउठाउने गरेकाले नगरपालिका तोडफोड गर्न गएको बताएका थिए। उनी बञ्चरो समेत प्रहरीको नियन्त्रणमा रहेको छन्। इलाका प्रहरी कार्यालय रास्कोटका इन्चार्ज मल्लका अनुसार वडा सदस्य शाहीले बञ्चरो प्रहार गर्दा नगरपालिकाको ढोकाको पाँच वटा ठाँउमा प्वाल परेको छ। रास्कोट नगरपालिका प्रमुख काशीचन्द्र बरालले वडा सदस्य शाही मदिरा सेवन गरी पूर्वाग्रही रुपमा नगरपालिका तोडफोड गर्न आएको बताए। उनले वडा सदस्य शाहीलाई सार्वजानिक मुद्धा हालिने बताए। उनका अनुसार नगरपालिका वडा नं ४ मा शिम्भुनाथको मन्दिरको प्रांगणमा दुई कोठे धर्मशाला निर्माणको योजना थियो। उनले भने, 'नगरपालिकाले पाँच लाख बजेट दिने निर्णय पनि भएको हो। तर उक्त योजनाको उपभोक्ता समिति पनि बनेको छैन। काम पनि भएको छैन। कसरी बजेट भुक्तानी दिनु?' उनले धर्मशाला निर्माणको लागि उपभोक्ता समिति गठन भएर काम सम्पन्न भएपछि बजेट भुक्तानी हुने जानकारी दिए।"
"हायस दुर्घटना : एकको मृत्यु, पाँच घाइते",दमौली : दमौलीबाट मानुङतर्फ जाँदै गरेको यात्रुवाहक हायस भीरबाट खस्दा एक जनाको मृत्यु भएको छ। पोखरा महानगरपालिका गगनगौडा निवासी करिब २८ वर्षीया सुनिता गुरुङको मृत्यु भएको हो। घटनालगत्तै उद्धार गरिएकी उनको उपचारका क्रममा दमौलीको रत्नहरी अस्पतालमा मृत्यु भएको ट्राफिक प्रमुख रेशम रानाभाटले जानकारी दिए। अरु पाँच घाइते छन्। बुधबार बिहान सवा ४ बजेतिर उकालो लाग्दै गरेको ग १ ख २९४२ नम्बरको हायस मानुङ पुग्नै लाग्दा ब्रेकरका कारण उक्लन नसकेपछि ब्याक भएको थियो। सोही क्रममा ६ सय मिटर तल खसेर दुर्घटना भएको प्रत्यक्षदर्शी अनुप आलेले जानकारी दिए।
वनको जग्गा फिर्ता,"रौतहट : राष्ट्रिय वन क्षेत्रको १ सय २२ बिघा जग्गा व्यक्तिले आफ्नो नाममा दर्ता गरेको पाँच वर्षपछि दर्ता खारेज भएको छ। रौतहटको गुजरा नगरपालिका९ (साबिक रंगपुर गाविस ५) मा रहेको वन क्षेत्रको १ सय २२ बिघा जग्गा फिर्ता भएको हो। गत कात्तिक २३ गते जिल्ला प्रशासन कार्यालय, नापी कार्यालय, मालपोत कार्यालय र डिभिजन वन कार्यालयको संयुक्त बैठकको निर्णयपछि मालपोत कार्यालयले यस्तो निर्णय गरेको हो। सो जग्गा २६ जना व्यक्तिको नाममा दर्ता भएको थियो। व्यक्तिको नाममा रहेको वनको जग्गाकोे से्रस्ता बदर गरी १ सय २२ बिघा जग्गा सरकारको नाममा फिर्ता भएको रौतहटका प्रमुख जिल्ला अधिकारी इन्द्रदेव यादवले जानकारी दिए। गुजरा खोल्सीदेखि पूर्व आवादी गाउँदेखि पश्चिम, बागमती सिँचाइको नहरदेखि दक्षिण, गुजरा खोल्सीदेखि उत्तरको वन क्षेत्रको सो जग्गा व्यक्तिको नाममा दर्ता भएको थियो। सर्लाही, ओखलढुंगा, काठमाडौं, रामेछाप, सिन्धुली, सोलुखुम्बु, सिन्धुपाल्चोक, रौतहटलगायतका जिल्लाका २६ जनाले २०७२ सालमा आफ्नो नाममा दर्ता गराउन सफल भएका थिए। वन ऐन २०४९ को दोस्रो संशोधित ऐनको दफा १६ को उपदफा २ क बमोजिम करिब ८२ दशमलव ९० हेक्टर जग्गाको दर्ता खारेज गरिएको हो। राष्ट्रिय वनको जग्गा किर्ते गरी व्यक्तिको नाममा दर्ता गराएको भन्दै डिभिजन वन कार्यालय रौतहटले केही वर्ष अघिदेखि दर्ता खारेज गराउने प्रक्रिया थालेको थियो। भूमाफियाले वन क्षेत्रको जग्गा आफ्नो नाममा दर्ता गराउन सफल भएपछि प्रक्रिया पुयाएर दर्ता खारेज गरिएको डिभिजन वन कार्यालय रौतहटका वन अधिकृत विनोद सिंहले बताए। कित्ता नम्बर १ देखि २६ सम्म व्यक्तिले दर्ता गरेको सो जग्गा डिभिजन वन कार्यालयको फैसलाले २०७६ पुस ७ गते नै बदर गरेको थियो। नक्कली कागजातको आधारमा नापी कार्यालय रौतहटले सो जग्गाको २०७२ जेठ ६ गते पुर्जा वितरण गरी फिल्ड बुक र नक्सा कायम गरेको थियो। व्यक्तिले आफ्नो नाममा जग्गा दर्ता गरे पनि उक्त जमिन कसैले भोगचलन गर्न सकेको थिएनन्। सो स्थानमा वन कार्यालयले तारबार गरी वर्षौंअघि वृक्षरोपण गरेको थियो। वनको जग्गा व्यक्तिको नाममा दर्ता गराउन भूमिका खेलेको भन्दै दुई वर्षअघि वन कार्यालयले तत्कालीन रंगपुर गाविसका अध्यक्ष हरिनारायण बन्ठा र वन कार्यालयका तत्कालीन रेन्जर तथा हाल सहायक वन अघिकृत रामकेवल यादवलाई नियन्त्रणमा लिएर अनुसन्धानसमेत गरेको थियो।"
ट्रकको ठक्करबाट मोटरसाइकलमा सवार दुई जनाको मृत्यु,झापा : मालबाहक ट्रकले ठक्कर दिँदा बुधबार मध्यान्ह झापाको विर्तामोडमा मोटरसाइकलमा सवार दुई जनाको घटनास्थलमै मृत्यु भएको छ। उक्त दुर्घटना पश्चिमबाट पूर्वतर्फ गइरहेको ना ६ ख ३३५० नम्बरको ट्रकले सोही दिशातर्फ जाँदै गरेको मे २ प ४८४७ नम्बरको मोटरसाइकललाई ठक्कर दिएको थियो। ट्रकको ठक्करबाट मोटरसाइकलमा सवार बुद्यशान्ति गाउँपालिका३ बस्ने ११ वर्षीय दिप्सन कँडेलको र अर्का नाम नखुलेका पुरुषको घटनास्थलमै मृत्यु भएको जिल्ला प्रहरी कार्यालय झापाका प्रवक्ता राकेश थापाले जानकारी दिए। प्रवक्ता थापाका अनुसार नाम नखुलेका पुरुषको परिचय खोज्ने काम भइरहेको छ। अर्कोतिर ट्रकका चालक मोटरसाईकललाई ठक्कर दिने बित्तिकै फरार भएकाले खोजीकार्य भइरहेको थापाले बताए।

शीर्षक,विवरण
अर्थतन्त्रको जटिल तस्बिर,"कोभिड १९ नामक भयावह महामारीले सिंगो मानव समाज स्तब्ध छ। अर्थतन्त्र गतिहीन छ। नेपालमा संक्रमण फैलँदो क्रममा छ। त्यसलाई नियन्त्रण गर्ने र अर्थतन्त्र सुचारु गर्ने प्रस्ट योजनाको अभावमा रोग र भोकको दुश्चक्रमा लपेटिने जोखिम छ। चैत महिनामा लकडाउन सुरु गरेदेखि बजेटमार्फत सम्बोधन गर्ने भनी आश्वासन देखाइएका आर्थिक समस्या गहिरिँदै छ। तर आर्थिक सर्वेक्षणमा मुलुकमा जारी महासंकटको कुनै तस्बिर भेटिएन। फागुनसम्मको तथ्यांकका आधारमा तयार गरिएको आर्थिक सर्वेक्षण प्रस्तुत गर्दै अर्थमन्त्रीले फागुनसम्म अर्थतन्त्रका सबै परिसूचक मजबुत रहेको र कोभिड १९ महामारीको अनपेक्षित र असामान्य परिस्थितिका कारण अर्थतन्त्र खस्केको चर्चा गरेका छन्। तर कोभिड १९ ले अर्थतन्त्रमा सिर्जना गरेको असर, कोभिड १९ पछि अर्थतन्त्रले लिनुपर्ने बाटोको सम्बन्धमा मार्गदर्शन गर्न अर्थमन्त्री चुकेका छन्। आर्थिक सर्वेक्षणले पनि चालु आर्थिक वर्षमा अघिल्लो वर्षको तुलनामा ३४ प्रतिशतले लगानी संकुचन आउने अनुमान गरेको छ। अघिल्लो वर्ष १९२ प्रतिशतले बढेको लगानी यस वर्ष उल्टै घट्नुले उत्पादन र रोजगारमा आघात पार्नेछ। फलस्वरूप कूल गार्हस्थ्य उत्पादन सुरुवाती लक्ष्यको ८५ प्रतिशतबाट ह्रास आई २३ प्रतिशत हुने अनुमान छ। जेठदेखि अर्थतन्त्र सुचारु गर्ने भनिए पनि जारी लकडाउनले आर्थिक वर्षको अन्त्यसम्म आर्थिक गतिविधि कम हुने निश्चितप्रायः छ। कोभिड १९ को महामारीले पर्यटन, व्यापार, औद्योगिक क्षेत्र, उपभोग तथा आपूर्ति शृंखलामा आघात पारेपछि वृद्धिदर कमजोर हुने आकलन गरिएको हो। विद्यमान अवस्थाले निरन्तरता पाइरहे यथार्थमा आर्थिक वृद्धिदर ऋणात्मकसमेत हुन सक्छ। एकातिर ठूलो आकारको बजेट घोषणा गर्ने अर्कातिर कार्यान्वयन धरातलमा भने शिथिल शैली रहने परम्पराको छायाले हामीलाई अझै पछ्याइरहनेछ यदि हामीले कार्यक्षमता र कार्यप्रणालीमा परिवर्तन ल्याएनौं भने। आर्थिक वर्ष २०७५७६ मा १३ खर्ब १५ अर्ब रुपैयाँको बजेट ल्याइएको थियो। यथार्थ खर्च भयो ११ खर्ब १० अर्ब। त्यस्तै चालु आर्थिक वर्ष २०७५७६ मा १५ खर्ब ३२ अर्बको बजेटमध्ये १३ खर्ब ८५ अर्ब मात्र खर्च हुने भनेर अर्थमन्त्रीले मध्यावधि समीक्षामा संशोधित अनुमान सार्वजनिक गरेका छन्। त्यही संशोधित अनुमानअनुसार पनि खर्च हुन अप्ठेरो छ। सार्वजनिक खर्च प्रणालीमा अक्षमता, चुहावट, भ्रष्टाचाररूपी छिद्रहरू टाल्ने हो भने सानो बजेटले पनि धेरै ठूलो प्रतिफलमुखी काम हुन सक्छ। ती समस्या यथावत् रहने हो भने ठूलो बजेट ल्याउँदैमा धेरै काम हुने होइन। मानौं, कृषि क्षेत्रको आधुनिकीकरण र व्यवसायीकरणका लागि आज हाम्रो खर्च गर्ने क्षमता सय अर्ब रुपैयाँको मात्र छ भने दुई सय अर्ब रुपैयाँकै बजेट घोषणा गरे पनि हाम्रो क्षमता जति छ, त्यति नै कार्यान्वयन हुने हो। दातृ निकायले नेपालको कार्यान्वयन क्षमता कमजोर भएर उपलब्ध गराएको सहायता पनि परिचालन गर्न सक्दैन भनिरहेका छन्। चालु आर्थिक वर्षमा लगानी घटेको र (गार्हस्थ) बचत बढेकाले लगानीको उपलब्धता भने बढेको छ। गत आर्थिक वर्षमा बचत र लगानीको अन्तर ३७६ प्रतिशत थियो। अर्थात् लगानीको आवश्यकताअनुसार स्रोतको उपलब्धता कम भएर अन्तर फराकिलो थियो। चालु आर्थिक वर्ष २०७६७७ मा बचत र लगानीको अन्तरमा कमी आई ३२१ प्रतिशत हुने अनुमान छ। यसको अर्थ लगानीका लागि स्रोत उपलब्ध भए पनि लगानी गर्ने वातावरण नभएको भन्ने हो। लगानी गर्न उपलब्ध स्रोत परिचालन गर्न सक्नुपर्छ। हाम्रो अर्थतन्त्रमा आगामी केही वर्ष उत्पादन, लगानी र उपभोग घट्ने देखिन्छ। यसको प्रमुख आधारमध्येको एक रेमिट्यान्स उल्लेख्य गिरावट आउने अनुमान गरिएको छ। अघिल्लो आर्थिक वर्षमा आठ खर्ब ७९ अर्ब रुपैयाँ रेमिट्यान्स भित्रिएकोमा चालु आर्थिक वर्षमा सात खर्ब २५ अर्ब रेमिट्यान्स भित्रिने आर्थिक सर्वेक्षणमा उल्लेख छ। कुल गार्हस्थ्य उत्पादन (जीडीपी) को अनुपातमा गत वर्ष २५४१ प्रतिशत बराबर रेमिट्यान्स भित्रिएकोमा यस वर्ष घटेर १९२५ प्रतिशत बराबर रहने अनुमान गरिएको छ। रोजगार सिर्जना तथा गरिबी निवारणमा समेत रेमिट्यान्स घट्दा गम्भीर असर पर्नेछ। यसलाई सम्बोधन गर्न सरकारले बजेट कार्यान्वयनमा जोड दिनुपर्छ भने निजी क्षेत्रलाई प्रोत्साहित गर्न व्यावसायिक वातावरणमा सुधार गर्नुपर्छ।"
पर्यटन उकास्न ५० अर्बको कोष,"काठमाडौं : सरकारले कोभिड १९ बाट प्रभावित क्षेत्रमध्ये पर्यटन क्षेत्रलाई पनि समेट्ने गरी राहत, सहुलियत तथा आर्थिक पुनरुत्थान कार्यक्रम घोषणा गरेको छ। कोरोना संक्रमण जोखिमका कारण विश्व आवागमन क्षेत्र बन्द भई पर्यटन क्षेत्रमा परेको नकारात्मक प्रभावलाई ध्यानमा राखी हवाई सेवा, होटल, ट्राभल, ट्रेकिङ, पर्वतारोहणलगायत सेवा क्षेत्रको पुनरुत्थान गर्न कर, शुल्क, ब्याजलगायत व्यवस्था गरिने बजेटमा भनिएको छ। बिहीबार संसद्मा अर्थमन्त्री डा युवराज खतिवडाले ०७७७८ को बजेट पेस गर्दै कोभिड १९ को असरबाट बढी प्रभावित पर्यटन क्षेत्रलाई राहत दिन ५० अर्ब रुपैयाँको कोष स्थापना गर्ने भएको छ। बजेटमा भनिएको छ, घरेलु, साना तथा मझौला उद्यम तथा कोरोना प्रभावित पर्यटन क्षेत्रमा आबद्घ श्रमिक र भुक्तानी तथा व्यवसाय सञ्चालन गर्नका लागि ५ प्रतिशत ब्याजमा कर्जा उपलब्ध गराउन ५० अर्ब रुपैयाँको छुट्टै कोष खडा गरिनेछ। नेपाल राष्ट्र बैंकबाट सञ्चालन हुने यस कोषमा नेपाल सरकार, सरकारी स्वामित्वका सार्वजनिक संस्थान, दातृ निकायबाट प्राप्त रकम रहनेछ। यस्तै, पर्यटन क्षेत्रमा राहत कार्यक्रमअन्तर्गत नै होटल तथा पर्यटनलगायत क्षेत्रका व्यवसायलाई ५ प्रतिशतसम्मको सहुलियत व्याजदरमा कर्जा उपलब्ध गराउन नेपाल राष्ट्र बैंकले १ खर्ब रुपैयाँसम्मको पुनर्कर्जा सुविधा मिलाउने बजेटमा उल्लेख छ। नेपाली वायुसेवा कम्पनीले भुक्तान गर्नुपर्ने पार्किङ शुल्क, वायुसेवा सञ्चालन अनुमतिपत्र नवीकरण दस्तुर, उडान योग्यता प्रमाणपत्र दस्तुर हवाई इन्धनमा लाग्ने पूर्वाधार करमा छुटको व्यवस्था गरिएको छ। सरकारले हवाई इन्धनको भन्सार शुल्क नबढाउने भन्ने बजेटमार्फत प्रतिबद्घता व्यक्त गरेको छ। एक प्रदेश एक पर्यटकीय गन्तव्यको अवधारणाअनुरूप सबै प्रदेशमा ठूला पर्यटकीय पूर्वाधार विकास गरिनेछ। निजी क्षेत्र समेतको सहभागितामा हिमाली तथा पहाडी क्षेत्रमा पर्यटनका सम्भावना पहिचान गरी पर्यटक आकर्षण गर्ने मौलिक संस्कृतिको विकास र प्रवद्र्घन गर्न पर्यटन पूर्वाधारमा लागि १ अर्ब २६ करोड रुपैयाँ बजेट व्यवस्था गरिएको छ। कोरोना संक्रमणको जोखिम नियन्त्रण हुनासाथ पर्यटन क्षेत्रलाई शीघ्र पुनःस्थापित गर्न पर्वतीय, कृषि, ग्रामीण, जलयात्रा, सांस्कृतिक, मनोरञ्जन, खेल, स्वास्थ्य तथा पर्या पर्यटनलगायत नयाँ पर्यटकीय सेवा विस्तार गर्न आवश्यक पूर्वाधार विकास गरिने उल्लेख छ। यस्तै, सरकारले माध्यमिकभन्दा माथिल्लो तहको पाठ्यक्रममा पर्यटन विषयलाई राख्ने भएको छ। पर्यटन विषय अनिवार्य हो कि ऐच्छिक भन्नेबारे भने उल्लेख गरिएको छैन। देशभरका सांस्कृतिक र ऐतिहासिक क्षेत्रलाई सांस्कृतिक एवं पर्यटकीय गन्तव्यका रूपमा विकास बजेटले जोड दिएको छ। पर्यटन मन्त्रालयलगायत निजी पर्यटन व्यवसायीले उठाउँदै आएको कोरोना संक्रमण रोकिएपछि आन्तरिक पर्यटन प्रवद्र्घनको विषयलाई बजेटले सम्बोधन गर्दै सरकारी कर्मचारी तथा संगठित संस्था र निजी क्षेत्रका कर्मचारीलाई समेत देश दर्शन गर्न प्रोत्साहित गरिने भनेको छ। तर, यसमा सरकारले बिदा भत्ता दिने वा नदिने खुलाइएको छैन। आगामी आर्थिक वर्षको बजेटले पर्यटन व्यवसायीलाई आयकरमा २० प्रतिशत छुट दिने घोषणा गरेको छ। कोरोना संक्रमणबाट बढी प्रभावित भएका हवाई सेवा, होटल, यातायात, ट्राभल तथा ट्रेकिङ व्यवयासीलाई ०७६७७ को आय विवरणअनुसार लाग्ने आयकरमा २० प्रतिशत छुट दिने व्यवस्था गरेको हो। यस्तै पर्यटन, ढुवानी तथा चलचित्र घरलाई मूल्य अभिवृद्घि कर तथा कर दाखिला गर्ने समयलाई चौमासिक बनाइएको छ। सरकारले अन्तर्राष्ट्रिय विमानस्थल निर्माणका लागि १९ अर्ब ४२ करोड रुपैयाँ बजेट विनियोजन गरेको छ। बजेटमा सुरक्षित नियमित, सुलभ र विश्वसनीय हवाई सेवा सञ्चालनका लागि प्राथमिकता दिइएको उल्लेख छ भने अन्तरप्रदेश हवाई उडान र अन्तर्राष्ट्रिय उडानका लागि समेत बजेट विनियोजन गरिएको उल्लेख गरे। त्यसैगरी, गौतमबुद्घ अन्तर्राष्ट्रिय विमानस्थल सञ्चालनमा ल्याउन तथा दोस्रो टर्मिनल भवनलगायत थप पूर्वाधार निर्माण, त्रिभुवन विमानस्थल स्तरोन्नति तथा पोखरा क्षेत्रीय विमानस्थल निर्माण सम्पन्नका लागि बजेट विनियोजन गरिएको छ। निजगढ विमानस्थल निर्माणका लागि हवाई क्षेत्रभित्रको बस्ती स्तान्तरण र परिपथ निर्माणका लागि बजेट विनियोजन गरिएको छ। नेपाल उड्डयन प्राधिकरणलाई नयाँ ऐनमार्फत टुक्र्याइने बताइएको छ। अर्थमन्त्री खतिवडाले सरकारका कार्यक्रमबाट आगामी आर्थिक वर्षमा सेवा क्षेत्रका रूपमा रहेको पर्यटन व्यवसाय विस्तारित हुने अपेक्षा गरिएको बताए।पर्यटन क्षेत्रलाई सरकारले बजेटमार्फत सम्बोधन गरे पनि बजेट एकदमै धेरै उत्साहितभन्दा पनि थमथमाउने किसिमको भएको पर्यटनविद् दीपकराज जोशीले प्रतिक्रिया दिए। पर्यटनका केही कार्यक्रम देश दर्शन, ई भिसा, एक प्रदेश एक पर्यटकीय गन्तव्यजस्ता विषय स्वागतयोग्य भए पनि कार्यान्वयनमा कसरी जाने नखुलाइएकाले बजेटले आफ्ना प्राथमिकतालाई कसरी अघि बढाउँछ हेर्न आवश्यक रहेको बताए।"
पाँच कक्षासम्मका सबैले खाजा पाउने,"काठमाडौं : सरकारले कक्षा पाँचसम्म पढ्ने मुलुकभरका सबै सरकारी विद्यालयका विद्यार्थीलाई दिवा खाजा खुवाउने भएको छ। अर्थमन्त्री डा युवराज खतिवडाले बिहीबार संसद्मा प्रस्तुत गरेको आर्थिक वर्ष २०७७।७८ को वार्षिक बजेटमार्फत यस्तो घोषणा गरेका हुन्। मुलुकभरका २८ हजार सरकारी विद्यालयमा पढ्ने कक्षा पाँचसम्मका २८ लाख विद्यार्थीले यस्तो सुविधा पाउनेछन्। दिवा खाजा कार्यक्रमका लागि ७ अर्ब ५२ करोड रुपैयाँ रकम विनियोजन गरिएको खतिवडाले बताए। सरकारले यसअघि ४३ जिल्लाका सरकारी स्कुलका कक्षा ५ सम्मका विद्यार्थीलाई मात्र दिवा खाजा दिँदै आएको थियो। ४३ जिल्लाका २१ लाख बालबालिकालाई यो सुविधा दिइएको थियो। कार्यक्रम कार्यान्वयनका लागि ६ अर्ब ६२ करोड रुपैयाँ छुटयाइएको थियो। उपत्यकाका सरकारी विद्यालयमा पढ्ने विद्यार्थीका लागिसमेत यो कार्यक्रम आवश्यक रहेको तर्क शिक्षा मन्त्रालयले अर्थ मन्त्रालय समक्ष गरेको थियो। राजधानीका विद्यालय भनिए पनि अधिकांश विद्यार्थी उपत्यका बाहिरका रहेका र गरिब तथा मजदुर परिवारको रहेकाले त्यस्ता विद्यार्थीलाई यस कार्यक्रम आवश्यक रहेको शिक्षा मन्त्रालयको तर्क थियो। दिवा खाजाअन्तर्गत हरेक विद्यार्थीलाई वार्षिक एक सय ८० दिन गणना गरेर दिइन्छ। एउटा विद्यार्थीलाई प्रतिदिन १५ रुपैयाँबराबर हुन आउने गरी खाजा खुवाइने गरिएको छ। यस्तो खाजा स्थानीय स्तरमै उपलब्ध हुने तथा विश्व खाद्य कार्यक्रमले तोकेको परिमाणमा पोषण तत्वयुक्त हुनुपर्ने छ। शिक्षामा पौने दुई खर्ब बजेट अर्थमन्त्री खतिवडाले संसद्मा प्रस्तुत गरेको बजेटअनुसार शिक्षा विज्ञान तथा प्रविधि मन्त्रालय अन्तर्गतका कार्यक्रम कार्यान्वयनका लागि १ खर्ब ७१ अर्ब ७१ करोड रकम विनियोजन गरेको बताए। उनका अनुसार विद्यालय तहका गरिब, सिमान्तकृत, दलित लगायतका परिवारका बालबालिकाको छात्रवृत्तिको लागि २ अर्ब ७० करोड रुपैयाँ रकम विनियोजन गरिएको छ। विद्यालय तहका १३ लाख ४० हजार छात्रालाई निःशुल्क स्यानीटरी प्याड उपलब्ध गराउने घोषणा पनि सरकारले गरेको छ। यो कार्यक्रम गत वर्षदेखि सुरु भएको थियो। सरकारी विद्यालयमा विज्ञान, गणित लगायतका शिक्षक अभावको समस्या समाधान गर्न ६ हजार स्वयंसेवक शिक्षक खटाउने सरकारले बताएको छ। यसका लागि २ अर्ब २३ करोड रुपैयाँ छुटयाइएको छ। विभिन्न विश्वविद्यालयलाई अनुदान वितरण गर्न १७ अर्ब ४३ करोड रुपैयाँ छुटयाइएको छ। यो रकम विश्वविद्यालय अनुदान आयोगमार्फत वितरण गरिनेछ। मदन भण्डारी विज्ञान तथा प्रविधि विश्वविद्यालय सञ्चालनका लागि १ अर्ब २५ करोड रुपैयाँ छुट्याइएको छ। यो विश्वविद्यालय स्थापनाका लागि बनेका विधेयक अहिले संसद्को शिक्षा तथा स्वास्थ्य समितिमा छ।"
१४ खर्ब ७४ अर्बको बजेट,"काठमाडौं : बजेटमा खर्च व्यहोर्ने स्रोतमा संकुचन आएपछि अर्थमन्त्री डा युवराज खतिवडाले ०७७७८ का लागि १४ खर्ब ७४ अर्ब ६४ करोड रुपैयाँको बजेट प्रस्तुत गरेका छन्। आगामी आर्थिक वर्षमा राजस्वबाट ८ खर्ब ९० अर्ब, वैदेशिक ऋण २ खर्ब ९९ अर्ब तथा विदेशी अनुदान ६० अर्ब र आन्तरिक ऋण २ खर्ब २५ अर्ब उठाइने भएको छ। कुल विनियोजनमध्ये ९ खर्ब ४८ अर्ब चालु खर्च, विकास खर्चतर्फ ३ खर्ब ५२ अर्ब रुपैयाँ तथा ऋणको साँवा ब्याज भुक्तानी तथा संस्थामा लगानीका लागि १ खर्ब ७२ करोड रुपैयाँ विनियोजन भएको छ। यस विनियोजनअनुसार चालु खर्च ६४४ प्रतिशत, २३९ प्रतिशत विकास खर्च र ११७ प्रतिशत वित्तीय व्यवस्थाका लागि छुट्याइएको छ। सरकारले ०७६७७ का लागि १५ खर्ब ३२ अर्ब रुपैयाँको बजेट घोषणा भएकोमा कोरोना भाइरस महामारीपछि सरकारको खर्चमा कमी आउने भन्दै अर्थमन्त्रीले विनियोजनको ७० प्रतिशत अर्थात् १० खर्ब ७३ अर्ब रुपैयाँ मात्र खर्च हुने संशोधित अनुमान पेस गरेका छन्। अर्थमन्त्रीले स्वास्थ्य, कृषि उद्यम, आपूर्ति शृंखला सुचारु गराउने, अर्थतन्त्र पुनरुत्थान, राहत, रोजगारी, पूर्वाधार र संघीयता कार्यान्वयनलाई लक्ष्य गरी बजेट घोषणा गरेका छन्। स्वास्थ्यको बजेट वृद्धि गरेका छन्। उनले कोरोना रोकथाम नियन्त्रण, परीक्षण बढाउन र औषधि, उपकरण तथा उपचार सामग्री अभाव हुन नदिन ६ अर्ब बजेट विनियोजन गरेका छन्। अतिरिक्त स्वास्थ्य पूर्वाधार विकासका लागि १२ अर्ब ४६ करोड रुपैयाँ र स्थानीय तहमा ५ देखि १५ शड्ढयाका २७२ अस्पताल निर्माणका लागि १४ अर्ब २७ करोड रुपैयाँ विनियोजन गरेका छन्। त्यस्तै, स्थानीय तहका स्वास्थ्य संस्थामा चिकित्सकको व्यवस्थासहित नसर्ने रोग जाँचसहित आधारभूत स्वास्थ्य सेवाका लागि ५ अर्ब १० करोड विनियोजन गरेका छन्। यसका अतिरिक्त कृषि क्षेत्रमा रासायनिक मलमा अनुदान वृद्धि, किसानलाई कृषि सामग्री, मल, बीउ खरिदका लागि किसान क्रेडिट कार्डको व्यवस्था गर्ने र उत्पादन बिक्रीपछि उक्त कर्जा रकम खर्च गर्न सकिने व्यवस्था गरेका छन्। बजेटले कोरोना प्रभावित व्यवसायलाई कर तथा ब्याजमा सहुलियत दिएको छ। पर्यटनजस्ता कोरोनाबाट अतिप्रभावित क्षेत्रलाई ५ प्रतिशत सहुलियत ब्याजदरमा कर्जा उपलब्ध गराउने गरी एक खर्ब रुपैयाँको पुनर्कर्जा कोषको व्यवस्था गरिएको छ। लघु, साना र मझौला उद्योगलाई कर सहुलियत तथा सहुलियत कर्जाले यस्ता उद्यम व्यवसायलाई पुनःस्थापनामा गरिने उल्लेख छ। प्रधानमन्त्री रोजगार कार्यक्रमबाट २ लाख रोजगारी सिर्जना गर्ने गरी बजेट वृद्धि गरी ११ अर्ब ६० करोड रुपैयाँ पुर्याइएको छ। त्यस्तै, निर्माणाधीन ठूला परियोजनालाई चाँडै सम्पन्न गर्ने गरी पर्याप्त बजेट विनियोजन गरिएको छ। मेलम्ची खानेपानी आयोजनाको काम आर्थिक वर्षको सुरुवातमै सम्पन्न गरी काठमाडौं उपत्यकामा पानी वितरण सुरु हुने उल्लेख गरिएको छ भने आयोजनाको दोस्रो चरणको आयोजना निर्माण गर्न ५ अर्ब ४६ करोड रुपैयाँ विनियोजन गरिएको छ। भौतिक पूर्वाधारतर्फ भने अघिल्लो वर्षको तुलनामा बजेट घटेको छ। चालु आर्थिक वर्षमा १ खर्ब ६३ अर्ब ५२ करोड रुपैयाँ भौतिक पूर्वाधारका लागि विनियोजन गरिएकोमा आगामी आर्थिक वर्षमा १ खर्ब ३८ अर्ब रुपैयाँ विनियोजन गरिएको छ। बजेट कार्यान्वयनबाट मानव जीवन रक्षाका अतिरिक्त आगामी आर्थिक वर्षमा ७ प्रतिशतको आर्थिक वृद्धिदर हासिल गर्ने लक्ष्य राखिएको छ। अर्थशास्त्री डा शंकर शर्माले बजेटको आकार सन्तुलित भए पनि यसले वैदेशिक ऋण र अनुदानको स्रोत निर्धारणमा महत्वाकांक्षी देखिएको बताए। उनले बजेटले साना मझौला उद्यम र कृषि क्षेत्रलाई सम्बोधन गरेको भए पनि रोजगारी जोगाउनेतर्फ संगठित क्षेत्रका व्यवसायलाई पर्याप्त सम्बोधन गर्न नसकेको उल्लेख गरे। उनले खर्च कटौतीमा सरकार निर्मम हुन नसकेको र सांसदहरूलाई निर्वाचन क्षेत्रमा पूर्वाधार निर्माणका विनियोजन हुने बजेट यथावत् रहेको भन्दै कर्मचारीको खाजा खर्च, बैठक भत्ता कटौतीले उल्लेख्य खर्च कटौती हुन नसक्ने बताए।"
लकडाउन अवधि शून्य : सर्वाेच्च,"काठमाडौं : कोरोना भाइरसको महामारीका कारण अदालतका मुद्दामामिलामा परेको बाधा अड्काउ फुकाउने गरी सर्वोच्च अदालतले बिहीबार ऐतिहासिक फैसला सुनाएको छ। प्रधानन्यायाधीश चोलेन्द्रसमशेर राणासहित १९ न्यायाधीश (सबै) संलग्न बृहत् इजलासले मुद्दाको हदम्याद र सुनुवाइलगायत विषयमा जटिलताको समाधान दिने गरी फैसला सुनाएको हो। बाधा अड्काउमा सुनुवाइ गर्न प्रधानन्यायाधीश राणा, न्यायाधीश दीपककुमार कार्की, मीरा खड्का, हरिकृष्ण कार्की, विश्वम्भरप्रसाद श्रेष्ठ, ईश्वरप्रसाद खतिवडा, आनन्दमोहन भट्टराई, अनिलकुमार सिन्हा, प्रकाशमानसिंह राउत, सपना प्रधान मल्ल, तेजबहादुर केसी, पुरुषोत्तम भण्डारी, बमकुमार श्रेष्ठ, टंकबहादुर मोक्तान, प्रकाशकुमार ढुंगाना, सुष्मालता माथेमा, कुमार रेग्मी, हरिप्रसाद फुँयाल र मनोजकुमार शर्माको बृहत् इजलास गठन गरिएको थियो। सर्वोच्चले चैत ९ गतेयता लकडाउसम्मको अवधिलाई शून्य समय हुने व्याख्या गरेको छ। पैसला ५२ पृष्ठको छ। फैसलाअनुसार अदालत खुलेको ३० दिनभित्र उपस्थित हुन आएमा मुद्दाको म्याद नजाने गरी सेवाग्राहीले सुविधा पाउनेछन्। लकडाउन खुलेको ३० दिनभित्र अदालतमा उपस्थित हुने सेवाग्राहीको त्यही मितिबाट म्याद गणना हुनेछ। एउटा प्रदेश वा जिल्ला बन्द भएको तर अर्को प्रदेश वा जिल्ला खुलेर सेवाग्राहीलाई अप्ठ्यारो परे पनि यो सुविधा मिल्नेछ। सर्वोच्चको फैसलाले सुनुवाइ भएर सजाय तोक्न बाँकी रहेका मुद्दा, आइसोलेसन र क्वारेन्टाइनको काबुबाहिरको अवस्थालाई समेत निकास दिएको छ। कुनै व्यक्ति कोरोना भाइरस संक्रमणका कारण आइसोलेसन, क्वारेन्टाइन, बिरामी भई काबु बाहिरको परिस्थिति रहेमा चिकित्सक वा अन्य सरकारी कार्यालयको प्रमाणित लिखत पेस गरे बाटोको म्यादसहित १५ दिने सुविधा पाइनेछ। सर्वोच्चले लकडाउनको अवधिमा बाधा अड्चन फुकाउन महान्यायाधिवक्ता, नेपाल बार एसोसिएसन र सर्वोच्च बारसँग बहस नोटसहित रायसुझाव मागेको थियो। दुवै बारबाट अदालतका सहयोगीका रूपमा एमिकस क्युरी माग गरिएको थियो। सर्वोच्च अदालत प्रशासनको प्रतिवेदनका आधारमा कानुनी अड्चनको निकासका लागि इजलास गठन भएको हो। अधिवक्ता टीकाराम भट्टराईले पनि सार्वजनिक सरोकार सन्निहित रहेको भन्दै भिन्नै निवेदन दिएका थिए। सर्वोच्चका प्रवक्ता भद्रकाली पोखरेलले अन्नपूर्णसँग भने, फैसलाले लकडाउनमा परेको बाधा, अड्चनको निकास खोली सेवाग्राहीलाई न्यायको सहज पहँुच सुनिश्चित गर्ने अपेक्षा छ। नेपाल बारका अध्यक्ष चण्डेश्वर श्रेष्ठले लकडाउनको समयमा आएको समस्यालाई फैसलाले समाधान दिने बताए। महान्यायाधिवक्ता कार्यालयका प्रवक्ता सञ्जीव रेग्मीले पनि फैसला न्यायिक अड्चनलाई समाधान दिने गरी बाटो खोलेको बताए।"
फेवातालको सिरानमा रोपाइँको चटारो (फोटो फिचर),"पोखरा : फेवातालको सिरान फेवा फाँटका किसान रोपाइँको चटारोमा छन् । फेवा फाँटको ढाभमा खेतमै मुल पलाउने भएकाले जेठको पहिलो हप्तादेखि नै किसान रोपाइँमा व्यस्त हुने गर्दछन् । लकडाउनमा पोखराका मुख्य बजारका नागरिक घरमै बसे पनि किसान पहिले झै खेती कर्ममै व्यस्त छन् । यतिबेला फेवा फाँटमा रोपाहारा, बाउसे र हली दाई आआफ्नो जिम्मेवारीको काममा खटिएका छन् । रोपाहारा असारे गीत गाउँदै धान रोप्न व्यस्त छन् ।बाउसे दाई कान्ला खन्नमै व्यस्त देखिन्छन् । फेवा फाँटमा पनि पछिल्लो समयमा जोत्नका लागि विस्तारै ट्याक्टरको प्रयोग हुन थालेको छ । फेवा फाँट पोखरेली जेठोबुढो धान उत्पादनका लागि प्रख्यात छ । यहाँ उत्पादन भएको धान बाहिरी जिल्लामा पनि पुग्ने गर्दछ । पछिल्लो समयमा तालको मुहान क्षेत्रबाट आउने बाढीले रोपो पुर्ने र सिमसार क्षेत्रमा फैलिएका कुर्मा चराले धानको रोपोको गुवो नै खाइदिँदा उत्पादन कम भएको स्थानीय किसान मित्रमणि तिमिल्सिना बताउँछन् । यस वर्ष भने पोखरा महानगरपालिका र गण्डकी प्रदेश सरकारको संयुक्त लगानीमा फेवातालमा मिसीने मुख्य खोला र सहायक खोलामा सिल्टेसन पोखरी निर्माण भएकोले केही राहात मिल्ने किसानको विश्वास छ । पोखराका कुँडहर फाँट, बिरौंटा फाँट, सेदी, गैरि खेत, चाउँथे फाँटलगायतका फाँटमा प्लटिङ गरी बस्ती बसेकोले कास्कीमा धानको उत्दान बर्षेनि घट्दो छ । पोखरा महानगरपालिका कृषि महाशाखासँग भने पोखराका फाँटमा बस्ती बसेपछि कति धान उत्पादन घट्यो भन्ने एकीन तथ्याङ्क छैन् । पछिल्लो समयमा फेवा फाँटमा पनि प्लटिकङ हुन थालेको छ । तालको मुहानको सिमसार क्षेत्रमा थुपारिएको माटो वर्षायाममा तालको पानीको सतह बढ्दा तालमा पुर्याउँदा तालको आयु पनि घट्दो छ । तालको आयुसँग प्रत्यक्ष जोडिएको फेवा फाँट संरक्षण गर्नु र उर्वर भूमी मासिनबाट जोगाउन महानरपालिकाको ध्यान जानु पर्ने स्थानीय संरक्षण कर्मी बताउँछन् । रैथाने पोखरेली धान उत्पादनमा किसान आकर्षित मगमग बास्ना आउने, लामो सिता भएको र खाँदा नरम मिठो रैथाने पोखरेली जेठोबुढो धान प्रति किसान आकर्षित हुन थालेका छन् । महानगरपालिका भित्र कुल धान रोपनी क्षेत्रफलमध्ये ४० प्रतिशत क्षेत्रफलमा जेठोबुढो धान रोपाइँ हुने थालेको हो । जेठोबुढो धानको माग बढ्नु र मुल्य पनि अरु धानको भन्दा राम्रो पाउन थालेपछि पछिल्लो समय किसान जेठोबुढो धान लगाउन आकर्षित हुँदै गएको महानगरपालिकाका कृषि तथा पशु विकास महाशाखा प्रमुख मनहर कडरियाले जानकारी दिए । जेठोबुढो धान पोखरा महानगरपालिका भित्र ४ हजार ४ सय ८० हेक्टर क्षेत्रफलमा लगाइने र यस प्रजातिको धान १५ हजार ६ सय ८० टन उत्पादन हुने उनले सुनाए । कुल धान उत्पादन हुने क्षेत्रफलको कुल क्षेत्रफलको ४० प्रतिशत जमिनमा जेठोबुढो धान उत्पादन हुने गरेको हो । अन्य स्थानीय जातको धान २ हजार २ सय ४० हेक्टर क्षेत्रफलमा रोपीने र ५ हजार ६ सय टन उत्पादन हुने उनले बताए । यस्तै गरि उन्नत जातका धान ४ हजार ४ सय ८० हेक्टर क्षेत्रफलमा रोपिने र १७ हजार ९ सय २० टन धान उत्पादन हुने गरेको पोखरा महानगरपालिकाका कृषि महाशाखा प्रमुख कडरियाले बताए । महानगरमा धान उत्पादन हुने कुल क्षेत्रफलमा उन्नत जातको धान ४० प्रतिशत क्षेत्रफलमा लगाइने र जेठोबुढो बाहेक अन्य रैथाने प्रजातिका धान २० प्रतिशत क्षेत्रफलमा रोपिने उनले सुनाए । जेठोबुढो धान राष्ट्रिय बिउँ बिजन समितिबाट सन् २००६ मा उन्मोचन (सिफारिस) भएपछि व्यवसायिकरुपमा बिउँ बिक्री वितरण हुन थालेपछि विस्तारै किसानमाझ बिउँ पुगेपछि पनि किसान यस धानप्रति आकर्षण बढेको उनले बताए ।"
कर्णालीको नीति तथा कार्यक्रम : स्वास्थ्य र कृषिमा प्राथमिकता,"सुर्खेतः कर्णाली प्रदेश सरकारले आगामी आर्थिक वर्षको नीति तथा कार्यक्रम सार्वजनिक गरेको छ। प्रदेश प्रमुख गोविन्दप्रसाद कलौनीले शुक्रबार प्रदेश सभाको बैठकमा सरकारको नीति तथा कार्यक्रम प्रस्तुत गरेका हुन्। यसपटकको नीति तथा कार्यक्रममा प्रदेश सरकारले स्वास्थ्य र कृषिलाई मुख्य प्राथमिकतामा राखेको छ। कोरोना महामारी नियन्त्रण गर्न स्वास्थ्य क्षेत्रमा सुधार गर्ने नीति प्रदेश सरकारले लिएको छ। कोरोना महामारीका कारण हुनसक्ने सम्भावित भोकमरीलाई टार्न कृषि उत्पादन वृद्धि गर्ने कार्यक्रम संचालन गरिने नीति तथा कार्यक्रममा उल्लेख छ। कोरोनासँग जुध्न प्रदेशका सबै जिल्ला अस्पतालको स्तरोन्नति गरिनेछ, नीति तथा कार्यक्रम प्रस्तुत गर्दै प्रदेश प्रमुख कलौनीले भने,सबै जिल्ला अस्पतालमा कम्तिमा एकसय आइसोलेसन बेड र पाँच शैयाको आईसीयू स्थापना गरिनेछ। सबै जिल्ला अस्पतालमा कम्तिमा एउटा भेन्टिलेरको व्यवस्था हुनेछ। यस्तै नीति तथा कार्यक्रममा प्रदेश सरकारले कोरोना महामारीबाट प्रभावित दुर्गमका बिरामीलाई हवाइ उद्दार गर्ने, गर्भवती र सुत्केरीको हवाइ उद्दार कार्यलाई निरन्तरता दिने, स्वस्थ प्रदेश अभियान संचालन गर्ने, दैलेखको राकम कर्णालीमा ट्रमा सेन्टर स्थापना गर्ने, कोरोना परीक्षणका लागि घुम्ती प्रयोगशाला संचालनमा ल्याउने, प्रदेशका सबै नागरिकको वर्षमा कम्तिमा एकपटक स्वास्थ्य परीक्षण गर्ने र स्वास्थ्यकर्मी तथा चिकित्सकलाई प्रोत्साहन गर्ने उल्लेख छ। दुर्गमका नागरिकलाई टेलिमेडिसिनमार्फत सेवा प्रवाह गर्ने र चिकित्सा शास्त्रमा स्नातक र स्नातकोत्तर तहको अध्यापन सुरु गर्ने प्रदेश सरकारको नीतिमा उल्लेख छ। कोरोनाका कारण उत्पन्न हुनसक्ने खाद्य संकट समाधान गर्न र रोजगारी गुमाएका युवालाई उत्पादनमा जोड्न कृषिलाई प्राथमिकता दिइने सरकारको नीति छ।यसका लागि किसानलाई सहज रुपमा मल र बिऊ उपलब्ध गराउने, साना सिचाईं आयोजना संचालन, फलफुल र तरकारीको पकेट क्षेत्र तोक्ने, एक स्थानीय तह, एक विशेष उत्पादन कार्यक्रम संचालन गर्ने, कोरोनाका कारण रोजगारी गुमाएका युवालाई कृषि उत्पादनमा जोड्ने, खाद्य संकट हुन नदिन एक स्थानीय तह, एक भकारी को अवधारणा लागुगर्ने र प्रदेशलाई पशुपंक्षिमा आत्मनिर्भर बनाइने नीति तथा कार्यक्रममा उल्लेख गरिएको छ। प्रदेश सरकारले अधिकांश अघिल्लो वर्षको नीति तथा कार्यक्रममा समावेश भएका अधिकांश योजनालाई यसपटक पनि दोहोर्याएको छ। नीति तथा कार्यक्रममा दुर्गमका स्थानीय तहमा हेलिप्याड निर्माण, प्रदेश राजधानी वीरेन्द्रनगरलाई हरित सहरका रुपमा विकास गर्ने, सुर्खेत विमानस्थलको विस्तार गर्ने, वीरेन्द्रनगरको बाहिरी चक्रपथ निर्माण, प्रदेशका नागरिकको विपद् तथा दुर्घटना बिमा, सुर्खेतका बाढीपीडितको पुर्नस्थापना गर्ने र छोरीको बैंक खाता खोल्ने लगायतका पुरानै कार्यक्रमलाई निरन्तरता दिइएको छ। यस्तै प्रदेश सरकारले संचालन गरेका पाँच करोडभन्दा माथिका आयोजनाको उच्चस्तरीय अनुगमन संयन्त्र बनाउने, उत्कृष्ट काम गर्ने कर्मचारीलाई कर्णाली सेवा पुरस्कारबाट सम्मान गर्ने र क्वारेन्टाइनमा बस्नेलाई भक्ता दिने नीति तथा कार्यक्रममा उल्लेख छ। प्रदेश सरकारको नीति तथा कार्यक्रम प्रस्तुत गर्न प्रदेश सभामा पुगेका प्रदेश प्रमुखलाई स्वागत गर्दै मुख्यमन्त्री र सभामुख। तस्बिर : अन्नपूर्ण"
समस्यामा परेकालाई स्वदेश फर्काउन छुट्टै बजेट,"काठमाडौं : विदेशी भूमिमा जोखिममा परेका र रोजगारी गुमाएका नेपालीलाई तत्काल स्वदेश फिर्ता गर्न सरकाले छुट्टै बजेटको व्यवस्था गरेको छ । उनीहरूलाई स्वदेशमा फर्काएपछि त्यहाँ सिकेको सीपलाई उपयोग गर्ने कार्यमा पनि सरकारले योजना बनाएको र बजेटको ब्यवस्था गरेको अर्थमन्त्री डा युवराज खतिवडाले बजेट भाषणमा बताए । नेपालले सार्वभौमिक समानताका आधारमा कुटनीतिक सम्बन्ध सञ्चालन गर्ने र विदेशमा आर्जेको ज्ञानलाई उपयोग गर्ने गरी बजेटको तर्जुमा गरिएको भन्दै उनले त्यसको व्यवस्था मिलाउन कुटनीतिक संयन्त्रहरूलाई परिचालन गरिने उल्लेख गरे । पारस्परिक सम्मानको आधारमा मुलुकपिच्छेको कुटनीतिमा जोड दिँदै त्यहाँ नेपालीको सुरक्षा, काममा थप मर्यादित, रोजगारीको निरन्तरता र सामाजिक संरक्षणका लागि विदेशस्थित कुटनीतिक नियोग परिचालन गर्न पनि बजेटको व्यवस्थापन गरेको उनले जानकारी दिए । बजेटमा परेन दूतावासको भवन खरिद मुलुकको परराष्ट्र नीति प्रभावकारी ढंगले सञ्चालन गर्न विदेशस्थित कुटनीतिक नियोगलाई भाडाबाट मुक्त गर्ने नीति लिए पनि यो वर्षको बजेटमा उक्त कार्य प्राथमिकतामा परेन । अघिल्ला वर्षमा विनियोजित रकम कार्यावन्यनमा नआएकाले यस वर्ष थप रकम विनियोजित नगरिएको जानकारी परराष्ट्रले पाएको छ । गत वर्ष पाकिस्तानको इस्लामावाद, श्रीलंकाकाको कोलम्बो, मलेसियाको क्वालालम्पुर, अस्ट्रेलियाको क्यानबेरामा दुतावास भवन निर्माण गर्ने प्रक्रिया नै अघि बढाएको थियो । सरकारले स्विट्जरल्यान्डको जेनेभास्थित स्थायी नियोग चान्सरी एवं राजदूत निवास, फ्रान्सको पेरिसका लागि नियोग चान्सरी र बेल्जियमको ब्रसेल्समा नियोग चान्सरी लागि भवन खरिद गर्ने सरकारको योजना बनाए पनि कार्य रोकिएको छ । लामो समयदेखि ती राष्ट्रमा आफ्नै भवन नहुँदा कूटनीतिक कार्यसम्पादन तथा सेवा प्रवाहमा कठिनाइ भएको थियो । साथै विदेशी मुद्रामा नेपाली कुटनीतिक नियोग सञ्चालन गर्दा राष्ट्रको व्ययभार पनि बढिरहेको छ । नेपालले विश्वभर आफ्ना दूतावास सञ्चालनका लागि करिब ८ अर्ब रुपैयाँ खर्च गर्दै आएको छ । खाद्य भण्डारण र उत्तरी पोर्टको उपयोग सरकारले यसवर्ष सार्क खाद्य सुरक्षा बैंकस्तरीय खाद्य सुरक्षा भण्डारमा नेपालको तर्फबाट गर्नु पर्ने योगदान बढाइने उल्लेख छ । छिमेकी मुलुकसँग वाणिज्य र व्यापार सन्धिको पुनरावलोकन गर्दै नेपालबाट वस्तुको निर्यात सहज बनाइने पनि उल्लेख छ । त्यसका लागि कुटनीतिक नियोग तथा दुई पक्षीय क्षेत्रीय र बहुपक्षीय संयन्त्रको उपयोग गरी नेपालका वस्तुको अन्तर्राष्ट्रिय व्यापार विस्तार गरिनेछ । चीनसँगको पारवाहन सुविधाअन्तर्गत नेपाललाई उपलब्ध गराइएको चार सामुद्रिक र तीन स्थल बन्दरगाहबाट पनि तेस्रो मुलुकसँगको व्यापार बढाइने र त्यसका लागि कानुनी प्रक्रिया पूरा गर्नेसमेत भनिएको छ । राष्ट्रिय सुरक्षा बलियो बनाइने राष्ट्रिय सुरक्षा बलियो बनाई आफ्ना नागरिकलाई एक ढिक्का राख्न अन्तर्राष्ट्रिय सीमा सुरक्षामा सरकारले विशेष ध्यान दिने र सुुदृढ गर्ने उल्लेख छ । विपत् व्यवस्थापनका साथै सीमामा हुने अवैध आउजाउलाई पनि रोक्ने कार्यमा सरकार लाग्ने उल्लेख छ । नागरिकको जीवन रक्षालाई ध्यानमा राखेर राष्ट्रिय सुरक्षा नीतिको कार्यावन्यनमा प्रभावकारिता ल्याइने बताइएको छ । सीमा क्षेत्रमा चेकपोष्ट बढाउने पनि उल्लेख छ । सशस्त्र प्रहरी बलका ३९ बोर्डर पोष्ट सीमामा राखिने अध्यागमन प्रणालीलाई व्यवस्थित गर्ने साथै भिसा अनलाइन गरिनेजस्ता विषय पनि यसमा छ । अब विद्युतीय पासपोर्ट सरकारले मिसिन रिडेबल पासपोर्ट (एमआरपी) लाई बिस्तारै विस्थापन गर्र्दै लैजाने भएको छ । आगामी वर्ष सरकारले विद्युतीय पासपोर्ट जारी गर्ने बताएको छ । त्यसका लागि आवश्यक बजेट तय गरिसकेको पनि बताइएको छ । एकपटक टेण्डरमा गएर त्यो प्रक्रिया रद्द भएको थियो । नेपालमा नै सुरक्षण प्रेस ल्याउने तयारी भएपछि त्यो प्रक्रिया रोकिएको थियो । अहिले पुनः टेण्डरमा परराष्ट्र मन्त्रालय गएको छ ।"
प्रधानमन्त्री ओली र प्रचण्डबीच भेट : शनिबार सचिवालय बैठक,"काठमाडौं : शुक्रबार साँझ नेपाल कम्युनिस्ट पार्टी (नेकपा) अध्यक्ष एवम् प्रधानमन्त्री केपी ओली र अर्का अध्यक्ष पुष्पकमल दाहाल प्रचण्डबीच भेटवार्ता भएको छ। बिहीबार आर्थिक वर्ष २०७७७८ को बजेट प्रस्तुत भए लगत्तै प्रचण्डले प्रधानमन्त्रीसँग भेट गरेका हुन्। बजेटमा अमेरिकन सहयोग मिलेनियम कर्पोरेसन च्यालेन्ज (एमसीसी)को कार्यक्रम समेटिएको भन्दै नेताहरुले आपत्ति जनाएको कुरा प्रचण्डले अर्का अध्यक्षसमेत रहेका ओलीसँग राखेका छन्। पार्टीमा बिना छलफल यो कार्यक्रम परेको विषयमा छलफल गर्नुपर्ने प्रस्ताव प्रचण्डको छ। सोही प्रस्ताव अनुरुप शनिबार बिहान ९ बजेका लागि सचिवालय बैठक बोलाइएको हो। बजेटमा एमसीसी उल्लेख नभए पनि सरकारले अन्तरदेशीय प्रशारण निर्माणका लागि ठूलो रकम विनियोजन गरेपछि नेकपाका नेताहरुले आशंका गरेका हुन्। संसदबाट अगाडि बढाउनुपर्ने विषय बजेटमा प्रस्तुत हुनु ठिक छैन, एक सचिवालय सदस्यले भने, हामीले यो विषयमा छलफल आवश्यक देखेका छौँ । प्रचण्ड र ओली बीचको भेटमा समसामयिक राजनीतिक कुराकानीसमेत भएको छ। नयाँ नक्सा, निशान छाप परिवर्तनका लागि हुन लागेको संविधान संशोधन लगायतको विषयमा समेत छलफल भएको छ।"
युवालाई स्वरोजगार र आत्मनिर्भर बनाउन लाग्छु : कार्यकारी उपाध्यक्ष ढुङ्गेल,"काठमाडौं : राष्ट्रिय युवा परिषद्को कार्यकारी उपाध्यक्षमा माधवप्रसाद ढुङ्गेलले पदभार ग्रहण गरेका छन्। शुक्रबार युवा तथा खेलकूदमन्त्री एवम् परिषद्का अध्यक्ष जगतबहादुर विश्वकर्माले पद तथा गोपनीयताको सपथ खुवाएपछि परिषद्को कार्यालयमा पुगेर उनले पदभार ग्रहण गरेका हुन्। सपथग्रहण समारोहमा मन्त्री विश्वकर्माले युवालाई उद्यमशील बनाई मुलुकलाई समृद्ध बनाउनुपर्ने बताए। उनले युवाका मुद्दालाई यथोचित सम्बोधन गर्ने एउटा विकास र समृद्धिको मेरुदण्डको रुपमा समृद्ध नेपाल र सुखी नेपाली अभियानमा युवा परिचालित गर्ने चुनौती रहेको भन्दै यसलाई पूरा गर्नुपर्ने धारणा राखे। त्यस्तै कार्यकारी उपाध्यक्ष ढुङ्गेलले युवालाई स्वरोजगार बनाई आत्मनिर्भर बनाउनेतर्फ आफ्नो ध्यान केन्द्रित हुने बताए। उनले आफ्ना पुराना कामलाई निरन्तरता दिँदै थप युवाका विभिन्न काममा निरन्तर रहने धारणा राखे। गत जेठ १२ गते बसेको मन्त्रिपरिषद् बैठकले उनलाई चार वर्षका लागि सो पदमा नियुक्त गरेको हो। यसअघि उनी विसं २०७२ फागुन १९ गते चार वर्षका लागि नियुक्त भएका थिए। उनको कार्यकाल गत फागुन १८ गते सकिएपछि परिषद्का कार्यकारी उपाध्यक्षको पद खाली रहेको थियो। अघिल्लो कार्यकालमा ढुङ्गेलले ७५ जिल्लामा युवाको नेतृत्वको विकासका लागि एउटा सङ्घीय, सात प्रदेश, ७७ जिल्ला र ९१ स्थानीय तह नमूना युवा संसद्, युवालाई उद्यमतिर आकर्षित गर्नका लागि बिना धितो ऋण उपलब्ध गराउने युवा उद्यम कार्यक्रम, शैक्षिक प्रमाणपत्र आधारमा उद्योगमका लागि ऋण उपलब्ध गराउने कार्यक्रम ल्याएका थिए। मुलुकमा ४०३६ प्रतिशत जनसङ्ख्या युवा रहेका छन्। रामेछापमा जन्मिएएका ढुङ्गेल तत्कालीन नेकपा (एमाले)को विद्यार्थी सङ्गठन अनेरास्ववियुका पूर्वकेन्द्रीय अध्यक्षसमेत थिए। सरकारले विसं २०७२ मा युवा क्षेत्रमा काम गर्ने भनेर परिषद् गठन गरेको थियो। रासस"
बालुवाटारमा सुरक्षा परिषद बैठक,काठमाडौँ : सीमा सुरक्षामा कडाइ लगायत विषयमा छलफल गर्न भन्दै सुरक्षा परिषदको बैठक बसेको छ । बालुवाटारस्थित प्रधानमन्त्री निवासमा हालै बैठक बसेको हो । लकडाउनको स्वरुप फेर्ने बारे छलफल र बहस भइरहँदा त्यसबारे पनि बैठकमा छलफल गरिने बुझिएको छ । मन्त्रिपरिषद बैठक बस्नुअघि एजेन्डा तय गर्न परिषदको बैठक डाकिएको बताइएको छ । परिषदको बैठक लगत्तै मन्त्रिपरिषदको बैठक बस्ने तयारी गरिनेछ ।
सीमा व्यवस्थापमा उदास बजेट,"काठमाडौं : सीमा सुरक्षा र व्यवस्थापनलाई बजेटले बेवास्ता गरेको छ । सीमा सुरक्षाका लागि सशस्त्र प्रहरीका ३९ बोर्डर अबर्जभेसन पोस्ट (बोओपी) स्थापना गर्ने बाहेक बजेटमा केही उल्लेख छैन । हाल १२१ विओपी छन्। सीमा बचाउ अभियानका सदस्य कमल बरालले सीमा सुरुक्षा र व्यवस्थापनलाई सरकारले प्राथमिकता नराखेको भन्दै चिन्ता प्रकट गरे । दार्चुला टिंकर सडकको लागि बजेट बिनियोजन गरिएन । सडक नहुँदा कालापानी क्षेत्रमा जानको भारतीय सडकको प्रयोग गर्नुपर्ने हुन्छ। अन्तर्राष्ट्रिय सीमाको सुरक्षा र संरक्षण गरिने बजेटमा छ ।कर्मचारी र सुरक्षाकर्मीले स्वदेशमै उपादन हुने पोशाक लगाउने बजेटमा उल्लेख छ ।आन्तरिक पर्यटन प्रवद्र्धन गरी शिथिल पर्यटन क्षेत्रलाई पुनर्जागृत गर्न कोरोनाको जोखिम समाप्त भएसँगै राष्ट्रसेवक कर्मचारी तथा संगठित संस्था र निजी क्षेत्रका कर्मचारीलाई समेत देशदर्शन गर्न प्रोत्साहित गरिने बजेटमा छ । पुनर्निर्माणमा ५५ अर्ब निजी आवास, पुरातात्विक सम्पदा, विद्यालय भवन, स्वास्थ्य संस्था र सरकारी भवन तथा क्षतिग्रस्त अन्य संरचनाको पुनर्निर्माणमा ५५ अर्ब विनियोजन गरिएको छ । धरहरा, रानीपोखरी र सिंहदरबारको मूल भवनलगायतको भूकम्पपछिको पुनर्निर्माणको काम अगामी आर्थिक भित्र सम्पन्न गरिने बटेजमा उल्लेख छ ।"
लकडाउन अवधि शून्य : सर्वाेच्च,"काठमाडौं : कोरोना भाइरसको महामारीका कारण अदालतका मुद्दामामिलामा परेको बाधा अड्काउ फुकाउने गरी सर्वोच्च अदालतले बिहीबार ऐतिहासिक फैसला सुनाएको छ। प्रधानन्यायाधीश चोलेन्द्रसमशेर राणासहित १९ न्यायाधीश (सबै) संलग्न बृहत् इजलासले मुद्दाको हदम्याद र सुनुवाइलगायत विषयमा जटिलताको समाधान दिने गरी फैसला सुनाएको हो। बाधा अड्काउमा सुनुवाइ गर्न प्रधानन्यायाधीश राणा, न्यायाधीश दीपककुमार कार्की, मीरा खड्का, हरिकृष्ण कार्की, विश्वम्भरप्रसाद श्रेष्ठ, ईश्वरप्रसाद खतिवडा, आनन्दमोहन भट्टराई, अनिलकुमार सिन्हा, प्रकाशमानसिंह राउत, सपना प्रधान मल्ल, तेजबहादुर केसी, पुरुषोत्तम भण्डारी, बमकुमार श्रेष्ठ, टंकबहादुर मोक्तान, प्रकाशकुमार ढुंगाना, सुष्मालता माथेमा, कुमार रेग्मी, हरिप्रसाद फुँयाल र मनोजकुमार शर्माको बृहत् इजलास गठन गरिएको थियो। सर्वोच्चले चैत ९ गतेयता लकडाउसम्मको अवधिलाई शून्य समय हुने व्याख्या गरेको छ। पैसला ५२ पृष्ठको छ। फैसलाअनुसार अदालत खुलेको ३० दिनभित्र उपस्थित हुन आएमा मुद्दाको म्याद नजाने गरी सेवाग्राहीले सुविधा पाउनेछन्। लकडाउन खुलेको ३० दिनभित्र अदालतमा उपस्थित हुने सेवाग्राहीको त्यही मितिबाट म्याद गणना हुनेछ। एउटा प्रदेश वा जिल्ला बन्द भएको तर अर्को प्रदेश वा जिल्ला खुलेर सेवाग्राहीलाई अप्ठ्यारो परे पनि यो सुविधा मिल्नेछ। सर्वोच्चको फैसलाले सुनुवाइ भएर सजाय तोक्न बाँकी रहेका मुद्दा, आइसोलेसन र क्वारेन्टाइनको काबुबाहिरको अवस्थालाई समेत निकास दिएको छ। कुनै व्यक्ति कोरोना भाइरस संक्रमणका कारण आइसोलेसन, क्वारेन्टाइन, बिरामी भई काबु बाहिरको परिस्थिति रहेमा चिकित्सक वा अन्य सरकारी कार्यालयको प्रमाणित लिखत पेस गरे बाटोको म्यादसहित १५ दिने सुविधा पाइनेछ। सर्वोच्चले लकडाउनको अवधिमा बाधा अड्चन फुकाउन महान्यायाधिवक्ता, नेपाल बार एसोसिएसन र सर्वोच्च बारसँग बहस नोटसहित रायसुझाव मागेको थियो। दुवै बारबाट अदालतका सहयोगीका रूपमा एमिकस क्युरी माग गरिएको थियो। सर्वोच्च अदालत प्रशासनको प्रतिवेदनका आधारमा कानुनी अड्चनको निकासका लागि इजलास गठन भएको हो। अधिवक्ता टीकाराम भट्टराईले पनि सार्वजनिक सरोकार सन्निहित रहेको भन्दै भिन्नै निवेदन दिएका थिए। सर्वोच्चका प्रवक्ता भद्रकाली पोखरेलले अन्नपूर्णसँग भने, फैसलाले लकडाउनमा परेको बाधा, अड्चनको निकास खोली सेवाग्राहीलाई न्यायको सहज पहँुच सुनिश्चित गर्ने अपेक्षा छ। नेपाल बारका अध्यक्ष चण्डेश्वर श्रेष्ठले लकडाउनको समयमा आएको समस्यालाई फैसलाले समाधान दिने बताए। महान्यायाधिवक्ता कार्यालयका प्रवक्ता सञ्जीव रेग्मीले पनि फैसला न्यायिक अड्चनलाई समाधान दिने गरी बाटो खोलेको बताए।"
क्वारेन्टाइन व्यवस्थापनमा खटेका वडा अध्यक्षमाथि हातपात,"डडेलधुरा : भारतबाट गाउँ फर्किएकालाई व्यवस्थापन गर्न जुटेका वडा अध्यक्षमाथि दुव्र्यवहार भएको छ । अमरगढी नगरपालिका१० का वडा अध्यक्ष विष्णु भट्टलाई एक स्थानीयले गाली गर्दै हातपात गरेका हुन् । अमरगढी १० मा ८९ जना भारतबाट भित्रिएको वडा सदस्य प्रेम विष्टले जानकारी दिए । सहश्रलिगं मावि राईको क्वारेन्टाइनमा ठाउँ नपुगेपछि वडा अध्यक्ष भट्ट नजिकैको रेडक्रसको भवनमा क्वारेन्टाइनका लागि व्यवस्था मिलाइरहेका थिए। यसैबेला स्थानीय जोगराज ऐरले उनीमाथि हातपात गरेका हुन । मदिराको नसामा रहेका ऐरले गाली गालौज गर्दै हातपात समेत गरेको एक स्थानीयले बताए। वडा अध्यक्ष भट्ट बिहानदेखि बेलुकासम्म बाहिरबाट आएकालाई क्वारेन्टाइनमा राख्न, खानपिनको व्यवस्था गर्न खटिएका थिए। मदिरा सेवन गरी वडा अध्यक्षमाथि हातपात गर्ने ऐरलाई प्रहरीले बिहिबार बेलेका नै नियन्त्रणमा लिएको छ। घटनाको छानबिन गरि कारबाही गरिने प्रहरी नायब उपरीक्षक दधिराम न्यौपानेले बताए। ऐर घरेलु विकास समितिमा कार्यरत कर्मचारी हुनु । स्थास्नीय तहको गत निर्वाचनमा ऐर वडा अध्यक्षमा भट्टसँग पराजित भएका थिए। अध्यक्ष भट्टलाई भ्रष्टाचारी, योजनाको पैसा खाने, विकास गर्न नसक्ने भन्दै गली गरेको स्थानीयले बताएका छन्।"
बजेट कार्यान्वयन चुनौतीपूर्ण,"सरकारले बिहीबार आर्थिक वर्ष २०७७७८को बजेट सार्वजनिक गरेको छ। अर्थमन्त्री डा युवराज खतिवडाले संघिय संसदको संयुक्त बैठकमा १४ खर्ब, ७४ अर्ब, ६४ करोडको बजेट रुपैयाँको बजेट पेश गरे। बजेटबारे सत्ताापक्षिय नेकपा र प्रतिपक्षी नेपाली कांग्रेसका पूर्व अर्थमन्त्री र विज्ञको विचार यस्तो छ। असाध्यै राम्रो र सन्तुलित बजेट विष्णु पौडेल, पूर्व अर्थमन्त्री तथा महासचिव नेकपा बजेट संकटको परिस्थितीमा एकदम राम्रो आएको छ। अझ भनौ यो धेरै राम्रो छ। हामी कोभिड १९ को विश्वव्यापी प्रकोपसँग जुधिरहेका छौं। यस्तो समयमा राजस्व, स्रोत व्यवस्थापन र विनियोजनमा स्वत चुनौति रहन्छ। यस्तो प्रतिकुल अवस्थामा पनि अधिकतम सिमासम्मको स्रोत व्यवस्थापन गर्ने, कोरोना प्रकोपको सामना गदै मुलुकको आर्थिक जीवनलाई गतिशिल तुल्याउने, रोजगारी सिर्जना गर्ने, उत्पादन वृद्धि गर्ने र समृद्धि हासिल गर्ने उदेश्य र योजनाका साथ बजेट आएको छ। यस हिसाबले एकदम राम्रो वजेट भन्न सकिन्छ। यसको कार्यावन्यन पनि हुने प्रकारको छ। जहाँसम्म बजेटको कार्यान्वयनको प्रश्न छ, हरेक कुरा कार्यान्वयन चुनौतीपूर्ण नै हुन्छ। चुनौती सामना गरेरै कार्यान्वयन गर्ने हो, त्यो सकिन्छ। बजेट राम्रो मात्र होइन कार्यावन्यन हुन प्रकारको छ। बजेटले कोरोनाको चुनौतीलाई सामना गर्ने, मुलुकको आर्थिक वृद्धिको लक्ष्य हासिल गर्ने योजनाका साथ बजेट आएको छ, त्यो एकदम राम्रो छ। कार्यावन्यनमा ध्यानदिनुपर्ने देखिन्छ सुरेन्द्र पाण्डे, पूर्व अर्थमन्त्री तथा स्थायी समिति सदस्य नेकपा अहिलेको संकट जस्तो छ, बजेट त्यसैगरी आएको छ। स्वास्थ्य क्षेत्रलाई अलिक बढी प्राथमिकता दिएको छ। शिक्षा क्षेत्र र रोजगारीको क्षेत्रमा पनि बजेट केन्द्रीत अलिकति तालिमको क्षेत्रमा गरेको छ। सीमा पनि त्यो देखिन्छ। तर यति भएर पनि राजस्व कम उठ्छ भन्ने आकलन गरिएको छ। वैदेशिक ऋणमा वढी भर पर्न खोजिएको देखिन्छ। त्यो उठ्न र प्राप्त हुन कठिन छ। यसकारणले आर्थिक वृद्धिदर ७ प्रतिशतमा पुग्ने भनिएको छ, त्यो पुरा हुन धेरै नै उकालो पर्ने र धेरै नै चुनौतिपूर्ण हुने देखिन्छ। वैदेशिक साहायता नआउँदा चालु खर्च वढ्दाखेरी आन्तरिक ऋण २२५ अर्ब लिने भनिएको छ। त्यो २२५ अर्व पूँजीगत खर्चमा मात्र गर्ने गरी लिन्छु भनेर भनेको कुरा राम्रो हो। तर, पैसा नउठदा, पैसा प्राप्त नहुदा राजस्वमा चाप पर्यो भने, राजस्वले मात्र धानेन भने आन्तरिक ऋणवाट चालु खर्चमा जाने कुरा मा दवाब पर्न सक्नेछ। त्यसतिर समय देखि नै सचेत हुनु पर्ने हुन्छ। चालु खर्च कटौती गर्छु भनेर वजेटले भनेको छ, त्यो एक्दम राम्रो कुरा हो। अझ त्यसमा निर्मम भएर कार्यान्वयन तर्फ ध्यान दिनुपर्छ। ००० अवस्था असामान्य बजेट सामान्यझै महेश आचार्य, पूर्व अर्थमन्त्री तथा नेता नेपाली कांग्रेस अर्थमन्त्रीले बजेट प्रस्तुत गर्दैगर्दा दुई महिनादेखि मुलुक लकडाउनको अवस्थाबाट गुज्रिरहेको छ। राष्ट्रिय अर्थतन्त्र शिथिल छ। श्रमजीवी कहिले काममा फर्किन पाउने हुन् र लगानीकर्तालाई लगानीको वातवरण कहिले बन्छ भन्ने अनिश्चिताको अवस्था छ। तर, अर्थमन्त्रीले सबै कुरा सामान्य रहेको जस्तै गरी बजेट ल्याउनुभएको छ। सात प्रतिशतको आर्थिक बृद्धिदर र खर्च गर्ने सरकारको क्षमतामाथि प्रश्न उठेको छ। अघिल्लो वर्षको भन्दा केही घटाएर बजेट ल्याउनु सकारात्मक भएपनि राजश्व संकलन र वैदेशिक ऋणको विषय पनि सम्बोधन हुने अवस्था कमै देखिन्छ। अनिश्चित परिस्थितिमा सबै क्षेत्रहरुले सामान्य ढंगले काम गरिरहेको जस्तै गरी बजेट ल्याइएको छ। सरकारको काम कारवाही पनि निकै कमजोर भइरहेका बेला बजेट कार्यान्वयन सहज होला जस्तो लाग्दैन। स्वास्थ्य, रोजगार प्रवद्र्धनमा बजेटले महत्व दिइएको छ। प्रधानमन्त्री रोजगार कार्यक्रम गत वर्ष निष्प्रभावी भइरहेका बेला यसपटक बजेट दोब्बर बनाइएको छ। समग्रमा बजेट कार्यान्वयनका लागि सरकारले आफ्नो कार्यक्षमता बढाउनुपर्छ। सरकारको खर्च गर्ने क्षमता र नीजि क्षेत्रको खर्चमा पनि व्यापक संकुचन आइरहेका बेला त्यसलाई समेटेर बजेट ल्याइनुपथ्र्याे। अर्थतन्त्रलाई पुन:स्थापना गर्नेगरी बजेट आएन ज्ञानेन्द्रबहादुर कार्की, पूर्वअर्थमन्त्री तथा नेता नेपाली कांग्रेस यो बजेट पुरानै बजेटको निरन्तरता हो। बजेटमार्फत् राहत र रोजगारीका लागि ठोस कार्यक्रम केही छैन। झट्ट सुन्दा आकर्षक जस्तो देखिए पनि त्यसको कार्यान्वयन पक्ष अनिश्चित छ। बजेटको स्रोतमा राजश्वबाट ८ खर्ब ७९ अर्ब रुपैयाँ संकलनको लक्ष्य राखिएको छ। अहिलेको अवस्थामा यो लक्ष्य निकै कठिन देखिन्छ। त्यस्तै वैदेशिक ऋण २ खर्ब ९९ अर्ब र वैदेशिक अनुदानको लक्ष्य परिचालन हुन पनि गाहो छ। किनकि अहिले विश्वका सबै मुलुकको अर्थतन्त्र कोरोनाबाट खुम्चिएको अवस्था छ। नेपालको अर्थतन्त्रको प्रमुख आधार कृषि क्षेत्रलाई उत्साहित हुने गरी पनि राहत कार्यक्रम ल्याइएको छैन। कृषिमा जनताको आकर्षण बढाउन र कृषिलाई हाम्रो अर्थतन्त्रको दीगो आधार बनाउन सरकार चुकेको छ। बजेटमा मितव्ययिताको कुरा उल्लेख छ। तर देखाउनकै लागि हो। अघिल्लो वर्ष प्रधानमन्त्री रोजगार कार्यक्रमको रकमको चरम दुरुपयोग भएको यथार्थका बीच अहिले यसको बजेट दोब्बर बनाइएको छ। अनुकुल परिस्थितिमा यसअघि ल्याइएका दुई वटा बजेटहरु लक्ष्य अनुसार कार्यान्वयन हुन नसेकेको पृष्ठभूमिमा अहिले पनि त्यही पुरानै अवस्थाको बजेट ल्याइएको छ। समग्रमा अर्थतन्त्रलाई पुन:स्थापना गर्ने गरी बजेट आएको छैन। यो दुर्भाग्य हो। अर्थतन्त्रलाई दीगो बनाउनेतर्फ सरकार असंवेदनशील उदयशम्शेर राणा, पूर्व अर्थराज्यमन्त्री तथा नेता नेपाली कांग्रेस कोरोना भाइरसको संक्रमणबाट राष्ट्रिय अर्थतन्त्र निकै कमजोर अवस्थामा पुगेको अवस्थामा अर्थमन्त्रीले त्यसलाई सम्बोधन गर्ने गरी बजेट ल्याउनुपर्नेमा त्यतातर्फ खासै ध्यान दिइएको पाइएन। र सामान्य अवस्थाकै बजेट पेश गरिएको छ। सात प्रतिशतको आर्थिक वृद्धिदरको लक्ष्य राखिएको छ। विश्वका कतिपय मुलुकको आर्थिक बृद्धिदर ऋणात्मक हुने अनुमान गरिएका बेला नेपालको आर्थिक वृद्धिदर दुई प्रतिशतको हाराहारीमा अनुमान गरिएको छ। यस्तो अवस्थामा सात प्रतिशतको आर्थिक वृद्धिको लक्ष्य पुरा हुने अवस्था छैन। किनकि कोरोनाको प्रभाव लामो समयम्म जाने निश्चित छ। बजेटको साइज घटाइएको छ। यसलाई राम्रो मानिन्छ। त्यस्तै कर छुट, आयकर छुट दिइएको छ। यसको कार्यान्वयन कसरी हुन्छ, त्यो आगामी दिनमा देखिनेछ। कर्मचारीको अतिरिक्त भत्ता कटाउने काम भएको छ तर सांसद विकास कार्यक्रमलाई निरन्तरता दिइएको छ। बजेटमा चालूखर्च कम गरेको छ भन्ने छ। यसपटक चालू खर्च ६४४ प्रतिशत छ। अघिल्लो आर्थिक वर्ष चालूखर्च ६२४ प्रतिशत थियो। यसले त चालू खर्च बढेको देखिन्छ। त्यस्तै पूँजीगत खर्च निराशाजनक छ। कोरोना संक्रमणबाट मुलुकलाई बाहिर ल्याएर अर्थतन्त्रलाई दीगो बनाउनेतर्फ सरकार संवेदनशील नरहेको बजेटले प्रष्ट हुन्छ। वैदेशिक ऋण र वैदेशिक अनुदानमा केन्द्रित बजेट डा शंकर शर्मा, अर्थविद् तथा पूर्वराजदूत वैदेशिक ऋण र वैदेशिक अनुदानमा बढी राखिएको छ। यसकारण यो बजेटमा १५० अर्बभन्दा बढी हुनसक्ने साधारण अनुमान गर्छ सकिन्छ, खासगरी वैदेशिक बजेट आयमा। राजश्व अनुमान स्वभाविक हो। हुन त कोरोनाको असर कतिसम्म जान्छ यकिन भन्न गाह्रो छ। तर पनि यो राजश्व अनुमानलाई अन्यथा मान्नुहुन्न। सात प्रतिशतको आर्थिक बृद्धिदर भने अस्वभाविक देखिन्छ। यो बढी अतिरञ्जित छ। अबको दुई महिनामा अहिलेको विषम अवस्था सामान्य भयो भने यो आर्थिक वृद्धिदर ठूलो होइन। तर, कोरोनाको प्रभाव अझै लामो सयम जाने संकेतहरु देखिएका छन्। त्यसकारण यति ठूलो आर्थिक बृद्धिदरको सम्भावना देखिँदैन। पुनकर्जाको व्यवस्थाले पर्यटन, साना व्यवसायीलाई केही हदसम्म सम्बोधन गरेको छ। सामाजिक सुरक्षामा सरकारले सापटीका रुपमा लगानी गरिदिने र पछि व्यवसायी वा रोजगार संस्थाले तिर्नुपर्ने भनिएको छ। त्यस्तै आयकरमा पनि छुट दिएको छ। तर यो पर्याप्त होइन। सरकारी कर्मचारीको भ्रमण भत्तालगायतका खर्च कटौती गरिएको छ। अरु अनावश्यक अनुत्पादक क्षेत्रको खर्च कटौतितर्फ खासै ध्यान दिएको पाइएन। विद्यमान चुनौतीलाई सम्बोधन गर्न सकेन विमल कोइराला, पूर्व मुख्यसचिव बजेटको आकार सन्तुलित नै छ। स्रोतको अनुमान हेर्दा यसलाई व्यवहारिक बनाउन साढे १३ खर्ब रुपैयाँको बनाउँदा उपयुक्त हुन्थ्यो। किनकि वैदेशिक ऋण झण्डै तीन खर्ब रुपैयाँ उठ्न सक्ने अवस्था छैन। वैदेशिक अनुदान पनि बजेटले कल्पना अनुसार परिचालन हुन सक्दैन। अर्थतन्त्र संकुचन भएको बेलामै आन्तरिक ऋण बढी उठाउँदा निजी क्षेत्रमा प्रवाह हुने कर्जा कम हुन्छ र निजी क्षेत्रको विस्तारमा असर पार्छ। स्रोतको अनुमानमा विश्वसनीयता देखिदैंन तैपनि बजेट महत्वाकांक्षी होइन। बजेटले मुख्य सम्बोधन गर्नुपर्ने मानव जीवन र मानवजीवन सञ्चालन पद्धति दुवै हुन्। दुवैलाई उत्तिकै प्राथमिकता दिनुपर्छ किनकि मानव जीवन जोगाउन जत्तिकै यसको सञ्चालन पद्धति अर्थात् आर्थिक गतिविधि सञ्चालन गर्नुपर्छ। मानवजीवन रक्षासँगै मानव जीवन सञ्चालन पद्धति पनि सञ्चालन गर्नुपर्छ। त्यस अर्थमाबजेटमा कसरी गरिब र सीमान्तकृतको हातमा पैसा पुर्याउने भन्ने सोचको अभाव देखियो। पारम्पारिक हिसाबले नै आयोजनाहरु समेटिएका छन्। प्राथमिकतामा पनि बजेट चुकेको छ। अहिले थाल्ने भनिएका विश्वविद्यालय खोल्ने लगायतका कार्यक्रम केही समयपछि सार्न सकिन्थ्यो। अहिलेको समयमा सरकारले पटुका कसेर खर्च कटौती गर्नुपथ्र्यो। सांसद् विकास कोष जस्ता कार्यक्रमको कुनै सान्दर्भिकता नै छैन। अर्थतन्त्र कसरी तंग्रत्याउने भन्नेमा बजेटले अवसर गुमाएको छ। भोलि कोरोना भाइरसको महामारी अन्त्य भएपछि पनि उद्यमी, व्यवसायी, लगानीकर्तामा एक खालका स्टीग्मा (त्रास) रहिरहन्छ। त्यसकारण सबै क्षेत्र उत्तिकै, एउटै गतिमा पुन:स्थापना हुँदैनन्। व्यवसायको प्रकृति अनुसार तिनलाई तङ्ग्रर्याउने चरणवद्ध कार्यक्रम आउनुपथ्र्यो। किनकि भोलि फड्को मार्नका लागि तिनलाई तंग्र्याएर राख्न जरुरी हुन्छ। फड्को मार्न, उच्च आर्थिक वृद्धिदर हासिल गर्न त पहिला तिनीहरुलाई तंग्र्याउनुपर्छ। साना तथा मझौला व्यवसाय, ठूला व्यवसाय सञ्चालन स्थिरता र स्थायित्व दिनुपथ्र्यो। लघु उद्यमलाई दिएको मूल्य अभिवृद्धि कर (भ्याट) छुट बाहेक अरु क्षेत्रले त कमाएको खण्डमा मात्र छुट पाउने हुन्। तिनले तत्काल कमाउने स्थिति छैन। इतिहासमा कहिलेकाहीँ देखापर्ने यस्ता चुनौतीले अर्थतन्त्रलाई पुनर्संरचना गर्ने मौका पनि दिएको हुन्छ। हामीले त्यो मौका गुमायौं र बजेटको अलिक बढी राजनीतिकरण भएको जस्तो देखियो।"
दर्ता गर्न अस्वीकार गरिएको राजपाको संविधान संशोधन विधेयकमा के छ ?,"काठमाडौं : संसद सचिवालयले गैरसरकारी विधेयकका रूपमा संविधान संशोधन विधेयक दर्ता गर्न अस्वीकार गरेको छ। शुक्रबार राष्ट्रिय जनता पार्टी नेपालका संसदीय दलका नेता महन्थ ठाकुरले दर्ता गर्न खोजेको विधेयक दर्ता गर्न अस्वीकार गरेको हो। राजपाका नेताहरू महन्थ ठाकुर, राजेन्द्र महतो, महेन्द्र राय यादव, अनिल झालगायत नेताहरू संविधान संशोधन विधेयक दर्ता गर्न संसद सचिवालय पुगेका थिए। संविधान संशोधन विधेयक भाषा, वैवाहिक अंगीकृत नागरिकता, प्रदेश सीमांकन र राष्ट्रियसभामा प्रतिनिधि छान्ने विषय समावेश छ। संशोधन विधेयकको धारा ११ मा भनिएको छ 'नेपाली नागरिकसँग वैवाहिक सम्बन्ध कायम गरेकी विदेशी महिलाले चाहेमा आफ्नो देशको नागरिकता त्याग्ने कारबाही चलाएपछि संघीय कानुनबमोजिम नेपालको वैवाहिक अंगीकृत नागरिकता लिन सक्नेछ।'"
कर्णाली प्रदेशको नीति तथा कार्यक्रम आज,सुर्खेतः कर्णाली प्रदेश सरकारले आगामी आर्थिक वर्षको नीति तथा कार्यक्रम शुक्रवार सार्वजनिक गर्दैछ ।प्रदेश सभामा नीति तथा कार्यक्रम सार्वजनिक गर्न लागिएको हो । दिउँसो तीन बजे बस्ने संसद बैठकमा प्रदेश प्रमुख गोविन्द्रप्रसाद कलौनीले सरकारको नीति तथा कार्यक्रम प्रस्तुत गर्ने कार्यतालिका रहेको छ । कर्णाली प्रदेश सभाका सचिव जीवराज बुढाथोकीले शुक्रबारको बैठकमा प्रदेश प्रमुखले नीति तथा कार्यक्रम प्रस्तुत मात्रै प्रस्तुत गर्ने कार्यसूची रहेको जानकारी दिए । सरकारले चालु आर्थिक वर्षमा महोत्वकांक्षी योजना ल्याए पनि आगामी वर्षका लागि भने कोरोना नियन्त्रणसँगै शिक्षा र कृषिलाई रोजगारीसँग जोड्ने खालका नीति तथा कार्यक्रम समावेश गर्न लागेको मुख्यमन्त्री तथा मन्त्रीपरिषद्को कार्यालयले जनाएको छ । मुख्यगरी रोजगारीका लागि भारत तथा तेस्रोमुलुक गएका हजारौं नागरिक गाउँ फर्किएकाले उनीहरुलाई गाउँमा उत्पादनसँग जोडेर रोजगारीमा वृद्धि गर्ने खालका योजना प्राथमिकतामा राखिएको एक मन्त्रीले जानकारी दिए । यस्तै प्रदेश योजना आयोगले पनि नयाँ नीति तथा कार्यक्रममा स्वास्थ्य र कृषिलाई मुख्य प्राथमिकता दिन सुझाव दिएको थियो। कोरोना नियन्त्रण र कृषि उत्पादन बढाउने खालका योजनाहरु नीति तथा कार्यक्रममा समावेश हुने बताइएको छ।
दाङका थप पाँच जनामा कोरोना : संक्रमितको संख्या २५ पुग्यो,"दाङ : दाङका थप पाँच जनामा कोरोना पोजिटिभ देखिएको छ। दाङमा योसहित सक्रमित हुनेको सख्या २५ पुगेको छ। शुक्रवार राप्ती स्वास्थ्य विज्ञान प्रतिष्ठानमा भएको पीसीआर परिक्षणमा दाङको बंगलाचुली गाउँपालिकाका४ जना र बबई गाउँपालिकाका एक जनामा कोरोना पोजिटिभ देखिएको हो। कोरोना संक्रमण देखिएकाहरुमा बबई गाउँपालिका६ हापुरेका ३० वर्षिय एकजना, बंगलाचुली गाउँपालिका४का ३८ वर्षीय, वडा नं १ का २७, २८ र ३३ वर्षका व्यक्तिहरुका कोरोना संक्रमण भएको पाइएको छ। भुलीडाडा क्वारेन्टाइनमा बस्ने एक जना र महेन्द्र मावि स्युजा क्वारेन्टाइनमा बस्ने ३ जना रहेको गाउँपालिकाले जनाएको छ। बबईको जनकल्यान मावि पदमपुरमा क्वारेन्टाइनमा बसेकाहरु रहेका छन्। उनीहरु सबै भारतबाट आएको बुझिएको छ।"
नवराजकी आमाको प्रश्न : हत्यारालाई के कारवाही हुन्छ ?,"रुकुम : सरकारले गठन गरेको छनविन समितिले काम सुरु गरेको छ। गृहमन्त्रालयका सहसचिव जितेन्द्र बस्नेतको संयोजकत्वमा गठन भएको समिति जाजरकोट पुगेर अनुसन्धान सुरु गरेको बताएको छ। बिहीबार साँझ घटनास्थल पुगेपनि शुक्रबार बिहानदेखि मात्रै काम सुरु गरेको सहसचिव बस्नेतले जानकारी दिए। उनका अनुसार नवराज विकलगायत मृतकको घरमा पुगेर त्यहाँका अवस्था र पीडितको भनाइ बारे जानकारी लिइएको छ। हामीले काम सुरु गरेका छौं, समितिका संयोजक बस्नेतले भने, चौरजहारी घटनामा संलग्न सबै पक्षलाई भेट्छौं, घटनाको वास्तविकताबारे पहिचान गर्ने छौं। छानविन समितिका पदाधिकारी नवराजको घर पुग्दा उनकी आमा उर्मिलाले आँखाबाट आँसु झार्दै मेरो छोरोको हत्यारालाई के कारबाही हुन्छ भन्दै प्रश्न गरेकी थिइन्। केही समय शोकमय बनेको विकको घरमा बस्नेतलगायतका अन्य सहभागीले पीडितले न्याय पाउने र दोषीलाई सजाय हुने भन्दै सान्त्वना दिएका थिए।"
जेठ २१ गतेदेखि निजी विद्यालयमा भर्ना,"काठमाडौं : सरकारले नीति तथा कार्यक्रम र बजेटमा यस शैक्षिक सत्रको पठनपाठन भर्चुअल र अनलाइन विधिबाट अघि बढाउने उल्लेख भएपछि निजी विद्यालयले यही जेठ २१ गतेदेखि सामाजिक दूरीसहित विद्यार्थी भर्ना प्रक्रिया शुरु गर्ने भएका छन्। निजी तथा आवासीय विद्यालय अर्गनाइजेस नेपाल (प्याब्सन), राष्ट्रिय निजी तथा आवासीय विद्यालय एशोसिएशन (एनप्याब्सन), राष्ट्रिय अभिभावक महासङ्घ, संस्थागत विद्यालय शिक्षक युनियन (इस्टु) लगायतका संस्थाले शुक्रबार संयुक्त विज्ञप्ति जारी गरी सो जानकारी दिएका हुन्। ती संस्थाले प्रधानमन्त्री केपी शर्मा ओलीबाट यही जेठ १३ गतेको राष्ट्रका नाममा भएको सम्बोधनमा नयाँ शैक्षिक वर्षअन्तर्गतको पठनपाठन सञ्चालनको काम अगाडि बढाउने घोषणा गरेको हुनाले बन्दाबन्दीपछि परिवर्तित सम्दर्भमा सामाजिक दूरी कायम राखी विद्यार्थी भर्ना प्रक्रिया शुरु गर्न आफ्ना शिक्षक तथा कर्मचारीलाई उपस्थित गराउने भएको हो तर शिक्षा, विज्ञान तथा प्रविधि मन्त्रालयले यसबारे कुनै निर्णय गरेको छैन्। मन्त्रालयको निर्णयपछि मात्रै सबै सामुदायिक विद्यालयमा समेत भर्ना खुल्नेछ। मन्त्रालयले गत वैशाख २२ गते विज्ञप्ति जारी गरी अर्को निर्णय नभएसम्म कुनै पनि कक्षा वा तहमा नयाँ भर्ना नलिन अपिल गरेको थियो। मन्त्रालयले भर्ना वा अनलाइन कक्षाका नाममा कुनै पनि शुल्क नलिन पनि आग्रह गरेको थियो। निजी विद्यालयका सञ्चालको संस्थाले त्यहाँका शिक्षक कर्मचारी विद्यालयमा उपस्थित भई नयाँ शैक्षिक सत्रका लागि योजना बनाउनुका साथै शिक्षक कर्मचारीलाई तालीमअभिमुखीकरणका लागि व्यवस्था मिलाउन नेपाल सरकारसमक्ष अनुरोध पनि गरेको छ। ती संस्थाले सरकारी निकायबाट पाठ्यपुस्तकको ढुवानी निर्वाध गराउन, भर्चुअलअनलाइन कक्षालाई औपचारिक कक्षाका रुपमा परिभाषित गर्न, नियमित शिक्षालाई जस्तै मान्यता दिन त्यसका लागि आवश्यक सामग्री आयातमा छुट, विद्युत् महसुल र इन्टरनेट शुल्कमा छुट तथा सहुलियत दिन पनि माग गरेका छन्। निजी विद्यालयले पाठ्यभार पूरा भएमा शुल्क निर्धारणका लागि त्यसलाई समेत आधार मान्न आग्रह गरेका छन्।"
कोरोना कहर : विदेशमा अलपत्र परेका २० हजार नेपाली फर्काउने सरकारको योजना,"काठमाडौं : सरकारले कोरोना भाइरस (कोभिड१९) को असहज परिस्थितिकै कारण विदेशमा अलपत्र परेका नागरिकलाई अबको १० दिनभित्र स्वदेश फर्काउने तयारी गरेको छ। प्रधानमन्त्री तथा मन्त्रिपरिषद्को कार्यालयमा शुक्रबार बसेको कोभिड१९ संक्रमण रोकथाम तथा नियन्त्रण उच्चस्तरीय समन्वय समितिको बैठकले प्राथमिकताको आधारमा उनीहरुलाई तत्काल स्वदेश फर्काउने निर्णय लिएको हो। मन्त्रिपरिषदले यस अघि नै उनीहरुलाई फर्काउने निर्णय पारित गरिसकेको थियो। अलपत्र र कोरोना प्रभावित भएर क्वरेन्टाइनमा रहेका नेपाली विदेशी भूमिमा आत्महत्या समेत गरेका छन्। बहराइनमा कोरोना संक्रमित एक नेपाली कामदारले बिहीबार आत्महत्या गरेको दूतावासले पुष्टि गरेको छ। ताप्लेजुङका ३८ वर्षीय एक पुरुषले उपचार भइरहेका बेला बाथरुपमा झुण्डिएर आत्महत्या गरेका हुन्। उनी एक्सिलेन्सी इन्डस्ट्रियल एण्ड मेन्टिनेन्स कम्पनीमा कार्यरत थिए। अन्य नेपालीले पनि आफू स्वेदश फर्कन कहिल्यै नपाउने हो भन्दै दुतावासमा गुनासा पठाउन थालेका छन्। विदेशमा रहेका नेपाली घर फर्कन नपाएर दूतावास घेर्नेदेखि अन्य दबाब दिँदै आए पनि दुई महिनादेखि सरकारले नसुनेको उनीहरुको गुनासो छ। लगातार माग भएपछि सरकाले अलपत्र नेपाली ल्याउने भन्दै आए पनि विभिन्न तयारी नपुगेको भन्दै ढिलाई गरेको हो। नेपाल आउने नागरिकलाई ल्याउन सम्बन्धि आदेश२०७७ अनुसार कार्यदेश बनाएर ल्याउने तयारी अघि बढाएको हो। स्थल र हवाई दुवै मार्गबाट नेपालीलाई ल्याइने नेपाल ल्याइने प्रधानमन्त्री कार्यालयका सचिव एवं समितिका प्रवक्ता नारायणप्रसाद बिडारीले भने छिमेकी भारतसँग जोडिएको २० नाका समेत आउनेको लागि तोकिएको छ। उनले सम्बन्धित देशमा विभिन्न कारणले सजाय तोकिएर माफी पाइसकेका व्यक्ति, नेपाल आउन अनुमति प्राप्त भएका व्यक्ति जुनसुकै कारणले बर्हिगमन राहदानी पाएका व्यक्ति, आफन्तको मृत्यु भई काजक्रियाका लागि नेपाल आउनुपर्ने अवस्थामा रहेका व्यक्तिलाई प्राथमिकताको आधारमा ल्याउने तयारी सरकारले गर्ने बताए। त्यसपछि श्रम करार अवधि समाप्त भएर रोजगारी गुमाएका व्यक्ति, कोभिड१९ बाहेक अन्य कारणले स्वास्थ्यमा गम्भीर समस्या देखिएक व्यक्ति, सुत्केरी तथा गर्भवती महिला, बालबालिका, ज्येष्ठ नागरिक र अपांगता भएका व्यक्ति पनि आउने सूचीमा छन्।"
श्रीमतीलाई '१२ बजे आइपुग्छु' भनेका उनी अब कहिल्यै आउने छैनन्,"बुटवल : अर्घाखाँची भुमिकास्थन नगरपालिका९ का ३१ वर्षीयाले जेठ सात गते आमालाई फोन गरे। आमा यहाँ काम बन्द भयो, म त्यतै आउँछु, एकदुई दिनभित्र हिँड्छु होला। भारतको अहमवादमा होटलमा कुकको काम गर्ने उनी कहिले आउलान भन्ने प्रतिक्षामा थिए घरका परिवार। जेठ ९ गते उनी नेपाल आउने रिजर्भ बस चढे। १० गते बिहान ८ बजे श्रीमतीलाई फोन गर्दै भनेका थिए,म बसमा आउँदैछु, १२ बजेसम्म त्यही आइपुग्छु होला, चिन्ता लिनु पर्दैन। १४ वर्षदेखि भारतमा काम गर्दै आएका उनी गतवर्षको दसैंको टिका लगाएर फर्किएका थिए। छोरो आउने भएपछि आमाले छिमेकीलाई कहाँको क्वारेन्टाइनमा राख्ने होला भन्दै मेसो मिलाउँदै थिइन्। दुई वर्षीया छोरा र ६ वर्षीया छोरी, आमा, श्रीमती उनी आउने बाटो कुरिरहेका थिए। उनले बाटोमा आउँदा समेत घरमा फोन गरेका थिए। अर्घाखाँचीका धेरै जना नै छौं, बसमा आउँदैछौं, उनले भनेका थिए। त्यसो भनेको एक घण्टापछि छिमेकी विष्णु पौडेललाई खवर आयो,उनको बाटैमा ज्यान गयो। बाबु आउने मुलबाटोमा टोलाउँदै गरेकी छोरी, आमा र श्रीमतीले थाहा पाए, उनी अब कहिल्यै आउने छैनन्। अर्घाखाचीको भूमिकास्थान नगरपालिका र सन्धिखर्क नगरपालिकामा घर भएकाहरु भारतबाटै दुई वटा बर्स रिजर्भ गरेर स्वदेश फर्किदै थिए। युवक भुमिकास्थानको बसमा चढे। बीचमा आउँदा उनी फेरि सन्धिखर्कको टोली रहेको बसमा सरे। जुन बसमा उनका आफन्तहरु धेरै थिए। भारतको लखनऊ कटेपछि उनमा बेचैन भयो। बस रोकेर पानी खान जान्छु भन्दै निस्किए। पानी खाएर बसमै फर्किए। बस आफ्नै रफ्तारमा कुदिरहेको थियो। बीचमै उनले असहज मससुस गरे। मलाई त निकै गाह्रो भयो भन्दै बसभित्र वरपर गरिरहेका थिए, बसका अन्य यात्रुलाई उद्धृत गर्दै भुमिकास्थान९ का वडाध्यक्ष नारायण खनालले अन्नपूर्ण अनलाइनसँग भने। बसभित्रै बेचैन भएका उनी एकैछिनमा ढले। यात्रुहरुले के भयो, कसो भयो भन्न नपाउँदै उनको प्राण गयो। करिव ४० जना यात्रु बोकेका कोहीले उनलाई बचाउन सकेनन्। उनले जीवन त्याग्दा आफ्नो देश १० किलोमिटर टाढा मात्रै थियो। सग्लै हुँदा उनी बसको बीच सिटमा थिए। ज्यान गएपछि अन्य यात्रुले पछिल्लो सिट खाली गरे। चार सिट ढाकिने गरी उनलाई पल्ट्याइदिए। पछौरीले ढाकिएर मृत शरीर नेपाल प्रवेश गर्यो। कपिलवस्तुको कृष्णनगर नाकामा जेठ १० गते आएका उनीहरुको टोलीका सदस्य कसैलाई के कारणले मृत्यु भयो थाहा भएन। कतिले हर्टअट्याक भने। कपिलवस्तु प्रशासनले शवलाई तुरुन्त गाउँपालिकामै पुर्याउन निर्देशन दियो। शव बोक्न शवबहान समेत उपलब्ध भएन। भूमिकास्थान नगरपालिकाका मेयर रेशम थापा भन्छन्हामीले पिकअप गाडीमा राखेर शवलाई सन्धीखर्क पुरायौं।' मृत्युको कारण नखुलेपछि उनलाई कोरोना छ कि भन्ने आंशका गरियो। जेठ १० गते नै मृत शरीरबाट स्वाब निकालिएको थियो। ११ गते सन्धिखर्क पुराएर परिवारको सहमतिमै शव गाडियो। मृत्युको छ दिनपछि भैरहवास्थित प्रयोगशालाले रिपोर्ट निकाल्यो, उनमा कोरोना पोजिटिभ छ। कोरोनालाई रकम न्यून कपिलवस्तुमा कोरोना संक्रमितको संख्या बढ्दो नेपालमा कोरोनाका कारण मृत्यु हुनेको संख्या ६ पुग्यो धनुषाको जटही नाकामा मृत्यु भएका युवकको कोरोना रिपोर्ट नेगेटिभ कोरोना हुनसक्छ भन्ने आशंकामा हामीले शवलाई सुरक्षित रुपमै गाडेका थियौं, मेयर थापाले भने,उनको सम्पर्कमा आएकालाई क्वारेन्टाइनमा राखिएको छ। भारतमा मृत्यु भए पनि उनको मृत्युलाई नेपालमा गणना गरिएको छ। उनी छैठौ मृतक बने। अन्य अधिकांश मृतकजस्तै मृत्यु पर्यन्तमात्रै उनलाई कोरोनाको ट्याग लगाइदियो। भारतमा लकडाउन भएपछि नै उनी स्वदेश फर्किन चाहन्थे। तर उनका लागि आफ्नै मुलुकको ढोका बन्द थियो। कैयौ दिन छटपटिए। कसरी आउ भन्दै घरमा फोन गरिरहे। दुई महिनापछि मात्रै उपाय निस्कियो। जतिबेला उनमा कोरोना संक्रमण भइसकेको थियो। कुनै दीर्घरोग नभएका उनी अकस्मात गुमे। आर्थिक बोझ थेगिरहेका उनको मृत्युले परिवार शोकमा छ। आमा भन्छिन्छिट्टै फर्किन पाएको भए छोरो हामीसँगै हुने थियो।' छिमेकी दाइ विष्णु पौडेलका अनुसार परिवारको अभिभावक गुमेको छ। उनकै आम्दानीमा परिवार चल्दै आएको थियो। पखेरो बारीले अब उनको परिवार कसरी थेगिएला ?"
रुकुम घटना : अध्ययन गर्न गठित उच्चस्तरीय समिति घटनास्थलमा,"जाजरकोट : पश्चिम रुकुमको चौरजहारी नगरपालिका८ सोतीमा घटेको अमानवीय घटनाबारे अध्ययन गर्न सरकारद्वारा गठित उच्चस्तरीय समितिले घटनास्थल पुगेर काम थालेको छ। घटनाबारे छानबिन गर्न सरकारले गठन गरेको उच्चस्तरीय समिति जाजरकोट हुँदै घटनास्थल पुगेको हो। समितिले पीडित पक्ष र जाजरकोटको स्थानीय प्रशासन भेटघाट गरेर घटनास्थल पुगेको हो। घटनास्थल सोती गाउँमा गएर समितिले स्थानीयसँग आवश्यक जानकारी लिएको समितिका संयोजक जितेन्द्र बस्नेतले बताए। पीडित पक्षसँग भेटघाट गर्नुका साथै जाजरकोट प्रहरी, स्थानीय प्रशासन र घटनास्थलको अवलोकन गरेको बताए। पोष्टमार्टमका लागी जिल्ला अस्पताल जाजरकोटमा राखिएको भेरी नगरपालिका४ का सन्जु भनिने सञ्जीव विकको शवको अवलोकन गरेको छ। सन्जुको शव बिहीबार भेरी नदीमा फेला परेको थियो। घटनाका विषयमा संसददेखि सडकसम्म चर्को दबाब भएपछि सरकारले गृह मन्त्रालयका सहसचिव जितेन्द्र बस्नेतको संयोजकत्वमा पाँच सदस्यीय छानबिन समिति गठन गरेको थियो । दलित केटा र गैरदलित केटीबीच लामो समयदेखि प्रेम सम्बन्ध रहेकोे र उक्त प्रेमलाई विवाहमा परिणत गर्न भन्दै सोती गाउँ पुगेका युवाको समूहमाथि गाउँलेले आक्रमण गरेको थियो। आक्रमणबाट प्रेमी नवराजसहित पाँच जनाको ज्यान गएको छ भने एक जना गोविन्द्र शाही हराइरहेका छन्। उनको खोजी कार्य भइरहेको प्रहरीले जनाएको छ। पीडित परिवारको माग अनुसार शव हेरेर अनुसन्धान थालिएको समितिका संयोजक बस्नेतले बताए। उच्चस्तरीय समितिमा गृह मन्त्रालयका सहसचिव बस्नेत, एसएसपी जनक भट्टराई, राष्ट्रिय अनुसन्धानका सहअनुसन्धान निर्देशक ओमबहादुर खड्का, उपसचिवद्वय वशिष्ट घिमिरे र माधव ढकाल सहभागी छन्। समितिको टोली पश्चिम रुकुमको मुसिकोट गएर अनुसन्धान प्रक्रियाबारे जानकारी लिनेछ। केही दिन समिति जाजरकोट र रुकुममै रहेर घटनाको सत्यतथ्य अवस्था बुझ्ने भएको छ। यसैबीच उच्चस्तरीय समितिलाई शुक्रबार दलित अधिकारकर्मीले निष्पक्ष छानबिन गर्न भन्दै ६ बुँदे ज्ञापनपत्र बुझाएको अधिकारकर्मी पार्वती विकले बताइन्। घटना भएको केही समयमै घटनास्थल पुगेका प्रहरीलाई समेत छानबिनको घेरामा राखिनु पर्ने, पक्राउ परेका सबैको पोलिग्राफ टेष्ट गरिनु पर्ने, घटनाको निष्पक्ष छानबिन गर्नु पर्ने, पीडितले न्याय पाउनु पर्नेलगायतका माग ज्ञापनपत्रमा राखिएको छ। केटी भगाउन भनेर १० जेठमा जाजरकोटबाट गएका नवराज सहितका १९ जनामाथि सोतीका स्थानीयले आक्रमण गरेका थिए। मल्ल थरकी युवतीले बोलाएपछि उनलाई लिन जाँदा युवतीको घर नपुग्दै आक्रमण भएको थियो। पीडित पक्षले वडाध्यक्ष डम्बरबहादुर मल्लसहित २० जनाविरुद्ध किटानी जाहेरी दिएका छन्। प्रहरी वडाध्यक्षसहित १८ जनालाई पक्राउ गरेर अनुसन्धान थालिएको र अन्य दुई जनाको खोजी भइरहेको जनाएको छ। प्रहरीले सोही घटनामा सँगै गएर बाँचेका सात जनालाई सर्जिमिन मुचुल्का गर्नका लागी बिहीबार मुसिकोट लगेको छ।"
रुकुम हत्याकाण्ड : उच्चस्तरीय छानबिन आयोग गठनको माग,"बर्दिबास : पश्चिम रुकुमको चौरजहारी८ सोतीमा भएको घटनाको छानबिन गर्न दलित अधिकारकर्मीले उच्चस्तीयय छानबिन आयोग गठनको माग गरेका छन् । महोत्तरीको बर्दिबासका संयुक्त दलित सञ्जालले इलाका प्रशासन कार्यालय बर्दिबासका प्रमुख सन्देश मास्केमार्फत संघीय सरकारका गृहमन्त्रीलाई ज्ञापनपत्र बुझाउँदै अधिकारकर्मीले मृतकलाई सांस्कृतिक सहिद घोषणा गर्न माग गरेका हुन्। केटी लिन १० जेठ जाजरकोटबाट गएका नवराज विश्वकर्मासहितका युवालाई गाउँलेले आक्रमण गर्दा पाँच जनाको मृत्यु भइसकेको छ । अर्को एकजना अझै बेपत्ता छन् । बेपत्ताको खोजी, घाइतेलाई उपचार, मृतका परिवारलाई क्षतिपूर्तीको व्यवस्था गर्नुपर्ने माग गर्दै ज्ञापनपत्र बुझाउनु अघि दलित अधिकारकर्मीले प्लेकार्डसहित बर्दिबास चोकमा प्रदर्शन गरेका थिए ।"
सर्लाहीमा दुई सञ्चारकर्मीसहित थप ४ जना कोरोना संक्रमित थपिए,"मलंगवा : सर्लाहीमा शुक्रबार थप ४ जना कोरोना भाइरस (कोभिड१९) संक्रमित फेला परेको छ। संक्रमित हुनेहरुमा २ जना कौडेना गाउँपालिकाका रहेका छन्। कौडेना गाउँपालिका१ का २१ वर्षीय र वडा नं २ का १९ वर्षीय रहेका छन्। त्यसैगरी सदरमुकाम मलंगवाका २ जना संचारकर्मी समेतमा कोरोना पोजिटिभ देखिएको छ। मलंगवा १० का २६ वर्षीय र मलंगवा९ की ३० वर्षीया संचारकर्मी रहेका छन् । संचारकर्मीद्वय गत सोमबार पीसीआरका लागि स्वाब दिएका थिए। जिल्लामा ४ जना थप फेलापछि कोरोना संक्रमितको संख्या ४४ पुगेको छ। यसभन्दा अगाडी गोडैता नगरपालिकामा २६, मलंगवा नगरपालिकामा ७, रामनगर बहुअर्वा गाउँपालिकामा २, धनकौल गाउँपालिकामा १, हरिपूर्वा नगरपालिकामा १, कविलासी नगरपालिकामा १, हरिवन नगरपालिकामा १ र बागमति नगरपालिकामा १ जना फेला परेका छन्।"
डोल्पाका १५० जनाको पीसीआर रिपोर्ट नेगेटिभ,"डोल्पा : डोल्पामा पीसीआर परीक्षण गरेका १५० जनाको रिपोट नेगेटिभ आएको छ । जिल्लाको जगदुल्ला गाउँपालिका र मुड्केचुला गाउँपालिकामा परीक्षण गरिएका १५० जनाकै कोरोना रिपोट नेगेटिभ आएको हो । जगदुल्ला गाउँपालिकाका एकसय जना र मुड्के्चुला गाउँपालिकाका पचास जनाको कर्णाली स्वास्थ्य विज्ञान प्रतिष्ठान जुम्लाले पीसीआर परीक्षणका लागि स्वाब संकलन गरेको थियो । प्रतिष्ठानले संकलन गरी जुम्ला लगेको सबैको रिपोट नेगेटिभ आएको जगदुल्ला गाउँपालिकाका प्रमुख प्रशासकीय अधिकृत केशवराज जैशीले जानकारी दिए। जगदुल्ला र मुड्केचुला गाउँपालिकामा कर्णाली स्वास्थ्य विज्ञान प्रतिष्ठानले जिम्मा पाएको थियो भने अन्य ६ स्थानीय तहमा कर्णाली प्रदेश सुर्खेतमा परीक्षण गरिएको थियो। कर्णाली स्वास्थ्य विज्ञान प्रतिष्ठानले जगदुल्ला र मुड्केचुला गाउँपालिकाका विदेश तथा स्वदेशका विभिन्न जिल्लाबाट स्थानीय तहमा आएर क्वारेन्टाइमा बसेका,जनप्रतिनिधि, स्वास्थ्यकर्मी,सुरक्षाकर्मीहरु र सञ्चारकर्मीको कोरोना पीसीआर परीक्षण गरेको प्रतिष्ठानले जानकारी दिएको छ । हालसम्म जिल्लामा ५ सयभन्दा बढीको पीसीआर परीक्षण गरिएको र सबैको रिपोट नेगेटिभ आएको जिल्ला प्रशासन कार्यालय डोल्पाले जानकारी दिएको छ ।"
यातायात मजदूरको कोरोना परीक्षण गर्न माग,"काठमाडौं : नेपाल यातायात मजदुर सङ्घले कोरोना भाइरसको सङ्क्रमण हुनबाट बच्न यातायात क्षेत्रका मजदुरलाई व्यक्तिगत सुरक्षा उपकरण (पिपिइ) को व्यवस्था गर्न सरकारसँग माग गरेको छ। सङ्घका अध्यक्ष धर्मराज भण्डारीले भौतिक पूर्वाधार तथा यातायातमन्त्री बसन्त नेम्वाङलाई ज्ञापनपत्र बुझाउँदै कोभिड१९ मा देशभर बन्दाबन्दी भएको अवस्थामा अत्यावश्यक सेवामा कार्यरत यातायात मजदुरको सुरक्षामा सरकारले विशेष ध्यान दिनुपर्ने बताए। 'अत्यावश्यक सेवा एम्बुलेन्स, इन्धन, खाद्यान्न ढुवानीमा कार्यरत यातायात मजदुरलाई कोरोना निःशुल्क परीक्षण गर्न सरकारको ध्यानाकर्षण गराउँछौँ', उनले भने। सङ्घले अत्यावश्यक सेवामा कार्यरत यातायात मजदुरलाई कोरोना सङ्क्रमण हुनेबित्तिकै पाउने गरी सरकारबाट दुई लाखको बीमा गर्ने व्यवस्था गर्न माग गरेको छ। अध्यक्ष भण्डारीले यातायात मजदुरको कार्यस्थलमा मृत्यु भएको खण्डमा उपदानसहितको पर्याप्त क्षतिपूर्ति तथा अन्य सुविधाको व्यवस्था गर्नुपर्ने बताए। सरकारले सबैखाले स्वास्थ्य तथा सुरक्षाको उपायका बारेमा कार्ययोजना तथा प्रक्रिया निर्माणको क्रममा मजदुरसँग परामर्श तथा सहभागिता सुनिश्चितता गर्नुपर्ने बताएको छ। सङ्घले मुलुकको विषम परिस्थितिमा यातायात मन्त्रालयको समन्वयनमा यातायात व्यवसायी, यातायात क्षेत्रको ट्रेड युनियनलगायतको सहभागितामा सङ्घीयस्तरमा तथा प्रदेशमा प्रदेशस्तरीय समिति गठन गर्न मागसमेत गरेको छ।"
रिपोर्ट आउन ढिलाइ हुँदा डिस्चार्च भएनन् भक्तपुरका तेस्रो कोरोना संक्रमित,"भक्तपुर : भक्तपुरका तेस्रो कोरोना संक्रमित अन्तिम कोरोना भाइरस संक्रमण परीक्षणको रिपोर्ट आउन ढिलो हुँदा डिस्चार्ज हुन पाएनन् । काठमाडौं महानगरपालिकाको सफाइ गाडीका चालक भक्तपुर नपा ५ योसिंखेल निवासी ४२ वर्षीय उनी डिस्चार्ज हुन नपाएका हुन् । तर उनीभन्दा तीन दिनपछि कोरोना भाइरस संक्रमण पुष्टि भएकी भक्तपुर नपाकी ४२ वर्षीया महिला वडा सदस्य भने बिहीबार राती डिस्चार्ज भएकी छन् । भक्तपुर नपा ९ तुमचो बस्ने उनको अन्तिम रिपोर्ट पनि नेगेटिभ आएपछि बिहीबार राती डिस्चार्ज गरिएको महानगरीय प्रहरी परिसर भक्तपुरका प्रमुख प्रहरी उपरीक्षक सविन प्रधानले जानकारी दिए । उनका अनुसार महिला जनप्रतिनिधिलाई बिहीबार राती ललितपुरको पाटन अस्पतालले घर पठाएको हो ।काठमाडौं महानगरपालिकाको सफाइ गाडीका चालक काठमाडौंको सतुंगलस्थित सशस्त्र प्रहरीको अस्पतालमा उपचाररत छन् । उनको पहिलो रिपोर्ट नेगेटिभ आइसकेको छ । अन्तिम परीक्षणको रिपोर्ट पनि नेगेटिभ नै आउने विश्वास गरिएको छ। 'अन्तिम रिपोर्ट नआउँदा सफाइ गाडीका चालक डिस्चार्ज हुनुभएको छैन,' प्रहरी उपरीक्षक प्रधानले भने, 'भक्तपुर नपाकी महिला वडा सदस्य भने बिहीबार राती डिस्चार्ज हुनुभयो ।' महिला जनप्रतिनिधि डिस्चार्ज भए पनि उनको परिवारका तीनसहित सम्पर्कमा रहेका १९ जनाको कोरोना भाइरसको परीक्षणको रिपोर्ट भने आइसकेको छैन। भक्तपुर नपा ५ का महानगरका सफाइ गाडी चालकको परिवार र उनको सम्पर्कमा रहेका सबैको कोरोना भाइरस परीक्षण भने यसअघि नै नेगेटिभ आइसकेको छ। भक्तपुरका संक्रमित चारजनामध्ये सुरुमा पुष्टि भएका २५ वर्षीया महिला र २७ वर्षीय सशस्त्र प्रहरीका जवान भने कोरोना भाइरसलाई जितेर डिस्चार्ज भइसकेका छन् ।"
मुस्ताङको कोरलामा सशस्त्रको बिओपी,"जोमसोम : भारतीय नाकाबन्दीपछि एकाएक चर्चामा चुलिएको मुस्ताङको उत्तरी कोरलानाकास्थित नेचुङमा सशस्त्र प्रहरीको बोर्डर आउट पोष्ट स्थापना भएको छ । उत्तरी छिमेकी देश चिनको स्वशासितक्षेत्र तिब्बत र मुस्ताङको सीमाक्षेत्रको नेपालतर्फ १० किमी यता लोमान्थाङ४ नेचुङमा सशस्त्रको बिओपी स्थापना गरिएको हो । बर्सेनि बर्खायाममा २ पटक लाग्ने अन्तरदेशिय मेलालाई लक्षित गरी राखिएको सीमा भन्सार कार्यालयको नवनिर्मित क्वारेन्टाइन भवनमा अस्थायी बिओेपी खडा गरिएको हो । सरकारले सीमावर्ती क्षेत्रमा बिओपी विस्तार गर्ने योजनाअनुसार उत्तरी कोरलाको नेचुङमा बिओपी राखिएको जनाइएको छ । यसअघि उत्तरी कोरलानाकामा सुरक्षा तथा अवैध क्रियाकलाप रोक्न सरकारी उपस्थितिको प्रबन्ध थिएन । झन्डै एक वर्षको लामो सरकारको प्रयासपछि नेचुङमा बिओपी स्थापना गर्ने कार्यले पूर्णता पाएको हो। बिहीबार सशस्त्र प्रहरीका अतिरिक्त महानिरीक्षक नारायण बाबु थापाले बिओपीको एक समारोहकाबीच उद्घाटन गरे । महानिरीक्षक थापाले सीमाक्षेत्रको शान्ति सुरक्षा कायम गर्न तथा नाका आसपास हुनसक्ने अवैध क्रियाकलाप न्युनिरकण गर्न सशस्त्रको बिओपीले योगदान पुर्याउने दावी गरे । उनले शान्ति सुव्यवस्था र अवैध गतिविधि रोकथाम गर्न स्थानीय स्तरको समन्वय आवश्यक भएको औल्याए । गण्डकी प्रदेशको लाइभ लाइन भएपनि यो देशकै सम्भावना बोकेको नाका भएको उल्लेख गरे । बिओपी उद्घाटनमा पुगेका गण्डकी प्रदेशका सांसद ईन्द्रधारा बिष्टले सशस्त्रको बिओपी स्थापनाले कोरलानाका खोल्ने सन्देश प्रदान गरेको बताए ।उनले सरकारले कोरलानाका खोल्ने उद्देश्यले धमाधम सडक स्तरोन्नतिकार्य भइरहेको जनाए । मुस्ताङका सिडिओ वेदप्रकास अर्यालयले बिओपी स्थापनासँगै सीमा नाकामा हुनसक्ने अवैध तस्करी रोक्न ,नाका सुरक्षा र विपद उद्दारमा महत्वपूर्ण भूमिका खेल्ने बताए । लोघेक दामोदरकुण्ड गाउँपालिकाका अध्यक्ष लोप्साङ छोम्फेल बिष्टले सीमा नाका चुस्त राख्न तथा शान्ति सुरक्षा कायम गर्न स्थानीयतहले सहयोग गर्ने प्रतिबद्धता जनाए ।यसअघि कोरोना कहरले सिर्जित जारी लकडाउनकै अवस्थामा सशस्त्र अतिरिक्त प्रहरी महानिरीक्षक एआईजी नारायण बडु थापा ,सशस्त्र क्षेत्रिय प्रहरी प्रमुख डिआईजी कविन्द्रमान श्रेष्ठ ,गुल्मपति सशस्त्र प्रहरी नायब उपरिक्षक आनन्द थापा ,गण्डकी प्रदेशका सांसद ईन्द्रधारा बिष्ट ,जिसस प्रमुख छिरिङ ल्हामो गुरुङ ,प्रमुख जिल्ला अधिकारी वेदप्रकाश अर्याल ,लोमान्थाङ तथा लोघेरक दामोदरकुण्ड गाउपालिकाका स्थानीय जनप्रतिनिधि लोमान्थाङ४ नेचुङ पुगेका थिए । उत्तरी कोरलानाकामा ३ बर्षअघि सशस्त्र प्रहरीको बिओपी पूर्वाधार निर्माण गर्न ३३ रोपनी जग्गा प्राप्त भइसकेको छ । सरकारले उक्त स्थानमा बिओपी पूर्वाधार निर्माण गर्न बजेट समेत बिनियोजना गरिसकेको छ । नेचुङमा स्थापना भएको अस्थायी बिओपीमा सशस्त्र प्रहरी निरीक्षकको कमाण्डमा २० जना सशस्त्र जवान खटिने गुल्मपति डिएपी आनन्द थापाले जानकारी दिए ।उद्घाटनसँगै सशस्त्र अतिरिक्त महानिरीक्ष थापा र सशस्त्र क्षेत्रीय प्रहरी प्रमुख डिआइजी कविन्द्रमान श्रेष्ठसहितको टोलीले क्वारेन्टाइन भवनमा राखिएको बिओपी भवनको निरीक्षण गरे । नेचुङमा सशस्त्रको बिओपी स्थापना भएको २ वर्षअघि लोमान्थाङको लुङ्खुफाटमा नेपाली सेनाको क्याम्प समेत बसिसकेको छ । त्यहाँ सेनालाई १२ सय ७० रोपनी जग्गा प्राप्त भएको छ भने नेचुङमा सीमा प्रहरीका लागि समेत जग्गा प्राप्ति भइसकेको छ । सशस्त्रको टोलीले बिहीबार नै उत्तरी कोरलानाकाको निरीक्षण गरेको छ । टोलीले लोघेकर दामोदरकुण्ड गाउँपालिकासँग बिओपी व्यवस्थापन गर्ने र सीमा सुरक्षालाई मजबुद पार्ने सम्बन्धमा छलफल गरेको छ।"
बिहानैबाट वर्षा : कस्तो छ तीन दिनको मौसम ?,काठमाडौं : नेपालमा पश्चिमी वायु र स्थानीय वायुको प्रभावले मौसम बदली भएको छ। जल तथा मौसम विज्ञान विभाग मौसम पूर्वानुमान महाशाखाका अनुसार नेपालको पुर्वी भूभाग नजिकै निम्न चापीय रेखा रहेको छ। महाशाखाका शुक्रबार बिहान जारी गरेको बुलेटिनअनुसार देशको पश्चिमी भूभाग लगायत मध्य तथा पुर्वी पहाडी भूभागमा सामान्य बदली रहेको छ भने बाँकी भूभागमा मौसम सामान्यतया सफा रहेको छ। अहिले काठमाडौं उपत्यका लगायत देशका विभिन्न स्थानमा वर्षा भइरहेको छ। शुक्रबार देशभर सामान्य बदली रहनेछ। देशका केहि स्थानहरुमा मेघगर्जनचट्याङहावाहुरी सहित वर्षाको सम्भावना रहेको छ। राती देशको पुर्वी तथा मध्य भूभाग लगायत पश्चिमी पहाडी भूभागहरुमा सामान्य बदली रहि बाँकी भूभागमा आंशिक बदली रहनेछ। पुर्वी र मध्य भूभाग लगायत पश्चिमी पहाडी भूभागका केहि स्थानहरुमा मेघगर्जनचट्याङहावाहुरी सहित वर्षाको सम्भावना रहेको छ। शनिबार देशको पुर्वी र पश्चिमी भूभाग लगायत मध्य पहाडी भूभागहरुमा सामान्य बदली रहि बाँकी भूभागमा आंशिक बदली रहनेछ।देशका केहि स्थानहरुमा मेघगर्जनचट्याङहावाहुरी सहित वर्षाको सम्भावना रहेको छ। आइतबार देशको पहाडी भूभागहरुमा सामान्य बदली रहि बाँकी भूभागमा आंशिक बदली रहनेछ।पहाडी भूभागका केहि स्थानहरुमा मेघगर्जनचट्याङहावाहुरी सहित वर्षाको सम्भावना रहेको छ। राती देशको पश्चिमी भूभागहरुमा सामान्य बदली साथै मध्य तथा पुर्वी पहाडी भूभागमा आंशिक बदली रहि बाँकी भूभागमा मौसम सामान्यतया सफा रहनेछ। पश्चिमी पहाडी भूभागका थोरै स्थानहरुमा मेघगर्जनचट्याङ सहित वर्षाको सम्भावना रहेको छ। देशको केहि भूभागहरुमा मेघगर्जनचट्याङहावाहुरीसहित वर्षाको सम्भावना रहेकोले आवश्यक सतर्कता अपनाउन महाशाखाले अनुरोध गरेको छ।
कोरोना जितेका पत्रकारको अनुभव,"जनकपुरधाम : धनुषाका एकजना पत्रकार कोरोना (कोभिड१९) महामारीलाई जितेर डिस्चार्ज भएका छन् । धनुषाको जनकपुरधाम उपमहानगरपालिका पत्रकार बीरेन्द्र रमणले १७ औं दिनमा कोरोना जितेर डिस्चार्ज भएका हुन् । उनी मुटु रोगी भएकाले कोरोना संक्रमण देखिदा आफन्त चिन्तित थिए। उनले कोरोनालाई जितेर आएपनि प्रदेश सरकार मातहत रहेको प्रादेशिक अस्पतालमा गरिने व्यवहार र खानपानमा व्यापक कन्जुस्याइ गरेको गरेको गुनासो गरे । उनले भने, 'कोरोना केही होइन, आत्मबल र आफू कोरोनाभन्दा बलवान छु भन्ने इच्छाशक्ति राख्नपर्छ, यस्ता कयौं कोरोनालाई हराइन्छ।' आइसोलेसनमा उपचारको क्रममा प्रादेशिक अस्पतालले सामान्य सुविधा समेत उपलब्ध गराउन नसकेको गुनासो गर्दै उनले भने, मनस्थिति बलियो भए जस्तोसुकै लडाइ पनि जितिन्छ, यो त समान्य कोरोना हो ।' कोरोना संक्रमण देखिएपछि वैशाख ३१ गते आइसोलेसनमा भर्ना भएका पत्रकार रमणले मनमा केही डर उत्पन्न भए पनि मर्छु भन्ने नलागेको बताए। ' मलाई केही हुँदैन भन्ने लाग्थ्यो, यसलाई जितेरै छोड्छु भन्ने सोच आउँथ्यो, उनले भने, 'यदि कोरोना लागेको छ, भने मन बलियो बनाए, खानपानमा ख्याल गरे कोरोनासँगको लडाइ जित्न सकिन्छ।' रोगसँग लड्न उच्च मनोबलसहित दिनमा पाँच लिटरसम्म उमालेको पानी पिउने गरेको उनको बताए।धनुषामा पहिलो संक्रमितको रुपमा उनी र थप एकजना संक्रमित आइसोलेसनमा भर्ना भएका थिए । उनीसँगै कोरोना संक्रमित भएकी महोत्तरी घरभइ हाल जनकपुरधाम उपमहानगरपालिकामा डेरा लिइ बस्दै आएका पुस्तक व्यवसायी भने अझै निको भएका छैनन्। उनले भने, मसँगै आएका मित्र पनि छिटो निको होला भन्ने सोचेको थिएँ। तर अहिलेसम्म अवस्था सामान्य भएपनि पूर्ण निको नभएको सुन्दा दुःख लागेको छ। ती मित्र पनि निको भए म अझ बढी खुशी हुने थिएँ ।' संक्रमित निको पछि स्वास्थ्यकर्मी उत्साहित प्रादेशिक अस्पताल जनकपुरमा उपचाररत कोरोना संक्रमित ४५ वर्षीया पत्रकार निको भएपछि चिकित्सक र स्वास्थ्यकर्मी उत्साहित देखिएका छन् । कोरोनाको चौतर्फी सन्त्रास र भय बढिरहेका बेला जिल्लामा कोरोना संक्रमित देखिना साथ अस्पताल ल्याउन र उपचार गर्न कठिन मानेका चिकित्सक र स्वास्थ्यकर्मी अहिले उत्साहित देखिएका हुन् । निकै जोखिम मोलेर उपचार सेवामा खटिएका चिकित्सक र स्वास्थ्यकर्मी पत्रकार निको भएको सूचनापछि कार्यक्षेत्रमा थप उत्साहित बनेर लागेको प्रादेशिक अस्पतालका अस्पतालका प्रमुख डा नागेन्द्र यादवले बताए । अस्पताल सुरुमा कोरोना संक्रमित बिरामीको उपचार गर्ने सवालमा केही हिच्किचाहट देखिएको थियो । तर सुरक्षित सेवाका सामग्री, पूर्वाधार, उपकरण र जनशक्ति परिपूर्ति भेन्टिेलटरदेखि आइसीयूको काम समेत अघि बढेकाले अब कोरोना संक्रमितको उपचारमा कुनै समस्या नहुने डा यादवले बताए ।"
"कोरोना संक्रमितलाई अन्यत्र लैजान खोज्दा झडप, १० राउण्ड हवाई फायर",रौतहट : इशनाथ नगरपालिकाको जोकाहाटोलमा रहेका कोरोना संक्रमितलाई अन्यत्र उपचार गर्न लैजान लागेको भन्दै प्रहरी र स्थानीयबीच झडप भएको छ । इशनाथ नपा ७ को जोकहामा रहेको अनवारुल इस्लामीक मदरसामा बनाइएको क्वारेन्टाइनका दुई व्यक्तिमा बिहीबार संक्रमण पुष्टि भएको थियो । कोरोना संक्रमित भएका दुवैजनालाई उपचारका लागि जिल्ला कै गरुडास्थित प्रहरी विद्यालयमा स्थापना गरिएको आइसोलेसनमा ल्याउन शुक्रबार बिहान चिकित्सक र सुरक्षाकर्मीको टोली पुग्दा विवादले उग्ररुप लिएपछि झडप भएको बताइएको छ । स्थानीयले कोरोना संक्रमितलाई जोकाहामा नै राखेर उपचार गर्नुपर्ने माग राख्दै विरोध गरेको इशनाथ नगरपालिका प्रमुख सन्तोष मेहताले जानकारी दिए । संक्रमित रहेको स्थान जोकाहाबाट गरुडास्थित प्रहरी विद्यालय करिब २५ किलोमिटर टाढा रहेको छ । स्थानीयले जोकाहामै रहेको क्वारेन्टाइनमा राखेर संक्रमितको उपचार गर्न माग गरेपछि विवाद हुँदा झडप भएको मेयर मेहताले बताए। स्थानीयले प्रहरीमाथि ढुंगा प्रहार गरेपछि स्थिति नियन्त्रणमा लिन प्रहरीले १० राउण्ड भन्दाबढी हवाई फायर गरेको जनाइएको छ।
रुकुम घटना : मृतक सबैको टाउकोमा चोट,"जाजरकोट : रुकुमपश्चिमको चौरजहारीमा शनिबार भएको घटनामा मृतक सबैको टाउको चोट देखिएको छ। बिहीबारसम्म फेला परेका पाँचजना मृतकको टाउकोमा चोट लागेको पाइएको हो। बेपताको खोजी र उद्धारमा खटिएका स्थानीयले फेला परेका सबै शवमा टाउकोमा चोट रहेको बताएका छन्। घटनामा बेपत्ता भएका थप एकजना बिहीबार मृत अवस्थामा फेला परेका छन्। भेरी नगरपालिका ४ खलंगाका १९ वर्षीय सञ्जु विकको शव घटनास्थलदेखि करिब ४० किलोमिटर जिल्लाको छेडागाड नगरपालिका १३ कालाभुर नजिक भेरी नदीको खोचमा फेला परेको जिल्ला प्रहरी प्रमुख डिएसपी किशोर श्रेष्ठले बताए। टाउकोमा चोट लागेको अवस्थामा स्थानीयले सञ्जुको शव भेरी नदीमा फेला पारेका थिए। खोजीमा संलग्न भेरी नगरपालिका ११ का मुक्ति आचार्यले शवको टाउको कुच्चिएको र अण्डकोष सुनिएको अवस्थामा फेला परेको बताए। योसँगै मृतकको संख्या पाँच पुगेको छ। भेरी नगरपालिका ११ का गोविन्द शाही अझै बेपत्ता छन्। भेरी नगरपालिका ४ का नवराज विक र गणेश बुढा, भेरी नगरपालिका वडा नम्बर ११ का लोकेन्द्र सुनार र चौरजहारीका टीकाराम सुनारको शव यसअघि नै फेला परिसकेको थियो। बुधबार फेला परेको लोकेन्द्रको शव पनि टाउकोमा चोट लागेको, हात बाँधिएको र अण्डकोष सुनिएको अवस्थामा भेटिएको स्थानीय सुवर्ण रोकायले बताए। यसअघि नै शव फेला परेका नवराज, गणेश र टीकारामको पनि टाउकोमा ढुंगा प्रहार गरेको चोट देखिएको प्रत्यक्षदर्शी भेरी नगरपालिकाका मौसम विकले बताए। अस्पतालले पोष्र्टमार्टमको रिपोर्ट प्रहरीलाई अझै दिएको छैन। जिल्ला प्रहरी कार्यालयले भने पोस्टमार्टम रिपोर्ट हेरेपछि मात्र भन्न सकिने जनाएको छ। जाजरकोटका डीएसपी किशोर श्रेष्ठले भने, नदीमा पौडी खेलिरहेको बेला माथिबाट ढुंगा वर्षाउँदा चोट लागेको हुनसक्छ। सँगै गएका साथीको बयानका आधारमा पनि नदीमा हाम फालिसकेपछि पनि ढुंगा प्रहार भइरहेको थियो भन्ने आएको छ। लासको प्रकृति हेर्दा कुटपिट र ढुंगा प्रहार गरेको देखिन्छ। केटी भगाउन भनेर १० जेठमा जाजरकोटबाट गएका नवराजसहितका १९ जनामाथि सोतीका स्थानीयले आक्रमण गरेका थिए। मल्ल थरकी युवतीले बोलाएपछि उनलाई लिन नवराज साथीसहित जाँदा युवतीको घर नपुग्दै आक्रमण भएको थियो। घेराबन्दी गरेर आक्रमण गरेका गाँउलेले कुटपिट गर्नुका साथै कतिपयलाई नदीमा होमिन बाध्य बनाइएको थियो। पीडित पक्षले चौरजहारीका वडाध्यक्ष डम्बरबहादुर मल्लसहित २० विरुद्ध किटानी जाहेरी दिएका छन्। रुकुम घटना : भेरीमा बेपत्ताको खोजी गर्दै गोताखोर रुकुम घटना : हिउँ पग्लिएर नदी धमिलो भएकाले गोताखोरलाई बेपत्ता खोज्न कठिन रुकुम घटना : बेपत्ता खोज्न बिहानैदेखि गोताखोर भेरीमा रुकुम घटना : नदीमा पानीको बहाव बढेपछि बेपत्ता खोज्न सकस रुकुम घटनाका दोषीलाई कारबाहीको माग गर्दै काठमाडौंमा प्रदर्शन (फोटो फिचर) रुकुम घटना : थप एकजनाको शव भेटियो, मृतकको संख्या पाँच पुग्यो रुकुम घटना : पूर्वसांसद शाहको मृतकका परिवारलाई आर्थिक सहयोग"
किट नभएपछि रोकियो परीक्षण,"तानसेन : कोरोना परीक्षण गर्न किट अभाव भएको छ। किट नहुँदा नेपाल भारत सीमा नाकाबाट पाल्पा प्रवेश गरेका सयौं व्यक्ति परीक्षण बिना गाउँ गाउँका क्वारेन्टाइनमा पुगेका छन। सीमाबाट आएका पाल्पालीको दिनहुँ स्वास्थ्य परीक्षणका लागि स्वाव संकलन तथा आरडीटी हुँदै आएको थियो। केन्द्र र प्रदेश सरकारले पठाएका परीक्षण किट सकिएपछि कोरोना संक्रमणको त्रास बढेको छ। किट एकहप्तामै सकिएपछि भारतबाट आएकालाई परीक्षण विना क्वारेन्टाइनमा पठाईएको हो। आपतकालीन परीक्षणका लागि मात्र किट बाँकी रहेको जिल्ला स्वास्थ्य कार्यालयले जनाएको छ। परीक्षण बिना नै घर जादा जोखिम बढेको रैनादेवी छहरा गाउँपालिका ३ का डम्वर थापाले बताए। सीमाबाट आएकाहरुको केही दिनसम्म नियमित रुपमा परीक्षण भएको बताउँदै स्वास्थ्य कार्यालयका निमित्त प्रमुख विश्वनाथ न्यौपानेले भने, किट अभाव भएकोबारे केन्द्र तथा प्रदेश सरकारलाई जानकारी गराएका छौ। आएपछि पालिकाहरुको क्वारेन्टाइनमा पुगेर स्वाब संकलन गरिनेछ। जिल्ला कोरोना रोकथाम तथा नियन्त्रण उच्चस्तरीय समितिले किट अभावमा नियमित स्वाब संकलन र आरडीटी परीक्षण रोकिएको जनाएको छ। अबका कोरोना संक्रमणको लक्षण देखिएका बाहेक अन्य व्यक्तिको स्वाब परीक्षण नगरिने प्रमुख जिल्ला अधिकारी यादव सुवेदीले बताए। अस्पतालमा आएका बिरामीको लक्षणको आधारमा, संक्रमित व्यक्तिको रिपोर्ट नेगेटिभ नआएसम्म र संक्रमितको कन्ट्रयाक ट्रेसिङ्गका व्यक्तिहरुको मात्र स्वाब परीक्षण गर्न प्रदेश सरकारबाट निर्देशन आएको उनले जानकारी दिए। सीमा नाकाबाट केही दिन अघि ६ सय ६४ जना पाल्पा आएकामा २ सय जनाको परीक्षणका लागि मात्रै स्वाब संकलन गरिएको थियो। हालसम्म २ सय ६८ जनामा पीसीआर र ६ सय बढीमा आरडीटी परीक्षण भएको छ।"
ग्यास पाइप लिक भएर आगलागी हुँदा ५ जना घाइते,"काभ्रे : शुक्रबार बिहान काभ्रेको बनेपा नगरपालिका७ तरकारी बजारस्थित रुकेश ठकुरीको घरमा आगलागी हुँदा ५ जना घाइते भएका छन् । इलाका प्रहरी कार्यालय बनेपाका प्रहरी निरीक्षक योगेन्द्र तिमिल्सिनाका अनुसार ठकुरीको घरको तेस्रो तलामा रहेको भान्सा कोठामा भएको ग्याँसको पाइपको बीचबाट ग्याँस चुहिएर आगलागी हुँदा भएको हो। घाइते हुनेमा रुकेश ठकुरी, उहाँकी श्रीमती शोफिया ठकुरी र डेढ वर्षकी छोरी रचना ठकुरीकासाथै उहाँका आफन्त आयुश ठकुरी र मनिष शाह ठकुरी रहेका छन्।घाइतेहरुको तत्काल उद्धार गरी बनेपास्थित शिर मेमोरियल अस्पतालमा उपचार गरी थप उपचारका लागि काठमाडौं किर्तिपुर वर्न सेन्टरमा रेफर गरिएको प्रहरी निरीक्षक तिमिल्सिनाले जानकारी दिए। पाइपबाट ग्यास चुहिएको अवस्थामा चुरोट सल्काउने क्रममा त्यहीबाट आगो सल्केको र घटनाको बारेमा थप अनुसन्धान भइरहेको प्रहरी निरीक्षक तिमिल्सिनाले बताए । आगलागीबाट भान्साकोठा पूर्ण रुपमा क्षति भएको प्रहरीले जनाएको छ ।"
विवादास्पद सचिव प्रधानमन्त्री कार्यालयमा,"काठमाडौं : स्वास्थ्य तथा जनसंख्या मन्त्रालयका विवादास्पद सचिव यादवप्रसाद कोइराला प्रधानमन्त्री तथा मन्त्रिपरिषद् कार्यालयमा तानिएका छन्। उनको ठाउँमा लक्ष्मण अर्याललाई ल्याइएको छ। कोरोना भाइरस संक्रमण सुरु भएकै अवस्था स्वास्थ्यमा सरुवा भएका कोइराला ओम्नी बिजनेस कर्पोरेट इन्टरनेसनल (ओबीसी आई) मार्फत चीनबाट कोरोना रोकथाम र उपचारसम्बन्धी स्वास्थ्य सामग्री खरिद प्रकरणमा मुछिएका छन्। गुणस्तरहीन र महंगोमा स्वास्थ्य सामग्री किनेको भन्दै व्यापक विरोध र आलोचना भयो। अन्ततः यो ओम्नीसँग सरकारले स्वास्थ्य सामग्री खरिद सम्झौता नै रद्द गरेर कालो सूचीमा राख्नु पर्यो। अख्तियार दुरूपयोग अनुसन्धान आयोग र संसद्को लेखा समितिले यस विषयमा छानबिन गरिरहेको छ। कालो सूचीमा परेको ओम्नीलाई २८ करोड भुक्तानी दिने विषयमा कोइराला विवादमा तानिएका हुन्। कालो सूचीमा परेका कम्पनीलाई भुक्तानी दिन नहुने राय दिएपछि स्वास्थ्य सेवा विभागका लेखा प्रमुख केशव प्रसाईंलाई कारागार महाशाखा सरुवा गरिएको थियो। सचिव कोइराला भने ओम्नीलाई भुक्तानी दिनु पर्ने पक्षमा थिए। ओम्नीलाई भुक्तानी दिन भनेर प्रसाईंको सरुवा गरेर नयाँ लेखा प्रमुख दिवाकर घिमिरे ल्याइयो। कोष तथा नियन्त्रण कार्यालयबाट सरुवा गरे ल्याइएका घिमिरे पनि कालो सूचीमा रहेका ओम्नीलाई भुक्तानी दिन इन्कार गरे। कोरोनाविरुद्ध खटिरहेका शुक्रराज ट्रपिकल तथा सरुवा रोग अस्पतालको क्लिनिकल रिसर्च युनिटका संयोजक डा शेरबहादुर पुनलाई होस्टाइल गराएको विवादमा उनी तानिए। सञ्चारमाध्यममा पुनका लेख, रचना र अन्तर्वार्ता धेरै आउन थालेपछि उनलाई मन्त्रालयमा तानिएको विषयमा सचिव कोइरालाले दिएको ठाडो अभिव्यक्ति पनि विवादमा आएको थियो।"
होल्डिङ एरिया सहितको क्वारेन्टाइन,"भोजपुर : लकडाउनले भारतीय सिमामा रोकिएका नागरिकको उद्वार लागि होल्डिङ एरिया छनोट गरिएको छ। भारतमा रहेका जिल्लाबासीलाई ल्याउने तयारीमा जिल्ला प्रशासन र स्थानीय प्रशासन जुटेको छ। नेपाल भारत सीमामा अलपत्र भएका ४२ जनालाई अरुण गाउँपालिकाको जरायोटारस्थित रानीटारमा होल्डिङ एरियासहितको क्वारेन्टाइनमा राखिने तयारी गरिएको छ। कोशी प्राथमिक विद्यालय, सूर्योदय प्राथमिक विद्यालय र जन श्रमदान बालकल्याण प्राथमिक विद्यालयमा बनाइएको ८० बेड क्षमताको अस्थायी संरचनालाई होल्डिङ एरिया छनोट गरिएको हो। सीमामा अलपत्र आफ्ना नागरिकको उद्वार सुरु भएको प्रमुख जिल्ला अधिकारी वसन्तराज पुरीले बताए। उनले भने, सीमा क्षेत्रमा सर्वसाधरणलाई रोक्दा रातरात भागेर आउनाले संक्रमण झन फैलिने संभावना भएपछि सुरक्षित तरिकाबाट ल्याएर क्वारेन्टाइनमा राख्ने तयारी गरेका हौ। अलपत्र परेका सबैलाई नेपाली सेनाले बनाईरहेको अस्थायी संरचनामा ल्याउने तयारी थालिएको छ। भैरहवाको सुनौली नाका आइपुगेका साल्पासिलिछो गाउँपालिकाका ७ जना, षडानन्द नगरपालिकाका ६ जना, झापाको काँकडभिट्टा नाकामा आएका पौवादुङमा गाउँपालिका, अरुण गाउँपालिका, आमचोक गाउँपालिकाका ४२ जनालाई ल्याउने तयारी भएको प्रजिअ पुरीले जनाए। सीमामा फसेका नागरिकलाई ल्याउदा संक्रमणको डरसँगै उनीहरुलाई व्यवस्थापन गर्न आर्थिक समस्या हुने भएकाले अन्य स्थानीय तह र निकायले सहयोगको हात बढाउनुपर्ने अरुण गाउँपालिका अध्यक्ष गजेन्द्रबहादुर कार्कीले बताए। होल्डिङ एरियामा उद्वार गरिएका नागरिकको स्वाब संकलन परीक्षण गरेपछि नेगेटिभ रिपोर्टको आधारमा सम्बन्धित स्थानीय तहको क्वारेन्टाईनमा पठाईने जिल्ला समन्वय समिति सभापति लक्ष्मण खड्काले बताए। परीक्षणका क्रममा कसैलाई पोजेटिभ रिपोर्ट देखिए उपचारका लागि धरान अथवा विराटनगरको कोराना विशेष अस्पताल पठाईने उनले जानकारी दिए।"
कोरोना विशेष अस्पताल दाङबाट आठजना कोरोना संक्रमित डिस्चार्ज हुँदै,"दाङ : कोरोना विशेष अस्पताल बेलझुण्डी दाङमा उपचार गराइरहेका ८ जना अस्पतालबाट डिस्चार्ज हुन लागेका छन्।दाङ, बाँके र कपिलवस्तुका आठजना कोरोना जितेर भएर घर जान लागेका हुन्। संक्रमण पछिको दुईवटा परीक्षण नेगेटिभ देखिए पछि अस्पतालले शुक्रबार उनीहरुलाई डिस्चार्ज गर्न लागेको अस्पताल व्यवस्थापक (हेअ) दोर्ण वलीले जानकारी दिए । अस्पतालमा उपचाररत १६ जनाको परीक्षण गरिएकोमा ८ जनाको नेगेटिभ आएको अस्पतालका व्यवस्थापक वलीले जानकारी दिए ।बाँकेका तीनजना, कपिलवस्तुका ४ जना र दाङका एकजनाको रिपोर्ट नेगेटिभ आएसँगै डिस्चार्च गर्न लागिएको हो।अहिले अस्पतालमा ४० जना कोभिड १९ संक्रमितको उपचार भइरहेको छ । सबैजनाको स्वास्थ्य अवस्था सामान्य रहेको वलीले बताए । उनीहरु सबै १० देखि १४ दिनको अस्पताल बसाइपछि डिस्चार्ज हुन लागेका हुन्।"

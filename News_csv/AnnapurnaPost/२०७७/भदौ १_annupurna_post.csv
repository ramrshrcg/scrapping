शीर्षक,विवरण
काठमाडौं उपत्यकामा दुई हजार कोरोना संक्रमित,"काठमाडौं : कोभिड१९ को सङ्क्रमण बढदै गएपछि उपत्यकामा पनि सङ्क्रमित बढेका छन्। अहिलेसम्म उपत्यकामा दुई हजार १३४ जना सङ्क्रमित पाइएको स्वास्थ्य तथा जनसङ्ख्या मन्त्रालयका सहप्रवक्ता डा समिरकुमार अधिकारीले जानकारी दिए। उपत्यकामा बन्दाबन्दी खुलेपछि सङ्क्रमित बढ्न थालेका हुन्। उनका अनुसार अहिलेसम्म काठमाडौँ जिल्लामा एक हजार ७०५, भक्तपुरमा १४७ र ललितपुरमा २८२ जना रहेका छन्। यस्तै उपत्यकामा १० जनाको कोभिड१९ को कारणले मृत्यु भइसकेको छ। यसरी मृत्यु हुनेमा नौ जना काठमाडौँ र एक जना ललितपुरका रहेका छन्। यस्तै २४१ जना उपचारपछि निको भएर घर फर्किसकेका छन्। काठमाडौँ जिल्लामा १६२, भक्तपुरमा ३५ र ललितपुरमा ४४ जना निको भएर घर फर्किएका छन्। आज मात्र उपत्यकामा १६८ जना सङ्क्रमित फेला परेका छन्। काठमाडौँमा १३९ जना, ललितपुरमा १५ र भक्तपुरमा १४ जना रहेका छन्। उपत्यकामा अहिलेसम्म सक्रिय सङ्क्रमित एक हजार ८८३ जना रहेका छन्। काठमाडौँ जिल्लामा एक हजार ५३४, भक्तपुरमा ११२ र ललितपुरमा २३७ जना सक्रिय सङ्क्रमित रहेका छन्। नेपालमा २७ हजार २४१ सङ्क्रमित, १७ हजार ४९५ निको भएका, १०७ जना सङ्क्रमणले गर्दा मृत्यु भएका र नौ हजार ६३९ सक्रिय सङ्क्रमित रहेका छन्। रासस उपत्यकामा एकै दिन थपिए १६८ जना कोरोना संक्रमित यातायात कार्यालयको सेवा भदौ १६ गतेसम्म बन्द भक्तपुरमा एकैदिन १३ जनामा कोरोना पुष्टि : संक्रमितको संख्या १५५ पुग्यो"
विदेशबाट हुने चार्टर्ड उडान स्थगित,"काठमाडौं : कोभिड १९ संकट व्यवस्थापन सञ्चालन केन्द्रले विदेशबाट हुने चार्टर्ड उडान रोक्न सरकारलाई आग्रह गरेको छ। केन्द्रले सोमबार संस्कृति, पर्यटन तथा नागरिक उडडयन र परराष्ट्र मन्त्रालयलाई पत्राचार गर्दै रोक्न आग्रह गरेको हो। होटल क्वारेन्टाइन तयार भइनसकेकाले उडान स्थगन गर्नुपर्ने केन्द्रको पत्रमा उल्लेख छ। केन्द्रको निर्णयअनुसार यसअघि तयारी अवस्थामा रहेका चार्टर्ड उडान अनिश्चितकाल स्थगित भएका छन्। पर्यटन मन्त्रालयका सहसचिव बुद्धिसागर लामिछानेले केन्द्रको पत्रअनुसार नागरिक उड्डयन प्राधिकरणमार्फत अनुमति पाएका उडान रोक्न निर्देशन दिइएको जानकारी दिए। केन्द्रले साउन २९ मा परराष्ट्र र पर्यटन मन्त्रालयलाई पत्राचार गरी विदेशबाट फर्किने श्रमिक एक सातासम्म काठमाडौंका होटलमा बस्नुपर्ने भनेको थियो। सोमबार भने क्वारेन्टाइनका लागि होटल व्यवस्था भएको जानकारी प्राप्त नभएको भन्दै उडान रोक्न भनेको हो। पछिल्लो समय कोरोना संक्रमण बढ्नुका साथै कतिपय स्थानीय तहले निषेधित क्षेत्र घोषणा गरेकाले उडान रोक्ने व्यवस्था गर्न सहसचिव विष्णुराज ढकालद्वारा हस्ताक्षरित पत्रमा भनिएको छ। होटल क्वारेन्टाइन सुनिश्चित भएपछि मात्रै उडान स्वीकृति दिने भनिएको छ।"
दाङमा कोरोना संक्रमण समुदायसम्म पुगेको आशंका,"दाङ : दाङमा कोरोना भाइरसको संक्रमण समुदायस्तरमा पुगेको छ। अहिलेसम्म भारत लगाएतका विभिन्न देशबाट आएका र उनीहरुको सम्पर्कमा आएका जनप्रतिनिधी, स्वास्थ्यकर्मीहरुमा देखिएको भाइरस अब समुदाय स्तरमै देखिन थालेको हो। राप्ती स्वास्थ्य विज्ञान प्रतिष्ठानमा गरिएको स्वाब परिक्षणका क्रममा घोराहीको एक बैंकमा कार्यरत कर्मचारीमा र तुलसीपुर १२ मा घरमै बसेका एक जनामा कोरोना भाइरसको संक्रमण पुष्टि भएसँगै कोरोना संक्रमण समुदायसम्म पुगेको आशंका गरिएको स्वास्थ्य कार्यालय दाङका फोकल पर्सन कमल चन्दले बताए। 'हामीले यो दुई वटा केसले समुदायस्तरमा कोरोना संक्रमण पुगि सकेको आशंका गरेका छौ।', चन्दले भने, 'अब सबै आआफनो क्षेत्रमा सहज हुन आश्यक छ। घोराही १५ शहिद गेट नजिकै रहेको कर्णाली डेभलपमेन्ट बैंक लिमिटेडमा कार्यरत २२ वर्षका एक कर्मचारीमा कोरोना पुष्टि भएको चन्दले बताए। घोराहीमै घर भएका ति कर्मचारीलाई कसरी संक्रमण भयो भन्ने नखुले पनि सेवाग्राहीबाटै भाइरस सरेको हुन सक्ने अनुमान गरिएको छ। ज्वरो आउने र श्वासप्रश्वासमा समस्या देखिएपछि बुद्ध हस्पिटलमा गएका कर्मचारीलाई कोरोनाको आशंकामा प्रतिष्ठानमा रिफर गरिएको थियो। प्रतिष्ठानमा रिफर गरिएका उनको स्वाब परीक्षण गर्दा कोरोना पोजिटिभ देखिएको घोराही स्वास्थ्य शाखाले बताएको छ। कर्मचारीलाई कोरोना पुष्टि भएपछि अहिले बैंकले सेवा रोकेको छ। त्यस्तै तुलसीपुरमा घरमै बसेका एक व्यक्तिमा कोरोना संक्रमण पुष्टि भएपछि संक्रमितको घरमा शिल गरिएको छ। साउन २६ गते स्वाब दिएका उनको भेरी अस्पताल नेपालगञ्जमा स्वाब परीक्षण गर्दा संक्रमण पुष्टि भएपछि घरमा आवतजावतमा रोक लगाइएको तुलसीपुर उपमहा नगरपालिकाका कोभिड१९ फोकल पर्सन बिमल केसीले जानकारी दिए। संक्रमित व्यक्तिलाई बेलुझुण्डीको कोरोना विशेष अस्पतालमा लागिएको छ। घरका परिवारका सदस्यका कारोनाको लक्षण देखिएपछि मात्रै कोरोना परीक्षण गरिने भएको छ। घरमै बसेका व्यक्तिमा कोराना संक्रमण देखिएपछि स्थानीय त्रासमा रहेका छन्। संक्रमित व्यक्ति घरमै भएपनि उनको परिवारका सदस्यहरु अन्य व्यक्तिको सम्पर्कमा रहेको स्थानीयले बताएका छन्। उनी सल्यानको कपुरकोटमा रहेको राष्ट्रिय अदुवाबाली अनुसन्धान केन्द्रका कर्मचारी हुन्। केहि समय अघिमात्रै उनी काठ्माण्डौबाट सल्यान फर्किएका थिए। कपुरकोटमा स्वाब दिएका उनी आफ्नो घर तुलसीपुरमा बसेका थिए। यसैबीच तुलसीपुरमा अहिले १६ जना सक्रिय संक्रमित रहेका छन्। तुलसीपुरमा अहिलेसम्म ७८ जनामा संक्रमण देखिएको छ भने ६२ जना निको भएर डिस्चार्ज भएका छन्। राप्ती लाईफ केयर, सेन्टर मावि, होम क्वारेन्टाइनमा र होटल क्वारेन्टाइनमा गरेर उपमहानगरपालिकामा अहिले ५५ जना क्वारेन्टाइनमा रहेका छन्। होम क्वारेन्टाइनमा मात्रै ३० जना रहेको फोकल पर्सन केसीले जानकारी दिए। अहिलेसम्म दाङमा ७ सय १४ जनामा संक्रमण देखिएको छ। ६२ जना अहिले पनि आइसोलेशनमा उपचाररत रहेका छन्।"
दक्षिण कोरियामा विदेशी कोभिड सङ्क्रमितले उपचार खर्च आँफै व्यहोर्नुपर्ने,सियोल : विदेशबाट दक्षिण कोरिया भित्रिएका कोभिड१९ सङ्क्रमित तथा स्वदेशमा नै रहेका तर नियन्त्रणका उपायलाई उल्लङ्घन गर्ने बिरामीले उपचार खर्च आँफै व्यहोर्नुपर्ने भएको छ। कोरिया सरकारले सोमबारबाट लागु हुने गरी यो व्यवस्था गरेको हो। स्वास्थ्य अधिकारीहरूका अनुसार कोरियाले विदेशबाट आएका कोभिड१९ सङ्क्रमित बिरामीहरूलाई उनीहरूको मेडिकल सेवाको लागत भुक्तान गर्न अनुरोध गर्नेछ। यही अगष्ट २४ देखि देशले कूटनीतिक सम्बन्धमा पारस्परिक सम्बन्धको सिद्धान्तलाई ध्यानमा राखेर विदेशीहरूलाई फरक रकम लगाउने दक्षिण कोरियाली अधिकारीहरूले बताएका छन्। अहिलेसम्म दक्षिण कोरियाले स्वदेशी तथा विदेशी सबै कोभिड१९ बिरामीहरुलाई निःशुल्क चिकित्सा सेवाहरु प्रदान गर्दै आएको थियो। महामारी लामो समयसम्म अन्त्य नहुँदा करदाताहरुलाई थप भार पर्ने भन्दै सरकारले विदेशी बिरामीहरुलाई बोझ बाँड्न आह्वान गरेको हो। दक्षिण कोरिया यसको निःशुल्क शुल्कको उपचार नीति परिवर्तन गर्दा आउने कूटनीतिक समस्याबारे सचेत रहेको छ। यद्यपि समुदायमा सङ्क्रमण नियन्त्रणका लागि अझै पनि भाइरस सङ्क्रमित विदेशीलाई आवश्यकता अनुसार केही वा सबै खर्चमा छुट दिने सरकारी अधिकारीहरूले बताएका छन्। दक्षिण कोरियामा विगत पाँच महिना यता आइतबार सङ्क्रमितको सङ्ख्या सबैभन्दा धेरै पुगेको छ। आइतबार सङ्क्रमितको सङ्ख्या २७९ पुगेको थियो भने यो सङ्ख्यामा सोमबार भने सामान्य कमी आउँदा थप १९७ सङ्क्रमित भएका छन्। दक्षिण कोरियाको राष्ट्रिय रोग नियन्त्रण तथा रोकथाम केन्द्रका अनुसार अहिलेसम्म यहाँ कूल सङ्क्रमितको सङ्ख्या १५ हजार ५१५ पुगेको छ भने ३०५ सङ्क्रमितको मृत्यु भएको छ। रासस
"प्रधानमन्त्रीलाई देउवाले भने, कोरोना संक्रमण तीब्र छ, सरकार किन गम्भीर छैन ?","काठमाडौं : प्रमुख विपक्षी दल नेपाली कांग्रेसका सभापति शेरबहादुर देउवाले सरकारका कमजोरीको समीक्षा गरेर नयाँ रणनीति बनाउन आग्रह गरेका छन् । सोमबार प्रधानमन्त्री एवम् नेपाल कम्युनिस्ट पार्टी (नेकपा) का अध्यक्ष केपी शर्मा ओली र अर्का अध्यक्ष पुष्पकमल दाहाल प्रचण्डसँग बालुवाटारमा भएको भेटमा देउवाले कोरोना महामारीमा बढ्दो चुनौती सामना गर्न सरकार असमर्थ देखिएको बताएका हुन् । उनले कामको गति बढाउन सरकार किन गम्भीर नभएको भन्दै प्रश्न गरेका छन्। कोरोनाबाट मृत्यु हुनेको संख्या सय नाघेको छ, संक्रमण तीब्र गतिमा बिस्तार भएको छ। बढ्दो चुनौती सामना गर्नसक्ने ढंगले कार्य गर्न सरकार समर्थ देखिएन। भेटपछि कांग्रेसका मुख्य सचिव कृष्णप्रसाद पौडेलद्वारा जारी विज्ञप्तिमा भनिएको छ, कमजोरीको समिक्षा गरेर नयाँ रणनीति निर्माण गर्न र कामको गति बढाउन सरकार किन गम्भीर छैन ? आइसोलेसन र भेन्टिलेटर पर्याप्त व्यवस्था गर्न किन ढिलाइ ? उनले सिन्धुपाल्चोकको जुगल गापाको लिदिका गाउँबासीले दश दिन अघि देखिनै गुहार गर्दा पनि तिनलाई सुरक्षित स्थानमा सार्न सरकारले ध्यान नपुर्याउनु अत्यन्तै दुःखद भएको बताए। देशको अन्य विभिन्न भागमा बाढी पहिरोले जनधनको क्षति गरेको छ। देउवाले भनेका छन्,सरकारको भुमिका सन्तोषजनक देखिएन। व्यवस्थित र प्रभावकारी ढंगले कार्य गर्न आग्रह गर्दछु। सिन्धुपाल्चोकको जुगल गापाको लिदिमा पहिरोमा परेर दर्जन बढी जनताको ज्यान गएको छ र कयौं बेपत्ता छन्। गाउँबासीले दश दिन अघि देखिनै गुहार गर्दा पनि तिनलाई सुरक्षित स्थानमा सार्न सरकारले ध्यान नपुर्याउनु अत्यन्तै दुःखद भएको छ। यति गम्भीर गल्तीको जवाफदेहिता सरकारले लिनुपर्छ कि पर्दैन रु त्रिभुवन विश्वविद्यालयमा देखिएका विवाद र विसंगतिप्रति कुलपतिका रूपमा प्रधानमन्त्रीको ध्यान पुग्न जरुरी भएको भन्दै देउवाले निश्चित विधि र संस्कृतिले विश्वविद्यालय चलाउने क्षमताभन्दा राजनैतिक पुर्वाग्रह बढी देखिएको टिप्पणी गरे। भेटमा संवैधानिक नियुक्तिहरुबारे प्रधानमन्त्रीले विपक्षी दलको नेताका रूपमा देउवासँग परामर्श गरेका थिए।"
कर्णालीका तीन जिल्लामा निषेधाज्ञा,"सुर्खेत : कर्णाली प्रदेशका तीन जिल्लामा एकैदिन सुरु भएको निषेधाज्ञा कार्यान्वयनका लागि प्रहरीले कडाइ गर्न थालेको छ । कर्णालीमा पछिल्लो समय कोरोना भाइरस (कोभिड१९) का संक्रमितको संख्या बढ्दै गएपछि सोमबारदेखि सुर्खेतको वीरेन्द्रनगर नगरपालिका, जुम्लाको चन्दननाथ नगरपालिका र मुगु सदरमुकाम गमगढी बजार क्षेत्रमा निषेधाज्ञा घोषणा गरिएको हो । जिल्ला प्रशासन कार्यालय र स्थानीय सरकारको निर्णय अनुसार अत्यावश्यक बाहेकका सेवा बन्द गर्दै निषेधाज्ञा घोषणा गरिएपछि यहाँका मुख्य बजार क्षेत्र सुनसान छन् । निषेधाज्ञा घोषणा गरिएपनि स्थानीय नागरिक घर बाहिर तथा बजार क्षेत्रमा निस्कन थालेपछि प्रहरीले कडाइ गर्न थालेको हो । निषेधाज्ञाको पालना नगरी वीरेन्द्रनगर नगरपालिका बजार क्षेत्रमा खुलेयाम घुमघाम गर्ने स्थानीय नागरिकलाई प्रहरीले कारवाही गर्न थालेको छ । कोरोना संक्रमण रोकथाम तथा नियन्त्रणका लागि जुम्लामा यसअघि पनि पटकपटक निषेधाज्ञा गर्ने गरिएको थियो । कर्णाली प्रदेश प्रहरी कार्यालयका प्रवक्ता एसएसपी राजेशनाथ बास्तोलाका अनुसार रुकुमपश्चिमको मुसिकोट नगरपालिकामा पनि बुधवारदेखि निषेधाज्ञा जारी भएको छ । नागरिकलाई निषेधाज्ञा पालना गर्न अनुरोध गर्दै अटेर गर्नेलाई कारबाहीका लागि प्रहरीले मुख्य बजार क्षेत्रमा निगरानी बढाएको उनले बताए । सुर्खेतका प्रमुख जिल्ला अधिकारी हिरालाल रेग्मीले वीरेन्द्रनगमा लकडाउन हटेसँगै बजारमा हुने अत्याधिक भिडभाड हटाउन, नजिकिँदै गरेका चाडवाडमा भिडभाड गर्न नदिन र समुदायस्तरमा कोरोना संक्रमण पुग्न नदिन निषेधाज्ञा घोषणा गर्नुपरेको बताए । उनका अनुसार कर्णाली प्रदेशको केन्द्र वीरेन्द्रनगरमा भदौ १ गते बिहान ६ बजेदेखि ५ गते राति १२ बजेसम्मका लागि निषेधाज्ञा जारी गरिएको हो । यस्तै कोरोनाको जोखिम बढेको भन्दै सुर्खेतको भेरीगंगा नगरपालिकाका क्षेत्रभित्र रहेका बजार पनि बन्द गरिने भएको छ । नगरपालिकाले कोरोना संक्रमणको जोखिम बढ्न सक्ने भन्दै सोमबार साँझ ७ बजेदेखि भदौ ५ गते राति १२ बजेसम्मका लागि बजार क्षेत्र बन्द गर्ने निर्णय गरेको हो । नगर उपप्रमुख रेनु आचार्यका अनुसार यो अवधिमा भेरीगंगा नगरपालिका भित्रपर्ने छिन्चु, जहरे, झिङ्नी र रामघाट बजार बन्द रहने छन् । यस्तै कोरोनाको जोखिमलाई मध्यनजर गर्दै कर्णाली प्रदेश सरकारले प्रदेश प्रवेश गर्ने मुख्य नाकाहरूमा कडाइ गर्ने निर्णय गरेको छ । पास बनाएर आएका व्यक्तिहरूलाई समेत पीसीआर नेगेटिभ रिपोर्ट अनिवार्य ल्याउनुपर्ने व्यवस्था गरिएको छ । विषेश गरी प्रदेश भित्रिने मुख्य नाका सुर्खेतको बबई, कुइने, सल्यानको कालिमाटी, काल्चे र कपुरकोट लगायतका सीमा नाकामा कडाइ गरिएको हो । निषेधाज्ञा अवधिभित्र स्वास्थ्य, सुरक्षा, विद्युत, दूरसञ्चार, खानेपानी, दूध, फोहोरमैला व्यवस्थापन, ग्यास, पेट्रोलियम पदार्थ, औषधि पसल, तरकारीजस्ता अत्यावश्यक सेवा तथा व्यवसाय मात्रै सञ्चालन गर्न पाइने छ ।"
यातायात कार्यालयको सेवा भदौ १६ गतेसम्म बन्द,"काठमाडौं : बागमती प्रदेश अन्तर्गतका यातायात कार्यालयको सेवा भदौ २ गतेदेखि भदौ १६ गतेसम्म बन्द हुने भएको छ। बढ्दो कोभिड१९ को प्रकोपका कारण यातायात कार्यालयबाट दिँदै आएको सेवा बन्द गर्नु परेको यातायात व्यवस्था कार्यालयका सवारी चालक अनुमति पत्र ठूलोभर्याङका शाखा अधिकृत उपेन्द्र शाहले अन्नपूर्णपोष्टलाई बताए। सवारी चालक अनुमति पत्र, लाइसेन्स, रुट परमिट लगायतको सेवा बन्द रहे पनि अत्यावश्यक सेवा (लाइसेन्स भेरिफिकेसन) भने सुचारु नै रहने उनले बताए। दुर्घटना भएमा सवारी चालकको लाइसेन्स सक्कली कि नक्कली भनेर भेरिफिकेसन गर्नुपर्ने हुन्छ। लकडाउन खुकुलो भएसँगै यातायात कार्यालयले असार १ गतेदेखि सेवा सुरु गरेका थिए।"
कोशी अस्पतालमा थप एक संक्रमितको मृत्यु,"विराटनगर : विराटनगरस्थित कोशी अस्पतालको आइसोलेशनमा सोमबार थप एक कोरोना संक्रमित पुरुषको मृत्यु भएको छ। मोरङको कटहरी गाउँपालिका १ घर भई विराटनगर ८ मधुमारामा बस्ने ४७ वर्षीय पुरुषको उपचारको क्रममा सोमबार अपरान्ह ५:५० बजे मृत्यु भएको हो। अस्पतालका मेडिकल सुपरिटेन्डेन्ट डा चुमनलाल दासका अनुसार ती पुरुषमा ज्वरो, खोकी र श्वासप्रश्वास समस्या भएपछि आइतबार राति अस्पतालमा भर्ना गरिएको थियो। भर्ना भएलगतै स्वाब संकलन गरी परीक्षण गर्दा सोमबार बिहान उनको पोजिटिभ रिपोर्ट आएको थियो। कोशी अस्पतालमा यसअघि ७ जना कारोना संक्रमितको मृत्यु भइसकेको छ। योसँगै मोरङमा कोरोनबाट मृत्यु हुने संख्या११ पुगेको छ। यस अघि विराटनगर ९ का २ जना, १०, १५, ३, २, ५ वडाका ११ जना, मोरङ रंगेलीका १ जना, सुनवर्षीका१ जना र बुढीगंगाका १ जनाको मृत्यु भएको थियो।"
निषेधाज्ञा तोडेपछि हवाई फायर,चितवन : कोरोना सङ्क्रमणको त्रासले जारी गरिएको निषेधाज्ञा तोडेपछि पूर्वी चितवनमा प्रहरीले आज एक राउण्ड हवाई फायर गरेको छ। निषेधाज्ञाको पहिलो दिन राप्ती नगरपालिका१ पिप्लेमा स्थानीयले निषेधाज्ञा तोडेपछि प्रहरीले हवाई फायर गरेको हो। सहायक प्रमुख जिल्ला अधिकारी नेत्रप्रसाद शर्माका अनुसार स्थानीयको भीड जम्मा भएर निषेधाज्ञा तोडेपछि प्रहरीले एक राउण्ड हवाई फायर गरेको हो। निषेधाज्ञाको समयमा भीडभाड गरेको र स्थानीय दुईपक्षबीच झडप हुने अवस्था आएपछि भीडलाई नियन्त्रणमा लिँदै निषेधाज्ञा कार्यान्वयनका लागि हवाई फायर गरिएको उनले जानकारी दिए। भीडलाई उत्तेजित गरेको भन्दै प्रहरीले एक जनालाई पक्राउ गरेको छ। पक्राउ पर्नेमा स्थानीय ३२ वर्षीय ठाकुर बर्तौला रहेको इलाका प्रहरी कार्यालय भण्डाराले जानकारी दिएको छ। राप्ती नगरपालिका प्रमुख प्रभा बरालले पिप्ले मन्दिरमा पूजा गरिएको ढुङ्गा सोही नगरपालिकाको पाख्रिबासकी सरस्वती पुन नाम गरेकी महिलाले लगेपछि स्थानीयले ढुङ्गा फिर्ता ल्याउनुपर्ने भन्दै भेला भएका थिए। ती महिलाले सपनामा भगवानले सो ढुङ्गा ल्याउन भनेको भन्दै लगेको प्रहरीले जनाएको छ। ढुङ्गा फिर्ता ल्याउन भेला भएका स्थानीयलाई सुरक्षाकर्मीले रोकेपछि झडप भएको थियो।
क्रिकेटबाट सन्न्यास लिनुअघि धोनी र रैनाले यस्तो सल्लाह गरेका थिए !,"नयाँदिल्ली : सुरेश रैना र उनका मेन्टर महेन्द्रसिंह धोनीले यही शनिबार अन्तर्राष्ट्रिय क्रिकेटबाट संन्यासको घोषणा गरे । जब धोनीले इन्स्टाग्राममा दुई लाइनको वाक्य लेख्दै क्रिकेटबाट संन्यास लिएको घोषणा गरे, त्यसपछि लगत्तै सुरेशले धोनीसँग बसेको फोटो पोस्ट गर्दै आफू पनि धोनीको यात्रामा सँगै रहेको भन्दै संन्यासको घोषणा गरे । तर के यो स्वभाविक घोषणा थियो त ? अहिले उनीहरुका प्रशंसक, खेलप्रेमी र विज्ञहरुले सोध्न थालेका छन् । सुरेशले अचानक खेलबाट अवकाश लिने निर्णय गरेका थिए कि, धोनीसँग सल्लाह गरे ? यसबारे धेरैले चासो देखाएका छन् । हालै रैनाले भारतीय अखबार दैनिक जागरणमा खुलासा गरेका छन् कि, उनीहरु शुक्रबार आईपीएलको प्रीसिजन क्याम्पमा चेन्नइ जानुअघि नै अवकाशको निर्णयबारे सल्लाह गरेका थिए । मलाई थाहा थियो कि, धोनीले चेन्नइ पुग्दा अवकाशको घोषणा गर्नेछन् भनेर । यसैले म पनि तयार थिएँ, रैनाले भनेका छन् । रैनाले अघि भनेका छन्, हामीले अगस्ट १५ मा नै सल्लाह गरिसकेका थियौँ, मही भाइको जर्सी नम्बर ७ र मेरो ३ हो । यसलाई सँगै मिलाउँदा ७३ हुन्छ । शनिबार देशको स्वतन्त्रताको ७३ वर्ष पुगेको अवसर भन्दा राम्रो अरु दिन हुन सक्दैनथ्यो । चेन्नइ सुपरकिङ्सको ट्वीटर ह्यान्डलबाट पनि रैना र धोनीको अवकाशको घोषणा गर्दाको भिडियो सार्वजनिक भएको छ । जहाँ रैना भावुक बन्दै धोनीलाई अंकमाल गरेका छन् । रैनाले अवकाश घोषणाको क्षणमा अंकमाल गरेको र आपसमा रोएको पनि बताएका छन् । पियुष, अम्बाती रायुदु, केदार जादभ र कर्ण त्यसपछि सँगै बसेको र करिअर र सम्बन्धबारे कुराकानी गरेको रैनाले बताएका थिए । साथै आफूहरुले रातभर पार्टी गरेको पनि दैनिक जागरणसँग बताएका छन् ।"
भक्तपुरमा एकैदिन १३ जनामा कोरोना पुष्टि : संक्रमितको संख्या १५५ पुग्यो,"भक्तपुर : भक्तपुरमा सोमबार १३ जना कोरोना भाइरस संक्रमित थपिएका छन्। यससँगै यहाँ संक्रमितहरुको संख्या एकसय ५५ जना पुगेको स्वास्थ्य कार्यालय भक्तपुरले जनाएको छ। स्वास्थ्य मन्त्रालयको नियमित पत्रकार सम्मेलनमा भक्तपुरमा सोमबार १४ जना संक्रमित थपिएको भनिए पनि १३ जनामात्रै रहेको कार्यालयले बताएको छ। कार्यालयका प्रमुख कृष्ण मिजारले सोमबार भक्तपुरमा नौ जना पुरुष र चार जना महिलामा कोरोना भाइरस संक्रमण पुष्टि भएको जानकारी दिए। जसअनुसार भक्तपुर नपाका ६ पुरुष, मध्यपुर थिमि नपाका दुई पुरुष र एक महिला, सूर्यविनायक नपा एक पुरुष र दुई महिला तथा चाँगुनारायण नपाका एक पुरुषलाई कोरोना भाइरस संक्रमण पुष्टि भएको हो। भक्तपुरमा गएको वैशाख ३० गते पहिलोपटक दुईजनामा कोरोना भाइरस संक्रमण पुष्टि भएको थियो। ती दुवै जिल्ला बाहिरका बासिन्दा थिए। तर अहिले यहाँको समुदायस्तरमै कोरोना भाइरस संक्रमण भइसकेको स्वास्थ्य कार्यालय प्रमुख मिजार बताउँछन्। उनका अनुसार सोमबार मध्यपुर थिमि नपाले सञ्चालन गरेको नेपाल कोरिया मैत्री अस्पतालकी थप एक स्टाफ नर्समा कोरोना भाइरस संक्रमण पुष्टि भएको छ। मध्यपुर थिमि नपा निवासी २५ वर्षीया स्टाफ नर्समा संक्रमण पुष्टि भएको हो। यसअघि उक्त अस्पतालकै तीन स्टाफ नर्स र एक कार्यालय सहयोगीलाई कोरोना भाइरस संक्रमण भएको थियो। तीन स्टाफ नर्सको कन्ट्याक्ट ट्रेसिङ गर्ने क्रममा सोमबार थप एकजना स्टाफ नर्समा कोरोना भाइरस संक्रमण भएको पुष्टि भएको प्रमुख मिजारले बताए। अस्पतालका तीन स्टाफ नर्स र एक कर्मचारीमा कोरोना भाइरस संक्रमण देखिएपछि शनिबार नै अस्पतालको आकस्मिक बाहेकका सबै सेवा बन्द गरिएको छ। संक्रमित नर्स र कर्मचारीसँगको सम्पर्कमा रहेकाहरु अस्पतालकै आइसोलेसनमा रहेको अस्पतालले जनाएको छ। संक्रमितमध्ये सोमबार दुईजना उपचारपछि डिस्चार्ज भएको स्वास्थ्य कार्यालयले जनाएको छ। जसअनुसार भक्तपुरका ५७ जना कोरोनालाई जितेर डिस्चार्ज भएका छन्। काठमाडौं उपत्यकामा दुई हजार कोरोना संक्रमित"
स्वास्थ्य मापदण्ड नमान्नेलाई एक हजार जरिवाना,"काठमाडौं : चन्द्रागिरि नगरपालिकाले कोरोना सङ्क्रमण वृद्धि भइरहेकोले तोकेको स्वास्थ्य मापदण्ड नमान्नेलाई रु एक हजार जरिवना गर्ने भएको छ । नगरपालिकाकोे नेपाली सेना, नेपाल प्रहरी सशस्त्र प्रहरी बल र नगरपालिकाभित्रका ६ वटै विषयगत समितिको प्रमुखसहितको आइतबार बसेको बैठकले बढ्दो कोरोना सङ्क्रमणलाई ध्यानमा राखेर स्वास्थ्य मापदण्ड नमान्नेलाई जरिवना गर्ने निर्णय गरेको हो । चन्द्रागिरिले नेपाल सरकारले गरेको निर्णय बमोजिम तीजलगायत आउँदै गरेका चाडपर्व आफ्नै घरभित्र रही जनस्वास्थ्य मापदण्ड पालना गरेर आआफ्नो परिवारका सदस्य मात्र मनाउने निर्णय गरेको छ । सो निर्णय नमान्नेलाई एक हजारसम्म जरिवना गर्ने नगरपालिकाले जनाएको छ । नगरपालिकाका प्रमुख घनश्याम गिरिले चन्द्रागिरिमा विदेश वा अन्य जिल्लाबाट आउने व्यक्तिले अनिवार्य रुपमा पिसिआर परिक्षण आफ्नो खर्चमा गर्नुपर्ने र २१ दिन होम क्वारेन्टिनमा बस्नुपर्ने बताए । माक्स नलगाई निषेधित क्षेत्र, सार्वजनिक स्थलमा प्रवेश गर्ने व्यक्तिलाई रु १०० जरिवना गरी दुईवटा माक्स उपलब्ध गराउने निर्णय भएको छ,उनले भने । चन्द्रागिरिभित्र सञ्चालित अत्यावश्यक सामाग्रीका पसलले आफ्नो पसल अगाडि डोरी लगाउनुपर्ने, माक्स, पञ्जालगायतका स्वास्थ्य मापदण्ड अनिवार्य पालना गर्नुपर्ने, भौतिक दूरीका लागि मार्किङ गरेको हुनुपर्ने अन्यथा एक हजारसम्म जरिवना गर्ने नगरपालिकाले निर्णय गरेको छ । अनधिकृत रुपमा पार्किङ गर्ने गाडी र सडकमा सामग्री राखी व्यापार गर्ने पसललाई नगरपालिकाको आर्थिक ऐन, २०७७ बमोजिम जरिवना गर्ने र सुरक्षा निकायबाट कार्यान्वयन गराउने जनाइएको छ । नगरपालिकाका प्रवक्ता हरिभक्त महर्जनले नगरपालिकाका बासिन्दाको स्वास्थ्यलाई ध्यानमा राखेर उक्त निर्णय गरेको जानकारी दिए । यस्तै, चन्द्रागिरिले जिल्ला प्रशासन कार्यालय काठमाडौँको आदेशअनुसार भदौ १५ गतेसम्मका लागि जात्रा महोत्सव, खुला स्थानमा भेला हुन निषेध गरेको छ । उक्त आदेशमा शैक्षिक संस्था सञ्चालन गर्न, होटल रेष्टुँरा, चिया पसल बन्द गर्न, सटर, ढोका अगाडि सामान राखेर बिक्रीवितरण गर्न, स्वास्थ्य मापदण्ड विपरित श्रमिक कामदार ओसारपसार गर्न, सिनेमा हल, पार्टी प्यालेस, मनोरञ्जनस्थल, सैलुन, व्यूटीपार्लरलगायत सञ्चालन गर्न निषेध गरेको छ ।"
ट्रम्पकी पत्नी किन समाउन चाहन्नन् श्रीमानको हात ?,"वासिङटन : चुनावी अभियानमा व्यस्त अमेरिकी राष्ट्रपति डोनल्ड ट्रम्पको जोडी यतिबेला अर्को एक फरक घटनाका कारण चर्चामा छन् । घटना सानै हो । र निजी पनि । यही आइतबार ट्रम्प र उनकी पत्नी मेलानिया एक कार्यक्रममा जाने क्रममा विमानबाट ओर्लँदै थिए । ओर्लँदै गर्दा मन्द हावाको सिरेटोले उनीहरुको कपाल र कपडा अव्यवस्थित बनाइदिएको थियो । हावाको झोक्काले मेलानियाको त कपालले पूरै अनुहार छोपिदिएको थियो । उनी दायाँ हातले कपाल मिलाउँदै वायाँ हातले ब्याग समातिरहेकी थिइन् । यस्तैमा ट्रम्पले उनको वायाँ हात समात्न खोजे । कोटको टाँक मिलाएर ट्रम्पले जब मेलानियाको हात समात्न खोज्दै थिए, मेलानियाले ट्रम्पको हात बिस्तारै हुत्याइदिइन् । एक पटक हैन, पटक पटक मेलानियाको हात समात्ने ट्रम्पको प्रयास विफल बन्यो । यस्तो रोचक दृश्य देखिने भिडियो यतिबेला सामाजिक सञ्जालमा भाइरल बनेको छ । उक्त भिडियोबारे अनेक टिप्पणी हुन थालेको छ । खासमा मेलानियाले किन ट्रम्पको हात समात्न इन्कार गरेकी थिइन् । त्यसो त, ट्रम्पले मेलानियाको हात समात्न खोजेको र मेलानियाले इन्कार गरेको यो पहिलो पटक हैन । यसअघि २०१९ मा पनि उनीहरुको यस्तै भिडियो सार्वजनिक भएको थियो । ट्रम्प र मेलानिया सँगै उभिएर फोटो खिच्ने क्रममा ट्रम्पले हात समात्ने प्रयास गरेको र मेलानियाले इन्कार गरेको तस्बिरले यसै गरी सामाजिक सञ्जालमा चर्चा पाएको थियो । कतिपयले उक्त तस्बिरलाई लिएर ट्रम्प दम्पत्तीबीच सुमधुर सम्बन्ध नभएको पनि विश्लेषण गरेका थिए । यस्तो हर्कत्लाई लिएर ७४ वर्षीय ट्रम्प र ५० वर्षीया मेलानियाको सम्बन्ध सुमधुर नभएको बडी ल्याङ्ग्वेजका विज्ञको तर्क थियो । ट्रम्प दम्पत्ती गत जनवरीमा न्यु ओर्लियन्सस्थित कलेज फुटबल प्रतिष्पर्धा हेर्न जाने क्रममा भएको त्यो घटनासँग यस पटकको गतिविधि मिल्न गएको छ । सार्वजनिक स्थलमा प्रस्तुत हुँदा देखाइने यस्ता गतिविधि संयोग मात्रै नभएको टिप्पणी धेरैले गर्न थालेका छन् । यसवाहेक २०१८ मा पनि फ्रेन्च राष्ट्रपति इमयानुएल म्याक्रोँलाई ह्वाइट हाउसमा स्वागत गर्ने क्रममा ट्रम्प र मेलानिया सँगै उभिएका थिए । त्यहाँ पनि संयुक्त तस्बिर खिच्ने क्रममा ट्रम्पले मेलानियाको हात समात्ने प्रयास गरे । तर मेलानियाले हुत्याइदिएकी थिइन् ।"
निषेधाज्ञा हुने हल्लाले बजारमा किनमेल गर्नेको भीड,"पोखरा : पोखरामा समुदायमा कोरोना संक्रमित भेटिन थालेपछि पून: लकडाउन गर्ने बहस चलेको छ । पोखरा महानगरपालिकाको कोरोना संक्रमण रोकथाम मूल समितिको बिहान बसेको बैठकले सोमबार राति १२ बजेबाट एक हप्ता निषेधाज्ञा लगाउने निर्णय गरेको थियो। स्थिति हेरेर निषेधाज्ञा थप्ने नथप्ने निर्णय गर्ने पनि बताइएको थियो। कोरोना संक्रमण रोकथाम मूल समितिको यही निर्णय सार्वजनिक भएसँगै आवश्यक सामान जोहो गर्न पोखराका मुख्य बजार महेन्द्रपुल, चिप्लेढुङ्गा, पृथ्वीचोक लगायतका बजारमा भिड लागेको हो। यही निर्णय महानगरपालिकाले प्रदेश सरकारमा लग्यो। तर प्रदेश सरकारले सोमबार राति १२ बजेदेखि एक हप्ताकालागि महानगरपालिकामा लगाउने निषेधाज्ञालाई अनुमति दिएन। यस विषयमा मंगलबा फेरि बैठक बसेर निर्णय गरिने गरी आजको बैठक टुंगिएको पोखरा महानगरपालिकाका प्रवक्ता धनबहादुर नेपालीले बताए। लकडाउन खुलेसँगै बहिरी जिल्लाबाट पोखरा आवतजावत गर्ने क्रम बढ्यो। यसैको कारण संक्रमितको दर निरन्तर उकालो लागेको मात्र होइन समुदायमै कोरोना फैलिएको छ। पोखरामा आइतबार २२ जनामा, शनिबार १२ जनामा कोरोना पुष्टि भएको थियो। सोमबार बिहानसम्म पोखरामा संक्रमितको संख्या २ सय ४ पुगेको छ। १ सय २५ जना निको भएर घर फर्केका छन्। पोखराका १ जनाको मृत्यु भएको छ। गण्डकी प्रदेशभर १७ सय ३४ जनामा कोरोना पोजिटिभ देखिएकाका छन्। तीमध्ये १५ सय २९ जना निको भएको प्रदेश स्वास्थ्य निर्देशक विनोदविन्दु शर्माले बताएका छन्। प्रदेशमा कोरोना संक्रमणबाट ५ जनाको मृत्यु भएको छ।"
बागमती प्रदेशसभाकी उपसभामुख तामाङलाई कोरोना संक्रमण,नुवाकोट : बागमती प्रदेश सभाकी उपसभामुख राधिका तामाङलाई कोरोना संक्रमणको पुष्टि भएको छ। गत साउनमा भएका विभिन्न कार्यक्रम तथा भेटघाटमा रहेका व्यक्तिहरु संक्रमित भएपछि आफुलाई पनि शंका लागेर स्वावको नमूना दिएकोमा सोमबार हेटौँडाको परीक्षण ल्याबबाट कोरोना पुष्टि भएको टेलिफोनमा बताइन्। उनले आफ्नो नौ वर्षीय छोरालाई समेत कोरोना पुष्टि भएको जानकारी दिइन्। तामाङले आफु र छोराका उपचारमा चिकित्सकहरु आएर परामर्श दिइरहेको र आफूलाई सामान्य खोकी मात्र लागेको उनले बताइन्। छोराको स्वास्थ्य अवस्थासमेत सामान्य रहेको छ। उनी र उनका संक्रमित छोरा दुवै जना हेटौडास्थित उपसभामुखको क्वार्टरमै आइसोलेसनमा रहेका छन्। कार्यक्रम तथा भेटघाटका क्रममा आफुलाई संक्रमण भएको उनले आशंका गरेकी छन्। शंका लागेर गत साउन ३० गते परीक्षणका लागि आफ्नो र छोराको स्वाव दिएकोमा दुवैको नतिजा पोजेटिभ आएको तामाङले बताइन्। यससँगै नुवाकोटका हाइप्रोफाइल व्यक्तिमा पहिलोपटक कोरोनाको संक्रमण देखिएको छ। प्रदेशसभाकी उपसभामुख तामाङको घर नुवाकोटको शिवपुरी गाउँपालिकाको लिखु गाउँ हो।
खाल्डोमा डुबेर दुई बालकको मृत्यु,बैतडी : पानी जमेको खाल्डोमा डुबेर दुई बालकको मृत्यु भएको छ । जिल्लाको देहीमान्डौं गिरेगडा सडकखण्डअन्तर्गत दशरथचन्द नगरपालिका २ सुन्दरखालीमा ह्युम पाइप राख्नका लागि बनाइएको खाल्डोमा डुबेर देहीमान्डौका १४ वर्षीय अंकित लाबड र ११ वर्षीय सन्दीप लावडको मृत्यु भएको हो । खेल्ने क्रममा सोमबार दिउँसो साढे चार बजेतिर खाल्डोमा डुबेर दुवैजनाको ज्यान गएको जिल्ला प्रहरी कार्यालयले जनाएको छ । खेल्नका लागि सडकमा जम्मा भएका ५६ जनामध्ये एकजना पहिला खाल्डोमा गएको र उसलाई निकाल्न अर्कोले पनि हाम फाल्दा दुवैजना खाल्डोमा डुबेको जिल्ला प्रहरी कार्यालयका प्रमुख प्रहरी नायव उपरीक्षक नारायणप्रसाद अधिकारीले जानकारी दिए । दुवैजना खाल्डोमा डुबेपछि अन्य बालबालिकाले घरपरिवारलाई खबर गरेपछि घटनाका बारेमा थाहा भएको उनले बताए । घटनाबारे थप अनुसन्धान भइरहेका प्रहरी नायव उपरीक्षक नारायणप्रसाद अधिकारीले जानकारी दिए । सडकमा ह्युम पाइप राख्नका लागि बनाइएको खाल्डोमा दुईजना बालकको डुबेर ज्यान गएपछि प्रहरीले सो खाल्डो तत्काल पुर्न निर्माण व्यवसायीलाई आग्रह गरेको छ । देहीमान्डौं गिरेगडा सडक स्तरोन्नतीको काम भइरहेकाले चाँडो पाइप राख्न आग्रह गरिएको प्रहरी नायव उपरीक्षक अधिकारीले बताए । एकै गाउँका दुई बालकको खाल्डोमा डुबेर ज्यान गएपछि पुरै गाउँ शोकमग्न भएको दशरथचन्द नगरपालिका २ का वडा अध्यक्ष रनबहादुर बोहराले जानकारी दिए।
बालुवाटारमा मन्त्रिपरिषदको बैठक जारी,काठमाडौं : प्रधानमन्त्री निवास बालुवाटारमा मन्त्रिपरिषदको बैठक जारी छ । सोमबार साँझ साढे ६ बजेदेखि बैठक सुरु भएकव हो। बैठक मन्त्रीपरिषदको नियमित बैठक भएको बताइएको छ । बैठकमा मन्त्रालयगत रुपमा प्रस्तुत एजेण्डाहरुमा छलफल हुनेछ।
अनुदानका लागि कोरोना सङ्क्रमित सङ्ख्या माग,"काठमाडौं : स्वास्थ्य तथा जनसङ्ख्या मन्त्रालयले कोभिड१९ को सङ्क्रमितको उपचार गरेवापत अनुदान उपलब्ध गराउनका लागि निजी अस्पतालसँग बिरामी सङ्ख्या माग गरेको छ । मन्त्रालयका सहप्रवक्ता डा समिरकुमार अधिकारीले कोभिड१९ का शङ्कास्पद तथा सङ्क्रमित व्यक्ति राखी उपचार गर्ने अस्पताललाई अनुदानका लागि सङ्क्रमित कति दिन अस्पतालमा बसेको र सङ्क्रमितको सङ्ख्या माग गरेको जानकारी दिए । उनका अनुसार लक्षण नभएका वा सामान्य लक्षण भएका बिरामीका लागि रु २००, लक्षण नभएका वा सामान्य लक्षण भएका दुई हजार, सामान्य लक्षण भएकालाई तीन हजार ५००, मध्यम जटिल बिरामी सात हजार र जटिल र गम्भीर प्रकृतिका बिरामीलाई १५ हजार प्रति दिनका लागि सङ्ख्या माग गरिएको हो । रु २०० घरमा स्वास्थ्यकर्मीले क्लिनिकल निगरानी गर्दा लाग्ने खर्च र रु दुई हजार आइसोलेशन केन्द्रमा बसेको खर्च अनुदान दिनका लागि तोकिएको छ । मन्त्रालयले कोभिड१९ को सङ्क्रमणको उपचार वापत अस्पताललाई अनुदान उपलब्ध गराउनेसम्बन्धी आदेश २०७७ ल्याएर निजी अस्पताललाई पनि कोभिड१९ का सङ्क्रमितको उपचार गर्न दिएको थियो ।"
एसईईको नतिजा सार्वजनिक,काठमाडौं : राष्ट्रिय परीक्षा बोर्डले माध्यमिक शिक्षा परीक्षा (एसईई) को नतिजा सार्वजनिक गरेको छ। विद्यालय आफैँले मूल्यांकन गरेर पठाएको विद्यार्थीको नतिजालाई रुजु गरेर बोर्डले सार्वजनिक गरेको थियो। परीक्षामा सहभागी हुन ४ लाख ८२ हजार ९ सय ८६ जनाले फाराम भरेकोमा ४ लाख ७२ हजार ७८ जनाको नतिजा मात्रै प्रमाणिकरण गरिएको छ। बोर्डले नतिजा प्रकाशनसँग सम्बन्धित सम्पूर्ण काम साउन १९ गते नै सम्पन्न गरेको थियो। एसईईका परीक्षा नियन्त्रक रामराजा खकुरेलले नतिजाको काम सकेर बोर्डमा जानकारी गराएका थिए। तर त्यतिखेर नतिजा सार्वजनिक गरेपछि कार्यालयमा सेवाग्राहीको चहलपहल बढ्ने र कोभिड १९ को संक्रमण फैलने त्रासले नतिजा रोकिएको थियो। तर नतिजाको काम सकेपनि सार्वजनिक गर्न ढिलो भएको भन्दै गुनासो बढेपछि शिक्षा मन्त्रालयको सहमतिमा सोमबार सार्वजनिक गरिएको हो। बोर्डले शुरुमा चैत ६ गतेको लागि परीक्षाको तालिका सार्वजनिक गरेको थियो। तर कोभिड १९ को संक्रमण बढ्न लागेको भन्दै अघिल्लो दिन मात्रै सरकारले परीक्षा स्थगित गरेको थियो। परीक्षा सञ्चालनको मिति कुर्दाकुर्दै अवस्था सहज नहुने देखिएपछि सरकारले यो पटक सम्बन्धित विद्यालय आफैले विद्यार्थीको मूल्यांकन गरेर नतिजा दिने तर त्यो नतिजालाई बोर्डले प्रमाणिकरण गरेर सार्वजनिक गर्न पाउने निर्णय गरेको थियो। परीक्षा सम्बन्धि अन्य विवरण राष्ट्रिय परीक्षा बोर्डको वेभसाइटमा राखिने बोर्डले जनाएको छ।
"वामदेवको प्रश्न, हामी नेतृत्वमा रहेका व्यक्ति असफल भएकै हौँ ?","काठमाडौं : नेपाल कम्युनिष्ट पार्टी (नेकपा) उपाध्यक्ष वामदेव गौतमले कार्यदल गठनप्रति लक्षित गर्दै नेतृत्वमा रहेका व्यक्ति असफल भएका हौँ भन्दै प्रश्न गरेका छन्। सोमबार सचिवालय बैठकमा उनले सचिवालयले सिर्जना गरेका समस्या सचिवालयबाटै निकास निकाल्नुपर्नेमा जोड दिएका हुन्। उनले कार्यदल सचिवालयभन्दा पनि माथि हो ? भन्दै प्रश्न गरेको एक नेताले बताए। आफू (सचिवालय)ले सिर्जना गरेका समस्या समधानका उपायहरू आफैंले पत्ता लगाउनुको सट्टा, अथवा आफू रहेको कमिटीबाट समाधान गर्न नसकी छुट्टै कार्यदल बनाउनु हामी नेतृत्वमा रहेका व्यक्ति (नेतृत्वहरु) असफल भएकै हौ ?,बैठकमा गौतमले प्रश्न गरेका थिए। सकेसम्म आफूद्वारा सिर्जित समस्या आफैं समाधान गर्नुपर्थ्यो भन्ने उहाँको आशय हो, गौतमलाई उद्दृत गर्दै उनी निकट पत्रकार विश्वमणि सुवेदीले भने,कार्यदल प्रति कुनै विरोध वा असहमति होइन। बैठकमा उपाध्यक्ष गौतमले कसैको राजीनामा नमागेको बताए। शुक्रबार महासचिव विष्णु पौडेलको संयोजकत्वमा ६ सदस्यीय कार्यदल गठन भएको थियो। बालुवाटारमा प्रधानमन्त्री तथा पार्टी अध्यक्ष केपी शर्मा ओली र अर्का अध्यक्ष पुष्पकमल दाहाल प्रचण्डबीच भएको छलफलपश्चात कार्यदल गठन भएको थियो। कार्यदलका सदस्यमा भीमबहादुर रावल, शङ्कर पोखरेल, जनार्दन शर्मा, पम्फा भुसाल र सुरेन्द्रप्रसाद पाण्डे छन्। कार्यदलले दुई अध्यक्षको कार्यविभाजन, अधिकार बाँडफाँडदेखि एकता महाधिवेशनको कार्यतालिकाबारे सिफारिस गर्नेछ। कार्यदलले पार्टीको वैचारिक राजनीतिक बहस, आलोचना, आत्मआलोचना, मन्त्रिपरिषद् हेरफेर, विवादित नियुक्ति बदर, राजनीतिक नियुक्तिमा संस्थागत निर्णय, मुख्यमन्त्री हेरफेरलगायत समग्र विषयमा केन्द्रित रहेर छलफल गर्नेछ। यस अघि पार्टीभित्र देखिएको विवाद समाधानका लागि भन्दै नेकपा उपाध्यक्ष गौतमले साउन १३ गते ६ बुँदे प्रस्ताव अगाडि सारेका थिए। गौतमले ओलीलाई एकता महाधिवेशनको अध्यक्ष र प्रचण्डलाई सम्पूर्ण कार्यकारी अधिकारसहितको अध्यक्ष बनाउने प्रस्ताव गरेका थिए। गौतमको प्रस्तावमा ओलीलाई प्रधानमन्त्री पदमा यथावत राख्ने भनिएको छ। प्रस्तावमा पार्टीको एकता महाधिवेशन सहमतिमा आयोजना गर्ने, प्रधानमन्त्रीका दैनिक काममा पार्टीले हस्तक्षेप नगर्ने तर सरकारले राष्ट्रिय तथा अन्तर्राष्ट्रिय महत्वका विषयमा निर्णय गर्नुपूर्व पार्टीको सचिवालयमा परामर्श गर्ने कुरा उल्लेख गरिएको थियो।"
खोलामा डुबेर एक महिलाको मृत्यु,भक्तपुर : चाँगुनारायण नगरपालिका८ सुडालस्थित मूलसाँघु खोलामा डुबेर सोमबार एक महिलाको मृत्यु भएको छ। महानगरीय प्रहरी परिसर भक्तपुरका अनुसार भक्तपुर नपा ६ याछें घर भई हाल सुडालमा डेरा गरी बस्ने ३२ वर्षीया काली भन्ने यसोदा सिजख्वको मृत्यु भएको हो। परिसरका प्रवक्ता प्रहरी नायब उपरीक्षक दीपक गिरीले मूलसाँघु खोला तर्ने क्रममा खोलामा बनाइएको स्ल्याबमा चिप्लिएर खोलामा बनेको अन्दाजी ५ फिट गहिरो पानीको तहमा डुबेर उनको मृत्यु भएको बताए। उनका अनुसार सोमबार बिहान ९ बजे उनी तरकारी लिन भनी डेराकोठाबाट निस्किएकी थिइन्। खोला किनारमा बाँसको तामा भाँचेर राखिएको बोरा भेटिएको प्रहरी नायब उपरीक्षक गिरीले बताए। खोला किनारमा रहेको बाँसको झ्याङबाट तामा भाँचेर बोरामा राखी खोला तर्ने क्रममा चिप्लिएर लड्दा खोलामा डुबेर मृत्यु भएको प्रारम्भिक अनुसन्धानबाट देखिएको उनको भनाइ थियो। उनका अनुसार मृतक लासको पोस्टमार्टमको लागि केएमसी अस्पताल दुवाकोट पठाइएको छ। सुरुमा प्रहरीलाई स्थानीयले मूलसाँघु खोलामा अधबैसे महिला मृत अवस्थामा रहेको भन्ने जानकारी दिएका थिए। सोही जानकारीको आधारमा परिसरकी प्रमुख प्रहरी उपरीक्षक तारादेवी थापा र महानगरीय प्रहरी वृत्त जगातीका प्रमुख प्रहरी नायब उपरीक्षक चक्रराज जोशी नेतृत्वको प्रहरी टोली घटनास्थल पुगेको थियो।घटना सम्बन्धमा थप अनुसन्धान भइरहेको भक्तपुर प्रहरीले जनाएको छ।
"गर्भवतीमा कोरोना देखिएपछि 'रिफर', एम्बुलेन्सले बोक्नै मानेनन्","बुटवल : प्रदेश गौरवका तीन योजनामध्येको एक लुम्बिनी प्रादेशिक अस्पतालले कोरोना संक्रमित गर्भवतीलाई भर्ना नलिइ नेपालगञ्ज 'रिफर' गरेको छ । अस्पतालमा नियमित स्वास्थ्य चेकजाँच गराएकी उनलाई सुत्केरी हुने समयमै आएर कोरोना देखिएपछि नेपालगञ्ज रिफर गरिएको छ । कोरोना महामारीको करिब ६ महिना हुँदासम्म लुम्बिनी अस्पतालले संक्रमित अप्रेसन कक्ष तयार गरेको छैन । केही महिनाअघि नै अस्पताल व्यवस्थापन समितिका अध्यक्ष सुर्यबहादुर भट्टराई र मेडिकल सुपरिटेण्डन डा राजेन्द्र खनालले अस्पतालले सुत्केरीको अप्रेसन कक्ष तयार हुँदै गरेको बताउँदै आएका थिए । महामारी सुरु भएपछि कर्मचारीका लागि बस र ओपिडीका लागि थुप्रै संरचना बनाएको अस्पतालले अप्रेसन गर्ने बिरामीको उपचारमा भने तयारी नगरेको देखिएको छ । लुम्बिनी प्रादेशिक अस्पतालमा यस क्षेत्रमै सबैभन्दा धेरै महिला सुत्केरी हुन्छन् । रेफरल अस्पताल हुदाँसमेत गर्भवतीको अप्रेसन गर्न नसकेको भन्दै अस्पतालको चर्को आलोचना समेत भएको छ । बुटवल वडा नम्बर ११ कि गर्भवतीको भर्दा सात गते अप्रेसन गर्नुपर्ने मिति चिकित्सकले तोकिदिएका थिए । साउन ३२ गते शरीर दुखेर अस्पताल पुगेकी उनमा कोरोना भए नभएको चेकजाँच गरिएको थियो । उनका श्रीमान् कोरोना संक्रमित भएकाले उनमा समेत पोजिटिभ आएको छ । पोजिटिभ देखिएलगत्तै अस्पतालका डाक्टरले नेपालगञ्ज वा काठमाडौं रिफर गरेका थिए । अस्पतालका मेसु डा राजेन्द्र खनालले अप्रेसन कक्ष तयार भइनसकेका कारण रिफर गरिएको जानकारी दिए । लुम्बिनी अस्पतालले रिफर गरेपछि गभर्वती नेपालगञ्ज पुगेका छिन् । उनलाई नेपालगञ्ज जान एम्बुलेन्सले समेत बोक्न तयार भएनन् । एम्बुलेन्स तयार नभएपछि निजी गाडीमै बाँके निस्किएको गर्भवतीका एक आफन्तले बताए । नेपालगञ्जमा यसअघि पनि गर्भवतीको अप्रेसन गरिएको थियो । नेपालगञ्ज मेडिकल कलेजमा रुकुमकी संक्रमित महिलाको अप्रेसन भएको थियो । अस्पतालले बिरामीको उपचारमा संवेदनशील नभएको आराप लगाइएको छ । अधिकारकर्मी इन्दिरा आचार्यले प्रदेशको गौरवपूर्ण भनिएको अस्पतालमा संक्रमित सुत्केरीको अप्रेसन हुन नसक्नु गम्भीर कुरा रहेको बताइन् । 'संक्रमित सुत्केरीको उपचार गर्ने व्यवस्था छैन, बालबालिकाको अप्रेसन गर्ने डाक्टर छैनन्, यस्तो पनि गौरवको प्रादेशिक अस्पताल हुन्छ ? उनले प्रश्न गरिन्?'"
"भत्किएको पुल विप्लवका कार्यकर्ताले बनाइदिए, तर जनप्रतिनिधिलाई छैन मतलब","कालिकोट : नेत्रविक्रम चन्द नेतृत्वको नेकपाका कार्यकर्ताले जिल्लाको रास्कोट नरपालिका९ फुगाडमा भत्किएको कच्ची पुल निर्माण गरेका छन् । गत साउन १३ गतेको बाढीले फुगाडमा नेपाली सेनाले निर्माण गरेको बेलिब्रिज सहित झोलुङ्गे पुल बगाएको ठाउँमा विप्लवका नेता तथा कार्यकर्ताहरुले जनश्रमदान गरी पुल मर्मत सम्भार गरेका हुन् । गत साउन १३ गते अविरल वर्षासँगै फुगाडमा आएको बाढीले कर्णाली करिडोरको रास्कोट नगरपालिका र पचालझरना गाउँपालिका जोड्ने बेलिब्रिज र झोलुङ्गे पुल बगाएपछि रास्कोट नगरपालिका, पचालझरना गाउँपालिका, पलाँता गाउँपालिकादेखि बाजुरासम्म जाने स्थानीय नागरिकहरुलाई खोलो तर्न समस्या परेको थियो । खोला आसपासका मानिसहरुले फलामे रडले मान्छे तारेको तीन सय र भारी तारेको ५ सय रुपैयाँ तिरेर ज्यानै जोखिममा राखेर खोलो तर्नु पर्ने बाध्यता थियो । विप्लवका कार्यकर्ताले पुलबाट बगाएका फलामको डण्डा र आसपासमा ढुंगाको गड बनाइ डोरीले अड्काएर कच्ची पुल निर्माण गरिदिएपछि अब बाटोमा हिँड्ने पैदल यात्रीहरुले सहजै खोलो तर्नसक्ने भएका छन् । स्थानीय सुजन बोहोराका अनुसार फुगाडमा बाढीले पुल बगाइदिएपछि पानीको भेलमा फलामको लडाको सहारामा खोला तर्दा ज्यानै जोखिम हुन्थ्यो । विप्लवका नेता तथा कार्यकर्ताहरु आएर कामचलाउ पुल बनाइदिएपछि सहजै खोलो तर्न सकिने भएको हो । नेकपाका जिल्ला इन्चार्ज कर्णबहादुर भण्डारीको नेतृत्वमा जिल्ला सेक्रेटरी मनीला ऐडी रणदीप, विप्लवका जनबर्गीय संगठनका प्रमुखहरु लगायत नेता तथा कार्यकर्ताहरुको जनश्रमदानमा नागरिकको सहजताका लागि पुल निर्माण गरिएको नेकपाले जनाएको छ । नेकपा जिल्ला सेक्रेटरी ऐडीले आफ्नो पार्टी गाउँ गाउँमा जनश्रमदान सहित बाढी पहिरो पीडितहरुको उद्धारमा निरन्तर खटिने बताए । जनतालाई सास्ती भइरहेका बेला कथित जनप्रतिनिधिहरु गाउँ छाडेर सहरतिर मस्ती गरिरहेका छन् । हामी नागरिकको साथमा गाउँ गाउँमा खटिएका छौँ । फुगाडमा पुल बगेको महिना दिन बित्दा पनि कुनै सरकारले चासो देखाएनन्, उनले भने ।"
विराटनगर भन्सारका चार कर्मचारीमा कोराना संक्रमण,विराटनगर : विराटनगर भन्सार कार्यालयका चारजना कर्मचारीमा कोरोना भाइरसको संक्रमण पुष्टि भएको छ । कार्यालयकी प्रवक्ता सुनिता पौडेलले ज्वरो आउने र रुघा लाग्नेलगायत समस्या देखिएपछि कर्मचारीको स्वाब संकलन गरेर पीसीआर परीक्षण गराउँदा चारजनामा कोरोना संक्रमण देखिएको बताइन् । शंकास्पद २० कर्मचारीको पीसीआर गराउँदा चार जनाको रिपोर्ट पोजेटिभ आएको उनको भनाइ छ । संक्रमित कर्मचारी तथ्यांक शाखाका हुन् । भन्सार कार्यालयकै क्वाटरमा बस्दै आएका र बाहिरफेरो नगएका कर्मचारीमा भएको संक्रमणको स्रोत खुल्न नसकेको जानकारी पौडेलले दिइन् । चारै जना कर्मचारी अहिले 'होम आइसोलेसन'मा छन् । संक्रमितको सम्पर्कमा रहेकालाई 'कन्टयाक्ट ट्रेसिङ' गराउने क्रममा कार्यालयका अन्य ११ जना कर्मचारीको पनि स्वाब परीक्षणको तयारी गरिएको छ । प्रवक्ता पौडेलले कर्मचारीमा कोरोना देखिए पनि सुरक्षा सवाधानी अपनाउँदै कार्यालयको काम कारबाही भने सूचारु राखिएको जानकारी दिइन् ।
प्रदेश २ मा कोरोना संक्रमण बढदो : एक महिनामा तीन हजार संक्रमित थपिए,"सप्तरी : प्रदेश नं २ मा कोरोना भाइरस संक्रमण दर बढ्दै गएको छ । स्वास्थ्य तथा जनसङ्ख्या मन्त्रालयले आज मात्र प्रदेश नं २ मा २०८ जना संक्रमित थप भएको पुष्टि गरेको छ । मन्त्रालयका प्रवक्ता जागेश्वर गौतमका अनुसार बारामा ६९, पर्सामा ६४, धनुषामा ३७, रौतहटमा १४, सप्तरीमा ११, महोत्तरीमा आठ, सिरहामा तीन र सर्लाहीमा दुई जना कोरोना संक्रमित थप भएका हुन् । एक महिनाको अवधिमा प्रदेश नं २ मा करिब तीन हजार संक्रमित बढेका छन् । प्रदेश नं २ सामाजिक विकास मन्त्रालयको तथ्याङ्कअनुसार असार मसान्तसम्म तीन हजार ९११ जना संक्रमित रहेकामा साउन मसान्तसम्ममा संक्रमितको सङ्ख्या छ हजार ८२१ पुगेको छ । पर्सा, रौतहट र महोत्तरीमा ५०० भन्दाबढी सक्रिय संक्रमितको उपचार भइरहेको छ । मन्त्रालयका अनुसार संक्रमितको सङ्ख्या बढेर साउन मसान्तभित्र रौतहटमा १३८५, पर्सामा १२२६, धनुषामा १०२२, महोत्तरीमा १००२, सर्लाहीमा ९३४, सप्तरीमा ६६१, बारामा ३२३ र सिरहामा २६३ पुगेको छ । असार मसान्तमा रौतहटमा १२३१, पर्सामा १५९, धनुषामा ५४९, महोत्तरीमा ७३८, सर्लाहीमा ६५६, सप्तरीमा २५५, बारामा ११२ र सिरहामा २०६ संक्रमित रहेको थियो । संक्रमितसँगै मृत्यु हुनेको सङ्ख्यामा पनि वृद्धि भएको छ । असार मसान्तभित्र रौतहट, बारा र पर्सामा एकएक जना गरी तीन जनाको मृत्यु भएकोमा साउनसम्ममा मृतकको सङ्ख्या ४५ पुगेको छ । तीमध्ये ११ महिला र ३४ पुरुष छन् । मृतकमध्ये पर्साका मात्र २० जना रहेको सामाजिक विकास मन्त्रालयले जनाएको छ । आज मात्र जनकपुरधाम उपमहानगरपालिका६ का ४३ वर्षीय पुरुषमा मृत्युपछि कोरोना संक्रमण देखिएको स्वास्थ्य निर्देशनालय प्रदेश नं २ का वरिष्ठ जनस्वास्थ्य प्रशासक विजय झाले जानकारी दिए । प्रदेश नं २ मा संस्थागत आइसोलेशनमा तीन हजार ८६९, होम आइसोलेशनमा ९८ र क्वारेन्टिनमा एक हजार ६३१ जना रहेका छन् । संक्रमितमध्ये तीन हजार ६१२ जना उपचारपछि निको भएर घर फर्किएको स्वास्थ्य मन्त्रालयका प्रवक्ता डा गौतमले जानकारी दिए । उनका अनुसार उपचारपछि निको भएर घर फर्किकामध्ये सप्तरीका ४४६, सिरहाका २०५, धनुषाका ६८२, महोत्तरीका ३७०, सर्लाहीका ६५२, रौतहटका ७५४, बाराका १८२, पर्साका ३१५ जना छन् । असार मसान्तभित्र सप्तरीमा २२१, सिरहामा ११५, धनुषामा ३९४, महोत्तरीमा २७०, सर्लाहीमा ५९०, रौतहटमा ६५३, बारामा ११४ र पर्सामा १७१ जना उपचारपछि निको भएर घर फर्किएको सामाजिक विकास मन्त्रालयले जनाएको छ । प्रदेश नं २ मा हाल आइसियुमा ४१ जना उपचाररत छन् । प्रदेश नं २ को आइसोलेशन भरिभराउ भएपछि संक्रमित घरमै बस्न बाध्य छन् । यो प्रदेशमा ९८ जना होम आइसोलेशनमा रहेको मन्त्रालयले जनाएको छ । स्वास्थ्य कार्यालय सप्तरीका निमित्त प्रमुख दुनियालाल यादवका अनुसार आइसोलेशनको अभावले सप्तरीमा समेत ३१ जनालाई होम आइसोलेशनमा राखिएको र यसले समुदायमा संक्रमण फैलिने खतरा बढेको बताए । उनले जिल्लास्तरीय कोभिड१९ सङ्कट व्यवस्थापन केन्द्र सप्तरीले शम्भुनाथ नगरपालिकास्थित भगवतपुर, कठौनामा रहेको माविलाई करिब २०० श्ययाको आइसोलेशन केन्द्र बनाउने तयारी भइरहेको जानकारी दिए । राजविराजस्थित आइसोलेशन केन्द्रमा जनशक्ति अभाव भएपछि संक्रमितलाई व्यवस्थापन गर्न तिलाठी कोइलाडी गाउँपालिकाले आफ्नै तहमा ५० श्ययाको आइसोलेशन केन्द्र सञ्चालनमा ल्याएको छ । दीर्घरोगी कोरोना संक्रमणको पहिलो सिकार बन्ने गरेको पाइएको छ भने भ्यान्टिलेटर नपाउँदा संक्रमितको उपचारमा पनि समस्या देखिएको छ । राजविराजस्थित गजेन्द्रनारायण सिंह अस्पतालका निमित्त मेडिकल सुपरिटेण्डेण्ट डा रणजितकुमार झाले चारवटा भेण्टिलेटर भए पनि भौतिक पूर्वाधार र जनशक्तिको अभावमा सञ्चालन हुन नसकेको बताए । 'रोजगारीमा रहने क्रियाशील जनशक्ति युवा नै बढी संक्रमित रहेको जानकारी दिँदै उहाँले पछिल्लो समय ज्येष्ठ नागरिक र दीर्घरोगीमा समेत कोरोना संक्रमण बढेको बताए । उनीहरूसँग रोग प्रतिरोधात्मक क्षमता कम हुने भएकाले मृत्युदर बढ्नसक्ने सम्भावना रहेको उनको भनाइ छ । 'संक्रमण बढेपछि मृत्युदर बढ्नु स्वाभाविक हो, त्यसमाथि प्रतिरोधात्मक क्षमता कम भएका ज्येष्ठ नागरिक र दीर्घरोगी व्यक्तिमा संक्रमण बढ्दै जानु डरलाग्दो हो', डाक्टर झाले बताए । भारतबाट आएकाको व्यवस्थापनमा स्थानीय सरकार र प्रदेश सरकार चुक्दा कोरोना संक्रमण र मृत्युको ग्राफ उकालो लागेको सप्तरीको छिन्नमस्ता गाउँपालिका३ का विनोद यादवले बताए । क्वारेन्टिन भद्रगोल बन्नु, पिसिआर परीक्षणमा ढिलाइ हुनु, संक्रमित व्यवस्थानमा ध्यान नदिनु, सीमानाका खुकुलो हुनु, होम क्वारेन्टिनमा बसेकाको निगरानी नहुनु, सचेतना अभियान राम्रोसँग चलाउन नसक्नुजस्ता कारण यो प्रदेश कोरोना संक्रमणको उच्च जोखिममा पुगेको यादवको भनाइ छ । भारतबाट आएका अधिकांशमा कोरोना संक्रमण भेटिए पनि सचेतना भने कम छ । प्रदेश नं २ मा हाल दैनिक साढे एक हजार जनाको स्वाब सङ्कलन भइरहेको छ भने कोरोना परीक्षण ८०० जनाको मात्र भइरहेको छ । जनकपुर, राजविराज र वीरगञ्ज गरी तीन स्थानमा कोरोना परीक्षण प्रयोगशाला राखिएको छ । सबैभन्दा सानो क्षेत्रफल भए पनि दोस्रो ठूलो जनसङ्ख्या भएको प्रदेश नं २ मा हालसम्म ७६ हजार ५२५ जनाको स्वाब सङ्कलन भएको सामाजिक विकास मन्त्री नवलकिशोर साहले बताए । जसमध्ये आठ हजार ४१४ जनाको परीक्षणको रिपोर्ट आउन बाँकी रहेको छ ।"
हटियामा स्थानीय तरकारीबाहेक अन्य वस्तु निषेध,"ओखलढुंगा : बाहिरबाट आउने व्यक्तिमा कोरोना संक्रमण देखिएपछि ओखलढुंगामा उच्च सर्तकता अपनाइएको छ । आवत जावतमा अत्यावश्यकबाहेक रोक्ने तथा हटियामा स्थानीय उत्पादनका तरकारीबाहेक अन्य वस्तु राख्न रोक लगाइएको छ । सदरमुकाम लगायत अन्य शहरी क्षेत्रमा हाटबजारमा अत्याधिक भीड बढ्न थालेपछि हटियामा स्थानीय उत्पादनको तरकारी मात्रै ल्याएर बेच्न पाइने, अनिवार्य सुरक्षाको मापदण्ड पालना गर्नु पर्ने तथा अन्य उपभोग्य वस्तु हटियामा राख्न नपाइने निर्णय गरिएको प्रमुख जिल्ला अधिकारी कृष्ण पौडेलले जानकारी दिए । अब स्थानीय तरकारी बाहेक, फलफुल तथा अन्य खाद्य वस्तु र जिन्सी सामग्री राखेर कारोबार गर्न पाइने छैन । भीडभाड गर्ने, सुरक्षा नअपनाउने र अटेरी गर्नेको संख्या बढेको भन्दै कडाइ गर्ने नटेरेमा लकडाउनसम्म गर्नु पर्ने अवस्था आउने भएकाले सचेत हुन सबै क्षेत्रमा निर्देशन दिएको पौडेलको भनाइ छ । जिल्ला कमाण्ड पोष्ट तथा संकट व्यवस्थापन केन्द्रको बैठकले यस्तो निर्णय गरेको हो । बैंक तथा वित्तिय संस्थामा टोकन प्रणाली तथा विद्युत कार्यालयमा बार तोकेर सेवा प्रवाहका सूची बनाइ सोही अनुसार कारोबार गर्न निर्देशन दिएको सहायक प्रमुख जिल्ला अधिकारी तुलसी भट्टराईले बताए । बजारमा क्रेता र विक्रेता दुवैलाई दुरी कायम, मास्क प्रयोग अनिर्वाय गरिएको र अटेर गरेर भीडभाड गरेमा कारवाही गरिने प्रशासनले तयारी गरेको छ । चाडवाड नजिएसँगै बजारमा किनमेल गर्नेको भीड बढेको र संक्रमित जिल्लामा फेला परिरहेको अवस्थामा प्रशासनले कडाइ गरेको हो ।"
कोरोना अपडेट : स्वास्थ्य मन्त्रालयको पत्रकार सम्मेलन (लाइभ),काठमाडौं : स्वास्थ्य तथा जनसंख्या मन्त्रालयले पत्रकार सम्मेलनमार्फत् कोरोना भाइरस (कोभिड१९) को नियमित अपडेट गराउँदै आएको छ। लकडाउन सुरु भएको २०७६ चैत ११ गतेदेखि सुरु भएको पत्रकार सम्मेलनलाई मन्त्रालयले निरन्तरता दिएको हो। नियमित पत्रकार सम्मेलनमा मन्त्रालयका प्रवक्ता डा जागेश्वर गौतमले कोरोनाको पछिल्लो अवस्थाबारे जानकारी गराउँदै आएका छन्। आइतबारसम्म नेपालमा कोरोना संक्रमितको संख्या २६ हजार ६ सय ६० पुगेको छ। १७ हजार ३ सय ३५ जना निको भएका छन् भने १०४ जनाले कोरोनाकै कारण ज्यान गुमाइसकेका छन्। लाइभ
प्रदेश १ मा थपिए ८३ जना कोरोना संक्रमित,"विराटनगर : प्रदेश १ मा सोमबार कोरोना भाइरसका ८३ जना नयाँ संक्रमति थपिएका छन् । थपिएका संक्रमितमा सबैभन्दा बढी मोरङका रहेका छन् । मोरङमा ४४, सुनसरीमा ३१, झापामा सात र प्रदेश १ बाहिरका एकजना संक्रमित थपिएको सामाजिक विकास मन्त्रालयले जनाएको छ । प्रदेश १ मै सबैभन्दा धेरै संक्रमण फैलिइरहेको विराटनगर महानगरपालिकामा नयाँ २९ जनामा संक्रमण पुष्टि भएको छ । जसमा १३ महिला र १६ पुरुष रहेका छन् । विराटनगर बाहेक मोरङको बेलबारीमा सात महिला तीन पुरुष, बूढीगंगामा एक महिला तीन पुरुष, सुन्दरहरैँचामा एक पुरुषको रिपोर्ट पोजेटिभ आएको छ । सामाजिक विकास मन्त्रालयका अनुसार सुनसरीको धरानमा १२ महिला छ पुरुष, गढीमा चार पुरुष, इनरुवामा चार पुरुष, देवानगञ्जमा तीन पुरुष, कोशी र रामधुनीमा एकएक पुरुषमा कोरोना पुष्टि भएको छ । झापाको दमकका चार पुरुष, शिवसताक्षीमा दुई र कनकाईमा एक पुरुषमा कोरोना देखिएको छ । प्रदेश १ बाहिरका संक्रमितमा जनकपुरका एक पुरुष रहेका छन् । दिनप्रतिदिन संक्रमण बढ्दो अवस्थामा रहेको यो प्रदेशमा संक्रमितको संख्या दुई हजार नाघेको छ । सोमबारसम्ममा प्रदेश १ मा संक्रमित संख्या दुई हजार ९२ पुगिसकेको छ । उपचारपछि निको भएर सोमबार डिस्चार्ज भएसँगै २४ जनाले कोरोना जितेका छन् । मोरङको सुन्दरहरैंचास्थित पूर्वाञ्चल विश्वविद्यालय कोभिड१९ आइसोलेसन अस्पतालबाट १७, बीपी कोइराला स्वास्थ्य विज्ञान प्रतिष्ठान धरानबाट छ, कोभिड१९ आइसोलेसन केन्द्र चौदण्डीगढी उदयपुरबाट एक जना डिस्चार्ज भएको मन्त्रालयले जनाएको छ ।प्रदेश १ मा हालसम्म उपचार सफल भएपछि कोरोना जितेर डिस्चार्ज हुनेको संख्या एक हजार ९९ पुगेको छ ।"
सरकारी निर्णयले वन व्यवस्थापनमा धक्का : करोडौंका काठ घाट गद्दी मा सड्दै,"काठमाडौं : सरकारले काठ ओसारपसार गर्ने कार्यमा वन रोक लगाएपछि बर्षाको झरीले साझेदारी र सामुदायिक वन क्षेत्रका घाट गद्दीमा राखिएका काठहरु मक्किन थालेका छन् । काठहरु विग्रन थालेपछि करोडौं रुपैयाँ नोक्सान हुने अवस्था सिर्जना भएको छ । गत जेठ १५ गते बसेको मन्त्रिपरिषद्को बैठकले वन क्षेत्रको दुरुपयोग भएको भन्दै सबै कामकारवाही तत्काल रोक्ने निर्णय लिएको थियो । बर्षा याम शुरु भएपछि गरिएको यो निर्णयले ठूलो परिमाणमा काठहरु जंगल क्षेत्रमै अलपत्र छन् । सरकारले जे जहाँ छ त्यहीँ यथास्थितिमा राख्नू भन्दै सबै प्रदेशमा पत्राचार गरेको थियो । यो निर्णयसँग मुलुकभरका वैज्ञानिक वन व्यवस्थापनका सबै कामसमेत रोकिएका छन् । बार्षिक कार्यक्रम अनुसार कटान गरिएका काठ हरु वनमै छन् । देशभर हाल ३१ वटा साझेदारी वन र ६ सय भन्दा बढी सामुदायिक वन छन् । सबै भन्दा बढी साझेदारी र सामुदायिक वन क्षेत्र ओगटेको प्रदेश(५ मा मात्र झण्डै ८० करोड रुपैयाँ बराबरका काठ अलपत्र छन् । बजारमा हाल वार्षिक ३ करोड क्यूफिट काठको माग छ । कुल उत्पादनको ४० प्रतिशत काठ यही प्रदेशबाट खपत हुन्छ । प्रदेश उद्योग, पर्यटन तथा वातावरण मन्त्रालयका अनुसार यतिवेला करिब ८ लाख क्यूफिट काठ वन क्षेत्र र घाटगद्दीमै छ । जसअनुसार नवलपरासीका सामुदायिक वनमा ४१,८४९६८ क्यूफिट र साझेदारी वनमा ३६,०३५ क्यूफिट काठ दाउरा अलपत्र छ । यस्तै रुपन्देहीका सामुदायिक वनमा १,१५,२०७ क्यूफिट काठ दाउरा छ भने साझेदारीमा १,०५,९४३ क्यूफिट वेवारिस छ । कपिलवस्तुका सामुदायिक वनमा २,५४,०४८ क्यूफिट काठ अलपत्र छ । यस्तै कपिलवस्तुकै साझेदारी वनमा ८१,६४५ क्यूफिट काठ दाउरा अलपत्र छ । यो सबै आर्थिक बर्ष २०७६(७७ मा कटान गरेर थन्किएको काठ दाउरा हो । डिभिजन वन कार्यालय कपिलवस्तुका प्रमुख ईश्वरी पौडेलले वर्षाको बेला काठको उचित व्यावस्थापन हुन नसक्दा काठ मक्किने अवस्था उत्पन्न भएको बताए । कपिलवस्तुमा मात्र आठ ८ हजार घनफिट काठ जेठ १५ गतेकोे निर्णयले वनमै छ । चाँडो उपयुक्त निर्णय भएन भने कुहिने अबस्था आउने छ, पौडेलले भने । वन विभागको रेकर्डले गत आर्थिक बर्षमा मात्रै ६ अर्ब ६० करोडका काठ विदेशबाट आयात भएको देखाउँछ । वन सुधार कार्ययोजना लागू भएपछि आर्थिक बर्ष ०७४ र ७५ मा मात्र १ करोड क्यूफिट काठ स्वदेशमै उत्पादन भएको छ । यस्तै ०७५ र ७६ मा आइपुग्दा डेढ करोड भन्दा बढी क्यूफिट काठ उत्पादन भएको छ । यस बर्ष अझै बढ्ने अनुमान गरिएकोमा सरको निर्णय प्रतित्पादक बनेको छ । कहाँ के समस्या भयो, समाधान खोज्नुपर्यो । कसको दबाब र स्वार्थमा नेपालको काठ कुहाउने नीति ल्याइयो ? तत्काल निर्णय खारेज गरी ठोस समाधान खोज्नुपर्यो , लुम्विनी साझेदारी वनका अध्यक्ष अब्दुल अजिज खाँले भने, अतिक्रमित वनको जग्गा जोगिएको कुरा हुँदैन, एकाध खोट देखाएर हचुवा निर्णय हुन्छ । यस्ले देशलाई नै ठूलो घाटा भएको छ । जुन न्यायोचित छैन । नेपाली काठले बजार लिन थालेपछि सस्तोमा काठ आयात गर्ने र महंगोमा बेच्नका लागि स्वार्थी समूहले बजारमा काठको अभाव सिर्जना गर्न यस्तो चलखेल गरेको आरोप कपिलवस्तु साझेदारी वनका अध्यक्ष गंगेशनाथ तिवारीको छ । भ्रष्टाचार नियन्त्रण गरी सुसासन कायम गर्ने कुरामा कसैको विरोध होइन, तिवारीले भने, सरकारले गरेको उक्त निर्णय तत्काल नसच्याएर करोडौका काठ कुहिने र मुलुकलाई नै राजस्व घाटा हुने अवस्था छ । यो निर्णय नसच्चिए वैज्ञानिक वन व्यवस्थापनको चक्रमासमेत हानी पुग्ने अवस्था छ । सरकारले बैज्ञानिक बन व्यवस्थापनलाई प्रोत्साहन गर्दा मुलुक काठ निर्यात गर्ने हैसियतमा पुग्ने र कोरोनाका कारण विदेशबाट स्वदेश फर्केका लाखौँ युवालाई एक मात्र भरपर्दो रोजगारीको माध्यम हुने भनाइ तिवारीको छ ।"
जिल्ला प्रशासन रुपन्देहीको सेवा पाँच दिनका लागि स्थगित,"भैरहवा : जिल्ला प्रशासन कार्यालय रुपन्देहीको दैनिक सेवा प्रवाह पाँच दिनका सम्मका लागि स्थगित गरिएको छ। जिल्लामा समुदायस्तरमा संक्रमण बढ्न सक्ने सम्भावनालाई दृष्टिगत गर्दै सरकारी कार्यालयहरुबाट प्रवाह हुने सेवालाई समेत न्यूनीकरण गर्न अत्यावश्यक देखिएको हुदाँ हाललाई दैनिकी सेवा स्थगित गरिएको जिल्ला प्रशासन कार्यालय रुपन्देहीका सूचना अधिकृत जनक थापाले जानकारी दिए। उनले शान्ति सुरक्षा लगायत अत्यावश्यक कार्यहरु बाहेक नागरिकता, राहदानी, संघसंस्था सम्बन्धी लगायत अन्य प्रशासनिक सेवाहरु स्थगति गरिएको बताए। उनका अनुसार भदौ १ गते देखि भदौ ५ गते सम्म सेवा स्थगित गरिएको छ। रुपन्देही जिल्लामा संक्रमण फैलिने क्रम तिव्र छ। स्वास्थ्य कार्यालय रुपन्देहीका अनुसार सोमबार बिहान सम्म जिल्लामा संक्रमितको संख्या चार सय ९४ पुगेको छ। जसमध्ये तीन सय ३३ जना निको भएका छन् भने एक सय ६० जना उपचारत अवस्थामा छन्। एक जनाको मृत्यु भएको छ। जिल्लामा संक्रमण बढ्दै गएपछि यहाँको बुटवल उपमहानगरपालिका, सिद्धार्थनगर नगरपालिका, ओमसतिया, मर्चवारी, सम्मरीमाई, कोटहीमाई गाउँपालिका लगायत स्थानीय तहहरुमा लकडाउन गरिएको छ।"
उपत्यकामा एकै दिन थपिए १६८ जना कोरोना संक्रमित,"काठमाडौं : पछिल्लो २४ घण्टामा काठमाडौं उपत्यकामा थप १६८ जनामा संक्रमण पुष्टि भएको छ। विभिन्न प्रयोगशालमा गरिएको परीक्षणमा उपत्यकामा थप १६८ जनामा कोरोना पुष्टि भएको स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले जानकारी दिए। आइतबार मात्रै १२७ जना जनामा कोरोना संक्रमण भएको पुष्टि भएको थियो। काठमाडौंका १३९ जना, भक्तपुरका १४ जना र ललितपुरका १५ गरी कूल १६८ जनामा कोरोना संक्रमण पुष्टि भएको स्वास्थ्य मन्त्रालयका प्रवक्ता डा गौतमले जानकारी दिए। पछिल्लो २४ घण्टामा ५८१ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता प्राडा जागेश्वर गौतमका अनुसार योसँगै कुल संक्रमिको संख्या २७ हजार २४१ पुगेको छ। पछिल्लो २४ घण्टामा १६० जना कोरोना जितेर डिस्चार्ज भएका छन्। योसँगै कुल डिस्चार्ज हुनेको संख्या १७ हजार ४९५ रहेको छ। काठमाडौं उपत्यकामा १६८ जना संक्रमित देखिएका छन् । जसमध्ये काठमाडौंमा १०९, ललितपुरमा १५ र भक्तपुरमा १४ जनामा संक्रमण देखिएको छ। नेपालमा कोरोनाले मृत्यु हुनेको संख्या १०७ पुगेको छ।"
एसईईको नतिजा आज सार्वजनिक हुने,काठमाडौ : राष्ट्रिय परीक्षा बोर्डले माध्यामिक शिक्षा परीक्षा ( एसईई)को नतिजा आज सार्वजनिक गर्ने भएको छ। नतिजा सार्वजनिक गर्ने विषयमा अहिले बोर्ड बैठक बसिरहेको छ। बोर्डले नतिजा सम्बन्धी सबै काम साता दिन अघि सकेको थियो। तर कोरोनाको संक्रमण फैलने भन्दै सार्वजनिक गरेको थिएन। कोरोनाको कारण बोर्डले यो पटक विद्यालयलाई विदुयार्थीको मुल्यांकन गरेर नतिजा पठाउन निर्देशन दियको थियो। परीक्षा दिन ४ लाख ८० हजारले फाराम भरेका थिए। विद्यालयले पठाएको नतिजा रुजु गरेर सार्वजनिक गर्न लागिएको हो।
स्थानान्तरणले प्रहरीभित्र फैलियो कोरोना,"विराटनगर : प्रदेश १ मा परीक्षण बिनानै लापरबाहीपूर्ण ढंगले प्रहरी कर्मचारीलाई सरुवा गरिँदा नेपाल प्रहरीभित्र कोरोनाको संक्रमण फैलिएको पुष्टि भएको छ। संक्रमणले महामारीको रुपमा लिइरहेका बेला कार्यरत रहेको स्थानबाट सरुवा र स्थानान्तरण गरेर विभिन्न ठाउँमा पुर्याइएका प्रहरीमा कोरोना देखिन थालेको हो। खोटाङमा नेपाल प्रहरीको सशस्त्र प्रहरी गण रानी विराटनगरबाट पठाइएका ६ जना पुरुष प्रहरी जवानमा शनिबार कोरोना संक्रमण पुष्टि भयो। त्यस्तै ओखलढुंगामा पनि विराटनगरबाटै पठाइएका एक जवानमा आइतबार संक्रमण देखियो। अरु जिल्लामा पनि विराटनगर लगायत अन्यत्रबाट पठाइएका प्रहरीमा कोरोना देखिन थालेको छ। गणमा अहिले सात जना प्रहरीमा कोरोना पुष्टि भइसकेको छ। संक्रमण देखिइरहेको कार्यालयबाट पठाउँदा खोटाङ र ओखलढुंगामा पुर्याइएका प्रहरीमा कोरोना देखिएपछि मनलाग्दी हिसाबमा स्थानान्तरण गरिएको भनेर प्रहरी नेतृत्वको आलोचना हुन थालेको छ। संक्रमण पुष्टि भएको कार्यालयलाई सिल गर्दै त्यहाँ कार्यरतलाई तत्कालका लागि अरुसँगको सम्पर्कबाट टाढै राख्नु पर्ने तथा अन्यत्र पठाउन नमिल्ने भए पनि स्थानान्तरण गरेर अरु जिल्लामा पठाइएको हो। स्थानान्तरण गर्न खोजिएकाहरुको स्वाबको परीक्षण गरेर कोरोना भएनभएको यकिन गर्नु पर्नेमा बिना परीक्षण संक्रमण फैलिइरहेको कार्यालयबाट सरुवा गरेर प्रहरीलाई अन्यत्र लगिएको छ। जसका कारण संक्रमण नभएका प्रहरी कार्यालयहरुमा पनि कोरोना भित्रिएको आशंका गरिएको छ। खोटाङ र ओखलढुंगामा संक्रमण देखिएका प्रहरी साउन २३ गते विराटनगरबाट गाडीमा राखेर लगिएका हुन्। संक्रमण फैलिएका कार्यालयबाट आएका प्रहरी भएकाले सबैलाई क्वारेन्टाइनमा राखिएको थियो, खोटाङका डीएसपी नारायण चिमरियाले भने, पीसीआर परीक्षण गराउँदा उनीहरुमा कोरोना देखिएपछि अहिले स्थानीय स्तरमै बनाइएको आइसोलेसनमा राखिएको छ। महामारीका कारण कुनै अर्को ठाउँबाट जिल्लाभित्र ल्याइएका प्रहरीलाई क्वारेन्टाइनमा राख्दै पीसीआर परीक्षण गरेर कोरोनाको यकिन गरेपछि मात्रै काममा लगाउने गरिएको उनको भनाइ छ। उनकाअनुसार जिल्लामा ल्याइएका नयाँ ११ मध्ये ६ प्रहरीमा कोरोना देखिएको हो। डीएसपी चिमरियाले जिल्लाभित्र कार्यरत अरु प्रहरीमा भने अहिलेसम्म कोरोना नदेखिएको बताए। सम्बन्धित कार्यालयले नै परीक्षण गरेर पठाउनु पर्नेमा त्यसो नगरिँदा जोखिम बढेको प्रहरी अधिकारीको बुझाई छ। प्रदेशमा हालसम्म ६५ प्रहरीमा संक्रमण पुष्टि भइसकेको छ। प्रदेश १ प्रहरी कार्यालय विराटनगरमा कार्यरत ३८ जना र गणमा कार्यरत सात जना संक्रमित छन्। त्यस बाहेक खोटाङका सात, मोरङका पाँच, धनकुटा, इलाम र सुनसरीका दुईदुई, झापा र ओखलढुंगाका एकएक जनामा संक्रमण देखिएको हो। साउन ७ गते प्रदेश कार्यालयमै एक सिनियर अधिकृतमा कोरोना पुष्टि भयो। त्यसपछि प्रहरीभित्र संक्रमण व्यापक बढिरहेको छ। प्रहरीका एक अधिकृतले दूरी कायम गर्नुपर्ने संक्रमणको भयावह अवस्थामा एउटै गाडीमा कोचाकोच राखेर प्रहरीलाई तराईबाट पहाड र पहाडबाट तराई गर्ने गरिएको बताए। खोटाङ र ओखलढुंगामा जस्तै यसरी सरुवा गरिएका धेरै प्रहरीमा कोरोना हुनसक्ने भएपनि अहिलेसम्म शंका लागेका बाहेकको परीक्षण नै गरिएको छैन, उनले भने, सुरक्षात्मक उपाय नअपनाइकन जथभावी गरिँदा प्रहरीमा कोरोना सल्कियो र प्रहरी असुरक्षित बन्नु पर्ने अवस्था आयो। प्रदेशमा प्रहरीमा नयाँ प्रमुख आउने वित्तिकै सरुवा निकाल्ने, एक ठाउँमा कार्यरतलाई अर्को ठाउँमा पुर्याउने तथा आफ्ना नजिककालाई काखी च्याप्ने क्रम सुरु हुन्छ। अहिले प्रदेश प्रहरीका प्रमुख रहेका डीआईजी ईश्वरबाबु कार्की पनि यो कुराबाट अछुतो रहन सकेनन्। कोरोना संक्रमणकै बीचमा सरुवा भएर वैशाख ११ गतेबाट प्रदेश प्रहरीको जिम्मेवारी सम्हालेका उनले असार १६ गते ठूलो संख्यामा प्रहरी जवानको सरुवा निकाले। एक हजार दुई सय १३ प्रहरीलाई सरुवा गर्दै दरबन्दी भएका ठाउँमा पुर्याउने काम उनले गरेका छन्। काजमा रहेका धेरै प्रहरीलाई दरबन्दी भएका ठाउँमा पुर्याए। काजमा बसेका एक हजार छ सय र नयाँ सरुवा गरेकासहित दुई हजार ४४ प्रहरीलाई असार तेस्रो साताबाट उनले स्थानान्तरण गर्न थालेका थिए। तर त्यस क्रममा संक्रमणबाट बच्न अपनाउनु पर्ने कुनै पनि सुरक्षात्मक उपाय अपनाइएन्। फलस्वरुप साउन पहिलो साताबाट प्रहरीमा कोरोना देखिन थाल्यो। संक्रमण भएका जिल्ला र कार्यालयबाट अरु ठाउँमा बिना परीक्षण एउटै गाडीमा भेडाबाख्रा जसरी कोचाकोच गरेर बिना सावधानी प्रहरी पुर्याउने काम भयो, एक प्रहरी अधिकृतले भने, यसरी लापरबाहीपूर्ण तरिकाले प्रहरी फेरबदल गर्दा एक ठाउँमा संक्रमित बनेको प्रहरीले अर्को ठाउँमा गएर कोरोना फैल्याएको पाइयो। नेपाल प्रहरीका पूर्व डीएसपी रामजी कटुवाल संक्रमणको जोखिम भारतसँग सीमा जोडिएका जिल्लामा बढी देखिएकाले त्यहाँबाट अन्यत्र प्रहरी पठाउँमा धेरै कुरामा विचार गर्नुपर्ने बताउँछन्। संक्रमणको जटिल अवस्थामा परीक्षण गरेर सावधानी अपनाउँदै प्रहरीलाई स्थानान्तरण गर्दा उत्तम हुन्छ, उनले भने, महामारीको कन्टयाक्ट ट्रेसिङमै सरकार चुकिरहेको बेला प्रहरीलाई लापरबाहीपूर्ण तरिकाले ओहोरदोहोर गराउने काम हुनु दुखद् हो । अहिले अर्को ठाउँमा लैजाने तथा सरुवा गर्नेभन्दा पनि जुन ठाउँमा कार्यरत छन् त्यही ठाउँमा राखेको संक्रमित हुनबाट प्रहरी बच्ने कटुवालको ठम्याई छ। समूहमा परीक्षण हुन नसकिरहेको अवस्थामा एक ठाउँदेखि गएकाबाट अरु प्रहरीमा कोरोना फैलिएको छ, उनले भने, प्रहरीभित्रको पछिल्लो संक्रमण हेर्दा त्यो पुष्टि हुन्छ। ठूलो संख्यामा एकै ठाउँमा गतिविधी गर्नु पर्ने, बस्नु र खानु पर्ने तथा शौचालयसमेत एउटै प्रयोय गर्नु पर्ने अवस्थामा प्रहरीमा एकबाट अर्कोमा कोरोना चाँडो सर्ने हुँदा संक्रमणकालीन अवस्थामा प्रहरीको स्थानान्तरण रोक्नु पर्ने उनको भनाइ छ। समुदायसँग प्रत्यक्ष सम्पर्कमा बसेर काम गर्ने भएकाले अनआवश्यक रुपमा एक ठाउँबाट अर्को ठाउँमा ओहोरदोहोर र आवतजावत गराउँदा संक्रमित प्रहरीबाटै समुदाय पनि खतरामा पर्ने कटुवालले बताए। संक्रमणको भयावह अवस्थामा जुन कार्यालयमा कार्यरत छन् त्यही कार्यालयमा प्रहरीलाई होल्ड गराएर जोखिम सकिएपछि सरुवा र स्थानान्तरण गरेको भए हुन्थ्यो, कटुवालले भने, तर स्थानान्तरणको हतारोले प्रहरीभित्र कोरोना फैलिन पुग्यो। सरुवा र स्थानान्तरण अहिले तत्काल आवश्यकनै थिएन। प्रदेश प्रहरी प्रमुख डीआईजी कार्कीले स्थानान्तरण गरिसकेपछि सम्बन्धित ठाउँमा पुर्याएर क्वारेन्टाइनमा राख्दै प्रहरीलाई परीक्षण गरिसकेपछि मात्रै काममा खटाउने गरिएको बताए। परीक्षण गरे पनि नगरे पनि संक्रमण हुने नै हो, उनले भने, एक ठाउँबाट अर्को ठाउँमा स्थानान्तरण गरिएका कारण प्रहरीमा संक्रमण भएको भन्न मिल्दैन। कोरोना संक्रमण फैलने बारेमा सचेत रहेको बताउँदै कार्कीले प्रहरीलाई स्थानान्तरण गराउँदा पनि सावधानी अपनाइएको जिकिर गरे।"
बहुला कुकुरले टोकेपछि बिरामी परेका पुरुष मृत फेला,"विराटनगर : बहुला कुकुरले टोकेपछि बिरामी परेका मोरङको धनपालथान गाउँपालिकाका एक पुरुष सोमबार पानीमा डुबेको अवस्थामा मृत फेला परेका छन्। धनपालथान६ का ४५ वर्षीय उमेश शर्मालाई घरदेखि लगभग पाँच सय मिटर पर रहेको पानी जमेको नालीमा डुबेको अवस्थामा मृत फेला पारिएको प्रहरीले जनाएको छ। इलाका प्रहरी कार्यालय रंगेलीका प्रहरी निरीक्षक लेखनाथ दाहालकाअनुसार शर्मा आइतबारराति देखिनै घरपरिवारबाट सम्पर्कविहीन बनेको खुलेको छ। खोजी गर्दै जाने क्रममा नालीमा डुबेर मृत्यु भएको अवस्थामा घोप्टो परेको शव देखेपछि आफन्त र परिवारका सदस्यले प्रहरीलाई खबर गरेको उनको भनाइ छ। परिवारका सदस्यले प्रहरीलाई दिएको जानकारीअनुसार शर्मालाई दुई महिना अगाडि गाउँकै एउटा बहुला कुकुरले टोकेको थियो। कुकुरले टोकेपछि उपचार गर्न जान नमानेका उनले मानसिक सन्तुलन गुमाएको जस्तो व्यवहार देखाउने गरेको पाइएको प्रहरीको भनाइ छ। प्रहरीकाअनुसार केही समयदेखि उनी पानी र हावाबाट पनि डराउँथे। चिकित्सककाअनुसार बहुला कुकुरले टोकेर रेविजको संक्रमण भएका बिरामीले यस्तो व्यवहार देखाउँछन्। उपचार गराउन अस्पताल जान नमानेपछि परिवारका सदस्यले शर्मालाई धामी झाँक्रीबाट गाउँघरमै झारफुक गराउँदै आएको खुलेको छ। शवलाई पोस्टमार्टमका लागि रंगेली अस्पतालमा लगेर घटनाको अनुसन्धान सुरु गरिएको प्रहरीले जनाएको छ। घटना कसरी भयो भनेर अनुसन्धान सुरु गरिएको छ, प्रनि दाहालले भने, पोस्टमार्टम रिपोर्ट आएपछि धेरै कुरा खुल्ने छ।"
सवारीसाधन मर्मत गर्ने वर्कसप १५ गतेसम्म बन्द,"काठमाडौं : सवारीसाधन मर्मत गर्ने अटो वर्कसपहरु भदौ १५ गतेसम्म बन्द हुने भएका छन्। कोरोना संक्रमण बढ्दै जाँदा अटो वर्कसपहरु पनि असुरक्षित भएको भन्दै नेपाल अटोमेकानिक्स व्यवसायी संघले आजदेखि १५ दिन बन्द गरेको अध्यक्ष ठाकुर प्रसाद न्यौपानेले जानकारी दिए। सोमबार एक विज्ञप्ति जारी गर्दै उनले भनेका छन्, 'हाम्रो अटो वर्कशपहरु पनि असुरक्षित नै देखिएको अवस्थामा यसलाई रोक्ने जिम्मा तपाई, हाम्रो हातमा नै भएकाले आफ्नो दायित्वलाई मनन गर्दै बन्द गरौं।' न्यौपानेले नेपाल सरकारको निर्देशन अनुसार स्वास्थ्य सम्बन्धी नीतिलाई मध्यनजर गरी आफ्नो वर्कशपमा अत्यावश्यक आवश्यकताका सवारी साधन (एम्वुलेन्स, अस्पताल, सुरक्षा निकाय)का सवारी साधन मर्मत गर्नुपरेमा सुरक्षित तरिकाले गर्न आग्रह गरेका छन्। विज्ञप्तिमा भनिएको छ, 'अत्यावश्यक सवारी साधन मर्मत गर्नु परेमा वर्कशपमा, माक्स, पञ्जाको प्रयोग गर्ने, साबुन पानीले हात धुने वा सेनिटाइजर जस्ता एल्कोहोलबेस्ड सोलुसनको प्रयोग गरी सुरक्षित तरिकाबाट मात्र मर्मत सम्भार गरी अन्य कामहरु पुर्ण रुपमा बन्द गर्न र गराउनुहुन सम्पुर्ण सदस्यहरुमा नेपाल अटोमेकानिक्स व्यवसायी संघ हार्दिक अपिल गर्दछ।' विज्ञप्तिमा आफू र आफ्नो वर्कशपमा काम गर्ने सहयोगी अटो मेकानिक्सहरु लगायत आफ्नो वरिपरीको वातावरण पनि सुरक्षित गराइदिन अनुरोध गरिएको छ। न्यौपानेले अटो वर्कसपलाई नेपाल सरकारले जारी गर्ने निर्देशनलाई पुर्णरुपमा पालना गर्न, गराउनुहुन अनुरोध गरका छन्।"
जनप्रतिनिधिको फर्निचरमा अवैध सालको गोलाई,चितवन : अवैध रुपमा सालको काठ राखेपछि इच्छाकामना गाँउपालिकाका वडा सदस्य बाबुकाजी त्रिपाठी विवादमा मुछिएका छन्। उनले कुरिनटारमा संचालन गरेको इच्छाकामना फर्निचरमा चिरानका लागि राखेको काठ बरामद भएको छ। अवैध काठकरुपमा राखिएको सालको काठ भेटिएको त्रिपाठी अनुसन्धानको घेरामा तानिएका छन्। जिल्ला वन कार्यालयको टोलीले त्रिपाठीको फर्निचरबाट गोलाई बरामद गरेको हो। सालको गोलाईको स्रोत खुलेको छैन। उनले स्थानीय शंकर नेपालको निजी जग्गामा लगाएको साल ल्याएको बताएका छन्। तर प्रारम्भिक अनुसन्धानबाट त्यो नदेखिएको वन कार्यालयले जनाएको छ। त्रिपाठीको फर्निचरबाट तीनय सय ९५ क्यूफिट सालको गोलाई काठ जिल्ला वन कार्यालयमा राखिएको छ। उक्त काठको विषयमा अनुसन्धान थालिएको जिल्ला वन कार्यालय चितवनका सुचना अधिकारी बालकृष्ण खनालले बताए। काठ कहाँबाट ल्याएको हो भन्ने प्रमाण देखिएको छैन खनालले भने पहिला काठ कहाँबाट आयो भन्ने कुराको खोजी हुन्छ । स्थानीयको सुचनाको आधारमा काठ बरामद गरिएको हो। फर्निचरमा राखेको सुराकी पाएपछि काठ बरामद भएको हो। चार कट्ठामा लगाएको सालको रुख कटान गरिएको हो। पदमराज नेपालले सूचना पाएपछि अनुसन्धान भइरहेको बताए। निजी जग्गामा लगाएको भएपनि नेपाल सरकारले सालको काठको ओसारपोसार बिक्रि वितरणमा पूर्ण रुपमा रोक लगाएको छ।
कालिकोटका बाढी पीडितलाई पाँच लाख राहत दिने घोषणा,"कालिकोट : नेपाली कांग्रेसका युवा नेता भुपेन्द्रजंग शाहीले कालिकोटका बाढी पहिरोमा परी ज्यान गुमाएका पीडित परिवारलाई पाँच लाख राहत वितरण सहयोग गर्ने घोषणा गरेका छन्। वर्षायाम लागेसँगै बाढी र पहिरोबाट कालिकोटमा ठूलो धनजनको क्षति भएकोमा दुख व्यक्त गर्दै कांग्रेस नेता शाहीले बाढी र पहिरोमा परी ज्यान गुमाएका व्यक्तिका परिवारहरुलाई व्यक्तिगत रुपमा पाँच लाख सहयोग गर्ने घोषणा गरेका हुन्। गत असार यता कालिकोटमा बाढी र पहिरोमा परी ३५ जनाको ज्यान गएको छ। करिब ५ सयभन्दा बढी घरहरु भत्किएका छन्। झण्डै एक हजार भन्दाबढी परिवारहरु विस्थापित छन्। शाहीले भने, यस्तो प्राकृतिक विपतको घडिमा मैले सरकारको आलोचना गर्ने मात्रै भन्दा पनि दुई दुई पटक सांसद पराजित उम्मेद्वार भएकै नाताले मेरो पनि केहि कर्तव्य हुन्छ भन्ने मैले ठानेको छु। यहि कर्तव्य र मानवियताको नाताले मेरो तर्फबाट पाँच लाख बराबरको केहि नगद र केहि आवश्यक सामग्री मृतकका परिवारजनहरुलाई सहयोग गर्ने जानकारी गराउँदछु। उनले यो दुखद र पिडाको बेला सरोकारवाला निकाय र सम्बन्धित सबैमा सामाजिक सेवा र मानवियताको नाताले सक्दो सहयोग गर्न अपिल पनि गरे। केही दिन अगाडि मात्र लालिघाट टिप्पर दुर्घटनाका पीडित परिवारहरुलाई राहत वितरण गरेका शाहीले आफुले कालिकोटका नागरिकहरुको सेवामा सधै लागिरहने बताए। म ३२ वर्षको उमेरमा नेपाली कांग्रेस पार्टीबाट सांसदको उम्मेद्वार भए।' उनले भने, 'कालिकोटका आम नागरिकहरुको माया, ममता र सद्भाव पाएको छु। अब यसको गुन यहाँका नागसिकहरुलाई समस्यामा सहयोग गरेर तिर्ने लक्ष्य लिएको छु। उनले जिल्लामा बाढी र पहिरोका कारण आफन्त गसमाएका, घर बगाएका, सम्पती गुमाएका र गासबास कपास बिहिन भएका नागरिकहरुलाई तत्काल उचित राहत र क्षेती पुर्ति दिन सरकारसँग माग पनि गरेका छन्।"
नेपालभारत संयुक्त अनुगमन संयन्त्रको बैठक आज,काठमाडौँ : भारतीय प्रधानमन्त्रीसँग प्रधानमन्त्री केपी ओलीको टेलिफोन वार्ता भएको दुई दिनपछि नेपालभारत संयुक्त अनुगमन संयन्त्रको बैठक बस्दैछ । आज सोमबार दुई देशका अधिकारीहरुबीच भर्चुअल बैठक बस्न लागेको हो । नेपाल र भारतबीच लामो सीमा विवादपछि पहिलो पटक आधिकारिक वार्ता सम्भव भएको हो । परराष्ट्र सचिव शंकरदास वैरागीको नेतृत्वमा नेपाली टोली वार्तामा सहभागी हुन लागेको हो । यस्तै भारतको नेतृत्व नेपालका लागि भारतीय राजदूत विनय मोहन क्वात्राले गर्नेछन् । पछिल्लो समय भारतसँग सम्बन्ध बिग्रिएको भन्दै आलोचना भइरहँदा गत शनिबार भारतको ४७ औँ स्वतन्त्रता दिवसका अवसरमा नेपालका प्रधानमन्त्री केपी ओलीले टेलिफोन मार्फत शुभकामना दिएका थिए ।
२४ घण्टामा ५८१ जनालाई कोरोना पुष्टी : संक्रमिको संख्या २७ हजार २४१ पुग्यो,"काठमाडौं : पछिल्लो २४ घण्टामा ५८१ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता प्राडा जागेश्वर गौतमका अनुसार योसँगै कुल संक्रमिको संख्या २७ हजार २४१ पुगेको छ। पछिल्लो २४ घण्टामा १६० जना कोरोना जितेर डिस्चार्ज भएका छन्। योसँगै कुल डिस्चार्ज हुनेको संख्या १७ हजार ४९५ रहेको छ। काठमाडौं उपत्यकामा १६८ जना संक्रमित देखिएका छन् । जसमध्ये काठमाडौंका १३९ जना, भक्तपुरका १४ जना र ललितपुरका १५ जनामा संक्रमण देखिएको छ। नेपालमा कोरोनाले मृत्यु हुनेको संख्या १०७ पुगेको छ।"
नेपालभारत संयुक्त अनुगमन संयन्त्रको बैठक सम्पन्न,काठमाडौँ : नेपालभारत संयुक्त अनुगमन संयन्त्रको बैठक सम्पन्न भएको छ । दुई देशबीच लामो सीमा विवादपछि सम्भव भएको पहिलो आधिकारिक भर्चुअल बैठक भारतको सहयोग र सहकार्यमा सञ्चालित परियोजनाहको कार्य प्रगतिबारे केन्द्रित थियो । नेपालको तर्फबाट वार्ताको नेतृत्व परराष्ट्र मन्त्रालयका प्रवक्ता शंकर वैरागीले गरेका थिए भने भारतको तर्फबाट नेपालका लागि भारतीय राजदूत विनय मोहन क्वात्राले गरेका थिए । बैठकपछि जारी वक्तव्यमा दुवै पक्षबीच तीव्र रुपमा परियोजना कार्यान्वयन गर्ने सहमति भएको उल्लेख छ । यस्तै बैठकका क्रममा नेपालले भूकम्प र कोभिड १९ महामारी विरुद्ध भारत सरकारले गरेको सहयोगप्रति आभार व्यक्त गरेकी थियो । यसअघि शनिबार भारतको ७४ औँ स्वतन्त्रता दिवसको अवसरमा नेपालका प्रधानमन्त्री केपी ओलीले भारतीय समकक्षी नरेन्द्र मोदीलाई टेलिफोन मार्फत शुभकामना दिएका थिए । उक्त टेलिफोन वार्ताको दुई दिनपछि दुई देशका अधिकारीहरुबीच आधिकारिक वार्ता सम्भव भएको हो । पछिल्लो समय नेपाल र भारतका राजनीतिज्ञ तथा उच्च अधिकारीहरुबीच सीमा विवादले तिक्तता उत्पन्न गरेको थियो । तर सोमबार सम्पन्न वार्तामा दुई देशका अधिकारीबीच भूकम्पको क्रममा भारतले गरेको सहयोग प्रतिवद्धता र अन्य परियोजनाबारे खुलेर छलफल भएको बताइएको छ ।
वाणिज्य विभागका सुब्बा घुससहित पक्राउ,"काठमाडौं : वाणिज्य आपूर्ति तथा उपभोक्ता संरक्षण विभाग, बबरमहल काठमाडौंका नायब सुब्बा शिव शंकर महतो घुससहित पक्राउ परेका छन्। नायब सुब्बा महतोले फर्मको दर्ता प्रमाणपत्रसँग सम्बन्धित काम लिइ आएका सेवाग्राहीसँग घुसरिसवत माग गरिरहेको भन्ने सूचना एवं उजुरीको आधारमा अख्तियार टोलीले उनलाई पक्राउ गरेको हो । १० हजार घुस रकम लिएको अवस्थामा कार्यकक्षबाट नियन्त्रणमा लिइ अनुसन्धान भइरहेको अख्तियार प्रवक्ता तारानाथ अधिकारीले जानकारी दिए ।"
"११३ जना संक्रमितको आइसीयूमा उपचार हुँदै, ६ भेन्टिलेटरमा, कुन प्रदेशका कति ?","काठमाडौं : हालसम्म ११३ जना कोरोना भाइरस (कोभिड१९) संक्रमितको आइसीयूमा उपचार भइरहेको छ। विभिन्न प्रदेशका ११३ जना संक्रमितको आइसीयूमा उपचार भइरहेको स्वास्थ्य तथा जनसंख्या मन्त्रालयले जनाएको छ।यस्तै ६ जना संक्रमितको भेन्टिलेटरमा उपचार भइरहेको मन्त्रालयका प्रवक्ता डा जागेश्वर गौतमले जानकारी दिए।उनीहरु सबै बागमती प्रदेशका हुन्। आइसीयूमा प्रदेश १ मा १ जना, प्रदेश २ मा ४१ जना, बागमतीमा ५९ जना, गण्डकी प्रदेशमा १ जना र प्रदेश ५ मा ११ जना गरी जम्मा ११३ जनाको उपचार भइरहेको मन्त्रालयले जनाएको छ। पछिल्लो २४ घण्टामा ५८१ जनामा कोरोना भाइरस (कोभिड१९) संक्रमण पुष्टि भएको छ। सोमबार संक्रमण पुष्टि भएका १७३ महिला ४०८ पुरुष हुन्। नेपालमा सक्रिय संक्रमितको संख्या ९ हजार ६३९ रहेको छ। २ हजार ६०१ जना होम आइसोलेसनमा रहेका छन्।यस्तै क्वारेन्टाइनमा १५ हजार जना रहेका छन् भने आइसोलेसनमा ९ हजार ६ सय ३९ जनाको उपचार भइरहेको छ। पछिल्लो २४ घण्टामा १६० जना कोरोना जितेर डिस्चार्ज भएका छन्। योसँगै कुल डिस्चार्ज हुनेको संख्या १७ हजार ४ सय ९५ पुगेको छ। मन्त्रालयका अनुसार पाँचवटा जिल्लामा ५ सय बढी संक्रमित रहेका छन्। मोरङ, पर्सा, रौतहट, महोत्तरी र काठमाडौंमा ५ सय बढी संक्रमित छन्। प्रवक्ता गौतमका अनुसार संखुवासभा, मनाङ, मुस्ताङ, डोल्पा र हुम्लामा संक्रमण शून्यमा झरेको हो। नेपालमा कोरोनाबाट १०७ जनाको मृत्यु भएको छ।"
बेनीजोमसोम सडकमा जोखिमपूर्ण यात्रा (तस्बिरसहित),"बेनी : म्याग्दीको अन्नपूर्ण गाउँपालिका२ नागढुङ्गामा खसेको पहिरोले पुरिएर साउन ६ गते पालिकाकै ३ नम्बर वडामा पर्ने काभ्रेका ३२ वर्षीय झलक पुनको ज्यान गयो। बेनीबाट काभ्रेस्थित घरतर्फ जाने क्रममा सडकमा हिँडिरहेको अवस्थामा भीरबाट खसेको पहिरोले पुरिएका पुनको घटनास्थलमै मृत्यु भएको थियो। मुस्ताङको घासाबाट म्याग्दीको दानातर्फ आउने क्रममा घोप्टे भिरमा खसेको पहिरोबाट खसेर आइतबार रघुगंगा गाउपालिका१ बेगखोलाकी अममाया गर्बुजा घाइते भइन्। हिडिरहेको बेला भिरबाट खसेको पहिरोले चोट लागेर गर्बुजाको देब्रे हात भाचिएको छ, उनले भनिन् एक्कासी खसेको ढुङ्गा, माटो सहितको पहिरोले धन्न ज्यान लिएन्। पहिरोसँगै करिब १० मिटर तल कालीगण्डकी नदी किनारमा खसेकी गर्बुजालाई नेपाली सेनाको बज्रदल गणको घाँसा सुरक्षा बेस क्याम्प, प्रहरी र स्थानीयबासीले उद्दार गरेका थिए। अन्नपूर्ण गाउँपालिका३ गुइठेभिरबाट कालीगण्डकीमा खसेर गत असार ३० गते मंगला गाउँपालिका५ का ज्ञानबहादुर पुनको मृत्यु भयो। गिट्टी बोकेर गुईठेदेखि घारतर्फ जाँदै गरेको बा २ ख ३४२५ नम्बरको टिपरसहित कालीगण्डकीमा खसेका चालक पुनको शव असार ३१ गते रातोपानीमा भेटिएको थियो। साउन ५ गते अपराहन्न बेनीजोमसोम सडक अन्तरगत पर्ने भजेनी खोला तर्ने क्रममा बेपत्ता भएका काभ्रेका बलबहादुर गर्बुजा अझै भेटिएका छैनन्। मुस्ताङ जोड्ने बेनीजोमसोम सडकमा पहिरोका कारण पछिल्लो ४० दिनयता दुई जनाको ज्यान जानुका साथै एक जना घाइते भएका छन्। साँघुरो र अक्करे भीरमा खनिएको सडकमा खसिरहने पहिरोका कारण यात्रा जोखिमपूर्ण बनेको छ, काभ्रेकी सरिता बरुवालले भनिन् कहिले काँही बस्तीमै भीरबाट ढुङ्गा खस्छ। असार २६ गतेदेखि अवरुद्ध बेनी जोमसोम सडकको विभिन्न ठाउँमा खसेको पहिरो पार गर्न जोखिमपूर्ण पैदलयात्रा गर्नुपर्छ। ठाउँठाउँमा गाडी परिवर्तन गर्नुपर्ने कष्टसँगै जोखिमपूर्ण यात्रा गर्नुपर्ने बाध्यता रहेको दानाका रमेश पुर्जाले बताए। राहुघाट, खामभित्ता, रुप्से, काभ्रेभिर र घोप्टेभिरमा खसेको पहिरोले ७६ किलोमिटर दुरीको बेनीजोमसोम सडक अवरुद्ध भएको छ। गलेश्वरमा राहुघाटमा आएको बाढीले भत्काएको बेलिब्रिज, धिरच्याङ, नागढुङ्गा, जलथलेमा कटान गरेको सडक मर्मत सकिएको बेनीजोमसोम कोरला सडक आयोजनाका प्रमुख अशोक तिवारीले बताए। रुप्सेखोलामा बाढीले निर्माणाधिन र चालु अवस्थाको मोटर चल्ने पुल बगाएपछि आवत जावतका लागि काठको अस्थाई पुल बनाइएको छ। सडक मर्मतसँगै पैदलमार्ग र साघु हालिएको आयोजनाका सुपरभाइजर इन्द्रशिंह शेरचनले बताए। बेनीजोमसोम सडक अवरुद्ध हुदा मुस्ताङमा खाद्यान्न, इन्धन, निर्माण सामग्री ढुवानी र त्यहाँ उत्पादन भएको कृषि उपज निकासी हुन सकेको छैन्। बिरामीलाई महँगो रकम खर्चेर हेलिकप्टरबाट अस्पताल लैजानुपर्ने बाध्यता छ। जनजीवन कष्टकर सडक सम्पर्क बिच्छेद भएपछि अन्नपूर्ण गाउँपालिकाको जनजीवन कष्टकर, विकास आयोजना ठप्प भएका छन्। नियमित विद्युत र सञ्चार सुविधा पनि नहुँदा पहिरो, कटान र बाढीको चपेटामा परेका स्थानीयबासी थप समस्यामा परेका छन्। काभ्रे, कोप्चेपानी, घराप, फगाम, भुरुङ्ग तातोपानी, धिरच्याङ, महभिर र दोसल्लेमा पहिरो र कटानले प्रभावित बनाएको अन्नपूर्ण गाउँपालिकाका अध्यक्ष डमबहादुर पुनले बताए। सडक मर्मतको काम भैरहेको छ। पहिरो पीडितलाई हेलिकप्टरमार्फत खाद्यान्न पुर्याएका छौ, उनले भने जोखिमयुक्त बस्तीको अध्ययन, स्थानान्तरण र संरक्षणका लागि प्रदेश र संघीय सरकारलाई अनुरोध गरेका छौँ। निर्माणाधीन बेनीजोमसोम, पोखरेबगरचित्रे सडक, दाना सवस्टेशन, दानाखुर्कोट प्रशारण लाइन, मिस्तीखोला, घारखोला जलविद्युत आयोजना निर्माण ठप्प भएको छ। ति आयोजनामा क्षति पुगेको छ। दानातर्फको सडक अवरुद्ध भएर आवत जावत बन्द भएपछि नारच्याङ हुँदै मुस्ताङको घाँसा जोड्ने पुरानो पदमार्ग मर्मत गरेर सञ्चालन गरिएको छ। पहिरोबाट क्षतिग्रस्त संरचनाको पुननिर्माण, भुगर्भबिद्को टोलीबाट जोखिमयुक्त बस्तीको अध्ययन गराएर स्थानान्तरण, घरबास गुमाएकाको पुनस्थापना र जोखिम न्युनीकरणका लागि संरक्षणमा पहल गरेको प्रतिनिधिसभा सदस्य भुपेन्द्रबहादुर थापाले बताए। प्रदेशसभा सदस्य बिनोद केसीले तत्कालिन रुपमा जनजीवनलाई सहज बनाउन सडक, विद्युत, सञ्चार सेवालाई नियमित सञ्चालन गर्ने, खानेपानी आयोजनाहरु मर्मत तथा जोखिमयुक्त ठाउँमा संरक्षणका योजना सञ्चालन गर्न पहल गरेको बताए।"
कोरोनाबाट मृत्यु हुनेको संख्या १०७ पुग्यो,"काठमाडौं : कोरोना भाइरस (कोभिड१९)को संक्रमणबाट थप ३ जनाको मृत्यु भएको छ। स्वास्थ्य तथा जनसंख्या मन्त्रालयका प्रवक्ता डाजागेश्वर गौतमले थप ३ जनाको मृत्यु भएसँगै मृतकको संख्या १०७ पुगेको जानकारी दिए। रौतहटका ३२ वर्षीय पुरुष, मोरङका ६० वर्षीय पुरुष र काठमाडौंकी ५८ महिलाको कोरोनाबाट मृत्यु भएको मन्त्रालयका प्रवक्ता डा गौतमले जानकारी दिए। पछिल्लो २४ घण्टामा ५८१ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता प्राडा गौतमका अनुसार योसँगै कुल संक्रमिको संख्या २७ हजार २४१ पुगेको छ। यस्तै सोमबार १६० जना कोरोना जितेर डिस्चार्ज भएका छन्। योसँगै कुल डिस्चार्ज हुनेको संख्या १७ हजार ४९५ रहेको छ।"
"कांग्रेस : अनुशासन कम, दूरी बढी","कांग्रेसमा कार्यकर्ताको कमी भएर समस्या आएको भए छुट्टै सोच र ढंगबाट त्यसको नीति, विधि र संरचनाबारेमा संवाद गर्नुपर्ने थियो साधारणतया साउन लागेपछि र भदौसम्म पुग्दा नेपाली कांग्रेसमा बीपीको तिथिमिति लिएर एक किसिमको तरंग उछाल्ने प्रवृत्ति कायमै छ। तर अहिले आएर यस्ता साउने छालहरूको आवृत्ति भने घट्दै गएको छ। यो वर्षको साउने तरंग अलि फरक रह्यो। साउन ६ गते बीपीको श्राद्ध सकिएपछि, साउन १० मा अनुशासन समिति र साउन १२ गते पूर्वमहापञ्च सूर्यबहादुर थापाका सुपुत्रसहितको १३ जनालाई कांग्रेसमा भित्र्याउने उत्सव पनि भयो। त्यसैले यसपटकको साउन तरंग डिसिप्लिन र डिस्ट्यान्स ले कांग्रेसभित्र र बाहिर आकर्षण, विकर्षण, विसर्जन र विस्थापनका द्वन्द्वात्मक छाल छचल्किरहेको देखिन्छ। अब भदौमा कस्तो भल आउने हो र त्यसपछिका बेमौसमका तालहरूले फागुनसम्म कुन राग सृजना गर्छ, हेर्न बाँकी छ। कांग्रेसको केन्द्रीय सभापति एवं अन्य पदाधिकारीलाई आआफ्नो पद र विरासतको चिन्ता होला, तर समग्र कांग्रेस एउटा स्खलित संस्था भइराखेको दृश्य केन्द्रीय कार्यसमितिकै व्यक्तिहरूले कसरी लिइराखेका छन,् आगामी दिनमा देखिने नै छ। परन्तु अनुशासनहीनको जमात लिएर विभिन्न झुन्ड वा गुट वा गिरोह वा ग्याङमार्फत दल कब्जा गर्ने अभीष्ट राख्ने पार्टी सभापतिले कांग्रेसलाई संस्थागत पतन एवं सामाजिक दूरी मात्रै नभएर जनतासँगको राजनीतिक दूरी पनि बढाउँदै लगेका छन्। विसर्जनको धरातल ? सबैभन्दा पहिले कांग्रेसको अनुशासन समितिको अनुशासनहीन निर्णय जसले ५० वर्षभन्दा बढी कांग्रेसनिम्ति आफ्नो जीवन समय खर्चेका गोविन्दराज जोशी, ४० वर्षभन्दा बढी आफ्नो तन, मन र धन सुम्पेका पुस्करराज ओझा र कैयन् उर्वर वर्षहरू कांग्रेसलाई सुम्पेका रामबहादुर विष्टलाई, तीनदेखि पाँच वर्षसम्मको निष्कासन कारबाहीले कांग्रेस सभापति प्रफुल्ल देखिन्छन्। सबैभन्दा पहिले कांग्रेसमा यस्ता समितिहरू कसरी र किन बनाइन्छ, त्यसको एउटा प्रतिबिम्ब भर्खरै भइराखेका गतिविधिले इंगित गर्छ। कांग्रेसमा अनुशासनहीनताको पराकाष्ठास्वरूप उपरोक्त तीनजनालाई जेजसरी तिनीहरूको राजनीतिक शिरोच्छेदन गर्ने चेष्टा गरिएको छ, त्यसका सूत्रधार कति चोखा हुन् ? कांग्रेसमा अनुशासनहीनताको थालनी गर्ने नेतृत्वहरूको विगत सम्झने कि संवेदना प्रकट गर्ने भन्ने तर्कवितर्क आफ्नै ठाउँमा होला, तर विगत् २५२६ वर्षदेखि अर्थात् २०५१ बाट चरणबद्ध ढंगले घात, प्रतिघात र अन्तर्घातको सुरुवात र संरक्षण दिने यथार्थलाई अहिले ७० नाघेका ज्येष्ठ राजनीतिक नेतृत्वले कसरी पखाल्न सक्छन् ? अब भर्खरैको तीनजनालाई भागबन्डाका आधारमा जसरी राजनीतिक चीरहरण गरिएको छ, त्यसले कांग्रेसभित्र संस्थागत विग्रह र विचलन थप्दै लैजाने निश्चित छ। जब एउटा राजनीतिक दलको नेतृत्वले आफ्नो स्थापित संस्थागत आदर्श, सिद्धान्त, विधान, मूल्य र मान्यता लत्याउन थाल्छ तब त्यस्तो नेतृत्वलाई चुनौती दिने हिम्मत राखेनन् भने सो दल पूर्णरूपेण स्खलित हुँदै जान्छ। किनभने कथित अनुशासनका नाममा दुइटा अभीष्ट पूरा भएकोमा सभापति देउवा दंग देखिन्छन्। पहिलो आफ्नाविरोधी कित्तालाई तर्साउने र दोस्रो केन्द्रीय नेतृत्वले आआफ्नो गुटमात्रै नभएर अब ग्याङ बनाउने धन्दा सरंक्षण। राजनीतिमा गुटगिरोहग्याङ जे भने पनि तिनको भावार्थ र कार्यार्थ एउटै हुन्छ किनकि अहिले ती कुनै सिद्धान्तका आधारमा ती कांग्रेस हुँदैनन्। खालि व्यक्तिगत तुष्टि र पुष्टिका खडा गरिने यस्ता ग्याङको उद्देश्य पदीय सत्ता, शक्ति र सम्पत्ति जुटाउने हो र अहिले कांग्रेसको नेतृत्व त्यसैमा लागिपरेको छ। के कांग्रेस गएको चुनावमा यी तीनजनाले गर्दा नै हारेको हो ? प्रश्न तीनजनाप्रतिको ठाडो कारबाही मात्रै नभएर सो दलको आफ्नै विधान र नीति मिच्ने केन्द्रीय नेतृत्वको तदर्थ प्रवृत्ति कस्तो हो। यो अनुशासन समितिसँग साँच्चै आफ्नै मेरुदण्ड छ भने त्यही कार्यसमितिको सभापति र महामन्त्रीले गत चुनावमा भरतपुर पुगेर माओवादीको हँसिया र हथौडामा भोट हाल्न सार्वजनिक समारोहमार्फत आह्वान गरेको तथ्यलाई कांग्रेसको कुन विधान, धारा र उपधाराले छुट दिएको छ ? हिम्मत थियो र छ भने किन स्पष्टीकरणसम्म पनि सोधिएन ? अन्यथा, अहिले दुनियाँ किन हँसाउने ? ०५१ मा रोपिएको विर्सजनको शृंखला २०५९ देखि २०७४ सालसम्ममा उत्कर्षमा पुगेको थियो। तर अझै पनि त्यो वृषवृक्ष हुर्कंदै गएकोमा चिन्ता प्रकट गर्ने वा कांग्रेसले खेताला खोज्ने वा अर्कै विकल्प खोज्ने ? कति विचलन स्वीकार्य ? भरतपुरमा माओवादीलाई चुनाव जिताएपछि कांग्रेसको केन्द्रीय समितिले चुँक्कसमेत गर्ने हिम्मत राखेको आम कांग्रेसी जनले थाहा पाएनन्। त्यसले गर्दा सभापति देउवाको उन्माद अकासिँदै गयो। सभापति देउवाले कांग्रेसमा सिद्धान्त, मूल्य, मान्यता र राजनीतिक पुँजीलाई माओवादीसँगै जसरी अदृश्य सम्झौता गर्न पुगे, त्यस्ता घटना नौलो होइन। आफ्ना फाइदाका निम्ति तिनी जोसुकैसँग पनि जस्तोसुकै सम्झौता गर्न पछि पर्दैनन्। २०७४ मात्रै नभएर २०५९ मा पनि त्यस्तै गरेका थिए। तर त्योचाहिँ त्यतिखेरका राजा ज्ञानेन्द्र शाहसँगै थियो। यसै वर्ष प्रकाशित योगप्रसाद उपाध्यायको मेरो जिन्दगी र समय (माई लाइफ एन्ड टाइम, सांग्रिला बुक्स २०२०) को पृष्ठ २८३ मा एउटा घटना उल्लिखित छ। जसअनुसार भैंसेपाटीमा बस्नुभएका किसुनजीको आफ्नो जन्मदिनको भोलिपल्टको भेटघाटमा योगप्रसाद उपाध्यायसँगको वार्तालापमा किसुनजी भन्दै हुनुहुन्थ्यो कि शेरबहादुरले आफूलाई किसुनजीको विरासत लिने उत्तराधिकारी ठान्छ, तर उसले मेरो (किसुनजी) विश्वास लिने काम गरेको छैन। उसले राजा ज्ञानेन्द्रसँग भएको वार्ता (सम्झौता ? ) को सारांशसम्म पनि सुनाउने प्रयत्न गरेन। पृष्ठभूमि एक वर्षअगाडिको पूर्व राजा ज्ञानेन्द्रले संसद् भंग गरेपछिको थियो। अब त्यस्तै अघोषित सम्झौता परास्त नेतृत्वको अर्को उदाहरण हेरौं। त्यही २०७४ को केन्द्रीय चुनावको सिलसिलामा सभापति देउवाको मुख्य नारा थियो, कम्युनिस्ट आए अधिनायकवाद आउनेछ भन्दै ठूलोठूलो स्वरमा भाषण गर्दै हिँडे, परन्तु जनताले त्यसलाई पत्याएनन् र त्यसपछि मुलुकमा केन्द्रीयदेखि स्थानीय तहसम्म कम्युनिस्टहरूकै बोलवाला सुरु भयो। तर प्रतिपक्षमा बसेर कांग्रेसले जेजति गर्नुपर्ने थियो, त्यसको सामान्य धर्म निर्वाह गर्न पनि छाडेपछि आम नागरिकले कांग्रेसको नेतृत्वप्रति खिन्नता र शेष प्रकट गर्न सुरु गरे। अहिले कांग्रेस प्रतिपक्षमै भए पनि मानौं नेपालका यावत् समस्याको रिस पोख्ने पन्चिग बक्स भएको छ। किनकि जब सभामुखको चुनाव भयो, कांग्रेसले पुच्छर लुकाएर बस्यो र अनि व्यवस्थापिका संसद्मा नहुनुपर्ने व्यक्तिहरू सभामुखमा पदासीन भए। चुनाव नजित्ने भएपछि किन जाने भन्ने बाहिरी तर्क भए पनि भित्री रहस्य अदृश्य सम्झौताको ढोका खुला राख्ने रणनीति कायमै रह्यो। तर कांग्रेस सभापतिले पदीय फाइदा खोज्ने मौका गुमाउन चाहेन। तर जब प्रधानमन्त्री ओलीले आफ्नो प्रधानमन्त्री पद धरापमा पर्न थालेको अनुभूति के पाएका थिए, रातारात चलिरहेको संसद्लाई नाटकीय ढंगले अन्त्य गरिदिए। कांग्रेसले झारा टार्ने वक्तव्य दियो तर त्योभन्दा बढी कुनै प्रतिवाद गर्न चाहेन, किन ? विद्यार्थी जीवनमा तीन वित्ता उफ्रेर प्रतिक्रिया जनाउने यावत् कथित युवा समूह रातारात शिथिल हुन पुगे। संसदीय प्रणालीमा विश्वास राख्ने व्यवस्थापिकासंसदलाई प्रधानमन्त्रीको एउटा सनकमा जसरी अन्त्य गरियो, त्यसको प्रत्यक्ष चोट भनेका जनताको सार्वभौमसत्तामाथिको अधिनायकवादी सोच र काम थियो। तर सभापति देउवा त्यसैलाई पनि लेनदेन को सम्झौता गर्ने कुप्रथामा लिप्त रहे। अर्थात् कांग्रेसले प्रजातन्त्रको मूल मर्ममाथि ठाडो हस्तक्षेप हुँदा पनि मौन धारण गर्न चाह्यो। यही नेतृत्व र तिनका रिसल्लाहरूले प्रजातन्त्र को रक्षा गर्छन् भन्ने विश्वास गर्ने आधार के बाँकी छ ? त्यसका अलावा सरकारका दर्जनौं विषयमा कानमा तेल हालेर बसिरहेको दृश्यलाई जनताले के भनेर चित्त शान्त गर्ने? कसको आकर्षण कस्तो ? राप्रपाबाट सुनिल थापासहितको १३ भाइलाई टीका लगाएपछि आएको तरंग झन् फरक छ। हुन त विजय गच्छेदार पनि पहिले गए, पछि आए। तर सुनिल थापाको विशेष योग्यताचाहिँ के रहेछ भन्दा विगत १० वर्षमा तिनले कांग्रेसलाई सराप्ने र सकेसम्म हराउने मात्रै थियो। अब तिनका पिताको बीपीलाई फाँसी दिनुपर्छ भन्ने प्रस्तावलाई सच्चा इमानदार कांग्रेसले सजिलैसँग बिर्सन सक्दैनन् होला। पूर्वपञ्चहरूलाई आउन नदिने भन्ने अभिप्राय होइन; हिजो केशरबहादुर बिष्टलाई पनि भित्र्याएकै हो। भोलि प्रतिभा राणादेखि प्रकाशचन्द्र लोहनी अथवा अन्य बहालवाला राप्रपाका नेताहरू भित्रिन चाहे भने शेरबहादुरले सभापति पद पनि दुईतीनबाट बनाउने हैसियत राख्छन् ? तर कांग्रेसभित्र त्यसको कम्पनलाई गम्भीरताका साथ लिएको पाइँदैन। कांग्रेसमा कार्यकर्ताको कमी भएर समस्या आएको भए छुट्टै सोच र ढंगबाट त्यसको नीति, विधि र संरचनाबारेमा संवाद गर्नुपर्ने थियो, तर त्यसो भएको होइन। अहिले जो जे पदमा पदासीन छन्, तिनीहरूको मर्यादाक्रम विस्तारैविस्तारै धकेलिँदै गइसकेको छ। अहिले सभापति देउवाको एउटै मनसाय प्रस्टै छ कि आगामी १४ औं अधिवेशन जसरी पनि कब्जा गर्ने र आफ्नो विरासतको नयाँ बाटो खोल्ने र त्यसका निम्ति सुनिल थापा र त्यस्तै ग्याङहरूको संख्या बढाउने हो। फलस्वरूप कांग्रेसभित्र सोसियल डिस्ट्यास बढ्दै छ। हिजो सुजाता कोइराला स्विकार्न गाह्रो मान्नेहरू अब आरजु राणालाई नेता मान्न तयार छन् ? जब एउटा राजनीतिक दलको नेतृत्वले आफ्नो स्थापित संस्थागत आदर्श, सिद्धान्त, विधान, मूल्य र मान्यता लत्याउन थाल्छ तब त्यस्तो नेतृत्वलाई चुनौती दिने हिम्मत राखेनन् भने सो दल पूर्णरूपेण स्खलित हुँदै जान्छ। यस्तै परिदृश्य संयुक्त राज्य अमेरिकामा देखिन्छ। राष्ट्रपति डोनाल्ड ट्रम्पको कार्यशैलीलाई त्यति चित्त नबुझेर उनकै पार्टी (रिपब्लिकन) का केही सक्रिय सदस्यहरूले गत डिसेम्बरमा लिंकन प्रोजेक्ट स्थापना गरे। त्यसको एउटै मूलभूत उद्देश्य भनेको आगामी नोभेम्बरको राष्ट्रपतीय चुनावमा वर्तमान राष्ट्रपतिलाई हराउनु मात्रै हो। अब के कांग्रेसमा सो दललाई अनुशासित, आदर्शवान्, सक्षम र जनताप्रति उत्तरदायी एवं जवाफदेही बनाउन सक्ने कोही जुझारु, विश्वासिला, सैद्धान्तिक आदर्शबाट च्युत नभएमा कोही बाँकी छन् तिनीहरूले लिंकन प्रोजेक्टबाट नैतिक शिक्षा लिन सक्छन्। त्यस अर्थमा कांग्रेसका केही व्यक्ति जस्तै पूर्णबहादुर खड्का, प्रकाशमान सिंह, शेखर कोइराला, बालकृष्ण खाण, नवीन्द्रराज जोशी, बलबहादर केसीलगायतका अजय द्विवेदी, आङ गेलु शेर्पा, सुरेन्द्र पाण्डे, हृदयराम थानी, देवराज चालिसे, गगन थापा, प्रदीप पौडेल, जीवन शाही आदिले कांग्रेसलाई आगामी अधिवेशनको चक्रव्युहभन्दा माथि उठेर नयाँ शक्तिसोच निर्माण गर्न ढिलाइ भइसकेको छ। उदाहरणका निम्ति सभापति देउवाले चार वर्ष ६ महिनाअगाडि गर्नुपर्ने काम अहिले आएर जसरी नांगो नाच गर्दैछन्, त्यस्तो उद्देश्य भनेको अधिवेशनको ग्यांगीकरण गर्ने हो र त्यसलाई फेक अधिवेशन भन्नुपर्ने स्थिति पैदा गर्दैछन्। तसर्थ यी उपर्युक्त व्यक्तिले आपसी द्वन्द्व, इख र मनमुटावलाई संवादमार्फत टुंग्याएर कांग्रेसलाई पुनः एउटा अनुशासित, विधानसम्मत र नीतिप्रधान दल बनाउने प्रयत्न किन नगर्ने ? त्यसनिम्ति वर्तमानको केन्द्रीय कार्य भंग गर्दै निर्वाचन एवं अधिवेशन समिति निर्माण जरुरी छ। अन्यथा जसरी एक वर्षअगाडि महासमिति बैठकले पारित नीतिनियम लत्याएर आफ्ना प्रतिकूलका दफा जसरी मेटाइए, त्यसरी नै आगामी अधिवेशनलाई पनि आम जनताले त्यस्तै जोक मा परिणत गर्ने त होइनन् ? किन कांग्रेस आफैं लोकतान्त्रिक डिस्ट्यान्स को बाटो लिँदै छ ?"
अस्पताल चहार्दाचहार्दे बिरामी हैरान,"झापा बिर्तामोडमा अस्पतालहरू चहार्दाचहार्दै पीसीआर रिपोर्ट नभएका फुटबल खेल्नेक्रममा बलले छातीमा लागेर घाइते कन्काई ५ का १७ वर्षीय रोशन सुनारको साउन २७ गते मृत्यु भयो। साउन २३ गते वीरगन्ज २ छपकैयाकी २० वर्षीया महिलाको सातवटा अस्पताल चहार्दाचहार्दै भर्ना नपाएपछि मृत्यु भयो। संखुवासभाबाट हेलिकप्टरमा काठमाडौं थापाथलीस्थित प्रसूतिगृहमा जेठ ९ गते राति ल्याइएकी ३२ वर्षीया गंगा कार्की थप उपचार गर्न भेन्टिलेटर भएका वीर, पाटन र शिक्षण अस्पताललगायतका ठूला अस्पतालले भर्ना लिन नमानेपछि उनको ज्यान गयो। कोरोना कहरसँगै अरू स्वास्थ्य सेवा र उपकरण पनि असहज बनेको उदाहरण हुन् यी। जोरविजोर तथा लकडाउनले सहजै अस्पताल पुग्न नसक्ने, पुगे पनि उपचार नपाउने, उपचार पाए पनि उचित नपाउने र अस्पताल धाउँदाधाउँदै बिरामीको निधन बढेका छन्। अर्काे अस्पतालमा रिफर गर्दिने कोरोना बहाना बनेको छ। स्वास्थ्य मन्त्रालयले अन्तरिम निर्देशिका जारी गर्दै तोकिएका स्वास्थ्य संस्थाले कोभिड १९ क्लिनिक सञ्चालन, शंकास्पदलाई अन्यबाट छुट्ट्याएर सेवा दिने र अन्यले क्षमता र आवश्यकताअनुसार स्क्रिनिङ र परामर्श दिने व्यवस्था मिलाउनुपर्ने बतायो। स्वास्थ्य संस्थाले कोभिड १९ बाहेकका स्वास्थ्य सेवालाई पनि निरन्तरता दिनुपर्ने बतायो। परीक्षण, भर्ना र उपचारै नगरी बिरामी फर्काउन थालेपछि चैतको तेस्रो साता सर्वाेच्च अदालतले बिरामीको जीवनको हक नखोस्न अन्तरिम आदेश जारी गरेको थियो भने नेपाल मेडिकल काउन्सिलले प्रारम्भिक परीक्षण गरी सम्भव भएसम्म सोही ठाउँमा उपचार गर्न अस्पतालहरूलाई निर्देशन दिएको थियो। तर त्यसो भइरहेको छैन। २० प्रतिशत शैया कोभिड अस्पतालहरूमा शय्या भरिएको भन्दै संक्रमितको उपचारका लागि सबै निजी, सामुदायिक र सरकारी स्वास्थ्य संस्थाले २० प्रतिशत बेड छुट्ट्याउनुपर्ने र संक्रमितको व्यवस्थापन गर्न साउन ३० गतेको मन्त्रालयको निर्णय र सूचना अवैज्ञानिक, अव्यावहारिक तथा अदूरदर्शी भन्दै सर्वत्र आलोचना भएको छ। कोभिड र ननकोभिड बिरामी एउटै अस्पतालमा राखी उपचार गर्दा संक्रमण झनै फैलिई अस्पताल संक्रमणको स्रोत बनी इटाली बन्ने डर व्याप्त छ। त्यस्तै ननकोभिडका बिरामी डरले अस्पताल नआउने र रोगको जटिलता बढी मृत्युदर बढ्छ। अहिले जति पनि स्वास्थ्यकर्मी संक्रमित देखिएका छन्, ती डेडिकेटेडमा छैन। अन्य अस्पतालमा सुरक्षाका मापदण्ड यथेष्ट छैनन्। तर मेडिकल कलेजलाई किन कोभिडका लागि प्रयोग गरिरहेको छैन ? यथार्थ जनस्वास्थ्यविज्ञ उदयपुरको संक्रमण देखिँदा नै कोभिड समुदायस्तरमा देखिन थालेको बताउँछन्। ईडीसीडीले निकालेको तथ्यांकमा २४ प्रतिशत संक्रमितको संक्रमणको स्रोत फेला परेको छैन तथापि तथ्यांक नै नआएका संक्रमित पनि धेरै छन्। स्थानीय संक्रमण भनेको बाहिरबाट आएर अरूलाई सार्नु हो। न त बिरामी न कुरुवा कसैले पनि सुरक्षा सावधानी अपनाएको पाइँदैन। मास्क पनि लगाउँदैनन्। हात पनि धुँदैनन्। सामाजिक दूरी पनि कायम नगरी समूहमै बस्ने, गफिने गरेका छन्। अस्पतालले ठाउँठाउँमा सन्देशमूलक सामग्री टासेको भए पनि कसैले नपढेका होइनन् तर व्यवहारमा ल्याएका र पालना गरेका छैनन्। सचेत भए पनि अटेरी गरिरहेका छन्। अस्पतालले पीपीई, हात धुने स्ट्यान्ड, सामाजिक दूरी र स्यानिटाइजरको उपलब्धता चुस्त बनाई सेवा प्रवाह गर्ने केहीमा पनि सेवाग्राहीहरू अटेरी भइरहेका देखिन्छन्। सतर्क स्वास्थ्यकर्मी लकडाउन तथा कोरोनायता अस्पतालको वातावरण र स्वास्थ्यकर्मीको दैनिकी परिवर्तन भएका छन्। अस्पतालमा भौतिक दूरी सम्भव नभएकाले ड्युटी अवधिभर मास्क र पञ्जा लगाउने तथा बारबार हात धुँदै स्यानिटाइजर प्रयोग गर्ने प्रशस्तै छन्। उपचारका क्रममा पर्याप्त सावधानी अपनाउँछन्। शंकास्पद बिरामीलाई अलग्गै राख्छन्। शय्याको दूरी पहिलाभन्दा बढी सम्भव भए तीन मिटरमा छन्। आकस्मिक शल्यक्रिया वा उपचार गर्नुपरे पीपीई लगाएर मात्र गर्छन् भने अन्यलाई पीसीआर परीक्षण गर्न लगाउँछन्। संक्रमण नसरोस् र नफैलियोस् भन्नाका लागि अस्पताल व्यवस्थापन मात्र नभई बिरामी, कुरुवा, स्वास्थ्यकर्मी सबै उत्तिकै जिम्मेवार हुनुपर्छ। चिकित्सक पनि बिरामी हेर्नुनपरे वा परे पनि आकस्मिक मात्र परोस् भन्ने मनोविज्ञान छ। सबै सतर्क छन् तर सरकारको तयारी पुगेन। महामारीले वर्तमान मुलुकको स्वास्थ्य क्षेत्रको अन्योलपूर्ण भविष्य चित्रित गरेकाले एफडीए, सीडीसी र एम्बुलेन्स सेवाजस्ता कुरा उठेका छन्। मस्यौदा समिति बनेका छन्। बिरामी अस्पतालमै उपचाररत रहँदा संक्रमित देखिएपछि कहीं त्यही त केही अन्यत्र सिफारिस भइरहेका छन्, उपत्यकामा भाइरस संक्रमण बढेसँगै धेरैजसो अस्पताल थप सतर्क बनेका छन्। अस्पताल पसिसकेको कोरोना अन्य रोगका लागि उपचाररत बिरामीमा वीर, मेडिसिटी, बयोधा, शिक्षण अस्पताललगायत एक सय बढी स्वास्थ्य संस्थामा कोरोना संक्रमित देखिएका छन्। रोकथाम, नियन्त्रण र उपचारमा संलग्न एक सय चिकित्सक तथा दुई सय स्वास्थ्यकर्मी संक्रमित भइसकेका छन्। इटली, अमेरिकाजस्ता पश्चिमा मुलुकका तुलनामा सिंगापुर, हङकङ, ताइवानजस्ता दक्षिणपूर्वी एसियाली मुलुकमा अस्पतालभित्र स्वास्थ्यकर्मीमा संक्रमण नगन्य नै रह्यो। अस्पतालभित्र सबैले हरदम मास्क लगाउनैपर्ने, सबैले ६ फिटको दूरी कायम गर्ने, बन्द कोठाभित्र वा आमनेसामने बसेर गरिने सबै खालका बैठक, भेटघाट, चिया, खाना खाने बन्द गर्ने, संक्रमित स्वास्थ्यकर्मीले अस्पतालमा काम नगरून् भनेर दैनिक निश्चित लक्षण भएनभएको प्रश्नावली भर्नुपर्ने र कार्यरत सबैको दुईपटक ज्वरो नाप्ने, बहिरंग सेवा र पालैपालो बिरामी हेरिने, बिरामी हेरेपछि हरेक फर्निचरका सतह, ढोकाको ह्यान्डल आदि धेरै छोइने वा बिरामीका थुकका छिटा परेका हुन सक्ने सतहलाई निसंक्रमण घोलले पुछिहाल्ने व्यवहारले नै स्वास्थ्यकर्मी सुरक्षित रहे। अस्पताल सञ्चालन कोभिड कहिलेसम्म रहने थाहा छैन तथापि अन्य बिरामी मारमा परिरहेका छन्। ओपीडी खुला भए पनि उपचारमा बिरामीको पहुँच छैन। सवारी साधन छैन। मनोवैज्ञानिक डर छ र एकचौथाइ बिरामी ओपीडीमा पुग्ने गरेका छन्। सरकारले कोभिडमा मात्र ध्यान दिँदा अन्य रोगीले दुःख पाइरहेका र ननकोभिडका कारण मृत्यु हुनेको संख्या अधिक छ। दीर्घरोगी, मानसिक रोगी सबैभन्दा बढी पीडित छन्, जसलाई फोन तथा टेलिमेडिसिनबाट सेवा दिन सकिन्छ। तसर्थ संक्रमणबीच पनि सुरक्षा सावधानी अपनाएर सेवा खुला र सहज बनाउनुपर्ने अवस्था छ। धेरै भीड हुने सरकारी अस्पतालमा अनलाइनबाटै टिकट काट्ने व्यवस्था मिलाउने, एकजनाभन्दा बढी बिरामी कुरुवा नराख्ने, अस्पताल छिर्ने जोसुकैलाई अनिवार्य मास्क प्रयोग गर्न लगाउने, संक्रमण फैलिन नदिन अस्पतालको सरसफाइमा ध्यान दिँदै दैनिक एकपटक सफा गरिँदै आएका कोठाहरू दुई घन्टाको फरकमा डिसइन्फेक्ट गर्नुपर्छ। अस्पताल छिर्ने जोसुकैको ज्वरो नाप्ने, सेनिटाइजर प्रयोग गर्न लगाउने, आगन्तुक बस्ने कुर्सीहरू तथा बिरामी सुत्ने बेड कम्तीमा तीन मिटरको दूरीमा राख्ने, राउन्डमा ठूलो टोली नजाने, जानेले अनिवार्य गुणस्तरीय पीपीई प्रयोग गर्ने गर्नुपर्छ। अस्पतालमा संक्रमण दर बढिरहेको छ। अस्पताल व्यवस्थापनमा पहिलेको बानी कायम राख्दा नौदेखि ११ बजेसम्म भीडभाड गरेर ओपीडी काउन्टर खोल्नेलाई कोरोनाले परिवर्तन खोज्यो। दुईतीन घन्टाको सिफ्ट गरेर विभिन्न विभागको अलगअलग समयमा ओपीडी चेकजाँच गर्नपर्छ। संक्रमित देखिए पनि पूरै अस्पताल नै सिल गर्नुपर्दैन। संक्रमण देखिएपछि जहाँ संक्रमण देखिन्छ, तत्काल सानो त्यही स्थान सिल गरेर छिटो परीक्षण गर्ने र अन्य सेवा सुचारु गर्दै सिल गरेको स्थान डिसइन्फेक्सन गरी सबै सेवा चलाउनुपर्छ। शल्यक्रियापूर्व पीसीआर अनिवार्य गर्दा चुस्तरूपमा चल्छन्। चिकित्सक र टोली तथा प्रयोगशालाकर्मी पनि एक साताको ग्यापमा सिफ्ट मिलाउन सकिन्छ। अन्त्यमा, कोभिड नभएका बिरामीलाई पक्षपात नहुने गरी सेवा दिन केन्द्रित हुनपर्छ। बिरामीलाई टाढैबाट फर्काउने, कोभिड शंकास्पदलाई परीक्षण तथा अन्यलाई पीसीआर रिपोर्टविना नहेर्ने आज पनि व्याप्त भएकाले अनुगमनका लागि ७७ वटै जिल्लामा बनेको ज्वाइन्ट रेपिड एक्सन टिमले काम गर्न जरुरी छ। कोभिड क्लिनिकको अवधारणामा उपचार सेवा पाउने मान्छेको अधिकारबाट बिरामी वञ्चित भए। तसर्थ संक्रमण नसरोस् र नफैलियोस् भन्नाका लागि अस्पताल व्यवस्थापन मात्र नभई बिरामी, कुरुवा, स्वास्थ्यकर्मी सबै उत्तिकै जिम्मेवार हुनुपर्छ। अस्पतालको नियम पालना, सामाजिक दूरी, मास्कको प्रयोग, साबुनपानी नभए स्यानिटाइजरले पटकपटक हात धुने गर्नुपर्छ। व्यवस्थापन मिलाएर कोभिड १९ महामारीबीच पनि अस्पताल सञ्चालन गर्नुपर्छ।"
३६५ वर्षमा पहिलोपटक रोकिने भयो पञ्चदान पर्व,"भक्तपुर : सोमबार भाद्र कृष्ण पक्ष त्रयोदशी। यस दिन प्रत्येक वर्ष भक्तपुरका बौद्धमार्गीले पञ्चदान पर्व धुमधामसँग मनाउँदै आएका छन्। बौद्ध दर्शनमा दानदातव्यलाई पवित्र मानिएको छ। त्यसैले पञ्चदान पर्वमा बौद्धमार्गी नेवारहरुले आफ्नो वरपर रहेका विभिन्न विहार, बही, चोक र घरमा दानशाला बनाई अन्न, फलफूल र दक्षिणा दिन्छन्। यस दिन भक्तपुरसँगै काठमाडौं, ठिमी र काभ्रेको बनेपालगायतका ठाउँमा पञ्चदान मनाइन्छ। नेपालबाट तिब्बत गएका बौद्धमार्गीहरुले चीनको स्वशासित क्षेत्र तिब्बतमा समेत यसै दिन पञ्चदान पर्व मनाउँछन्। तर ललितपुरमा भने यो पर्व श्रावण शुक्ल अष्टमीका दिन मनाइन्छ। नेपाल संवत् ७७५ मा मल्ल राजा नरेश मल्लको शासनकालमा जयदेव बज्राचार्यले पञ्चदान पर्व प्रचलनमा ल्याएको किम्बदन्तीमा उल्लेख छ। यसअनुसार पञ्चदान पर्व तीनसय ६५ वर्ष पुरानो पर्व हो। जुन पञ्चदान पर्वको इतिहासमै पहिलोपटक यस वर्ष रोकिने भएको छ। फाइल फोटो विश्वव्यापी महामारीको रुपमा फैलिइरहेको कोरोना भाइरस संक्रमणका कारण भक्तपुरमा यस वर्ष पञ्चदान पर्व स्थगित गर्ने निर्णय गरिएको छ। भक्तपुर नगरपालिकाको पहलमा पञ्चदान पर्वमा भक्तपुर नगर परिक्रमा गराइने पञ्चबुद्ध आशीन पाँच महाविहारका प्रतिनिधिहरुको संयुक्त बैठकले यस वर्ष पञ्चदान पर्व औपचारिकतामा मात्रै सीमित गर्ने निर्णय गरिएको हो। उक्त निर्णयानुसार यस वर्ष पञ्चबुद्धलाई भक्तपुर नगर परिक्रमा नगराइने भएको भक्तपुर बौद्ध सम्पदा संघका पूर्वअध्यक्ष पद्मसुन्दर शाक्यले जानकारी दिए। उनका अनुसार ३६५ वर्षअघिदेखि यस पर्व निरन्तर सञ्चालन हुँदै आएको थियो। पर्व यस वर्ष कोरोना भाइरसको त्रासका कारण रोकिएको हो। यसअघि कुनै कारणले पञ्चदान पर्व रोकिएको इतिहास छैन, पूर्वअध्यक्ष शाक्यले भने, नेपालमा पटकपटक महाभूकम्प आउँदा पनि यो पर्व रोकिएको थिएन तर कोरोना भाइरस संक्रमणको कारण रोकिने भयो। यस दिन भक्तपुरमा ऐतिहासिक तथा पुरातात्विक महत्वका पाँचवटा महाविहारहरुमा रहेका दीपंकर बुद्धहरुलाई नगर परिक्रमा गराइन्छ। क्वाठडांैस्थित प्रशन्नशील, गोल्मढीको झौरबही, साकोठाको चतुब्र्रम्ह, इताछेंस्थित थथुबही अर्थात् जयकीर्ति र भार्वाचोको कुथुबही अर्थात् बौद्ध समकृत महाविहारमा रहेका पाँच दीपंकर बुद्धहरुलाई भक्तपुर नगर परिक्रमा गराइँदै आएको छ। यी पाँच दीपंकर बुद्धलाई भक्तपुर नपा ९ सूर्यमढीस्थित आदिपद्म महाविहारमा पूजा गरी बाजागाजासहित भक्तपुर नगरका १० वटै वडाका टोलटोलमा परिक्रमा गराइन्छ। ती दीपंकर बुद्धसँगै बौद्धमार्गीहरु बौद्ध परम्पराअनुसार पिण्डपात्र (गुलुपा) हातमा लिएर भिक्षाटनमा सहभागी हुन्छन्। बुद्ध धर्मका अनुयायी बज्राचार्य, बुद्धाचार्य, शाक्यलगायत भिक्षाटनमा सहभागी भई अन्न, फलफूल र दक्षिणा दान थाप्छन्। फाइल फोटो यस दिन बौद्धहरुका साथै विभिन्न धर्म, जाति, भाषा र सम्प्रदाय सर्वसाधारणले आफ्नो क्षमताअनुसार दान गर्ने गर्दछन्। बौद्धमार्गीहरुले आफू बुद्धका अनुयायी भएको कारण आफूले आर्जन गरेको आयको केही अंश दानका लागि राख्ने र यसै दिन उक्त दान प्रदान गर्ने पूर्वअध्यक्ष शाक्य बताउँछन्। बुद्ध धर्ममा प्रवजित बालकदेखि वृद्धसम्मका बौद्धमार्गीहरु बौद्ध आचरणअनुसार दान लिन जानेहरुले नुहाइधुवाई गर्नुपर्ने र पञ्चशील पालन गरी उक्त दिन खीर, दूध, फलफूल आदि मात्र भोजन गर्न हुने मान्यता छ। भक्तपुर नगरको पूर्व आदिपद्म महाविहारबाट सुरु भएको पूजा नगरको पश्चिम थथुबहीमा सम्पन्न गरिन्छ। पूजा सकिएपछि दीपंकर बुद्धहरुलाई बाजागाजासहित टौमढीस्थित पश्चिम डबलीमा विराजमान गराएर पञ्चदान पर्व समापन गर्ने प्रचलन रहेको छ। समापनका बेला टौमढीमा दान गाथा र स्त्रोत्र वाचनसँगै गुँला बाजा बजाइन्छ। तर यस वर्ष यी कुनै पनि धार्मिक एवं सांस्कृतिक कार्य नहुने परम्परागत बौद्ध युवा संघका अध्यक्ष महेन्द्रराज शाक्यले जानकारी दिए।उनले उक्त दिन नगर परिक्रमा गराइने दीपंकर बुद्धलाई सम्बन्धित महाविहार बाहिर निकालेर आवश्यक पूजाआजालगायतका विधिमात्रै पूरा गरिने स्पष्ट पारे। दीपंकर बुद्धलाई सम्बन्धित महाविहार बाहिर निकालेर प्रांगणमा राखिनेछ, अध्यक्ष शाक्यले भने, आवश्यक पूजाआजा विधिपूर्वक गरिनेछ। बाजागाजा बजाइने छैन।"
भारतमा कोरोनाबाट मृत्यु हुनेको संख्या ५० हजार नाघ्यो,नयाँ दिल्ली : महामारी कोरोना भाइरस (कोभिड१९) संक्रमणका कारण भारतमा मृत्यु हुनेको संख्या ५० हजार नाघेको छ। जोन्स हप्किन्स विश्वविद्यालयको तथ्यांकअनुसार भारतमा मृत्यु हुनेको संख्या ५० हजार ९२१ पुगेको हो। गत २४ घण्टामा ९४१ जनाले ज्यान गुमाएको भारतीय सञ्चार माध्यमले जनाएका छन्। यस्तै गत २४ घण्टामा करिब ५८ हजार नयाँ संक्रमित थपिएका छन्। यससँगै सबभन्दा बढी संक्रमित हुने मुलुकको तेस्रो स्थानमा रहेको भारतमा संक्रमित संख्या २६ लाख ४७ हजार ६६३ पुगेको छ। जसमध्ये १९ लाख १९ हजार ८४२ निको भएका छन्। भारतमा अहिले ६ लाख ७६ हजार ९०० सक्रिय संक्रमित रहेका छन्। नेपालसँग सीमा नाका जोडिएको बिहार राज्यमा १ लाख ३ हजार ८४४ संक्रमित रहेका छन्। जसमध्ये ७२ हजार ३२४ निको भइसकेका छन् भने ४६१ ले ज्यान गुमाएका छन्। गत डिसेम्बरदेखि फैलिएको कोरोनाबाट हालसम्म विश्वभर २ करोड १६ लाख ७२ हजार बढी संक्रमित भइसकेका छन्। जसमध्ये १ करोड ३६ लाख ७६ हजार ८६८ निको भएका छन् भने ७ लाख ७५ हजार २४६ को ज्यान गएको छ।
डडेल्धुरामा ८ वर्षीय बालिकामा कोरोना पुष्टि,डडेल्धुरा : डडेल्धुरा प्रयोगशालामा गरिएको परीक्षणमा थप एक जनामा कोरोना पुष्टि भएको छ। अमरगढी नगरपालिका५ की ८ वर्षीया बालिकामा कोरोना पुष्टि भएको डडेल्धुरा अस्पतालको कोरोना परीक्षण प्रयोगशालाका इन्चार्ज ईश्वरीप्रसाद भुसालले बताए। प्रयोगशालामा पछिल्लो २४ घण्टामा २ सय ५२ जनाको कोरोना परीक्षण गरिएको छ। अन्य सबैको रिर्पोट नेगेटिभ आएको डडेल्धुरा अस्पतालले जनाएको छ।
कोरोनाका कारण न्यूजिल्यान्डको आम चुनाव एक महिना पर सर्यो,"न्यूजिल्यान्ड : प्रधानमन्त्री जसिन्डा आर्डनले आसन्न आम चुनावको मिति ४ साता पर सारेकी छिन्। महामारी कोरोना भाइरसको संकटका कारण सेप्टेम्बर १९ का लागि तय आम चुनाव अक्टोबर १७ मा गर्ने घोषणा गरेकी हुन्। घोषित नयाँ मितिमा समेत कोरोना संकट बढे सोअनुसार थप मिति सार्न सकिने उनले बताएकी छिन्। दलहरूले उब्जिएका परिस्थितिहरूकाबीच १७ अक्टोबरसम्ममा योजना र अभियान चलाउन पर्याप्त समय पाउनेछन्, आर्डनले पत्रकार सम्मेलनमा भनिन्, हामी सबै उही डुंगामा छौँ। हामी सबैले उस्तै वातारणमा अभियान चलाइरहेका छौँ। आइतबार उपप्रधानमन्त्री विन्स्टन पिटर्सले चुनावको मिति सार्नेबारे छलफल गर्न बैठक बोलाएका थिए। त्यसपछि सोमबार पत्रकार सम्मेलन मार्फत् प्रधानमन्त्री आर्डनले नयाँ मिति घोषणा गरेकी हुन्। प्रतिपक्षी नेशनल पार्टीले पनि चुनावको मिति सार्नुपर्ने बताउँदै आएको थियो। कोरोनाका कारण अभियान सञ्चालनमा कठिनाइ भएकाले प्रतिपक्षी मिति सार्न सकारात्मक रहेको थियो। न्यूजिल्यान्डको संविधानअनुसार नोभेम्बर २१ सम्ममा आम चुनाव गरिसक्नु पर्नेछ।"
"नेकपा सचिवालय बैठक सकियो, के भयो निर्णय ?","काठमाडौं : सत्तारुढ दल नेपाल कम्युनिष्ट पार्टी(नेकपा)को सचिवालय बैठक सकिएको छ । सोमबार बिहान प्रधानमन्त्री निवास बालुवाटारमा बसेका बैठकले दुई अध्यक्ष केपी ओली र पुष्पकमल दाहाल प्रचण्डले गठन गरेको कार्यदललाई अनुमोदन गरेको प्रवक्ता नारायणकाजी श्रेष्ठले जानकारी दिए। पार्टीमा देखा परेका समस्या समाधान गर्न, संकटको निकासका लागि भइरहेको छलफललाई व्यवस्थित ढंगले टुंगोमा पुर्याउने निर्णय बैठकमा भएको श्रेष्ठले बताए। दुई अध्यक्षले पार्टीको विवाद समाधानका लागि कार्यदल गठन गरी लिएको पहललाई बैठकले सकारात्मकरुपमा लिँदै त्यसको निम्ति धन्यवाद दिएको छ । श्रेष्ठले भने। पार्टी र राष्ट्रमा देखा परेका समस्या समाधानको कार्यभारलाई पूरा गर्न पार्टी र सरकार सक्षम हुने गरी गर्नुपर्ने कामहरुका बारेमा सुझाव दिन कार्यदल सक्षम हुनेछ भन्ने आशा सचिवालयले लिएको प्रवक्ता श्रेष्ठले बताए। बैठकमा कार्यदललाई प्रभावकारी काम गर्न भन्दै उत्साही ढंगले उपयुक्त सुझाव आएको श्रेष्ठले जानकारी दिए । कार्यदलको म्याद नतोकिए पनि छिटोभन्दा छिटो काम सक्न भनिएको उनको भनाइ छ। छिटोभन्दा छिटो सकारात्मक ढंगले विवाद समाधान हुने, पार्टी एक ढिक्का हुने, पार्टी र सरकारको काम प्रभावकारी हुने र पार्टी महाधिवेशनमा जानेतर्फ हाम्रो ध्यान केन्द्रति छ। प्रवक्ता श्रेष्ठले भने। मन्त्रिमण्डल पुनर्गठन र मुख्यमन्त्री हेरफेर जस्ता विषय बाहिर हल्ला भएपनि पर्टीभित्र यसबारे अहिलेसम्म छलफल नभएको प्रवक्ता श्रेष्ठको भनाइ छ । कार्यदलले प्रतिवेदन दिएपछि त्यसबाट आएको निष्कर्षका आधारमा अघि बढ्ने उनले बताए।"
संक्रमणमुक्तलाई सामाजिक सकस,"स्वास्थ्य मन्त्रालय र जनस्वास्थ्यविद्ले समेत बारम्बार भन्दै आएका छन्, कोरोना संक्रमणमुक्त व्यक्तिबाट अरूलाई सर्दैन। यस्ता व्यक्तिलाई घर, परिवार र समाजबाट अलग्गै राख्नुपर्दैन। गलत बुझाइले समाजमा संक्रमणमुक्तलाई घर जान नदिने, आफन्त तथा परिवारका सदस्यले पनि छुट्टै कोठामा राख्नेजस्ता विभेद बढिरहेका छन्, यो अपूरो ज्ञानको परिणाम हो। व्यक्तिको आत्मसम्मानमा ठेस पुग्ने यस्ता कृत्य तत्काल रोकिनुपर्छ। सभ्य समाजमा यस्ता कुनै पनि गलत गतिविधिलाई प्रश्रय दिइनु हुँदैन। कोरोनाको संक्रमणमुक्त भएर उपचार गरेर घर फर्कंदा सुनसरीका एक युवाले समाजले दुव्र्यवहार गरेपछि होटलमा बस्नुपरेको छ। कोरोना संक्रमितका घरमा समाजका अगुवाले नै ब्यानर टाँसेका छन्। अन्य ठाउँमा पनि यस्ता थुप्रै हर्कत भएका छन्। यस्ता क्रियाकलापमा संलग्न हुने हरेक सद्दे मानिसले संक्रमणमुक्त व्यक्ति पनि हामीजस्तै हुन् भन्ने बुझ्न जरुरी छ। मानिस कोरोना संक्रमित हुनु कुनै अपराध होइन। कोरोनाले धनी, गरिब, सानो, ठूलो, शासक, शासित, देशभित्र बसेकोदेशबाहिर गएको भन्दैन। तिनै मान्छेलाई पनि संक्रमित हुन सक्छ, जसले आज संक्रमितलाई हेलाँ गरिरहेका छन्, छिःछिः र दूरदूर गरिरहेका छन्। विज्ञका अनुसार संक्रमणमुक्त भएर आएका बेलामा झन् बढी परिवारका साथ र सहयोग चाहिन्छ। संक्रमणमुक्त भएकाले अरूलाई सार्दैनन्। उनीहरू पनि हामीजस्तै हुन् भन्ने बुझ्न जरुरी छ। कोरोना जित्नेले समाजसँग हारे : घरमा ताला लाइदिने धम्कीपछि होटलको बास हरेक मान्छेले कुनै आपत् आइलागेमा अरूबाट सहयोग र आत्मसम्मानको अपेक्षा गरिरहेका हुन्छन्। आफूले समस्या बेहोर्नुपर्ने अवस्था आएपछि मात्र अरूको सहयोगको अपेक्षा राख्ने र त्यसपछि मात्रै समस्या भनेको यस्तो हुन्छ भन्ने ज्ञान लिने प्रवृत्ति त्याग्नुपर्छ। कोरोना संक्रमित र सम्भावित जोखिममा भएका मानिसले यस्तै सहयोगको आशा गरिरहेका छन् भन्ने पक्षलाई सबैले हेक्का राख्नुपर्छ। संक्रमित र सम्भावित जोखिममा भएकाप्रति सामाजिक विभेद गर्नु अमानवीय र स्वार्थी व्यवहार हो। यस्ता गलत प्रवृत्तिको भण्डाफोर गरेर सभ्य र समतामूलक समाज निर्माण गर्नुपर्छ। यो महाविपत्तिको सबै एकजुट भएर मात्रै सामना गर्न सकिन्छ भन्ने यथार्थलाई कसैले पनि बिर्सनु हुँदैन। कोरोनाबारे समाजमा देखिएका डर, त्रास र मिथ्या जानकारीले यस्तो अवस्था निम्तिएको हो। यस्तो अवस्थामा मनमा लागेका वा कसैले कुरा गर्दा सुनेका आधारमा नभई चिकित्सक, विज्ञ र आधिकारिक निकायका भनाइ बुझेर मात्र आफ्नो धारणा बनाउनुपर्छ। समुदायस्तरमै कोरोना फैलिइरहेको छ। भोलि आफू पनि संक्रमित भइहालियो भने अरूलाई जस्तो व्यवहार गरिन्छ, भोलि आफूले पनि त्यस्तै पाइन्छ भन्ने वास्तविकता कसैले पनि नबिर्सौं। तसर्थ संक्रमणमुक्त भएका र संक्रमितलाई समेत अपहेलना र घृणा गर्नु हुँदैन। उनीहरूको मनोबल खस्किने व्यवहार पनि गर्नु हुँदैन। निरुत्साहित, कमजोर र मनोबल गिराउने काम कसैले गरेमा त्यस्तालाई कारबाहीको दायरामा ल्याउनुपर्छ। यससम्बन्धी कानुन छैन भने मन्त्रिपरिषद्बाट तत्काल निर्णय गरेर भए पनि सचेत गराउने अधिकार सम्बन्धित तहलाई दिनुपर्छ। संक्रमणमुक्त भएर घर फर्किएकाको व्यवस्थापनमा राज्यले ध्यान दिनुपर्छ। संक्रमणमुक्त भएको कति दिनसम्म ऊ निश्चित दूरी कायम गरेर बस्नुपर्छ वा पर्दैन भन्ने विषयमा अस्पताल तथा चिकित्सकले स्पष्ट पारिदिनुपर्छ। स्वास्थ्य मन्त्रालय कोरोनाका उपचारमा संलग्न अन्य निकायले आफ्नो वेबसाइटमा स्पष्टरूपमा यस्ता विषयबारे जानकारी राख्नुपर्छ। विभिन्न सञ्चारमाध्यमबाट बेलाबेलामा चेतनामूलक जानकारी प्रकाशन तथा प्रसारण गर्ने बन्दोबस्त गर्नुपर्छ। कोरोनाविरुद्ध अभियान चलाइरहेका सरकारी तथा गैरसरकारी संस्थाहरूसँग सहकार्य गरेर पनि यसबारे जानकारी दिन सकिन्छ। संक्रमणमुक्त भएर घर फर्कने बेलामा सम्बन्धित स्थानीय तह वा वडालाई जिम्मा लगाएर घर पठाउने गर्नुपर्छ। त्यस्ता व्यक्तिलाई कसैले अपहेलना वा दुव्र्यवहार गरेको पाइएमा स्थानीय तहकै अगुवाइमा सहजीकरण गर्नुपर्छ। दुव्र्यवहारमा उत्रनेलाई परामर्श दिनुपर्छ। जति सम्झाउँदा पनि नमानेमा प्रहरी प्रशासन लगाएर भए पनि सचेत गराउनुपर्छ। जसरी हुन्छ, संक्रमितलाई हेर्ने दृष्टिकोण बदल्नुपर्छ। उनीहरूलाई समाजमा सम्मानजनक रूपमा जिउने वातावरण बनाउनुपर्छ।"
सरुवा सुरक्षाकर्मी र कर्मचारीसँगै भित्रियो संक्रमण,"ओखलढुंगा : सरुवा भएर आउने सुरक्षाकर्मी तथा कर्मचारीमा संक्रमण देखिएको छ। कर्मचारी आवतजावत तथा सरुवा नरोकिँदा संक्रमण समुदायस्तरमा फैलने जोखिम बढेको छ। तराई तथा तीव्र संक्रमण फैलिइरहेका क्षेत्रबाट आउनेमा संक्रमण पुष्टि भएपछि स्थानीय त्रसित भएका छन्। तराईबाट सरुवा भएर ओखलढुंगा र खोटाङ आएका ७ जना प्रहरीमा संक्रमण देखिएको छ। ओखलढुंगामा १ र खोटाङमा ६ जना प्रहरीमा शनिबार संक्रमण पुष्टि भएको हो। विराटनगरबाट खोटाङ आएका ११ प्रहरी जवानमध्ये ६ जनामा संक्रमण पुष्टि भएको जिल्ला प्रहरी कार्यालय खोटाङले जनाएको छ। उनीहरू साउन २३ गते जिल्ला प्रहरी कार्यालयमा हाजिर भएका थिए। कोरोना संक्रमण भएको मौखिक जानकारीका आधारमा उनीहरूलाई जिल्ला अस्पतालको आइसोलेसनमा राखिएको अस्पतालका मेडिकल अधिकृत डा शैलेश श्रेष्ठले जानकारी दिए। स्वास्थ्य तथा जनसंख्या मन्त्रालयले भने प्रहरी जवानलाई कोरोना संक्रमण भएको पुष्टि भएको घोषणा गर्न बाँकी छ। हाजिर हुन आए लगत्तै जवानहरूलाई जिल्ला प्रहरी कार्यालयको क्वारेन्टाइनमा राखिएको थियो। संक्रमण देखिएका ६ जनासँगै राखिएका अन्य २ जनालाई अझै केही समयका लागि क्वारेन्टाइनमा राखिएको जिल्ला प्रहरी कार्यालय खोटाङका डीएसपी नारायणप्रसाद चिमोरियाले बताए। उनीहरूको साउन २७ गते स्वाब संकलन गरेर पीसीआर परीक्षणका लागि पठाइएको थियो। त्यस्तै सप्तरीबाट ओखलढुंगा आएका एक जनामा संक्रमण पुष्टि भएको जिल्ला स्वास्थ्य कार्यालयका प्रमुख सुमन तिवारीले जानकारी दिए। उनका अनुसार सरुवा भएर आएका प्रहरीलाई क्वारेन्टाइनमा राखिएको र उनको उपचारको व्यवस्था जिल्लामै गरिएको छ। सरुवा भएर आउने तथा लकडाउन खुलेपछि प्रदेशबाट अनुगमनमा आउने कर्मचारीमा संक्रमण पुष्टि भएपछि कर्मचारी सरुवा, अनुगमन र अन्य आवतजावत पूर्ण रूपमा रोक्न स्थानीयले माग गरेका छन्। बाहिरबाट आउने कर्मचारीलाई नरोके संक्रमण समुदायमा पुग्ने अवस्था देखिएको स्थानीय अशेष श्रेष्ठ बताउँछन्। हालै कृषि तथा पशुपन्छी मन्त्रालयका कर्मचारी अनुगमनमा आएका थिए। विराटनगर फर्किएपछि उनीहरूमा संक्रमण देखिएको थियो। उनीहरूको कन्ट्र्याक ट्रेसिङलगायतका सुरक्षा सतर्कता नभएको स्थानीयको गुनासो छ। भेटिरेनरी अस्पतालका कर्मचारी सम्पर्कमा रहेकाले उनीहरूको स्वाब परीक्षणका लागि पठाइएको स्वास्थ्य प्रमुख तिवारीले बताए। तर, रिपोर्ट अहिलेसम्म आएको छैन। ओखलढुंगाका १ सय १० जनाको स्वाब परीक्षण गर्न पठाइएकोमा १ सय ५ जनाको रिपोर्ट आइसकेको छ। तीमध्ये एक प्रहरीमा संक्रमण देखिएको हो।"
क्वारेन्टाइनमा युवकको मृत्यु,"इलाम : इलामको सूर्योदय नगरपालिकाको करफोक क्वारेन्टाइनमा बसेका २२ वर्षीय एक युवकको मृत्यु भएको छ । सूर्योदय नगरपालिका९ का ती युवा भारतको हैदराबादबाट साउन २६ गते नेपाल आएर क्वारेन्टाइनमा बस्दै आएका थिए । स्वास्थ्यमा समस्या भए पछि आइतबार बिहान १० बजेदेखि सूर्योदयन गरपालिकाको स्वास्थ्यकर्मीको टोली उनको उपचारमा खटिएको थियो । राति ११ः ५ बजे उनको मृत्यु भएको सूर्योदय नगरपालिका१० का वडाध्यक्ष पेमा उगेन लामाले जानकारी दिए । मृतक युवकको साउन २९ गते स्वाब संकलन गरी मेची अञ्चल अस्पताल पठाइए पनि रिर्पोट आउन बाँकी रहेको स्वास्थ्य कार्यालय इलामका कोरोना फोकल पर्सन बिमल बरालले जानकारी दिए । फोकल पर्सन बरालका अनुसार ती युवामा छाती दुख्ने, ज्वरो आउने र श्वास फेर्न समस्या हुँदै आएको थियो । रिपोर्ट आएपछि शव उठाउने वडा अध्यक्ष लामाले बताए ।"
भ्रष्टाचारको सुरक्षित माध्यम बिचौलिया,"भ्रष्टाचाररहित शासनका माध्यमबाट नागरिकले सार्वजनिक सेवाको अनुभूति गर्न पाउने गरी सरकारले आफ्ना नीति, योजना, कार्यक्रम सञ्चालन गर्दै आएको छ। सुखी नेपाली समृद्ध नेपालको महान् लक्ष्य हासिल गर्न सरकार शासन पद्धतिका सबै संयन्त्रलाई क्रमशः कानुनी एवं पद्धतिगत सुधारका आधारमा नैतिकवान् र कर्तव्यनिष्ठ गराउनेतर्फ उन्मुख रहेको छ। यसका लागि सरकारले परम्परागत सोच र प्रवृत्तिमा परिवर्तन गर्दै कार्यपद्धति, कार्यढाँचा, कार्यशैली र संगठनको कार्य संस्कार सुदृढ गराउने प्रयाससमेत गर्दै आएको छ। संविधानको धारा २८५ मा नेपाल सरकारले देशको प्रशासन सञ्चालन गर्न संघीय निजामती सेवा र आवश्यकताअनुसार अन्य संघीय सरकारी सेवाहरूको गठन गर्न सक्ने, त्यस्ता सेवाको गठन, सञ्चालन र सेवाका शर्त संघीय ऐनबमोजिम हुने, प्रदेश मन्त्रिपरिषद्, गाउँ कार्यपालिका र नगर कार्यपालिकाले आफ्नो प्रशासन सञ्चालन गर्न आवश्यकताअनुसार कानुनबमोजिम विभिन्न सरकारी सेवाहरूको गठन र सञ्चालन गर्न सक्ने व्यवस्था भएको छ। सुशासन ऐन तथा नियमवलीमा सार्वजनिक पदाधिकारीहरूको काम, कर्तव्य, अधिकार एवं जिम्मेवारीका साथै नागरिक बडापत्र, कार्यसञ्चालन विधिसमेतको व्यवस्था गरेको छ। यसका अतिरिक्त सार्वजनिक पदमा रहने कर्मचारीले जिम्मेवारी निर्वाहका सन्दर्भमा पालना गर्नुपर्ने आचरण एवं अनुशासनको व्यवस्थासमेत भएको छ। मौजुदा यी कानुनी व्यवस्थालाई संघीय तहदेखि स्थानीय तहसम्मका सरकारी एव गैरसरकारी संघसंस्था, सरोकारवाला निकाय, सामाजिक संघसंस्था, पेसागत संघसंस्था वा व्यवसायीले अनुसरण गरी सुशासनको आधार मजबुत गराउन आवश्यक छ। सुशानसलाई बलियो गराउने मौजुदा कानुन, रणनीति, कार्यक्रमलाई व्यवहारमा रूपान्तरण गर्न संघीय तहदेखि स्थानीय तहसम्मका सरकारी निकायले बेवास्ता गर्नाले यसको देखासिकीबाट जनताको सरोकार भएका कार्यक्षेत्रमा निजी क्षेत्रसमेतको भ्रष्टाचार क्रमशः विस्तार हुँदै गएको छ। यसले मुलुकको भ्रष्टाचार नियन्त्रण कार्यलाई क्रमशः जटिल र चुनौतीपूर्ण गराएको स्पष्ट हुन्छ। भ्रष्टाचारको सहज र सुरक्षित माध्यमका रूपमा स्थापित हुँदै गएको बिचौलियाको उपस्थितिलाई निष्क्रिय गराई भ्रष्टाचाररहित सार्वजनिक सेवा प्रवाहको सुनिश्चितता गर्नुपर्छ। सार्वजनिक सेवा केन्द्रहरूमा सेवा लिन आउने नागरिकको सहजताका लागि सेवामैत्री वातावरणको अवधारणा कार्यान्वयनमा आएको छ। सरकारले दिने सेवा कानुनले तोकेको ढाँचा र पद्धतिबाट सञ्चालन हुने गर्छ र यसमा नागरिकले कानुनले तोकेभन्दा बढी शुल्क वा रकम बुझाउन पर्दैन भन्ने कल्पना गरेको हुन्छ। साथै सोहीबमोजिम नै सेवा केन्द्रका कर्मचारीलाई अभिमुखीकरण एवं शपथ गराइएको हुन्छ। सार्वजनिक सेवालाई सेवाग्राहीमैत्री गराउन कार्यालयमा रहेको सहायता वा सोधपुछ कक्षमा सेवासम्बन्धी आवश्यक जानकारीका साथै सेवा लिन भर्नुपर्ने फाराम, दिनुपर्ने निवेदनको ढाँचा उपलब्ध हुनुका साथै पेस गर्नुपर्ने कागजातका अतिरिक्त सेवाका लागि अवलम्बन गर्नुपर्ने प्रक्रियाका सम्बन्धमा जानकारी दिने व्यवस्था गरिएको हुन्छ। यस्ता व्यवस्थाको उपयोग गरी सेवाग्राहीले आफ्नो काम घुस नदिई आफैंले गर्न गराउन सक्ने हुन्छन्। कार्यालयमा उपलब्ध सुविधालाई गुमराहमा राखी सेवाग्राहीलाई बिचौलियाको सम्पर्कमा जान बाध्य गराउने कार्यमा कार्यालयका कर्मचारीका साथै बिचौलियासमेतको भूमिका रहेको पाइएको छ। कानुनतः बिचौलियाहरू सार्वजनिक कार्यको प्रक्रियामा प्रत्यक्ष संलग्न हुन सक्ने व्यवस्था छैन। बिचौलियाले सरकारी कार्यालयहरूमा जबर्जस्ती आफ्नो उपस्थिति कायम गरी सार्वजनिक सेवा प्रक्रियामा आफ्नो संलग्नता बढाउँदै लगेका छन्। मूलतः मालपोत कार्यालय, यातायात व्यवस्था कार्यालय, नापी कार्यालय, वैदेशिक रोजगारका कार्यालय, भन्सार कार्यालय, उद्योग व्यवसायसँग सम्बन्धित कार्यालय, नगरपालिका, गाउँपालिकाका कार्यालय, जिल्ला प्रशासन कार्यालय, राहदानी विभाग, लोकसेवा आयोगको फाराम भर्ने कार्यालय, शैक्षिक सेवाका कार्यालय, न्यायिक कार्यालयहरूमा बिचौलियाको प्रत्यक्ष संलग्नता बढ्दै गएको छ। बिचौलियाहरूको सहभागिताले कार्यसम्पादनमा केही सहजता आउने भए पनि कर्मचारीका साथै बिचौलियाहरूसमेतको लुकेको स्वार्थ हासिल गर्न बिचौलियाको माध्यम सहज र सुरक्षित भएको छ। यसबाट भ्रष्टाचार नियन्त्रणको अपरेसनसमेत कमजोर हुने कारण भ्रष्टाचार समस्या क्रमशः चुनौतीपूर्ण हुँदै गएको छ। सार्वजनिक सेवा प्रवाहका विधि, कानुन, पद्धति, परम्परा वा अन्य कुनै पनि आधारले सार्वजनिक सेवा केन्द्रमा बिचौलियाको गैरउपस्थितिलाई स्विकारेको छैन। सेवाग्राहीलाई सहयोग गर्ने विभिन्न बहानामा गैरआर्जन गर्ने निहित स्वार्थका साथ बिचौलियाहरू सार्वजनिक सेवा केन्द्रमा उपस्थित हुने गरेका हुन्छन्। सम्बन्धित निकायको सेवा प्रवाहको पद्धतिका साथै कर्मचारीबारेमा गलत सूचना प्रवाह गरी सेवाग्राहीलाई आफूसमक्ष आकर्षित गर्ने प्रवृत्ति भएका बिचौलियाबाट कर्मचारीले समेत लाभ लिने गरेकाले बिचौलियाको उपस्थिति मजबुत भएको छ। फलस्वरूप सार्वजनिक सेवाप्रवाह गर्ने निकायप्रतिको जनविश्वास कमजोर हुँदै गएको छ। सेवाग्राहीलाई कार्यालयको सहायता कक्षमा पुग्नै नदिने, कार्यप्रक्रिया वा कार्यालयबारेमा अन्योलपूर्ण र भ्रामक सूचना दिने कार्य बिचौलियाबाट हुने गरेको गुनासा रहेका छन्। कार्यालयहरूमा अस्वाभाविक प्रवेश गर्ने, कार्यालयका हरेक कक्षमा सहज पहुँच राख्ने, महत्र्वपूर्ण कागजात, रेकर्ड, फाइलहरूको खोजी गर्ने, प्रतिलिपि तयार गर्नेजस्ता कार्यमा प्रत्यक्ष संलग्न हुने, अनियमित कार्यलाई टेवा पुर्याउने उद्देश्यले कागजातको दुरुपयोग गर्नेजस्ता कार्यमा बिचौलिया संलग्न हुने गरेको पाइएको छ। यसका अतिरिक्त कार्यालयका कर्मचारीले नै तयार गर्नुपर्ने निर्णय प्रक्रियाका कागजात तयार गर्ने, निर्णय प्रक्रियामा रहने कर्मचारीलाई अनावश्यक दबाब एवं प्रलोभन दिने, सेवाग्राहीसँग तोकिएको सेवा दस्तुरभन्दा बढी रकम लिने, आफूले दिएको सेवाका नाममा कर्मचारीसमेतको नाम जोडी अस्वाभाविक रकम असुल्ने साथै झूटा विवरण तयार गर्ने, गलत रकेर्ड बनाउने, सक्कल कागजात सच्चाउने, कृत्रिम सेवाग्राही तयार गरी कर्मचारीलाई गलत निर्णय गर्न बाध्य गराउनेजस्ता अनियमित कार्यसमेत हुने गरेको गुनासो रहेको छ। यस्ता गुनासातर्फको निगरानी र नियन्त्रणतर्फ निकाय प्रमुखको अगसरता एवं संवेदनशीलता उल्लेख्य नभएकाले बिचौलियाको रगरगी बढी रहेकै छ। भष्टाचारलाई कमाइको मुख्य माध्यम बनाउने सरकारी एवं गैरसरकारी व्यक्तिहरूको अँध्यारो कोठाको सहकार्यबाट बिचौलियाहरूलाई प्रशस्त बल पुगेको तथ्य स्पष्ट छ। सार्वजनिक सेवालाई भष्टाचाररहित गराउनेतर्फ सरकारको प्रयास निरन्तर रहेको छ। विद्युतीय सेवा पद्धति, सेवा प्रक्रियाको पारदर्शिता, सार्वजनिक सुनुवाइ, टोकन प्रणालीबाट सेवा वितरण, गुनासाको तत्काल सम्बोधन, निगरानी निकायहरूको निरन्तर निगरानी, सञ्चारकर्मीहरूको उपस्थितिलगायतका सकारात्मक प्रयास हुँदै आएका छन्। तर कर्मचारी एवं बिचौलियाहरूको मिलेमतोमा सुधारका यस्ता प्रयाससमेत अपेक्षाकृत प्रभावकारी हुन सकेको छैन। भ्रष्टाचारविरुद्धको निगरानीका साथै कारबाहीसमेत प्रभावकारी हुँदै गएको अवस्था एकातर्फ रहेको छ भने अर्कातर्फ सेवाग्राही एवं नागरिक समाजसमेतको चेतना वृद्धि हुँदै गएको छ। भष्टाचारविरुद्धको निगरानी एवं कारबाही बढेका सन्दर्भमा बिचौलियाको कार्यालयमा हुने उपस्थिति साथै कार्यप्रक्रियामा हुने संलग्नताले घुस लिएर मात्र काम गर्ने प्रवृत्ति भएका कर्मचारीका लागि सजिलो र सुरक्षित माध्यम भएको छ। साथै अनियमित कार्य गर्नगराउन चाहने तर कार्यालयमा चिनिन नचाहने गैरकर्मचारीका लागि समेत यो माध्यम सहज र सुरक्षित भएको छ। सार्वजनिक सेवा प्रवाहमा बिचौलियाको अनावश्यक संलग्नताबाट घुस लिनेदिने कार्य सहज भई घुस खाने प्रवृत्ति बढ्दै गएको जानकारी सर्वव्यापक हुँदाहुँदै पनि यसको विरोधलाई व्यापक र प्रभावकारी गराउन सकिएको छैन। यस सन्दर्भमा सेवाप्रवाह गर्ने निकायहरूले आफ्नो कार्य सञ्चालन निर्देशिका तयार गरी कार्यालयमा बिचौलियाहरूको गैरउपस्थिति एवं कार्य हस्तक्षेपको नियन्त्रण गर्न सकिने हुन्छ। यसका लागि सम्बन्धित निकायको प्रमुख एवं तालुक निकायको चासो र अगसरता आवश्यक छ। सेवा केन्द्रका कर्मचारीका साथै राजनीतिक पहुँचका आडमा गैरकानुनी आयआर्जन गर्ने प्रवृत्ति भएका गैरकर्मचारीको सहकार्य भएकाले बिचौलियाहरूको कार्यालयभित्रको उपस्थितिलाई नियन्त्रण गर्ने कार्य चुनौतीपूर्ण रहेको छ। बिचौलियाहरूले संकलन गरेको गैरआर्जन कार्यालय समय र परिसर बाहिर बाँडफाँट गरी लिनेदिने कार्यमा संगठित हुने बलियो समूहलाई निष्क्रिय गराउने कार्यमा कार्यालय प्रमुखले नै साहस गर्नुपर्ने जरुरी देखिएको छ। साथै बिचौलियाको संलग्नतालाई नियन्त्रण गरी सार्वजनिक सेवा प्रवाहलाई भ्रष्टाचाररहित गराउने कार्यमा सेवाग्राही एवं सरोकारवालाहरूको सहभागिता जरुरी भएको छ। सेवाग्राहीले सेवाकेन्द्रको नागरिक वडापत्र अनुसरण गर्ने, कार्यालयको सहयोगी कक्षबाट सहयोग लिई आफैंले फाराम निवेदन दर्ता गर्ने, तोकिएको शुल्क मात्र बुझाउने, रुजुरी गुनासा दर्ता गराउनेजस्ता प्रवृत्ति संस्थागत गर्न आवश्यक छ। कार्यालय हाताभित्र अनावश्यक रूपमा उपस्थित भई कार्यालयका फाइल, रेकर्ड, कागजातमा पहुँच राख्ने प्रवृत्तिलाई कार्यालय प्रमुखले नियन्त्रण गर्ने, नागरिक समाज एवं सञ्चारकर्मीले बिचौलियाको गलत कार्यको सूचना संकलन गरी प्रचारप्रसार गर्ने कार्यलाई प्राथमिकता दिने एवं भ्रष्टाचारविरुद्धको सहकार्यमा सहभागी हुन जरुरी छ। सार्वजनिक सेवा प्रवाहलाई सेवाग्राहीसँग प्रत्यक्ष सम्पर्कित गराउन क्रमशः विद्युतीय माध्यमलगायतका आधुनिक विधि एवं तौरतारिका अपनाउने साथै भ्रष्टाचारविरुद्धका मौजुदा कानुनमा सामयिक संशोधन गरी भ्रष्टाचार कार्यमा संलग्न हुने बिचौलियालाई समेत पक्राउ गरी कानुनी कारबाहीको दायरामा लाने व्यवस्था कार्यान्वयनमा ल्याउन आवश्यक छ। साथै स्थानीय तहसम्मका राजनीतिक नेतृत्व एवं पेसागत संघसंस्थाले सेवा केन्द्रमा बिचौलियाको गैरउपस्थितिका विरोधमा सामूहिक ऐक्यबद्धता कायम गरी सम्बन्धित कार्यालय प्रमुखलाई यसका विरुद्धमा सहकार्य गर्न अगुवाको भूमिका दिनुपर्ने भएको छ। यसबाट भ्रष्टाचारको सहज र सुरक्षित माध्यमका रूपमा स्थापित हुँदै गएको बिचौलियाको उपस्थितिलाई निष्क्रिय गराई भ्रष्टाचाररहित सार्वजनिक सेवा प्रवाहको सुनिश्चितता गर्न सकिने हुन्छ।"
चितुवाको आक्रमण परी पंगेनी घाइते,स्याङ्जा : वालिङ नगरपालिका११ स्वरेक टापुका ६७ वर्षीय खगेश्वर पंगेनी चितुवाको आक्रमणमा परी घाइते भएका भएका छन् । आफनै घरको आँगनमा बसेको अवस्थामा पंगेनीलाई आइतबार राति चितुवाले आक्रमण गरेको बताइएको छ। गोठमा रहेको भैैंसी ब्याएकाले उन आँगनमा कुरेर बसेका बेला राति २ बजो चितुवाको आक्रमणमा परेका प्रहरीले जनाएको छ। घाइते पंगेनीको प्राथमिक स्वास्थ्य केन्द्र वालिङ्मा उपचारपछि गण्डकी मेडिकल कलेज पोखरा रिफर गरिएको प्रहरी नायब उपरीक्षक राजेन्द्र अधिकारीले जानकारी दिए । प्रहरीका अनुसार उनको टाउको र दुवै हातमा घाउचोट लागेको छ ।
सशस्त्रका डीएसपीसहित ६५ जनामा संक्रमण पुष्टि,"वीरगन्ज : पर्सामा थप ६५ जनामा कोरोना संक्रमण पुष्टि भएको छ । वीरगन्ज भन्सार कार्यालयमा खटिएका सशस्त्र प्रहरी नायब उपरीक्षक (डीएसपी) अमर खत्री, त्यही कार्यरत अर्का एक सशस्त्र प्रहरी जवान सहित ६५ जनामा आइतबार राति संक्रमण पुष्टि भएको जिल्ला स्वास्थ्य कार्यालय पर्साका स्वास्थ्य निरीक्षक जयमोद ठाकुरले जानकारी दिए । आइतवबार राति संक्रमण पुष्टि भएका ६५ जना मध्ये वीरगन्ज महानगरपालिका ४१ जना छन् । उनीहरुको साउन २६ गते वीरगन्ज ११ श्रीपुर र साउन २७ गते त्रिजुद्ध माविमा स्वाब संकलन गरिएको थियो । यस्तै पर्साकै जगरनाथपुर गाउँपालिकाका ४ स्वास्थ्यकर्मीसहित १५ जनामा कोरोना संक्रमण पुष्टि भएको छ । उनीहरुको साउन २७ गते स्वाब संकलन गरिएको थियो । पर्साकै सखुवाप्रसौनी गाउँपालिकाका ७ जनामा पनि संक्रमण पुष्टि भएको हो । त्यहाँ साउन २६ गते स्वाब संकलन गरिएको थियो ।"
चार दसकदेखि वर्षेनी पहिरो भोग्दै सिन्धुपाल्चोक,"काठमाडौं : सिन्धुपाल्चोकमा २०३८ सालदेखि २०७७ सालसम्म सिन्धुपाल्चोकमा ठूला प्राकृतिक प्रकोपका घटनाहरु भएका छन्। भोटेकोसी, सुनकोसी, लिदी बलेफी तथा इन्द्रावती नदी आसपासका साना खोलाको बाढी तथा पहिरोले सयौँ मानवीय क्षति तथा अरबौंको भौतिक सम्पत्ति नोक्सान भएको छ। यस अवधिमा जिल्लाका दर्जनौँ ठाउँमा सयौँ मानिस तथा अरबौँ भौतिक सम्पत्तिको क्षति हुनुका साथै थुप्रै पशुपन्छि समेत नोक्सान भएको प्राप्त तथ्याङ्कले देखाएको छ। २०३८ साल असार २६ गते तिब्बतको इम्जा हिमताल फुटेर बाढी आउँदा यहाँ ठूलो जनधनको क्षति भएको थियो। त्यो बाढीले तातोपानीका पाँच जनाको मृत्यु भएको र २० घर बगाएको थियो भने दर्जनौँ घाइते भएका थिए। तिब्बतमा समेत गरी ५५ घर बगाएको उक्त बाढीले ठूलाठूला रुख बगाएर ल्याउँदा मितेरीपुल र फुल्पिङकट्टीको झिर्पुपुल बगाएको थियो। भोटेकोसीको बाढीले फुल्पिङकट्टी गाविसमा पर्ने अरनिको राजमार्ग करिब पाँच किमि सडक पूर्णरुपमा बगाएको थियो। तत्कालीन अवस्थामा बाह्रबिसेतातोपानी २६ किमि सडकखण्डमा भाडाका सवारी साधन सञ्चालन भइनसकेकाले पैदल नै यात्रा गर्नु पर्दथ्यो। सो बाढीले बलेफी बजारसम्मको सडक बगाएको थियो। पुलको अभावमा स्थानीयले भोटेकोसी नदीमा तुइन बनाइ जोखिमपूर्ण यात्रा गर्दै आएकामा चीन सरकारले २०३९ सालमा स्थायी काठेपुल बनाएर साना सवारी साधन सञ्चालनमा ल्याएको थियो। बाढीले बगाएको पक्की पुल तथा सडक चीन सरकारले नै पुनर्निर्माण गरेको थियो। विसं २०३९ मा पनि दुई ठूला घटना भएका थिए। सोही वर्षको साउनमा तत्कालिन गुन्सा गाविसको रुन्चे खोलामा राति आएको बाढीले १३ जनाको मृत्यु भएको थियो भने सात घर क्षति भएको थियो। उक्त बाढीले थाङ्पालधापको हाँडीखोलामा एक महिनाअघि निर्मित झोलङ्गेपुल बगाउनुका साथै इन्द्रावती नदी १० घन्टा थुनिएको थियो। नदी थुनिएर बनेको कृत्रिम ताललाई सेनाले वर्षा गराई निकास दिएको थियो। सोही वर्षको साउन १५ गते राति गोल्चे गाविसको घट्टेखोला र सुक्लिङ खोलाको बाढीले बलेफी नदी थुनिएर छेउमै रहेको पाङ्ताङ गाविस१ फलामसाँघु बजार पूरै बगाएको थियो। त्यस क्षेत्रको मुख्य बजार रहेको फलामसाँघुको २२ घर बगाएको थियो भने ९७ जनाको निधन भएको थियो। २०४४ सालको साउनमा आएको सुनकोसीको बाढीले ९८ जनाको मृत्यु भएको थियो। बाढीले सबैभन्दा धेरै तत्कालिन घोर्थली गाविसको गाउँ नै बगाएर २२ जनाले ज्यान गुमाएका थिए। बाढीले पनि भोटेकोसी नदीलाई अवरुद्ध गरेपछि ड्यामसाइटदेखि झन्डै तीन किमि सडक क्षति भई नेपाली सेनाले पुनर्निर्माण गरेको थियो।बाढीबाट २२९ घर पूर्णरुपमा क्षति भएको र घोर्थली, चोकटी, धुस्कुन, बाह्रबिसेलगायत १० गाविस प्रभावित भएको थियो। २०४५ साल साउनमा फुल्पिकट्टी गाविस१ स्थित खोकुण्डोल खोलामा आएको बाढीले पाँच घर बगाउनुका साथै सात जनाको ज्यान गएको थियो। विसं २०५३ साउन ७ गते भैरव कुण्डखोलाको बाढीले तातोपानीको लार्चास्थित सीमा प्रहरी कार्यालयको भवनसहित थुप्रै घर बगाएको थियो भने प्रहरी जवानको परिवारसहित ६२ जनाको ज्यान गुमेको थियो। बाढीले लार्चाको पक्कीपुलसमेत बगाएको थियो। सोही वर्षको भदौ २० गते लामोसाँघुको ओखलखोलामा आएको बाढीले तीन जनाको ज्यान गएको थियो। त्यस्तै लामोसाँघुको पक्कीपुल, खेल मैदान र विद्यालय भवन पूरै बगाएको थियो। २०७१ साउन १७ गते राम्चे५ को जुरेमा गएको पहिरो यस जिल्लाको आजसम्मकै भीषण मानिएको छ। सो पहिरोमा परी राम्चे, माङ्खा, टेकानपुर र तौथली गाविसका १५६ जनाले ज्यान गुमाएका छन्। जम्मा ३३ शवमात्र फेला परे पनि १२३ बेपत्ता भएका थिए। धेरै दिनको व्यापक खोजी कार्यबाट पनि शव फेला नपरेपछि सरकारले नै बेपत्तालाई मृतसरह घोषण गरी पीडित परिवारलाई राहत वितरण गरिएको थियो। राम्चेको इटिनीको पहरो फुटेर गएको पहिरोबाट सुनकोसी नदी थुनिएपछि अहिले करिब तीन किमी लम्बाइ, करिब पाँच सय मिटर चौडाइ र १५० मिटर गहिराईको कृत्रिम ताल बनेको थियो। सुनकोसीको बहाव पूरै १२ घण्टासम्म थुनिएको थियो भने १८ गते दिउँसो २ बजे ओभरफ्लो भएर पानी बगेको थियो। त्यसैमा नेपाली सेनाले पनि विष्फोट गराई पानीको निकास बढाएको थियो। असार अन्तिममा अविरल वर्षाका कारण आएको बाढीले बाह्रबिसेस्थित जम्बुलगायतका ठाउँका २० जना बेपत्ता भए भने २ जनाकव शव भेटियो। बाढीले दुई दर्जनभन्दा बढी घर बगाएको थियो।शुक्रबार बिहान आएको पहिरोले सिन्धुपाल्चोक जुगल गाउँपालिकाको लिदी गाउँ नै पुरिँदा ठूलो मानवीय तथा भौतिक क्षति भयो। हालसम्म २२ जना मृत फेला परेका छन् भने १७ जना अझै बेपत्ता छन्। पहिराले ३७ घर पूर्णरुपमा क्षति भएको छ।"
थाइल्याण्ड सरकार विरुद्ध हजारौँको प्रदर्शन,थाइल्याण्डको सरकारका विरुद्धमा थाइ राजधानी बैंककमा आइतबार हजारौँ जना नागरिक जम्मा भएर प्रदर्शन गरेका बताइएको छ । उनीहरुले थाइ सरकारको वहिर्गमनको माग गरेका थिए । राजधानी बैंककमा जम्मा भएका हजारौँ नागरिकले प्रधानमन्त्री प्रयुथ चान ओचाको राजीनामा मागेका छन् । उनीहरुले विपक्षी दलहरुमाथि भएको दमनको अन्त्य गर्न र नयाँ तथा प्रजातान्त्रिक संविधान ल्याउनका लागि वर्तमान प्रधानमन्त्री ओचाले आफ्नो पदबाट राजीनामा दिनुपर्ने बताएका थिए । यहाँका विपक्षीहरुले पूर्व सैनिक शासक ओचाको राजीनामा विगत लामो समयदेखि नै माग्दै आएका छन् । उनी पूर्व सैनिक शासक हुनुहुन्थ्यो र गत वर्षको विवादास्पद निर्वाचन जितेर सत्तामा आएका थिए । यहाँ कम्तीमा पनि २० हजार जना थाई नागरिक सरकार विरोधी प्रदर्शनमा सहभागी भएको फ्रि युथ मुभमेन्टका एकजना नेताले बताए । फ्रि युथ मुभमेन्ट यहाँका विद्यार्थी संगठनहरुले सरकारका विरुद्धमा आन्दोलन गर्नका लागि निर्माण गरेको एउटा मोर्चा हो । उक्त मोर्चाका नेताले यहाँ सरकारका विरुद्धमा आन्दोलन सुरु भइसकेको र ठूलो संख्यामा नागरिक सडकमा आएको बताएका छन् । आन्दोलनमा जम्मा भएका करिब १९ हजार नागरिकले वर्तमान संविधान फेरेर नयाँ लेख्नुपर्ने भन्दै सरकारलाई हस्ताक्षर गरेर बुझाएका छन् । थाइल्याण्डको संविधान त्यहाँ सैनिक शासन रहेका बेला सन् २०१४ देखि २०१९ को अवधिमा बनाइएको हो । उक्त संविधान प्रजातान्त्रिक नभएको भन्दै यसको पुनः लेखन उनीहरुको माग छ ।
शिक्षकप्राध्यापकको मर्यादा,"प्राध्यापक, विद्यार्थी र कर्मचारीलाई समान दृष्टिले हेर्ने गरिए विश्वविद्यालय, पदाधिकारी र समग्र प्राध्यापकको गरिमा र मर्यादा माथि उठ्थ्यो कि ? पण्डिताः समदर्शिनः अर्थात् जो विद्वान् छ उसले सबैलाई समान दृष्टिले हेर्छ। त्रिभुवन विश्वविद्यालयमा प्रजातन्त्रवादी प्राध्यापक संघले केही समयअघि तालाबन्दी गरेपछि र तालाबन्दी गर्ने पक्षलाई उच्च अदालत पाटनमा सार्वजनिक मुद्दा दर्ता गरिएपछि प्राध्यापकहरूको मर्यादा र भूमिकाबारेमा समाजमा विभिन्न टीकाटिप्पणी हुन थालेका छन्। त्रिविकै एक कर्मचारीले दर्ता गरेको उक्त मुद्दा विश्वविद्यालयका पदाधिकारीकै मिलेमतोमा हो भन्ने आशंका र आरोप मुद्दा खेप्नेहरूले लगाएका छन्। हडताल गर्न पाउनु अधिकार हो र तालाबन्दी रहरले होइन, पदाधिकारीको राजनीतिक चलखेल र त्रिवि ध्वस्त बनाउने प्रयासविरुद्ध हो भन्ने भनाइ संघको रहेको पाइन्छ भने सार्वजनिक संस्थामा तालाबन्दी गर्न नपाइने दलील पदाधिकारीको छ। यस्तै द्वन्द्वका बीच समग्र प्राध्यापकका मर्यादामाथि नै प्रश्न उठ्न पुगेको छ। मर्यादा राष्ट्रले तोकेको मर्यादाक्रममा उल्लेख गरेर मात्र पाइने कुरा होइन। केही दशक अघिसम्म प्राध्यापकका मर्यादाक्रम तोकिएको थिएन तर समाजले उच्चस्थान दिइरहेकै थियो। जब निजी संस्थाहरू खुल्दै गए, तब प्राध्यापकको मर्यादामा पनि स्खलन हुँदै गएको पाइन्छ। हुन त त्रिवि वा नेपाल संस्कृत वा अन्य कुनै विश्वविद्यालयको प्राध्यापक तोकिएका समय क्याम्पसमा बसेर र पढाएरै निजी संस्थातिर दौडिन्छ तर हेल्मेट टिचरको उपाधि पाएका १० प्रतिशतभन्दा पनि कम संख्याका प्राध्यापकका कारण सबैले आरोप खेप्नुपरेको छ। केही समयअघिसम्म अक्षरांकन पद्धतिमा एसएलसी नतिजा प्रकाशित हुँदासम्म निजी विद्यालय र सामुदायिक विद्यालयका विद्यार्थीको प्रतिफल हेरेर सामुदायिक विद्यालयका शिक्षकको मूल्यांकन गर्ने गरिन्थ्यो। यसले पनि शिक्षक र प्राध्यापकको मर्यादामा आँच पुर्याउँदै आएको थियो। किन यस्तो हुन्छ त ? यस्तो हुनुमा राज्यले लिने नीति र शिक्षकप्राध्यापकलाई हेर्ने दृष्टिकोणले असर गरेको हुन्छ। राज्यले कुनै मर्यादा नदिने अनि मर्यादित शिक्षक र प्राध्यापक खोज्ने पनि त्यत्तिकै असंगत देखिन्छ। विदेशतिरका सन्दर्भ हेर्दा त्यहाँ राज्यले पनि शिक्षण पेसालाई सम्मानित तहमा राखेका छन् र शिक्षकप्राध्यापक पनि मर्यादित र अनुशासित पाइन्छन्। नेपालमा भने राज्यले शिक्षक र प्राध्यापकलाई फिटिक्कै स्थान नदिने अनि प्रतिफल उच्च खोज्ने, त्यो सम्भव देखिँदैन। यद्यपि आफ्नै बलबुतामा जति सक्छन् त्यति मर्यादित हुन शिक्षकप्राध्यापक प्रयत्नरत देखिन्छन्। विदेशमा के छ ? रूसमा हालै भएको पत्रकार सम्मेलनमा पत्रकारले रूसका राष्ट्रपति पुटिनलाई सोधे तपाईंले कोभिड १९ विरुद्धको खोप सबैभन्दा पहिले डाक्टर र शिक्षकहरूलाई दिने भन्नुभयो तर के आम मानिसले चाहिँ बाँच्नुपर्दैन ? पुटिनले उल्टै प्रश्न गरे शिक्षक मर्यो भने डाक्टर कसले उत्पादन गर्छ अनि डाक्टर मर्यो भने आम मानिसको उपचार कसले गर्छ ? यस प्रकारको दृष्टिकोण भएका प्रधानमन्त्री वा राज्य सञ्चालक भएको देशमा निश्चय नै शिक्षक तथा प्राध्यापकले आफ्नो मर्यादा धानेकै हुन्छन्। त्रिविमा भने भोजन, शिक्षादीक्षाको कुरा त परै जाओस्, त्यहीं पढ्ने विद्यार्थीमाथि र तलबबाट भोजन गरिरहेका प्राध्यापकको भोजन खोस्ने उद्देश्यले मुद्दा हालिएको छ। यो शिक्षा क्षेत्रमा कदापि सुहाउँदो कुरा होइन। सन् २०१८, नोभेम्बर १५ को द वासिंटन पोस्ट्मा भेलेरी स्ट्रसको कुन देशमा शिक्षक सम्मानित छन् शीर्षकमा वर्की फाउन्डेसनको अध्ययन प्रतिवेदनको अंश छापिएको थियो। प्रतिवेदनअनुसार शिक्षकहरूलाई सबैभन्दा बढी सम्मान दिने देशहरू चीन र मलेसिया हुन्। शिक्षक सम्मानका विषयलाई लिएर ३५ देशमा गरिएको उक्त सर्वेक्षणबमोजिम शिक्षकलाई सम्मान दिने सन्दर्भमा विश्वका सबैभन्दा माथि पर्ने पाँच देशहरू चीन, मलेसिया, ताइवान, रूस र इन्डोनेसिया हुन्। डाक्टर, नर्स, वकिल, लाइब्रेरियन, समाजसेवी, प्रहरी, इन्जिनियर र वेबसाइट इन्जिनियरलगायतका चौध पेसा अध्ययनमा समावेश गरिएको थियो। शिक्षकलाई सम्मान गर्ने क्रममा ३५ देशमा शिक्षकको स्थान औसतमा सातौं थियो। यी देशहरूमा शिक्षक तथा प्राध्यापकहरूलाई केकस्तो प्राथमिकता र सुविधा दिइन्छ भन्ने अध्ययन गरी सोहीबमोजिम नगर्दासम्म आशा गरेबमोजिमको शिक्षा प्रणाली र गुणस्तर प्राप्त गर्न निश्चय नै मुस्किल पर्छ। द गार्जियनमा पिटर डेल्टन किन केही देशले अरू पेसाकालाई भन्दा बढी शिक्षकलाई सम्मान दिन्छन् भन्ने लेखमा लेख्छन् शिक्षाको स्तर माथि उकास्न शिक्षकको भूमिका अहं हुन्छ। यसका लागि उच्च गुणस्तरयुक्त मानिसलाई शिक्षकमा आकर्षित गर्न सक्नुपर्ने नै पूर्वसर्त हो। फिनल्यान्ड र सिंगापुरले उच्च गुणस्तरयुक्त उत्पादनलाई मात्र शिक्षकमा स्थान दिन्छन्। उनीहरूलाई आकर्षण गर्न तलब पनि आकर्षक नै प्रदान गर्ने गरेका छन्। नेपालमा के छ ? नेपालमा भने प्रथम श्रेणीका विद्यार्थी डाक्टर, इन्जिनियर पढ्न जाने, दोस्रो श्रेणीका व्यवस्थापनलगायतका विषयमा आकर्षित हुने अनि तेस्रो श्रेणीका विद्यार्थी शिक्षा विषय पढ्न जाने गरेका छन्। शिक्षा पढेको वा शिक्षक सेवा आयोगको योग्यता परीक्षा उत्तीर्ण गरेर मात्र शिक्षक सेवाका लागि प्रतिस्पर्धा गर्न पाइने नियम छ। जब कि जग नै कमजोर भएकाबाट शिक्षक भर्ना लिने नीति हुन्छ, तब शिक्षामा गुणस्तर खोज्नु त्यत्तिकै काल्पनिक रहर मात्र हुन जान्छ। प्राध्यापकहरू दुईतीनतिर दौडनुपर्ने बाध्यतालाई राज्यले र समाजले बुझ्न सक्नुपर्छ। अरू पेसाका मानिसले मोटर कारमा दौडेको देख्दा प्राध्यापकलाई एउटा मोटर साइकलसम्म किनौं भन्ने रहर जागेकै हुन्छ। अरूका सन्ततिले दिनहुँ लुगा फेरेर बाटोमा निस्कँदा प्राध्यापकलाई पनि आफ्ना छोराछोरीलाई दुई जोरसम्म कपडाको व्यवस्थापन गर्ने मन हुन्छ नै। छिमेकीका घरमा हप्तामा सातै दिन मासु पाक्दा प्राध्यापकले पनि एक दिन त खुवाऔं भन्ने इच्छा राख्छ नै। यस्तै आवश्यकता पूर्ति गर्ने रहरमा कतिपय प्राध्यापकहरू दुःखजेलो गरेर विश्वविद्यालय र निजी संस्था दुवैतिरका कक्षा भ्याइरहेका हुन्छन्। नगन्य संख्याका केहीले विश्वविद्यालयको मुखै नहेर्ने र निजीलाई सर्वस्व ठान्ने गरेका छन्। यिनैका कारण भने समस्या उत्पन्न हुने गरेको छ। फिनल्यान्ड र सिंगापुरले जस्तै नीति लिने हो भने प्राध्यापकहरू यसरी दौडनु पर्दैनथ्यो कि ? राज्य र समाजले एकपटक सोच्नैपर्ने देखिन्छ। निजामती सेवामा रहेकाहरूसँग सोध्दा बैठक भत्ता र टीएडीएले दालचामल पुग्छ भन्ने सुनिन्छ। उपसचिवदेखि माथिकाले सवारी साधन पनि प्राप्त गरेका हुन्छन्। विचरा प्राध्यापकहरूले भने विश्वविद्यालयले दिएको तलबले नै सबै खर्च धान्नुुपर्ने बाध्यता छ। कक्षा लिनका लागि जोहो गर्नुपर्ने सामग्री पनि त्यही तलबबाट खरिद गर्नुपर्ने हुन्छ। यो महँगीमा तलबले छेउटुप्पो कतै धान्दैन अनि विश्वस्तरमा भएका परिवर्तनहरूको अध्ययन गरेर नयाँ समसामयिक ज्ञान विद्यार्थीलाई प्रदान गर्न कसरी सकोस् ? कतिसम्म छ भने प्राध्यापक र शिक्षकहरूका लागि शिक्षालयमै बसेर अध्ययनचिन्तन गर्नका लागि टेबुल र कुर्सीसम्मको व्यवस्था गरिएको छैन भन्ने सुन्दा समाजका धेरैलाई अचम्म लाग्ला। कसैसँग छलफल या भेटघाट गर्नुपर्यो भने चउर एक मात्र विकल्प छ। सामुदायिक विद्यालयका विद्यार्थीलाई घरायसी कामको चटारोले घरमा पढ्ने फुर्सदै हुँदैन भने शिक्षकको मेहनतले मात्र चाहेजस्तो परिणाम आउन निश्चय नै सक्दैन। सामुदायिक विद्यालयका विद्यार्थीलाई जबसम्म निजी पढ्ने विद्यार्थीसरहको आर्थिक र सामाजिक वातावरण दिन सकिँदैन, शिक्षकलाई दोष दिनु व्यर्थ मात्र देखिन्छ। दलहरूले विश्वविद्यालयका विद्यार्थीलाई कक्षामा पढ्ने बेलामा आन्दोलन र पार्टीका कार्यक्रममा व्यस्त गराउने अनि प्राध्यापकले गुणस्तरीय शिक्षा प्रदान गर्न सकेनन् भन्ने आरोप लगाएर मात्रै शिक्षाको गुणस्तरीयतामा परिवर्तन आउँदैन। देशविदेशका शिक्षामा फट्को मारेका घटनालाई केलाएर तदनुरूप सुधारका मार्गमा लागे मात्रै मुलुक र समाजको हित हुने हो। अहिले जेजति मानिसहरू डाक्टर, इन्जिनियर, वकिल, योजनाविद्, नीतिनिर्माता, सचिवसहसचिव, मन्त्रीप्रधानमन्त्री छन् र नेपालमै कार्यरत छन्, ती यहींका विद्यालय र विश्वविद्यालयमा पढेर योग्य बनेका हुन्। शिक्षक र प्राध्यापकलाई दोष लगाइरहेका छन् तर तिनैबाट प्राप्त ज्ञानका आधारमा आफूलाई योग्य प्रमाणित गरिरहेका छन्। खोलो तर्यो, लौरो बिस्र्यो गर्ने नेपालीको बानीबाट पनि शिक्षक र प्राध्यापकले उचित स्थान पाउन सकिरहेका छैनन्। यस्तै समस्याबीच विश्वविद्यालयभित्रका केही थप सुविधा प्राप्त हुने पदमा वर्तमान पदाधिकारीले राजनीतिक आस्थाका आधारमा वरिष्ठलाई पन्छाएर आफूनिकटका कनिष्ठलाई, प्राज्ञिक व्यक्तित्वलाई पाखा लगाएर लालझन्डा बोकेको जस्ता आधारमा नियुक्ति दिन थाले। यसरी हुँदैन, विश्वविद्यालय सहमति, सहकार्य र एकताका आधारमा चल्नुपर्छ भन्ने माग पदाधिकारीको राजनीतिक आस्थासँग मेल नखानेले राख्न थाले। वरिष्ठता, ज्येष्ठता र प्राज्ञिकताका आधारमा सबै नियुक्तिहरू गरियोस् भन्ने माग प्रजातन्त्रवादी प्राध्यापक संघको मागपत्रमा देख्न सकिन्छ। बिरालोलाई लखेट्दा भाग्न पाएसम्म भाग्ने प्रयास गर्छ, केही सिप लागेन भने लखेट्नेको घाँटी समाउन आउँछ। ठीक त्यस्तै, पदाधिकारीले बाध्य पारेकै कारण तालाबन्दी भएको हो भने यसको जिम्मेवारी विश्वविद्यालयका पदाधिकारीले नै लिनैपर्छ। किनकि मागपत्रमा उल्लेख गरिएका बुँदाहरू विश्वविद्यालयले नकार्नुपर्ने कुनै देखिँदैन। साँढेसाँढीको जुधाई, बाच्छाको मिचाइ भने झैं दुइटाको द्वन्द्वमा समग्र प्राध्यापक वर्गकै मर्यादामा खलल पुग्ने निश्चित देखिएको छ। विश्वविद्यालयको कुलपति भनेको नेपाली बृहत् शब्दकोशमा उल्लेख भएअनुसार विश्वविद्यालय, विद्यापीठ वा प्रज्ञाप्रतिष्ठानका उच्चतम अधिकारी, विद्यार्थीलाई भरणपोषण गर्दै शिक्षा दिने अध्यापक, १० हजार विद्यार्थीलाई भोजन र शिक्षादीक्षा दिने ऋषि हो। उपकुलपति भनेको त्यसैको सहायक वा उपप्रधान हो। कुलपति मानार्थजस्तो र कार्यकारी उपकुलपति भएका कारण निश्चय पनि कुलपतिको सबै कार्यभार उपकुलपतिकै हुन्छ। त्रिविमा भने भोजन, शिक्षादीक्षाको कुरा त परै जाओस्, त्यहीं पढ्ने विद्यार्थीमाथि र तलबबाट भोजन गरिरहेका प्राध्यापकको भोजन खोस्ने उद्देश्यले मुद्दा हालिएको छ। यो शिक्षा क्षेत्रमा कदापि सुहाउँदो कुरा होइन। वार्ताका माध्यमबाट समाधान नखोजेर अन्य विकल्प प्रयोग गर्नु प्राज्ञिक व्यक्तिलाई सुहाउँदैन। विश्वविद्यालय र प्राध्यापकका मर्यादालाई समयमै ख्याल गरेर मुद्दा फिर्ता लिई सबैको शिर उचो हुने वातावरण गर्नु तत्कालको आवश्यकता हो। राज्यसँग अरू कुरा पछि माग्दै गर्न सकिन्छ। गणतान्त्रिक र पञ्चायतकालमा नभएको मुद्दा दर्ताजस्तो प्रक्रियाबाट ठेगान लगाई उत्तर कोरिया या चीनमा जस्तो एकलौटी शासन गर्छु भन्ने कल्पना गर्नु मात्रै पनि दिवालियापन हो भन्ने हेक्का राख्न सक्नै पर्छ। अरूलाई सम्मान गरे आफ्नो सम्मान त्यसै बढ्छ। नेकपाको समर्थक भएका कारण पदासीन भए पनि प्रजातन्त्रवादीलाई पनि विश्वविद्यालयका पदाधिकारीले सम्मान गर्नुका साथै सबै प्राध्यापक, विद्यार्थी र कर्मचारीलाई समान दृष्टिले हेर्न प्रारम्भ गरे विश्वविद्यालय, पदाधिकारी र समग्र प्राध्यापकको गरिमा र मर्यादा माथि उठ्थ्यो कि ?"
राज्यको संवेदनहीनता,"नागरिक र राज्यबीचको सुमधुर सम्बन्धका विभिन्न आधारमध्ये मुख्य आधार भनेको राज्यको आफ्नो नागरिकप्रतिको संवेदनशीलता हो, जहाँ उसको जवाफदेहिता र जिम्मेवारी दुवै इमानदारीका साथ प्रयोग गरिनुपर्ने मान्यता राखिएको हुन्छ। एक सर्वसाधारण नागरिकको दैनिकी राज्यको प्राथमिकतामा पर्छ कि पर्दैन। त्यसले राज्य कतिको संवेदनशील छ भन्ने कुरा दर्शाउँछ। कोरोना महामारी आउनुअगाडि सरकार आफ्ना विभिन्न माध्यम प्रयोग गर्दै नागरिकप्रति अत्यधिक संवेदनशील रहेको, समृद्ध नेपाल र सुखी नेपाली बनाउन क्रियाशील रहेको, कोही भोकै बस्नुनपर्ने र सडकमा माग्नुनपर्ने अवस्था सृजना गर्न उद्यत् रहेको र त्यसैको तयारीमा अहोरात्र लागिरहेको भनी पटकपटक शब्दमार्फत जानकारी दिइरहँदा नागरिकका मनमा एक किसिमको आशामिश्रित सन्तुष्टि रहेको थियो तर जब महामारीमा मुलुक फस्यो, त्यसपछि सरकारलगायत राज्यका विभिन्न निकायको वास्तविक कार्यक्षमता र संवेदनशीलता छरपस्ट हुन थाल्यो। वर्तमान अवस्थामा जहाँ नागरिक महामारी, बाढीपहिरो र बेथितिले आक्रान्त हुँदा सरकारका ती तयारी कस्ता थिए भन्ने स्पस्ट भएको छ। कोरोना महामारीको विषम परिस्थितिले राज्यलाई वर्षौंदेखि गाँजेको अन्य महामारीलाई पनि उजागर गरिदिएको छ। जस्तो बिचौलियाको महामारी, भ्रष्टाचारको महामारी, नैतिकतामा खडेरी, नातावाद र कृपावादको महामारी आदि सरकारमार्फत राज्यका विभिन्न निकायमा पारिवारिक व्यवस्थापन, व्यक्तिगत र दलगत भागबन्डा, कमजोर कूटनीतिजस्ता विकृतिले ल्याएको परिणाम देख्दा नागरिकभित्र एक किसिमको वितृष्णा पैदा हुन् थालेको अनुभूति हुन्छ। तर आलोचनात्मक चेतको अभावमा रमाउने सरकार आफैंमा मग्न भइरहेको देख्दा वर्तमानभन्दा पनि भविष्य झन् संकटपूर्ण होला भन्ने लख काट्न थालिएको छ। सरकारले समाजलाई विधिको शासनमार्फत दिशानिर्देश गर्नुको सट्टा आपसका कमीकमजोरी छोप्न प्रयासरत रहिरहँदा त्यसको प्रभावस्वरूप सम्पूर्ण संवैधानिक निकायको कार्यप्रतिको बढ्दो अविश्वास र असन्तुष्टिले राज्यको नागरिकप्रतिको संवेदनहीनता प्रस्ट देखिन थालेको छ। यस्तो विषम परिस्थितिमा त तिनको संवेदनहीनता कतिसम्म छ भने अगाडिको अवस्था कस्तो रहे होला, व्यवस्था परिवर्तनले कसलाई लाभान्वित गर्यो, किन पटकपटक नागरिकले बलिदान गरे भन्ने जस्ता पीडादायी प्रश्न उब्जिन थालेको देखिन्छ। प्रधानमन्त्री आफ्ना भजनमण्डलीसँग रमाइराख्दा र आलोचनालाई ओठेजवाफ फर्काइरहँदा सरकारमा रहेका व्यक्तिहरू व्यक्तिगत र दलगत स्वार्थमै रुमल्लिनुको कारण उत्पन्न आन्तरिक किचलोले निष्ठावान् राजनीतिक कार्यकर्ता तथा सर्वसाधारण नागरिकसमेत निराश हुन थालेका छन्। राजनीतिक चेतले भरिएका सर्वसाधारण नागरिक र कुण्ठाले भरिएका नेतृत्व तहबीचको बुझाइमा निकै फरक छ। एकातिर नागरिक जसलाई राम्ररी थाहा छ सरकारको मुख्य दायित्व भनेको विधि व्यवस्थापनमार्फत थिति बसाल्दै नागरिकको जीवन सुरक्षित, सम्मानित र समृद्ध बनाउने हो बने अर्कातिर सरकारको गन्तव्य र मन्तव्यबीच कुनै तालमेल भेटिँदैन। शब्दमा पटकपटक नेपाली जनताका चाहना भनी प्रयोग गरिए पनि कार्य र व्यवहारमा तिनलाई केन्द्रमा राखी तिनीप्रति कुनै संवेदनशीलता भेटिँदैन। कमीकमजोरी छोप्न प्रयासरत रहिरहँदा त्यसको प्रभावस्वरूप सम्पूर्ण संवैधानिक निकायको कार्यप्रतिको बढ्दो अविश्वास र असन्तुष्टिले राज्यको नागरिकप्रतिको संवेदनहीनता प्रस्ट देखिन थालेको छ। सरकार प्रमुखले जतिपटक भ्रष्टाचार गर्दिनँ र गर्न पनि दिन्न भनी बोल्छन् त्यति सर्वसाधारण नागरिकको मानसपटलमा सरकारमा संलग्न नेताहरूको आलिशान बंगला, भव्य जीवनशैली, सुविधासम्पन्न दैनिकी र हाम्रा जति राम्रा भन्ने संस्कारको निरन्तरता झल्झली अगाडि आइदिन्छ। छोटो समयमा आफ्ना नेताका बृहत् आर्थिक प्रगतिका आधार भेट्टाउन नसक्दा भ्रष्टाचार र बेथितिको सहजै अनुमान लगाउन सक्छन्। जबजब नागरिकताका विषय अगाडि आउँछ त्यसमा राजनीति घुसाइँदै विवादित बनाइन्छ। नेपाली नागरिकताभित्र छिराइने राजनीतिले नागरिकताविहीनताले बनाएको अनागरिकको दैनिकी कतिसम्म कठिन हुन्छ भन्नेप्रति सरकार संवेदनहीन छ। नेपालको संविधान २०७२ अनुसार नेपाली नागरिक भए पनि कानुन बनाउन नसक्दा अनागरिक भई बाँच्नुको पीडा सरकारले महसुस गर्न सकेन र आफ्नो राजनीतिक स्वार्थअनुरूप अचानक संसद् अधिवेशन अन्त्य गरियो, जसको कारण नेपाल नागरिकता ऐन संशोधन विधेयकका रूपमा २०७५ सालमै प्रतिनिधिसभामा दर्ता भई राज्य व्यवस्था सुशासन समितिमा पुगेको लामो समयसम्म प्राथमिकतामा नपारिँदा दुई वर्षपछि बल्लबल्ल अगाडि सारिएको सुझावसहितको नागरिकता विधेयक पहिलो प्राथमिकतामा राखी परिमार्जन गर्दै विभेदको अन्त्यसहितको ऐन बनाउनुको सट्टा अब अर्को संसद् अधिवेशनसम्मका लागि लम्ब्याइएको छ। यसरी लम्बिँदा पाँच वर्षसम्म अनागरिक भई बाँचेकाका झीनो आशा पुनः निराशामा परिणत भयो र कतिले त आत्महत्याको प्रयाससमेत गरे। तर सरकारलाई यो पीडाले छोएन। नेपाली संविधानअनुसार नागरिक तर राज्यले बनाएको अनागरिक जसले गर्दा तिनका दैनिकी अत्यधिक कठिनताका साथ बित्दै छ। जबकि विभिन्न बेथिति नीतिगत रूपमै स्थापित गर्न कानुन निर्माण र परिमार्जन गर्दै अनुचित लाभमा रमाउन कत्ति पनि समय नलागेको अनेकौं उदाहरण भेटिन्छ। कहाँसम्म भने कुनै एक व्यक्तिविशेषलाई आफ्नो इच्छाअनुसार शक्तिको बाँडफाँट गर्न तुरुन्त संविधान संशोधनसम्म गर्न अगाडि सर्ने सरकार उक्त संविधानमा रहेका कतिपय लैंगिक विभेद र असमानताका प्रावधानहरू संशोधन गर्ने आवश्यकता कहिल्यै महसुस गरेन। यो भनेको नागरिकप्रतिको संवेदनहीनता नै हो। त्यसैगरी विचारले भन्दा पनि स्वार्थले मिल्नेहरूको अप्राकृतिक एकताभित्रको सनक र स्वार्थपूर्तिका लागि सिर्जित तान्डवले अहिलेको विषम परिस्थितिमाथि झन् विषमता थपेको देखिन्छ। तिनका दलगत संरचनादेखि लिएर सरकारका विभिन्न निकायलाई व्यक्ति व्यवस्थापनका रूपमा परिणत गरिदिँदा अपेक्षित कार्य सम्पादन हुन सकेको छैन। यसले गर्दा समाजमा एक किसिमको अराजकता बढ्दै विधिको शासनप्रतिको विश्वास गुम्दै छ। एउटा सामान्य उदाहरण हेर्ने हो भने चिनियाँ कम्युनिस्ट पार्टी जसको लगभग नौ करोड पार्टी सदस्य नै छन्, त्यहाँ केन्द्रीय समितिमा जम्मा २०५ जना छन्, जसको क्षमताअनुसारको जिम्मेवारी र जवाफदेहिताका कारण चीनमा कम्युनिस्ट पार्टीले गरेको प्रगति जगजाहेर छ। तर नेपालको नेकपा जहाँ आठ लाखका हाराहारीमा पार्टी सदस्य छन् त्यसको केन्द्रीय समितिमा रहेको सदस्य संख्या ४५० त्यस्तै प्रत्येक जिल्लामा रहेका जिल्ला कमिटी सदस्य अलग्गै ती सबै संरचनाले मुलुकको समृद्धि र सर्वसाधारण नागरिकको सहज दैनिकीमा कुनै भूमिका खेलेको छ ? कि नेतृत्व तहकाको जिल्ला भ्रमण व्यवस्थापनमै स्रोत र साधन खर्चिएका छन् ? त्यसको लेखाजोखा गरिन्न। समूहगत छलफल गरी निर्णय गरिने उद्देश्यले निर्मित स्थायी समिति बैठक त निर्धारित समयमा बस्दैन भने त्यहाँभित्रको वैचारिक भिन्नता, नेतृत्वको मूल्यांकन, परिमार्जन तथा समयसान्दर्भिक स्कुलिङको आवश्यकता पहिचानका कुरामा कतिको संवेदनशील छन् भनी सहजै अनुमान गर्न सकिन्छ। राज्य सञ्चालनमा प्रतिपक्षीको भूमिका पनि कम महत्र्वपूर्ण हँुदैन, तर २००७ देखि नै समयसमयमा देखिने आन्तरिक कलह, पदीय लोलुपता र अक्षम नेतृत्वको सिकार बन्दै आएको कांग्रेस पार्टी जसको वर्तमान अध्यक्ष तत्कालीन समय २०५२ को प्रधानमन्त्री केही युवाको मागप्रति संवेदनशीलता नदेखाएकाले राज्यले बेहोर्नुपरेको माओवादी द्वन्द्वको पीडा र क्षति सर्वविदितै छ। प्रतिपक्षमै रहे पनि भागबन्डामा नरमाएका भए प्रभावकारी भूमिका निभाउन सक्थे तर निषेधको राजनीतिमा रमाउने कमजोर नेतृत्व क्षमताका कारण सरकारको नागरिकप्रतिको संवेदनशीलता बढाउन खबरदारीसहितको भूमिका निभाउन सकेको देखिन्न। यसबाट के स्पष्ट हुन्छ भने विगतदेखि वर्तमानसम्म पद्धति फेरिए पनि व्यक्ति नफेरिँदा उही प्रवृत्ति हावी भइरह्यो र राज्यको नागरिकप्रतिको संवेदनहीनताको निरन्तरता चलिरह्यो। झा समाजशास्त्री हुन्। च्भउथिँयचधबचम"
विश्वमा कोरोना संक्रमितको संख्या दुई करोड १८ लाख नाघ्यो,विश्वमा दुई करोड १८ लाख २८ हजार ९२९ जना कोरोना संक्रमित भएका विश्व स्वास्थ्य संगठन (डब्लुएचओ) ले जानकारी दिएको छ । सो संगठनकाअनुसार सोमबारसम्म विश्वभरी कोरोना भाइरस संक्रमणबाट सात लाख ७३ हजार ११४ जना कोरोना भाइरस संक्रमणका कारण मृत्यु भएको छ । संक्रमित मध्ये हालसम्म एक करोड ४५ लाख ६५ हजार १७३ व्यक्ति कोरोना मुक्त भएका छन् । विश्वभरमा ६४ लाख ९० हजार ६४२ व्यक्ति कोरोना भाइरस संक्रमित रहेका उनीहरुको उपचार भइरहेको छ । संक्रमितहरु मध्ये ६४ हजार ३२९ जनाको अवस्था गम्भीर रहेको जनाएको छ । चीनको हुबे प्रान्तको वुहान शहरबाट गत वर्षको डिसेम्बरको अन्त्यबाट शुरु भएको कोरोना भाइरस संक्रमणको कारण अमेरिका सबैभन्दा बढी प्रभावित भएको छ । डब्लुएचओकाअनुसार संयुक्त राज्य अमेरिकामा मात्र ५५ लाख ६६ हजार ६३२ जनामा कोरोना भाइरसका संक्रमित रहेका छन् । यस प्रकोपका कारण अमेरिकामा १ लाख ७३ हजार १२८ व्यक्तिको मृत्यु भइसकेको बताइएको छ । दक्षिण अमेरिकामा ५२ लाख ८४ हजार १८८ जना कोरोना भाइरस संक्रमति रहेका छन् । यहाँ १ लाख ७६ हजार १२० जनाको मृत्यु भएको छ । उत्तर अमेरिकामा ६५ लाख ६५ हजार ७७४ जना कोरोना भाइरस संक्रमति रहेका छन् । यहाँ १ लाख ४७ हजार ५३५ जनाको मृत्यु भएको छ । युरोपमा ३१ लाख ६७ हजार १८२ जना कोरोना भाइरस संक्रमित रहेका छन् भने दुई लाख ३ हजार १४७ को मृत्यु भएको छ । एसिया ५६ लाख ६२ हजार १९३ जनामा कोरोना भाइरस संक्रमण रहेको छ भने १ लाख २० हजार १७२ जनाको मृत्यु भएको छ । अफ्रिकामा ११ लाख २३ हजार १४२ जनामा कोरोना भाइरस संक्रमण रहेको छ भने २५ हजार ६७८ जनाको मृत्यु भएको छ । ओसियानामा २५ हजार ७२९ जनामा कोरोना भाइरस संक्रमण रहेको छ भने ४४७ जनाको मृत्यु भएको छ ।
"भारतीय पूर्वराष्ट्रपति मुखर्जी भेन्टिलेटरमा, अवस्था गम्भीर","नयाँदिल्ली : कोरोनाभाइरसका कारण बिरामी परेका भारतीय पूर्वराष्ट्रपति प्रणव मुखर्जीको अवस्था अझै गम्भीर रहेको अस्पतालले जनाएको छ । ८४ वर्षीय मुखर्जीलाई भेन्टिलेटरमा राखिएको छ । सोमबार दिल्लीस्थित सैनिक अस्पतालले जनाए अनुसार उनलाई १० अगस्टमा अस्पताल भर्ना गरिएपछि उनी कोमामा पुगेका हुन् । श्री प्रणव मुखर्जीको स्वास्थ्य अवस्था गम्भीर छ । उनलाई भेन्टिलेटर सहायता दिइएको छ । र नजिकबाट निगरानी गरिएको छ, अस्पतालले निकालेका विज्ञप्तिमा उल्लेख छ । मुखर्जीको परिवारका सदस्यहरुका अनुसार उनको अवस्था पहिले भन्दा क्रमशः सुधारोन्मुख छ । मुखर्जी २०१२ देखि २०१७ सम्म भारतको राष्ट्रपति थिए । भारतमा कोरोनाभाइरसको संक्रमण तीव्र रुपमा फैलिँदै गर्दा मोखर्जी पनि यसबाट स्रक्रमित बन्न पुगे ।"
सधैँ मुस्कुराइरहुनू मनीषा,"काठमाडौं : म कति समय बाँच्छु भनेर प्रश्न गरिरहन्थें । डाक्टरहरू मौन बस्थे । जब उनीहरू जवाफविहीन हुन्थे, मलाई निकै डर लाग्थ्यो । मृत्यु नजिकै आइसक्यो जस्तो लाग्थ्यो । त्यो बेला मेरो बुझाइअनुसारको क्यान्सर भनेको मेन्टल्ली डेथ थियो । क्यान्सर लाग्नु भनेको जीवन सकिनु हैन भनेर बुझ्न मलाई लामो समय लाग्यो । आठ वर्षअघि पाठेघरको क्यान्सरसँग साक्षात्कार गरेकी बलिउड नायिका मनीषा कोइराला हाल बोनसको जिन्दगी बाँचिरहेकी छन् । भन्छिन्, क्यान्सरले मलाई पुनर्जन्म दियो । मनीषाले आत्मबल गुमाइनन् । उनको दृढ आत्मविश्वास, इच्छाशक्तिले नै क्यान्सरलाई परास्त गर्न सकिन् । र, त यही आइतबार ५०औं जन्मोत्सव मनाउने मौका पाइन् । सन् १९७० अगस्ट १६ मा जन्मिएकी मनीषा जिन्दगीको आधा शतक समय पार गरिन् । मनीषा कोइराला आफैंमा पूर्ण परिचय हो । जो नेपालमा जन्मिएर बलिउडमा स्थापित भइन् । सन् १९९१ मा अभिनेता विवेक मु श्रानसँग जोडी बाँधेको सौदागर फिल्मबाट बलिउडमा डेब्यु गरेकी थिइन् मनीषाले । उनको डेब्यु फिल्म सौदागर निकै चर्चामा रह्यो । त्यस सफलताले उनलाई लगातार फिल्म दिलायो । ६ दर्जनभन्दा बढी फिल्ममा अभिनय गरेकी मनीषा बलिउड छिर्नुअघि नेपाली फिल्म फेरि भेटौलामा पनि खेलेकी थिइन् । तर यो फिल्म राम्रो चलेन । मृत्युलाई निकै नजिकबाट अनुभव गरेकी मनीषा अहिले अरूलाई हौसला दिँदै हिँड्छिन् । क्यान्सरलाई कसरी जित्ने स्वास्थ्य सन्देश बाँडिरहेकी हुन्छिन् । यसै साता बलिउड नायक सञ्जय दत्त क्यान्सरपीडित भए । सञ्जयलाई हौसल बढाउँदै मनीषाको अग्रिम शुभकामना थियो, तिमी क्यान्सरलाई जरुर पराजित गर्छौ सञ्जय । उनले आफ्नो मृत्यु अनुभवलाई अंग्रेजी भाषाको पुस्तक हिल्डमा पोखेकी छन् । रिल लाइफमा निकै चमकधमक र रंगरमाइलो जिन्दगी बाँचेकी मनीषाले जिन्दगीलाई खासै फर्केर हेर्नु परेको थिएन् । क्यान्सर लागेपछि नै उनले खास जिन्दगी बुझिन् । क्यान्सरलाई मृत्युसँग लड्ने अवसरका रूपमा ग्रहण गरिन् । एक दशकअघि व्यवसायी सम्राट दाहालसँग वैवाहिक सम्बन्धमा जोडिएकी मनीषाको दाम्पत्य रथ भने लामो समय गुड्न सकेन । विवाह टुट्नु, क्यान्सर लाग्नु र अभिनयबाट टाढिनु पर्दा उनले कठिन समय पार गरेकी थिइन् । जन्मदिनको ५०औं वर्षगाँठ मनाइरहँदा उनको आत्मविश्वास, जीवनप्रतिको सकारात्मक दृष्टिकोण भने अझ मौलाएर गएको देख्न सकिन्छ । पछिल्लो समय उनमा आध्यात्मिक झुकाव बढ्दै गएको छ । राष्ट्रप्रेम र मनीषा जेठको पहिलो साता अभिनेत्री मनीषा कोइरालाले गरेको एक ट्विटका कारण विवादमा तानिएकी थिइन् । नेपालभारत सीमा विवादमा नेपालको पक्षमा ट्विट लेखेको भन्दै भारतीय ट्विटर प्रयोगकर्तादेखि सञ्चारमाध्यमले उनीविरुद्ध अनर्गल प्रचार गरे । परराष्ट्र मन्त्री प्रदीप ज्ञवालीले लिम्पियाधुरा, लिपुलेक र कालापानीसहितका भूभाग समेट्दै ७ प्रदेश, ७७ जिल्ला र ७ सय ५३ स्थानीय तहको प्रशासनिक विभाजन खुल्ने गरी नेपालको नक्सा प्रकाशित गर्ने मन्त्रिपरिषद्को निर्णय भन्दै ट्विट गरेका थिए । सोही ट्विटलाई रिट्विट गर्दै मनीषाले विचार राखेकी थिइन्, हाम्रो सानो राष्ट्रको गरिमा बढाएकोमा धन्यवाद । अब तीन महान् देशबीच शान्तिपूर्ण र सम्मानजनक वार्ताको आशा गर्दछु । लगत्तै उक्त ट्विटमा मिश्रित प्रतिक्रिया आए । भारतीय टीभी च्यानल एबीपी न्युजले त उनको ट्विटलाई भारतको नुन खाएर चीनको गीत गाउने ? भन्ने आरोपसमेत लगायो । त्यसबेला सामाजिक सञ्जालमा आइएम विथ मनीषा ट्याग गरेर धेरैले उनको साथ दिए । उनले सो टिप्पणीको कडा ढंगले खण्डन गरिन्, कला बेचेकी हुँ, स्वाभिमान होइन । मनीषाकी आमा सुष्मा कोइरालाले गत वर्ष पोखरामा भएको लिट्रेचर फेस्टिभलमा मनीषालाई डाक्टर बनाउने इच्छा राखेको बताएकी थिइन् । तर छोरी राम्रो कलाकारको रूपमा उदाएकोमा म गर्व गर्छु । उनले प्रफुल्लित हुँदै भनेकी थिइन् । नेपाली कांग्रेसको महाधिवेशन संघारमा छ । बीपी कोइरालाकी नातिनी मनीषालाई भने राजनीतिमा रुचि छैन । सायद बुवा प्रकाश कोइरालालाई पनि राजनीतिमा असफल भएको उनले नजिकबाट नियालेकी छन् । उनको भनाइ छ, सबैले राजनीति नै गर्नुपर्छ भन्ने छैन । आआफ्नो क्षेत्रमा सबैले राम्रो गरौं । मनीषालाई जन्मदिनको ५०औं वर्षगाँठको शुभकामना ।"
बौद्धिक बिचौलिया मालामाल,"दृष्टान्त १ खानेपानी तथा ढल निकास विभागअन्तर्गत परामर्श सेवाविभागमा स्थायी तथा पुल दरबन्दीसहित सहसचिव १०, उपसचिव २७ र इन्जिनियर, अन्य अधिकृत तथा सब इन्जिनियर ८९ कर्मचारीसमेत १ सय २६ जना सम्बन्धित क्षेत्रका विज्ञ र प्राविधिक जनशक्ति कार्यरत छन् । उनीहरुलाई कार्य विवरणसहितको जिम्मेवारी तोकिएको छैन । बाह्य परामर्शदाता नियुक्त गरी काम गरिएको छ । (२०७४।७५ को ५६ औं प्रतिवेदन) दृष्टान्त २ भौतिक पूर्वाधार तथा यातायात मन्त्रालयमा हाइवे इन्जिनियर, जिओटेक्निकल इन्जिनियर, हाइड्रोलिजिष्टजस्ता जनशक्ति उपलब्ध हुँदाहँुदै पुल तथा सडकको सम्भाव्यता अध्ययन, विस्तृत सर्वेक्षण, डिजाइन तयारीका लागि परामर्शदाता नियुक्त गरी १४ इकाईबाट ३३ करोड ६८ लाख खर्च गरेका छन् । विभागीय जनशक्तिको उपयोग नगरी परामर्शदाताबाटै काम गराएको मनासिब देखिदैंन । यसमा सुधार हुनुपर्छ । ( २०७१।७२ को ५३ औं प्रतिवेदन) । दृष्टान्त ३ कृषि तथा पशुपन्छी विकास मन्त्रालयअन्तर्गतको उच्च मूल्य कृषि बस्तु विकास आयोजनाले आर्थिक बर्ष २०७०।७१ सम्म ३४ करोड ८५ लाख ८९ हजार रुपैयाँ खर्च गरेको थियो । यसमध्ये २०७५ प्रतिशतका दरले ७ करोड २३ लाख ३८ हजार रुपैयाँ मात्रै प्रत्यक्ष रुपमा किसानको हकमा खर्च गरिएको थियो । बाँकी ७९२५ प्रतिशतका दरले २७ करोड ६२ लाख ५१ हजार रुपैयाँ प्रशासनिक, कार्यान्वयन साझेदारलाई भुक्तानी, सबारी साधन खरिद, अध्ययन, तालिमलगायतमामा खर्च भएको थियो । (२०७०।७१ को ५२ औं प्रतिवेदन) । काठमाडौं : परामर्शदाताका नाममा सिमित बौद्धिक बिचौलिया ले एउटा मन्त्रालयले बर्षभर खर्च गर्ने बार्षिक बजेट हाराहारीमा रकम लुट्दै आएका छन् । अधिकांश बैदेशिक ऋण तथा अनुदान सहायताबाट सञ्चालित आयोजनाको झण्डै ३५ प्रतिशतसम्मको रकम यस्तै बौद्धिक बिचौलियाले विभिन्न शर्त राखेर बाँडिचुडी खाएका छन् । कुनै आयोजनाले त ४५ प्रतिशतभन्दा बढी रकम यस्तामा खर्च गरेका छन् । यसले गर्दा लक्षित समूह लाभान्वितभन्दा सिमित समूह मालामाल भएका छन् । पछिल्लो ६ बर्षको अवधीमा बौद्धिक बिचौलियाले चानचुने रकम खाएका छैनन् । १० अर्ब होइन । २० अर्ब पनि होइन । ३३ अर्ब रुपैयाँभन्दा बढी लुटिएको छ । अझ यर्थाथ तथ्याँक संकलन हुने हो भने ६ बर्षको अवधीमा ४० अर्बभन्दा बढी रकमले बौद्धिक बिचौलियाको भुँडी भरिएको छ । बौद्धिक बिचौलियाको घोटालाको रजाई यतिमै सिमित छैन । परेका वेला आफु चढ्ने सबारी साधनको भाडाको नाममा पनि करोडौं रकम आयोजनाबाट दोहन गरेका छन् । सरकारी कर्मचारीले पनि थोरवहुत कमिशन पाउनाले वैदेशिक लगानीका आयोजनाबाट बौद्धिक बिचौलियाको पेशा झाँगिदैं गएको हो । आर्थिक बर्ष २०७०।७१ देखि २०७५।७६ सम्मको ६ बर्षको अवधीमा करिब १ दर्जन मन्त्रालय र मातहत सञ्चालन भएका आयोजनाले परामर्श सेवाका क्षेत्रमा ३३ अर्ब २१ करोड ७१ लाख ५३ हजार रुपैयाँ खर्च गरेका छन् । यो रकम परामर्शदाता दिने समूह र निकायले प्रयोग गरेको गाडी भाडावापत बाहेकको रकम हो । महालेखा परीक्षक कार्यालयका सह प्रवक्ता नेत्रप्रसाद पौडेलकाअनुसार आफ्नै जनशक्तिबाट कुनै काम हुन नसकेको अवस्थामा मात्रै प्रतिस्पर्धाको आधारमा परामर्शदाता नियुक्त गर्ने नीति छ । तर, लहडमा हरेक आयोजनाले आफूखुशी नियुक्ति गरी फजुल गर्दै आएको पाइएको उनले बताए । पौडेलले भने, परामर्श सेवाका नाममा अचाक्ली रुपमा खर्च गर्ने प्रतिस्पर्धा नै चलेको छ । यसले गर्दा लक्ष्यित क्षेत्रमा कुनै पनि प्रकारको सुधार आएको छैन । भौतिक पूर्वाधार तथा यातायात मन्त्रालय, शहरी विकास मन्त्रालय, उर्जा, जलस्रोत तथा सिंचाई मन्त्रालय, खानेपानी मन्त्रालय, वन तथा वातावरण मन्त्रालय, शिक्षा तथा जनसंख्या मन्त्रालय, कृषि तथा पशुपन्छी विकास मन्त्रालय, स्वास्थ्य तथा जनसंख्या मन्त्रालय, गृह मन्त्रालय, उद्योग बाणिज्य तथा आपूर्ति मन्त्रालय, संघिय मामिला तथा सामान्य प्रशासन मन्त्रालय, संस्कृति, पर्यटन तथा नागरिक उड्डयन मन्त्रालय, सूचना तथा सञ्चार मन्त्रालयले परामर्शदाता नियुक्त गरि अत्याधिक खर्च गरेका छन् । यस्तै साविकको बिज्ञान, प्रविधि तथा वातावरण मन्त्रालय, संघीय मामिला तथा स्थानीय विकास मन्त्रालय र सिंचाई मन्त्रालयले पनि होडबाजी गरी परामर्शदाता नियुक्त गरी विगतमा ठूलो रकम यो क्षेत्रमा खर्च गरेका थिए । यसमध्ये पनि कृषि तथा पशुपन्छी विकास मन्त्रालय, भौतिक पूर्वाधार तथा यातायात मन्त्रालय, शहरी विकास मन्त्रालय, उर्जा, जलस्रोत तथा सिंचाई मन्त्रालय, खानेपानी मन्त्रालयले सबै नियम कानुन मिचेर परामर्शदाताको नाममा सबैभन्दा बढी खर्च गरेका छन् । मन्त्रालयगत् ६ बर्षको खर्चको फेहरिस्त यहाँ उल्लेख गर्न साध्य नभएपनि केही प्रमुख खर्च यस्तो छ, गत् आब २०७५।७६ मा भौतिक पूर्वाधार तथा यातायात, शहरी विकास, उर्जा, जलस्रोत तथा सिंचाइ र खानेपानी मन्त्रालयले १ अर्ब ६७ करोड रुपैयाँ खर्चेको थियो । सोही बर्षमा एक्लो कृषि तथा पशुपन्छी विकास मन्त्रालयले १ अर्ब ९४ करोड २९ लाख खर्च गरेको छ । स्वास्थ्य तथा जनसंख्या मन्त्रालयले ३ अर्ब ४३ करोड खर्च गरेको थियो । गत् आब २०७४।७५ मा भौतिक पूर्वाधार तथा यातायात, शहरी विकास, उर्जा, जलस्रोत तथा सिंचाई, खानेपानी र संघीय मामिला तथा सामान्य प्रशासन मन्त्रालयले ३ अर्ब खर्चेको थियो । एक्लो कृषि तथा पशुपन्छी विकास मन्त्रालयले २ अर्ब ७१ करोड खर्च गरेको थियो । यस्तै गत् आब २०७३।७४ मा कृषि तथा पशुपन्छी मन्त्रालयले १ अर्ब ९१ करोड खर्च गर्दा भौतिक पूर्वाधार तथा यातायात मन्त्रालय र संघीय मामिला तथा स्थानीय विकास मन्त्रालयले क्रमशः १ अर्ब ६५ करोड ६२ लाख र १ अर्ब १८ करोड खर्च गरेको थियो । कार्यालयको मौजुदा जनशक्तिबाट गर्न सकिने कार्यसमेत परामर्शदाताबाट गराइएको छ । भौतिक पूर्वाधार तथा यातायात, शहरी विकास, उर्जा, जलस्रोत तथा सिंचाई, खानेपानी मन्त्रालयलगायतमा विभागमा प्राविधिक जनशक्तिकोको पर्याप्त उपस्थिति रहेपनि परामर्शदाता नियुक्त गरेको भेटिएको छ । यो बिषयलाई पुष्टि गर्न माथिको (दृष्टान्त एक र दुई) को ज्वलन्त उदाहरण हेरौ । अर्थविद् केशब आचार्यकाअनुसार परामर्शदाताको नियुक्त गर्ने नाममा नेपालको आफ्नै दक्ष जनशक्तिको क्षमता अभिवृद्धि हुन नदिन सदाका लागि बाटो अवरुद्ध गरिएको छ । सेटिङ्गको आधारमा स्वदेशी प्राविधिज्ञहरुको क्षमता विकास हुन नदिन परामर्शदाताको नाममा ठूलो गिरोह नै सक्रिय छन, आचार्यले भने । आवश्यक नभएपनि परामर्शदाता नियुक्त गर्न ठूलो आर्थिक लेनदेन हुने भएकाले अहिले प्रायःजसो अधिकाँश बिकाशे मन्त्रालयले परामर्शदाता नियुक्त गर्दै आएको छन् । अहिले परामर्शदाताको नाममा ठूलो खेती र फट्याई भएको छ, अर्थविद् आचार्यले भने,परामर्शदाता दिनेलाई बौद्धिक बिचौलियाभन्दा फरक पर्दैन । यो खेतीमा रोक लगाइएन भने आउने दिनमा यसले भयावह रुप लिने बेर छैन् । मनमोहन अधिकारी प्रधानमन्त्री र भरतमोहन अधिकारी अर्थमन्त्री भएको समय (२०५१५२) मा परामर्शदाता नियुक्त र अत्याधिक खर्चलाई नियन्त्रण गर्न ठूलो तयारी भएको थियो । तर वैदेशिक लगानीको आयोजना र सरकारी कर्मचारीको असहयोगका कारण उक्त तयारी गर्भमै तुहिएको थियो । केही अफवादवाहेक नेपालमै दक्ष प्राविधिक पर्याप्त परिमाणमा उपलब्ध रहेको अवस्थामा पनि परामर्शदार्ताको नाममा विदेशी एजेष्ट लाई पालेर ठूलो आर्थिक घोटाला भएको आचार्यको ठहर छ । परामर्श सेवाको नाममा सबैभन्दा बढी गत् आर्थिक बर्ष २०७५।७६ मा ८ अर्ब ९६ करोड ७४ लाख ११ हजार रुपैयाँ खर्च भएको छ । सबैभन्दा कम आर्थिक बर्ष २०७१।७२ मा ३ अर्ब ६० करोड रुपैयाँ खर्च भएको छ । विकाशे मन्त्रालयले यो परिमाणमा अनुत्पादक क्षेत्रमा रकम खर्च गरेका हुन् । कृषि बिज्ञ डा कृष्ण पौडेलले परामर्श दाताको नाममा ठूलो रकम घोटाला भइरहेको बताए । सरकारले सम्झौता गर्ने समयमै लगानी र परामर्शदातामध्ये एक मात्रै स्वीकार गर्नुपर्ने उनको सुझाव छ । खर्च पनि उसैको र परामर्शदाता पनि उसैको भएर लगानीको अधिकाँश रकम दातृ निकायले आफै लग्ने गरेको पौडेलले बताए । वैदेशिक ऋण र सहायता अनुदानमा सञ्चालित यस्ता अनुदानले लक्षित वर्गभन्दा परामर्श र प्रशासनीय कार्यमा अत्याधिक खर्च गरेको प्रतिवेदनहरुले देखाएको छ । यो बिषयलाई पुष्टि गर्न माथिको (दृष्टान्त तीन) को ज्वलन्त उदाहरण हेरौ । महालेखापरिक्षकको कार्यालयले अनियमिततासम्बन्धी सयौं यस्ता यथार्थ विवरण प्रतिवेदनमा उल्लेख गरेको छ । यो उदाहरणले वैदेशिक आयोजनाबाट किसानको नाममा आयोजनाकै अधिकारी र कर्मचारीले मौजमस्ती गरेको प्रस्ट पार्छ । परामर्श सेवा दिने व्यक्ति र समूहले नेपाली मुद्रामा भन्दा अमेरिकी डलर, युरो र येनमा पारि श्रमिक बुझ्दै आएका छन् । महालेखा परिक्षकको कार्यालयबाट जारी वार्षिक प्रतिवेदनले यस्ता कुरितीलाई बर्षेनी उठान गरेपनि यस्ता खर्चलाई नियन्त्रण गर्नुको साटो बर्षेनी यो प्रवृति बढेको बढ्यै छ । विश्व बैंक, एशियाली विकास बैंक र विभिन्न वैदेशिक दातृ निकायको ऋण तथा अनुदान सहायताबाट सञ्चालित आयोजनाले परामर्शदाता राखेर आयोजनाको कूल बजेटको अधिकतम ४५ प्रतिशत हिस्सा आफ्नै मुुलुकमा फिर्ता लान्छन् । वैदेशिक परामर्शदातासँगको निर्भरता घटाउँदै स्वदेशी प्राविधिक जनशक्तिको उपयोग गरी दक्षता अभिवृद्धि गर्दै जानुपर्नेमा विभिन्न मन्त्रालयले आफुखुशी परामर्शदाता नियुक्त गरी अतिरिक्त खर्च गर्दैआएका छन्, यस्तो खर्चमा नियन्त्रण गर्नुपर्छ, महालेखा परिक्षकको कार्यालयको बार्षिक पुस्तिकामा उल्लेख छ । महालेखा परिक्षक कार्यालयले तयार पार्ने वार्षिक प्रतिवेदनमा परामर्शदातासम्बन्धी तथ्याँक आफैमा पूर्ण नभएपनि प्रतिवेदनले जे जति समस्या उठान गरेको छ, त्यसले भइरहेको आर्थिक घोटालालाई बाहिर ल्याउन काफी छ । सार्वजनिक खरिद ऐन २०६३ अनुसार कार्यालयको जनशक्तिबाट काम हुन नसकेको अवस्थामा मात्रै प्रतिस्र्पधाको आधारमा सबैभन्दा कम अंक कवोल गर्ने व्यक्ति, समुह र कम्पनीलाई परामर्शदाताको रुपमा नियुक्त गर्न सकिने व्यवस्था छ । यस्तै सार्वजनिक खरिद नियमावली २०६४ को नियम ८३ ले कुनै काम गर्न उच्चस्तरको विशेषज्ञता आवश्यक परेमा र त्यस्तो विशेषज्ञता हासिल गरेका केही परामर्शदाता मात्र भएमा योग्यता र प्रतिस्र्पधाको आधारमा परामर्शदाता नियुक्त गर्न सक्ने व्यवस्था छ ।"
कुनै बहानामा उपचार नरोक्नू,"काठमाडौं : सर्वोच्च अदालतले पीसीआर नगरेको कारण देखाएर स्वास्थ्य उपचार इन्कार नगर्न र विरामी नफर्काउन आइतबार अन्तरिम आदेश दिएको छ। प्रहरी प्रधान कार्यालय, गृह मन्त्रालय, स्वास्थ्य मन्त्रालय, महान्यायाधिवक्ता कार्यालयलगायत निकायका नाममा अन्तरिम आदेश जारी भएको हो। विरगञ्जका विभिन्न अस्पतालमा चहार्दाचहार्दै उपचार नपाई एकपछि अर्को मृत्युवरणका घटनाको दृष्टान्तसहित अधिवक्ता सुनिकुमार पटेलले रिट दायर गरेका थिए। उक्त रिटमा प्रारम्भिक सुनुवाईकै क्रममा सर्वोच्चका न्यायाधीश दीपककुमार कार्कीको एकल इजलासले सरकारका जिम्मेबार निकाय र अस्पतालहरुका नाममा अन्तरिम आदेश जारी गरेको छ। सर्वोच्चमा भएको सुनुवाईका क्रममा रिट निवेदक पटेलले विरगञ्ज महानगरपालिका, ११ का ६० वर्षीय चलितर महतोको पीसीआर रिपोर्ट नेगेटिभ हुँदाहुँदै यही साउन २२ गते नेशनल मेडिकल कलेजको आकस्मिक कक्ष अगाडी आधारभूत स्वास्थ्य उपचार नपाई रिक्सामै मृत्युवरण गर्नुपरेकोलगायत दर्दनाक घटनाको जानकारी इजलासलाई गराए। यस्तै विरगञ्ज छपकैयाकी विष्णु लामालाई पनि पाँचवटा नीजि अस्पतालमा भर्ना नलिएका कारण चहार्दाचहार्दै साउन २३ गते ज्यान गएको घटनाबारे इजलासको ध्यानाकर्षण गरिएको थियो। विरगञ्जकै राधेमाईकी ६२ बर्षिय शारदा देवी रौनियारको आरडिटीसमेत नेगेटिभ भएको अवस्थामा कुनै अस्पतालले भर्ना नलिएर साउन २४ गते मृत्यु भएको जनाउसमेत रिटमा दिइएको थियो। अस्पतालहरुमा उपचारका लागि अत्यावस्यक अक्सिजनका पाइपसमेत नजोडिएको दुखदायी अवस्थासमेत रिटमा दर्शाइएको छ। सुनुवाई क्रममा निवेदकतर्फका कानुनव्यवसायीले संविधानतः हरेक नागरिकलाई आधारभूत स्वास्थ्य सेवा पाउने, स्वास्थ्यमा समान पहुँच र स्वास्थ्य उपचारको जानकारी पाउने हक सुनिश्चित गरिए पनि व्यवहारमा उल्टो देखिएको जिकिर गरेका थिए। जनस्वास्थ्य ऐन, २०७५ ले आकस्मिक उपचार र स्वास्थ्य सेवाको पहुँच सुनिश्चित गरे पनि अस्पतालहरु पञ्छिने तथा लापरबाहीको हद नाघेको दाबी उनीहरुको थियो। सर्वोच्चले संविधानको धारा ३५ ले स्वास्थ्यसम्बन्धी हकलाई मौलिक हकका रुपमा स्विकारेको अवस्थामा राज्य संवेदनशिल हुनुपर्ने आदेशमा जनाइएको छ। नागरिक अस्पताल गएर उपचार पाउनु अधिकार रहेको तथा उपचार गर्ने दायित्व रहेकोतर्फ सरकारका निकायको ध्यानाकर्षण गरिएको छ। कोभिड(१९ को विषम परिस्थितिमा उपचारका लागि अस्पताल गएका विरामीहरुलाई पीसीआर परिक्षण नगरेका कारणले उपचारबाट वञ्चित गरी तत्काल उपचार गर्ने दायित्वबाट अस्पताल भाग्न मिल्दैन, अन्तरिम आदेशमा उल्लेख छ, त्यस्तो उन्मुक्ति अस्पताल वा स्वास्थ्य केन्द्रलाई हुन सक्दैन पनि। कारोना महामारीको समयमा अन्य रोग लागेका विरामी पनि हुनसक्ने बताउँदै ति विरामीले उपचार पाउने अधिकार हुने सर्वोच्चले जनाएको छ। स्वास्थ्य सेवा ऐन, २०७५ ले स्वास्थ्य संस्थामा उपलब्ध हुने आकस्मिक उपचार गर्न इन्कार गर्न नपाइने र इन्कार गरेमा ऐनविरुद्धको कसुर हुने चेतावनीसमेत आदेशमा दिइएको छ। कोरोनाको प्रभाव एवम् असर विश्वव्यापी रहेकाले सामान्य अवस्थाको पूर्वानुमान गर्न नसकिने सर्वोच्चले जनाएको छ। संविधान र कानुनी कर्तव्य पुरा गरी आकस्मिक स्वास्थ्य सेवाको हक सुनिश्चित गर्न सरकारलाई आदेशमा भनिएको छ। राज्य संयन्त्रलाई परिणाममुखी र प्रभावकारी रुपमा परिचालन गरी सबै जिल्ला, नगर, गाउँ तथा सबै स्वास्थ्य संस्थाहरुमा कुनै बाधा बन्देजरहित तबरले उपचारसम्बन्त्री आवस्यक सबै प्रकारका व्यवस्थाहरु गर्न अन्तरिम आदेशमा भनिएको छ। अधिवक्ता पटेलले कोरोनाबाहेकका विरामीलाईसमेत अस्पतालमा भर्ना नलिएर न्यूनतम मानवताको व्यवहारसमेत नदेखाएको बताए। नागरिकको बाँच्न पाउने हक, स्वास्थ्य सुरक्षा र पहुँचको प्रश्न उठाएर सार्वजनिक सरोकारको रिट दिएको हुँ, पटेलले अन्नपूर्णसँग भने, सर्वोच्चबाट सकारात्मक आदेश आएको छ। अक्षरसः कार्यान्वयन हुन जरुरी छ। सरकारका निकायले आदेश अनुसार संवैधानिक र कानुनी दायित्व पुरा गर्ने अपेक्षा गरौं। रिटमा लापरवाहीपूर्वक ज्यान मारेको भन्दै छानविन गरी दोषीलाई सजाय तथा पीडितलाई क्षतिपूर्तिको मागसमेत छ।"
कोरोनाबाट मृत्यु होइन तर कोही आएनन् मलामी,"विराटनगर : मोरङको विराटनगर महानगरपालिका३ मा शनिबार राति ९ बजे एक ८७ वर्षीया वृद्धाको मृत्यु भयो। उनी कोरोना भाइरस संक्रमित नभए पनि संक्रमणमा पर्ने डरका कारण कोही मलामी भएनन्। घरबाट शव उठ्ने अवस्था भएन। तब छिमेकी र प्रशासनको समन्वयमा नेपाली सेनाले संक्रमितजस्तो गरी आइतबार साँझ उनको शव व्यवस्थापन गरेको छ। कोरोना पोजिटिभ देखिएकाको शव मात्रै सेनाले व्यवस्थापन गर्छ। नेगेटिभ देखिए शव आफन्तलाई जिम्मा लगाइन्छ।ती वृद्धाको परिवारका सदस्य भने संक्रमित छन्। उनका ५६ वर्षीय छोरा गत मंगलबारदेखि मारवाडी सेवा सदनको आइसोलेसनमा छन्। ५० वर्षीया बुहारी र २८ वर्षीय नातिको रिपोर्ट पनि पोजिटिभ आएको छ। वृद्धाको भने रिपोर्ट नेगेटिभ देखिएको छ। स्याहारसुसार गर्ने बुहारी र त्यही घरमा बस्ने नातिमा कोरोना देखिएपछि वृद्धाको रिपोर्ट नेगेटिभ आए पनि छरछिमेकी घरमा पसेर शव उठाउन डराएको स्थानीय कुमार धमलाले बताए। ती वृद्धामा पनि कोरोनासँग मिल्दोजुल्दो लक्षण भने देखिएको थियो। उनको मृत्युपछि बुहारी र नाति भने शव रुँघेर बसेका थिए। उनका छोरामा कोरोना देखिएपछि पारिवारिक नाता सम्बन्धका सदस्यको परीक्षण गर्न बुधबार स्वाब संकलन गरिएको थियो। प्रदेश १ को जनस्वास्थ्य प्रयोगशालाबाट वृद्धासहित उनकी बुहारी र नातिको रिपोर्ट आइतबार बिहान मात्रै आयो। प्रयोगशालाले पटकपटक परीक्षण गर्दा पनि वृद्धाको रिपोर्ट भने नेगेटिभ आएको जनाएपछि दाहसंस्कार गर्न परिवारका सदस्य र आफन्तलाई अनुमति दिइयो। तर, छोरा, बुहारी र नातिलाई नै संक्रमण देखिएका कारण सर्ने त्रासका कारण घरमा छिमेकी र आफन्त प्रवेश नगरेको स्थानीय धमलाको भनाइ छ। मलामी नआएपछि वृद्धाको शव दिनभर घरभित्रको पलङमै लडिरह्यो। घरभित्र नपसे पनि केही स्थानीय बाहिर भेला भएर बसेका थिए। वडाध्यक्ष विनोद बस्नेतले परिवारका अन्य सदस्य संक्रमित भएका कारण छिमेकी घरमा पसेर शव उठाउन डराएको बताए। संक्रमण सर्ने भन्दै छिमेकीहरु डराउँदा वृद्धाको मलामी जाने कोही पनि भेटिएनन्, उनले भने, यस्तो पनि अवस्था आउँदो रहेछ। कोरोना नदेखिएका कारण घाटमा गर्नुपर्ने दाहसंस्कार हुन नपाएको बस्नेतले बताए। सेनाले लगेर संक्रमितको शवजस्तो व्यवस्थापन गर्नुपर्ने अवस्था आएको उनको भनाइ छ। मोरङका प्रमुख जिल्ला अधिकारी कोषहरि निरौलाले परिवारका सदस्य र आफन्तले नमानेपछि सेनाले शवको व्यवस्थापन गरेको जानकारी दिए। रिपोर्ट नेगेटिभ आउँदा आफन्तले अन्त्येष्टि गर्नुपर्ने हुन्थ्यो, उनले भने, परिवारका अरुमा कोरोना देखिएपछि आफन्तले मानेनन् र समाजका छरछिमेकी पनि डराए। परिवारका अन्य सदस्य, आफन्त र काठमाडौंमा रहेका जेठो छोराले पनि आमाको अन्त्येष्टि गर्ने मनसाय नदेखाएपछि कोही नभएजस्तो सेनाले शव व्यवस्थापन गर्नुपरेको उनको भनाइ छ। आइसोलेसनमा बसेका पुरुष वृद्धाका कान्छा छोरा हुन्। कान्छालाई कोरोना देखिएपछि जेठा छोरा र उनका परिवारका सदस्य पीसीआर परीक्षण गर्न बुधबार विराटनगरमा स्वाब दिएर काठमाडौं गएको खुलेको छ। उनीहरूको रिपोर्टबारे यकिन भएको छैन। तर, आमाको मृत्यु भएकाले दाहसंस्कार गर्न आउन छिमेकी र स्थानीय प्रशासनले आग्रह गरे पनि उनले चासो नदिएको निरौलाको भनाइ छ। वृद्धाका कान्छा छोरा प्रदेश १ को पशुपंक्षी तथा मत्स्य विकास निर्देशनालयका अधिकृत हुन्। चालक र कार्यालयका अरू दुई जना अधिकृतसहित उनी साउन १८ गते कृषि र भेटेरिनरीको अनुगमन निरीक्षण गर्न पहाडी जिल्ला ओखलढुंगा र सोलुखुम्बु गएका थिए। उनीसहित तीन जनालाई पहाडमै हुँदा ज्वरो आएको थियो। साउन २० गते विराटनगर फर्किएपछि गत सोमबार परीक्षण गर्न स्वाब दिए। रिपोर्ट मंगलबार पोजिटिभ आएपछि अधिृकतलाई भने आइसोलेनसमा भर्ना गरियो। उनीसँगै चालकमा पनि कोरोना पुष्टि भइसकेको छ। अर्का अधिकृतको रिपोर्ट नेगेटिभ आएको र एक जनाले आफूलाई लक्षण नदेखिएको भन्दै पीसीआर परीक्षण नगराएको कार्यालयले जनाएको छ।"
थपिएका संक्रमित कुन जिल्लामा कति ?,"काठमाडौं : पछिल्लो २४ घण्टामा ६ सय ४१ जनामा कोरोना भाइरस (कोभिड १९) को संक्रमण पुष्टि भएको छ। आइतबार संक्रमण पुष्टि भएका २ सय १८ महिला र ४ सय २३ पुरुष हुन्।यससँगै कुल संक्रमितको संख्या २६ हजार ६ सय ६० पुगेको छ। स्वास्थ्य तथा जनसंख्या मन्त्रालयका प्रवक्ता प्राडा जागेश्वर गौतमका अनुसार पछिल्लो १२ घण्टामा १२ हजार २ सय जनाको स्वाबको नमुना परीक्षण गरिएको छ। उनका अनुसार अहिले नेपालमा संक्रिय संक्रमित ९ हजार २ सय ६१ जना छन्। क्वारेन्टाइनमा १५ हजार २ सय ४३ जना छन्। त्यसैगरी पछिल्लो २४ घण्टामा १ सय ३४ जना कोरोना जितेर डिस्चार्ज भएका छन्। यससँगै कुल डिस्चार्ज हुनेको संख्या १७ हजार ३ सय ३५ पुगेको छ। संक्रमितमध्ये आईसीयूमा १ सय जनाको उपचार भइरहेको छ। ६ जना भेन्टिलेटरमा छन्। मन्त्रालयका अनुसार ५ सयभन्दा बढी संक्रमित मोरङ, पर्सा, रौतहट, महोत्तरी र काठमाडौंका छन्। संक्रमण शून्यमा झरेका पाँच जिल्ला छन्। प्रवक्ता गौतमका अनुसार संखुवासभा, मनाङ, मुस्ताङ, डोल्पा र हुम्लामा संक्रमण शून्यमा झरेको हो। अहिलेसम्म नेपालमा कोरोनाले मृत्यु हुनेको संख्या १ सय ४ पुगेको छ।"
भ्रष्टाचार अभियोगमा २ सैनिक अधिकारी बर्खास्त,"काठमाडौं : नेपाली सेनाका सहायकरथी प्रयोगजंग राणा र महासेनानी नवीन सिलवाल बर्खास्त भएका छन् । सैनिक प्रहरीले राणा र सिलवाललाई भ्रष्टाचार अभियोगमा गत जेठ पहिलो साता पक्राउ गरी अनुसन्धान सुरु गरेको थियो । जंगी अड्डाले गठन गरेको समरी जनरल सैनिक अदालतले उनीहरूलाई भ्रष्टाचारमा दोषी ठहर गर्दै सेवाबाट हटाउने फैसला गरेको हो । उपरथी सीताराम खड्काको अध्यक्षतामा उक्त अदालत गठन गरिएको थियो । अदालतले राणाले १ करोड ५२ लाख २७ हजार ३ सय रुपैयाँ र महासेनानी सिलवालले १५ लाख ७८ हजार ४ सय रुपैयाँ भ्रष्टाचार गरेको ठहर गरेको छ । उक्त रकम राणा र सिलवालबाट असुल गर्न भनिएको छ । उनीहरूले काभ्रेको पाँचखालस्थित वीरेन्द्र शान्ति कार्य तालिम केन्द्रमा कार्यरत रहँदा सम्पत्ति र अनुशासन तथा आचरणसम्बन्धी कसुर गरेको ठहर अदालतले गरेको छ । सोही प्रकरणमा सैनिक अदालतले प्रमुख सुबेदार मिठुराम विश्वकर्मालाई पनि बर्खास्त गर्ने फैसला गरेको सैनिक जनसम्पर्क निर्देशनालयले जनाएको छ । सहसेनानी लक्ष्मीकान्त खनाल, सुबेदार भोजबहादुर विष्ट र जमदार विनोद बस्नेतलाई एक तह घटुवा गर्ने फैसला सुनाइएको छ । प्राविधिक सहसेनानी फिरोज महर्जन र जमदार भद्रबहादुर शाहीलाई नसिहत दिन भनिएको छ । महासेनानी राजेन्द्रमणि गिरी र लेखा सुवेदार नवराज पाण्डे (अवकाश प्राप्त) ले सफाइ पाएका छन् । जंगी अड्डाले विभिन्न सैनिक अड्डाभित्र भइरहेका आर्थिक अनियमितता छानबिन गर्न गठन गरेको निगरानी संयन्त्र (ओभर साइट सेल)को गोप्य प्रतिवेदनका आधारमा राणा र सिलवाल अनुसन्धानमा तानिएका थिए । गोप्य भनिएको उक्त प्रतिवेदनले औंल्याएका अन्य सैनिक उच्च अधिकारीबारे छानबिन भइरहेको सैनिक उच्च स्रोतले जनाएको छ । भ्रष्टाचार छानबिन गर्न प्रधानसेनापति पूर्णचन्द्र थापाको निर्देशनमा संयन्त्र गठन गरिएको थियो । प्रधानसेनापति कमान्ड मार्ग निर्देशन २०७५ अनुसार आकस्मिक रूपमा छानबिन गर्न संयन्त्र गठन भएको थियो । संयन्त्रले सैनिक अस्पताल, सैनिक सामग्री प्राप्ति निर्देशनालय, विभिन्न सैनिक तालिम केन्द्र, सैनिक महाविद्यालय, इन्जिनियरिङ विभागलगायत बजेट बढी विनियोजन भएका दुई दर्जनभन्दा बढी अड्डामाथि छानबिन गरेको थियो । संयन्त्रले ती निकायमा आकस्मिक भ्रमण गरी विनियोजित रकम के कसरी खर्च भइरहेको छ भन्नेबारे अध्ययन र छानबिन गरेको थियो । उसले दिएको प्रतिवेदन कार्यान्वयन गर्दै प्रधानसेनापति थापाले अनियमिततामा संलग्न सैनिक अधिकारीलाई कारबाही थालेका हुन् । उपरथीको नेतृत्वमा गठित संयन्त्रले छानबिनको गोप्य प्रतिवेदन प्रधानसेनापतिलाई दिएको थियो । जंगी अड्डाले सैनिक उच्च अधिकारीहरूसमेत भ्रष्टाचारमा संलग्न भएको पाएपछि त्यस्ता भ्रष्ट सैनिक अधिकारीमाथि कारबाही सुरु गरेको हो ।"
सांसदको छातीमा त्रुटिपूर्ण लोगो,"काठमाडौं : देशको नक्सा सच्चियो । सच्चिएको चुच्चे नक्सा समेटेर संसद्ले सांसदको छातीमा राख्ने लोगो फेयो । जुन संसद्ले संविधान संशोधनै गरेर देशको नक्साको त्रुटि सच्यायो, त्यही संसद्ले आफ्नै लोगो भने त्रुटि नै त्रुटियुक्त बनाएको छ । सुन र चाँदीको सम्मि श्रणबाट बनाइएको लोगोमा नक्साको स्वरूप र संघीय संसद् शब्द गलत ढंगले प्रयोग गरिएका छन् । लिम्पियाधुरासहितको नक्सा समेटेर तयार पारिएको लोगोमा मुलुकको नक्सा भने हेर्दै नेपालको जस्तो छैन । वास्तविक नक्सामा पश्चिम भाग उठेको र पूर्वी भाग अलि तल झुकेको छ । तर, लोगोमा नक्सा सीधा राखिएको छ । त्यो पनि आयतकार । यस्तै लोगोको तल्लो भागमा लेखिएको संघीय शब्दमा सघीय मात्र छ । संसद्को द मा हलन्त दिन छुटाइएको संसद लेखिएको छ । संसद् सचिवालयका महासचिव भरत गौतमका अनुसार २ लाल सुनको जलपमा १ तोला चाँदीको लेप लगाई ५ हजार ५ सय २७ रुपैयाँमा प्रत्येक लोगो निर्माण भएको हो । सचिवालयका अनुसार साढे तीन सयवटा लोगो बनाउन झन्डै २० लाख रुपैयाँ खर्च भएको छ । वाग्मती प्रदेशअन्तर्गत घरेलु तथा साना उद्योग कार्यालयले नयाँ लोगो निर्माण गरेको हो । सचिवालयका सहप्रवक्ता दशरथ धमलाका अनुसार टेकवीर मुखियाले यसको डिजाइन गरेका हुन् । करिब डेढ महिना लगाएर कलाकारहरूले हातैले कुदेर नयाँ लोगो बनाएका हुन् । मुखियाले यसअघि संसद्ले प्रयोग गर्दै आएका लोगोको पनि डिजाइन गरेका थिए । सचिवालयले आइतबारै सभामुख अग्नि सापकोटा, राष्ट्रियसभा अध्यक्ष गणेश तिमिल्सेना र राष्ट्रियसभा उपाध्यक्ष शशिकला दाहाललाई नयाँ लोगो हस्तान्तण गरेको छ । त्रुटि भेटिएको उक्त लोगो सचिवालयले आइतबारदेखि नै सांसदहरूलाई पनि वितरण गरेको छ । नयाँ लोगो एक पटकलाई सांसदलाई निःशुल्क वितरण गरिने र दोस्रो पटक लिन चाहे सशुल्क उपलब्ध गराइने सचिवालयले जनाएको छ । कानुनमन्त्री डा शिवमाया तुम्बाहाङ्फेले नयाँ लोगोमा देखिएका त्रुटिबारे संसद् सचिवालयका अधिकारीहरूको ध्यानाकर्षण गराइसकेको स्रोतले बतायो । यत्रो खर्च गरेर बनाएको लोगोमा त्रुटि भेटिएपछि के गर्ने भन्नेमा सचिवालय नै अलमलमा छ, सचिवालयका एक उच्च अधिकारीले अन्नपूर्णसँग भने, यस विषयमा पदाधिकारीहरूले निर्णय गर्नुपर्ने हुन्छ ।"
लकडाउनमा पनि रोकिएन भ्रष्टाचार,"काठमाडौं : लकडाउनको अवधिमा पनि भ्रष्टाचार मौलाएपछि अख्तियार दुरुपयोग अनुसन्धान आयोगमा उजुरीको चाङ लागेको छ। कोरोना संक्रमण व्यवस्थापनमा भएका भ्रष्टाचार र अनियमिताका उजुरी बढेका छन्। क्वारेन्टाइन व्यवस्थापन, आइसोलेसन निर्माण, स्वास्थ्य सामग्री खरिदका अनियमितता, चार्टर उडानसम्बन्धी उजुरी धेरै परेको अख्तियारले जनाएको छ। आर्थिक वर्षका अन्तिमको समय भएकाले विकास निर्माणसम्बन्धी उजुरी पनि धेरै छन्। गत वैशाखदेखि असार मसान्तसम्ममा अख्तियारमा भ्रष्टाचार, अनियमितताका ३ हजार १ सय ५० उजुरी दर्ता भएका छन। त्यसमध्ये १ सय ९९ उजुरीको विस्तृत अनुसन्धान भइरहेको अख्तियारले जनाएको छ। ४ सय १५ उजुरीलाई कारबाहीका लागि सम्बन्धित कार्यालयमा पठाइएको छ। त्यसैगरी ३ सय ५४ उजुरीलाई अन्य उजुरीमा गाभिएका छन्। लकडाउनको अवधिमा पनि सामान्य अवस्थामा झैं उजुरी परेका अख्तियारका प्रवक्ता तारानाथ अधिकारीले जानकारी दिए। उनका अनुसार लकडाउनको अवधिमा घुसखोरीका उजुरी पनि धेरै दर्ता भएका छन्। आर्थिक वर्ष २०७६७७ को चौथो त्रैमासिक अवधिमा वैशाखदेखि असारसम्म २२ वटा स्टिङ अपरेसनमा ३५ जनालाई नियन्त्रणमा लिइएको प्रवक्ता अधिकारीले जानकारी दिए। उनीहरूबाट ३८ लाख ९७ हजार ८ सय १६ रुपैयाँ जफत भएको छ। पछिल्लो तीन महिनामा ९६ वटा भ्रष्टाचारका मुद्दा विशेष अदालतमा दायर भएका छन्। अघिल्लो आर्थिक वर्षमा ४ सय ४१ मुद्दा दायर भएका छन्। जेठमा ६, असारमा ३१ र साउनमा ५९ मुद्दा चलाइएको छ। घुस रिसवत वैशाखदेखि असारमा २९ वटा मुद्दा चलाइएको छ। यही अवधिमा अख्तियारमा सूचनाको माग गरी २९ वटा निवेदन परेका छन्। जसमा २० वटा निवेदन उपर कारबाही गरी सूचना उपलब्ध गराएको छ। उजुरी प्रशस्त परे पनि कोरोना संक्रमणका कारण स्थलगत अनुगमन, कागजपत्र संकलन गर्ने जस्ता विषयमा समस्या देखिएको अख्तियारको भनाइ छ।"
संक्रमणमुक्तलाई सामाजिक सकस,"स्वास्थ्य मन्त्रालय र जनस्वास्थ्यविद्ले समेत बारम्बार भन्दै आएका छन्, कोरोना संक्रमणमुक्त व्यक्तिबाट अरूलाई सर्दैन। यस्ता व्यक्तिलाई घर, परिवार र समाजबाट अलग्गै राख्नुपर्दैन। गलत बुझाइले समाजमा संक्रमणमुक्तलाई घर जान नदिने, आफन्त तथा परिवारका सदस्यले पनि छुट्टै कोठामा राख्नेजस्ता विभेद बढिरहेका छन्, यो अपूरो ज्ञानको परिणाम हो। व्यक्तिको आत्मसम्मानमा ठेस पुग्ने यस्ता कृत्य तत्काल रोकिनुपर्छ। सभ्य समाजमा यस्ता कुनै पनि गलत गतिविधिलाई प्रश्रय दिइनु हुँदैन। कोरोनाको संक्रमणमुक्त भएर उपचार गरेर घर फर्कंदा सुनसरीका एक युवाले समाजले दुव्र्यवहार गरेपछि होटलमा बस्नुपरेको छ। कोरोना संक्रमितका घरमा समाजका अगुवाले नै ब्यानर टाँसेका छन्। अन्य ठाउँमा पनि यस्ता थुप्रै हर्कत भएका छन्। यस्ता क्रियाकलापमा संलग्न हुने हरेक सद्दे मानिसले संक्रमणमुक्त व्यक्ति पनि हामीजस्तै हुन् भन्ने बुझ्न जरुरी छ। मानिस कोरोना संक्रमित हुनु कुनै अपराध होइन। कोरोनाले धनी, गरिब, सानो, ठूलो, शासक, शासित, देशभित्र बसेकोदेशबाहिर गएको भन्दैन। तिनै मान्छेलाई पनि संक्रमित हुन सक्छ, जसले आज संक्रमितलाई हेलाँ गरिरहेका छन्, छिःछिः र दूरदूर गरिरहेका छन्। विज्ञका अनुसार संक्रमणमुक्त भएर आएका बेलामा झन् बढी परिवारका साथ र सहयोग चाहिन्छ। संक्रमणमुक्त भएकाले अरूलाई सार्दैनन्। उनीहरू पनि हामीजस्तै हुन् भन्ने बुझ्न जरुरी छ। हरेक मान्छेले कुनै आपत् आइलागेमा अरूबाट सहयोग र आत्मसम्मानको अपेक्षा गरिरहेका हुन्छन्। आफूले समस्या बेहोर्नुपर्ने अवस्था आएपछि मात्र अरूको सहयोगको अपेक्षा राख्ने र त्यसपछि मात्रै समस्या भनेको यस्तो हुन्छ भन्ने ज्ञान लिने प्रवृत्ति त्याग्नुपर्छ। कोरोना संक्रमित र सम्भावित जोखिममा भएका मानिसले यस्तै सहयोगको आशा गरिरहेका छन् भन्ने पक्षलाई सबैले हेक्का राख्नुपर्छ। संक्रमित र सम्भावित जोखिममा भएकाप्रति सामाजिक विभेद गर्नु अमानवीय र स्वार्थी व्यवहार हो। यस्ता गलत प्रवृत्तिको भण्डाफोर गरेर सभ्य र समतामूलक समाज निर्माण गर्नुपर्छ। यो महाविपत्तिको सबै एकजुट भएर मात्रै सामना गर्न सकिन्छ भन्ने यथार्थलाई कसैले पनि बिर्सनु हुँदैन। कोरोनाबारे समाजमा देखिएका डर, त्रास र मिथ्या जानकारीले यस्तो अवस्था निम्तिएको हो। यस्तो अवस्थामा मनमा लागेका वा कसैले कुरा गर्दा सुनेका आधारमा नभई चिकित्सक, विज्ञ र आधिकारिक निकायका भनाइ बुझेर मात्र आफ्नो धारणा बनाउनुपर्छ। समुदायस्तरमै कोरोना फैलिइरहेको छ। भोलि आफू पनि संक्रमित भइहालियो भने अरूलाई जस्तो व्यवहार गरिन्छ, भोलि आफूले पनि त्यस्तै पाइन्छ भन्ने वास्तविकता कसैले पनि नबिर्सौं। तसर्थ संक्रमणमुक्त भएका र संक्रमितलाई समेत अपहेलना र घृणा गर्नु हुँदैन। उनीहरूको मनोबल खस्किने व्यवहार पनि गर्नु हुँदैन। निरुत्साहित, कमजोर र मनोबल गिराउने काम कसैले गरेमा त्यस्तालाई कारबाहीको दायरामा ल्याउनुपर्छ। यससम्बन्धी कानुन छैन भने मन्त्रिपरिषद्बाट तत्काल निर्णय गरेर भए पनि सचेत गराउने अधिकार सम्बन्धित तहलाई दिनुपर्छ। संक्रमणमुक्त भएर घर फर्किएकाको व्यवस्थापनमा राज्यले ध्यान दिनुपर्छ। संक्रमणमुक्त भएको कति दिनसम्म ऊ निश्चित दूरी कायम गरेर बस्नुपर्छ वा पर्दैन भन्ने विषयमा अस्पताल तथा चिकित्सकले स्पष्ट पारिदिनुपर्छ। स्वास्थ्य मन्त्रालय कोरोनाका उपचारमा संलग्न अन्य निकायले आफ्नो वेबसाइटमा स्पष्टरूपमा यस्ता विषयबारे जानकारी राख्नुपर्छ। विभिन्न सञ्चारमाध्यमबाट बेलाबेलामा चेतनामूलक जानकारी प्रकाशन तथा प्रसारण गर्ने बन्दोबस्त गर्नुपर्छ। कोरोनाविरुद्ध अभियान चलाइरहेका सरकारी तथा गैरसरकारी संस्थाहरूसँग सहकार्य गरेर पनि यसबारे जानकारी दिन सकिन्छ। संक्रमणमुक्त भएर घर फर्कने बेलामा सम्बन्धित स्थानीय तह वा वडालाई जिम्मा लगाएर घर पठाउने गर्नुपर्छ। त्यस्ता व्यक्तिलाई कसैले अपहेलना वा दुव्र्यवहार गरेको पाइएमा स्थानीय तहकै अगुवाइमा सहजीकरण गर्नुपर्छ। दुव्र्यवहारमा उत्रनेलाई परामर्श दिनुपर्छ। जति सम्झाउँदा पनि नमानेमा प्रहरी प्रशासन लगाएर भए पनि सचेत गराउनुपर्छ। जसरी हुन्छ, संक्रमितलाई हेर्ने दृष्टिकोण बदल्नुपर्छ। उनीहरूलाई समाजमा सम्मानजनक रूपमा जिउने वातावरण बनाउनुपर्छ।"
थपिएका संक्रमित कुन जिल्लामा कति ?,"काठमाडौं : पछिल्लो २४ घण्टामा ६ सय ४१ जनामा कोरोना भाइरस (कोभिड १९) को संक्रमण पुष्टि भएको छ। आइतबार संक्रमण पुष्टि भएका २ सय १८ महिला र ४ सय २३ पुरुष हुन्।यससँगै कुल संक्रमितको संख्या २६ हजार ६ सय ६० पुगेको छ। स्वास्थ्य तथा जनसंख्या मन्त्रालयका प्रवक्ता प्राडा जागेश्वर गौतमका अनुसार पछिल्लो १२ घण्टामा १२ हजार २ सय जनाको स्वाबको नमुना परीक्षण गरिएको छ। उनका अनुसार अहिले नेपालमा संक्रिय संक्रमित ९ हजार २ सय ६१ जना छन्। क्वारेन्टाइनमा १५ हजार २ सय ४३ जना छन्। त्यसैगरी पछिल्लो २४ घण्टामा १ सय ३४ जना कोरोना जितेर डिस्चार्ज भएका छन्। यससँगै कुल डिस्चार्ज हुनेको संख्या १७ हजार ३ सय ३५ पुगेको छ। संक्रमितमध्ये आईसीयूमा १ सय जनाको उपचार भइरहेको छ। ६ जना भेन्टिलेटरमा छन्। मन्त्रालयका अनुसार ५ सयभन्दा बढी संक्रमित मोरङ, पर्सा, रौतहट, महोत्तरी र काठमाडौंका छन्। संक्रमण शून्यमा झरेका पाँच जिल्ला छन्। प्रवक्ता गौतमका अनुसार संखुवासभा, मनाङ, मुस्ताङ, डोल्पा र हुम्लामा संक्रमण शून्यमा झरेको हो। अहिलेसम्म नेपालमा कोरोनाले मृत्यु हुनेको संख्या १ सय ४ पुगेको छ।"
भ्रष्टाचार अभियोगमा २ सैनिक अधिकारी बर्खास्त,"काठमाडौं : नेपाली सेनाका सहायकरथी प्रयोगजंग राणा र महासेनानी नवीन सिलवाल बर्खास्त भएका छन् । सैनिक प्रहरीले राणा र सिलवाललाई भ्रष्टाचार अभियोगमा गत जेठ पहिलो साता पक्राउ गरी अनुसन्धान सुरु गरेको थियो । जंगी अड्डाले गठन गरेको समरी जनरल सैनिक अदालतले उनीहरूलाई भ्रष्टाचारमा दोषी ठहर गर्दै सेवाबाट हटाउने फैसला गरेको हो । उपरथी सीताराम खड्काको अध्यक्षतामा उक्त अदालत गठन गरिएको थियो । अदालतले राणाले १ करोड ५२ लाख २७ हजार ३ सय रुपैयाँ र महासेनानी सिलवालले १५ लाख ७८ हजार ४ सय रुपैयाँ भ्रष्टाचार गरेको ठहर गरेको छ । उक्त रकम राणा र सिलवालबाट असुल गर्न भनिएको छ । उनीहरूले काभ्रेको पाँचखालस्थित वीरेन्द्र शान्ति कार्य तालिम केन्द्रमा कार्यरत रहँदा सम्पत्ति र अनुशासन तथा आचरणसम्बन्धी कसुर गरेको ठहर अदालतले गरेको छ । सोही प्रकरणमा सैनिक अदालतले प्रमुख सुबेदार मिठुराम विश्वकर्मालाई पनि बर्खास्त गर्ने फैसला गरेको सैनिक जनसम्पर्क निर्देशनालयले जनाएको छ । सहसेनानी लक्ष्मीकान्त खनाल, सुबेदार भोजबहादुर विष्ट र जमदार विनोद बस्नेतलाई एक तह घटुवा गर्ने फैसला सुनाइएको छ । प्राविधिक सहसेनानी फिरोज महर्जन र जमदार भद्रबहादुर शाहीलाई नसिहत दिन भनिएको छ । महासेनानी राजेन्द्रमणि गिरी र लेखा सुवेदार नवराज पाण्डे (अवकाश प्राप्त) ले सफाइ पाएका छन् । जंगी अड्डाले विभिन्न सैनिक अड्डाभित्र भइरहेका आर्थिक अनियमितता छानबिन गर्न गठन गरेको निगरानी संयन्त्र (ओभर साइट सेल)को गोप्य प्रतिवेदनका आधारमा राणा र सिलवाल अनुसन्धानमा तानिएका थिए । गोप्य भनिएको उक्त प्रतिवेदनले औंल्याएका अन्य सैनिक उच्च अधिकारीबारे छानबिन भइरहेको सैनिक उच्च स्रोतले जनाएको छ । भ्रष्टाचार छानबिन गर्न प्रधानसेनापति पूर्णचन्द्र थापाको निर्देशनमा संयन्त्र गठन गरिएको थियो । प्रधानसेनापति कमान्ड मार्ग निर्देशन २०७५ अनुसार आकस्मिक रूपमा छानबिन गर्न संयन्त्र गठन भएको थियो । संयन्त्रले सैनिक अस्पताल, सैनिक सामग्री प्राप्ति निर्देशनालय, विभिन्न सैनिक तालिम केन्द्र, सैनिक महाविद्यालय, इन्जिनियरिङ विभागलगायत बजेट बढी विनियोजन भएका दुई दर्जनभन्दा बढी अड्डामाथि छानबिन गरेको थियो । संयन्त्रले ती निकायमा आकस्मिक भ्रमण गरी विनियोजित रकम के कसरी खर्च भइरहेको छ भन्नेबारे अध्ययन र छानबिन गरेको थियो । उसले दिएको प्रतिवेदन कार्यान्वयन गर्दै प्रधानसेनापति थापाले अनियमिततामा संलग्न सैनिक अधिकारीलाई कारबाही थालेका हुन् । उपरथीको नेतृत्वमा गठित संयन्त्रले छानबिनको गोप्य प्रतिवेदन प्रधानसेनापतिलाई दिएको थियो । जंगी अड्डाले सैनिक उच्च अधिकारीहरूसमेत भ्रष्टाचारमा संलग्न भएको पाएपछि त्यस्ता भ्रष्ट सैनिक अधिकारीमाथि कारबाही सुरु गरेको हो ।"
लकडाउनमा पनि रोकिएन भ्रष्टाचार,"काठमाडौं : लकडाउनको अवधिमा पनि भ्रष्टाचार मौलाएपछि अख्तियार दुरुपयोग अनुसन्धान आयोगमा उजुरीको चाङ लागेको छ। कोरोना संक्रमण व्यवस्थापनमा भएका भ्रष्टाचार र अनियमिताका उजुरी बढेका छन्। क्वारेन्टाइन व्यवस्थापन, आइसोलेसन निर्माण, स्वास्थ्य सामग्री खरिदका अनियमितता, चार्टर उडानसम्बन्धी उजुरी धेरै परेको अख्तियारले जनाएको छ। आर्थिक वर्षका अन्तिमको समय भएकाले विकास निर्माणसम्बन्धी उजुरी पनि धेरै छन्। गत वैशाखदेखि असार मसान्तसम्ममा अख्तियारमा भ्रष्टाचार, अनियमितताका ३ हजार १ सय ५० उजुरी दर्ता भएका छन। त्यसमध्ये १ सय ९९ उजुरीको विस्तृत अनुसन्धान भइरहेको अख्तियारले जनाएको छ। ४ सय १५ उजुरीलाई कारबाहीका लागि सम्बन्धित कार्यालयमा पठाइएको छ। त्यसैगरी ३ सय ५४ उजुरीलाई अन्य उजुरीमा गाभिएका छन्। लकडाउनको अवधिमा पनि सामान्य अवस्थामा झैं उजुरी परेका अख्तियारका प्रवक्ता तारानाथ अधिकारीले जानकारी दिए। उनका अनुसार लकडाउनको अवधिमा घुसखोरीका उजुरी पनि धेरै दर्ता भएका छन्। आर्थिक वर्ष २०७६७७ को चौथो त्रैमासिक अवधिमा वैशाखदेखि असारसम्म २२ वटा स्टिङ अपरेसनमा ३५ जनालाई नियन्त्रणमा लिइएको प्रवक्ता अधिकारीले जानकारी दिए। उनीहरूबाट ३८ लाख ९७ हजार ८ सय १६ रुपैयाँ जफत भएको छ। पछिल्लो तीन महिनामा ९६ वटा भ्रष्टाचारका मुद्दा विशेष अदालतमा दायर भएका छन्। अघिल्लो आर्थिक वर्षमा ४ सय ४१ मुद्दा दायर भएका छन्। जेठमा ६, असारमा ३१ र साउनमा ५९ मुद्दा चलाइएको छ। घुस रिसवत वैशाखदेखि असारमा २९ वटा मुद्दा चलाइएको छ। यही अवधिमा अख्तियारमा सूचनाको माग गरी २९ वटा निवेदन परेका छन्। जसमा २० वटा निवेदन उपर कारबाही गरी सूचना उपलब्ध गराएको छ। उजुरी प्रशस्त परे पनि कोरोना संक्रमणका कारण स्थलगत अनुगमन, कागजपत्र संकलन गर्ने जस्ता विषयमा समस्या देखिएको अख्तियारको भनाइ छ।"
बौद्धिक बिचौलिया मालामाल,"दृष्टान्त १ खानेपानी तथा ढल निकास विभागअन्तर्गत परामर्श सेवाविभागमा स्थायी तथा पुल दरबन्दीसहित सहसचिव १०, उपसचिव २७ र इन्जिनियर, अन्य अधिकृत तथा सब इन्जिनियर ८९ कर्मचारीसमेत १ सय २६ जना सम्बन्धित क्षेत्रका विज्ञ र प्राविधिक जनशक्ति कार्यरत छन् । उनीहरुलाई कार्य विवरणसहितको जिम्मेवारी तोकिएको छैन । बाह्य परामर्शदाता नियुक्त गरी काम गरिएको छ । (२०७४।७५ को ५६ औं प्रतिवेदन) दृष्टान्त २ भौतिक पूर्वाधार तथा यातायात मन्त्रालयमा हाइवे इन्जिनियर, जिओटेक्निकल इन्जिनियर, हाइड्रोलिजिष्टजस्ता जनशक्ति उपलब्ध हुँदाहँुदै पुल तथा सडकको सम्भाव्यता अध्ययन, विस्तृत सर्वेक्षण, डिजाइन तयारीका लागि परामर्शदाता नियुक्त गरी १४ इकाईबाट ३३ करोड ६८ लाख खर्च गरेका छन् । विभागीय जनशक्तिको उपयोग नगरी परामर्शदाताबाटै काम गराएको मनासिब देखिदैंन । यसमा सुधार हुनुपर्छ । ( २०७१।७२ को ५३ औं प्रतिवेदन) । दृष्टान्त ३ कृषि तथा पशुपन्छी विकास मन्त्रालयअन्तर्गतको उच्च मूल्य कृषि बस्तु विकास आयोजनाले आर्थिक बर्ष २०७०।७१ सम्म ३४ करोड ८५ लाख ८९ हजार रुपैयाँ खर्च गरेको थियो । यसमध्ये २०७५ प्रतिशतका दरले ७ करोड २३ लाख ३८ हजार रुपैयाँ मात्रै प्रत्यक्ष रुपमा किसानको हकमा खर्च गरिएको थियो । बाँकी ७९२५ प्रतिशतका दरले २७ करोड ६२ लाख ५१ हजार रुपैयाँ प्रशासनिक, कार्यान्वयन साझेदारलाई भुक्तानी, सबारी साधन खरिद, अध्ययन, तालिमलगायतमामा खर्च भएको थियो । (२०७०।७१ को ५२ औं प्रतिवेदन) । काठमाडौं : परामर्शदाताका नाममा सिमित बौद्धिक बिचौलिया ले एउटा मन्त्रालयले बर्षभर खर्च गर्ने बार्षिक बजेट हाराहारीमा रकम लुट्दै आएका छन् । अधिकांश बैदेशिक ऋण तथा अनुदान सहायताबाट सञ्चालित आयोजनाको झण्डै ३५ प्रतिशतसम्मको रकम यस्तै बौद्धिक बिचौलियाले विभिन्न शर्त राखेर बाँडिचुडी खाएका छन् । कुनै आयोजनाले त ४५ प्रतिशतभन्दा बढी रकम यस्तामा खर्च गरेका छन् । यसले गर्दा लक्षित समूह लाभान्वितभन्दा सिमित समूह मालामाल भएका छन् । पछिल्लो ६ बर्षको अवधीमा बौद्धिक बिचौलियाले चानचुने रकम खाएका छैनन् । १० अर्ब होइन । २० अर्ब पनि होइन । ३३ अर्ब रुपैयाँभन्दा बढी लुटिएको छ । अझ यर्थाथ तथ्याँक संकलन हुने हो भने ६ बर्षको अवधीमा ४० अर्बभन्दा बढी रकमले बौद्धिक बिचौलियाको भुँडी भरिएको छ । बौद्धिक बिचौलियाको घोटालाको रजाई यतिमै सिमित छैन । परेका वेला आफु चढ्ने सबारी साधनको भाडाको नाममा पनि करोडौं रकम आयोजनाबाट दोहन गरेका छन् । सरकारी कर्मचारीले पनि थोरवहुत कमिशन पाउनाले वैदेशिक लगानीका आयोजनाबाट बौद्धिक बिचौलियाको पेशा झाँगिदैं गएको हो । आर्थिक बर्ष २०७०।७१ देखि २०७५।७६ सम्मको ६ बर्षको अवधीमा करिब १ दर्जन मन्त्रालय र मातहत सञ्चालन भएका आयोजनाले परामर्श सेवाका क्षेत्रमा ३३ अर्ब २१ करोड ७१ लाख ५३ हजार रुपैयाँ खर्च गरेका छन् । यो रकम परामर्शदाता दिने समूह र निकायले प्रयोग गरेको गाडी भाडावापत बाहेकको रकम हो । महालेखा परीक्षक कार्यालयका सह प्रवक्ता नेत्रप्रसाद पौडेलकाअनुसार आफ्नै जनशक्तिबाट कुनै काम हुन नसकेको अवस्थामा मात्रै प्रतिस्पर्धाको आधारमा परामर्शदाता नियुक्त गर्ने नीति छ । तर, लहडमा हरेक आयोजनाले आफूखुशी नियुक्ति गरी फजुल गर्दै आएको पाइएको उनले बताए । पौडेलले भने, परामर्श सेवाका नाममा अचाक्ली रुपमा खर्च गर्ने प्रतिस्पर्धा नै चलेको छ । यसले गर्दा लक्ष्यित क्षेत्रमा कुनै पनि प्रकारको सुधार आएको छैन । भौतिक पूर्वाधार तथा यातायात मन्त्रालय, शहरी विकास मन्त्रालय, उर्जा, जलस्रोत तथा सिंचाई मन्त्रालय, खानेपानी मन्त्रालय, वन तथा वातावरण मन्त्रालय, शिक्षा तथा जनसंख्या मन्त्रालय, कृषि तथा पशुपन्छी विकास मन्त्रालय, स्वास्थ्य तथा जनसंख्या मन्त्रालय, गृह मन्त्रालय, उद्योग बाणिज्य तथा आपूर्ति मन्त्रालय, संघिय मामिला तथा सामान्य प्रशासन मन्त्रालय, संस्कृति, पर्यटन तथा नागरिक उड्डयन मन्त्रालय, सूचना तथा सञ्चार मन्त्रालयले परामर्शदाता नियुक्त गरि अत्याधिक खर्च गरेका छन् । यस्तै साविकको बिज्ञान, प्रविधि तथा वातावरण मन्त्रालय, संघीय मामिला तथा स्थानीय विकास मन्त्रालय र सिंचाई मन्त्रालयले पनि होडबाजी गरी परामर्शदाता नियुक्त गरी विगतमा ठूलो रकम यो क्षेत्रमा खर्च गरेका थिए । यसमध्ये पनि कृषि तथा पशुपन्छी विकास मन्त्रालय, भौतिक पूर्वाधार तथा यातायात मन्त्रालय, शहरी विकास मन्त्रालय, उर्जा, जलस्रोत तथा सिंचाई मन्त्रालय, खानेपानी मन्त्रालयले सबै नियम कानुन मिचेर परामर्शदाताको नाममा सबैभन्दा बढी खर्च गरेका छन् । मन्त्रालयगत् ६ बर्षको खर्चको फेहरिस्त यहाँ उल्लेख गर्न साध्य नभएपनि केही प्रमुख खर्च यस्तो छ, गत् आब २०७५।७६ मा भौतिक पूर्वाधार तथा यातायात, शहरी विकास, उर्जा, जलस्रोत तथा सिंचाइ र खानेपानी मन्त्रालयले १ अर्ब ६७ करोड रुपैयाँ खर्चेको थियो । सोही बर्षमा एक्लो कृषि तथा पशुपन्छी विकास मन्त्रालयले १ अर्ब ९४ करोड २९ लाख खर्च गरेको छ । स्वास्थ्य तथा जनसंख्या मन्त्रालयले ३ अर्ब ४३ करोड खर्च गरेको थियो । गत् आब २०७४।७५ मा भौतिक पूर्वाधार तथा यातायात, शहरी विकास, उर्जा, जलस्रोत तथा सिंचाई, खानेपानी र संघीय मामिला तथा सामान्य प्रशासन मन्त्रालयले ३ अर्ब खर्चेको थियो । एक्लो कृषि तथा पशुपन्छी विकास मन्त्रालयले २ अर्ब ७१ करोड खर्च गरेको थियो । यस्तै गत् आब २०७३।७४ मा कृषि तथा पशुपन्छी मन्त्रालयले १ अर्ब ९१ करोड खर्च गर्दा भौतिक पूर्वाधार तथा यातायात मन्त्रालय र संघीय मामिला तथा स्थानीय विकास मन्त्रालयले क्रमशः १ अर्ब ६५ करोड ६२ लाख र १ अर्ब १८ करोड खर्च गरेको थियो । कार्यालयको मौजुदा जनशक्तिबाट गर्न सकिने कार्यसमेत परामर्शदाताबाट गराइएको छ । भौतिक पूर्वाधार तथा यातायात, शहरी विकास, उर्जा, जलस्रोत तथा सिंचाई, खानेपानी मन्त्रालयलगायतमा विभागमा प्राविधिक जनशक्तिकोको पर्याप्त उपस्थिति रहेपनि परामर्शदाता नियुक्त गरेको भेटिएको छ । यो बिषयलाई पुष्टि गर्न माथिको (दृष्टान्त एक र दुई) को ज्वलन्त उदाहरण हेरौ । अर्थविद् केशब आचार्यकाअनुसार परामर्शदाताको नियुक्त गर्ने नाममा नेपालको आफ्नै दक्ष जनशक्तिको क्षमता अभिवृद्धि हुन नदिन सदाका लागि बाटो अवरुद्ध गरिएको छ । सेटिङ्गको आधारमा स्वदेशी प्राविधिज्ञहरुको क्षमता विकास हुन नदिन परामर्शदाताको नाममा ठूलो गिरोह नै सक्रिय छन, आचार्यले भने । आवश्यक नभएपनि परामर्शदाता नियुक्त गर्न ठूलो आर्थिक लेनदेन हुने भएकाले अहिले प्रायःजसो अधिकाँश बिकाशे मन्त्रालयले परामर्शदाता नियुक्त गर्दै आएको छन् । अहिले परामर्शदाताको नाममा ठूलो खेती र फट्याई भएको छ, अर्थविद् आचार्यले भने,परामर्शदाता दिनेलाई बौद्धिक बिचौलियाभन्दा फरक पर्दैन । यो खेतीमा रोक लगाइएन भने आउने दिनमा यसले भयावह रुप लिने बेर छैन् । मनमोहन अधिकारी प्रधानमन्त्री र भरतमोहन अधिकारी अर्थमन्त्री भएको समय (२०५१५२) मा परामर्शदाता नियुक्त र अत्याधिक खर्चलाई नियन्त्रण गर्न ठूलो तयारी भएको थियो । तर वैदेशिक लगानीको आयोजना र सरकारी कर्मचारीको असहयोगका कारण उक्त तयारी गर्भमै तुहिएको थियो । केही अफवादवाहेक नेपालमै दक्ष प्राविधिक पर्याप्त परिमाणमा उपलब्ध रहेको अवस्थामा पनि परामर्शदार्ताको नाममा विदेशी एजेष्ट लाई पालेर ठूलो आर्थिक घोटाला भएको आचार्यको ठहर छ । परामर्श सेवाको नाममा सबैभन्दा बढी गत् आर्थिक बर्ष २०७५।७६ मा ८ अर्ब ९६ करोड ७४ लाख ११ हजार रुपैयाँ खर्च भएको छ । सबैभन्दा कम आर्थिक बर्ष २०७१।७२ मा ३ अर्ब ६० करोड रुपैयाँ खर्च भएको छ । विकाशे मन्त्रालयले यो परिमाणमा अनुत्पादक क्षेत्रमा रकम खर्च गरेका हुन् । कृषि बिज्ञ डा कृष्ण पौडेलले परामर्श दाताको नाममा ठूलो रकम घोटाला भइरहेको बताए । सरकारले सम्झौता गर्ने समयमै लगानी र परामर्शदातामध्ये एक मात्रै स्वीकार गर्नुपर्ने उनको सुझाव छ । खर्च पनि उसैको र परामर्शदाता पनि उसैको भएर लगानीको अधिकाँश रकम दातृ निकायले आफै लग्ने गरेको पौडेलले बताए । वैदेशिक ऋण र सहायता अनुदानमा सञ्चालित यस्ता अनुदानले लक्षित वर्गभन्दा परामर्श र प्रशासनीय कार्यमा अत्याधिक खर्च गरेको प्रतिवेदनहरुले देखाएको छ । यो बिषयलाई पुष्टि गर्न माथिको (दृष्टान्त तीन) को ज्वलन्त उदाहरण हेरौ । महालेखापरिक्षकको कार्यालयले अनियमिततासम्बन्धी सयौं यस्ता यथार्थ विवरण प्रतिवेदनमा उल्लेख गरेको छ । यो उदाहरणले वैदेशिक आयोजनाबाट किसानको नाममा आयोजनाकै अधिकारी र कर्मचारीले मौजमस्ती गरेको प्रस्ट पार्छ । परामर्श सेवा दिने व्यक्ति र समूहले नेपाली मुद्रामा भन्दा अमेरिकी डलर, युरो र येनमा पारि श्रमिक बुझ्दै आएका छन् । महालेखा परिक्षकको कार्यालयबाट जारी वार्षिक प्रतिवेदनले यस्ता कुरितीलाई बर्षेनी उठान गरेपनि यस्ता खर्चलाई नियन्त्रण गर्नुको साटो बर्षेनी यो प्रवृति बढेको बढ्यै छ । विश्व बैंक, एशियाली विकास बैंक र विभिन्न वैदेशिक दातृ निकायको ऋण तथा अनुदान सहायताबाट सञ्चालित आयोजनाले परामर्शदाता राखेर आयोजनाको कूल बजेटको अधिकतम ४५ प्रतिशत हिस्सा आफ्नै मुुलुकमा फिर्ता लान्छन् । वैदेशिक परामर्शदातासँगको निर्भरता घटाउँदै स्वदेशी प्राविधिक जनशक्तिको उपयोग गरी दक्षता अभिवृद्धि गर्दै जानुपर्नेमा विभिन्न मन्त्रालयले आफुखुशी परामर्शदाता नियुक्त गरी अतिरिक्त खर्च गर्दैआएका छन्, यस्तो खर्चमा नियन्त्रण गर्नुपर्छ, महालेखा परिक्षकको कार्यालयको बार्षिक पुस्तिकामा उल्लेख छ । महालेखा परिक्षक कार्यालयले तयार पार्ने वार्षिक प्रतिवेदनमा परामर्शदातासम्बन्धी तथ्याँक आफैमा पूर्ण नभएपनि प्रतिवेदनले जे जति समस्या उठान गरेको छ, त्यसले भइरहेको आर्थिक घोटालालाई बाहिर ल्याउन काफी छ । सार्वजनिक खरिद ऐन २०६३ अनुसार कार्यालयको जनशक्तिबाट काम हुन नसकेको अवस्थामा मात्रै प्रतिस्र्पधाको आधारमा सबैभन्दा कम अंक कवोल गर्ने व्यक्ति, समुह र कम्पनीलाई परामर्शदाताको रुपमा नियुक्त गर्न सकिने व्यवस्था छ । यस्तै सार्वजनिक खरिद नियमावली २०६४ को नियम ८३ ले कुनै काम गर्न उच्चस्तरको विशेषज्ञता आवश्यक परेमा र त्यस्तो विशेषज्ञता हासिल गरेका केही परामर्शदाता मात्र भएमा योग्यता र प्रतिस्र्पधाको आधारमा परामर्शदाता नियुक्त गर्न सक्ने व्यवस्था छ ।"
सांसदको छातीमा त्रुटिपूर्ण लोगो,"काठमाडौं : देशको नक्सा सच्चियो । सच्चिएको चुच्चे नक्सा समेटेर संसद्ले सांसदको छातीमा राख्ने लोगो फेयो । जुन संसद्ले संविधान संशोधनै गरेर देशको नक्साको त्रुटि सच्यायो, त्यही संसद्ले आफ्नै लोगो भने त्रुटि नै त्रुटियुक्त बनाएको छ । सुन र चाँदीको सम्मि श्रणबाट बनाइएको लोगोमा नक्साको स्वरूप र संघीय संसद् शब्द गलत ढंगले प्रयोग गरिएका छन् । लिम्पियाधुरासहितको नक्सा समेटेर तयार पारिएको लोगोमा मुलुकको नक्सा भने हेर्दै नेपालको जस्तो छैन । वास्तविक नक्सामा पश्चिम भाग उठेको र पूर्वी भाग अलि तल झुकेको छ । तर, लोगोमा नक्सा सीधा राखिएको छ । त्यो पनि आयतकार । यस्तै लोगोको तल्लो भागमा लेखिएको संघीय शब्दमा सघीय मात्र छ । संसद्को द मा हलन्त दिन छुटाइएको संसद लेखिएको छ । संसद् सचिवालयका महासचिव भरत गौतमका अनुसार २ लाल सुनको जलपमा १ तोला चाँदीको लेप लगाई ५ हजार ५ सय २७ रुपैयाँमा प्रत्येक लोगो निर्माण भएको हो । सचिवालयका अनुसार साढे तीन सयवटा लोगो बनाउन झन्डै २० लाख रुपैयाँ खर्च भएको छ । वाग्मती प्रदेशअन्तर्गत घरेलु तथा साना उद्योग कार्यालयले नयाँ लोगो निर्माण गरेको हो । सचिवालयका सहप्रवक्ता दशरथ धमलाका अनुसार टेकवीर मुखियाले यसको डिजाइन गरेका हुन् । करिब डेढ महिना लगाएर कलाकारहरूले हातैले कुदेर नयाँ लोगो बनाएका हुन् । मुखियाले यसअघि संसद्ले प्रयोग गर्दै आएका लोगोको पनि डिजाइन गरेका थिए । सचिवालयले आइतबारै सभामुख अग्नि सापकोटा, राष्ट्रियसभा अध्यक्ष गणेश तिमिल्सेना र राष्ट्रियसभा उपाध्यक्ष शशिकला दाहाललाई नयाँ लोगो हस्तान्तण गरेको छ । त्रुटि भेटिएको उक्त लोगो सचिवालयले आइतबारदेखि नै सांसदहरूलाई पनि वितरण गरेको छ । नयाँ लोगो एक पटकलाई सांसदलाई निःशुल्क वितरण गरिने र दोस्रो पटक लिन चाहे सशुल्क उपलब्ध गराइने सचिवालयले जनाएको छ । कानुनमन्त्री डा शिवमाया तुम्बाहाङ्फेले नयाँ लोगोमा देखिएका त्रुटिबारे संसद् सचिवालयका अधिकारीहरूको ध्यानाकर्षण गराइसकेको स्रोतले बतायो । यत्रो खर्च गरेर बनाएको लोगोमा त्रुटि भेटिएपछि के गर्ने भन्नेमा सचिवालय नै अलमलमा छ, सचिवालयका एक उच्च अधिकारीले अन्नपूर्णसँग भने, यस विषयमा पदाधिकारीहरूले निर्णय गर्नुपर्ने हुन्छ ।"
कुनै बहानामा उपचार नरोक्नू,"काठमाडौं : सर्वोच्च अदालतले पीसीआर नगरेको कारण देखाएर स्वास्थ्य उपचार इन्कार नगर्न र विरामी नफर्काउन आइतबार अन्तरिम आदेश दिएको छ। प्रहरी प्रधान कार्यालय, गृह मन्त्रालय, स्वास्थ्य मन्त्रालय, महान्यायाधिवक्ता कार्यालयलगायत निकायका नाममा अन्तरिम आदेश जारी भएको हो। विरगञ्जका विभिन्न अस्पतालमा चहार्दाचहार्दै उपचार नपाई एकपछि अर्को मृत्युवरणका घटनाको दृष्टान्तसहित अधिवक्ता सुनिकुमार पटेलले रिट दायर गरेका थिए। उक्त रिटमा प्रारम्भिक सुनुवाईकै क्रममा सर्वोच्चका न्यायाधीश दीपककुमार कार्कीको एकल इजलासले सरकारका जिम्मेबार निकाय र अस्पतालहरुका नाममा अन्तरिम आदेश जारी गरेको छ। सर्वोच्चमा भएको सुनुवाईका क्रममा रिट निवेदक पटेलले विरगञ्ज महानगरपालिका, ११ का ६० वर्षीय चलितर महतोको पीसीआर रिपोर्ट नेगेटिभ हुँदाहुँदै यही साउन २२ गते नेशनल मेडिकल कलेजको आकस्मिक कक्ष अगाडी आधारभूत स्वास्थ्य उपचार नपाई रिक्सामै मृत्युवरण गर्नुपरेकोलगायत दर्दनाक घटनाको जानकारी इजलासलाई गराए। यस्तै विरगञ्ज छपकैयाकी विष्णु लामालाई पनि पाँचवटा नीजि अस्पतालमा भर्ना नलिएका कारण चहार्दाचहार्दै साउन २३ गते ज्यान गएको घटनाबारे इजलासको ध्यानाकर्षण गरिएको थियो। विरगञ्जकै राधेमाईकी ६२ बर्षिय शारदा देवी रौनियारको आरडिटीसमेत नेगेटिभ भएको अवस्थामा कुनै अस्पतालले भर्ना नलिएर साउन २४ गते मृत्यु भएको जनाउसमेत रिटमा दिइएको थियो। अस्पतालहरुमा उपचारका लागि अत्यावस्यक अक्सिजनका पाइपसमेत नजोडिएको दुखदायी अवस्थासमेत रिटमा दर्शाइएको छ। सुनुवाई क्रममा निवेदकतर्फका कानुनव्यवसायीले संविधानतः हरेक नागरिकलाई आधारभूत स्वास्थ्य सेवा पाउने, स्वास्थ्यमा समान पहुँच र स्वास्थ्य उपचारको जानकारी पाउने हक सुनिश्चित गरिए पनि व्यवहारमा उल्टो देखिएको जिकिर गरेका थिए। जनस्वास्थ्य ऐन, २०७५ ले आकस्मिक उपचार र स्वास्थ्य सेवाको पहुँच सुनिश्चित गरे पनि अस्पतालहरु पञ्छिने तथा लापरबाहीको हद नाघेको दाबी उनीहरुको थियो। सर्वोच्चले संविधानको धारा ३५ ले स्वास्थ्यसम्बन्धी हकलाई मौलिक हकका रुपमा स्विकारेको अवस्थामा राज्य संवेदनशिल हुनुपर्ने आदेशमा जनाइएको छ। नागरिक अस्पताल गएर उपचार पाउनु अधिकार रहेको तथा उपचार गर्ने दायित्व रहेकोतर्फ सरकारका निकायको ध्यानाकर्षण गरिएको छ। कोभिड(१९ को विषम परिस्थितिमा उपचारका लागि अस्पताल गएका विरामीहरुलाई पीसीआर परिक्षण नगरेका कारणले उपचारबाट वञ्चित गरी तत्काल उपचार गर्ने दायित्वबाट अस्पताल भाग्न मिल्दैन, अन्तरिम आदेशमा उल्लेख छ, त्यस्तो उन्मुक्ति अस्पताल वा स्वास्थ्य केन्द्रलाई हुन सक्दैन पनि। कारोना महामारीको समयमा अन्य रोग लागेका विरामी पनि हुनसक्ने बताउँदै ति विरामीले उपचार पाउने अधिकार हुने सर्वोच्चले जनाएको छ। स्वास्थ्य सेवा ऐन, २०७५ ले स्वास्थ्य संस्थामा उपलब्ध हुने आकस्मिक उपचार गर्न इन्कार गर्न नपाइने र इन्कार गरेमा ऐनविरुद्धको कसुर हुने चेतावनीसमेत आदेशमा दिइएको छ। कोरोनाको प्रभाव एवम् असर विश्वव्यापी रहेकाले सामान्य अवस्थाको पूर्वानुमान गर्न नसकिने सर्वोच्चले जनाएको छ। संविधान र कानुनी कर्तव्य पुरा गरी आकस्मिक स्वास्थ्य सेवाको हक सुनिश्चित गर्न सरकारलाई आदेशमा भनिएको छ। राज्य संयन्त्रलाई परिणाममुखी र प्रभावकारी रुपमा परिचालन गरी सबै जिल्ला, नगर, गाउँ तथा सबै स्वास्थ्य संस्थाहरुमा कुनै बाधा बन्देजरहित तबरले उपचारसम्बन्त्री आवस्यक सबै प्रकारका व्यवस्थाहरु गर्न अन्तरिम आदेशमा भनिएको छ। अधिवक्ता पटेलले कोरोनाबाहेकका विरामीलाईसमेत अस्पतालमा भर्ना नलिएर न्यूनतम मानवताको व्यवहारसमेत नदेखाएको बताए। नागरिकको बाँच्न पाउने हक, स्वास्थ्य सुरक्षा र पहुँचको प्रश्न उठाएर सार्वजनिक सरोकारको रिट दिएको हुँ, पटेलले अन्नपूर्णसँग भने, सर्वोच्चबाट सकारात्मक आदेश आएको छ। अक्षरसः कार्यान्वयन हुन जरुरी छ। सरकारका निकायले आदेश अनुसार संवैधानिक र कानुनी दायित्व पुरा गर्ने अपेक्षा गरौं। रिटमा लापरवाहीपूर्वक ज्यान मारेको भन्दै छानविन गरी दोषीलाई सजाय तथा पीडितलाई क्षतिपूर्तिको मागसमेत छ।"
लकडाउनमा पनि रोकिएन भ्रष्टाचार,"काठमाडौं : लकडाउनको अवधिमा पनि भ्रष्टाचार मौलाएपछि अख्तियार दुरुपयोग अनुसन्धान आयोगमा उजुरीको चाङ लागेको छ। कोरोना संक्रमण व्यवस्थापनमा भएका भ्रष्टाचार र अनियमिताका उजुरी बढेका छन्। क्वारेन्टाइन व्यवस्थापन, आइसोलेसन निर्माण, स्वास्थ्य सामग्री खरिदका अनियमितता, चार्टर उडानसम्बन्धी उजुरी धेरै परेको अख्तियारले जनाएको छ। आर्थिक वर्षका अन्तिमको समय भएकाले विकास निर्माणसम्बन्धी उजुरी पनि धेरै छन्। गत वैशाखदेखि असार मसान्तसम्ममा अख्तियारमा भ्रष्टाचार, अनियमितताका ३ हजार १ सय ५० उजुरी दर्ता भएका छन। त्यसमध्ये १ सय ९९ उजुरीको विस्तृत अनुसन्धान भइरहेको अख्तियारले जनाएको छ। ४ सय १५ उजुरीलाई कारबाहीका लागि सम्बन्धित कार्यालयमा पठाइएको छ। त्यसैगरी ३ सय ५४ उजुरीलाई अन्य उजुरीमा गाभिएका छन्। लकडाउनको अवधिमा पनि सामान्य अवस्थामा झैं उजुरी परेका अख्तियारका प्रवक्ता तारानाथ अधिकारीले जानकारी दिए। उनका अनुसार लकडाउनको अवधिमा घुसखोरीका उजुरी पनि धेरै दर्ता भएका छन्। आर्थिक वर्ष २०७६७७ को चौथो त्रैमासिक अवधिमा वैशाखदेखि असारसम्म २२ वटा स्टिङ अपरेसनमा ३५ जनालाई नियन्त्रणमा लिइएको प्रवक्ता अधिकारीले जानकारी दिए। उनीहरूबाट ३८ लाख ९७ हजार ८ सय १६ रुपैयाँ जफत भएको छ। पछिल्लो तीन महिनामा ९६ वटा भ्रष्टाचारका मुद्दा विशेष अदालतमा दायर भएका छन्। अघिल्लो आर्थिक वर्षमा ४ सय ४१ मुद्दा दायर भएका छन्। जेठमा ६, असारमा ३१ र साउनमा ५९ मुद्दा चलाइएको छ। घुस रिसवत वैशाखदेखि असारमा २९ वटा मुद्दा चलाइएको छ। यही अवधिमा अख्तियारमा सूचनाको माग गरी २९ वटा निवेदन परेका छन्। जसमा २० वटा निवेदन उपर कारबाही गरी सूचना उपलब्ध गराएको छ। उजुरी प्रशस्त परे पनि कोरोना संक्रमणका कारण स्थलगत अनुगमन, कागजपत्र संकलन गर्ने जस्ता विषयमा समस्या देखिएको अख्तियारको भनाइ छ।"
नेपालभारत संयुक्त अनुगमन संयन्त्रको बैठक सम्पन्न,काठमाडौँ : नेपालभारत संयुक्त अनुगमन संयन्त्रको बैठक सम्पन्न भएको छ । दुई देशबीच लामो सीमा विवादपछि सम्भव भएको पहिलो आधिकारिक भर्चुअल बैठक भारतको सहयोग र सहकार्यमा सञ्चालित परियोजनाहको कार्य प्रगतिबारे केन्द्रित थियो । नेपालको तर्फबाट वार्ताको नेतृत्व परराष्ट्र मन्त्रालयका प्रवक्ता शंकर वैरागीले गरेका थिए भने भारतको तर्फबाट नेपालका लागि भारतीय राजदूत विनय मोहन क्वात्राले गरेका थिए । बैठकपछि जारी वक्तव्यमा दुवै पक्षबीच तीव्र रुपमा परियोजना कार्यान्वयन गर्ने सहमति भएको उल्लेख छ । यस्तै बैठकका क्रममा नेपालले भूकम्प र कोभिड १९ महामारी विरुद्ध भारत सरकारले गरेको सहयोगप्रति आभार व्यक्त गरेकी थियो । यसअघि शनिबार भारतको ७४ औँ स्वतन्त्रता दिवसको अवसरमा नेपालका प्रधानमन्त्री केपी ओलीले भारतीय समकक्षी नरेन्द्र मोदीलाई टेलिफोन मार्फत शुभकामना दिएका थिए । उक्त टेलिफोन वार्ताको दुई दिनपछि दुई देशका अधिकारीहरुबीच आधिकारिक वार्ता सम्भव भएको हो । पछिल्लो समय नेपाल र भारतका राजनीतिज्ञ तथा उच्च अधिकारीहरुबीच सीमा विवादले तिक्तता उत्पन्न गरेको थियो । तर सोमबार सम्पन्न वार्तामा दुई देशका अधिकारीबीच भूकम्पको क्रममा भारतले गरेको सहयोग प्रतिवद्धता र अन्य परियोजनाबारे खुलेर छलफल भएको बताइएको छ ।
"प्रधानमन्त्रीलाई देउवाले भने, कोरोना संक्रमण तीब्र छ, सरकार किन गम्भीर छैन ?","काठमाडौं : प्रमुख विपक्षी दल नेपाली कांग्रेसका सभापति शेरबहादुर देउवाले सरकारका कमजोरीको समीक्षा गरेर नयाँ रणनीति बनाउन आग्रह गरेका छन् । सोमबार प्रधानमन्त्री एवम् नेपाल कम्युनिस्ट पार्टी (नेकपा) का अध्यक्ष केपी शर्मा ओली र अर्का अध्यक्ष पुष्पकमल दाहाल प्रचण्डसँग बालुवाटारमा भएको भेटमा देउवाले कोरोना महामारीमा बढ्दो चुनौती सामना गर्न सरकार असमर्थ देखिएको बताएका हुन् । उनले कामको गति बढाउन सरकार किन गम्भीर नभएको भन्दै प्रश्न गरेका छन्। कोरोनाबाट मृत्यु हुनेको संख्या सय नाघेको छ, संक्रमण तीब्र गतिमा बिस्तार भएको छ। बढ्दो चुनौती सामना गर्नसक्ने ढंगले कार्य गर्न सरकार समर्थ देखिएन। भेटपछि कांग्रेसका मुख्य सचिव कृष्णप्रसाद पौडेलद्वारा जारी विज्ञप्तिमा भनिएको छ, कमजोरीको समिक्षा गरेर नयाँ रणनीति निर्माण गर्न र कामको गति बढाउन सरकार किन गम्भीर छैन ? आइसोलेसन र भेन्टिलेटर पर्याप्त व्यवस्था गर्न किन ढिलाइ ? उनले सिन्धुपाल्चोकको जुगल गापाको लिदिका गाउँबासीले दश दिन अघि देखिनै गुहार गर्दा पनि तिनलाई सुरक्षित स्थानमा सार्न सरकारले ध्यान नपुर्याउनु अत्यन्तै दुःखद भएको बताए। देशको अन्य विभिन्न भागमा बाढी पहिरोले जनधनको क्षति गरेको छ। देउवाले भनेका छन्,सरकारको भुमिका सन्तोषजनक देखिएन। व्यवस्थित र प्रभावकारी ढंगले कार्य गर्न आग्रह गर्दछु। सिन्धुपाल्चोकको जुगल गापाको लिदिमा पहिरोमा परेर दर्जन बढी जनताको ज्यान गएको छ र कयौं बेपत्ता छन्। गाउँबासीले दश दिन अघि देखिनै गुहार गर्दा पनि तिनलाई सुरक्षित स्थानमा सार्न सरकारले ध्यान नपुर्याउनु अत्यन्तै दुःखद भएको छ। यति गम्भीर गल्तीको जवाफदेहिता सरकारले लिनुपर्छ कि पर्दैन रु त्रिभुवन विश्वविद्यालयमा देखिएका विवाद र विसंगतिप्रति कुलपतिका रूपमा प्रधानमन्त्रीको ध्यान पुग्न जरुरी भएको भन्दै देउवाले निश्चित विधि र संस्कृतिले विश्वविद्यालय चलाउने क्षमताभन्दा राजनैतिक पुर्वाग्रह बढी देखिएको टिप्पणी गरे। भेटमा संवैधानिक नियुक्तिहरुबारे प्रधानमन्त्रीले विपक्षी दलको नेताका रूपमा देउवासँग परामर्श गरेका थिए।"
"नेकपा सचिवालय बैठक सकियो, के भयो निर्णय ?","काठमाडौं : सत्तारुढ दल नेपाल कम्युनिष्ट पार्टी(नेकपा)को सचिवालय बैठक सकिएको छ । सोमबार बिहान प्रधानमन्त्री निवास बालुवाटारमा बसेका बैठकले दुई अध्यक्ष केपी ओली र पुष्पकमल दाहाल प्रचण्डले गठन गरेको कार्यदललाई अनुमोदन गरेको प्रवक्ता नारायणकाजी श्रेष्ठले जानकारी दिए। पार्टीमा देखा परेका समस्या समाधान गर्न, संकटको निकासका लागि भइरहेको छलफललाई व्यवस्थित ढंगले टुंगोमा पुर्याउने निर्णय बैठकमा भएको श्रेष्ठले बताए। दुई अध्यक्षले पार्टीको विवाद समाधानका लागि कार्यदल गठन गरी लिएको पहललाई बैठकले सकारात्मकरुपमा लिँदै त्यसको निम्ति धन्यवाद दिएको छ । श्रेष्ठले भने। पार्टी र राष्ट्रमा देखा परेका समस्या समाधानको कार्यभारलाई पूरा गर्न पार्टी र सरकार सक्षम हुने गरी गर्नुपर्ने कामहरुका बारेमा सुझाव दिन कार्यदल सक्षम हुनेछ भन्ने आशा सचिवालयले लिएको प्रवक्ता श्रेष्ठले बताए। बैठकमा कार्यदललाई प्रभावकारी काम गर्न भन्दै उत्साही ढंगले उपयुक्त सुझाव आएको श्रेष्ठले जानकारी दिए । कार्यदलको म्याद नतोकिए पनि छिटोभन्दा छिटो काम सक्न भनिएको उनको भनाइ छ। छिटोभन्दा छिटो सकारात्मक ढंगले विवाद समाधान हुने, पार्टी एक ढिक्का हुने, पार्टी र सरकारको काम प्रभावकारी हुने र पार्टी महाधिवेशनमा जानेतर्फ हाम्रो ध्यान केन्द्रति छ। प्रवक्ता श्रेष्ठले भने। मन्त्रिमण्डल पुनर्गठन र मुख्यमन्त्री हेरफेर जस्ता विषय बाहिर हल्ला भएपनि पर्टीभित्र यसबारे अहिलेसम्म छलफल नभएको प्रवक्ता श्रेष्ठको भनाइ छ । कार्यदलले प्रतिवेदन दिएपछि त्यसबाट आएको निष्कर्षका आधारमा अघि बढ्ने उनले बताए।"
कुनै बहानामा उपचार नरोक्नू,"काठमाडौं : सर्वोच्च अदालतले पीसीआर नगरेको कारण देखाएर स्वास्थ्य उपचार इन्कार नगर्न र विरामी नफर्काउन आइतबार अन्तरिम आदेश दिएको छ। प्रहरी प्रधान कार्यालय, गृह मन्त्रालय, स्वास्थ्य मन्त्रालय, महान्यायाधिवक्ता कार्यालयलगायत निकायका नाममा अन्तरिम आदेश जारी भएको हो। विरगञ्जका विभिन्न अस्पतालमा चहार्दाचहार्दै उपचार नपाई एकपछि अर्को मृत्युवरणका घटनाको दृष्टान्तसहित अधिवक्ता सुनिकुमार पटेलले रिट दायर गरेका थिए। उक्त रिटमा प्रारम्भिक सुनुवाईकै क्रममा सर्वोच्चका न्यायाधीश दीपककुमार कार्कीको एकल इजलासले सरकारका जिम्मेबार निकाय र अस्पतालहरुका नाममा अन्तरिम आदेश जारी गरेको छ। सर्वोच्चमा भएको सुनुवाईका क्रममा रिट निवेदक पटेलले विरगञ्ज महानगरपालिका, ११ का ६० वर्षीय चलितर महतोको पीसीआर रिपोर्ट नेगेटिभ हुँदाहुँदै यही साउन २२ गते नेशनल मेडिकल कलेजको आकस्मिक कक्ष अगाडी आधारभूत स्वास्थ्य उपचार नपाई रिक्सामै मृत्युवरण गर्नुपरेकोलगायत दर्दनाक घटनाको जानकारी इजलासलाई गराए। यस्तै विरगञ्ज छपकैयाकी विष्णु लामालाई पनि पाँचवटा नीजि अस्पतालमा भर्ना नलिएका कारण चहार्दाचहार्दै साउन २३ गते ज्यान गएको घटनाबारे इजलासको ध्यानाकर्षण गरिएको थियो। विरगञ्जकै राधेमाईकी ६२ बर्षिय शारदा देवी रौनियारको आरडिटीसमेत नेगेटिभ भएको अवस्थामा कुनै अस्पतालले भर्ना नलिएर साउन २४ गते मृत्यु भएको जनाउसमेत रिटमा दिइएको थियो। अस्पतालहरुमा उपचारका लागि अत्यावस्यक अक्सिजनका पाइपसमेत नजोडिएको दुखदायी अवस्थासमेत रिटमा दर्शाइएको छ। सुनुवाई क्रममा निवेदकतर्फका कानुनव्यवसायीले संविधानतः हरेक नागरिकलाई आधारभूत स्वास्थ्य सेवा पाउने, स्वास्थ्यमा समान पहुँच र स्वास्थ्य उपचारको जानकारी पाउने हक सुनिश्चित गरिए पनि व्यवहारमा उल्टो देखिएको जिकिर गरेका थिए। जनस्वास्थ्य ऐन, २०७५ ले आकस्मिक उपचार र स्वास्थ्य सेवाको पहुँच सुनिश्चित गरे पनि अस्पतालहरु पञ्छिने तथा लापरबाहीको हद नाघेको दाबी उनीहरुको थियो। सर्वोच्चले संविधानको धारा ३५ ले स्वास्थ्यसम्बन्धी हकलाई मौलिक हकका रुपमा स्विकारेको अवस्थामा राज्य संवेदनशिल हुनुपर्ने आदेशमा जनाइएको छ। नागरिक अस्पताल गएर उपचार पाउनु अधिकार रहेको तथा उपचार गर्ने दायित्व रहेकोतर्फ सरकारका निकायको ध्यानाकर्षण गरिएको छ। कोभिड(१९ को विषम परिस्थितिमा उपचारका लागि अस्पताल गएका विरामीहरुलाई पीसीआर परिक्षण नगरेका कारणले उपचारबाट वञ्चित गरी तत्काल उपचार गर्ने दायित्वबाट अस्पताल भाग्न मिल्दैन, अन्तरिम आदेशमा उल्लेख छ, त्यस्तो उन्मुक्ति अस्पताल वा स्वास्थ्य केन्द्रलाई हुन सक्दैन पनि। कारोना महामारीको समयमा अन्य रोग लागेका विरामी पनि हुनसक्ने बताउँदै ति विरामीले उपचार पाउने अधिकार हुने सर्वोच्चले जनाएको छ। स्वास्थ्य सेवा ऐन, २०७५ ले स्वास्थ्य संस्थामा उपलब्ध हुने आकस्मिक उपचार गर्न इन्कार गर्न नपाइने र इन्कार गरेमा ऐनविरुद्धको कसुर हुने चेतावनीसमेत आदेशमा दिइएको छ। कोरोनाको प्रभाव एवम् असर विश्वव्यापी रहेकाले सामान्य अवस्थाको पूर्वानुमान गर्न नसकिने सर्वोच्चले जनाएको छ। संविधान र कानुनी कर्तव्य पुरा गरी आकस्मिक स्वास्थ्य सेवाको हक सुनिश्चित गर्न सरकारलाई आदेशमा भनिएको छ। राज्य संयन्त्रलाई परिणाममुखी र प्रभावकारी रुपमा परिचालन गरी सबै जिल्ला, नगर, गाउँ तथा सबै स्वास्थ्य संस्थाहरुमा कुनै बाधा बन्देजरहित तबरले उपचारसम्बन्त्री आवस्यक सबै प्रकारका व्यवस्थाहरु गर्न अन्तरिम आदेशमा भनिएको छ। अधिवक्ता पटेलले कोरोनाबाहेकका विरामीलाईसमेत अस्पतालमा भर्ना नलिएर न्यूनतम मानवताको व्यवहारसमेत नदेखाएको बताए। नागरिकको बाँच्न पाउने हक, स्वास्थ्य सुरक्षा र पहुँचको प्रश्न उठाएर सार्वजनिक सरोकारको रिट दिएको हुँ, पटेलले अन्नपूर्णसँग भने, सर्वोच्चबाट सकारात्मक आदेश आएको छ। अक्षरसः कार्यान्वयन हुन जरुरी छ। सरकारका निकायले आदेश अनुसार संवैधानिक र कानुनी दायित्व पुरा गर्ने अपेक्षा गरौं। रिटमा लापरवाहीपूर्वक ज्यान मारेको भन्दै छानविन गरी दोषीलाई सजाय तथा पीडितलाई क्षतिपूर्तिको मागसमेत छ।"
"वामदेवको प्रश्न, हामी नेतृत्वमा रहेका व्यक्ति असफल भएकै हौँ ?","काठमाडौं : नेपाल कम्युनिष्ट पार्टी (नेकपा) उपाध्यक्ष वामदेव गौतमले कार्यदल गठनप्रति लक्षित गर्दै नेतृत्वमा रहेका व्यक्ति असफल भएका हौँ भन्दै प्रश्न गरेका छन्। सोमबार सचिवालय बैठकमा उनले सचिवालयले सिर्जना गरेका समस्या सचिवालयबाटै निकास निकाल्नुपर्नेमा जोड दिएका हुन्। उनले कार्यदल सचिवालयभन्दा पनि माथि हो ? भन्दै प्रश्न गरेको एक नेताले बताए। आफू (सचिवालय)ले सिर्जना गरेका समस्या समधानका उपायहरू आफैंले पत्ता लगाउनुको सट्टा, अथवा आफू रहेको कमिटीबाट समाधान गर्न नसकी छुट्टै कार्यदल बनाउनु हामी नेतृत्वमा रहेका व्यक्ति (नेतृत्वहरु) असफल भएकै हौ ?,बैठकमा गौतमले प्रश्न गरेका थिए। सकेसम्म आफूद्वारा सिर्जित समस्या आफैं समाधान गर्नुपर्थ्यो भन्ने उहाँको आशय हो, गौतमलाई उद्दृत गर्दै उनी निकट पत्रकार विश्वमणि सुवेदीले भने,कार्यदल प्रति कुनै विरोध वा असहमति होइन। बैठकमा उपाध्यक्ष गौतमले कसैको राजीनामा नमागेको बताए। शुक्रबार महासचिव विष्णु पौडेलको संयोजकत्वमा ६ सदस्यीय कार्यदल गठन भएको थियो। बालुवाटारमा प्रधानमन्त्री तथा पार्टी अध्यक्ष केपी शर्मा ओली र अर्का अध्यक्ष पुष्पकमल दाहाल प्रचण्डबीच भएको छलफलपश्चात कार्यदल गठन भएको थियो। कार्यदलका सदस्यमा भीमबहादुर रावल, शङ्कर पोखरेल, जनार्दन शर्मा, पम्फा भुसाल र सुरेन्द्रप्रसाद पाण्डे छन्। कार्यदलले दुई अध्यक्षको कार्यविभाजन, अधिकार बाँडफाँडदेखि एकता महाधिवेशनको कार्यतालिकाबारे सिफारिस गर्नेछ। कार्यदलले पार्टीको वैचारिक राजनीतिक बहस, आलोचना, आत्मआलोचना, मन्त्रिपरिषद् हेरफेर, विवादित नियुक्ति बदर, राजनीतिक नियुक्तिमा संस्थागत निर्णय, मुख्यमन्त्री हेरफेरलगायत समग्र विषयमा केन्द्रित रहेर छलफल गर्नेछ। यस अघि पार्टीभित्र देखिएको विवाद समाधानका लागि भन्दै नेकपा उपाध्यक्ष गौतमले साउन १३ गते ६ बुँदे प्रस्ताव अगाडि सारेका थिए। गौतमले ओलीलाई एकता महाधिवेशनको अध्यक्ष र प्रचण्डलाई सम्पूर्ण कार्यकारी अधिकारसहितको अध्यक्ष बनाउने प्रस्ताव गरेका थिए। गौतमको प्रस्तावमा ओलीलाई प्रधानमन्त्री पदमा यथावत राख्ने भनिएको छ। प्रस्तावमा पार्टीको एकता महाधिवेशन सहमतिमा आयोजना गर्ने, प्रधानमन्त्रीका दैनिक काममा पार्टीले हस्तक्षेप नगर्ने तर सरकारले राष्ट्रिय तथा अन्तर्राष्ट्रिय महत्वका विषयमा निर्णय गर्नुपूर्व पार्टीको सचिवालयमा परामर्श गर्ने कुरा उल्लेख गरिएको थियो।"
नेपालभारत संयुक्त अनुगमन संयन्त्रको बैठक आज,काठमाडौँ : भारतीय प्रधानमन्त्रीसँग प्रधानमन्त्री केपी ओलीको टेलिफोन वार्ता भएको दुई दिनपछि नेपालभारत संयुक्त अनुगमन संयन्त्रको बैठक बस्दैछ । आज सोमबार दुई देशका अधिकारीहरुबीच भर्चुअल बैठक बस्न लागेको हो । नेपाल र भारतबीच लामो सीमा विवादपछि पहिलो पटक आधिकारिक वार्ता सम्भव भएको हो । परराष्ट्र सचिव शंकरदास वैरागीको नेतृत्वमा नेपाली टोली वार्तामा सहभागी हुन लागेको हो । यस्तै भारतको नेतृत्व नेपालका लागि भारतीय राजदूत विनय मोहन क्वात्राले गर्नेछन् । पछिल्लो समय भारतसँग सम्बन्ध बिग्रिएको भन्दै आलोचना भइरहँदा गत शनिबार भारतको ४७ औँ स्वतन्त्रता दिवसका अवसरमा नेपालका प्रधानमन्त्री केपी ओलीले टेलिफोन मार्फत शुभकामना दिएका थिए ।
सांसदको छातीमा त्रुटिपूर्ण लोगो,"काठमाडौं : देशको नक्सा सच्चियो । सच्चिएको चुच्चे नक्सा समेटेर संसद्ले सांसदको छातीमा राख्ने लोगो फेयो । जुन संसद्ले संविधान संशोधनै गरेर देशको नक्साको त्रुटि सच्यायो, त्यही संसद्ले आफ्नै लोगो भने त्रुटि नै त्रुटियुक्त बनाएको छ । सुन र चाँदीको सम्मि श्रणबाट बनाइएको लोगोमा नक्साको स्वरूप र संघीय संसद् शब्द गलत ढंगले प्रयोग गरिएका छन् । लिम्पियाधुरासहितको नक्सा समेटेर तयार पारिएको लोगोमा मुलुकको नक्सा भने हेर्दै नेपालको जस्तो छैन । वास्तविक नक्सामा पश्चिम भाग उठेको र पूर्वी भाग अलि तल झुकेको छ । तर, लोगोमा नक्सा सीधा राखिएको छ । त्यो पनि आयतकार । यस्तै लोगोको तल्लो भागमा लेखिएको संघीय शब्दमा सघीय मात्र छ । संसद्को द मा हलन्त दिन छुटाइएको संसद लेखिएको छ । संसद् सचिवालयका महासचिव भरत गौतमका अनुसार २ लाल सुनको जलपमा १ तोला चाँदीको लेप लगाई ५ हजार ५ सय २७ रुपैयाँमा प्रत्येक लोगो निर्माण भएको हो । सचिवालयका अनुसार साढे तीन सयवटा लोगो बनाउन झन्डै २० लाख रुपैयाँ खर्च भएको छ । वाग्मती प्रदेशअन्तर्गत घरेलु तथा साना उद्योग कार्यालयले नयाँ लोगो निर्माण गरेको हो । सचिवालयका सहप्रवक्ता दशरथ धमलाका अनुसार टेकवीर मुखियाले यसको डिजाइन गरेका हुन् । करिब डेढ महिना लगाएर कलाकारहरूले हातैले कुदेर नयाँ लोगो बनाएका हुन् । मुखियाले यसअघि संसद्ले प्रयोग गर्दै आएका लोगोको पनि डिजाइन गरेका थिए । सचिवालयले आइतबारै सभामुख अग्नि सापकोटा, राष्ट्रियसभा अध्यक्ष गणेश तिमिल्सेना र राष्ट्रियसभा उपाध्यक्ष शशिकला दाहाललाई नयाँ लोगो हस्तान्तण गरेको छ । त्रुटि भेटिएको उक्त लोगो सचिवालयले आइतबारदेखि नै सांसदहरूलाई पनि वितरण गरेको छ । नयाँ लोगो एक पटकलाई सांसदलाई निःशुल्क वितरण गरिने र दोस्रो पटक लिन चाहे सशुल्क उपलब्ध गराइने सचिवालयले जनाएको छ । कानुनमन्त्री डा शिवमाया तुम्बाहाङ्फेले नयाँ लोगोमा देखिएका त्रुटिबारे संसद् सचिवालयका अधिकारीहरूको ध्यानाकर्षण गराइसकेको स्रोतले बतायो । यत्रो खर्च गरेर बनाएको लोगोमा त्रुटि भेटिएपछि के गर्ने भन्नेमा सचिवालय नै अलमलमा छ, सचिवालयका एक उच्च अधिकारीले अन्नपूर्णसँग भने, यस विषयमा पदाधिकारीहरूले निर्णय गर्नुपर्ने हुन्छ ।"
बालुवाटारमा मन्त्रिपरिषदको बैठक जारी,काठमाडौं : प्रधानमन्त्री निवास बालुवाटारमा मन्त्रिपरिषदको बैठक जारी छ । सोमबार साँझ साढे ६ बजेदेखि बैठक सुरु भएकव हो। बैठक मन्त्रीपरिषदको नियमित बैठक भएको बताइएको छ । बैठकमा मन्त्रालयगत रुपमा प्रस्तुत एजेण्डाहरुमा छलफल हुनेछ।
भ्रष्टाचार अभियोगमा २ सैनिक अधिकारी बर्खास्त,"काठमाडौं : नेपाली सेनाका सहायकरथी प्रयोगजंग राणा र महासेनानी नवीन सिलवाल बर्खास्त भएका छन् । सैनिक प्रहरीले राणा र सिलवाललाई भ्रष्टाचार अभियोगमा गत जेठ पहिलो साता पक्राउ गरी अनुसन्धान सुरु गरेको थियो । जंगी अड्डाले गठन गरेको समरी जनरल सैनिक अदालतले उनीहरूलाई भ्रष्टाचारमा दोषी ठहर गर्दै सेवाबाट हटाउने फैसला गरेको हो । उपरथी सीताराम खड्काको अध्यक्षतामा उक्त अदालत गठन गरिएको थियो । अदालतले राणाले १ करोड ५२ लाख २७ हजार ३ सय रुपैयाँ र महासेनानी सिलवालले १५ लाख ७८ हजार ४ सय रुपैयाँ भ्रष्टाचार गरेको ठहर गरेको छ । उक्त रकम राणा र सिलवालबाट असुल गर्न भनिएको छ । उनीहरूले काभ्रेको पाँचखालस्थित वीरेन्द्र शान्ति कार्य तालिम केन्द्रमा कार्यरत रहँदा सम्पत्ति र अनुशासन तथा आचरणसम्बन्धी कसुर गरेको ठहर अदालतले गरेको छ । सोही प्रकरणमा सैनिक अदालतले प्रमुख सुबेदार मिठुराम विश्वकर्मालाई पनि बर्खास्त गर्ने फैसला गरेको सैनिक जनसम्पर्क निर्देशनालयले जनाएको छ । सहसेनानी लक्ष्मीकान्त खनाल, सुबेदार भोजबहादुर विष्ट र जमदार विनोद बस्नेतलाई एक तह घटुवा गर्ने फैसला सुनाइएको छ । प्राविधिक सहसेनानी फिरोज महर्जन र जमदार भद्रबहादुर शाहीलाई नसिहत दिन भनिएको छ । महासेनानी राजेन्द्रमणि गिरी र लेखा सुवेदार नवराज पाण्डे (अवकाश प्राप्त) ले सफाइ पाएका छन् । जंगी अड्डाले विभिन्न सैनिक अड्डाभित्र भइरहेका आर्थिक अनियमितता छानबिन गर्न गठन गरेको निगरानी संयन्त्र (ओभर साइट सेल)को गोप्य प्रतिवेदनका आधारमा राणा र सिलवाल अनुसन्धानमा तानिएका थिए । गोप्य भनिएको उक्त प्रतिवेदनले औंल्याएका अन्य सैनिक उच्च अधिकारीबारे छानबिन भइरहेको सैनिक उच्च स्रोतले जनाएको छ । भ्रष्टाचार छानबिन गर्न प्रधानसेनापति पूर्णचन्द्र थापाको निर्देशनमा संयन्त्र गठन गरिएको थियो । प्रधानसेनापति कमान्ड मार्ग निर्देशन २०७५ अनुसार आकस्मिक रूपमा छानबिन गर्न संयन्त्र गठन भएको थियो । संयन्त्रले सैनिक अस्पताल, सैनिक सामग्री प्राप्ति निर्देशनालय, विभिन्न सैनिक तालिम केन्द्र, सैनिक महाविद्यालय, इन्जिनियरिङ विभागलगायत बजेट बढी विनियोजन भएका दुई दर्जनभन्दा बढी अड्डामाथि छानबिन गरेको थियो । संयन्त्रले ती निकायमा आकस्मिक भ्रमण गरी विनियोजित रकम के कसरी खर्च भइरहेको छ भन्नेबारे अध्ययन र छानबिन गरेको थियो । उसले दिएको प्रतिवेदन कार्यान्वयन गर्दै प्रधानसेनापति थापाले अनियमिततामा संलग्न सैनिक अधिकारीलाई कारबाही थालेका हुन् । उपरथीको नेतृत्वमा गठित संयन्त्रले छानबिनको गोप्य प्रतिवेदन प्रधानसेनापतिलाई दिएको थियो । जंगी अड्डाले सैनिक उच्च अधिकारीहरूसमेत भ्रष्टाचारमा संलग्न भएको पाएपछि त्यस्ता भ्रष्ट सैनिक अधिकारीमाथि कारबाही सुरु गरेको हो ।"
यातायात कार्यालयको सेवा भदौ १६ गतेसम्म बन्द,"काठमाडौं : बागमती प्रदेश अन्तर्गतका यातायात कार्यालयको सेवा भदौ २ गतेदेखि भदौ १६ गतेसम्म बन्द हुने भएको छ। बढ्दो कोभिड१९ को प्रकोपका कारण यातायात कार्यालयबाट दिँदै आएको सेवा बन्द गर्नु परेको यातायात व्यवस्था कार्यालयका सवारी चालक अनुमति पत्र ठूलोभर्याङका शाखा अधिकृत उपेन्द्र शाहले अन्नपूर्णपोष्टलाई बताए। सवारी चालक अनुमति पत्र, लाइसेन्स, रुट परमिट लगायतको सेवा बन्द रहे पनि अत्यावश्यक सेवा (लाइसेन्स भेरिफिकेसन) भने सुचारु नै रहने उनले बताए। दुर्घटना भएमा सवारी चालकको लाइसेन्स सक्कली कि नक्कली भनेर भेरिफिकेसन गर्नुपर्ने हुन्छ। लकडाउन खुकुलो भएसँगै यातायात कार्यालयले असार १ गतेदेखि सेवा सुरु गरेका थिए।"
निषेधाज्ञा हुने हल्लाले बजारमा किनमेल गर्नेको भीड,"पोखरा : पोखरामा समुदायमा कोरोना संक्रमित भेटिन थालेपछि पून: लकडाउन गर्ने बहस चलेको छ । पोखरा महानगरपालिकाको कोरोना संक्रमण रोकथाम मूल समितिको बिहान बसेको बैठकले सोमबार राति १२ बजेबाट एक हप्ता निषेधाज्ञा लगाउने निर्णय गरेको थियो। स्थिति हेरेर निषेधाज्ञा थप्ने नथप्ने निर्णय गर्ने पनि बताइएको थियो। कोरोना संक्रमण रोकथाम मूल समितिको यही निर्णय सार्वजनिक भएसँगै आवश्यक सामान जोहो गर्न पोखराका मुख्य बजार महेन्द्रपुल, चिप्लेढुङ्गा, पृथ्वीचोक लगायतका बजारमा भिड लागेको हो। यही निर्णय महानगरपालिकाले प्रदेश सरकारमा लग्यो। तर प्रदेश सरकारले सोमबार राति १२ बजेदेखि एक हप्ताकालागि महानगरपालिकामा लगाउने निषेधाज्ञालाई अनुमति दिएन। यस विषयमा मंगलबा फेरि बैठक बसेर निर्णय गरिने गरी आजको बैठक टुंगिएको पोखरा महानगरपालिकाका प्रवक्ता धनबहादुर नेपालीले बताए। लकडाउन खुलेसँगै बहिरी जिल्लाबाट पोखरा आवतजावत गर्ने क्रम बढ्यो। यसैको कारण संक्रमितको दर निरन्तर उकालो लागेको मात्र होइन समुदायमै कोरोना फैलिएको छ। पोखरामा आइतबार २२ जनामा, शनिबार १२ जनामा कोरोना पुष्टि भएको थियो। सोमबार बिहानसम्म पोखरामा संक्रमितको संख्या २ सय ४ पुगेको छ। १ सय २५ जना निको भएर घर फर्केका छन्। पोखराका १ जनाको मृत्यु भएको छ। गण्डकी प्रदेशभर १७ सय ३४ जनामा कोरोना पोजिटिभ देखिएकाका छन्। तीमध्ये १५ सय २९ जना निको भएको प्रदेश स्वास्थ्य निर्देशक विनोदविन्दु शर्माले बताएका छन्। प्रदेशमा कोरोना संक्रमणबाट ५ जनाको मृत्यु भएको छ।"
कर्णालीका तीन जिल्लामा निषेधाज्ञा,"सुर्खेत : कर्णाली प्रदेशका तीन जिल्लामा एकैदिन सुरु भएको निषेधाज्ञा कार्यान्वयनका लागि प्रहरीले कडाइ गर्न थालेको छ । कर्णालीमा पछिल्लो समय कोरोना भाइरस (कोभिड१९) का संक्रमितको संख्या बढ्दै गएपछि सोमबारदेखि सुर्खेतको वीरेन्द्रनगर नगरपालिका, जुम्लाको चन्दननाथ नगरपालिका र मुगु सदरमुकाम गमगढी बजार क्षेत्रमा निषेधाज्ञा घोषणा गरिएको हो । जिल्ला प्रशासन कार्यालय र स्थानीय सरकारको निर्णय अनुसार अत्यावश्यक बाहेकका सेवा बन्द गर्दै निषेधाज्ञा घोषणा गरिएपछि यहाँका मुख्य बजार क्षेत्र सुनसान छन् । निषेधाज्ञा घोषणा गरिएपनि स्थानीय नागरिक घर बाहिर तथा बजार क्षेत्रमा निस्कन थालेपछि प्रहरीले कडाइ गर्न थालेको हो । निषेधाज्ञाको पालना नगरी वीरेन्द्रनगर नगरपालिका बजार क्षेत्रमा खुलेयाम घुमघाम गर्ने स्थानीय नागरिकलाई प्रहरीले कारवाही गर्न थालेको छ । कोरोना संक्रमण रोकथाम तथा नियन्त्रणका लागि जुम्लामा यसअघि पनि पटकपटक निषेधाज्ञा गर्ने गरिएको थियो । कर्णाली प्रदेश प्रहरी कार्यालयका प्रवक्ता एसएसपी राजेशनाथ बास्तोलाका अनुसार रुकुमपश्चिमको मुसिकोट नगरपालिकामा पनि बुधवारदेखि निषेधाज्ञा जारी भएको छ । नागरिकलाई निषेधाज्ञा पालना गर्न अनुरोध गर्दै अटेर गर्नेलाई कारबाहीका लागि प्रहरीले मुख्य बजार क्षेत्रमा निगरानी बढाएको उनले बताए । सुर्खेतका प्रमुख जिल्ला अधिकारी हिरालाल रेग्मीले वीरेन्द्रनगमा लकडाउन हटेसँगै बजारमा हुने अत्याधिक भिडभाड हटाउन, नजिकिँदै गरेका चाडवाडमा भिडभाड गर्न नदिन र समुदायस्तरमा कोरोना संक्रमण पुग्न नदिन निषेधाज्ञा घोषणा गर्नुपरेको बताए । उनका अनुसार कर्णाली प्रदेशको केन्द्र वीरेन्द्रनगरमा भदौ १ गते बिहान ६ बजेदेखि ५ गते राति १२ बजेसम्मका लागि निषेधाज्ञा जारी गरिएको हो । यस्तै कोरोनाको जोखिम बढेको भन्दै सुर्खेतको भेरीगंगा नगरपालिकाका क्षेत्रभित्र रहेका बजार पनि बन्द गरिने भएको छ । नगरपालिकाले कोरोना संक्रमणको जोखिम बढ्न सक्ने भन्दै सोमबार साँझ ७ बजेदेखि भदौ ५ गते राति १२ बजेसम्मका लागि बजार क्षेत्र बन्द गर्ने निर्णय गरेको हो । नगर उपप्रमुख रेनु आचार्यका अनुसार यो अवधिमा भेरीगंगा नगरपालिका भित्रपर्ने छिन्चु, जहरे, झिङ्नी र रामघाट बजार बन्द रहने छन् । यस्तै कोरोनाको जोखिमलाई मध्यनजर गर्दै कर्णाली प्रदेश सरकारले प्रदेश प्रवेश गर्ने मुख्य नाकाहरूमा कडाइ गर्ने निर्णय गरेको छ । पास बनाएर आएका व्यक्तिहरूलाई समेत पीसीआर नेगेटिभ रिपोर्ट अनिवार्य ल्याउनुपर्ने व्यवस्था गरिएको छ । विषेश गरी प्रदेश भित्रिने मुख्य नाका सुर्खेतको बबई, कुइने, सल्यानको कालिमाटी, काल्चे र कपुरकोट लगायतका सीमा नाकामा कडाइ गरिएको हो । निषेधाज्ञा अवधिभित्र स्वास्थ्य, सुरक्षा, विद्युत, दूरसञ्चार, खानेपानी, दूध, फोहोरमैला व्यवस्थापन, ग्यास, पेट्रोलियम पदार्थ, औषधि पसल, तरकारीजस्ता अत्यावश्यक सेवा तथा व्यवसाय मात्रै सञ्चालन गर्न पाइने छ ।"
खोलामा डुबेर एक महिलाको मृत्यु,भक्तपुर : चाँगुनारायण नगरपालिका८ सुडालस्थित मूलसाँघु खोलामा डुबेर सोमबार एक महिलाको मृत्यु भएको छ। महानगरीय प्रहरी परिसर भक्तपुरका अनुसार भक्तपुर नपा ६ याछें घर भई हाल सुडालमा डेरा गरी बस्ने ३२ वर्षीया काली भन्ने यसोदा सिजख्वको मृत्यु भएको हो। परिसरका प्रवक्ता प्रहरी नायब उपरीक्षक दीपक गिरीले मूलसाँघु खोला तर्ने क्रममा खोलामा बनाइएको स्ल्याबमा चिप्लिएर खोलामा बनेको अन्दाजी ५ फिट गहिरो पानीको तहमा डुबेर उनको मृत्यु भएको बताए। उनका अनुसार सोमबार बिहान ९ बजे उनी तरकारी लिन भनी डेराकोठाबाट निस्किएकी थिइन्। खोला किनारमा बाँसको तामा भाँचेर राखिएको बोरा भेटिएको प्रहरी नायब उपरीक्षक गिरीले बताए। खोला किनारमा रहेको बाँसको झ्याङबाट तामा भाँचेर बोरामा राखी खोला तर्ने क्रममा चिप्लिएर लड्दा खोलामा डुबेर मृत्यु भएको प्रारम्भिक अनुसन्धानबाट देखिएको उनको भनाइ थियो। उनका अनुसार मृतक लासको पोस्टमार्टमको लागि केएमसी अस्पताल दुवाकोट पठाइएको छ। सुरुमा प्रहरीलाई स्थानीयले मूलसाँघु खोलामा अधबैसे महिला मृत अवस्थामा रहेको भन्ने जानकारी दिएका थिए। सोही जानकारीको आधारमा परिसरकी प्रमुख प्रहरी उपरीक्षक तारादेवी थापा र महानगरीय प्रहरी वृत्त जगातीका प्रमुख प्रहरी नायब उपरीक्षक चक्रराज जोशी नेतृत्वको प्रहरी टोली घटनास्थल पुगेको थियो।घटना सम्बन्धमा थप अनुसन्धान भइरहेको भक्तपुर प्रहरीले जनाएको छ।
अनुदानका लागि कोरोना सङ्क्रमित सङ्ख्या माग,"काठमाडौं : स्वास्थ्य तथा जनसङ्ख्या मन्त्रालयले कोभिड१९ को सङ्क्रमितको उपचार गरेवापत अनुदान उपलब्ध गराउनका लागि निजी अस्पतालसँग बिरामी सङ्ख्या माग गरेको छ । मन्त्रालयका सहप्रवक्ता डा समिरकुमार अधिकारीले कोभिड१९ का शङ्कास्पद तथा सङ्क्रमित व्यक्ति राखी उपचार गर्ने अस्पताललाई अनुदानका लागि सङ्क्रमित कति दिन अस्पतालमा बसेको र सङ्क्रमितको सङ्ख्या माग गरेको जानकारी दिए । उनका अनुसार लक्षण नभएका वा सामान्य लक्षण भएका बिरामीका लागि रु २००, लक्षण नभएका वा सामान्य लक्षण भएका दुई हजार, सामान्य लक्षण भएकालाई तीन हजार ५००, मध्यम जटिल बिरामी सात हजार र जटिल र गम्भीर प्रकृतिका बिरामीलाई १५ हजार प्रति दिनका लागि सङ्ख्या माग गरिएको हो । रु २०० घरमा स्वास्थ्यकर्मीले क्लिनिकल निगरानी गर्दा लाग्ने खर्च र रु दुई हजार आइसोलेशन केन्द्रमा बसेको खर्च अनुदान दिनका लागि तोकिएको छ । मन्त्रालयले कोभिड१९ को सङ्क्रमणको उपचार वापत अस्पताललाई अनुदान उपलब्ध गराउनेसम्बन्धी आदेश २०७७ ल्याएर निजी अस्पताललाई पनि कोभिड१९ का सङ्क्रमितको उपचार गर्न दिएको थियो ।"
"भत्किएको पुल विप्लवका कार्यकर्ताले बनाइदिए, तर जनप्रतिनिधिलाई छैन मतलब","कालिकोट : नेत्रविक्रम चन्द नेतृत्वको नेकपाका कार्यकर्ताले जिल्लाको रास्कोट नरपालिका९ फुगाडमा भत्किएको कच्ची पुल निर्माण गरेका छन् । गत साउन १३ गतेको बाढीले फुगाडमा नेपाली सेनाले निर्माण गरेको बेलिब्रिज सहित झोलुङ्गे पुल बगाएको ठाउँमा विप्लवका नेता तथा कार्यकर्ताहरुले जनश्रमदान गरी पुल मर्मत सम्भार गरेका हुन् । गत साउन १३ गते अविरल वर्षासँगै फुगाडमा आएको बाढीले कर्णाली करिडोरको रास्कोट नगरपालिका र पचालझरना गाउँपालिका जोड्ने बेलिब्रिज र झोलुङ्गे पुल बगाएपछि रास्कोट नगरपालिका, पचालझरना गाउँपालिका, पलाँता गाउँपालिकादेखि बाजुरासम्म जाने स्थानीय नागरिकहरुलाई खोलो तर्न समस्या परेको थियो । खोला आसपासका मानिसहरुले फलामे रडले मान्छे तारेको तीन सय र भारी तारेको ५ सय रुपैयाँ तिरेर ज्यानै जोखिममा राखेर खोलो तर्नु पर्ने बाध्यता थियो । विप्लवका कार्यकर्ताले पुलबाट बगाएका फलामको डण्डा र आसपासमा ढुंगाको गड बनाइ डोरीले अड्काएर कच्ची पुल निर्माण गरिदिएपछि अब बाटोमा हिँड्ने पैदल यात्रीहरुले सहजै खोलो तर्नसक्ने भएका छन् । स्थानीय सुजन बोहोराका अनुसार फुगाडमा बाढीले पुल बगाइदिएपछि पानीको भेलमा फलामको लडाको सहारामा खोला तर्दा ज्यानै जोखिम हुन्थ्यो । विप्लवका नेता तथा कार्यकर्ताहरु आएर कामचलाउ पुल बनाइदिएपछि सहजै खोलो तर्न सकिने भएको हो । नेकपाका जिल्ला इन्चार्ज कर्णबहादुर भण्डारीको नेतृत्वमा जिल्ला सेक्रेटरी मनीला ऐडी रणदीप, विप्लवका जनबर्गीय संगठनका प्रमुखहरु लगायत नेता तथा कार्यकर्ताहरुको जनश्रमदानमा नागरिकको सहजताका लागि पुल निर्माण गरिएको नेकपाले जनाएको छ । नेकपा जिल्ला सेक्रेटरी ऐडीले आफ्नो पार्टी गाउँ गाउँमा जनश्रमदान सहित बाढी पहिरो पीडितहरुको उद्धारमा निरन्तर खटिने बताए । जनतालाई सास्ती भइरहेका बेला कथित जनप्रतिनिधिहरु गाउँ छाडेर सहरतिर मस्ती गरिरहेका छन् । हामी नागरिकको साथमा गाउँ गाउँमा खटिएका छौँ । फुगाडमा पुल बगेको महिना दिन बित्दा पनि कुनै सरकारले चासो देखाएनन्, उनले भने ।"
दाङमा कोरोना संक्रमण समुदायसम्म पुगेको आशंका,"दाङ : दाङमा कोरोना भाइरसको संक्रमण समुदायस्तरमा पुगेको छ। अहिलेसम्म भारत लगाएतका विभिन्न देशबाट आएका र उनीहरुको सम्पर्कमा आएका जनप्रतिनिधी, स्वास्थ्यकर्मीहरुमा देखिएको भाइरस अब समुदाय स्तरमै देखिन थालेको हो। राप्ती स्वास्थ्य विज्ञान प्रतिष्ठानमा गरिएको स्वाब परिक्षणका क्रममा घोराहीको एक बैंकमा कार्यरत कर्मचारीमा र तुलसीपुर १२ मा घरमै बसेका एक जनामा कोरोना भाइरसको संक्रमण पुष्टि भएसँगै कोरोना संक्रमण समुदायसम्म पुगेको आशंका गरिएको स्वास्थ्य कार्यालय दाङका फोकल पर्सन कमल चन्दले बताए। 'हामीले यो दुई वटा केसले समुदायस्तरमा कोरोना संक्रमण पुगि सकेको आशंका गरेका छौ।', चन्दले भने, 'अब सबै आआफनो क्षेत्रमा सहज हुन आश्यक छ। घोराही १५ शहिद गेट नजिकै रहेको कर्णाली डेभलपमेन्ट बैंक लिमिटेडमा कार्यरत २२ वर्षका एक कर्मचारीमा कोरोना पुष्टि भएको चन्दले बताए। घोराहीमै घर भएका ति कर्मचारीलाई कसरी संक्रमण भयो भन्ने नखुले पनि सेवाग्राहीबाटै भाइरस सरेको हुन सक्ने अनुमान गरिएको छ। ज्वरो आउने र श्वासप्रश्वासमा समस्या देखिएपछि बुद्ध हस्पिटलमा गएका कर्मचारीलाई कोरोनाको आशंकामा प्रतिष्ठानमा रिफर गरिएको थियो। प्रतिष्ठानमा रिफर गरिएका उनको स्वाब परीक्षण गर्दा कोरोना पोजिटिभ देखिएको घोराही स्वास्थ्य शाखाले बताएको छ। कर्मचारीलाई कोरोना पुष्टि भएपछि अहिले बैंकले सेवा रोकेको छ। त्यस्तै तुलसीपुरमा घरमै बसेका एक व्यक्तिमा कोरोना संक्रमण पुष्टि भएपछि संक्रमितको घरमा शिल गरिएको छ। साउन २६ गते स्वाब दिएका उनको भेरी अस्पताल नेपालगञ्जमा स्वाब परीक्षण गर्दा संक्रमण पुष्टि भएपछि घरमा आवतजावतमा रोक लगाइएको तुलसीपुर उपमहा नगरपालिकाका कोभिड१९ फोकल पर्सन बिमल केसीले जानकारी दिए। संक्रमित व्यक्तिलाई बेलुझुण्डीको कोरोना विशेष अस्पतालमा लागिएको छ। घरका परिवारका सदस्यका कारोनाको लक्षण देखिएपछि मात्रै कोरोना परीक्षण गरिने भएको छ। घरमै बसेका व्यक्तिमा कोराना संक्रमण देखिएपछि स्थानीय त्रासमा रहेका छन्। संक्रमित व्यक्ति घरमै भएपनि उनको परिवारका सदस्यहरु अन्य व्यक्तिको सम्पर्कमा रहेको स्थानीयले बताएका छन्। उनी सल्यानको कपुरकोटमा रहेको राष्ट्रिय अदुवाबाली अनुसन्धान केन्द्रका कर्मचारी हुन्। केहि समय अघिमात्रै उनी काठ्माण्डौबाट सल्यान फर्किएका थिए। कपुरकोटमा स्वाब दिएका उनी आफ्नो घर तुलसीपुरमा बसेका थिए। यसैबीच तुलसीपुरमा अहिले १६ जना सक्रिय संक्रमित रहेका छन्। तुलसीपुरमा अहिलेसम्म ७८ जनामा संक्रमण देखिएको छ भने ६२ जना निको भएर डिस्चार्ज भएका छन्। राप्ती लाईफ केयर, सेन्टर मावि, होम क्वारेन्टाइनमा र होटल क्वारेन्टाइनमा गरेर उपमहानगरपालिकामा अहिले ५५ जना क्वारेन्टाइनमा रहेका छन्। होम क्वारेन्टाइनमा मात्रै ३० जना रहेको फोकल पर्सन केसीले जानकारी दिए। अहिलेसम्म दाङमा ७ सय १४ जनामा संक्रमण देखिएको छ। ६२ जना अहिले पनि आइसोलेशनमा उपचाररत रहेका छन्।"
स्वास्थ्य मापदण्ड नमान्नेलाई एक हजार जरिवाना,"काठमाडौं : चन्द्रागिरि नगरपालिकाले कोरोना सङ्क्रमण वृद्धि भइरहेकोले तोकेको स्वास्थ्य मापदण्ड नमान्नेलाई रु एक हजार जरिवना गर्ने भएको छ । नगरपालिकाकोे नेपाली सेना, नेपाल प्रहरी सशस्त्र प्रहरी बल र नगरपालिकाभित्रका ६ वटै विषयगत समितिको प्रमुखसहितको आइतबार बसेको बैठकले बढ्दो कोरोना सङ्क्रमणलाई ध्यानमा राखेर स्वास्थ्य मापदण्ड नमान्नेलाई जरिवना गर्ने निर्णय गरेको हो । चन्द्रागिरिले नेपाल सरकारले गरेको निर्णय बमोजिम तीजलगायत आउँदै गरेका चाडपर्व आफ्नै घरभित्र रही जनस्वास्थ्य मापदण्ड पालना गरेर आआफ्नो परिवारका सदस्य मात्र मनाउने निर्णय गरेको छ । सो निर्णय नमान्नेलाई एक हजारसम्म जरिवना गर्ने नगरपालिकाले जनाएको छ । नगरपालिकाका प्रमुख घनश्याम गिरिले चन्द्रागिरिमा विदेश वा अन्य जिल्लाबाट आउने व्यक्तिले अनिवार्य रुपमा पिसिआर परिक्षण आफ्नो खर्चमा गर्नुपर्ने र २१ दिन होम क्वारेन्टिनमा बस्नुपर्ने बताए । माक्स नलगाई निषेधित क्षेत्र, सार्वजनिक स्थलमा प्रवेश गर्ने व्यक्तिलाई रु १०० जरिवना गरी दुईवटा माक्स उपलब्ध गराउने निर्णय भएको छ,उनले भने । चन्द्रागिरिभित्र सञ्चालित अत्यावश्यक सामाग्रीका पसलले आफ्नो पसल अगाडि डोरी लगाउनुपर्ने, माक्स, पञ्जालगायतका स्वास्थ्य मापदण्ड अनिवार्य पालना गर्नुपर्ने, भौतिक दूरीका लागि मार्किङ गरेको हुनुपर्ने अन्यथा एक हजारसम्म जरिवना गर्ने नगरपालिकाले निर्णय गरेको छ । अनधिकृत रुपमा पार्किङ गर्ने गाडी र सडकमा सामग्री राखी व्यापार गर्ने पसललाई नगरपालिकाको आर्थिक ऐन, २०७७ बमोजिम जरिवना गर्ने र सुरक्षा निकायबाट कार्यान्वयन गराउने जनाइएको छ । नगरपालिकाका प्रवक्ता हरिभक्त महर्जनले नगरपालिकाका बासिन्दाको स्वास्थ्यलाई ध्यानमा राखेर उक्त निर्णय गरेको जानकारी दिए । यस्तै, चन्द्रागिरिले जिल्ला प्रशासन कार्यालय काठमाडौँको आदेशअनुसार भदौ १५ गतेसम्मका लागि जात्रा महोत्सव, खुला स्थानमा भेला हुन निषेध गरेको छ । उक्त आदेशमा शैक्षिक संस्था सञ्चालन गर्न, होटल रेष्टुँरा, चिया पसल बन्द गर्न, सटर, ढोका अगाडि सामान राखेर बिक्रीवितरण गर्न, स्वास्थ्य मापदण्ड विपरित श्रमिक कामदार ओसारपसार गर्न, सिनेमा हल, पार्टी प्यालेस, मनोरञ्जनस्थल, सैलुन, व्यूटीपार्लरलगायत सञ्चालन गर्न निषेध गरेको छ ।"
एसईईको नतिजा सार्वजनिक,काठमाडौं : राष्ट्रिय परीक्षा बोर्डले माध्यमिक शिक्षा परीक्षा (एसईई) को नतिजा सार्वजनिक गरेको छ। विद्यालय आफैँले मूल्यांकन गरेर पठाएको विद्यार्थीको नतिजालाई रुजु गरेर बोर्डले सार्वजनिक गरेको थियो। परीक्षामा सहभागी हुन ४ लाख ८२ हजार ९ सय ८६ जनाले फाराम भरेकोमा ४ लाख ७२ हजार ७८ जनाको नतिजा मात्रै प्रमाणिकरण गरिएको छ। बोर्डले नतिजा प्रकाशनसँग सम्बन्धित सम्पूर्ण काम साउन १९ गते नै सम्पन्न गरेको थियो। एसईईका परीक्षा नियन्त्रक रामराजा खकुरेलले नतिजाको काम सकेर बोर्डमा जानकारी गराएका थिए। तर त्यतिखेर नतिजा सार्वजनिक गरेपछि कार्यालयमा सेवाग्राहीको चहलपहल बढ्ने र कोभिड १९ को संक्रमण फैलने त्रासले नतिजा रोकिएको थियो। तर नतिजाको काम सकेपनि सार्वजनिक गर्न ढिलो भएको भन्दै गुनासो बढेपछि शिक्षा मन्त्रालयको सहमतिमा सोमबार सार्वजनिक गरिएको हो। बोर्डले शुरुमा चैत ६ गतेको लागि परीक्षाको तालिका सार्वजनिक गरेको थियो। तर कोभिड १९ को संक्रमण बढ्न लागेको भन्दै अघिल्लो दिन मात्रै सरकारले परीक्षा स्थगित गरेको थियो। परीक्षा सञ्चालनको मिति कुर्दाकुर्दै अवस्था सहज नहुने देखिएपछि सरकारले यो पटक सम्बन्धित विद्यालय आफैले विद्यार्थीको मूल्यांकन गरेर नतिजा दिने तर त्यो नतिजालाई बोर्डले प्रमाणिकरण गरेर सार्वजनिक गर्न पाउने निर्णय गरेको थियो। परीक्षा सम्बन्धि अन्य विवरण राष्ट्रिय परीक्षा बोर्डको वेभसाइटमा राखिने बोर्डले जनाएको छ।
बागमती प्रदेशसभाकी उपसभामुख तामाङलाई कोरोना संक्रमण,नुवाकोट : बागमती प्रदेश सभाकी उपसभामुख राधिका तामाङलाई कोरोना संक्रमणको पुष्टि भएको छ। गत साउनमा भएका विभिन्न कार्यक्रम तथा भेटघाटमा रहेका व्यक्तिहरु संक्रमित भएपछि आफुलाई पनि शंका लागेर स्वावको नमूना दिएकोमा सोमबार हेटौँडाको परीक्षण ल्याबबाट कोरोना पुष्टि भएको टेलिफोनमा बताइन्। उनले आफ्नो नौ वर्षीय छोरालाई समेत कोरोना पुष्टि भएको जानकारी दिइन्। तामाङले आफु र छोराका उपचारमा चिकित्सकहरु आएर परामर्श दिइरहेको र आफूलाई सामान्य खोकी मात्र लागेको उनले बताइन्। छोराको स्वास्थ्य अवस्थासमेत सामान्य रहेको छ। उनी र उनका संक्रमित छोरा दुवै जना हेटौडास्थित उपसभामुखको क्वार्टरमै आइसोलेसनमा रहेका छन्। कार्यक्रम तथा भेटघाटका क्रममा आफुलाई संक्रमण भएको उनले आशंका गरेकी छन्। शंका लागेर गत साउन ३० गते परीक्षणका लागि आफ्नो र छोराको स्वाव दिएकोमा दुवैको नतिजा पोजेटिभ आएको तामाङले बताइन्। यससँगै नुवाकोटका हाइप्रोफाइल व्यक्तिमा पहिलोपटक कोरोनाको संक्रमण देखिएको छ। प्रदेशसभाकी उपसभामुख तामाङको घर नुवाकोटको शिवपुरी गाउँपालिकाको लिखु गाउँ हो।
निषेधाज्ञा तोडेपछि हवाई फायर,चितवन : कोरोना सङ्क्रमणको त्रासले जारी गरिएको निषेधाज्ञा तोडेपछि पूर्वी चितवनमा प्रहरीले आज एक राउण्ड हवाई फायर गरेको छ। निषेधाज्ञाको पहिलो दिन राप्ती नगरपालिका१ पिप्लेमा स्थानीयले निषेधाज्ञा तोडेपछि प्रहरीले हवाई फायर गरेको हो। सहायक प्रमुख जिल्ला अधिकारी नेत्रप्रसाद शर्माका अनुसार स्थानीयको भीड जम्मा भएर निषेधाज्ञा तोडेपछि प्रहरीले एक राउण्ड हवाई फायर गरेको हो। निषेधाज्ञाको समयमा भीडभाड गरेको र स्थानीय दुईपक्षबीच झडप हुने अवस्था आएपछि भीडलाई नियन्त्रणमा लिँदै निषेधाज्ञा कार्यान्वयनका लागि हवाई फायर गरिएको उनले जानकारी दिए। भीडलाई उत्तेजित गरेको भन्दै प्रहरीले एक जनालाई पक्राउ गरेको छ। पक्राउ पर्नेमा स्थानीय ३२ वर्षीय ठाकुर बर्तौला रहेको इलाका प्रहरी कार्यालय भण्डाराले जानकारी दिएको छ। राप्ती नगरपालिका प्रमुख प्रभा बरालले पिप्ले मन्दिरमा पूजा गरिएको ढुङ्गा सोही नगरपालिकाको पाख्रिबासकी सरस्वती पुन नाम गरेकी महिलाले लगेपछि स्थानीयले ढुङ्गा फिर्ता ल्याउनुपर्ने भन्दै भेला भएका थिए। ती महिलाले सपनामा भगवानले सो ढुङ्गा ल्याउन भनेको भन्दै लगेको प्रहरीले जनाएको छ। ढुङ्गा फिर्ता ल्याउन भेला भएका स्थानीयलाई सुरक्षाकर्मीले रोकेपछि झडप भएको थियो।
कोशी अस्पतालमा थप एक संक्रमितको मृत्यु,"विराटनगर : विराटनगरस्थित कोशी अस्पतालको आइसोलेशनमा सोमबार थप एक कोरोना संक्रमित पुरुषको मृत्यु भएको छ। मोरङको कटहरी गाउँपालिका १ घर भई विराटनगर ८ मधुमारामा बस्ने ४७ वर्षीय पुरुषको उपचारको क्रममा सोमबार अपरान्ह ५:५० बजे मृत्यु भएको हो। अस्पतालका मेडिकल सुपरिटेन्डेन्ट डा चुमनलाल दासका अनुसार ती पुरुषमा ज्वरो, खोकी र श्वासप्रश्वास समस्या भएपछि आइतबार राति अस्पतालमा भर्ना गरिएको थियो। भर्ना भएलगतै स्वाब संकलन गरी परीक्षण गर्दा सोमबार बिहान उनको पोजिटिभ रिपोर्ट आएको थियो। कोशी अस्पतालमा यसअघि ७ जना कारोना संक्रमितको मृत्यु भइसकेको छ। योसँगै मोरङमा कोरोनबाट मृत्यु हुने संख्या११ पुगेको छ। यस अघि विराटनगर ९ का २ जना, १०, १५, ३, २, ५ वडाका ११ जना, मोरङ रंगेलीका १ जना, सुनवर्षीका१ जना र बुढीगंगाका १ जनाको मृत्यु भएको थियो।"
काठमाडौं उपत्यकामा दुई हजार कोरोना संक्रमित,"काठमाडौं : कोभिड१९ को सङ्क्रमण बढदै गएपछि उपत्यकामा पनि सङ्क्रमित बढेका छन्। अहिलेसम्म उपत्यकामा दुई हजार १३४ जना सङ्क्रमित पाइएको स्वास्थ्य तथा जनसङ्ख्या मन्त्रालयका सहप्रवक्ता डा समिरकुमार अधिकारीले जानकारी दिए। उपत्यकामा बन्दाबन्दी खुलेपछि सङ्क्रमित बढ्न थालेका हुन्। उनका अनुसार अहिलेसम्म काठमाडौँ जिल्लामा एक हजार ७०५, भक्तपुरमा १४७ र ललितपुरमा २८२ जना रहेका छन्। यस्तै उपत्यकामा १० जनाको कोभिड१९ को कारणले मृत्यु भइसकेको छ। यसरी मृत्यु हुनेमा नौ जना काठमाडौँ र एक जना ललितपुरका रहेका छन्। यस्तै २४१ जना उपचारपछि निको भएर घर फर्किसकेका छन्। काठमाडौँ जिल्लामा १६२, भक्तपुरमा ३५ र ललितपुरमा ४४ जना निको भएर घर फर्किएका छन्। आज मात्र उपत्यकामा १६८ जना सङ्क्रमित फेला परेका छन्। काठमाडौँमा १३९ जना, ललितपुरमा १५ र भक्तपुरमा १४ जना रहेका छन्। उपत्यकामा अहिलेसम्म सक्रिय सङ्क्रमित एक हजार ८८३ जना रहेका छन्। काठमाडौँ जिल्लामा एक हजार ५३४, भक्तपुरमा ११२ र ललितपुरमा २३७ जना सक्रिय सङ्क्रमित रहेका छन्। नेपालमा २७ हजार २४१ सङ्क्रमित, १७ हजार ४९५ निको भएका, १०७ जना सङ्क्रमणले गर्दा मृत्यु भएका र नौ हजार ६३९ सक्रिय सङ्क्रमित रहेका छन्। रासस उपत्यकामा एकै दिन थपिए १६८ जना कोरोना संक्रमित यातायात कार्यालयको सेवा भदौ १६ गतेसम्म बन्द भक्तपुरमा एकैदिन १३ जनामा कोरोना पुष्टि : संक्रमितको संख्या १५५ पुग्यो"
भक्तपुरमा एकैदिन १३ जनामा कोरोना पुष्टि : संक्रमितको संख्या १५५ पुग्यो,"भक्तपुर : भक्तपुरमा सोमबार १३ जना कोरोना भाइरस संक्रमित थपिएका छन्। यससँगै यहाँ संक्रमितहरुको संख्या एकसय ५५ जना पुगेको स्वास्थ्य कार्यालय भक्तपुरले जनाएको छ। स्वास्थ्य मन्त्रालयको नियमित पत्रकार सम्मेलनमा भक्तपुरमा सोमबार १४ जना संक्रमित थपिएको भनिए पनि १३ जनामात्रै रहेको कार्यालयले बताएको छ। कार्यालयका प्रमुख कृष्ण मिजारले सोमबार भक्तपुरमा नौ जना पुरुष र चार जना महिलामा कोरोना भाइरस संक्रमण पुष्टि भएको जानकारी दिए। जसअनुसार भक्तपुर नपाका ६ पुरुष, मध्यपुर थिमि नपाका दुई पुरुष र एक महिला, सूर्यविनायक नपा एक पुरुष र दुई महिला तथा चाँगुनारायण नपाका एक पुरुषलाई कोरोना भाइरस संक्रमण पुष्टि भएको हो। भक्तपुरमा गएको वैशाख ३० गते पहिलोपटक दुईजनामा कोरोना भाइरस संक्रमण पुष्टि भएको थियो। ती दुवै जिल्ला बाहिरका बासिन्दा थिए। तर अहिले यहाँको समुदायस्तरमै कोरोना भाइरस संक्रमण भइसकेको स्वास्थ्य कार्यालय प्रमुख मिजार बताउँछन्। उनका अनुसार सोमबार मध्यपुर थिमि नपाले सञ्चालन गरेको नेपाल कोरिया मैत्री अस्पतालकी थप एक स्टाफ नर्समा कोरोना भाइरस संक्रमण पुष्टि भएको छ। मध्यपुर थिमि नपा निवासी २५ वर्षीया स्टाफ नर्समा संक्रमण पुष्टि भएको हो। यसअघि उक्त अस्पतालकै तीन स्टाफ नर्स र एक कार्यालय सहयोगीलाई कोरोना भाइरस संक्रमण भएको थियो। तीन स्टाफ नर्सको कन्ट्याक्ट ट्रेसिङ गर्ने क्रममा सोमबार थप एकजना स्टाफ नर्समा कोरोना भाइरस संक्रमण भएको पुष्टि भएको प्रमुख मिजारले बताए। अस्पतालका तीन स्टाफ नर्स र एक कर्मचारीमा कोरोना भाइरस संक्रमण देखिएपछि शनिबार नै अस्पतालको आकस्मिक बाहेकका सबै सेवा बन्द गरिएको छ। संक्रमित नर्स र कर्मचारीसँगको सम्पर्कमा रहेकाहरु अस्पतालकै आइसोलेसनमा रहेको अस्पतालले जनाएको छ। संक्रमितमध्ये सोमबार दुईजना उपचारपछि डिस्चार्ज भएको स्वास्थ्य कार्यालयले जनाएको छ। जसअनुसार भक्तपुरका ५७ जना कोरोनालाई जितेर डिस्चार्ज भएका छन्। काठमाडौं उपत्यकामा दुई हजार कोरोना संक्रमित"
खाल्डोमा डुबेर दुई बालकको मृत्यु,बैतडी : पानी जमेको खाल्डोमा डुबेर दुई बालकको मृत्यु भएको छ । जिल्लाको देहीमान्डौं गिरेगडा सडकखण्डअन्तर्गत दशरथचन्द नगरपालिका २ सुन्दरखालीमा ह्युम पाइप राख्नका लागि बनाइएको खाल्डोमा डुबेर देहीमान्डौका १४ वर्षीय अंकित लाबड र ११ वर्षीय सन्दीप लावडको मृत्यु भएको हो । खेल्ने क्रममा सोमबार दिउँसो साढे चार बजेतिर खाल्डोमा डुबेर दुवैजनाको ज्यान गएको जिल्ला प्रहरी कार्यालयले जनाएको छ । खेल्नका लागि सडकमा जम्मा भएका ५६ जनामध्ये एकजना पहिला खाल्डोमा गएको र उसलाई निकाल्न अर्कोले पनि हाम फाल्दा दुवैजना खाल्डोमा डुबेको जिल्ला प्रहरी कार्यालयका प्रमुख प्रहरी नायव उपरीक्षक नारायणप्रसाद अधिकारीले जानकारी दिए । दुवैजना खाल्डोमा डुबेपछि अन्य बालबालिकाले घरपरिवारलाई खबर गरेपछि घटनाका बारेमा थाहा भएको उनले बताए । घटनाबारे थप अनुसन्धान भइरहेका प्रहरी नायव उपरीक्षक नारायणप्रसाद अधिकारीले जानकारी दिए । सडकमा ह्युम पाइप राख्नका लागि बनाइएको खाल्डोमा दुईजना बालकको डुबेर ज्यान गएपछि प्रहरीले सो खाल्डो तत्काल पुर्न निर्माण व्यवसायीलाई आग्रह गरेको छ । देहीमान्डौं गिरेगडा सडक स्तरोन्नतीको काम भइरहेकाले चाँडो पाइप राख्न आग्रह गरिएको प्रहरी नायव उपरीक्षक अधिकारीले बताए । एकै गाउँका दुई बालकको खाल्डोमा डुबेर ज्यान गएपछि पुरै गाउँ शोकमग्न भएको दशरथचन्द नगरपालिका २ का वडा अध्यक्ष रनबहादुर बोहराले जानकारी दिए।
सवारीसाधन मर्मत गर्ने वर्कसप १५ गतेसम्म बन्द,"काठमाडौं : सवारीसाधन मर्मत गर्ने अटो वर्कसपहरु भदौ १५ गतेसम्म बन्द हुने भएका छन्। कोरोना संक्रमण बढ्दै जाँदा अटो वर्कसपहरु पनि असुरक्षित भएको भन्दै नेपाल अटोमेकानिक्स व्यवसायी संघले आजदेखि १५ दिन बन्द गरेको अध्यक्ष ठाकुर प्रसाद न्यौपानेले जानकारी दिए। सोमबार एक विज्ञप्ति जारी गर्दै उनले भनेका छन्, 'हाम्रो अटो वर्कशपहरु पनि असुरक्षित नै देखिएको अवस्थामा यसलाई रोक्ने जिम्मा तपाई, हाम्रो हातमा नै भएकाले आफ्नो दायित्वलाई मनन गर्दै बन्द गरौं।' न्यौपानेले नेपाल सरकारको निर्देशन अनुसार स्वास्थ्य सम्बन्धी नीतिलाई मध्यनजर गरी आफ्नो वर्कशपमा अत्यावश्यक आवश्यकताका सवारी साधन (एम्वुलेन्स, अस्पताल, सुरक्षा निकाय)का सवारी साधन मर्मत गर्नुपरेमा सुरक्षित तरिकाले गर्न आग्रह गरेका छन्। विज्ञप्तिमा भनिएको छ, 'अत्यावश्यक सवारी साधन मर्मत गर्नु परेमा वर्कशपमा, माक्स, पञ्जाको प्रयोग गर्ने, साबुन पानीले हात धुने वा सेनिटाइजर जस्ता एल्कोहोलबेस्ड सोलुसनको प्रयोग गरी सुरक्षित तरिकाबाट मात्र मर्मत सम्भार गरी अन्य कामहरु पुर्ण रुपमा बन्द गर्न र गराउनुहुन सम्पुर्ण सदस्यहरुमा नेपाल अटोमेकानिक्स व्यवसायी संघ हार्दिक अपिल गर्दछ।' विज्ञप्तिमा आफू र आफ्नो वर्कशपमा काम गर्ने सहयोगी अटो मेकानिक्सहरु लगायत आफ्नो वरिपरीको वातावरण पनि सुरक्षित गराइदिन अनुरोध गरिएको छ। न्यौपानेले अटो वर्कसपलाई नेपाल सरकारले जारी गर्ने निर्देशनलाई पुर्णरुपमा पालना गर्न, गराउनुहुन अनुरोध गरका छन्।"
"गर्भवतीमा कोरोना देखिएपछि 'रिफर', एम्बुलेन्सले बोक्नै मानेनन्","बुटवल : प्रदेश गौरवका तीन योजनामध्येको एक लुम्बिनी प्रादेशिक अस्पतालले कोरोना संक्रमित गर्भवतीलाई भर्ना नलिइ नेपालगञ्ज 'रिफर' गरेको छ । अस्पतालमा नियमित स्वास्थ्य चेकजाँच गराएकी उनलाई सुत्केरी हुने समयमै आएर कोरोना देखिएपछि नेपालगञ्ज रिफर गरिएको छ । कोरोना महामारीको करिब ६ महिना हुँदासम्म लुम्बिनी अस्पतालले संक्रमित अप्रेसन कक्ष तयार गरेको छैन । केही महिनाअघि नै अस्पताल व्यवस्थापन समितिका अध्यक्ष सुर्यबहादुर भट्टराई र मेडिकल सुपरिटेण्डन डा राजेन्द्र खनालले अस्पतालले सुत्केरीको अप्रेसन कक्ष तयार हुँदै गरेको बताउँदै आएका थिए । महामारी सुरु भएपछि कर्मचारीका लागि बस र ओपिडीका लागि थुप्रै संरचना बनाएको अस्पतालले अप्रेसन गर्ने बिरामीको उपचारमा भने तयारी नगरेको देखिएको छ । लुम्बिनी प्रादेशिक अस्पतालमा यस क्षेत्रमै सबैभन्दा धेरै महिला सुत्केरी हुन्छन् । रेफरल अस्पताल हुदाँसमेत गर्भवतीको अप्रेसन गर्न नसकेको भन्दै अस्पतालको चर्को आलोचना समेत भएको छ । बुटवल वडा नम्बर ११ कि गर्भवतीको भर्दा सात गते अप्रेसन गर्नुपर्ने मिति चिकित्सकले तोकिदिएका थिए । साउन ३२ गते शरीर दुखेर अस्पताल पुगेकी उनमा कोरोना भए नभएको चेकजाँच गरिएको थियो । उनका श्रीमान् कोरोना संक्रमित भएकाले उनमा समेत पोजिटिभ आएको छ । पोजिटिभ देखिएलगत्तै अस्पतालका डाक्टरले नेपालगञ्ज वा काठमाडौं रिफर गरेका थिए । अस्पतालका मेसु डा राजेन्द्र खनालले अप्रेसन कक्ष तयार भइनसकेका कारण रिफर गरिएको जानकारी दिए । लुम्बिनी अस्पतालले रिफर गरेपछि गभर्वती नेपालगञ्ज पुगेका छिन् । उनलाई नेपालगञ्ज जान एम्बुलेन्सले समेत बोक्न तयार भएनन् । एम्बुलेन्स तयार नभएपछि निजी गाडीमै बाँके निस्किएको गर्भवतीका एक आफन्तले बताए । नेपालगञ्जमा यसअघि पनि गर्भवतीको अप्रेसन गरिएको थियो । नेपालगञ्ज मेडिकल कलेजमा रुकुमकी संक्रमित महिलाको अप्रेसन भएको थियो । अस्पतालले बिरामीको उपचारमा संवेदनशील नभएको आराप लगाइएको छ । अधिकारकर्मी इन्दिरा आचार्यले प्रदेशको गौरवपूर्ण भनिएको अस्पतालमा संक्रमित सुत्केरीको अप्रेसन हुन नसक्नु गम्भीर कुरा रहेको बताइन् । 'संक्रमित सुत्केरीको उपचार गर्ने व्यवस्था छैन, बालबालिकाको अप्रेसन गर्ने डाक्टर छैनन्, यस्तो पनि गौरवको प्रादेशिक अस्पताल हुन्छ ? उनले प्रश्न गरिन्?'"
डडेल्धुरामा ८ वर्षीय बालिकामा कोरोना पुष्टि,डडेल्धुरा : डडेल्धुरा प्रयोगशालामा गरिएको परीक्षणमा थप एक जनामा कोरोना पुष्टि भएको छ। अमरगढी नगरपालिका५ की ८ वर्षीया बालिकामा कोरोना पुष्टि भएको डडेल्धुरा अस्पतालको कोरोना परीक्षण प्रयोगशालाका इन्चार्ज ईश्वरीप्रसाद भुसालले बताए। प्रयोगशालामा पछिल्लो २४ घण्टामा २ सय ५२ जनाको कोरोना परीक्षण गरिएको छ। अन्य सबैको रिर्पोट नेगेटिभ आएको डडेल्धुरा अस्पतालले जनाएको छ।
कोरोना अपडेट : स्वास्थ्य मन्त्रालयको पत्रकार सम्मेलन (लाइभ),काठमाडौं : स्वास्थ्य तथा जनसंख्या मन्त्रालयले पत्रकार सम्मेलनमार्फत् कोरोना भाइरस (कोभिड१९) को नियमित अपडेट गराउँदै आएको छ। लकडाउन सुरु भएको २०७६ चैत ११ गतेदेखि सुरु भएको पत्रकार सम्मेलनलाई मन्त्रालयले निरन्तरता दिएको हो। नियमित पत्रकार सम्मेलनमा मन्त्रालयका प्रवक्ता डा जागेश्वर गौतमले कोरोनाको पछिल्लो अवस्थाबारे जानकारी गराउँदै आएका छन्। आइतबारसम्म नेपालमा कोरोना संक्रमितको संख्या २६ हजार ६ सय ६० पुगेको छ। १७ हजार ३ सय ३५ जना निको भएका छन् भने १०४ जनाले कोरोनाकै कारण ज्यान गुमाइसकेका छन्। लाइभ
जनप्रतिनिधिको फर्निचरमा अवैध सालको गोलाई,चितवन : अवैध रुपमा सालको काठ राखेपछि इच्छाकामना गाँउपालिकाका वडा सदस्य बाबुकाजी त्रिपाठी विवादमा मुछिएका छन्। उनले कुरिनटारमा संचालन गरेको इच्छाकामना फर्निचरमा चिरानका लागि राखेको काठ बरामद भएको छ। अवैध काठकरुपमा राखिएको सालको काठ भेटिएको त्रिपाठी अनुसन्धानको घेरामा तानिएका छन्। जिल्ला वन कार्यालयको टोलीले त्रिपाठीको फर्निचरबाट गोलाई बरामद गरेको हो। सालको गोलाईको स्रोत खुलेको छैन। उनले स्थानीय शंकर नेपालको निजी जग्गामा लगाएको साल ल्याएको बताएका छन्। तर प्रारम्भिक अनुसन्धानबाट त्यो नदेखिएको वन कार्यालयले जनाएको छ। त्रिपाठीको फर्निचरबाट तीनय सय ९५ क्यूफिट सालको गोलाई काठ जिल्ला वन कार्यालयमा राखिएको छ। उक्त काठको विषयमा अनुसन्धान थालिएको जिल्ला वन कार्यालय चितवनका सुचना अधिकारी बालकृष्ण खनालले बताए। काठ कहाँबाट ल्याएको हो भन्ने प्रमाण देखिएको छैन खनालले भने पहिला काठ कहाँबाट आयो भन्ने कुराको खोजी हुन्छ । स्थानीयको सुचनाको आधारमा काठ बरामद गरिएको हो। फर्निचरमा राखेको सुराकी पाएपछि काठ बरामद भएको हो। चार कट्ठामा लगाएको सालको रुख कटान गरिएको हो। पदमराज नेपालले सूचना पाएपछि अनुसन्धान भइरहेको बताए। निजी जग्गामा लगाएको भएपनि नेपाल सरकारले सालको काठको ओसारपोसार बिक्रि वितरणमा पूर्ण रुपमा रोक लगाएको छ।
२४ घण्टामा ५८१ जनालाई कोरोना पुष्टी : संक्रमिको संख्या २७ हजार २४१ पुग्यो,"काठमाडौं : पछिल्लो २४ घण्टामा ५८१ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता प्राडा जागेश्वर गौतमका अनुसार योसँगै कुल संक्रमिको संख्या २७ हजार २४१ पुगेको छ। पछिल्लो २४ घण्टामा १६० जना कोरोना जितेर डिस्चार्ज भएका छन्। योसँगै कुल डिस्चार्ज हुनेको संख्या १७ हजार ४९५ रहेको छ। काठमाडौं उपत्यकामा १६८ जना संक्रमित देखिएका छन् । जसमध्ये काठमाडौंका १३९ जना, भक्तपुरका १४ जना र ललितपुरका १५ जनामा संक्रमण देखिएको छ। नेपालमा कोरोनाले मृत्यु हुनेको संख्या १०७ पुगेको छ।"
बेनीजोमसोम सडकमा जोखिमपूर्ण यात्रा (तस्बिरसहित),"बेनी : म्याग्दीको अन्नपूर्ण गाउँपालिका२ नागढुङ्गामा खसेको पहिरोले पुरिएर साउन ६ गते पालिकाकै ३ नम्बर वडामा पर्ने काभ्रेका ३२ वर्षीय झलक पुनको ज्यान गयो। बेनीबाट काभ्रेस्थित घरतर्फ जाने क्रममा सडकमा हिँडिरहेको अवस्थामा भीरबाट खसेको पहिरोले पुरिएका पुनको घटनास्थलमै मृत्यु भएको थियो। मुस्ताङको घासाबाट म्याग्दीको दानातर्फ आउने क्रममा घोप्टे भिरमा खसेको पहिरोबाट खसेर आइतबार रघुगंगा गाउपालिका१ बेगखोलाकी अममाया गर्बुजा घाइते भइन्। हिडिरहेको बेला भिरबाट खसेको पहिरोले चोट लागेर गर्बुजाको देब्रे हात भाचिएको छ, उनले भनिन् एक्कासी खसेको ढुङ्गा, माटो सहितको पहिरोले धन्न ज्यान लिएन्। पहिरोसँगै करिब १० मिटर तल कालीगण्डकी नदी किनारमा खसेकी गर्बुजालाई नेपाली सेनाको बज्रदल गणको घाँसा सुरक्षा बेस क्याम्प, प्रहरी र स्थानीयबासीले उद्दार गरेका थिए। अन्नपूर्ण गाउँपालिका३ गुइठेभिरबाट कालीगण्डकीमा खसेर गत असार ३० गते मंगला गाउँपालिका५ का ज्ञानबहादुर पुनको मृत्यु भयो। गिट्टी बोकेर गुईठेदेखि घारतर्फ जाँदै गरेको बा २ ख ३४२५ नम्बरको टिपरसहित कालीगण्डकीमा खसेका चालक पुनको शव असार ३१ गते रातोपानीमा भेटिएको थियो। साउन ५ गते अपराहन्न बेनीजोमसोम सडक अन्तरगत पर्ने भजेनी खोला तर्ने क्रममा बेपत्ता भएका काभ्रेका बलबहादुर गर्बुजा अझै भेटिएका छैनन्। मुस्ताङ जोड्ने बेनीजोमसोम सडकमा पहिरोका कारण पछिल्लो ४० दिनयता दुई जनाको ज्यान जानुका साथै एक जना घाइते भएका छन्। साँघुरो र अक्करे भीरमा खनिएको सडकमा खसिरहने पहिरोका कारण यात्रा जोखिमपूर्ण बनेको छ, काभ्रेकी सरिता बरुवालले भनिन् कहिले काँही बस्तीमै भीरबाट ढुङ्गा खस्छ। असार २६ गतेदेखि अवरुद्ध बेनी जोमसोम सडकको विभिन्न ठाउँमा खसेको पहिरो पार गर्न जोखिमपूर्ण पैदलयात्रा गर्नुपर्छ। ठाउँठाउँमा गाडी परिवर्तन गर्नुपर्ने कष्टसँगै जोखिमपूर्ण यात्रा गर्नुपर्ने बाध्यता रहेको दानाका रमेश पुर्जाले बताए। राहुघाट, खामभित्ता, रुप्से, काभ्रेभिर र घोप्टेभिरमा खसेको पहिरोले ७६ किलोमिटर दुरीको बेनीजोमसोम सडक अवरुद्ध भएको छ। गलेश्वरमा राहुघाटमा आएको बाढीले भत्काएको बेलिब्रिज, धिरच्याङ, नागढुङ्गा, जलथलेमा कटान गरेको सडक मर्मत सकिएको बेनीजोमसोम कोरला सडक आयोजनाका प्रमुख अशोक तिवारीले बताए। रुप्सेखोलामा बाढीले निर्माणाधिन र चालु अवस्थाको मोटर चल्ने पुल बगाएपछि आवत जावतका लागि काठको अस्थाई पुल बनाइएको छ। सडक मर्मतसँगै पैदलमार्ग र साघु हालिएको आयोजनाका सुपरभाइजर इन्द्रशिंह शेरचनले बताए। बेनीजोमसोम सडक अवरुद्ध हुदा मुस्ताङमा खाद्यान्न, इन्धन, निर्माण सामग्री ढुवानी र त्यहाँ उत्पादन भएको कृषि उपज निकासी हुन सकेको छैन्। बिरामीलाई महँगो रकम खर्चेर हेलिकप्टरबाट अस्पताल लैजानुपर्ने बाध्यता छ। जनजीवन कष्टकर सडक सम्पर्क बिच्छेद भएपछि अन्नपूर्ण गाउँपालिकाको जनजीवन कष्टकर, विकास आयोजना ठप्प भएका छन्। नियमित विद्युत र सञ्चार सुविधा पनि नहुँदा पहिरो, कटान र बाढीको चपेटामा परेका स्थानीयबासी थप समस्यामा परेका छन्। काभ्रे, कोप्चेपानी, घराप, फगाम, भुरुङ्ग तातोपानी, धिरच्याङ, महभिर र दोसल्लेमा पहिरो र कटानले प्रभावित बनाएको अन्नपूर्ण गाउँपालिकाका अध्यक्ष डमबहादुर पुनले बताए। सडक मर्मतको काम भैरहेको छ। पहिरो पीडितलाई हेलिकप्टरमार्फत खाद्यान्न पुर्याएका छौ, उनले भने जोखिमयुक्त बस्तीको अध्ययन, स्थानान्तरण र संरक्षणका लागि प्रदेश र संघीय सरकारलाई अनुरोध गरेका छौँ। निर्माणाधीन बेनीजोमसोम, पोखरेबगरचित्रे सडक, दाना सवस्टेशन, दानाखुर्कोट प्रशारण लाइन, मिस्तीखोला, घारखोला जलविद्युत आयोजना निर्माण ठप्प भएको छ। ति आयोजनामा क्षति पुगेको छ। दानातर्फको सडक अवरुद्ध भएर आवत जावत बन्द भएपछि नारच्याङ हुँदै मुस्ताङको घाँसा जोड्ने पुरानो पदमार्ग मर्मत गरेर सञ्चालन गरिएको छ। पहिरोबाट क्षतिग्रस्त संरचनाको पुननिर्माण, भुगर्भबिद्को टोलीबाट जोखिमयुक्त बस्तीको अध्ययन गराएर स्थानान्तरण, घरबास गुमाएकाको पुनस्थापना र जोखिम न्युनीकरणका लागि संरक्षणमा पहल गरेको प्रतिनिधिसभा सदस्य भुपेन्द्रबहादुर थापाले बताए। प्रदेशसभा सदस्य बिनोद केसीले तत्कालिन रुपमा जनजीवनलाई सहज बनाउन सडक, विद्युत, सञ्चार सेवालाई नियमित सञ्चालन गर्ने, खानेपानी आयोजनाहरु मर्मत तथा जोखिमयुक्त ठाउँमा संरक्षणका योजना सञ्चालन गर्न पहल गरेको बताए।"
कोरोनाबाट मृत्यु हुनेको संख्या १०७ पुग्यो,"काठमाडौं : कोरोना भाइरस (कोभिड१९)को संक्रमणबाट थप ३ जनाको मृत्यु भएको छ। स्वास्थ्य तथा जनसंख्या मन्त्रालयका प्रवक्ता डाजागेश्वर गौतमले थप ३ जनाको मृत्यु भएसँगै मृतकको संख्या १०७ पुगेको जानकारी दिए। रौतहटका ३२ वर्षीय पुरुष, मोरङका ६० वर्षीय पुरुष र काठमाडौंकी ५८ महिलाको कोरोनाबाट मृत्यु भएको मन्त्रालयका प्रवक्ता डा गौतमले जानकारी दिए। पछिल्लो २४ घण्टामा ५८१ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता प्राडा गौतमका अनुसार योसँगै कुल संक्रमिको संख्या २७ हजार २४१ पुगेको छ। यस्तै सोमबार १६० जना कोरोना जितेर डिस्चार्ज भएका छन्। योसँगै कुल डिस्चार्ज हुनेको संख्या १७ हजार ४९५ रहेको छ।"
स्थानान्तरणले प्रहरीभित्र फैलियो कोरोना,"विराटनगर : प्रदेश १ मा परीक्षण बिनानै लापरबाहीपूर्ण ढंगले प्रहरी कर्मचारीलाई सरुवा गरिँदा नेपाल प्रहरीभित्र कोरोनाको संक्रमण फैलिएको पुष्टि भएको छ। संक्रमणले महामारीको रुपमा लिइरहेका बेला कार्यरत रहेको स्थानबाट सरुवा र स्थानान्तरण गरेर विभिन्न ठाउँमा पुर्याइएका प्रहरीमा कोरोना देखिन थालेको हो। खोटाङमा नेपाल प्रहरीको सशस्त्र प्रहरी गण रानी विराटनगरबाट पठाइएका ६ जना पुरुष प्रहरी जवानमा शनिबार कोरोना संक्रमण पुष्टि भयो। त्यस्तै ओखलढुंगामा पनि विराटनगरबाटै पठाइएका एक जवानमा आइतबार संक्रमण देखियो। अरु जिल्लामा पनि विराटनगर लगायत अन्यत्रबाट पठाइएका प्रहरीमा कोरोना देखिन थालेको छ। गणमा अहिले सात जना प्रहरीमा कोरोना पुष्टि भइसकेको छ। संक्रमण देखिइरहेको कार्यालयबाट पठाउँदा खोटाङ र ओखलढुंगामा पुर्याइएका प्रहरीमा कोरोना देखिएपछि मनलाग्दी हिसाबमा स्थानान्तरण गरिएको भनेर प्रहरी नेतृत्वको आलोचना हुन थालेको छ। संक्रमण पुष्टि भएको कार्यालयलाई सिल गर्दै त्यहाँ कार्यरतलाई तत्कालका लागि अरुसँगको सम्पर्कबाट टाढै राख्नु पर्ने तथा अन्यत्र पठाउन नमिल्ने भए पनि स्थानान्तरण गरेर अरु जिल्लामा पठाइएको हो। स्थानान्तरण गर्न खोजिएकाहरुको स्वाबको परीक्षण गरेर कोरोना भएनभएको यकिन गर्नु पर्नेमा बिना परीक्षण संक्रमण फैलिइरहेको कार्यालयबाट सरुवा गरेर प्रहरीलाई अन्यत्र लगिएको छ। जसका कारण संक्रमण नभएका प्रहरी कार्यालयहरुमा पनि कोरोना भित्रिएको आशंका गरिएको छ। खोटाङ र ओखलढुंगामा संक्रमण देखिएका प्रहरी साउन २३ गते विराटनगरबाट गाडीमा राखेर लगिएका हुन्। संक्रमण फैलिएका कार्यालयबाट आएका प्रहरी भएकाले सबैलाई क्वारेन्टाइनमा राखिएको थियो, खोटाङका डीएसपी नारायण चिमरियाले भने, पीसीआर परीक्षण गराउँदा उनीहरुमा कोरोना देखिएपछि अहिले स्थानीय स्तरमै बनाइएको आइसोलेसनमा राखिएको छ। महामारीका कारण कुनै अर्को ठाउँबाट जिल्लाभित्र ल्याइएका प्रहरीलाई क्वारेन्टाइनमा राख्दै पीसीआर परीक्षण गरेर कोरोनाको यकिन गरेपछि मात्रै काममा लगाउने गरिएको उनको भनाइ छ। उनकाअनुसार जिल्लामा ल्याइएका नयाँ ११ मध्ये ६ प्रहरीमा कोरोना देखिएको हो। डीएसपी चिमरियाले जिल्लाभित्र कार्यरत अरु प्रहरीमा भने अहिलेसम्म कोरोना नदेखिएको बताए। सम्बन्धित कार्यालयले नै परीक्षण गरेर पठाउनु पर्नेमा त्यसो नगरिँदा जोखिम बढेको प्रहरी अधिकारीको बुझाई छ। प्रदेशमा हालसम्म ६५ प्रहरीमा संक्रमण पुष्टि भइसकेको छ। प्रदेश १ प्रहरी कार्यालय विराटनगरमा कार्यरत ३८ जना र गणमा कार्यरत सात जना संक्रमित छन्। त्यस बाहेक खोटाङका सात, मोरङका पाँच, धनकुटा, इलाम र सुनसरीका दुईदुई, झापा र ओखलढुंगाका एकएक जनामा संक्रमण देखिएको हो। साउन ७ गते प्रदेश कार्यालयमै एक सिनियर अधिकृतमा कोरोना पुष्टि भयो। त्यसपछि प्रहरीभित्र संक्रमण व्यापक बढिरहेको छ। प्रहरीका एक अधिकृतले दूरी कायम गर्नुपर्ने संक्रमणको भयावह अवस्थामा एउटै गाडीमा कोचाकोच राखेर प्रहरीलाई तराईबाट पहाड र पहाडबाट तराई गर्ने गरिएको बताए। खोटाङ र ओखलढुंगामा जस्तै यसरी सरुवा गरिएका धेरै प्रहरीमा कोरोना हुनसक्ने भएपनि अहिलेसम्म शंका लागेका बाहेकको परीक्षण नै गरिएको छैन, उनले भने, सुरक्षात्मक उपाय नअपनाइकन जथभावी गरिँदा प्रहरीमा कोरोना सल्कियो र प्रहरी असुरक्षित बन्नु पर्ने अवस्था आयो। प्रदेशमा प्रहरीमा नयाँ प्रमुख आउने वित्तिकै सरुवा निकाल्ने, एक ठाउँमा कार्यरतलाई अर्को ठाउँमा पुर्याउने तथा आफ्ना नजिककालाई काखी च्याप्ने क्रम सुरु हुन्छ। अहिले प्रदेश प्रहरीका प्रमुख रहेका डीआईजी ईश्वरबाबु कार्की पनि यो कुराबाट अछुतो रहन सकेनन्। कोरोना संक्रमणकै बीचमा सरुवा भएर वैशाख ११ गतेबाट प्रदेश प्रहरीको जिम्मेवारी सम्हालेका उनले असार १६ गते ठूलो संख्यामा प्रहरी जवानको सरुवा निकाले। एक हजार दुई सय १३ प्रहरीलाई सरुवा गर्दै दरबन्दी भएका ठाउँमा पुर्याउने काम उनले गरेका छन्। काजमा रहेका धेरै प्रहरीलाई दरबन्दी भएका ठाउँमा पुर्याए। काजमा बसेका एक हजार छ सय र नयाँ सरुवा गरेकासहित दुई हजार ४४ प्रहरीलाई असार तेस्रो साताबाट उनले स्थानान्तरण गर्न थालेका थिए। तर त्यस क्रममा संक्रमणबाट बच्न अपनाउनु पर्ने कुनै पनि सुरक्षात्मक उपाय अपनाइएन्। फलस्वरुप साउन पहिलो साताबाट प्रहरीमा कोरोना देखिन थाल्यो। संक्रमण भएका जिल्ला र कार्यालयबाट अरु ठाउँमा बिना परीक्षण एउटै गाडीमा भेडाबाख्रा जसरी कोचाकोच गरेर बिना सावधानी प्रहरी पुर्याउने काम भयो, एक प्रहरी अधिकृतले भने, यसरी लापरबाहीपूर्ण तरिकाले प्रहरी फेरबदल गर्दा एक ठाउँमा संक्रमित बनेको प्रहरीले अर्को ठाउँमा गएर कोरोना फैल्याएको पाइयो। नेपाल प्रहरीका पूर्व डीएसपी रामजी कटुवाल संक्रमणको जोखिम भारतसँग सीमा जोडिएका जिल्लामा बढी देखिएकाले त्यहाँबाट अन्यत्र प्रहरी पठाउँमा धेरै कुरामा विचार गर्नुपर्ने बताउँछन्। संक्रमणको जटिल अवस्थामा परीक्षण गरेर सावधानी अपनाउँदै प्रहरीलाई स्थानान्तरण गर्दा उत्तम हुन्छ, उनले भने, महामारीको कन्टयाक्ट ट्रेसिङमै सरकार चुकिरहेको बेला प्रहरीलाई लापरबाहीपूर्ण तरिकाले ओहोरदोहोर गराउने काम हुनु दुखद् हो । अहिले अर्को ठाउँमा लैजाने तथा सरुवा गर्नेभन्दा पनि जुन ठाउँमा कार्यरत छन् त्यही ठाउँमा राखेको संक्रमित हुनबाट प्रहरी बच्ने कटुवालको ठम्याई छ। समूहमा परीक्षण हुन नसकिरहेको अवस्थामा एक ठाउँदेखि गएकाबाट अरु प्रहरीमा कोरोना फैलिएको छ, उनले भने, प्रहरीभित्रको पछिल्लो संक्रमण हेर्दा त्यो पुष्टि हुन्छ। ठूलो संख्यामा एकै ठाउँमा गतिविधी गर्नु पर्ने, बस्नु र खानु पर्ने तथा शौचालयसमेत एउटै प्रयोय गर्नु पर्ने अवस्थामा प्रहरीमा एकबाट अर्कोमा कोरोना चाँडो सर्ने हुँदा संक्रमणकालीन अवस्थामा प्रहरीको स्थानान्तरण रोक्नु पर्ने उनको भनाइ छ। समुदायसँग प्रत्यक्ष सम्पर्कमा बसेर काम गर्ने भएकाले अनआवश्यक रुपमा एक ठाउँबाट अर्को ठाउँमा ओहोरदोहोर र आवतजावत गराउँदा संक्रमित प्रहरीबाटै समुदाय पनि खतरामा पर्ने कटुवालले बताए। संक्रमणको भयावह अवस्थामा जुन कार्यालयमा कार्यरत छन् त्यही कार्यालयमा प्रहरीलाई होल्ड गराएर जोखिम सकिएपछि सरुवा र स्थानान्तरण गरेको भए हुन्थ्यो, कटुवालले भने, तर स्थानान्तरणको हतारोले प्रहरीभित्र कोरोना फैलिन पुग्यो। सरुवा र स्थानान्तरण अहिले तत्काल आवश्यकनै थिएन। प्रदेश प्रहरी प्रमुख डीआईजी कार्कीले स्थानान्तरण गरिसकेपछि सम्बन्धित ठाउँमा पुर्याएर क्वारेन्टाइनमा राख्दै प्रहरीलाई परीक्षण गरिसकेपछि मात्रै काममा खटाउने गरिएको बताए। परीक्षण गरे पनि नगरे पनि संक्रमण हुने नै हो, उनले भने, एक ठाउँबाट अर्को ठाउँमा स्थानान्तरण गरिएका कारण प्रहरीमा संक्रमण भएको भन्न मिल्दैन। कोरोना संक्रमण फैलने बारेमा सचेत रहेको बताउँदै कार्कीले प्रहरीलाई स्थानान्तरण गराउँदा पनि सावधानी अपनाइएको जिकिर गरे।"
चार दसकदेखि वर्षेनी पहिरो भोग्दै सिन्धुपाल्चोक,"काठमाडौं : सिन्धुपाल्चोकमा २०३८ सालदेखि २०७७ सालसम्म सिन्धुपाल्चोकमा ठूला प्राकृतिक प्रकोपका घटनाहरु भएका छन्। भोटेकोसी, सुनकोसी, लिदी बलेफी तथा इन्द्रावती नदी आसपासका साना खोलाको बाढी तथा पहिरोले सयौँ मानवीय क्षति तथा अरबौंको भौतिक सम्पत्ति नोक्सान भएको छ। यस अवधिमा जिल्लाका दर्जनौँ ठाउँमा सयौँ मानिस तथा अरबौँ भौतिक सम्पत्तिको क्षति हुनुका साथै थुप्रै पशुपन्छि समेत नोक्सान भएको प्राप्त तथ्याङ्कले देखाएको छ। २०३८ साल असार २६ गते तिब्बतको इम्जा हिमताल फुटेर बाढी आउँदा यहाँ ठूलो जनधनको क्षति भएको थियो। त्यो बाढीले तातोपानीका पाँच जनाको मृत्यु भएको र २० घर बगाएको थियो भने दर्जनौँ घाइते भएका थिए। तिब्बतमा समेत गरी ५५ घर बगाएको उक्त बाढीले ठूलाठूला रुख बगाएर ल्याउँदा मितेरीपुल र फुल्पिङकट्टीको झिर्पुपुल बगाएको थियो। भोटेकोसीको बाढीले फुल्पिङकट्टी गाविसमा पर्ने अरनिको राजमार्ग करिब पाँच किमि सडक पूर्णरुपमा बगाएको थियो। तत्कालीन अवस्थामा बाह्रबिसेतातोपानी २६ किमि सडकखण्डमा भाडाका सवारी साधन सञ्चालन भइनसकेकाले पैदल नै यात्रा गर्नु पर्दथ्यो। सो बाढीले बलेफी बजारसम्मको सडक बगाएको थियो। पुलको अभावमा स्थानीयले भोटेकोसी नदीमा तुइन बनाइ जोखिमपूर्ण यात्रा गर्दै आएकामा चीन सरकारले २०३९ सालमा स्थायी काठेपुल बनाएर साना सवारी साधन सञ्चालनमा ल्याएको थियो। बाढीले बगाएको पक्की पुल तथा सडक चीन सरकारले नै पुनर्निर्माण गरेको थियो। विसं २०३९ मा पनि दुई ठूला घटना भएका थिए। सोही वर्षको साउनमा तत्कालिन गुन्सा गाविसको रुन्चे खोलामा राति आएको बाढीले १३ जनाको मृत्यु भएको थियो भने सात घर क्षति भएको थियो। उक्त बाढीले थाङ्पालधापको हाँडीखोलामा एक महिनाअघि निर्मित झोलङ्गेपुल बगाउनुका साथै इन्द्रावती नदी १० घन्टा थुनिएको थियो। नदी थुनिएर बनेको कृत्रिम ताललाई सेनाले वर्षा गराई निकास दिएको थियो। सोही वर्षको साउन १५ गते राति गोल्चे गाविसको घट्टेखोला र सुक्लिङ खोलाको बाढीले बलेफी नदी थुनिएर छेउमै रहेको पाङ्ताङ गाविस१ फलामसाँघु बजार पूरै बगाएको थियो। त्यस क्षेत्रको मुख्य बजार रहेको फलामसाँघुको २२ घर बगाएको थियो भने ९७ जनाको निधन भएको थियो। २०४४ सालको साउनमा आएको सुनकोसीको बाढीले ९८ जनाको मृत्यु भएको थियो। बाढीले सबैभन्दा धेरै तत्कालिन घोर्थली गाविसको गाउँ नै बगाएर २२ जनाले ज्यान गुमाएका थिए। बाढीले पनि भोटेकोसी नदीलाई अवरुद्ध गरेपछि ड्यामसाइटदेखि झन्डै तीन किमि सडक क्षति भई नेपाली सेनाले पुनर्निर्माण गरेको थियो।बाढीबाट २२९ घर पूर्णरुपमा क्षति भएको र घोर्थली, चोकटी, धुस्कुन, बाह्रबिसेलगायत १० गाविस प्रभावित भएको थियो। २०४५ साल साउनमा फुल्पिकट्टी गाविस१ स्थित खोकुण्डोल खोलामा आएको बाढीले पाँच घर बगाउनुका साथै सात जनाको ज्यान गएको थियो। विसं २०५३ साउन ७ गते भैरव कुण्डखोलाको बाढीले तातोपानीको लार्चास्थित सीमा प्रहरी कार्यालयको भवनसहित थुप्रै घर बगाएको थियो भने प्रहरी जवानको परिवारसहित ६२ जनाको ज्यान गुमेको थियो। बाढीले लार्चाको पक्कीपुलसमेत बगाएको थियो। सोही वर्षको भदौ २० गते लामोसाँघुको ओखलखोलामा आएको बाढीले तीन जनाको ज्यान गएको थियो। त्यस्तै लामोसाँघुको पक्कीपुल, खेल मैदान र विद्यालय भवन पूरै बगाएको थियो। २०७१ साउन १७ गते राम्चे५ को जुरेमा गएको पहिरो यस जिल्लाको आजसम्मकै भीषण मानिएको छ। सो पहिरोमा परी राम्चे, माङ्खा, टेकानपुर र तौथली गाविसका १५६ जनाले ज्यान गुमाएका छन्। जम्मा ३३ शवमात्र फेला परे पनि १२३ बेपत्ता भएका थिए। धेरै दिनको व्यापक खोजी कार्यबाट पनि शव फेला नपरेपछि सरकारले नै बेपत्तालाई मृतसरह घोषण गरी पीडित परिवारलाई राहत वितरण गरिएको थियो। राम्चेको इटिनीको पहरो फुटेर गएको पहिरोबाट सुनकोसी नदी थुनिएपछि अहिले करिब तीन किमी लम्बाइ, करिब पाँच सय मिटर चौडाइ र १५० मिटर गहिराईको कृत्रिम ताल बनेको थियो। सुनकोसीको बहाव पूरै १२ घण्टासम्म थुनिएको थियो भने १८ गते दिउँसो २ बजे ओभरफ्लो भएर पानी बगेको थियो। त्यसैमा नेपाली सेनाले पनि विष्फोट गराई पानीको निकास बढाएको थियो। असार अन्तिममा अविरल वर्षाका कारण आएको बाढीले बाह्रबिसेस्थित जम्बुलगायतका ठाउँका २० जना बेपत्ता भए भने २ जनाकव शव भेटियो। बाढीले दुई दर्जनभन्दा बढी घर बगाएको थियो।शुक्रबार बिहान आएको पहिरोले सिन्धुपाल्चोक जुगल गाउँपालिकाको लिदी गाउँ नै पुरिँदा ठूलो मानवीय तथा भौतिक क्षति भयो। हालसम्म २२ जना मृत फेला परेका छन् भने १७ जना अझै बेपत्ता छन्। पहिराले ३७ घर पूर्णरुपमा क्षति भएको छ।"
बहुला कुकुरले टोकेपछि बिरामी परेका पुरुष मृत फेला,"विराटनगर : बहुला कुकुरले टोकेपछि बिरामी परेका मोरङको धनपालथान गाउँपालिकाका एक पुरुष सोमबार पानीमा डुबेको अवस्थामा मृत फेला परेका छन्। धनपालथान६ का ४५ वर्षीय उमेश शर्मालाई घरदेखि लगभग पाँच सय मिटर पर रहेको पानी जमेको नालीमा डुबेको अवस्थामा मृत फेला पारिएको प्रहरीले जनाएको छ। इलाका प्रहरी कार्यालय रंगेलीका प्रहरी निरीक्षक लेखनाथ दाहालकाअनुसार शर्मा आइतबारराति देखिनै घरपरिवारबाट सम्पर्कविहीन बनेको खुलेको छ। खोजी गर्दै जाने क्रममा नालीमा डुबेर मृत्यु भएको अवस्थामा घोप्टो परेको शव देखेपछि आफन्त र परिवारका सदस्यले प्रहरीलाई खबर गरेको उनको भनाइ छ। परिवारका सदस्यले प्रहरीलाई दिएको जानकारीअनुसार शर्मालाई दुई महिना अगाडि गाउँकै एउटा बहुला कुकुरले टोकेको थियो। कुकुरले टोकेपछि उपचार गर्न जान नमानेका उनले मानसिक सन्तुलन गुमाएको जस्तो व्यवहार देखाउने गरेको पाइएको प्रहरीको भनाइ छ। प्रहरीकाअनुसार केही समयदेखि उनी पानी र हावाबाट पनि डराउँथे। चिकित्सककाअनुसार बहुला कुकुरले टोकेर रेविजको संक्रमण भएका बिरामीले यस्तो व्यवहार देखाउँछन्। उपचार गराउन अस्पताल जान नमानेपछि परिवारका सदस्यले शर्मालाई धामी झाँक्रीबाट गाउँघरमै झारफुक गराउँदै आएको खुलेको छ। शवलाई पोस्टमार्टमका लागि रंगेली अस्पतालमा लगेर घटनाको अनुसन्धान सुरु गरिएको प्रहरीले जनाएको छ। घटना कसरी भयो भनेर अनुसन्धान सुरु गरिएको छ, प्रनि दाहालले भने, पोस्टमार्टम रिपोर्ट आएपछि धेरै कुरा खुल्ने छ।"
सधैँ मुस्कुराइरहुनू मनीषा,"काठमाडौं : म कति समय बाँच्छु भनेर प्रश्न गरिरहन्थें । डाक्टरहरू मौन बस्थे । जब उनीहरू जवाफविहीन हुन्थे, मलाई निकै डर लाग्थ्यो । मृत्यु नजिकै आइसक्यो जस्तो लाग्थ्यो । त्यो बेला मेरो बुझाइअनुसारको क्यान्सर भनेको मेन्टल्ली डेथ थियो । क्यान्सर लाग्नु भनेको जीवन सकिनु हैन भनेर बुझ्न मलाई लामो समय लाग्यो । आठ वर्षअघि पाठेघरको क्यान्सरसँग साक्षात्कार गरेकी बलिउड नायिका मनीषा कोइराला हाल बोनसको जिन्दगी बाँचिरहेकी छन् । भन्छिन्, क्यान्सरले मलाई पुनर्जन्म दियो । मनीषाले आत्मबल गुमाइनन् । उनको दृढ आत्मविश्वास, इच्छाशक्तिले नै क्यान्सरलाई परास्त गर्न सकिन् । र, त यही आइतबार ५०औं जन्मोत्सव मनाउने मौका पाइन् । सन् १९७० अगस्ट १६ मा जन्मिएकी मनीषा जिन्दगीको आधा शतक समय पार गरिन् । मनीषा कोइराला आफैंमा पूर्ण परिचय हो । जो नेपालमा जन्मिएर बलिउडमा स्थापित भइन् । सन् १९९१ मा अभिनेता विवेक मु श्रानसँग जोडी बाँधेको सौदागर फिल्मबाट बलिउडमा डेब्यु गरेकी थिइन् मनीषाले । उनको डेब्यु फिल्म सौदागर निकै चर्चामा रह्यो । त्यस सफलताले उनलाई लगातार फिल्म दिलायो । ६ दर्जनभन्दा बढी फिल्ममा अभिनय गरेकी मनीषा बलिउड छिर्नुअघि नेपाली फिल्म फेरि भेटौलामा पनि खेलेकी थिइन् । तर यो फिल्म राम्रो चलेन । मृत्युलाई निकै नजिकबाट अनुभव गरेकी मनीषा अहिले अरूलाई हौसला दिँदै हिँड्छिन् । क्यान्सरलाई कसरी जित्ने स्वास्थ्य सन्देश बाँडिरहेकी हुन्छिन् । यसै साता बलिउड नायक सञ्जय दत्त क्यान्सरपीडित भए । सञ्जयलाई हौसल बढाउँदै मनीषाको अग्रिम शुभकामना थियो, तिमी क्यान्सरलाई जरुर पराजित गर्छौ सञ्जय । उनले आफ्नो मृत्यु अनुभवलाई अंग्रेजी भाषाको पुस्तक हिल्डमा पोखेकी छन् । रिल लाइफमा निकै चमकधमक र रंगरमाइलो जिन्दगी बाँचेकी मनीषाले जिन्दगीलाई खासै फर्केर हेर्नु परेको थिएन् । क्यान्सर लागेपछि नै उनले खास जिन्दगी बुझिन् । क्यान्सरलाई मृत्युसँग लड्ने अवसरका रूपमा ग्रहण गरिन् । एक दशकअघि व्यवसायी सम्राट दाहालसँग वैवाहिक सम्बन्धमा जोडिएकी मनीषाको दाम्पत्य रथ भने लामो समय गुड्न सकेन । विवाह टुट्नु, क्यान्सर लाग्नु र अभिनयबाट टाढिनु पर्दा उनले कठिन समय पार गरेकी थिइन् । जन्मदिनको ५०औं वर्षगाँठ मनाइरहँदा उनको आत्मविश्वास, जीवनप्रतिको सकारात्मक दृष्टिकोण भने अझ मौलाएर गएको देख्न सकिन्छ । पछिल्लो समय उनमा आध्यात्मिक झुकाव बढ्दै गएको छ । राष्ट्रप्रेम र मनीषा जेठको पहिलो साता अभिनेत्री मनीषा कोइरालाले गरेको एक ट्विटका कारण विवादमा तानिएकी थिइन् । नेपालभारत सीमा विवादमा नेपालको पक्षमा ट्विट लेखेको भन्दै भारतीय ट्विटर प्रयोगकर्तादेखि सञ्चारमाध्यमले उनीविरुद्ध अनर्गल प्रचार गरे । परराष्ट्र मन्त्री प्रदीप ज्ञवालीले लिम्पियाधुरा, लिपुलेक र कालापानीसहितका भूभाग समेट्दै ७ प्रदेश, ७७ जिल्ला र ७ सय ५३ स्थानीय तहको प्रशासनिक विभाजन खुल्ने गरी नेपालको नक्सा प्रकाशित गर्ने मन्त्रिपरिषद्को निर्णय भन्दै ट्विट गरेका थिए । सोही ट्विटलाई रिट्विट गर्दै मनीषाले विचार राखेकी थिइन्, हाम्रो सानो राष्ट्रको गरिमा बढाएकोमा धन्यवाद । अब तीन महान् देशबीच शान्तिपूर्ण र सम्मानजनक वार्ताको आशा गर्दछु । लगत्तै उक्त ट्विटमा मिश्रित प्रतिक्रिया आए । भारतीय टीभी च्यानल एबीपी न्युजले त उनको ट्विटलाई भारतको नुन खाएर चीनको गीत गाउने ? भन्ने आरोपसमेत लगायो । त्यसबेला सामाजिक सञ्जालमा आइएम विथ मनीषा ट्याग गरेर धेरैले उनको साथ दिए । उनले सो टिप्पणीको कडा ढंगले खण्डन गरिन्, कला बेचेकी हुँ, स्वाभिमान होइन । मनीषाकी आमा सुष्मा कोइरालाले गत वर्ष पोखरामा भएको लिट्रेचर फेस्टिभलमा मनीषालाई डाक्टर बनाउने इच्छा राखेको बताएकी थिइन् । तर छोरी राम्रो कलाकारको रूपमा उदाएकोमा म गर्व गर्छु । उनले प्रफुल्लित हुँदै भनेकी थिइन् । नेपाली कांग्रेसको महाधिवेशन संघारमा छ । बीपी कोइरालाकी नातिनी मनीषालाई भने राजनीतिमा रुचि छैन । सायद बुवा प्रकाश कोइरालालाई पनि राजनीतिमा असफल भएको उनले नजिकबाट नियालेकी छन् । उनको भनाइ छ, सबैले राजनीति नै गर्नुपर्छ भन्ने छैन । आआफ्नो क्षेत्रमा सबैले राम्रो गरौं । मनीषालाई जन्मदिनको ५०औं वर्षगाँठको शुभकामना ।"
वाणिज्य विभागका सुब्बा घुससहित पक्राउ,"काठमाडौं : वाणिज्य आपूर्ति तथा उपभोक्ता संरक्षण विभाग, बबरमहल काठमाडौंका नायब सुब्बा शिव शंकर महतो घुससहित पक्राउ परेका छन्। नायब सुब्बा महतोले फर्मको दर्ता प्रमाणपत्रसँग सम्बन्धित काम लिइ आएका सेवाग्राहीसँग घुसरिसवत माग गरिरहेको भन्ने सूचना एवं उजुरीको आधारमा अख्तियार टोलीले उनलाई पक्राउ गरेको हो । १० हजार घुस रकम लिएको अवस्थामा कार्यकक्षबाट नियन्त्रणमा लिइ अनुसन्धान भइरहेको अख्तियार प्रवक्ता तारानाथ अधिकारीले जानकारी दिए ।"
प्रदेश २ मा कोरोना संक्रमण बढदो : एक महिनामा तीन हजार संक्रमित थपिए,"सप्तरी : प्रदेश नं २ मा कोरोना भाइरस संक्रमण दर बढ्दै गएको छ । स्वास्थ्य तथा जनसङ्ख्या मन्त्रालयले आज मात्र प्रदेश नं २ मा २०८ जना संक्रमित थप भएको पुष्टि गरेको छ । मन्त्रालयका प्रवक्ता जागेश्वर गौतमका अनुसार बारामा ६९, पर्सामा ६४, धनुषामा ३७, रौतहटमा १४, सप्तरीमा ११, महोत्तरीमा आठ, सिरहामा तीन र सर्लाहीमा दुई जना कोरोना संक्रमित थप भएका हुन् । एक महिनाको अवधिमा प्रदेश नं २ मा करिब तीन हजार संक्रमित बढेका छन् । प्रदेश नं २ सामाजिक विकास मन्त्रालयको तथ्याङ्कअनुसार असार मसान्तसम्म तीन हजार ९११ जना संक्रमित रहेकामा साउन मसान्तसम्ममा संक्रमितको सङ्ख्या छ हजार ८२१ पुगेको छ । पर्सा, रौतहट र महोत्तरीमा ५०० भन्दाबढी सक्रिय संक्रमितको उपचार भइरहेको छ । मन्त्रालयका अनुसार संक्रमितको सङ्ख्या बढेर साउन मसान्तभित्र रौतहटमा १३८५, पर्सामा १२२६, धनुषामा १०२२, महोत्तरीमा १००२, सर्लाहीमा ९३४, सप्तरीमा ६६१, बारामा ३२३ र सिरहामा २६३ पुगेको छ । असार मसान्तमा रौतहटमा १२३१, पर्सामा १५९, धनुषामा ५४९, महोत्तरीमा ७३८, सर्लाहीमा ६५६, सप्तरीमा २५५, बारामा ११२ र सिरहामा २०६ संक्रमित रहेको थियो । संक्रमितसँगै मृत्यु हुनेको सङ्ख्यामा पनि वृद्धि भएको छ । असार मसान्तभित्र रौतहट, बारा र पर्सामा एकएक जना गरी तीन जनाको मृत्यु भएकोमा साउनसम्ममा मृतकको सङ्ख्या ४५ पुगेको छ । तीमध्ये ११ महिला र ३४ पुरुष छन् । मृतकमध्ये पर्साका मात्र २० जना रहेको सामाजिक विकास मन्त्रालयले जनाएको छ । आज मात्र जनकपुरधाम उपमहानगरपालिका६ का ४३ वर्षीय पुरुषमा मृत्युपछि कोरोना संक्रमण देखिएको स्वास्थ्य निर्देशनालय प्रदेश नं २ का वरिष्ठ जनस्वास्थ्य प्रशासक विजय झाले जानकारी दिए । प्रदेश नं २ मा संस्थागत आइसोलेशनमा तीन हजार ८६९, होम आइसोलेशनमा ९८ र क्वारेन्टिनमा एक हजार ६३१ जना रहेका छन् । संक्रमितमध्ये तीन हजार ६१२ जना उपचारपछि निको भएर घर फर्किएको स्वास्थ्य मन्त्रालयका प्रवक्ता डा गौतमले जानकारी दिए । उनका अनुसार उपचारपछि निको भएर घर फर्किकामध्ये सप्तरीका ४४६, सिरहाका २०५, धनुषाका ६८२, महोत्तरीका ३७०, सर्लाहीका ६५२, रौतहटका ७५४, बाराका १८२, पर्साका ३१५ जना छन् । असार मसान्तभित्र सप्तरीमा २२१, सिरहामा ११५, धनुषामा ३९४, महोत्तरीमा २७०, सर्लाहीमा ५९०, रौतहटमा ६५३, बारामा ११४ र पर्सामा १७१ जना उपचारपछि निको भएर घर फर्किएको सामाजिक विकास मन्त्रालयले जनाएको छ । प्रदेश नं २ मा हाल आइसियुमा ४१ जना उपचाररत छन् । प्रदेश नं २ को आइसोलेशन भरिभराउ भएपछि संक्रमित घरमै बस्न बाध्य छन् । यो प्रदेशमा ९८ जना होम आइसोलेशनमा रहेको मन्त्रालयले जनाएको छ । स्वास्थ्य कार्यालय सप्तरीका निमित्त प्रमुख दुनियालाल यादवका अनुसार आइसोलेशनको अभावले सप्तरीमा समेत ३१ जनालाई होम आइसोलेशनमा राखिएको र यसले समुदायमा संक्रमण फैलिने खतरा बढेको बताए । उनले जिल्लास्तरीय कोभिड१९ सङ्कट व्यवस्थापन केन्द्र सप्तरीले शम्भुनाथ नगरपालिकास्थित भगवतपुर, कठौनामा रहेको माविलाई करिब २०० श्ययाको आइसोलेशन केन्द्र बनाउने तयारी भइरहेको जानकारी दिए । राजविराजस्थित आइसोलेशन केन्द्रमा जनशक्ति अभाव भएपछि संक्रमितलाई व्यवस्थापन गर्न तिलाठी कोइलाडी गाउँपालिकाले आफ्नै तहमा ५० श्ययाको आइसोलेशन केन्द्र सञ्चालनमा ल्याएको छ । दीर्घरोगी कोरोना संक्रमणको पहिलो सिकार बन्ने गरेको पाइएको छ भने भ्यान्टिलेटर नपाउँदा संक्रमितको उपचारमा पनि समस्या देखिएको छ । राजविराजस्थित गजेन्द्रनारायण सिंह अस्पतालका निमित्त मेडिकल सुपरिटेण्डेण्ट डा रणजितकुमार झाले चारवटा भेण्टिलेटर भए पनि भौतिक पूर्वाधार र जनशक्तिको अभावमा सञ्चालन हुन नसकेको बताए । 'रोजगारीमा रहने क्रियाशील जनशक्ति युवा नै बढी संक्रमित रहेको जानकारी दिँदै उहाँले पछिल्लो समय ज्येष्ठ नागरिक र दीर्घरोगीमा समेत कोरोना संक्रमण बढेको बताए । उनीहरूसँग रोग प्रतिरोधात्मक क्षमता कम हुने भएकाले मृत्युदर बढ्नसक्ने सम्भावना रहेको उनको भनाइ छ । 'संक्रमण बढेपछि मृत्युदर बढ्नु स्वाभाविक हो, त्यसमाथि प्रतिरोधात्मक क्षमता कम भएका ज्येष्ठ नागरिक र दीर्घरोगी व्यक्तिमा संक्रमण बढ्दै जानु डरलाग्दो हो', डाक्टर झाले बताए । भारतबाट आएकाको व्यवस्थापनमा स्थानीय सरकार र प्रदेश सरकार चुक्दा कोरोना संक्रमण र मृत्युको ग्राफ उकालो लागेको सप्तरीको छिन्नमस्ता गाउँपालिका३ का विनोद यादवले बताए । क्वारेन्टिन भद्रगोल बन्नु, पिसिआर परीक्षणमा ढिलाइ हुनु, संक्रमित व्यवस्थानमा ध्यान नदिनु, सीमानाका खुकुलो हुनु, होम क्वारेन्टिनमा बसेकाको निगरानी नहुनु, सचेतना अभियान राम्रोसँग चलाउन नसक्नुजस्ता कारण यो प्रदेश कोरोना संक्रमणको उच्च जोखिममा पुगेको यादवको भनाइ छ । भारतबाट आएका अधिकांशमा कोरोना संक्रमण भेटिए पनि सचेतना भने कम छ । प्रदेश नं २ मा हाल दैनिक साढे एक हजार जनाको स्वाब सङ्कलन भइरहेको छ भने कोरोना परीक्षण ८०० जनाको मात्र भइरहेको छ । जनकपुर, राजविराज र वीरगञ्ज गरी तीन स्थानमा कोरोना परीक्षण प्रयोगशाला राखिएको छ । सबैभन्दा सानो क्षेत्रफल भए पनि दोस्रो ठूलो जनसङ्ख्या भएको प्रदेश नं २ मा हालसम्म ७६ हजार ५२५ जनाको स्वाब सङ्कलन भएको सामाजिक विकास मन्त्री नवलकिशोर साहले बताए । जसमध्ये आठ हजार ४१४ जनाको परीक्षणको रिपोर्ट आउन बाँकी रहेको छ ।"
"११३ जना संक्रमितको आइसीयूमा उपचार हुँदै, ६ भेन्टिलेटरमा, कुन प्रदेशका कति ?","काठमाडौं : हालसम्म ११३ जना कोरोना भाइरस (कोभिड१९) संक्रमितको आइसीयूमा उपचार भइरहेको छ। विभिन्न प्रदेशका ११३ जना संक्रमितको आइसीयूमा उपचार भइरहेको स्वास्थ्य तथा जनसंख्या मन्त्रालयले जनाएको छ।यस्तै ६ जना संक्रमितको भेन्टिलेटरमा उपचार भइरहेको मन्त्रालयका प्रवक्ता डा जागेश्वर गौतमले जानकारी दिए।उनीहरु सबै बागमती प्रदेशका हुन्। आइसीयूमा प्रदेश १ मा १ जना, प्रदेश २ मा ४१ जना, बागमतीमा ५९ जना, गण्डकी प्रदेशमा १ जना र प्रदेश ५ मा ११ जना गरी जम्मा ११३ जनाको उपचार भइरहेको मन्त्रालयले जनाएको छ। पछिल्लो २४ घण्टामा ५८१ जनामा कोरोना भाइरस (कोभिड१९) संक्रमण पुष्टि भएको छ। सोमबार संक्रमण पुष्टि भएका १७३ महिला ४०८ पुरुष हुन्। नेपालमा सक्रिय संक्रमितको संख्या ९ हजार ६३९ रहेको छ। २ हजार ६०१ जना होम आइसोलेसनमा रहेका छन्।यस्तै क्वारेन्टाइनमा १५ हजार जना रहेका छन् भने आइसोलेसनमा ९ हजार ६ सय ३९ जनाको उपचार भइरहेको छ। पछिल्लो २४ घण्टामा १६० जना कोरोना जितेर डिस्चार्ज भएका छन्। योसँगै कुल डिस्चार्ज हुनेको संख्या १७ हजार ४ सय ९५ पुगेको छ। मन्त्रालयका अनुसार पाँचवटा जिल्लामा ५ सय बढी संक्रमित रहेका छन्। मोरङ, पर्सा, रौतहट, महोत्तरी र काठमाडौंमा ५ सय बढी संक्रमित छन्। प्रवक्ता गौतमका अनुसार संखुवासभा, मनाङ, मुस्ताङ, डोल्पा र हुम्लामा संक्रमण शून्यमा झरेको हो। नेपालमा कोरोनाबाट १०७ जनाको मृत्यु भएको छ।"
कालिकोटका बाढी पीडितलाई पाँच लाख राहत दिने घोषणा,"कालिकोट : नेपाली कांग्रेसका युवा नेता भुपेन्द्रजंग शाहीले कालिकोटका बाढी पहिरोमा परी ज्यान गुमाएका पीडित परिवारलाई पाँच लाख राहत वितरण सहयोग गर्ने घोषणा गरेका छन्। वर्षायाम लागेसँगै बाढी र पहिरोबाट कालिकोटमा ठूलो धनजनको क्षति भएकोमा दुख व्यक्त गर्दै कांग्रेस नेता शाहीले बाढी र पहिरोमा परी ज्यान गुमाएका व्यक्तिका परिवारहरुलाई व्यक्तिगत रुपमा पाँच लाख सहयोग गर्ने घोषणा गरेका हुन्। गत असार यता कालिकोटमा बाढी र पहिरोमा परी ३५ जनाको ज्यान गएको छ। करिब ५ सयभन्दा बढी घरहरु भत्किएका छन्। झण्डै एक हजार भन्दाबढी परिवारहरु विस्थापित छन्। शाहीले भने, यस्तो प्राकृतिक विपतको घडिमा मैले सरकारको आलोचना गर्ने मात्रै भन्दा पनि दुई दुई पटक सांसद पराजित उम्मेद्वार भएकै नाताले मेरो पनि केहि कर्तव्य हुन्छ भन्ने मैले ठानेको छु। यहि कर्तव्य र मानवियताको नाताले मेरो तर्फबाट पाँच लाख बराबरको केहि नगद र केहि आवश्यक सामग्री मृतकका परिवारजनहरुलाई सहयोग गर्ने जानकारी गराउँदछु। उनले यो दुखद र पिडाको बेला सरोकारवाला निकाय र सम्बन्धित सबैमा सामाजिक सेवा र मानवियताको नाताले सक्दो सहयोग गर्न अपिल पनि गरे। केही दिन अगाडि मात्र लालिघाट टिप्पर दुर्घटनाका पीडित परिवारहरुलाई राहत वितरण गरेका शाहीले आफुले कालिकोटका नागरिकहरुको सेवामा सधै लागिरहने बताए। म ३२ वर्षको उमेरमा नेपाली कांग्रेस पार्टीबाट सांसदको उम्मेद्वार भए।' उनले भने, 'कालिकोटका आम नागरिकहरुको माया, ममता र सद्भाव पाएको छु। अब यसको गुन यहाँका नागसिकहरुलाई समस्यामा सहयोग गरेर तिर्ने लक्ष्य लिएको छु। उनले जिल्लामा बाढी र पहिरोका कारण आफन्त गसमाएका, घर बगाएका, सम्पती गुमाएका र गासबास कपास बिहिन भएका नागरिकहरुलाई तत्काल उचित राहत र क्षेती पुर्ति दिन सरकारसँग माग पनि गरेका छन्।"
जिल्ला प्रशासन रुपन्देहीको सेवा पाँच दिनका लागि स्थगित,"भैरहवा : जिल्ला प्रशासन कार्यालय रुपन्देहीको दैनिक सेवा प्रवाह पाँच दिनका सम्मका लागि स्थगित गरिएको छ। जिल्लामा समुदायस्तरमा संक्रमण बढ्न सक्ने सम्भावनालाई दृष्टिगत गर्दै सरकारी कार्यालयहरुबाट प्रवाह हुने सेवालाई समेत न्यूनीकरण गर्न अत्यावश्यक देखिएको हुदाँ हाललाई दैनिकी सेवा स्थगित गरिएको जिल्ला प्रशासन कार्यालय रुपन्देहीका सूचना अधिकृत जनक थापाले जानकारी दिए। उनले शान्ति सुरक्षा लगायत अत्यावश्यक कार्यहरु बाहेक नागरिकता, राहदानी, संघसंस्था सम्बन्धी लगायत अन्य प्रशासनिक सेवाहरु स्थगति गरिएको बताए। उनका अनुसार भदौ १ गते देखि भदौ ५ गते सम्म सेवा स्थगित गरिएको छ। रुपन्देही जिल्लामा संक्रमण फैलिने क्रम तिव्र छ। स्वास्थ्य कार्यालय रुपन्देहीका अनुसार सोमबार बिहान सम्म जिल्लामा संक्रमितको संख्या चार सय ९४ पुगेको छ। जसमध्ये तीन सय ३३ जना निको भएका छन् भने एक सय ६० जना उपचारत अवस्थामा छन्। एक जनाको मृत्यु भएको छ। जिल्लामा संक्रमण बढ्दै गएपछि यहाँको बुटवल उपमहानगरपालिका, सिद्धार्थनगर नगरपालिका, ओमसतिया, मर्चवारी, सम्मरीमाई, कोटहीमाई गाउँपालिका लगायत स्थानीय तहहरुमा लकडाउन गरिएको छ।"
प्रदेश १ मा थपिए ८३ जना कोरोना संक्रमित,"विराटनगर : प्रदेश १ मा सोमबार कोरोना भाइरसका ८३ जना नयाँ संक्रमति थपिएका छन् । थपिएका संक्रमितमा सबैभन्दा बढी मोरङका रहेका छन् । मोरङमा ४४, सुनसरीमा ३१, झापामा सात र प्रदेश १ बाहिरका एकजना संक्रमित थपिएको सामाजिक विकास मन्त्रालयले जनाएको छ । प्रदेश १ मै सबैभन्दा धेरै संक्रमण फैलिइरहेको विराटनगर महानगरपालिकामा नयाँ २९ जनामा संक्रमण पुष्टि भएको छ । जसमा १३ महिला र १६ पुरुष रहेका छन् । विराटनगर बाहेक मोरङको बेलबारीमा सात महिला तीन पुरुष, बूढीगंगामा एक महिला तीन पुरुष, सुन्दरहरैँचामा एक पुरुषको रिपोर्ट पोजेटिभ आएको छ । सामाजिक विकास मन्त्रालयका अनुसार सुनसरीको धरानमा १२ महिला छ पुरुष, गढीमा चार पुरुष, इनरुवामा चार पुरुष, देवानगञ्जमा तीन पुरुष, कोशी र रामधुनीमा एकएक पुरुषमा कोरोना पुष्टि भएको छ । झापाको दमकका चार पुरुष, शिवसताक्षीमा दुई र कनकाईमा एक पुरुषमा कोरोना देखिएको छ । प्रदेश १ बाहिरका संक्रमितमा जनकपुरका एक पुरुष रहेका छन् । दिनप्रतिदिन संक्रमण बढ्दो अवस्थामा रहेको यो प्रदेशमा संक्रमितको संख्या दुई हजार नाघेको छ । सोमबारसम्ममा प्रदेश १ मा संक्रमित संख्या दुई हजार ९२ पुगिसकेको छ । उपचारपछि निको भएर सोमबार डिस्चार्ज भएसँगै २४ जनाले कोरोना जितेका छन् । मोरङको सुन्दरहरैंचास्थित पूर्वाञ्चल विश्वविद्यालय कोभिड१९ आइसोलेसन अस्पतालबाट १७, बीपी कोइराला स्वास्थ्य विज्ञान प्रतिष्ठान धरानबाट छ, कोभिड१९ आइसोलेसन केन्द्र चौदण्डीगढी उदयपुरबाट एक जना डिस्चार्ज भएको मन्त्रालयले जनाएको छ ।प्रदेश १ मा हालसम्म उपचार सफल भएपछि कोरोना जितेर डिस्चार्ज हुनेको संख्या एक हजार ९९ पुगेको छ ।"
३६५ वर्षमा पहिलोपटक रोकिने भयो पञ्चदान पर्व,"भक्तपुर : सोमबार भाद्र कृष्ण पक्ष त्रयोदशी। यस दिन प्रत्येक वर्ष भक्तपुरका बौद्धमार्गीले पञ्चदान पर्व धुमधामसँग मनाउँदै आएका छन्। बौद्ध दर्शनमा दानदातव्यलाई पवित्र मानिएको छ। त्यसैले पञ्चदान पर्वमा बौद्धमार्गी नेवारहरुले आफ्नो वरपर रहेका विभिन्न विहार, बही, चोक र घरमा दानशाला बनाई अन्न, फलफूल र दक्षिणा दिन्छन्। यस दिन भक्तपुरसँगै काठमाडौं, ठिमी र काभ्रेको बनेपालगायतका ठाउँमा पञ्चदान मनाइन्छ। नेपालबाट तिब्बत गएका बौद्धमार्गीहरुले चीनको स्वशासित क्षेत्र तिब्बतमा समेत यसै दिन पञ्चदान पर्व मनाउँछन्। तर ललितपुरमा भने यो पर्व श्रावण शुक्ल अष्टमीका दिन मनाइन्छ। नेपाल संवत् ७७५ मा मल्ल राजा नरेश मल्लको शासनकालमा जयदेव बज्राचार्यले पञ्चदान पर्व प्रचलनमा ल्याएको किम्बदन्तीमा उल्लेख छ। यसअनुसार पञ्चदान पर्व तीनसय ६५ वर्ष पुरानो पर्व हो। जुन पञ्चदान पर्वको इतिहासमै पहिलोपटक यस वर्ष रोकिने भएको छ। फाइल फोटो विश्वव्यापी महामारीको रुपमा फैलिइरहेको कोरोना भाइरस संक्रमणका कारण भक्तपुरमा यस वर्ष पञ्चदान पर्व स्थगित गर्ने निर्णय गरिएको छ। भक्तपुर नगरपालिकाको पहलमा पञ्चदान पर्वमा भक्तपुर नगर परिक्रमा गराइने पञ्चबुद्ध आशीन पाँच महाविहारका प्रतिनिधिहरुको संयुक्त बैठकले यस वर्ष पञ्चदान पर्व औपचारिकतामा मात्रै सीमित गर्ने निर्णय गरिएको हो। उक्त निर्णयानुसार यस वर्ष पञ्चबुद्धलाई भक्तपुर नगर परिक्रमा नगराइने भएको भक्तपुर बौद्ध सम्पदा संघका पूर्वअध्यक्ष पद्मसुन्दर शाक्यले जानकारी दिए। उनका अनुसार ३६५ वर्षअघिदेखि यस पर्व निरन्तर सञ्चालन हुँदै आएको थियो। पर्व यस वर्ष कोरोना भाइरसको त्रासका कारण रोकिएको हो। यसअघि कुनै कारणले पञ्चदान पर्व रोकिएको इतिहास छैन, पूर्वअध्यक्ष शाक्यले भने, नेपालमा पटकपटक महाभूकम्प आउँदा पनि यो पर्व रोकिएको थिएन तर कोरोना भाइरस संक्रमणको कारण रोकिने भयो। यस दिन भक्तपुरमा ऐतिहासिक तथा पुरातात्विक महत्वका पाँचवटा महाविहारहरुमा रहेका दीपंकर बुद्धहरुलाई नगर परिक्रमा गराइन्छ। क्वाठडांैस्थित प्रशन्नशील, गोल्मढीको झौरबही, साकोठाको चतुब्र्रम्ह, इताछेंस्थित थथुबही अर्थात् जयकीर्ति र भार्वाचोको कुथुबही अर्थात् बौद्ध समकृत महाविहारमा रहेका पाँच दीपंकर बुद्धहरुलाई भक्तपुर नगर परिक्रमा गराइँदै आएको छ। यी पाँच दीपंकर बुद्धलाई भक्तपुर नपा ९ सूर्यमढीस्थित आदिपद्म महाविहारमा पूजा गरी बाजागाजासहित भक्तपुर नगरका १० वटै वडाका टोलटोलमा परिक्रमा गराइन्छ। ती दीपंकर बुद्धसँगै बौद्धमार्गीहरु बौद्ध परम्पराअनुसार पिण्डपात्र (गुलुपा) हातमा लिएर भिक्षाटनमा सहभागी हुन्छन्। बुद्ध धर्मका अनुयायी बज्राचार्य, बुद्धाचार्य, शाक्यलगायत भिक्षाटनमा सहभागी भई अन्न, फलफूल र दक्षिणा दान थाप्छन्। फाइल फोटो यस दिन बौद्धहरुका साथै विभिन्न धर्म, जाति, भाषा र सम्प्रदाय सर्वसाधारणले आफ्नो क्षमताअनुसार दान गर्ने गर्दछन्। बौद्धमार्गीहरुले आफू बुद्धका अनुयायी भएको कारण आफूले आर्जन गरेको आयको केही अंश दानका लागि राख्ने र यसै दिन उक्त दान प्रदान गर्ने पूर्वअध्यक्ष शाक्य बताउँछन्। बुद्ध धर्ममा प्रवजित बालकदेखि वृद्धसम्मका बौद्धमार्गीहरु बौद्ध आचरणअनुसार दान लिन जानेहरुले नुहाइधुवाई गर्नुपर्ने र पञ्चशील पालन गरी उक्त दिन खीर, दूध, फलफूल आदि मात्र भोजन गर्न हुने मान्यता छ। भक्तपुर नगरको पूर्व आदिपद्म महाविहारबाट सुरु भएको पूजा नगरको पश्चिम थथुबहीमा सम्पन्न गरिन्छ। पूजा सकिएपछि दीपंकर बुद्धहरुलाई बाजागाजासहित टौमढीस्थित पश्चिम डबलीमा विराजमान गराएर पञ्चदान पर्व समापन गर्ने प्रचलन रहेको छ। समापनका बेला टौमढीमा दान गाथा र स्त्रोत्र वाचनसँगै गुँला बाजा बजाइन्छ। तर यस वर्ष यी कुनै पनि धार्मिक एवं सांस्कृतिक कार्य नहुने परम्परागत बौद्ध युवा संघका अध्यक्ष महेन्द्रराज शाक्यले जानकारी दिए।उनले उक्त दिन नगर परिक्रमा गराइने दीपंकर बुद्धलाई सम्बन्धित महाविहार बाहिर निकालेर आवश्यक पूजाआजालगायतका विधिमात्रै पूरा गरिने स्पष्ट पारे। दीपंकर बुद्धलाई सम्बन्धित महाविहार बाहिर निकालेर प्रांगणमा राखिनेछ, अध्यक्ष शाक्यले भने, आवश्यक पूजाआजा विधिपूर्वक गरिनेछ। बाजागाजा बजाइने छैन।"
चितुवाको आक्रमण परी पंगेनी घाइते,स्याङ्जा : वालिङ नगरपालिका११ स्वरेक टापुका ६७ वर्षीय खगेश्वर पंगेनी चितुवाको आक्रमणमा परी घाइते भएका भएका छन् । आफनै घरको आँगनमा बसेको अवस्थामा पंगेनीलाई आइतबार राति चितुवाले आक्रमण गरेको बताइएको छ। गोठमा रहेको भैैंसी ब्याएकाले उन आँगनमा कुरेर बसेका बेला राति २ बजो चितुवाको आक्रमणमा परेका प्रहरीले जनाएको छ। घाइते पंगेनीको प्राथमिक स्वास्थ्य केन्द्र वालिङ्मा उपचारपछि गण्डकी मेडिकल कलेज पोखरा रिफर गरिएको प्रहरी नायब उपरीक्षक राजेन्द्र अधिकारीले जानकारी दिए । प्रहरीका अनुसार उनको टाउको र दुवै हातमा घाउचोट लागेको छ ।
उपत्यकामा एकै दिन थपिए १६८ जना कोरोना संक्रमित,"काठमाडौं : पछिल्लो २४ घण्टामा काठमाडौं उपत्यकामा थप १६८ जनामा संक्रमण पुष्टि भएको छ। विभिन्न प्रयोगशालमा गरिएको परीक्षणमा उपत्यकामा थप १६८ जनामा कोरोना पुष्टि भएको स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले जानकारी दिए। आइतबार मात्रै १२७ जना जनामा कोरोना संक्रमण भएको पुष्टि भएको थियो। काठमाडौंका १३९ जना, भक्तपुरका १४ जना र ललितपुरका १५ गरी कूल १६८ जनामा कोरोना संक्रमण पुष्टि भएको स्वास्थ्य मन्त्रालयका प्रवक्ता डा गौतमले जानकारी दिए। पछिल्लो २४ घण्टामा ५८१ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता प्राडा जागेश्वर गौतमका अनुसार योसँगै कुल संक्रमिको संख्या २७ हजार २४१ पुगेको छ। पछिल्लो २४ घण्टामा १६० जना कोरोना जितेर डिस्चार्ज भएका छन्। योसँगै कुल डिस्चार्ज हुनेको संख्या १७ हजार ४९५ रहेको छ। काठमाडौं उपत्यकामा १६८ जना संक्रमित देखिएका छन् । जसमध्ये काठमाडौंमा १०९, ललितपुरमा १५ र भक्तपुरमा १४ जनामा संक्रमण देखिएको छ। नेपालमा कोरोनाले मृत्यु हुनेको संख्या १०७ पुगेको छ।"
एसईईको नतिजा आज सार्वजनिक हुने,काठमाडौ : राष्ट्रिय परीक्षा बोर्डले माध्यामिक शिक्षा परीक्षा ( एसईई)को नतिजा आज सार्वजनिक गर्ने भएको छ। नतिजा सार्वजनिक गर्ने विषयमा अहिले बोर्ड बैठक बसिरहेको छ। बोर्डले नतिजा सम्बन्धी सबै काम साता दिन अघि सकेको थियो। तर कोरोनाको संक्रमण फैलने भन्दै सार्वजनिक गरेको थिएन। कोरोनाको कारण बोर्डले यो पटक विद्यालयलाई विदुयार्थीको मुल्यांकन गरेर नतिजा पठाउन निर्देशन दियको थियो। परीक्षा दिन ४ लाख ८० हजारले फाराम भरेका थिए। विद्यालयले पठाएको नतिजा रुजु गरेर सार्वजनिक गर्न लागिएको हो।

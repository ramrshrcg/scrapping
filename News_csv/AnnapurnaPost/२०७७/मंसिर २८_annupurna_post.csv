शीर्षक,विवरण
संवैधानिक आयोगमा अड्को,"संवैधानिक आयोगको अर्थ त्यहाँ कार्यरत पदाधिकारी र सदस्यको जिम्मेवारी अन्य निकायको तुलनामा गहन र भिन्न छ भन्नु हो। शासन व्यवस्थलाई बलियो, पारदर्शी, प्रतिस्पर्धात्मक बनाउन र संविधानप्रदत्त जनताका मौलिक हक कार्यान्वयनका मामलामा यी आयोगको भूमिकालाई अन्य आयोगको भन्दा महत्त्वपूर्ण मानिन्छ। कुनै दल वा नेताविशेषको नेतृत्वमा सरकार बने पनि सितिमिति परिवर्तन गर्न नमिलोस् भनेरै यी आयोगको परिकल्पना संविधानमै गरिएको हो। १३ वटा संवैधानिक आयोगमध्ये यतिखेर ११ वटामा पदाधिकारी पूर्ण छैनन्। सबै आयोगमा गरेर अध्यक्ष र सदस्यसहित ४५ वटा पद रिक्त छन्। सत्तापक्ष दलभित्रको गुटगत स्वार्थ र विपक्षी दलको छुट्टै अडानका कारण यी आयोगले पूर्णता पाउन नसकेका हुन्। संवैधानिक परिषद्मा क्रियाशील सबै सदस्यले रचनात्मक भूमिकामार्फत यो शून्यता अन्त्यका लागि सरकारलाई सघाउनुपर्छ। जनताका मुद्दासँग प्रत्यक्ष रूपमा जोडिएका विषय सहजरूपमा सञ्चालन गर्न र सत्ता सञ्चालकहरूको गलत आचरणलाई रोकतोकबिना औंला ठड्याउने अधिकार यी आयोगलाई छ। सरकारको काम गर्ने शैली, खर्च प्रणालीमा खबरदारी गर्नेदेखि मुलुक लोकतान्त्रिक विधि र मान्यताअनुरूप चलिरहेको छ कि छैन भन्ने देखाउन यी आयोगको पूर्णता अनिवार्य मानिन्छ। अन्य कानुनबाट गठन गरिँदा कम महत्त्वको हुने र अधिकार पनि थोरै हुने भएको हुँदा आयोग गठनको विषय मात्रै होइन; पदाधिकारी तथा सदस्य संख्या, उनीहरूको योग्यता र पदमा कायम रहने अवधिसमेत संविधानमै किटानी गरिएको छ। यी सबै आयोगमा पदाधिकारी नियुक्त गर्ने अधिकार संवैधानिक परिषद्लाई हुन्छ। जुन परिषद्मा प्रधानमन्त्रीको अध्यक्षतामा रहन्छ। प्रधानन्यायाधीश, प्रतिनिधिसभाका सभामुख, राष्ट्रियसभा अध्यक्ष, विपक्षी दलका नेता र उपसभामुख सदस्य रहन्छन्। तर सदस्यबीचको हानथापले पदाधिकारी नियुक्तिमा सहमति जुट्न सकेको छैन। संविधानले समानरूपमा व्याख्या गरे पनि अधिकार र जिम्मेवारीको हिसाबले महत्त्वपूर्ण मानिने अख्तियार दुरुपयोग अनुसन्धान, लोकसेवा, निर्वाचन आयोगलगायतका निकायको भूमिकालाई महत्त्वपूर्ण ठानिन्छ। परिषद् सदस्यहरूको स्वार्थ पनि यिनै आयोगमा नियुक्तिसँग धेरै जोडिने गरेको छ। विगतमा पनि योग्यता र क्षमताका आधारमा निष्पक्षतापूर्वक नभएर परिषद्का सदस्यहरूले राख्ने गरेको अडानका आधारमा पदािधकारी नियुक्त गरिए। यसले भागबन्डाबाट पदाधिकारी नियुक्त हुने प्रवृत्तिलाई मलजल गर्यो। अहिले पनि अवस्था उही छ। यो अवस्थाले संवैधानिक आयोगजस्तो शक्तिशाली निकायको विश्वसनीयताप्रति जनतालाई शंका गर्ने ठाउँ दिएको छ। जनताका नजरमा सकारात्मक सन्देश प्रवाह गर्न पनि अहिलेको विवादबाट संवैधानिक परिषद्का सदस्यहरू माथि उठ्नैपर्छ। कानुनलाई दुरुपयोग गरेर संवैधानिक परिषद्लाई नै बन्धक बनाउने र सहमतिलाई भागबन्डामा रूपान्तरण गर्न खोज्ने प्रवृत्ति परिषद्का सदस्यले त्याग्नुपर्छ। नयाँ संविधान बनेसँगै संवैधानिक आयोग पनि थप्ने चलन बढेको छ। २०७२ सालको संविधानले थप ६ वटा संवैधानिक आयोगको व्यवस्था गरेको छ। तर पछिल्लोपटक देखिएको लथालिंग पाराले राजनीतिक दलले निश्चित समुदायविशेषलाई खुसी पार्न मात्रै संवैधानिक आयोगको परिकल्पना गरेका त होइनन् भन्ने शंका उब्जिएको छ। यी शंका निवारणकै लागि भए पनि जतिसक्दो छिटो आयोगलाई पूर्णता दिनुपर्छ। लामो समयसम्म एकजना पदाधिकारीका भरमा आयोग सञ्चालन गरिरहनु भनेको आयोगको औचित्य पुष्टि हुन नसक्नुजस्तै हो। औचित्य पुष्टि हुँदैन भने जनताले तिरेको करबाट सेवासुविधा लिन र सवारी साधनको दुरुपयोग मात्रै गर्न गठन भएका यस्ता आयोगलाई खारेज नै गर्नुपर्छ।"
वन्यजन्तुलाई अस्पताल,"चितवन : वन्यजन्तुको उपचार सुविधासम्पन्न अस्पतालबाट सुरु भएको छ। मानिसले झैं वन्यजन्तुले नियमित उपचार पाउने भएका हुन्। दुर्लभ र अन्य जीवजन्तुको उपचार चितवनको सौराहाबाट सुरु भएको हो। शिलान्यास भएको ६ वर्षपछि औपचारिक रूपमा अस्पताल सञ्चालनमा आएको हो। विभिन्न कारणले घाइते भएका, रोगी र अन्य समस्याग्रस्त जन्तुको उपचार सुरु भएपछि जीवजन्तु जोगाउन सहयोग पुग्ने संरक्षणकर्मीहरूको विश्वास छ। यस्तो अस्पताल नेपालकै पहिलो हो। अस्पताल निर्माणमा ३ करोड ९० लाख ८४ हजार रुपैयाँ खर्च भएको छ। अस्पतालमा वन्यजन्तुमा लाग्ने विविध रोगको अनुसन्धानसमेत हुने बताइएको छ। उपचार र अनुसन्धानमा भेटेनरी चिकित्सक र अन्य प्राविधिक खटिने छन्। अस्पतालको सेवा तयारी हुँदै गर्दा अघिल्लो आर्थिक वर्षमा एक दर्जन चितुवाको उद्धार गरिएको थियो। तीमध्ये आधाभन्दा बढीलाई प्राकृतिक बासस्थानमा छोडिएको छ। केही मरे भने केहीलाई ललितपुरस्थित सदर चिडियाखाना पठाइएको छ। त्यस्तै ११ वटा गैंडामध्ये ९ वटालाई जंगलमै उपचार गरेर छोडिएको थियो भने दुई वटा बच्चाको उद्धार गरिएको थियो। १० वटा हात्तीलाई उपचार गरिएकामध्ये दुई वटा मरे। अब ठूला जीवजन्तुसँगै मृग, बदेल, सर्पको नियमित उद्धार र उपचार हुने चितवन राष्ट्रिय निकुञ्जका प्रमुख संरक्षण अधिकृत अणनाथ बरालले बताए। जुँधेर र रोगले वन्यजन्तु घाइते र अशक्त हुने समस्या छ अस्पतालको मूल उद्देश्य भनेको घाइते अशक्त विरामी वन्यजजन्तुलाई ल्याउने, उपचार गर्ने निको पारेर प्राकृतिक बासस्थानमै पुनस्र्थापित गराउनु हो। यसअघि अस्पताल अभावमा सीमित स्रोत र साधनले उपचार हुँदै आएको थियो। राष्ट्रिय निकुञ्ज तथा संरक्षित क्षेत्रमा अलपत्र, घाइते भएका वन्यजन्तुको उपचार राष्ट्रिय प्रकृति संरक्षण कोषमा गरिन्थ्यो। अहिले भने अस्पतालमा अनुवांशिक प्रयोगशाला, रगत परीक्षण गर्न ल्याबसहितको सुविधा राखिएको छ। कोष सौराहा प्रमुख डा बाबुराम लामिछानेले वन्यजन्तु अस्पतालबाट उद्धार र अनुसन्धान प्रभावकारी हुने बताए। अस्पताल भएपछि वन्यजन्तुको वारेमा रोग, अवस्था र पोषणको अवस्था बुझ्न प्रविधिकको प्रयोग गर्न मिल्ने भएको छ, उनले भने अब उद्धारसँगै अनुसन्धान गर्न सहज हुन्छ।"
फेवातालको मापदण्ड मिचेर बनेका संरचना भत्काइयो (फोटो फिचर),"पोखरा : पोखराको फेवातालको मापदण्ड मिचेर तालसंगै जोडेर व्यवसायिक भवन बन्ने क्रम तिब्र बनेको छ। ताल संरक्षणकालागि तालको सिमादेखि ६५ मिटर भित्र कुनै पनि संरचना बनाउन नपाइने मापदण्ड पोखरा महानगरपालिकाले तोकेको छ। व्यक्तिको लालपुर्जाको जमिनमा स्थानीयले तालसंगै जोडेर व्यवसायिक भवन बनाउने क्रम बढेको हो। फेवातालको किनार खपौली क्षेत्रमा पछिल्लो समयमा आन्तरिक पर्यटकको गतिविधि बढेपछि व्यवसायी लगानी गर्न निकै आकर्षित भएका छन्। तालसँग जोडिएका खाली जग्गा भाडामा लिएर तालसँगै जोडेर व्यवसायिक रेष्टुरेण्ट बन्ने क्रम तिब्र भएपछि विरोधका स्वर गुन्जन थाल्यो। पोखरा महानगरपालिकाका मेयर मानबहादुर जिसीसम्म मापदण्ड विपरित बनेका संरचना भत्काउन दबाव गयो। अनुमति नलिई मापदण्ड बिपरित संरचना बनाएको भन्दै शनिबार पोखरा महानगरपालिकाले फेवाताल किनार खपौदीमा बन्दै गरेको संरचनामा डोजर चलायो। राति पूर्न भत्काइएकै स्थानमा संरचना बनाउन थालियो। महानगरपालिकाले आइतबार पूर्न डोजर चलाएर बन्दै गरेको संरचना भत्काएको छ। पछिल्लो समयमा बेगनास ताल किनारमा पनि ताल किनारमै भवन बन्ने क्रम बढेको छ। पोखरा महानगरपालिकाका मेयर मानबहादुर जिसीले विधि र नियम मिच्ने छुट कसैलाई नभएकोले तालसँगै जोडेर बनाइरहेका मापदण्ड विपरितका संररचना भत्काएको बताएका छन्। यसरी मापदण्ड बिपरित भवन नबनाउन मेयर जिसीले अनुरोध पनि गरे। नेपाल प्रहरी, नगर प्रहरी र स्थनीय जनप्रतिनिधिको उपस्थितिमा मापदण्ड विपरित बन्दै गरेका ताल किनार खापौदी क्षेत्रका दुई स्थानका संरचना भत्काइएको हो। तालमै जोडेर बनिसकेका दजौनौ संरचनामा भने नगरपालिकाको डोजर चलेन। पोखरा महानगरपालिका वडा नम्बर १८ खपौदी क्षेत्रको ताल किनारमै जोडेर पछिल्लो समयमा व्यवसायीक भवन बन्ने क्रम तिब्र भएको सोही वडाका वडा अध्यक्ष रणबहादुर थापा बताउँछन्। व्यक्तिको लालपुर्जाको जमिनमा कति समय मापदण्ड विपरित भवन नबनाउ भन्ने सकस परेको उनले सुनाए। सर्वोच्च अदालतको निर्णय कार्यान्वयन गर्दै सरकराले व्यक्तिको लालपुर्जाको जमिन ताल संरक्षणका लागि कति आवश्य पर्ने हो छिट्टै छिनोफानो गरेर आवश्यक जग्गाको मुअब्जा दिनु पर्ने उनले जोड दिए। यसो हुन सके मात्र दिर्घकालीन रुपमा समस्या समाधान हुने उनले सुनाए। पोखरा १८ खपौदी क्षेत्रमा ६० भन्दा बढी मापदण्ड भित्रै संरचना बनेको अध्यक्ष थापाले सुनाए। यो संख्या वर्षौदेखि ताल किनारमा बस्दै माछा मारेर जिवीका चलाउने जलारी समूदायका घर र रेष्टुरेण्ट बाहेकका हुन्। जलारी समुदायको करिव १ सय घर ताल कनारमै छन्। खपौदी क्षेत्रमा पछिल्लो समयमा यो क्रम बढेको हो। फेवाताल किनारको मुख्य बजार पोखरा ६ बैदाममा २०४६ सालको राजनीतिक परिवर्तन संगै तालको मापलण्ड भित्र घर बन्ने क्रम सुरु भएको हो। त्यो क्रम अहिले पछिल्लो समयमा झन धेरै बढेर गएको छ। बैदाम क्षेत्रमा पुखौं देखि बस्दै आएका स्थानीएका धेरै घर पनि ६५ मिटर भित्रै छन्। पोखराको फेवाताल मात्र होइन बेगनासताल, लगायतका ताल, सेती नदी, बुलौदी, फिर्के खोला लगायतका प्राकृतिक स्रोतहरुको संरक्षण गर्न पोखरा महानगरपालिकाले मापदण्ड तोके पनि कार्यान्वयन गर्न भने असफल रहेको छ। लालपुर्जाका जमिन आवश्यक परे मुअब्जा देऊ : होइन भने गरिखान देऊताल किनारका स्थानीय जग्गा धनीले ताल संरक्षणकालागि आप्नो लालपुर्जा भित्रको जमिन आवश्यक परे उचित मुअब्जा दिएर लिन सरकारसँग अनुरोध गरेका छन्। चार दर्शकदेखि ताल किनारमा रहेको पुख्यौली जमिनमा मापदण्डको नाममा गरीखान नदिएको उनीहरुको गुनासो छ। देशकै दोस्रो ठूलो र विश्व सम्पदा सूचीमा सूचिकृत फेवाताल संरक्षणमा हुनु पर्ने विषयमा हामी पनि उति नै चिन्तित र्छौै, सरकारले ताल संरक्षणका लागि कति जमिन आवश्यक पर्ने हो छुट्याएर उचित मुअब्जा दिएर निकाश दिनु पर्ने फेवाताल मापदण्ड सरोकार समितिका संयोजक नवीनराज बरालले बताए। घाँटीमा तरवार राखेर सधँै जग्गा धनीलाई तर्साउने काम बन्द गर्नु पर्ने उनले सुनाए। पोखराको खपौदी क्षेत्रमा तालको मापदण्ड भित्रै बनेका संरचना। तस्बिर : कृष्णमणि बराल"
परिषद् बैठक अन्योलमा,"काठमाडौं : प्रधानमन्त्री केपी शर्मा ओलीले आइतबारका लागि बोलाएको संवैधानिक परिषद् बैठक अन्योलमा परेको छ। प्रमुख प्रतिपक्षी दलका नेता कांग्रेस सभापति शेरबहादुर देउवा र सभामुख अग्निप्रसाद सापकोटा उक्त बैठकमा नजाने दुवै नेताका सचिवालयले जनाएका छन्। सभामुख सापकोटा नजाने सूचना पाएपछि देउवाले आफू अनुपस्थित हुने जानकारी प्रधानमन्त्री ओलीलाई गराएको कांग्रेस स्रोतले बतायो। परिषद् बैठकमा प्रमुख प्रतिपक्षी दलका नेता अनिवार्य उपस्थित हुनुपर्ने व्यवस्था छ। सभामुख नै नआउने भएपछि गणपूरक संख्या पुग्दैन, कांग्रेस स्रोतले अन्नपूर्ण पोस्ट्सँग भन्यो, अनि, प्रमुख प्रतिपक्षी दलका नेता जानुको के अर्थ ? संवैधानिक नियुक्तिका विषयमा प्रधानमन्त्रीसँग ठोस समझदारी नभएकाले परिषद् बैठकमा जानुको औचित्य नरहेको देउवानिकट एक नेताले बताए। संविधानको धारा २८४ अनुसार संवैधानिक परिषद्मा प्रधानमन्त्रीको अध्यक्षतामा प्रधानन्यायाधीश, प्रतिनिधिसभाका सभामुख, राष्ट्रियसभाका अध्यक्ष, प्रतिनिधिसभाका विपक्षी दलका नेता र प्रतिनिधिसभाका उपसभामुख सदस्य रहने व्यवस्था छ। उपसभामुख पद लामो समयदेखि रिक्त छ। संवैधानिक परिषद् ऐन २०६६ मा बैठकको गणपूरक संख्याका लागि अध्यक्ष र चार जना सदस्यको उपस्थिति आवश्यक हुने उल्लेख छ। अहिले परिषद्मा प्रधानमन्त्रीसहित पाँच जना मात्रै सदस्य छन्। एक जना सदस्य मात्रै अनुस्थित भए बैठकका लागि गणपूरक संख्या पुग्दैन। देउवाले भने बैठकमा सहभागी नहुनुको कारण सोमबारका लागि पूर्वनिर्धारित पार्टीको विरोध कार्यक्रमलाई देखाएका छन्। हाम्रो पार्टीले मंसिर २९ गते देशका ७७ जिल्लामै सरकारको विरोधमा प्रदर्शन गर्दै छ। प्रधानमन्त्रीले परिषद् बैठक बोलाउनुअघि नै विरोध कार्यक्रम तय भइसकेको थियो, देउवाका स्वकीय सचिव भानु देउवाले भने, उहाँ (सभापति देउवा) त्यसका लागि आइतबार हेटौंडा जाँदै हुनुहुन्छ। प्रधानमन्त्री ओलीले आइतबार बिहान ९ बजे परिषद् बैठक बोलाएका छन्। त्यसका लागि ४८ घण्टाअगावै सदस्यहरूलाई सूचना दिनुपर्ने प्रावधानअनुसार बिहीबार नै प्रधानमन्त्रीले जानकारी गराएका थिए। कांग्रेस नेताहरूले भने पार्टीको विरोध कार्यक्रमको अघिल्लो दिन प्रधानमन्त्रीले परिषद् बैठक बोलाउनुलाई शंकाको दृष्टिले हेरेका छन्। सरकारविरुद्ध देशव्यापी विरोध प्रदर्शनको अघिल्लो दिन संवैधानिक परिषद्को बैठकमा सहभागी हुनु उचित देखिएन, कांग्रेसका एक नेताले भने, यो कतै आन्दोलनलाई फितलो बनाउन प्रधानमन्त्रीले नियोजित रूपमा बैठक बोलाउनुभएको हो कि भन्ने हामीलाई आशंका छ। ती नेताका अनुसार विरोध प्रदर्शनअघि परिषद् बैठकमा सहभागी बन्न नहुने सुझाव सभापति देउवालाई दिइएको थियो। सभामुख सापकोटाले परिषद् बैठकको सूचना पाएलगत्तै आफ्नो कार्यव्यस्तताबारे जानकारी गराएको उनको सचिवालयले जनाएको छ। आइतबार बिहान संघीय संसद्को व्यवस्थापन समितिको बैठक छ। त्यसमा सभामुख र राष्ट्रियसभा अध्यक्ष अनिवार्य उपस्थित हुनुपर्छ। दिउँसो संसद् सेवा दिवसका अवसरमा विविध कार्यक्रम हुँदै छन्, सभामुखका प्रेस सल्लाहकार श्रीधर न्यौपानेल भने, यी सबै कार्यक्रम पूर्वनिर्धारित हुन्। उनले संवैधानिक परिषद् बैठकमा प्रमुख प्रतिपक्षी दलका नेता अनुपस्थित हुने भएपछि अन्य सदस्यको उपस्थितिको खासै अर्थ नरहेको उल्लेख गरे। प्रमुख प्रतिपक्षी दलका नेताले म बैठकमा आउन्न भनेर जानकारी दिइसकेको खबर आएका छन्, उनले भने, उहाँ (देउवा) नै नआउने भएपछि बैठक नै कसरी बस्ला र ? १३ संवैधानिक आयोगमध्ये ११ वटामा ४५ पद रिक्त छन्। लामो समयदेखि परिषद् बैठक नबस्दा पदपूर्ति हुन नसकेको हो। संवैधानिक निकायमा पदपूर्तिका लागि परिषद् बैठकले सिफारिस गर्ने व्यवस्था छ। मुख्य निकाय मानवअधिकार आयोग पदाधिकारीविहीन छ भने अख्तियार कार्यवाहकका भरमा चलिरहेको छ।"
गहुँको सिजनमा पनि आएन मल,"काठमाडौं : धान बालीको सिजनमा दिनभर लाइन बसे पनि किसानले मल पाएनन्। अहिले त्यस्तै नियति गहुँ बाली छर्ने समयमा दोहोरिएको छ। अझै मल आयात नहुने हो भने गहुँ बालीसमेत प्रभावित हुने देखिएको छ। गहुँका लागि ६० हजार टन डीएपी र १ लाख टन युरिया चाहिन्छ। तर, कृषि सामग्री कम्पनीसँग अहिले डीएपी १२ हजार र युरिया १३ हजार टन मात्रै मौज्दात छ। गहुँलाई मलको जोहो गर्न अहिलेदेखि किसानको लामो लाइन देख्न थालिएको छ। अधिकांश जिल्लाका किसानले मल नपाइएको गुनासो गर्न थालेका छन्। धान बालीको समयमा मल नपाएका किसान गहुँ बालीको समयमा पनि मल पाउनबाट वञ्चित भएका छन्, जिल्ला दौडाहामा रहेकी राष्ट्रिय कृषक समूह महासंघकी महासचिव रीता बस्ताकोटीले भनिन्, अधिकांश किसानले भरदिन लाइन लागेर पनि चाहिएको परिमाणमा गहुँका लागि मल नपाइएको गुनासो सुनाएका छन्। कृषि तथा पशुपक्षी विकास मन्त्रालयले भने मौज्दात भएकाले कुनै पनि जिल्लामा अभाव नभएको र किसानले प्रशस्त मात्रामा मल प्राप्त गरेको दाबी गरेको छ। आयकर छुटको दुरुपयोगआयकर छुटको फाइदा उठाउँदै गत आर्थिक वर्षमा स्वदेशी कम्पनीले पहिलो पटक मल आपूर्तिको ठेक्का पाएका थिए। तर, यससम्बन्धी अनुभवै नभएका कम्पनी परेपछि सम्झौताअनुसार मल आयात भएन। विगतमा टेन्डरमा ढिलाइलगायत कारणले समस्या हुने गरेको थियो। तर, यसपटक आयातको जिम्मा लिने कम्पनी नै अनुभवहीन पर्दा झन् समस्या भयो। मलको अन्तर्राष्ट्रिय बजार र आपूर्ति प्रणालीमा सहभागिता नजनाएका स्वदेशी कम्पनी ०७६७७ को वैशाखदेखि सहभागी भएका हुन्। त्यसअघिसम्म मल आपूर्तिका लागि ग्लोबल टेन्डरमा विदेशी कम्पनीले मात्रै सहभागिता जनाउँदै आएका थिए। मल आपूर्ति टेन्डरमा स्वदेशी कम्पनीलाई सहभागिताका लागि कारोबारमा लाग्ने आयकर प्रक्रियाले बाटो खोलिदिएको हो। कृषि सामग्री कम्पनीले ०७६७७ को वैशाखदेखि मल कारोबारमा विदेशी आपूर्तिकर्ताको हकमा ५ प्रतिशत र स्वदेशी आपूर्तिकर्ताको हकमा १५ प्रतिशत कारोबारमा आयकर लाग्ने प्रणाली कडाइसाथ कार्यान्वयनमा ल्याएको थियो। यही व्यवस्थाका कारण स्वदेशी कम्पनीले टेन्डरमा सहभागिता जनाउन थाले, कृषि सामग्रीका प्रबन्ध सञ्चालक नेत्र भण्डारीले भने, यो व्यवस्थाले नेपाली कम्पनीलाई प्रोत्साहन दिए पनि उनीहरूले त्यसको दुरुपयोग गरी मल आपूर्ति गर्न सकेनन्। भण्डारीका अनुसार यो व्यवस्थाबमोजिम विदेशी कम्पनी टेन्डरमा सहभागी हुँदा उसले कुल कारोबारको ५ प्रतिशत आयकर तिर्नुपथ्र्यो। तर, स्वदेशी कम्पनीले कुल कारोबारको १५ प्रतिशत मात्रै आयकर तिरे पुग्थ्यो। अर्थात् मल आपूर्ति गरेबापत कृषि सामग्री कम्पनीले विदेशी कम्पनीलाई ५ प्रतिशत र स्वदेशी कम्पनीलाई १५ प्रतिशत आयकर काटेर भुक्तानी दिनुपर्ने थिति बस्यो, भण्डारीले भने। यो व्यवस्थाका कारण विदेशी कम्पनीले तिरेको ५ प्रतिशत आयकर मलको मूल्यमा जोड्दा लागत खर्च महँगो हुन्छ। तर, स्वदेशीले तिरेको १५ प्रतिशत आयकर मलको मूल्यमा जोड्दा लागत खर्च निकै सस्तो पर्ने भएर मलको टेन्डर नेपाली कम्पनीले हात पारेका हुन्। यही व्यवस्थाको फाइदा उठाएर ठेक्का हात पारे पनि स्वदेशी कम्पनीले कबोल गरेको मल हालसम्म ल्याएका छैनन्। यो व्यवस्थाका कारण ०७६७७ मा शैलुङ इन्टरप्राइजेज, होनिको मल्टिप्रपोजले मल आपूर्ति गर्न ठेक्का पाएका थिए। त्यस्तै ०७७७८ मा शैलुङले पुनः दुई र मुक्तिनाथ कृषि कम्पनीले दुई ठेक्का हात पारेका थिए। अघिल्लो वर्ष १० र चालु वर्ष १२ विदेशी कम्पनी टेन्डरमा सहभागी भएको कम्पनीका सूचना अधिकारी विष्णु पोखरेलले बताए। पोखरेलका अनुसार विदेशी कम्पनीले ५ प्रतिशत आयकर हटाएर स्वदेशीको हकमा भएको व्यवस्था गर्न माग गर्दै आएका थिए। न्यून आयकरको फाइदा उठाएर समयमै मल नल्याउने कम्पनीको हकमा भने केही प्रावधान थपिएपछि अबका दिनमा यस्तो गल्ती दोहोरिने अवस्था आउँदैन, पोखरेलले भने, प्रावधानको फाइदा उठाउन नसकुन् भनेर साउनदेखि आपूर्तिकर्ताको हकमा भारत, नेपालमा कम्तीमा ३ वर्ष मल आपूर्ति गरेको अनुभवी कम्पनी मात्रै टेन्डरमा सहभागी हुन पाउने व्यवस्था गरेका छौं। न्यून आयकर व्यवस्थाका कारण लागत मूल्य बढेको भन्दै टेन्डरमा सहभागी हुँदै आएका अन्तर्राष्ट्रिय आपूर्तिकर्ता कम्पनी बिच्किएर आनाकानी गर्दै आएको कम्पनीले जनाएको छ।"
प्रदेश सरकारविरुद्ध उजुरीको चाङ,"सुर्खेत : कर्णाली प्रदेश सरकारविरुद्ध अनियमितता र आर्थिक दुरुपयोगसम्बन्धी उजुरीको चाङ लागेको छ। प्रदेशका मन्त्रालय र मातहतका कार्यालयविरुद्ध अख्तियार दुरुपयोग अनुसन्धान आयोगमा १ सय ९० वटा उजुरी परेका छन्। यो तथ्यांक चालू आर्थिक वर्षको कात्तिक मसान्तसम्मको हो। अनियमितताको आशंकापछि सुरुमा संसदीय समितिले चासो देखाए पनि छानबिन हुन सकेको थिएन। अख्तियारको सुर्खेतस्थित कार्यालयका अनुसार उद्योग, पर्यटन, वन तथा वातावरण मन्त्रालयविरुद्ध मात्रै ७६ वटा उजुरी परेका छन्। जसमध्ये कात्तिक मसान्तसम्म आठवटा मात्रै फर्छ्यौट भएका छन्। भौतिक पूर्वाधार विकास मन्त्रालयविरुद्ध ४९ र भूमि व्यवस्था कृषि तथा सहकारी मन्त्रालयविरुद्ध ३४ उजुरी परेको अख्तियारको सुर्खेत कार्यालयका सूचना अधिकारी मेघनाथ सापकोटाले बताए। भौतिकका ३९ र कृषिका ३१ वटा फर्छ्यौट गर्न बाँकी छ। त्यस्तै सामाजिक विकास मन्त्रालयविरुद्ध ३३ उजुरी परेकामा स्वास्थ्यतर्फ २३, शिक्षातर्फ नौ र अन्य एउटा छन्। आर्थिक मामिला तथा योजना र आन्तरिक मामिला तथा कानुन मन्त्रालयविरुद्ध उजुरी परेको छैन। अधिकांश उजुरीमा अनुदान बजेट दुरुपयोग गरेको, मनलाग्दी उपभोक्ता समिति छनोट गरेको, विकास बजेट दुरुपयोग गरेको र सांसद तथा नेताका आफन्तले मात्र बजेटमा रजाइँ गरेको उल्लेख छ। त्यस्तै, सामान खरिदमा अनियमितता गरेको, नेता, सांसद र मन्त्रीका आफन्तहरूलाई शिक्षक तथा कर्मचारी छनोट गरेको, काम नगरेरै पर्यटकीय क्षेत्रको बजेट दुरुपयोग गरेको, खानेपानी तथा सिचाइँ कुलो निर्माण समितिका पदाधिकारीले बजेटअनुसार काम नगरेको भन्दै उजुरी परेका छन्। संघ, प्रदेश र स्थानीय सरकारविरुद्ध अन्य जिल्लाको तुलनामा सुर्खेत र दैलेखबाट सबैभन्दा बढी उजुरी पर्ने गरेका छन्। चालू आर्थिक वर्ष मात्रै सुर्खेतबाट ८० र दैलेखबाट ७७ वटा उजुरी दर्ता भएको अख्तियारले जनाएको छ। चालू आर्थिक वर्षको चार महिनामा डोल्पाबाट १६, मुगुबाट १३, जुम्लाबाट नौ र कालिकोटबाट २७ वटा उजुरी परेका छन्। त्यस्तै, जाजरकोटबाट २६, रुकुमपश्चिमबाट १७ र सल्यानबाट २८ वटा उजुरी अख्तियारमा दर्ता भएका छन्। संघ, प्रदेश र स्थानीय सरकारविरुद्ध गरी ३ सय १८ वटा उजुरी परेका छन्। अख्तियारको सुर्खेत कार्यालयले ६ सय ४२ वटा भ्रष्टाचार मुद्दा छानबिन गरिरहेको छ। उजुरीध्ये संघीय सरकारकाविरुद्धका १ सय ४४, प्रदेश सरकारविरुद्धका १ सय ५७ र २ सय ६ वटा मुद्दा स्थानीय सरकारविरुद्धका छन्। सूचना अधिकारी सापकोटाका अनुसार उजुरीमध्ये गत आर्थिक वर्षका ३ सय ९४ र चालू आर्थिक वर्षका २ सय २४ वटा छन्। कोरोना कारण आयोगले गत वर्षका सबै मुद्दाहरू किनारा लगाउन सकेको थिएन। तर कोरोनाको समयमा पनि इमेल, हुलाक र मौखिक रुपमा पनि उजुरी आउने क्रम भने रोकिएको छैन।"
मानव बेचबिखन आरोपमा महिला पक्राउ,"काठमाडौं : मानव बेचबिखन अनुसन्धान ब्यूरोले गैरकानुनी रुपमा दक्षिण अफ्रिका पुर्याइ मानव बेचबिखनमा संलग्न एक महिलालाई आइतबार प्रक्राउ गरेको छ । अफ्रिका पठाइदिने भन्दै पाँच जनालाई बेचबिखन गरी फरार सिन्धुपाल्चोक जिल्लाको सिन्धुकोट घर भएकी काठमाडौँ महानगरपालिका वडा नं७ कुमारीगाल बस्ने ५० वर्षीया अनिता तामाङ भन्ने अनिता सुनुवार पक्राउ परेकी हुन् । यसअघि ब्यूरोले मंसिर १६ गते ताप्लेजुङ मिरिङदेङ गाउँपालिकाका ४३ वर्षीय गशेणकुमार लोंवालाई पक्राउ गरेको ब्यूरोका प्रवक्ता प्रहरी उपरीक्षक अनुराग कुमार द्विबेदीले बताए । काठमाडौँ जिल्ला अदालतबाट म्याद थप भइ लोंवाको थप अनुसन्धान कार्य जारी रहेकोमा उक्त मुद्दामा फरार रहेका प्रतिवादीमध्येकी अनिता तामाङ भन्ने अनिता सुनुवारलाई खोजतलास गर्ने क्रममा ब्यूरोले पक्राउ गरेको हो । अभियुक्तहरुले माछाको फ्याक्ट्रीमा काम लगाइदिने भन्दै पीडितबाट ५ लाख भन्दा बढी असुलेको पाइएको छ । वैदेशिक रोजगारीमा आकर्षक तलब दिलाईदिने प्रलोभनमा पारी गैरकानूनी तवरले त्रिभुवन अन्तर्राष्ट्रिय बिमानस्थलबाट भारत, खाडी मूलुक(दुवई र कतार), मोजाम्बिक हुँदै साउथ अफ्रिकासम्म पुर्याइएको पीडितको आरोप छ । शारीरिक, मानसिक र आर्थिक शोषण गरी ४५ महिनासम्म बन्धक बनाएको पीडितले जानकारी दिए । मानव बेचबिखन तथा ओसारपसार (नियन्त्रण) ऐन,२०६४ अनुसार अनुसन्धान हुनेछ ।"
नेकपाको विवाद संवाद र छलफलबाटै समाधान हुन्छ : गोकुल बाँस्कोटा,"विराटनगर : पूर्वमन्त्री गोकुलप्रसाद बाँस्कोटाले केपी ओलीलाई प्रधानमन्त्री पदबाट हटाउन राजीनामा माग गर्ने पक्षलाई चुनौती दिएका छन्। आइतबार बिहान विराटनगरमा आयोजित पत्रकार सम्मेलनमा नेकपाका केन्द्रीय सदस्य समेत रहेका बाँस्कोटाले नेकपा भित्रको विवाद सँगै प्रधानमन्त्रीको राजीनामाको चर्चाका विषयमा बोल्दै यसको निर्णय संसदीय दलले मात्रै गर्न सक्ने बताए । 'प्रधानमन्त्री हटाउनु छ भने या त संसदीय दल फेस गर्नुपर्यो, पार्टी अध्यक्ष हटाउनु छ भने चार महिनापछि महाधिवेसन गर्नपर्यो, कुरा यति मात्रै हो,' नेता बाँस्कोटाले भने । यी बाहेकका कुनै विकल्प नरहेको बताउँदै उनले अन्य विकल्प खोज्दै पार्टीभित्र बखेडा झिके त्यसले नेकपा मात्रै नभइ देशलाई नै अस्तव्यस्त बनाउने बताए । 'पार्टी विगार्न खोज्दा देश बिग्रने खतरा उनीहरुले देखेका छैनन्,' बाँस्कोटाले भने,प्रधानमन्त्री र अध्यक्ष पदबाट केपी ओलीलाई हटाउन खोज्दा जनताको जवाफ कहाँ गएर दिन्छन् ? यो नेकपा पार्टी साना दुःखले निर्माण नभएकाले यसलाई जोगाई राख्न संवाद र छलफल नै उत्तम विकल्प भएको उनको भनाइ छ । सम्वाद र छलफल जारी छ, हामी पार्टीलाई जोगाउने पक्षमा हो,'उनले भने, 'बिगार्न खोज्ने आफै बिग्रदै जान्छन् । विप्लवको क्रान्ति र राजवादीको सपना पूरा हुँदैन मोरङमा विप्लव कार्यकर्ताले शिक्षकको हत्या गरेको विषयमा बोल्दै बाँस्कोटाले विप्लवको यस्तो क्रान्ति कहिले पनि सफल नहुने दाबी गरे । व्यक्ति हत्या गरर क्रान्ति हुँदैन, उनले भने क्रान्ति गर्नेनै भए खुल्ला रुपमा आएर नागरिकको मन जितेर व्यवस्था परिवर्तन गर्न म विप्लवलाई चुनौती दिन्छु । सत्तारुढ दलमा विवाद चलिरहेको समयमा राजतन्त्र माग गर्दै शक्ति प्रदर्शन गर्ने क्रम सुरु भएको भन्दै उनले यो रहर कथामा सिमित हुने तर्क गरे । राजाले चलाएको शासन व्यवस्था सम्म देशको नक्सा कस्तो र कहाँ छ ? भन्ने सम्म पत्तो नपाउने व्यवस्था माग गर्नु कति उपयुक्त हो ? उनले प्रश्न गर्दै भने के अब त्यस्ताले देश बचाउन सक्लान र ? विवादमा मुछिएका सार्वजनिक पदमा नबसेकै राम्रो नेता बाँस्कोटाले नेपाल कम्युनिस्ट पार्टी (नेकपा)का सचिवालय सदस्य तथा प्रवक्ता नारायणकाजी श्रेष्ठले आफुमाथि लागेको आरोप छानबिन गर्न सर्वजनिक पदबाट राजिनामा दिनुपर्ने बताएका छन् । विवादमा तानिदा समेत सार्वजनिक पदमा बसिरहनु राम्रो हैन,' उनले भने, 'ममाथि ठूलो आरोप आइलाग्दा मैले आरोपका विषयमा अनुसान्धान गर्न बाटो खल्दै राजीनामा दिएको हो, उनले पनि यति गर्दा हुने हो ।' लेनदेनको विषयमा भएको भिडियो तथा अडियो क्लिप सार्वजनिक भएपछि विवादमा तानिएको विषयमा अनुसन्धान हुनुपर्ने बताउँदै बाँस्कोटाले सही गलत छुटिने समय सम्म सार्वजनिक पद ओगट्नु कम्युनिस्टको भावना विपरित हुने बताए । कोरोना भाइरसको संक्रमणका कारण नेकपा केन्द्रीय सदस्य तथा पूर्वराजदूत कमानसिंह लामाको निधनसँगै श्रेष्ठ र लामाबीचको लेनदेनको विषयमा भएको भिडियो तथा अडियो क्लिप सार्वजनिक भएपछि नारायणकाजी विवादमा तानिएका छन् ।"
बालुवाटारमा नेकपा स्थायी कमिटी बैठक,काठमाडौं : सत्तारुढ नेपाल कम्युनिस्ट पार्टी (नेकपा) स्थायी कमिटी बैठक बस्दैछ। बैठक प्रधानमन्त्रीको सरकारी निवास बालुवाटारमा दिउँसो १ बजे बस्दैछ। यसअघि बैठक मंसिर २१ गते पार्टी केन्द्रीय मुख्यालय धुम्बाराहीमा बसेको थियो। २१ गतेको बैठकमा एक पत्र पठाउँदै अध्यक्ष ओली भने अनुपस्थित भएका थिए। ओलीको पत्रमा अध्यक्ष प्रचण्डले कात्तिक २८ गते सचिवालय बैठकमा पेश गरेको राजनीतिक प्रतिवेदन फिर्ता हुनुपर्ने अडान राखेका छन्। सोही दिनको बैठकमा सबै स्थायी कमिटी सदस्यलाई अध्यक्ष एवम् प्रधानमन्त्री केपी ओली र कार्यकारी अध्यक्ष पुष्पकमल दाहाल प्रचण्डले पेश गरेका प्रतिवेदन र पत्र अध्ययनका लागि वितरण गरिएको थियो। अध्यक्ष एवम् प्रधानमन्त्री केपी शर्मा ओली र कार्यकारी अध्यक्ष पुष्पकमल दाहाल (प्रचण्ड) बीच सचिवालय बैठकमा आरोपप्रत्यारोप चलेपछि पार्टी विवाद स्थायी कमिटीसम्म पुगेको छ ।
कांग्रेसको भोलि हुने देशव्यापी प्रदर्शनमा सहभागी हुन देउवाको अपील,"काठमाडौं : प्रमुख प्रतिपक्षी दल नेपाली कांग्रेसका सभापति शेरबहादुर देउवाले कांग्रेसले मंसिर २९ गते गर्न लागेको प्रदर्शनमा सहभागी हुन अपील गरेका छन्। सभापति देउवाले ७७ वटै जिल्लामा हुने प्रदर्शनमा भौतिक दुरी कायम राख्दै शान्तिपूर्ण तरिकाले सहभागी हुन विज्ञप्तीमार्फत अपील गरेका हुन्। 'भोलि मंसिर २९ गते नेपाली कांग्रेसले ७७ वटै जिल्लामा एकसाथ गर्न लागेको प्रदर्शन विशेष रुपले महत्वपूर्ण छ। यसमा सक्रिय सहभागीताका लागि म नेपाली कांग्रेसका सदस्य, समर्थक र शुभचिन्तकहरु संगै सबै लोकतन्त्रवादीमा हार्दिक अपील गर्दछु', सभापति देउवाले विज्ञप्तिमाम उल्लेख गरेका छन्। प्रतिपक्षका रूपमा नेपाली कांग्रेसले निरन्तर सालिन, संवाद मैत्री र जिम्मेवार भूमिका निभाउँदै आएको तर वर्तमान सरकाले त्यसलाई नै कमजोरीको रुपमा बुझेको बताउँदै उनले भने, 'वर्तमान सरकारले भ्रष्टाचार, कुशासन र अधिनायकवादी आकांक्षामा आफुलाई केन्द्रित गर्दै लग्यो। यस्तो प्रवृत्तिको परिणाममा नेपाली जनतामा सरकारप्रति व्यापक वितृष्णा फैलिएको छ। सरकारप्रतिको वितृष्णा मुलत अहिलेको अवस्थाप्रतिको वितृष्णा हो।' नेपाली जनताले लामो संघर्षबाट स्थापित गरेको संघीय, लोकतान्त्रिक गणतन्त्र मार्फत सार्थक परिणामको अपेक्षा जनताले राखेका हुनाले नेपाली कांग्रेसले सडकदेखि संसदसम्म सरकारलाई दबाब दिन भोलिको सांकेतिक प्रदर्शन गर्न लागेको उनले बताएका छन्।"
शोक प्रस्ताव पारित गर्दै नेकपा स्थायी कमिटी बैठक स्थगित,काठमाडौं : पूर्वसांसद तथा पूर्वराजदूत कमानसिंह लामाको निधनमा शोक प्रस्ताव पारित गर्दै नेपाल कम्युनिस्ट पार्टी (नेकपा) स्थायी कमिटी बैठक स्थगित भएको छ। आइतबार दिउँसो १ बजेका लागि बोलाइएको बैठकले पूर्व सांसद लामाको निधनमा शोक प्रस्ताव पारित गर्दै स्थगित भएको हो। बैठक केही बेर बसेर स्थगित भएको प्रधानमन्त्रीका प्रेस सल्लाहकार सूर्य थापाले जानकारी दिए। उनका अनुसार अब अर्को बैठक पुस १ गते दिउँसो १:०० बस्नेछ। पूर्वसांसद लामाको कोरोना भाइरस (कोभिड १९) बाट मंसिर २४ गते निधन भएको थियो। आइतबारको बैठकमा प्रधानमन्त्री समेत रहेका अध्यक्ष केपी शर्मा ओली पनि सहभागी भएका थिए ।
विप्लव समूहद्धारा शिक्षक हत्या प्रकरणः मिक्लाजुङमा संयुक्त सुरक्षा वेश स्थापना,"विराटनगर : शिक्षक राजेन्द्रकुमार श्रेष्ठको बर्बरतपूर्वक हत्या गरिएको एक सातापछि मोरङको मिक्लाजुङमा नेपाल प्रहरी र सशस्त्र प्रहरीको संयुक्त सुरक्षा वेश राखिएको छ । नेपाल र सशस्त्र प्रहरीको संयुक्त टोलीले एकै स्थानबाट काम कारवाही सञ्चालन गर्ने र मोरङ जिल्लाको पूर्वीउत्तरी भेगको सुरक्षा व्यवस्था मिलाउने गरी आइतबारदेखि अस्थायी वेश स्थापना गरिएको हो । वेशमा सशस्त्र प्रहरी निरीक्षक सुमन बुढाथोकी र नेपाल प्रहरीका निरीक्षक मिलन थापा नेतृत्वमा टोली छ । तत्काललाई सशस्त्रबाट ३६ र नेपाल प्रहरीबाट १५ जना गरेर ५१ जना सुरक्षाकर्मी खटाइएको छ । आवश्यकता परेका बखत तत्कालै थप मद्धतका लागि परिचालन गर्न मिल्ने गरी ठूलो संख्याको रिजर्ब फोर्स पनि तयारी अवस्थामा राखिएको स्रोतले बतायो । प्रतिबन्धित नेत्रविक्रम चन्द विप्लव नेतृत्वको नेकपाले घरैबाट अपहरण गरी आफ्नै नियन्त्रणमा राखेर मिक्लाजुङ गाउँपालिका१ बर्खेस्थित सरस्वती आधारभूत विद्यालयका प्रधानाध्यापक ५३ वर्षीय श्रेष्ठको घाँटी रेटेर गत मंगलबार बिहान विभत्स हत्या गरेको थियो । त्यसपछि विप्लव समूहको खोजीका लागि मोरङका नेपाल प्रहरी प्रमुख एसपी सन्तोष खड्का र सशस्त्र प्रहरी प्रमुख एसपी तीर्थ पौडेल नेतृत्वको संयुक्त टोलीले घटनास्थल एवं आसपासका क्षेत्र र छिमेकी जिल्ला लक्षित विशेष कारवाही चलाइरहेको छ । टोलीले मिक्लाजुङको बर्खे, जौबारी, कोलबोटे, कुवापानी, रमिते लगायत आसपासका दर्जनौ स्थानमा विशेष सर्च अभियान जारी राखेको छ । तर हत्यामा संलग्नको पहिचान र पक्राउ मुस्किल बनिरहेको छ । मिक्लाजुङको सुरक्षा अवस्था अत्यन्तै कमजोर रहेका कारण शिक्षकको हत्या भएको पाइएपछि संयुक्त सुरक्षा फौज रहने गरी वेश स्थापना गरिएको उच्च सुरक्षा स्रोतले बतायो । फौजलाई विप्लव समूहमाथिको कारबाही तीव्र बनाउने, समूहको प्रभाव क्षेत्र मानिएका स्थानलाई आफ्नो नियन्त्रणमा लिने, विप्लव कार्यकर्ताको खोजी र पक्राउका लागि विशेष अप्रेसन सञ्चालन गर्ने, सुरक्षा अवस्थालाई नियन्त्रण बाहिर जान नदिने, शंकास्पदमाथि निगरानी बढाउने तथा पक्राउ गर्ने, एरिया क्लियर गर्ने र नियमित गस्ती एवं पेट्रोलिङ तथा रेकी गरिरहने लगायत जिम्मेवारी दिइएको छ । त्योबाहेक स्थानीयसँग समन्वय गर्ने, विप्लव समूहको प्रभाव क्षेत्रलाई पहिचान गरेर उसका संरचना ध्वस्त बनाउने, उसका सबै खाले गतिविधिको निगरानी गरेर आफ्नो कब्जामा लिने, आसपासमा स्थानमा रेकी गर्न नछाड्ने, घटनापछि उत्पन्न अवस्थाको विश्लेषण गरेर स्थितिलाई सामान्य बनाउने, सुरक्षा अवस्था मजवुत बनाएर जनजीवनलाई सामान्यतर्फ उन्मुख गराउन भूमिका खेल्ने लगायतका जिम्मेवारी पनि दिइएको स्रोतले बतायो । अस्थायी वेश तत्काललाई मिक्लाजुङ गाउँपालिका१ आइतबारेस्थित गरिबी निवारण कोष र मिक्लाजुङ गाउँपालिकाको संयुक्त लगानीमा बनेको भवनमा रहेको छ । भवनमा एउटा हल र एउटा कोठा मात्रै छ । ठूलो संख्यामा सुरक्षाकर्मी परिचालन गरिए पनि बस्ने भवन र आवश्यक संरचना भने अपुग रहेको वडा अध्यक्ष नरबहादुर राईले बताए । उनका अनुसार संरचना अपुग भएपछि स्थानीय बासिन्दाको सहयोगमा सुरक्षाकर्मीलाई बस्न मिल्ने गरी बाँसको प्रयोग गरेर अस्थायी रुपमा संरचना बनाउने काम भइरहेको छ । स्थानीय बासिन्दाले मिक्लाजुङ आसपासका क्षेत्रमा लामो समयदेखि नेपाल र सशस्त्र प्रहरीको स्थायी युनिटको माग गर्दै आएका थिए । तर मागलाई बेवास्था गरिँदा र आवश्यक सुरक्षा प्रबन्ध मिलाउने कुरामा सरकार चुक्दा जघन्य अपराधको घटना भएको वडा अध्यक्ष राईको भनाइ छ । उनका अनुसार घटनापछि स्थानीय बासिन्दा पूरै त्रसित र आतंकित बनेका छन् । निकै दुर्गम र विकट रहेको घटनास्थलमा उर्लाबारी र मधुमल्लाबाट पुग्न प्रहरीलाई ८ घण्टा बढी समय लागेको थियो । जनताको सुरक्षाको प्रत्याभूति हुनुपर्ने माग उठिरहेका बेला घटनास्थल र आसपासमा यसअघिसम्म सुरक्षा उपस्थिति नै थिएन । गाउँपालिका प्रमुख देवीप्रसाद आचार्यले सुरक्षाको माग पहिलैदेखि गरिरहे पनि सरकारी ढिलाईका कारण दर्दनाक घटना हुन पुगेको बताए । आफ्नो स्वार्थ पूरा गर्ने नाममा एउटा समूहले शिक्षकको विभत्स हत्या गरेपछि मात्रै सुरक्षा वेश स्थापना गरियो, उनले भने, सधैंलाई सुरक्षा उपस्थिति रहने गरी स्थायी युनिटका लागि पहल भइरहेको छ । आचार्यका अनुसार मिक्लाजुङमा सुरक्षा पोस्ट स्थापना गर्ने फायल गृह मन्त्रालय पुगेर अड्किएको दुई वर्षभन्दा बढी भइसक्यो । गाउँपालिकाले अस्थायी वेशमा परिचालित सुरक्षाकर्मीलाई बस्ने ठाउँको व्यवस्था गर्दै आवश्यक सामग्री प्रदान गरेको उनको भनाइ छ । शिक्षकको हत्या भएको दिन बसेको जिल्ला सुरक्षा समितिको बैठकले मिक्लाजुङमा स्थायी सुरक्षाको व्यवस्थापन गर्न अति नै आवश्यक रहेको निस्कर्ष निकाल्दै त्यहीअनुसार गृह मन्त्रालयमा सिफारिस गरिसकेको छ । मोरङका प्रमुख जिल्ला अधिकारी कोषहरि निरौलाले तत्काल खड्किएको सुरक्षाको आवश्यकता परिपूर्ति गर्दै सँगै रहेर काम गर्ने गरी नेपाल तथा सशस्त्र प्रहरीको संयुक्त टोली मिक्लाजुङमा खटाइएको जानकारी दिए । स्रोतका अनुसार सुरक्षा समितिले सिफारिस गरे पनि निर्णय हुन बाँकी रहेकाले गृहबाट भने सुरक्षा पोस्टका बारेमा कुनै अनुमति आइसकेको छैन । अनुमति वा कुनै निर्देशन नआए पनि पछि निर्णय हुने गरी तत्काललाई अस्थायी वेश खडा गरिएको उच्च सुरक्षा स्रोतको भनाइ छ । निर्णय पछि हुँदै गर्छ, गृह स्रोतले भन्यो, अहिले अति नै आवश्यकता देखिएपछि काम अघि बढाइएको हो । प्रजिअ निरौलाले अब नागरिकलाई भरपर्दो हिसाबले सुरक्षाको प्रत्याभूति दिने विषयमा कुनै कमजोरी नहुने स्पष्ट पारे । सुरक्षा राज्यले दिने भएकाले कोही डराउनु र तर्सिनु पर्दैन, उनले भने, जनतालाई सुरक्षित एवं भयरहित तवरबाट जीवनयापन गर्ने वातावरण मिलाउन कुनै कसर बाँकी राखिने छैन । प्रदेश १ का सशस्त्र प्रहरी प्रमुख डीआईजी वंशीराज दाहालले मिक्लाजुङ र आसपासको सुरक्षा संवेनशिलतालाई ख्याल राखेर आवश्यक सुरक्षाको प्रबन्ध मिलाइएको बताए । शिक्षकको हत्या भएपछि डीआईजी दाहालले घटनामा संलग्नको खोजी र पहिचानका लागि नेपाल प्रहरीलाई सहयोग गर्ने हिसाबमा ठूलो संख्यामा सशस्त्र प्रहरी मिक्लाजुङ र आसपासका क्षेत्रमा परिचालन गरेका थिए । प्रदेश १ का प्रमुख डीआईजी ईश्वरबाबु कार्कीले शिक्षकको निर्मम हत्यापछि उत्पन्न परिस्थितिको विश्लेषण गर्दै जनताको माग अनुसारको सुरक्षा व्यवस्था मिलाइएको बताए । मिक्लाजुङ सुगम जिल्ला मोरङको दुर्गममध्येमा पर्छ, उनले भने, त्यही भएर स्थानीय स्तरमै सुरक्षा उपस्थिति हुने वातावरण मिलाइएको छ । कार्कीले विराटनगरबाट टाढा, तत्काल कुनै घटना हुँदा प्रहरी पुग्न समस्या, प्रहरी सेवाबाट स्थानीय बञ्चित रहेको अवस्था, घटनाबाट सिर्जित परिस्थिति र जनताको मागको अनुभूतिलाई ख्याल गर्दै त्यही हिसाबको सुरक्षा प्रदान गर्न थालिएको बताए । विप्लव समूहको गतिविधि निस्तेज पार्ने गरी सबै हिसाबले सुरक्षा कारबाही अघि बढाइएको उनको भनाइ छ । घटनापछि डीआईजी कार्कीले कारबाही प्रभावकारी बनाउन, घटनामा संलग्नलाई पक्राउ गरेर कानुनको परिधिमा ल्याउन र विप्लव समूहका सबै गतिविधि निस्तेज पार्न निर्देशन दिँदै प्रहरीको विशेष टोली खटाएका थिए । मिक्लाजुङ एकान्त ठाउँ र सुरक्षाको पहुँचभन्दा बाहिर भएकाले प्रतिबन्धित समूहलाई आफ्ना गतिविधि गर्न सजिलो भएको सुरक्षा विश्लेषण छ । बम विष्फोट, आगजनी लगायतका हिंसात्मक गतिविधी गर्न थालेको भन्दै सरकारले २०७५ फागुन २८ मा विप्लव समूहलाई प्रतिबन्ध लगाएको थियो ।"
युद्धको बेला 'लुटिएको' लालपुर्जा १८ वर्षपछि बल्ल !,"सन्धिखर्क : १८ वर्षपछि लालपुर्जा पाँउदा अर्घाखाँचीको छत्रदेव गाउँपालिका वार्ड नं २ बल्कोट र ४ केरुंगाका स्थानीयहरु हर्षित भएका छन् । सशस्त्र द्धन्द्धको समयमा २०५९ सालमा नेकपा माओवादीले सदरमुकाम आक्रमण गर्दा जलेर लालपुर्जा नष्ट भएपछि जिल्ला नै नक्सा विहीन बनेको थियो । देश शान्ति प्रक्रियामा गइसकेपछि विशेष नापी कार्यलयको टोलीले पुन नाप नक्सा गरी जग्गाधनी पुर्जा वितरण गर्न सुरु गरेको हो । जलेर नष्ट भएका लालपुर्जा १८ वर्षपछि पाउँदा स्थानीयहरु अत्यन्तै खुसी बनेका हुन् । विशेष नापी कार्यालय अर्घाखाँचीले छत्रदेव गाउँपालिकाको वार्ड नं २ बल्कोटमा ६ सय ५० घरधुरी र वडा नम्वर ४ केरुंगाका एक हजार एक सय ८६ जग्गा धनी दर्ता प्रमाणपुर्जा बितरण गर्न सुरु गरेको छ । लालपुर्जा लिन सहभागी भएका ७० वर्षीय हरिप्रसाद खनालले भने जग्गा भएर पनि नभए जस्तै भएको थियो । आज लालपुर्जा पाउँदा खुसी भएका छौँ । लालपुर्जा नहुदा बैंकमा जग्गा धीतो राखेर ऋण प्राप्त गर्न पनि सकेका थिएनौँ । । बल्कोटमा भएको कार्यक्रममा लालपुर्जा वितरण गर्दै पूर्वउपप्रधान मन्त्री तथा नेकपाका नेता टोपबहादुर रायमाझीले पहिले आफ्नै नेतृतवमा जलाएका नक्सा फेरि आफैँले बाँड्न पाउँदा खुसी लागेको बताए । उनले भने, 'देशमा क्रान्ति गर्न र गणतन्त्रको स्थापनाको लागि लडिएको युद्धमा लालपुर्जा पनि जलेको र अहिले पुन नापी गरेर सबैलाई बुझाउन पाउँदा खुसी लागेको' प्रतिक्रिया दिए । नेपाली कांग्रेसकी नेत्री तथा संसदीय दलका सचेतक पुष्पा भुसालले जग्गा भएर पनि प्रमाण नभएकाहरुले लालपुर्जा पाउनु खुसीको कुरा भएको बताइन् । लालपुर्जा घरमा बाकसमा नराखेर बैंक तथा वित्तिय सँस्थामा राखेर स्वरोजगार बन्नुपर्ने उनको सुझाव थियो । कृषिमा केही काम गर्न र आफ्ना बालबालिका पढाउन पनि जग्गाधनी लालपुर्जा बैंकमा राखेर पढाउन पाइने भएकाले यस कामबाट खुसी लागेको उनले बताइन् । द्धन्द्धको समयमा नक्साबिहीन भएको अर्घाखाँची जिल्लाका ३१ वडामा जग्गाधनी प्रमाण पुर्जा बितरण गर्न सुरु गरिएको विशेष नापी कार्यालय अर्घाखाँचीका प्रमुख नापी अधिकृत खिम रानाले बताए । उनले डिजीटल प्रविधिबाट निर्माण गरिएको लालपुर्जा जिल्लाका सबै वडामा निर्माण गरिने जानकारी दिए । कार्यक्रममा राष्ट्रियसभा सदस्य चन्द्रबहादुर खड्का, लुम्बिनी प्रदेशका सांसद चेतनारायण आचार्य, निर्मला क्षेत्री, जिल्ला समन्वय समितिका प्रमुख पिताम्वर शर्मा, सन्धिखर्क नगरपालिकाका नगर प्रमुख कमल प्रसाद भुसाल, छबदेव गाउँपालिकाका अध्यक्ष लेखनाथ पोख्रेल, प्रमुख जिल्ला अधिकारी विष्णु प्रसाद पौडेल लगायतले मन्तव्य राखेका थिए ।"
सोमबार कांग्रेसको देशव्यापी प्रदर्शन : केन्द्रीय नेता जिल्लामा,"काठमाडौ : प्रमुख प्रतिपक्षी नेपाली कांग्रेसले सोमबार सरकारविरुद्ध देशव्यापी विरोध प्रदर्शन गर्दैछ। पार्टीका वरिष्ठ नेता रामचन्द्र पौडेलमाथि दुर्व्यवहार, भ्रष्टाचार र कोरोना नियन्त्रणमा सरकारको लापरवाहीको विरोधमा कांग्रेसले सरकारविरुद्ध सोमबार ७७ वटै जिल्लामा प्रदर्शन गर्न लागेको हो। सुरुदेखि नै सरकारप्रति नरम नीति लिएको कांग्रेस वरिष्ठ नेता पौडेलमाथि तनहुँमा भएको धरपकडपछि चिढिएको हो। कांग्रेस सभापति शेरबहादुर देउवाले देशभर हुने प्रदर्शन विशेष रुपले महत्वपूर्ण भएको भन्दै सक्रिय सहभागिताका लागि पार्टीका सम्पूर्ण सदस्य, समर्थक र शुभचिन्तकसंगै सबै लोकतन्त्रपक्षधरलाई अपील गरेका छन्। विरोध प्रदर्शनको अघिल्लो दिन आइतबार विज्ञप्ति जारी गर्दै देउवाले कोरोना महामारीको समयमा प्रदर्शनमा भौतिक दूरी राख्न तथा मास्क प्रयोग गर्नगराउन आग्रह गरेका छन्। सभापति देउवाले जिम्मेवार प्रतिपक्षीको भूमिका निभाउँदै आएकोमा सरकारले त्यसलाई कमजोरीका रुपमा लिएको दावी गर्दै अब संसद र सडकबाट सशक्त ढंगले अगाडि बढ्ने स्पष्ट पारे। उनले आजको विरोधलाई सांकेतिक प्रदर्शन भन्दै सरकारविरुद्धको आन्दोलनको सुरुवात भएको बताए। लामो संघर्षबाट स्थापित गरेको संघीय, लोकतान्त्रिक गणतन्त्र मार्फत सार्थक परिणामको अपेक्षा जनताले राख्नु जनताको स्वभाविक हक हो, उनले भने, अतः नेपाली कांग्रेसले सडकदेखि संसदसम्म अब सरकारलाई तीब्र दबाब दिनुछ र जनताको वितृष्णालाई सम्बोधन गर्न संयम तर शसक्त ढंगले अघि बढ्नुछ। सरकारले भ्रष्टाचार, कुशासन र अधिनायकवादी आकांक्षामा आफुलाई केन्द्रित गर्दै लगेको कांग्रेसको आरोप छ। सरकारको कार्यशैली र व्यवहारका कारण आमनागरिकमा सरकारप्रति व्यापक वितृष्णा फैलिएको दावी कांग्रेसको छ। जनता कोरोनाका कारण मर्दै गर्दा स्वास्थ सामग्रीमा समेत भ्रष्टाचार भएको घटना भन्दा लज्जास्पद घटना इतिहासमा अर्को के हुनसक्छ ? शक्ति सबै प्रधानमन्त्री कार्यालयमा थुपार्ने अनि जनविरोधी विधेयकमार्फत अघि बढ्न खोज्ने, अधिनायक आकांक्षाको अर्को उदाहरण के जरुरी पर्छ ?, देउवाको प्रश्न छ, महिला हिंसा र बलात्कार व्यापक वृद्धि हुंदा विकसित देशमा पनि यस्तै हुन्छ भन्ने जवाफ भन्दा गैह्र जिम्मेवार जवाफ के हुनसक्छ ? कोरोनाका कारण हजारौं युवा थप बेरोजगार अनि लाखौं विद्यार्थीको भविष्य अन्यौलमा पर्दा सरकारसंग कुनै भविष्य दृष्टि नहुनु भन्दा अर्को सोच शुन्यता के हुन सक्दछ ? कांग्रेसले सोमबारको प्रदर्शनपछि सरकारविरुद्ध काठमाडौं केन्द्रीत आन्दोलन गर्ने तयारी गरेको छ। देशव्यापी विरोध प्रदर्शनको तयारीबारे छलफल गर्न मंसिर २५ गते बसेको पूर्व र वर्तमान पदाधिकारीको बैठकले अब काठमाडौं केन्द्रीत आन्दोलन गर्नुपर्ने निष्कर्श निकालेको थियो। केन्द्रीय नेता जिल्लामा देशभर हुने विरोध प्रदर्शनलाई सम्बोधन गर्न कांग्रेसका केन्द्रीय नेताहरु विभिन्न जिल्ला पुगेका छन्। पार्टी सभापति देउवा हेटौडा पुगेका छन् भने वरिष्ठ नेता रामचन्द्र पौडेलले काठमाडौंमा सम्बोधन गर्नेछन्। त्यस्तै उपसभापति बिमलेन्द्र निधि भक्तपुर, महामन्त्री डा शशांक कोइराला मोरङ, कोषाध्यक्ष सीतादेवी यादव ललितपुर, सहमहामन्त्री डा प्रकाशशरण महत झापा, पूर्वउपसभापति गोपालमान श्रेष्ठ काभ्रे, पूर्वमहामन्त्री प्रकाशमान सिंह धनुषामा सम्बोधन गर्ने कार्यक्रम छ। पूर्वमहामन्त्री कृष्णप्रसाद सिटौला महोत्तरी जाने तय भएपनि शनिबार कोरोना पुष्टि भएपछि उनी होमआइसोलेशनमा छन्। पूर्वसहमहामन्त्री डा रामशरण महत चितवन, अर्जुननरसिंह केसी कास्की, पूर्वकोषाध्यक्ष चित्रलेखा यादव सप्तरी र सहमहामन्त्री सुनीलबहादुर थापा धनकुटा पुगिसकेका छन्। केन्द्रीय सदस्य एनपी साउँद अछाम, चन्द्र भण्डारी नुवाकोट, ज्ञानेन्द्रबहादुर कार्की सुनसरी, शंकर भण्डारी सिराहा, सुरेन्द्र पाण्डे रुपन्देही, गगन थापा कैलाली, धनराज गुरुङ स्याङ्जा, रामहरी खतिवडा इलाम र नैनसिंह महर दोलखा पुगेका छन्। पार्टीको जिल्ला कार्यसमितिको निमन्त्रणामा केन्द्रीय नेताहरु खटिएका हुन्।"
देउवा अनुपस्थित भएपछि संवैधानिक परिषद् बैठक स्थगित,"काठमाडौं : प्रधानमन्त्री केपी शर्मा ओलीले आइतबारका लागि बोलाएको संवैधानिक परिषद् बैठक स्थगित भएको छ। प्रमुख प्रतिपक्षी दलका नेता कांग्रेस सभापति शेरबहादुर देउवा उपस्थित नभएपछि बैठक स्थगित भएको बालुवाटार स्रोतले जनाएको छ। परिषद् बैठकमा प्रमुख प्रतिपक्षी दलका नेता अनिवार्य उपस्थित हुनुपर्ने व्यवस्था छ। बैठक आइतबार बिहान ९ बजे बस्ने कार्यतालिका थियो। अब अर्को बैठक यही मंसिर ३० गते मंगलबार बिहान ९ बजे बस्ने भएको छ। संवैधानिक नियुक्तिका विषयमा प्रधानमन्त्री ओलीसँग ठोस समझदारी नभएकाले परिषद् बैठकमा देउवा नगएको बताइएको छ। देउवाले भने बैठकमा सहभागी नहुनुको कारण सोमबारका लागि पूर्वनिर्धारित पार्टीको विरोध कार्यक्रमलाई देखाएका छन्। तर संवैधानिक निकायमा नियुक्तिबारे प्रधानमन्त्रीसँग कुरा नमिल्दा देउवा बैठकमा सहभागी नभएको जनाइएको छ। संविधानको धारा २८४ अनुसार संवैधानिक परिषद्मा प्रधानमन्त्रीको अध्यक्षतामा प्रधानन्यायाधीश, प्रतिनिधिसभाका सभामुख, राष्ट्रियसभाका अध्यक्ष, प्रतिनिधिसभाका विपक्षी दलका नेता र प्रतिनिधिसभाका उपसभामुख सदस्य रहने व्यवस्था छ। उपसभामुख पद लामो समयदेखि रिक्त छ। संवैधानिक परिषद् ऐन २०६६ मा बैठकको गणपूरक संख्याका लागि अध्यक्ष र चार जना सदस्यको उपस्थिति आवश्यक हुने उल्लेख छ। अहिले परिषद्मा प्रधानमन्त्रीसहित पाँचजना मात्रै सदस्य छन्। एक जना सदस्य मात्रै अनुस्थित भए बैठकका लागि गणपूरक संख्या पुग्दैन। कांग्रेस नेताहरूले भने पार्टीको विरोध कार्यक्रमको अघिल्लो दिन प्रधानमन्त्रीले परिषद् बैठक बोलाउनुलाई शंकाको दृष्टिले हेरेका छन्। बैठकमभा सभामुख अग्निप्रसाद सापकोटा पनि अनुपस्थित भएनन्। सभामुख सापकोटाले परिषद् बैठकको सूचना पाएलगत्तै आफ्नो कार्यव्यस्तताबारे जानकारी गराएको उनको सचिवालयले जनाएको छ। लामो समयदेखि परिषद् बैठक नबस्दा पदपूर्ति हुन नसकेको हो। संवैधानिक निकायमा पदपूर्तिका लागि परिषद् बैठकले सिफारिस गर्ने व्यवस्था छ। मुख्य निकाय मानवअधिकार आयोग पदाधिकारीविहीन छ भने अख्तियार कार्यवाहकका भरमा चलिरहेको छ। १३ संवैधानिक आयोगमध्ये ११ वटामा ४५ पद रिक्त छन्।"
"बालुवाटारमा नेकपा स्थायी कमिटी बैठक, प्रधानमन्त्री ओली पनि सहभागी",काठमाडौं : सत्तारुढ नेपाल कम्युनिस्ट पार्टी (नेकपा) स्थायी कमिटी बैठक सुरु भएको छ। बैठकमा पार्टी अध्यक्ष तथा प्रधानमन्त्री केपी शर्मा ओली र कार्यकारी अध्यक्ष पुष्पकमल दाहाल 'प्रचण्ड' दुबैको उपस्थिति रहेको प्रधानमन्त्रीका सल्लाहकार सूर्य थापाले जानकारी दिए। यसअघि बैठक मंसिर २१ गते पार्टी केन्द्रीय मुख्यालय धुम्बाराहीमा बसेको थियो। २१ गतेको बैठकमा एक पत्र पठाउँदै अध्यक्ष ओली भने अनुपस्थित भएका थिए। ओलीको पत्रमा अध्यक्ष प्रचण्डले कात्तिक २८ गते सचिवालय बैठकमा पेश गरेको राजनीतिक प्रतिवेदन फिर्ता हुनुपर्ने अडान राखेका छन्। सोही दिनको बैठकमा सबै स्थायी कमिटी सदस्यलाई अध्यक्ष एवम् प्रधानमन्त्री केपी ओली र कार्यकारी अध्यक्ष पुष्पकमल दाहाल प्रचण्डले पेश गरेका प्रतिवेदन र पत्र अध्ययनका लागि वितरण गरिएको थियो। अध्यक्ष एवम् प्रधानमन्त्री केपी शर्मा ओली र कार्यकारी अध्यक्ष पुष्पकमल दाहाल (प्रचण्ड) बीच सचिवालय बैठकमा आरोपप्रत्यारोप चलेपछि पार्टी विवाद स्थायी कमिटीसम्म पुगेको छ ।
स्वास्थ्य प्रोटोकलको पालना गरेर हिउँदे अधिवेशन सुरु हुन्छ : अध्यक्ष तिमिल्सिना,काठमाडौं : राष्ट्रियसभा अध्यक्ष गणेशप्रसाद तिमिल्सिनाले कोरोना संक्रमणको जोखिमका बीच स्वास्थ्य प्रोटोकलको पालना गर्दै संसदको हिउँदे अधिवेशन सञ्चालन हुने बताएका छन् । नयाँ बानेश्वरस्थित संघीय संसद भवनमा आइतबार आयोजित १४औं संघीय संसद सेवा दिवस२०७७ को मूल समारोहलाई सम्बोधन गर्दै अध्यक्ष तिमिल्सिनाले संसद अधिवेशन छिट्टै आह्वान हुने बताए । कोरोना भाइरसको संक्रमण बढिरहे पनि स्वास्थ्य मापदण्डको पालना गरेर संसद बैठक सञ्चालन गर्ने तयारी भइरहेको उनले बताए । उनले वर्खे अधिवेशनमा थुप्रै अनिश्चिता र चुनौतीका बीच सफलतापूर्वक सभा सञ्चालन गरेको अनुभव रहेकाले संसद चलाउन सहज हुने उनको धारणा छ । कोरोनाका कारण लामो समयको लकडाउन र त्यसले निम्त्याएको जोखिमले गर्दा कानुन निर्माणसमेत प्रभाव हुन पुगेको अध्यक्ष तिमिल्सिनाले बताए । कोरोनाको सुरूवाती चरणमा संसद बैठक मात्रै नभई संसदीय समितिका बैठकसमेत रोक्नुपरेको स्मरण गर्दै अध्यक्ष तिमिल्सिनाले अब सबैले स्वास्थ्य मापदण्डको पालना गरेर अगाडि बढ्नुपर्ने बताए । कोरोना न्यूनिकरण र नियन्त्रणमा सरकारसँगै सबै तहका जनप्रतिनिधि र जनताले आआफ्नो दायित्व पुरा गर्नुपर्ने अध्यक्ष तिमिल्सिनाको धारणा छ। उक्त अवसरमा उनले संसद सेवामा कार्यरत कर्मचारीलाई यस सेवाप्रति गर्व गर्नसक्ने गरी काममा खट्न आग्रह गरे ।
उखु किसानको आन्दोलनमा विवेकशील साझाको ऐक्यबद्धता,"काठमाडौं : वर्षौँदेखिको बक्यौता रकम उठाउन आन्दोलन गर्न काठमाडौं आएका उखु किसानलाई विवेकशील साझा पार्टीले समर्थन गरेको छ । आइतबार एक विज्ञप्ति जारी गर्दै उखु किसानहरूले आफ्नो उत्पादन बिक्री गरेको वर्षौंदेखिको बक्यौता रकम उठाउन गरिरहेका संघर्षमा विवेकशील साझा पार्टीको पूर्ण ऐक्यबद्धता रहेको जनाएको छ। आफ्नो पसिना र परिश्रमको प्रतिफल पाउन समेत सयौँ किलोमिटर टाढा सङ्घीय राजधानी आएर प्रदर्शन गर्नुपर्ने दुखदायी परिस्थितिका लागि मूलतः सरकार जिम्मेवार हुनुपर्नेमा साझाको जोड छ। गत वर्ष पुष १८ गते उद्योग वाणिज्य तथा आपूर्ति मन्त्रालयले एक महिनाभित्रै चिनी उद्योगीहरूबाट किसानहरूलाई भुक्तानी दिलाइदिने सहमति गरेको थियो। तर उक्त सहमतिको झण्डै एक वर्ष भइसक्दा पनि कार्यान्वयन नभएपछि किसान काठमाडौँ आएका हुन्। उखु किसान पुनः आन्दोलनका लागि काठमाडौँ आएको थाह पाएर सरकारले चिनी उद्योगी खोज्न थालेको भन्दै विवेकशील साझाले खेद प्रकट गरेको छ । साझाले भनेको छ,' यसबाट सरकार आम किसानलाई न्याय दिलाउने पक्षमा छ भन्नेमा प्रशस्त आशंका उब्जिएको छ। यदि सरकार किसानको पक्षमा छ भने, हामी नेपाल सरकारलाई उखु किसानहरूले आइन्दा एक दिन पनि सङ्घर्ष गर्नु नपर्ने गरी समस्या समाधानका लागि तुरुन्त जिम्मेवार बन्न अनुरोध गर्दछौँ। साथै काठमाडौँको यो जाडोमा आजदेखि हुने आन्दोलनमा सहभागी उखु कृषक मित्रहरूलाई आवश्यक सहयोग गर्न सबै नागरिकहरू र पार्टी पङ्क्तिमा पनि अनुरोध गर्दछौँ।' कृषकहरूको उत्थानका लागि कृषि उपजहरूको उपयुक्त न्यूनतम समर्थन मूल्य तोकी खरिद र तत्काल भुक्तानीसमेतको ग्यारेन्टी सरकारी तहबाट हुनुपर्ने साझाको माग छ। 'सबै कृषि उपजहरूमा उपयुक्त न्यूनतम समर्थन मूल्य आजको आवश्यकता हो। मुलुक कृषिमा आत्मनिर्भर हुनको लागि पनि यो महत्त्वपूर्ण छ, विवेकशीलले भनेको छ,' हामी नेपाल सरकारसँग उखु किसानहरूको समस्या तत्काल समाधान गरी किसानहरूको पक्षमा तत्काल लागू हुने निर्णय गर्न अनुरोध गर्दछौँ।'"
चिसो बढेपछि बेसी झर्दै लमजुङका भैंसीगोठ,"बेसीसहर : गर्मीयाममा हिमालको काँठसम्म पुगेका भैंसीगोठ चिसो बढेसँगै बेसी झर्न थालेका छन् । बेसी झरेका गोठ लमजुङका गाउँ बस्ती नजिकैका खेत तथा डाँडाहरुमा राखिएका छन् । जाडोमा बेसी र गर्मी लाग्दै गएपछि लेक पस्नु उनीहरुको नियमित मौसमी पेशाकै एक हिस्सा हो । यतिबेला बेसी झरेका भैंसीगोठ खेतबारीमा राखिएका छन् । खेतबारीमा राखिएका गोठ खेत मोल्न प्रयोग गरिन्छ । भैंसी गोठाला ७६ वर्षीय मित्रलाल बास्तोलाले बेसीमा खेत मोलेर गोठ लेकतर्फ उकालो लाग्ने बताए । लेकमा त हिउँ परेको छ । बेसीमा धान थन्काइएको छ । खाली रहेका फाँटमा भैंसी राखेका छौँ, मित्रलालले भने, खेत मोल्नपनि हुने, घाम ताप्न पनि । मित्रलालका अनुसार खेत मोल्दै मोल्दै गोठ विस्तारै माथितीर उकालो लाग्छ । घनपोखराको बेसी रोप्लेफाँट, सिम्पानी, घलेगाउँ, तगैडाँडा, प्रारेखर्कहुँदै गोठ लेक पस्छ । माछापुच्छ्रेको फेदी यिङ्खु लेकसम्म गोठ पुग्छ । भदौ पन्ध्रपछि विस्तारै बेंसी झारिन्छ । मित्रलालकाअनुसार ठुली लेकमा घलेगाउँको भेडीगोठ पुग्छ । कोरी खर्कमा कास्कीको भेँडीगोठ राखिन्छ । घुम्ती भैंसीगोठबाट घ्यु, पाडापाडी र माउ भैंसी बेच्दा बर्षमा करिब १० लाख आम्दानी हुने मित्रलालले बताए । बेंसी झेरेपछि मात्रै १० वटा भैंसी बेचेको उनले बताए । बेसी झरेका बेला भैंसी, पाडापाडी किन्न र पाल्न दिन किसानहरु आउँछन्, मित्रलालले भने, जाडो छल्न पनि पाइन्छ, कारोबार पनि हुन्छ । गोठमा उत्पादन भएको दुध बेच्ने बजार छैन । सबै दुधको घ्यु बनाउने हो, भैंसी गोठ सञ्चालक तारानाथ घिमिरेले भने, आठ सय मानाका दरले घ्यु बेचिन्छ । पाडापाडी र माउ बेच्दा राम्रै आम्दानी हुन्छ ।; तारानाथका अनुसार गाउँलेको भैंसी स्याहार गरेको महिनामा प्रति भैंसी एकसय रुपियाँ पाइन्छ । बेच्नुपर्दा एक हजार बक्सिस पाइने उनले बताए । भैंसी लिएर गोठ सार्दै लेकबेंसी गर्न गाह्रो छ ।, भैंसी गोठाला दुर्गा बराल भन्छन, तै पनि हामीले भैंसी पाल्छौं, भैंसीले हामीलाई पालेको छ । यसमै खुसी छौं । भैंसी गोठ सम्हाल्दै आएका मस्र्याङ्दी२, घनपोखरा रोप्लेफाँटका तारानाथ घिमिरेले घ्यु, भैंसी र पाडापाडी बेच्दा फाइदा हुने गरेको बताए । दुध बेच्ने ठाउँ छैन, अरु परिकार बनाउन आउँदैन यसैले समस्या भएको छ, घिमिरेले भने । मस्र्याङ्दी गाउँपालिका पशु शाखा खुदीका प्रमुख डा पवनकुमार श्रेष्ठले भैंसीगोठ सुधारका लागि कार्यक्रमहरु गरिएको बताए ।"
सिदिङ्वा गाउँपालिकाका कर्मचारीमाथि हातपात र दुर्व्यवहार,"ताप्लेजुङ : ताप्लेजुङको सिरिङ्वा गाउँपालिकाका कर्मचारीहरुले आफूहरुमाथि हातपात तथा दुर्व्यवहार भएको बताएका छन् । शनिबार साँझ मादक पदार्थ सेवन गरी आएको समूहले स्वास्थ्य चौकी छेउमा बसिरहेका तीन कर्मचारीलाई हातपात गरेका हुन् । सहायक महिला विकास निरीक्षक सुशीला सुवेदीको बायाँ आँखामा चोट लागेको प्रमुख प्रशासकीय अधिकृत समन लिङ्देनले बताए । लिङ्देनका अनुसार प्राविधिक सहायक जोसना कुमारी गनगाईं र एचए रामअवतार यादव भागेर बाँच्न सफल भए । बेलुका हाम्रो साथीहरु चिया पिएर बसिरहेको बेला मातेर आएको समुहले एक्कासी निहुँ खोज्न थालेछन्, अपशब्द प्रयोग गरेछन्, एक जनाले मुढाले प्रहार गर्दा सुशीला मीसको आँखामा चोट लागेको छ, लिङ्देनले भने, त्यसपछि खुकुरी निकालेर सामअवतार सरलाई काट्न खेदाएछन्, उहाँ झ्यालबाट हाम फालेर भाग्न सफल हुनुभएछ । घटनापछि आफूहरु असुरक्षित भएको र कम गर्न सक्ने अवस्थामा नरहेको अधिकृत लिङ्देनले बताए । टाढाबाट पिठ्यूँमा नानी च्यापेर आएका कर्मचारीलाई नै यस्तो दुव्र्यवहार हुन्छ, यस्तो अवस्थामा कुन मनोबलले काम गर्ने ? उनले भने, हामीलाई जनप्रतिनिधि र स्थानीय कसैले पनि सहयोग गर्नुभएन । घटनामा संलग्न दुई जनालाई पक्रउ गरिएको प्रहरीले जनाएको छ । पक्राउ पर्नेमा २५ वर्षीय सन्तोस इधिङ्गो र ३३ वर्षीय युविन्द्र इधिङ्गो छन् । धारिलो हतियार देखाएर हातपात गरेको र दुव्र्यवहार गरेको अभियोगमा पक्रउ गरेर अनुसन्धान थालेका छौं, जिल्ला प्रहरी कार्यालय ताप्लेजुङका प्रमुख डिएसपी महेन्द्र श्रेष्ठले भने ।"
सिन्धुलीका राजमार्गमा अतिक्रमण गरेर बनाइएका संरचना हटाइने,"सिन्धुली : सिन्धुलीमा राजमार्ग अतक्रमण गरी निर्माण गरिएका संरचना हटाइने भएको छ। जिल्ला स्तरीय समन्वय समिति र यातायात व्यवस्थापन समितिको बैठकले उक्त निर्णय गरेको हो। बनेपासिन्धुलीबर्दीबास (बीपी) राजमार्ग, मदन भण्डारी लोकमार्ग र मध्यपहाडी लोकमार्ग मिचेर बनाइएका सबै संरचनाहरु हटाउने निर्णय भएको प्रमुख जिल्ला अधिकारी योगेन्द्र पाण्डेले जानकारी दिए। राजमार्ग (सडक) मा हुने अवरोध हटाउन गर्नुपर्ने सुरक्षा कारवाहीको कार्यविधि २०७५ बमोजिम जिल्लामा जोडिएका राजमार्गका सडक अतिक्रमण गरेर बनाइएका संरचना तथा सम्बन्धित निकायबाट स्वीकृति नलिई निर्माणाधिन वा निर्माण सम्पन्न भएका संरचना हटाउन सम्बन्धित आयोजनालाई अनुरोध गर्ने निर्णय भएको हो, उनले भने। यस्ता संरचना हटाउन पटकपटक अनुरोध गर्दा समेत स्थानीयले अटेर गर्दै आएका छन्। सडक मिचेर बनाइएका संरचना र निर्माण सामग्रीले सडक दुर्घटना बढ्दै गएपछि तत्काल कार्यान्वयन गर्नेगरी निर्णय गरिएको उनको भनाइ छ। सार्वजनिक सडकको आवागमनमा बाधा पुर्याउने गरी महोत्तरीको बर्दिबासदेखि काभ्रेको धुलिखेलसम्म बीपी राजमार्ग, उदयपुरदेखी मकावनपुरसम्म मदन भण्डारी र सिन्धुलीकै खुर्कोटदेखि उदयपुरको घुर्मीसम्म मध्यपहाडी लोकमार्गका सयौं ठाउँमा सडक मिचेर भौतिक संरचना निर्माण गरिएको छ। अवरोध हटाउन आवश्यक सामग्रीसहित नेपाल प्रहरी, नेपाली सेना र सशस्त्र प्रहरीसँग सहयोगका लागि समन्वय गरिने छ। त्यसैगरी सडक दुर्घटनालाई न्युनिकरण गर्न बीपी राजमार्गमा लागु गरिएको टाइम कार्डलाई निरन्तरता दिइने भएको छ। जिल्ला भित्रका विभिन्न ग्रामीण सडकमा संचालन हुने सवारी साधनको भाडादर समेत निर्धारण गर्न प्रमुख जिल्ला अधिकारी पाण्डेकै संयोजकत्वमा भाडदर निर्माण समितिको गठन गरिएको छ।"
पशुपति क्षेत्रलगायत देशभरका शिवालयमा छरियो शतबीज,"काठमाडौं : मार्गशीर्षकृष्ण चतुर्दशीका दिन आइतबार दिवङ्गत पितृको सद्गतिको कामना गर्दै पशुपति क्षेत्रलगायत देशभरका शिवालयमा शतबीज छरिएको छ । त्रयोदशीको रातभर शनिबार भक्तजनले शिवालय एवं घरघरमा समेत दिवङ्गत पितृको नाममा महादीपदान गरेका थिए । पशुपति क्षेत्रमा भने यस वर्ष महादीपदान गर्न निषेध गरिएको थियो । त्रयोदशीदेखि नै लाखौँ भक्तजन आउने पशुपति क्षेत्र कोरोना महामारीका कारण यस वर्ष शनिबार राति भने सुनसान प्राय देखिएको थियो । त्रयोदशीको राति बत्ती बाल्न निषेध गरिएको पशुपति क्षेत्रका मृगस्थली, गुह्येश्वरी र गौरीघाट क्षेत्रमा आज शतबीज छर्न भने खुला गरिएको पशुपति क्षेत्र विकास कोषका कार्यकारी निर्देशक डा घनश्याम खतिवडाले राससलाई जानकारी दिए । यस वर्ष पशुपति क्षेत्रमा महादीपदान नगर्न अनुरोध गरिएको उनले बताए। पशुपतिमा दीपदान गर्न निषेध गरिएको राजधानीका अन्य शिवालयमा भने भक्तजन बत्ती बाल्न पुगेका थिए । कतिले घरमै पाञ्चायन पूजा गरिएको स्थानमा रातभर बत्ती बाली बिहान पशुपति क्षेत्र वा अन्य शिवालयमा गई शत बीज छरेका छन् । आज शतबीज छर्न पनि पशुपति मन्दिरको मुख्य क्षेत्र कैलाश डाँडामा निषेध गरिएको पनि कोषले जनाएको छ । आफ्नो परिवारभित्रका दिवङ्गत आत्माको चिरशान्तिको कामना गर्दै १०८ शिवलिङ्ग, कैलाश, सूर्यघाट, गौरीघाट, आर्यघाट, गुह्येश्वरी, पशुपति, मृगस्थली, विश्वरूप र किराँतेश्वर आदि ठाउँमा शतबीज छर्ने गरिन्छ । यस वर्ष धेरै स्थानमा शतबीज छर्न पनि निषेध गरिएकाले विगत वर्षमा भन्दा न्यून भक्तजन बिहान पशुपति क्षेत्र पुगेका थिए । शतबीज भनिए पनि हाल सप्तबीज ९धान, जौ, तिल, गहँु, चना, मकै, कागुनो० छर्दै मृगस्थलीमा रहेका बहिरा गणेश नजिक आइपुगेपछि उक्त गणेशको शिलालाई हल्लाउँदै ठूलो स्वरले दिवङ्गत आत्माले पाउने गरी सन्देश पुयाउन अनुरोध गरिन्छ । नेपाल पञ्चाङ्ग निर्णायक समितिका अध्यक्ष एवं धर्मशास्त्रविद् प्रा डा रामचन्द्र गौतम हेमाद्री नामक धर्मग्रन्थमा उल्लेख गरिएअनुसार धानका सय गेडा चढाउनुपर्ने अरु अन्न होइन भन्नुहुन्छ । 'भगवान् शिव मृगरूप लिएर घुम्नुभएको पुण्य क्षेत्रमा आजका दिन एक गेडा बीज छर्दा एक गेडा सुन दान गरे बराबरको पुण्य मिल्ने र दिवङ्गत आत्माले पनि मुक्ति पाउने चर्चा विभिन्न धर्मग्रन्थमा गरिएको छ, उनले भने। वाग्मती किनारको मृगस्थलीमा भगवान् शिव मृगरूप धारण गरेर विहार गरेको थाहा पाई त्यस शिवरूपी मृगलाई चिन्न पार्वतीले विभिन्न किसिमको बीज छरेको र ती बीज उम्री हरिया भएपछि मृगहरू आउँदा सो बथानमा भगवान् शिवलाई पार्वतीले चिन्न सकेको किंवदन्ती छ । यसैगरी बालाचतुर्दशीसँग जोडिएको अर्को एउटा कथा पनि छ । सो कथाअनुसार पहिले पशुपतिको मुर्दाघाटमा बस्ने बालानन्द नामका एक मानिस खाजा खान लाग्दा त्यसै बखत पोलिएको शवको टाउको फुट्न गई उछिट्टिएको गिदी उनको च्युरामा परेको थियो । सो गिदीसँगै च्युरा खाँदा झन् मीठो भएकाले त्यसै बेलादेखि उनी मुर्दाको गिदी खान पल्किए । त्यसपछि मानिसको गिदी खाने तथा लामालामा दाह्री, जुँगा र कपालले गर्दा मानिस डराई उसलाई बालासुर राक्षस भन्न थालेको र त्यसै बखत उसको राम्रो परिचय पाएका एक जना थकाली बुढाको सल्लाहअनुसार स्थानीय बासिन्दाले बालासुरको मित वृषसिंहमार्फत उसलाई मार्न लगाएको कथा पनि प्रचलित छ । आफ्ना मीतको हत्याबाट छट्पटाएका वृषसिंहलाई एक रात सपनामा भगवान् शिवजीले दर्शन दिइ शतबीज छर्ने आज्ञा दिनुभएको थियो । मार्गकृष्ण चतुर्दशीका दिन श्लेषमान्तक वनको वरिपरि शतबीज छर्दा बालासुर वैतरणी तरेर गएकाले त्यसै बेलादेखि यस दिनलाई बालाचतुर्दशी भनी दिवङ्गत आत्माको शान्तिका लागि शतबीज छर्ने गरिएको हो । माता पिता दिवङ्गत भई एक वर्ष पूरा नभएकाले भने शास्त्रीयरुपमा दीपदान एवं शतबीज रोपण गर्नुनहुने समितिका अध्यक्ष गौतमले सुनाउनुभयो । धर्मसिन्धु नामक ग्रन्थमा बरखी बारेकाले शिवको पूजाआजा त परको कुरा नामसमेत लिनु नहुने उल्लेख गरिएको छ । यस अवसरमा पशुपति क्षेत्र पुग्ने भक्तजनले वासुकी र गुह्येश्वरीको पूजा गर्नुपर्ने शास्त्रीय वचन रहेको छ । चतुर्दशीको बिहान शतबीज छरी हवन गरेपछि बाला चतुर्दशी पर्वको विधि पूरा हुने शास्त्रीय परम्परा छ ।रासस"
मेहेनतको फल नखोसियोस् सरकार (फोटो फिचर),"काठमाडौं : आफूले पाउनुपर्ने भुक्तानी रकम नपाएपछि उखु किसान आन्दोलित भएका छन्। उनीहरुले आइतबारदेखि काठमाडौंको माइतीघर मण्डलबाट प्रदर्शन सुरु गरेका हुन्। उखु किसान सङ्घर्ष समितिको आयोजनामा चिनी मिलबाट रकम भुक्तानी नपाएको र गएको पुस १८ गते नेपाल सरकारसँग भएको सम्झौता लागू नभएको विरोधमा प्रदर्शन भएको हो। श्रम,पसिनाको मूल्य पाउ, पेट छ खालि परिवार भोगले हाहाकार, घर छ टाढा,छैन भाडा हामी किसानको दु:ख बुझिदेउ सरकार, उखु किसानका माग पूरा गर, सरकार किसानलाई बाँच्न देउ, हाम्रो मेहेनतको फल नखोस् आफ्नो पसिनाको फल नखोस्जस्ता नारा लेखिएका प्लेकार्ड बोकेर प्रदर्शनकारीहरुले विरोध जनाएका छन्। उनीहरूले गत वर्षको पुस १६ गते सरकारसँग भएको सम्झौता कार्यान्वयन गर्न माग गरेका छन् । माइतीघर मण्डलाबाट सुरु गरेर सिंहदरबार र बालुवाटार घेराउसम्मको आन्दोलन गर्ने उनीहरुले चेतावनी दिएका छन्।"
पोखरीमा डुबेर तीन बालिकाको मृत्यु,"तेह्रथुम : छथर गाउँपालिका वडा ६ सुदापको च्याङलुङ टोलमा पौडी खेल्ने क्रममा शनिबार बेलुका तीन बालिकाको ज्यान गएको छ । टोलमा समूहगतरुपमा बनाइएको पलाष्टिक पोखरीमा तीनजना बालिकाको मृत्यु भएको जिल्ला प्रहरी कार्यलयले जनाएको छ । शनिबार बेलुका साथीहरु मिलेर खेल्ने क्रममा पोखरीमा डुब्दा कोपिला लिम्बूका २ छोरीहरु, ७ वर्षीय रन्जना र ६ वर्षीया रजनी लिम्बू र सोही टोलका देबेन्द्र आङखेवाको ८ वर्षीय छोरी सुहाना आङखेवा लिम्बूको मृत्यु भएको प्रहरी नायब उपरीक्षक गौतम थापाले जानकारी दिए। बालिकाहरु राती अवेरसम्म घर नर्फकिएपछि खोज्दै जाने क्रममा पोखरीमा मृत अवस्थामा भेटिएका थिए ।"
विराटनगरको नोबेल अस्पतालमा कोरोना संक्रमित महिलाको मृत्यु,"विराटनगर : विराटनगरको नोबेल शिक्षण अस्पतालमा कोरोना भाइरस संक्रमित एक महिलाको शनिबार राति मृत्यु भएको छ । झापाको गौरादह५ की ५५ वर्षीया महिलाको उपचारका क्रममा मृत्यु भएको अस्पतालका प्रबन्धक नारायण दाहालले जानकारी दिए । उनका अनुसार महिलाको मृत्यु राति ११ : ३० बजेतिर भएको हो । पीसीआर परीक्षण गराउँदा मंसिर २१ रिपोर्ट पोजिटिभ आएपछि महिलालाई उपचारका लागि नोबेल अस्पताल भर्ना गरिएको थियो । मृतकमा श्वास फेर्न गाह्रो हुने, ज्वरो आउने लगायतको समस्या रहेको दाहालले बताए ।"
ललितपुरको ग्वार्कोस्थित उज्ज्वल पेट्रोल पम्पमा आगलागी (तस्बिर),तस्बिर : सुनिता डंगोल ललितपुर : आइतबार साँझ ललितपुरको ग्वार्कोस्थित उज्ज्वल पेट्रोल पम्पमा आगलागी भएको छ । पेट्रो पम्पमा तेल अनलोड गर्नेक्रममा अचानक आगलागी भएको ललितपुर प्रहरीले जनाएको छ । आगोले पेट्रोल पम्प आसपासका घरमासमेत क्षति पुर्याएको छ । भर्खरै लागेको आगो दमकलको सहयोगमा नियन्त्रणमा लिएको छ । क्षतिको विवरण भने संकलन गर्नेकाम भइरहेको प्रहरीले महानगरीय प्रहरी वृत्त सातदोबाटोले जनाएको छ ।
३८ तोला सुनसहित पाँचजना पक्राउ,"काठमाडौं : ३८ तोला सुनसहित प्रहरीले ५ जनालाई पक्राउ गरेको छ । काभ्रेपलाञ्चोकको पाँचखालबाट ३८ तोला सुन चोरी गरेर भागेका ५ जनालाई ठमेलबाट पक्राउ गरिएको महानगरीय परिसर काठमाडौंले जनाएको छ । पाँचखालको एक घरबाट ३८ तोला सुन चोरी गरेर भागेका ५ जनालाई महानगरीय प्रहरी वृत्त लैनचौरबाट खटिएका प्रहरीले पक्राउ गरेको हो । परिसरका अनुसार ओखलढुङ्गा सिद्बीचरण नगरपालिका५ का देवराज दाहालसहित उनको साथबाट २३७ ग्राम तयारी गहना भेटिएको हो । त्यस्तै सिन्धुपाल्चोक मेलम्ची नगरपालिका११ घर भएर हाल काठमाडौं बस्ने २४ वर्षका रामचन्द्र चालिसको साथबाट २१० ग्राम सुन, काभ्रेपलान्चोक धुलिखेल नगरपालिका१ घर भई काठमाडौं बस्ने २३ वर्षका राम तामाङ, काभ्रे धुलिखेल नगरपालिका ७ घर बौद्ध बस्ने १८ वर्षको हुईबहादुर तामाङ र काभ्रे धुलिखेल नगरपालिका वडा नम्बर १ का १८ वर्षीय राजन तामाङ चोरीमा संलग्न भएको आरोपमा प्रहरीले पक्राउ गरेकोे परिसरका प्रहरी नायब उपरीक्षक प्रमेश विष्टले जानकारी दिए ।"
ललिता निवास प्रकरण : अख्तियारका पूर्वप्रमुख आयुक्त दीप बस्न्यात पुर्पक्षका लागि जेल चलान,"काठमाडौं : ललिता निवास जग्गा प्रकरणमा अख्तियार दुरुपयोग अनुसन्धान आयोगका पूर्वप्रमुख आयुक्त दीप बस्न्यात जेल चलान भएका छन् । आइतबार विशेष अदालतले बालुवाटारको ललिता निवासको जग्गा व्यक्तिको नाममा दर्ता गरेको मुद्दामा बस्न्यातलाई पुर्पक्षका लागि थुनामा पठाएको हो । विशेष अदालतका अध्यक्ष न्यायाधीश प्रेमराज कार्की, न्यायाधीश अब्दुल अजिज मुसलमान र नित्यानन्द पाण्डेयको संयुक्त इजलासले बस्न्यातलाई थुनामा पठाउन आदेश दिएको हो । उनलाई डिल्लीबजार कारागार पठाइएको प्रहरीले बताएको छ । अख्तियारको प्रमुख हुनुअघि भौतिक पूर्वाधार तथा यातायात मन्त्रालयको सचिव हुँदा बस्न्यात उक्त जग्गा प्रकरणमा मुछिएका हुन् । बस्न्यातविरुद्ध अख्तियारले २०७६ माघ २२ गते ९ करोड ६५ लाख रुपैयाँ विगमो माग गर्दै मुद्दा दायर गरेको थियो । ललिता निवास प्रकरण : पूर्वअख्तियार प्रमुखसहित सय बढीलाई कारबाहीको सिफारिस ललितानिवास भ्रष्टाचार मुद्दा अदालतमा : १७५ जना अख्तियारको कारबाही सूचीमा ललितानिवास प्रकरण : अख्तियारको मुद्दामा कोको छन् हाई प्रोफाइल ? ललितानिवास भ्रष्टाचार प्रकरण : कुन हाई प्रोफाइलको बिगो कति ? (सूचीसहित) विशेष अदालतमा अख्तियारकै पूर्वप्रमुख आयुक्त, भूमिसुधार तथा मालपोतका कर्मचारी, जग्गा खरिद बिक्री गर्ने विरुद्ध पनि मुद्दा दायर गरिएको थियो । गत फागुनमै अदालतमा उपस्थिति हुन अदालतले भए पनि कोरोनाको महामारीका कारण गरिएको बन्दाबन्दीले सुनुवाइ सरेको थियो । पूर्वमन्त्रीहरुमा डम्बरबहादुर श्रेष्ठ, चन्द्रदेव जोशी र छविराज पन्त तथा पूर्वसचिव दिनेशहरि अधिकारी उपस्थित भएर जोशीबाहेक अन्य जनही पाँच लाख धरौटीमा छुट्ने आदेश भएको थियो । अदालतले जोशीलाई भने साधारण तारेखमा रिहा गर्ने आदेश गरेको थियो ।"
नयाँ चालक अनुमतिपत्र अझै दुई महिना नखुल्ने,"काठमाडौं : नयाँ सवारी चालक अनुमतिपत्र अझै दुई महिना नखुल्ने भएको छ। झण्डै नौ महिनादेखि बन्द रहेको सेवा तत्काल खुलाउँदा धेरै सेवाग्राहीको भीड लाग्ने र सङ्क्रमण फैलनसक्ने भनी तत्काल नखुलाउने गरी छलफल अघि बढेको हो। भौतिक पूर्वाधार तथा यातायात मन्त्रालयको यातायात व्यवस्था विभागले प्रदेश सरकारको भौतिक पूर्वाधार मन्त्रालयसँगको छलफलमा तत्काल खुलाउन नहुने भनी अझै केही महिना रोक्ने गरी योजना बनाइएको विभागका प्रवक्ता डा लोकनाथ भुसालले बताए। उनका अनुसार पुस र माघ महिनाभर अनुमतिपत्र खुला नगर्ने योजना बनाइएको छ। उनले भने, 'त्यसपछिको अवस्था हेरेर निर्णय गरिनेछ।' लामो समयसम्म अवरुद्ध भएकाले तत्काल खुलाउँदा सेवाग्राहीको धेरै भीड हुनसक्ने देखिएको प्रवक्ता डा भुसालले बताए। नयाँ अनुमतिपत्रका लागि परीक्षा लिने र वितरणको काम प्रदेश सरकारले गर्ने भए पनि छाप्ने काम र त्यसको अनलाइन सिस्टम विभागसँग हुन्छ। त्यसैले पनि प्रदेश सरकारले विभागसँगको समन्वयमा मात्रै नयाँ अनुमतिपत्र खुलाउने उनको भनाइ छ। धेरै सेवाग्राहीले अनुमतिपत्र कहिले खुल्छ भन्दै विभागमा चासो राखेपछि सम्बन्धित प्रदेशमा नै बुझ्न भनिएको उनले बताए। प्रदेशले पनि हतारमा खुलाउनेभन्दा तत्काल स्वास्थ्य सुरक्षामा ध्यान दिनुपर्ने धारणा राखेका छन्। उनले भने, 'सेवाग्राहीले हतार गरे पनि सङ्घीय सरकार र प्रदेश सरकार दुवैले अहिले नखुलाउने सोचेका छन्।' विश्वव्यापीरुपमा फैलिरहेको कोभिड१९ सङ्क्रमण नेपालमा समेत देखिन थालेपछि सरकारले गत चैतमा बन्दाबन्दी लागू गर्ने निर्णय गरेको थियो। चार महिनासम्म ठप्प भएको सरकारी कार्यालय असारमा मात्रै खुलेका थिए। असारमा यातायात कार्यालयले नवीकरण र वितरण शुरु गरे पनि नयाँ चालक अनुमतिपत्रका लागि परीक्षा लिएका छैनन्। विगतमा वर्षमा सेवाग्राहीले अनुमतिपत्र लामो समयसम्म नपाउने गरेकामा यो वर्ष भने विभागले पुरानो बाँकी अनुमतिपत्र छापिसकेको छ। विभागले मास प्रिन्टर बाट झण्डै आठ लाख अनुमतिपत्र छपाइ गरेको थियो। पहिले सेवाग्राहीले लामो समय बित्दा पनि अनुमतिपत्र पाएका थिएनन् भने अहिले धेरैले चाहेर पनि अनुमतिपत्रका लागि परीक्षा दिन पाएका छैनन्। सवारी तालीम केन्द्रले भने अनुमतिपत्र चाँडै खुल्ने भन्दै प्रशिक्षण दिइरहेका छन्।"
नौ महिनापछि काठमाडौंदिल्ली उडान,"काठमाडौं : कोभिड१९ महामारीका कारण प्रतिबन्ध गरिएको नेपालभारत उडान करिब नौ महिनापछि पुनःसञ्चालन गरिने भएको छ । आगामी पुस २ गतेदेखि काठमाडौंनयाँदिल्ली उडान सञ्चालन गरिने भएको हो । काठमाडौनयाँदिल्ली गन्तव्यमा दुवै देशले दैनिक दुई उडान भर्नेछन् । दुवै पक्षका सरकारले एयर ट्रान्सपोर्ट बबल संयन्त्र को अवधारणाअन्तर्गत काठमाडौं र दिल्लीबीच नियमित निर्धारित उडान पुनः सुरु गर्न अनुमोदन गरिएको नेपालस्थित भारतीय राजदूतावासले जनाएको छ । नेपालको राष्ट्रिय ध्वजावाहक नेपाल वायु सेवा निगम (नेपाल एयरलाइन्स) र भारतको एयर इण्डियाले दैनिक उडान गर्नेछन् । नेपाल एयरलाइन्सले बन्दाबन्दीका कारण विसं २०७६ चैत १० ९२३ मार्च सन् २०२०० गतेदेखि काठमाडौंदिल्ली उडान स्थगित भएको थियो । कोभिड महामारी नियन्त्रणका लागि गत चैत ११ गतेदेखि देशभर लागू गरिएको बन्दाबन्दी र त्यसपछिको निषेधाज्ञाका कारण करिब छ महिनापछि गत भदौ १६ देखि नियमित अन्तरराष्ट्रिय उडान शुरु भएको थियो । कोरोना सङ्क्रमणदर उच्च रहेकाले भारतका तीनवटै गन्तव्य नयाँ दिल्ली, मुम्बई र बैङ्लोरको उडान प्रतिबन्ध थियो । यही मङ्सिर १० को मन्त्रिपरिषद् बैठकले भारतले प्रस्ताव गरेको एयर बबल मोडल लाई स्वीकार गर्ने निर्णय गरेको थियो । भारतीय दुतावासले जारी गरेको एयर ट्रान्सपोर्ट बबल अवधारणाअनुरुप नेपाल एयरलाइन्सले उडान सञ्चालनको सम्पूर्ण तयारीका साथ बुकिङ खुला गरिसकेको छ । भारतीय एयरलाइन्सले पनि आजदेखि काठमाडौं उडानका लागि बुकिङ सुरु गरेको जनाएको छ । काठमाडौँदिल्ली हालका लागि आगामी पुस २ गतेदेखि दैनिक दुई उडान गर्नेगरी बुकिङ सुरु भइसकेको नेपाल नागरिक उड्डयन प्राधिकरण (क्यान) का उपमहानिर्देशक राजकुमार क्षेत्रीले जानकारी दिए । उनका अनुसार नेपाल एयरलाइन्सले काठमाडौँबाट दिल्ली एक उडान र इण्डियन एयरले दिल्लीबाट काठमाडौँ एक उडान भर्नेछन् । यी उडानमा नेपालतर्फ यात्रुले ७२ घण्टे पिसिआर रिपोर्ट पेश गर्नुपर्नेछ भने भारतबाट आउँदा त्यहाँ अनलाइन फाराम भर्नुपर्ने प्रावधान छ । भारतसहित नेपालबाट हुने सबै अन्तरराष्ट्रिय गन्तब्यमा उडान खुला गरिएको प्राधिकरणले जनाएको छ । अहिले बङ्गलादेश, भूटान र थाइल्याण्डले काठमाडौँ उडान गरेका छैनन् अरु सबै गन्तब्यमा उडान सञ्चालन भइरहेको छ । नेपालका तीनसहित २९ वायुसेवा प्रदायक कम्पनीले १६ मुलुकका गन्तव्यमा अन्तररष्ट्रिय उडान भर्दै आएका छन् । निगमको तयारी तीव्र नेपाल एयरलाइन्सले काठमाडौँदिल्ली उडानको तयारी तीव्र पारेको छ । नेपाल एयरलाइन्सको अन्तरराष्ट्रिय उडान गन्तब्यको व्यापारिक हिसाबले भारतका गन्तब्य निकै राम्रो मानिन्छ । लामो समय उडान नहुँदा निगमलाई आर्थिकरुपमा निकै घाटा भएको छ । सामान्य अवस्थामा काठमाडौँदिल्ली दैनिक दुई उडान हुन्थ्यो । कोभिड महामारीकैबीच अहिले दैनिक एक उडान हुनलागेको हो । नेपाल एयरलाइन्सको उडान समय काठमाडौँस्थित त्रिभुवन अन्तरराष्ट्रिय विमानस्थलबाट बिहान ११:२० का लागि उडान तालिका निर्धारण गरिएको छ । बिहान ११:०० बजेका लागि उडान अनुमति मागेकामा २० मिनेट ढिलागरी भारतीय पक्षबाट उडान अनुमति दिएको नेपाल एयरलाइन्सले जनाएको छ । यो गन्तब्यको उडानमा नेपाल एयरलाइन्सका वाइडबडी ए३३० र वाइडबडी ए३२० जहाजले आलोपालो गरेर उडान भर्नेछन् । यात्रुको मागबमोजिम दुवै जहाजले उडान गर्ने योजना रहेको नेपाल एयरलाइन्सका प्रवक्ता करिस्मा श्रेष्ठले जानकारी दिए। भारतले आयोजना गरेको बबेल अवधारणाबाट निगम निकै उत्साहित भएर उडानको तयारी सकेको भन्दै प्रवक्ता श्रेष्ठले भारतका अन्य दुई गन्तब्यमा पनि विगतमा झैँ उडान हुने अपेक्षा गरिएको बताए । निगमले भारतका तीनसहित सात देशका नौ गन्तव्यमा अन्तरराष्ट्रिय उडान भर्दै आएको छ । कम्पनीसँग अन्तरराष्ट्रिय उडानका लागि दुई थान वाइडबडी र दुई थान न्यारोबडी जहाज छन् ।रासस"
मोटरसाइकलको ठक्करबाट वृद्धाको मृत्यु,विराटनगर : तीव्र गतिमा रहेको मोटरसाइकलले ठक्कर दिँदा विराटनगरमा शनिबार साँझ सप्तरी घर भएकी एकजना वृद्धाको मृत्यु भएको छ । मोटरसाइकलले ठक्कर दिँदा गम्भीर घाइते भएकी सप्तरीको राजविराज घर भई विराटनगर१३ मा बस्दै आएकी ६१ वर्षीया शान्तिदेवी देवको मृत्यु भएको मोरङ ट्राफिक प्रमुख प्रहरी निरीक्षक राकेशकुमार पोदारले बताए । उनका अनुसार वृद्धाको उपचारका क्रममा विराटनगरको नोबेल शिक्षण अस्पतालमा साँझ ७:४५ बजेतिर ज्यान गएको हो । कोशी राजमार्गअन्तर्गत विराटनगर महानगरपालिका१३ मा दक्षिणतर्फ जाँदै गरेको प्रदेश १०२ ०४२ प ९६४२ नम्बरको मोटरसाइकलले ठक्कर दिँदा वृद्धा गम्भीर घाइते भएकी थिइन् । दुर्घटनापछि मोटरसाइकल र चालक मोरङको कटहरी गाउँपालिका१ का ३० वर्षीय वीरबहादुर राईलाई नियन्त्रणमा लिएर घटनाको अनुसन्धान सुरु गरिएको प्रहरीले जनाएको छ । अत्याधिक गतिमा रहेको मोटरसाइकलका कारण मानवीय क्षति नै बेहोर्नुपर्ने गरी दुर्घटना भएको पोदारले बताए ।
पसिनाको मूल्य खोज्दै उखु किसान काठमाडौंमा आन्दोलित,काठमाडौं : लामो समयसम्म बक्यौता रकम नपाएपछि सर्लाहीका उखु किसानले राजधानीमा आन्दोलन सुरु गरेका छन्। आइतबार बिहानैदेखि उखु किसान संघर्ष समितिको आह्वानमा माइतीघर मण्डलमा आन्दोलन सुरु भएको हो। उनीहरूले गत वर्षको पुस १६ गते सरकारसँग भएको सम्झौता कार्यान्वयन गर्न माग गरेका छन् । माइतीघर मण्डलाबाट सुरु गरेर सिंहदरबार र बालुवाटार घेराउसम्मको आन्दोलन गर्ने उनीहरुले चेतावनी दिएका छन्। यसअघि उखु किसानको आन्दोलनमा आफ्नो साथ तथा समर्थन रहेको विवेकशील साझा पार्टीले जनाएको छ। किसानहरुले आफूहरुको बक्यौता रकम तत्काल दिइनुपर्ने तथा खेतीका लागि सरकारी तहबाट सहयोग हुनुपर्ने माग राखेका छन्।
नमुना वडा भवन,"जोमसोम : मुस्ताङको लोमान्थाङ गाउँपालिका५ मा नेपालकै पृथक् प्रकारको तिब्बती कला संस्कृति झल्किने कलात्मक नमुना वडा कार्यालय भवन निर्माण भएको छ। लोमान्थाङ गाउँपालिकाकाले आर्थिक वर्ष २०७६०७७ का लागि वडा कार्यालय भवनको पूर्वाधार निर्माण गर्न विनियोजन गरिएको ६५ लाख बजेटबाट वडा कार्यालय भवन निर्माण भएको जनाइएको छ। चार रोपनी जग्गामा निर्माण भएको उक्त भवन तथा तिब्बती कलात्मक आर्ट्स डिजाइन सोही वडाको वडाध्यक्ष हिम्जिङदोर्जे विष्टले गरेका हुन्। शौचालय र बाथरुमसहित पाँच कोठा भएको भवनको सबै कोठाको भित्र र बाहिरको भागमा कलात्मक बुट्टाले सिंगारिएको विष्टले बताए। उनका अनुसार वडा भवनमा ६० लाख र कलात्मक बुट्टामा पाँच लाख खर्च भएको हो। भवनको सबैभन्दा माथिल्लो भागमा न्याख्या, तलपट्टिको माथिल्लो भागमा शम्भु, बीचको भागमा धोच्याङ किटीको डिजाइन छ। भवनको सबै कोठा माथि तिब्बती संस्कृतिको पेन्टिङ गरिएको छ। यसअघि जीर्ण भवनमा वडा कार्यालय सञ्चालन हुँदै आएकोमा भवन बनेपछि वडाको कार्यसम्पादन सहज भएको वडाध्यक्ष विष्टको भनाइ छ। मुस्ताङको उत्तरी कोरोलानाका र लोमान्थाङ घुम्न आउने आन्तरिक तथा बाह्य पर्यटकलाई वडा कार्यालय अवलोकन गर्न लायक भएको छ। लोमान्थाङको वडा भवन फरक विशेषताको छ। भवनलाई स्थानीय मौलिक संस्कृतिसँग जोडेको छ। यसले पर्यटन प्रवद्र्धनमा पनि सहयोग पुग्छ, उनले भने।"

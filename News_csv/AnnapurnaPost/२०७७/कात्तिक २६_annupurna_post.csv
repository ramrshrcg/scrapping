शीर्षक,विवरण
सरकारको स्वागतयोग्य निर्णय,"जनजीविकासँग जोडिएका सवालमा उदार बन्न नसकेको आरोप खेपिरहेको सरकारले भर्खरै केही लोकप्रिय निर्णयहरू गरेको छ। यसले जनताका सुखदुःखमा साथ दिन सरकार तयार रहेछ भन्ने सन्देश प्रवाह गरेको छ। सीमित स्रोत र साधन हुँदाहुँदै पनि गरिब, निमुखा र समाजका तल्लो वर्गका नागरिकप्रति असल अभिभावकीय जिम्मेवारी बहन गरेको छ। जनस्तरबाट स्याबासी पनि बटुलेको छ। कोभिड १९ को महामारीका कारण घर न घाटका अवस्थामा पुगेका जनतालाई संक्रमण भइहालेको अवस्थामा कसरी उपचार गर्ने भन्ने बडो चिन्ता थियो। यो चिन्तालाई सदाका लागि दूर गर्ने गरी सरकारले सरकारी अस्पतालमा कोरोनाको निःशुल्क परीक्षण र उपचारसमेत गर्ने निर्णय गरेको छ। अहिलेको कठिन परिस्थितिमा जनताका लागि योभन्दा गुणकारी निर्णय अरू हुन सक्दैन। अदालत र संसदीय समितिको निर्देशनपछि सरकारले यस्तो निर्णय गरेको भए पनि यो जनहितमा छ। विश्वका थुप्रै मुलुकले आर्थिक हैसियतले नभ्याउने भएपछि कोरोनाको परीक्षण र उपचारमा कम चासो दिने गरेको भए पनि नेपालजस्तो विपन्न मुलुकले यस्तो निर्णय गरेर नागरिकको जीउधन रक्षाका लागि सदासयता देखाउनु सकारात्मक हो। कोरोना भ्याक्सिनको सहज आपूर्तिको व्यवस्था मिलाउन अर्थ, परराष्ट्र र स्वास्थ्य मन्त्रालयका सचिवहरू सम्मिलित समिति गठन भएको छ। कोरोना भ्याक्सिनको आविष्कार भएको समाचार आइरहेका बेला यस्तो निर्णयले जतिसक्दो छिटो भ्याक्सिन आयातमा सहयोग पुग्ने देखिन्छ। कोरोना रोकथाम र नियन्त्रणसँगै जनतालाई संक्रमणबाट टाढा राख्न सरकारले लिएको यो पहलकदमी पनि स्वागतयोग्य हो। बाह्य मुलुकबाट आयात हुने पुस्तकमा यसअघि लगाइएको १० प्रतिशत भन्सार कर सरकारले हटाएको छ। आगामी चैत महिनासम्म सम्पूर्ण मन्त्रीहरूको आधा तलब कोरोना संक्रमण, रोकथाम तथा नियन्त्रण कोषमा जम्मा गर्ने अर्को लोकप्रिय निर्णय सरकारले गरेको छ। कोरोनाले जनताको आम्दानीको स्रोत सुकेर छटपटाइरहनुपर्ने अवस्था आउँदा पनि तिनै जनताले दिएको करबाट सांसद तथा मन्त्रीहरूले भने नियमित तलब भत्ता खाइरहेकोतर्फ जनआक्रोश चुलिएको थियो। यस्ता निर्णयले जनआक्रोश न्यूनीकरण मात्रै गर्र्दैन, सही काम गर्दा सरकारको हरेक अभियानमा जनताले पनि साथ दिँदा रहेछन् भन्ने प्रमाण पनि पेस गर्नेछ। सरकारले हरेक निर्णय गर्दा जनभावना आकलन गर्न सक्नुपर्छ र जनताले नरुचाएको पाइएमा विगतका निर्णयबाट पछि हट्न पनि सक्नुपर्छ भन्ने पाठ सिकाउन पनि यी निर्णय उपयोगी छन्। राजनीति भनेकै जनता कहाँ बस्छन्, के खान्छन् र कति सुरक्षित छन् भन्ने चिन्तन र सरोकार हो। लोकतान्त्रिक व्यवस्थाको सुन्दरता पनि हो यो। राजनीतिले जनता र राष्ट्रको हितबाहेक अरू सोच्नु हुँदैन। साथै जनताका बीचमा तत्कालीन लोकप्रियता कमाउने निर्णय गरेर मात्रै पनि हुँदैन। अबको तयारी हाल गरिएका निर्णयलाई प्रभावकारी रूपमा कार्यान्वयन गराउनु र सबल तथा दुर्बल पक्ष केलाएर अझ कसरी जनहितमा काम गर्न सकिन्छ भन्नेतर्फ केन्द्रित हुनुपर्छ। यो मामिलामा सत्तापक्षसँगै प्रतिपक्षको भूमिका पनि महŒवपूर्ण हुन्छ। आफूले गरेका निर्णय कार्यान्वयन गराउन सरकारले सबै प्रदेश र स्थानीय सरकारलाई परिचालन गर्नुपर्छ। जनतामा गहिरो र हार्दिक सम्बन्ध राख्न नसक्नु भनेको राजनीतिमा असफल हुनु हो भन्ने हेक्का राख्नुपर्छ। जनअपेक्षालाई ध्यानमा राखेर गरिएका निर्णयले मात्रै सरकारलाई दिगो समयसम्म टिकाउन सकिन्छ भन्ने यथार्थ पनि यो प्रसंगमा भुल्नु हुँदैन।"
कोरोना नियन्त्रणमा ६ अर्ब ८१ करोड ५९ लाख खर्च : कहाँ कति ?,"काठमाडौं : सरकारले आर्थिक वर्ष ०७७७८ मा कोरोना संक्रमण, रोकथाम तथा उपचार व्यवस्थापनमा ६ अर्ब ८१ करोड ५९ लाख ६ हजार खर्च भएको जनाएको छ। स्वास्थ्य मन्त्रालयको कोरोना ब्रिफिङमा मन्त्रालयका प्रवक्ता डा जागेश्वर गौतमले यसबारे जानकारी दिएका हुन्। सबैभन्दा बढी रकम हाइ डिपेन्डेन्सी युनिटका लागि खर्च भएको मन्त्रालयले जनाएको छ। यसमा ३ अर्ब २५ करोड खर्च भएको हो । यस्तै प्रयोगशाला परीक्षण तथा व्यवस्थापनमा निकासामा १ अर्ब १२ करोड ४० लाख, संक्रमित व्यवस्थापन, कन्ट्याक्ट ट्रेसिङ, जोखिम भत्तावाफतमा १ अर्ब १४ करोड २९ लाख ६ हजार र आइसीयू भेन्टिलेटर र अस्पताल सुदृढिकरणमा १ अर्ब २९ करोड ९० लाख निकासा भएको हो। यस्तै मन्त्रालयले कोरोना परीक्षण र उपचारमा केही संशोधन गरेको छ। नेपाल सरकारले कोरोना परीक्षण र उपचार गर्न सुचिकृत गरेका सरकारी प्रयोगशाला र सरकारी अस्पतालमा कोरोना भाइरस (कोभिड१९) संक्रमण लक्षण वा चिह्न देखिएका बिरामीको परीक्षण र उपचार नि: शुल्क गरिने डागौतमले बताए। तर, उल्लेखित व्यक्तिहरुले कुनै बिमा कम्पनीबाट कोरोना बिमा गरेको भएमा सबै कोरोना उपचार खर्च बिमा रकमबाट गरिनेछ। सक्षम, इच्छुक र योगदान गर्न चाहने व्यक्तिहरुले परीक्षण र उपचारमा योगदान गर्न सक्ने पनि मन्त्रालयले जनाएको छ।"
"कोरोनाले एकैदिन २६ जनाको मृत्यु, मृतकको संख्या ११ सय ७४ पुग्यो",काठमाडौं : नेपालमा एकैदिन २६ जनाको कोरोना भाइरस (कोभिड१९) संक्रमणबाट मृत्यु भएको छ। स्वास्थ्य तथा जनसंख्या मन्त्रालयले पछिल्लो २४ घन्टामा कोरोनाबाट २६ जनाको मृत्यु भएको जनाएको छ। यो सहित कोरोनाबाट मृत्यु हुनेको संख्या ११ सय ७४ पुगेको छ। यस्तै पछिल्लो २४ घण्टामा २५ सय ६९ जनामा कोरोना भाइरस (कोभिड१९) संक्रमण पुष्टि भएको छ। यो सँगै नेपालमा संक्रमितको संख्या दुई लाख २ हजार ३२९ हजार पुगेको छ। काठमाडौं उपत्यकामा मात्रै १२ सय ६१ जनामा संक्रमण देखिएको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले संक्रमितको संख्या दुई लाख २ हजार ३२९ पुगेको जानकारी दिए। जसमध्ये १ लाख ६२ हजार २४३ जनाले कोरोना जितेका छन् । २४ घण्टामा १६ सय ६६ जनाले कोरोना जितेका छन् भने २६ जनाको मृत्यु भएको छ । योसँगै मृत्यु हुनेको संख्या ११ सय ७४ पुगेको छ । यस्तै मन्त्रालयका अनुसार देशभर सक्रिय संक्रमितको संख्या ३८ हजार ९१२ पुगेको छ । अहिले संस्थागत आइसोलेसनमा १० हजार ५१९ जना र होम आइसोलेसनमा २८ ३९३ जना रहेका छन् । क्वारेन्टाइनमा १ हजार १०९ रहेका छन्। २४ घन्टामा १० हजार ८१ पीसीआर नमूना परीक्षण गरिएको छ। ३८२ जनाको आइसीयूमा र ९५ जनाको भेन्टिलेटरमा उपचार भइरहेको मन्त्रालयले जनाएको छ।
बजेट पेस गर्न निर्देशन,"काठमाडौं : संघीय मामिला तथा सामान्य प्रशासन मन्त्रालयले बजेट पास नगर्ने स्थानीय तहलाई अविलम्ब गाउँसभा गरेर बजेट पेस गर्न निर्देशन दिएको छ। आर्थिक वर्ष २०७७७८ सुरु भएको चौथो महिना बितिसक्दा पनि ३५ स्थानीय तहले बजेट पास गर्न सकेका छैनन्। हाल १९ गाउँपालिका र १६ वटा नगरपालिकाले बजेट ल्याउन सकेका छैनन्। कानुनअनुसार अघिल्लो आर्थिक वर्षको १० असारभित्रै स्थानीय तहले बजेट पास गरिसक्नु पर्ने व्यवस्था छ। सामान्य प्रशासन मन्त्रालयका सहसचिव वसन्त अधिकारीले बजेट ल्याउन असफल स्थानीय तहलाई कानुनी व्यवस्थाको पालना के कति कारणले नभएको हो भनी खुलाउन स्पष्टीकरण सोधेका छन्। मन्त्रालयको अनलाइन प्रतिवेदनमा हालसम्म पनि त्यस गाउँपालिकानगरपालिकाको सभामा बजेट प्रस्तुत भई स्वीकृत भएको विवरण प्राप्त नभएकोले उपयुक्त कानुनी व्यवस्थाको पालना के र कति कारणले नभएको हो सो खुलाई पठाउनु हुन तथा अविलम्ब सभाबाट बजेट तथा कार्यक्रम स्वीकृतगरी कार्यान्वयन गर्ने गराउने व्यवस्था मिलाउनु हुन निर्णयअनुसार अनुरोध छ, पत्रमा भनिएको छ। २०७७ कात्तिक २० मा गाउँपालिका राष्ट्रिय महासंघ, नेपाल नगरपालिका संघ तथा जिल्ला समन्वय समिति महासंघको बैठक बस्यो। बैठकमा कानुनले तोकेको समयमा बजेट ल्याउन नसक्ने स्थानीय तहमा के कति कारणले बजेट सभा गर्न नसकिएको हो भन्ने बारे सोध्ने निर्णय भएको थियो। मन्त्रालयले तोकिएको समयमा बजेट नल्याउने र संघमा विवरण नपठाउने स्थानीय तहलाई सरकारले प्रदान गर्ने अनुदान रोक्न सक्ने व्यवस्था रहेको समेत स्मरण गराइएको छ। स्थानीय सरकार सञ्चालन ऐन २०७४ अनुसार उपाध्यक्ष, उपप्रमुख वा कार्यपालिकाले तोकेको कार्यपालिकाको कुनै सदस्यले आगामी आर्थिक वर्षको राजस्व र व्यय (बजेट)को अनुमान कार्यपालिकाबाट स्वीकृत गराई असार १० गतेभित्र सभामा पेस गर्नुपर्ने प्रावधान छ। सभामा पेस गर्दा वार्षिक राजस्व र व्ययमा गत आवको राजस्वको व्ययको यथार्थ विवरण खुलाउनु पर्छ। यसबाहेक चालू आवको अन्तिमसम्म हुने आम्दानी र खर्चको संशोधित अनुमान तथा आगामी आवको योजना कार्यक्रम र आय व्ययको विवरणसमेत खुलाउनु पर्छ। यसरी प्रस्तुत भएको बजेटमाथि १५ दिनभित्र कार्यतालिका बनाएर छलफल गरिसक्नु पर्ने व्यवस्था छ। १० असारभित्र पेस भएको बजेट कम्तीमा असार मसान्तभित्र पारित गरिसक्नु पर्ने व्यवस्था छ। १ साउनबाट नयाँ आर्थिक वर्षको बजेट कार्यान्वयन प्रारम्भ हुन्छ। यो प्रावधानलाई अन्तरसरकारी वित्त व्यवस्थापन ऐनले समेत स्वीकार गरेका कारण असार मसान्तभित्र बजेट पास नगर्ने स्थानीय तह कानुन परिपालनामा समेत असफल भएका छन्। हालसम्म संखुवासभाको भोटेखोला गाउँपालिका, तेह्रथुमको मेन्छयायेम, सप्तरीको छिन्नमस्त, राजगढ र महादेवा गाउँपालिकाले बजेट ल्याउन सकेका छैनन्। त्यसैगरी सिराहाको अर्नमा, औरही, नवरनजपुर र लक्ष्मीपुर पतारी र धनुषाको धनौजी, महोत्तरीको साम्सी र रौतहटको यमुनामाई गाउँपालिकाले पनि बजेट ल्याएका छैनन्। पर्साको जगरनाथपुर, पकाहा मैनपुर, सखुवा प्रसौनी, ठोरी र जिराभवानी, रामेछापको लिखु तामाकोसी, रसुवाको आमाछोदिङमो गाउँपालिकाले पनि बजेट सार्वजनिक गरेका छैनन्। त्यसैगरी सिराहाको सप्तकोसी, कल्याणपुर र मिर्चैया र धनुषाको गठेशमान चारनाथ, कमला र मिथिला विहारी नगरपालिकाले पनि बजेट बनाएका छैनन्। रौटहटको राजदेवी, इशनाथ, देवाही गोनाही, परोहा, फतुवा विजयपुर, बौधीमाई र वृन्दावन, बाराको सिम्रौनगढ, पर्साको पोखरिया र बाजुराको बुढीगंगा नगर पनि बजेट नल्याउने नगर हुन्।"
पुष्पालालु को अनौठो माया,"चितवन : एक महिनाको गैंडाको टुहुरो बच्चा पुष्पा। सानो र चिल्लो शरीर। पुष्पा लुटपुटिँदै मानिसको वरिपरि घुम्दै चरिरहन्छे। पुष्पाका साथी छन् राष्ट्रिय प्रकृति संरक्षण कोषका वन्यजन्तु प्राविधिक लालबहादुर महतारा। उनी हरेक दिन बिहानदेखि बेलुकासम्म पुष्पाका हरेक क्रियाकलाप ख्याल गर्छन्। माउको माया पाउन नसकेकी पुष्पालाई लालबहादुरले माया दिएका छन्। लालुपुष्पाको मायाले सबैलाई चकित बनाउँछ। लालबहादुरको आवाजलाई सजिलै ठम्याउने पुष्पा खोज्दै त्यही पुग्छे। १० महिनाकी बच्ची पुष्पा र महताराको मायाप्रेमले सबैलाई चकित बनाउँछ। उसलाई खुवाउने, स्याहार गर्ने जिम्मेवारी महताराको हो। पुष्पा बिरामी भए उनैले पशु चिकित्सकलाई खबर गर्छन्। जंगल डुलाउने, खोलामा पुर्याएर नुहाउने काम पनि उनैको हो। मेरो आवाज सुन्यो भने म भएको ठाउँ खोज्दै आउँछ, खाली मलाई पछ्याउँछ, महतराले भने, बच्चैदेखि हुर्काइयो, आफ्नै सन्तानको जस्तो माया लाग्छ। पुष्पाको स्याहार गर्दा उनलाई दिन वितेको पत्तै हुँदैन। जन्मिएको एक सातामै पुष्पा गत पुसमा माउबाट अलग भई। माउसँगै डुल्ने क्रममा दलदलमा फसेर आमाबाट छुटिएको अवस्थामा उसलाई नवलपुरको तमासपुरबाट उद्धार गरिएको हो। दूध, फलफूल खाएर हुर्किरहेकी पुष्पालाई वयस्क र प्राकृतिक वातावरणमा घुलमिल हुने भए पछि जंगलमा छोडिनेछ। महतारा भन्छन्, साँझ बिहान घाँस दिने १० बजेपछि जंगल लगेर खोलामा नुहाइदिन्छु, अब केही महिनामा जंगल छोड्ने कुरा सुन्दा नरमाइलो लागेको छ। उद्धार गरेपछि बच्चाको माउ फर्किन्छ कि भनेर उद्धार टोलीले दुई दिन निगरानी पनि गरेको थियो तर माउ नआएपछि सौराहा ल्याइएको थियो। २० लिटर दूध, एक दर्जन केरा र पाँचवटा गाँजर पुष्पाको दैनिक आहारा हो। अहिले घाँस पनि खान थालेकी छे। राष्ट्रिय प्रकृति संरक्षण कोष सौराहाका प्रमुख डा बाबुराम लामिछानेले प्राकृतिक बासस्थानमा बाँच्न सक्ने भएपछि चितवन राष्ट्रिय निकुञ्जमा छोडिने बताए। जंगली अवस्थामा बस्न सक्ने भएपछि मात्रै निकुञ्जमा छोड्ने हो, अहिले जंगली बनाउन खोज्दैछौ, उनले भने, यो पोथी गैंडा भएकोले जंगली अवस्थामा फर्काउन सके संख्या वृद्धिमा ठूलो मद्दत पुग्छ, हामी त्यसैमा लागेका छौं।"
२ प्रतिशत ब्याजमा करोड ऋण,"सुर्खेत : कर्णाली प्रदेशका किसानले २ प्रतिशत ब्याजमा १ लाखदेखि १ करोडसम्म ऋण पाउने भएका छन्। किसानलाई व्यावसायिक बनाउन र प्रदेशलाई कृषिमा आत्मनिर्भर बनाउन प्रदेश सरकारले सहुलियत ऋण कार्यक्रम ल्याएको हो। भूमि व्यवस्था, कृषि तथा सहकारी मन्त्रालयका अनुसार व्यावसायिक रूपमा कृषि गर्ने तथा पशुपक्षी पाल्न चाहने किसानलाई सहुलियत ऋण उपलब्ध गराइनेछ। यो कार्यक्रम कार्यान्वयनका लागि प्रदेश सरकार र कृषि विकास बैंकबीच सम्झौता भएको छ। मन्त्रालयका सचिव राजेन्द्रप्रसाद मिश्र र कृषि विकास बैंकको प्रदेश कार्यालयका उपमहाप्रबन्धक प्रताप सुवेदीले सम्झौतापत्रमा हस्ताक्षर गरेका छन्। प्रदेशलाई कृषिमा आत्मनिर्भर बनाउन हामीले यो कार्यक्रम ल्याएका हौं, मन्त्री विमला केसीले भनिन् । उनले भनिन्, अब किसानले सहुलियतमा उद्यम गर्न ऋण पाउनेछन्। कृषि बैंकको ब्याजदर हाल ९ प्रतिशत छ, जसमा प्रदेश सरकारले ७ प्रतिशत ब्याज तिरिदिनेछ। किसानले २ प्रतिशत मात्र ब्याज तिर्नुपर्ने मन्त्री केसीको भनाइ छ। यहाँका किसानले कर्णालीका १० वटै जिल्लामा रहेका बैंकका १८ शाखाबाट किसानले ऋण लिन सक्नेछन्। किसानले ऋण लिँदा धितो भने अनिवार्य राख्नुपर्नेछ। सरकारी तथ्यांकअनुसार हाल कर्णालीका आधा नागरिक गरिब छन्। स्थानीय उत्पादनले वर्षभरि खान पुग्दैन। यही कारण पनि यहाँका बासिन्दा छाक टार्नकै लागि भारतलगायत मुलुकमा मजदुरीका लागि जान बाध्य छन्। कृषिमा आत्मनिर्भर नभएकै कारण नागरिकलाई छाक टार्नै समस्या भएको र रोजगारीका लागि भौंतारिनुपर्ने बाध्यता रहेकाले यस्तो कार्यक्रम ल्याइएको प्रदेश सरकारका अधिकारी बताउँछन्। सोझै अनुदान दिँदा सदुपयोग भएको देखिएन, वास्तविक किसानले पनि नपाउने अवस्था देखियो, मन्त्री केसीले भनिन्, यही समस्या टार्न हामीले अनुदानको साटो ऋणको ब्याज तिरिदिने निर्णय गरेका हौं। अनुदानको साटो ब्याजमा अनुदान दिएका हौं। यो कार्यक्रमले किसानलाई लगानीको समस्या नहुने र व्यावसायिक कृषिमा आकर्षण बढ्ने उनको दाबी छ।"
पोखराका फाँटमा झुल्यो जेठोबुढो धान (फोटो फिचर),"पोखरा : पोखराका फाँटहरुमा यतिबेला पोखरेली रैथाने जेठोबुढो धानलगायतका विभिन्न प्रजातिका धान झुलेका छन् । अन्नपूर्ण, माछापुच्र्छे हिमाललाई पृष्ठभूमी पारेर झुलेका जेठोबुढो धान अहिले पोखराका फाँटमा निकै आकर्षक देखिएका छन् । पोखराको फेवा फाँट, बिरौटा फाँट, बेगनास ताल वरपरका फाँट, दिपाङ, र रुपाताल वरपरका फाँटमा जेठोबुढो धान राम्रो उत्पादन हुने गरेको छ । पोखरेली रैथाने धान संरक्षण गर्न पोखरा महनगरपालिकाले धान रोप्नु अघि किसानहरुलाई ५ लाख ६० हजार ४ सय ३० रुपैयाँ नगद अनुदान वितरण गरेको थियो । जेठोबुढो धानको चामल कस्कीमा लोकप्रिय रहेको छ । यो धान समुन्द्रि सतह देखि ६ सय देखि ९ सय मिटर उचाइको चिसो पानी लाग्ने स्थानमा बढी सप्रीन्छ । मासिने अवस्थामा पुगेको रैथान जेठोबुढो धान राष्ट्रिय बिउँ बिजन समितिबाट सन् २००६ मा उन्मोचन (सिफारिस) भएपछि व्यवसायीक रुपमा बिउँ बिक्री वितरण हुन थालेपछि सन् २०१३ देखि जेठोबुढो धानको उत्पादन क्रमश बढेको लीबर्डको तथ्याङ्कमा रहेको छ । कुनै समय लोपोन्मुख अवस्थामा पुगेको जेठोबुढोधानको उत्पादन पछिल्लो समयमा पोखरामा बढेको हो । महानगरपालिकामा कुल उत्पादन हुने धानमा जेठोबुढो धान मात्र ४० प्रतिशत योगदान रहेको महानगरपालिकाका कृषि तथा पशु विकास अधिकृत कडेरियाले जानकारी दिए । ४ हजार ४ सय ८० हेक्टर क्षेत्रफलमा १५ हजार ६ सय ८० टन जेठोबुढो धान उत्पादन हुने उनले सुनाए । यस वर्ष पानी राम्रो परेकोले धान उत्पादन बढ्ने पनि उनले सुनाए । अन्य स्थानीय जातको धान २ हजार २ सय ४० हेक्टर क्षेत्रफलमा ५ हजार ६ सय टन कुल उत्पादनको २० प्रतिशत उत्पादन हुने उनले जानकारी दिए । यस्तै गरि उन्नत धान ४ हजार ४ सय ८० हेक्टर क्षेत्रफलमा १७ हजार ९ सय २० टन उत्पादन हुने गरेको उनले बताए । उन्नत जातको योगदान कुल उत्पादनको ४० प्रतिशत रहेको पनि उनले बताए । पोखरा महानगरपालिकामा कुल ११ हजार २ सय हेक्टर क्षेत्रफलमा ३९ हजार २ सय टन धान उत्पादन हुने उनले सुनाए । आवश्यक परिणाम प्रति ब्यक्ति प्रति वर्ष २ सय १ केजीका हिसावले पोखरा महानगरपालिकाको ५ लाख जनसंख्याका लागि १० लाख ५ सय टन धान उत्पादन आवश्यक रहनेमा ८१ ह्जार ८ सय ८० टन धान अपुग रहेको छ । यस्तै गरि आवश्यक परिणाम प्रति ब्यक्ति प्रति वर्ष २ सय १ केजीका हिसाबले अस्थायी जनसंख्या सहित दैनिक खाने उपभोक्ता १५ लाख जनसंख्याकालागि प्रति वर्ष ३० लाख १५ हजार टनको आवश्यक्ता रहेको उनले बताए । मगमग बस्ना आउने धान पछिल्लो समयमा बास्ना आउन भने छाड्दै गएको छ । २०३६ साल सम्म धान पसाउने बेलामा फाँटनै बसाउने हुन्थ्यो । बिस्तारै धानमा रासायनिक मल र विषादीको मात्र किसानले बाउँदै गएपछि जेठोबुढो धान पसाउने बेलामा फाँटनै बसाउन छाडेको मात्र होइन भान पकाउँदा बसाउन पनि छाडिसकेको पोखरा चापाकोटका किसान हरिप्रसाद शर्माले बताए ।"
बैठक बोलाउन ओली लचिलो,"काठमाडौं : प्रधानमन्त्री एवं नेकपा अध्यक्ष केपी शर्मा ओली पार्टी सचिवालय बैठक बोलाउन लचिलो देखिएका छन्। अर्का अध्यक्ष पुष्पकमल दाहालसहित सचिवालयका पाँच नेताले बैठक माग गर्दै कात्तिक २२ मा पत्र बुझाउँदासम्म प्रधानमन्त्री ओली सकारात्मक थिएनन्। बहुमत सदस्यले माग गरेपछि प्रधानमन्त्री ओलीले महासचिव विष्णु पौडेललाई विधानअनुसार बैठक बोलाउने प्रक्रिया अगाडि बढाउन तोकादेश गरेका थिए। प्रधानमन्त्रीले मंगलबारसम्म आइपुग्दा बैठक बोलाउन आफू तयार रहेको जनाउ दाहाललाई दिएका थिए। उनले सोमबार महासचिव पौडेल र मंगलबार लुम्बिनी प्रदेशका मुख्यमन्त्रीसमेत रहेका स्थायी समिति सदस्य शंकर पोखरेललाई दाहाल निवास खुमलटार पठाएर बैठकका एजेन्डामा सहमतिको खोजी गरेका थिए। ओली अहिले सचिवालय बैठकको एजेन्डा र त्यसका निर्णयका विषयमा आश्वस्त हुन चाहिरहेका छन्। अध्यक्ष दाहाल, वरिष्ठ नेताहरू माधवकुमार नेपाल, झलनाथ खनाल, उपाध्यक्ष वामदेव गौतम, प्रवक्ता नारायणकाजी श्रेष्ठले पार्टी बैठक तत्काल बस्नुपर्ने, बैठकमै एजेन्डामा छलफल गरेर निर्णयमा पुग्नुपर्ने अडान लिएका छन्। बैठकका लागि दाहालनेपाल समूहले पाँचबुँदे प्रस्ताव ओलीलाई बुझाएका थिए। उनीहरू कोभिड१९ बाट उत्पन्न संकट, उपचार र नियन्त्रण प्रयास, स्थायी समिति बैठकको निर्णय कार्यान्वयनको समीक्षा, कर्णाली प्रदेशमा देखिएको पार्टी विवाद, पर्सा बर्दिवास हत्याकाण्डपछिको समस्या र रअका प्रमुखसँग प्रधानमन्त्रीको भेटवार्ताका विषयलाई एजेन्डा बनाई छलफल गर्नुपर्ने पक्षमा छन्। ओली भने यी एजेन्डाका कतिपय विषय छलफल गर्नुपर्ने मागसँग सहमत देखिँदैनन्। जसकारण उनले दाहालसँग पहिले एजेन्डामा सहमतिको खोजी गरेका थिए। तर, बैठकका लागि सहमति कुरेर दुई दिन बसेको दाहालनेपाल समूहले मंगलबार औपचारिक बैठक बोलाउने तयारी गरेको थियो। त्यसपछि भने ओलीले स्थायी समिति सदस्य पोखरेललाई खुमलटार पठाएर दाहालसँग छलफल गराएका थिए। पोखरेलले बैठक बोलाउनकै लागि पनि दुई अध्यक्ष मिल्नुपर्ने, पार्टी विभाजन गरे कसैलाई पनि हित नगर्ने भन्दै नेताहरूले परिस्थितिलाई बुझ्नुपर्ने आग्रह दाहालसँग गरेका थिए। तर, दाहालले पोखरेललाई निरपेक्ष कुरा मात्र गरेर समस्या समाधान नहुने जवाफ दिएको दाहालनेपाल समूहका एक सचिवालय सदस्यले बताए।तपाईं (पोखरेल) निरपेक्ष कुरा गर्नुहुन्छ, ठोस ठोस समस्या कहाँ छ, त्यो कुरा गर्नुहुन्न। समाधानको निम्ति प्रयत्न गर्नुहुन्न । निरपेक्ष कुरा गरेर हुन्छ ? तुरुन्त बैठक राखेर त्यही छलफल गर्र्नु पर्यो भन्नुस् प्रधानमन्त्रीज्यूलाई, दाहालले पोखरेललाई भनेका थिए। दाहाललाई पनि बैठक बोलाउन उनीनिकट समूहको दबाब थियो। त्यसपछि सुनाकोठीस्थित एक घरमा दाहाल, नेपाल, प्रवक्ता श्रेष्ठलगायत नेता छलफलमा बसेका थिए। नेताहरूले त्यहाँ पनि पार्टी बैठक बसेर अब अगाडि बढ्नुपर्ने कुरा गरेका थिए। दाहालले पोखरेलले ओलीका तर्फबाट ल्याएको सन्देश सुनाएका थिए। अन्य नेताले प्रधानमन्त्री अब बैठक बोलाउन तत्पर नहुने भन्दै बैठकबाटै अगाडि जान दाहाललाई दबाब बढाएका थिए। त्यसपछि भने दिउँसो ४ बजे सचिवालय बैठक बोलाउनेसम्मको तयारीमा दाहाल नेपाल समूह पुगेको थियो। त्यही बेला ओलीले दाहाललाई बालुवाटारमा छलफल गर्न निम्ताए। नेताहरूले ओलीसँग भेटेर अब बैठक नरोकिने भन्दै कडा अडान राख्न दाहाललाई भनेका थिए। दाहालले ओलीसँग २७ गते पार्टी बैठक बोलाउन प्रस्ताव गरेका थिए।अब धेरै ढिला गरेर हुँदैन, सबै विषय पार्टी बैठकमै बसेर छलफल गरौं। भोलि (बुधबार) तपाईं (प्रधानमन्त्री) उपत्यकाबाहिरको कार्यक्रम सकेर आउनुहोस्। पर्सि बिहीबार चाहिँ बैठक बसौं, दाहालले ओलीसँग राखेको प्रस्ताव उद्धृत गर्दै प्रवक्ता श्रेष्ठले अन्नपूर्णसँग भने। तर, ओलीले दाहालको प्रस्तावमा सहमति दिइनसकेको श्रेष्ठको भनाइ छ। हतार किन गर्नुपर्यो बैठकको, के गर्न खोज्नु भएको हो ? सहमतिमै बैठक बसौं, म बैठकका लागि तयार छु। महासचिवलाई पनि भनिसकेको छु। उहाँले पनि तयारी गरिरहनु भएको होला, ओलीले दाहालसँगको छलफलमा भनेका थिए। ओलीनिकट नेता संसदीय दलका उपनेता सुवास नेम्बाङले प्रधानमन्त्रीले महासचिवलाई निर्देशन गरिसकेकाले बैठकको तयारी भइरहेको बताए। सचिवालयका केही साथीहरूले निवेदन दिनेबित्तिकै त्यही दिन उहाँले तोक लगाउनुभयो, महासचिवको नाममा बैठक बोलाउन विधानबमोजिम आवश्यक तयारी गर भनेर भन्नुभयो। त्यही प्रक्रिया अगाडि बढ्दै जाँदा महासचिवले बालुवाटारमा प्रधानमन्त्रीसँग सल्लाह गर्नुभयो। त्यसपछि खुमलटारमा गएर अध्यक्ष प्रचण्डसँग पनि सल्लाह गर्नुभयो। त्यसपछि फेरि बालुवाटार फर्किनुभयो आज (मंगलबार) त्यसपछि दुई अध्यक्षको सल्लाह, कुराकानी भयो बैठक राख्ने भन्ने भएको छ। तर बैठक राख्नका लागि केही तयारी गर्नुपर्यो। त्यो तयारी गर्न महासचिवलाई भनिएको छ। महासचिवले बैठक डाक्नु हुन्छ। नेम्बाङले अन्नपूर्णसँग भने। उनले दुई अध्यक्षको छलफल सकारात्मक दिशामै गएकोले सहमतिमै बैठकको टुंगो लाग्ने जनाए। ओलीसँगको भेटपछि दाहालले बैठक माग गरेका बहुमत सचिवालय सदस्यलाई पार्टी कार्यालय धुम्बराहीमा ओलीसँगको भेटका विषयमा बिफ्रिङ गरेका थिए। पाँच जना हामी सचिवालयका सदस्यले प्रधानमन्त्रीलाई भेटेर लिखित रूपमा नै सचिवालय बैठक तत्काल बस्ने कुरामा सहमति जनाउन र बैठक बस्न अनुरोध गरेका थियौं। सोमबारसम्म हामीले बैठक बस्ला भनेर अपेक्षा गरेका थियौं। तर बैठक बसेन, बस्ने कुरामा प्रधानमन्त्रीले सहमति दिनुभएको छैन, प्रवक्ता श्रेष्ठले भने, त्यसपछि मंगलबार कार्यकारी अध्यक्ष प्रचण्डले कमरेड केपी ओलीसँग भेट्नुभयो र त्यसबारेमा गम्भीरतापूर्वक छलफल गर्नुभयो। छिटोभन्दा छिटो बैठक बस्नुभन्दा अर्काे विकल्प छैन। ढिलो गर्नु हुन्न भनेर कुरा गर्नु भएको छ। बुधबार अध्यक्ष एवं प्रधानमन्त्री केपी ओलीको उपत्यका बाहिर कुनै कार्यक्रममा जाने भन्ने योजना भएको स्थितिमा पर्सि २७ गते सचिवालयको बैठक बस्नुपर्छ भनेर बैठकमा सहमति गर्न र बैठकमा आउन अनुरोध गर्नुभएको छ। श्रेष्ठले दाहालले ओलीसँग राखेको प्रस्तावअनुसार २७ गते प्रधानमन्त्रीको सहमतिकै आधारमा सचिवालय बैठक बस्ने आश सचिवालयका बहुमत सदस्यले गरेको बताए। ओलीले भने सहमतिबिना अगाडि जान खोजिए परिस्थिति नसोचिएको हुन सक्ने पनि बताए। तपाईंहरू मिलेरभन्दा भिडेर जान खोज्नु भएको हो भने भिडौं। एक्सनमा मात्रै जान खोज्नु भयो भने मैले पनि भनेको छु म पनि महाएक्सनमा जान्छु तर त्यो स्थिति नआओस्, ओलीले दाहालसँग बालुवाटार छलफलमा भनेका थिए।"
कोरोना विरुद्धको औषधि : नेपालकै जडीबुटी परीक्षण,"काठमाडौं : कोरोना भाइरसविरुद्धको खोप बनिनसकेको अवस्थामा नेपालमा संक्रमितका लागि आयुर्वेदिक औषधिको क्लिनिकल परीक्षण सुरु गरिएको छ। नेपाल स्वास्थ्य अनुसन्धान परिषद्ले परीक्षण कार्यको नेतृत्व गरिरहेको छ। परिषद्का कार्यकारी प्रमुख डा प्रदीप ज्ञवालीले औषधिको प्रभावकारिताबारे रिपोर्ट आइनसकेको जानकारी दिए। एक साताअघि क्लिनिकल ट्रायल सुरु भएको हो, कार्यकारी प्रमुख डा ज्ञवालीले भने, अहिले त्यसको फलोअप गरिरहेका छौं। उनका अनुसार काठमाडौं उपत्यकाबाहिर जनकपुर प्रादेशिक अस्पताल, वीरगन्जस्थित कोभिड अस्पताल र रुपन्देहीस्थित भीम अस्पतालमा क्लिनिकल परीक्षण चलिरहेको छ। औषधिको सकारात्मक प्रभाव परेको र मृत्युदर घटाएको चिकित्सकको दाबी छ। राष्ट्रिय आयुर्वेद अनुसन्धान तथा तालिम केन्द्र विकास समितिका अध्यक्ष प्राडा देवबहादुर रोकाले कोरोनाविरुद्ध आयुर्वेदिक औषधिको प्रयोग प्रभावकारी भएको जानकारी दिए। ट्रायल परीक्षण प्रभावकारी देखिएको छ। प्लाज्मा थेरापी, एन्टी भाइरस औषधिभन्दा आयुर्वेदिक औषधि प्रभावकारी मानिएको छ, वरिष्ठ कायाचिकित्सक डा रोकाले भने, परिषद्ले नै संक्रमितको उपचारमा कन्भालेसेन्ट प्लाज्मा थेरापी सुरु गरेको थियो। अहिले १५ वटा अस्पतालमा यसको अब्जरभेसन स्टडीका रूपमा अनुसन्धान भइरहेको छ। आयुर्वेदिक औषधि सेवन गरेका संक्रमित निको हुने दर बढी रहेको डा रोकाको भनाइ छ। पछिल्लो समय कोरोना संक्रमितका लागि आयुर्वेदिक औषधि र रेम्डेसिभिरको बढी उपयोग गरिएको छ। कोरोनाका साथै निमोनियासमेत भएका गम्भीर बिरामीले रेमडेसिभिरको सेवन गर्दै आएका छन्। नेपालमा रेमडेसिभिर भारतबाट आयात भइरहेको छ। विश्व स्वास्थ्य संगठनले भने कुनै पनि औषधिलाई पूर्ण प्रभावकारी भएको स्विकारेको छैन। कोरोनाको विशेष औषधि नभएकाले संक्रमितको आन्तरिक रूपमा भाइरसविरुद्ध लड्ने क्षमता विकास गर्नुपर्ने डा रोकाको सुझाव छ। गुर्जो (गुडुची) पहिलो नम्बरमा प्रभावकारी देखिएको छ। यसले रोग प्रतिरोधात्मक क्षमता बढाउँछ। दोस्रोमा जेठिमधु प्रभावकारी मानिएको छ, डा रोकाले भने। यसका साथै अमला, द्राक्षा, सतबरि (कुरिलो)ले रोगसँग लड्ने क्षमता बढाउने उनको दाबी छ। यी औषधिमा त्रिकटु मिसाउने हो भने चिसोबाट हुने दम, खोकीलाई सन्चो गर्छ, उनले भने, अहिले गुर्जोका साथै जेठिमधु र त्रिकटु मिश्रित औषधिको क्लिनिकल ट्रायल भइरहेको छ। संक्रमितलाई दिइएको औषधि । व्यावहारिक रूपमा पनि प्रभावकारी देखिएको छ। मृत्युदर पनि कम भएको छ । नरदेवी चिकित्सालय, केन्द्रीय आयुर्वेदिकलगायत अस्पतालमा आयुर्वेदिक औषधिको बढी उपयोग भइरहेको छ। ८१ प्रतिशत निको नेपालमा कोरोेना संक्रमणबाट निको हुने दर ८१ प्रतिशत रहेको स्वास्थ्य तथा जनसंख्या मन्त्रालयले जनाएको छ। १ लाख ६० हजार ५ सय ७७ जना निको भएका छन्। कोरोना संक्रमितको कुल संख्या १ लाख ९९ हजार ७ सय ६० पुगेको छ। पछिल्लो २४ घण्टामा ८ सय ५३ जना डिस्चार्ज भएको मन्त्रालयले जनाएको छ। २ हजार ७ सय ३६ जना संक्रमित थपिएका छन्। पछिल्लो २४ घण्टामा २२ जना संक्रमितको मृत्यु भएको छ। कोरोनाबाट मृत्यु हुनेको संख्या १ हजार १ सय ४८ पुगेको छ। सक्रिय संक्रमित ३८ हजार ३५ जनामध्ये काठमाडौं उपत्यकामा मात्रै आधाभन्दा बढी छन्।"
वामदेवलाई सर्वोच्चले दिएन अन्तरिम आदेश : मन्त्री बन्ने बाटो खुल्यो,"काठमाडौं : सर्वोच्च अदालतले सत्तारुढ दल नेपाल कम्युनिस्ट पार्टी (नेकपा) उपाध्यक्ष वामदेव गौतमलाई राष्ट्रियसभा सदस्यको रुपमा काम गर्ने बाटो खुला गरिदिएको छ । नेकपाका नेता वामदेव गौतमको मुद्दामा सर्वोच्च अदालतले अन्तरिम आदेश जारी गर्नुनपर्ने बताएपछि उनको यो बाटाे खुलेको हाे । राष्ट्रियसभामा गरिएको मनोनयन र मन्त्री बन्ने तयारीविरुद्ध परेका रिटको सुनुवाइ गर्दैै सर्वोच्चको संवैधानिक इजलासले बुधबार उनको मुद्दामा अन्तरिम आदेश दिनु नपर्ने बताएको हो । सर्वोच्चले अन्तरिम आदेश जारी नहुने बताएपछि अब उनी राष्ट्रियसभा सदस्यका रूपमा काम गर्न वा मन्त्री बन्न सक्ने छन्। अधिवक्ता दिनेश त्रिपाठी र बद्रीराज भट्टले सर्वोच्च अदालतमा दायर गरेको दुई वटा रिट उपर असोज ७ गते न्यायाधीश आनन्दमोहन भट्टराईको इजलासले सांसदको हैसियतमा कुनै काम कारबाही नगर्न अन्तरिम आदेश दिएको थियो। सर्वोच्चले राष्ट्रपति कार्यालय, सरकार र संसदका नाममा उक्त आदेश दिएको थियो। अन्तरिम आदेशबारे टुंगो नलाग्दासम्म वामदेवले कुनै जिम्मेवारी पाएका थिएनन् । अब भने उनलाई जिम्मेवारी दिने बाटो खुलेकाे छ । सर्वोच्चका प्रधानन्यायाधीश चोलेन्द्रशम्शेर जबरा, न्यायाधीश दीपककुमार कार्की, हरिकृष्ण कार्की, विश्वम्भरप्रसाद श्रेष्ठ र ईश्वरप्रसाद खतिवडाको संवैधानिक इजलासले अन्तरिम आदेश जारी दिनु नपर्ने बताएको हो । वामदेव मुद्दाको प्रारम्भिक सुनुवाइपछि यो मुद्दा हेर्दाहेर्दैमा सर्दै आएको थियो । असोज १४ गते र १६ गते सुनुवाइ भए पनि त्यसपछि सर्वोच्चका न्यायाधीश र कर्मचारीमा संक्रमण देखिएपछि सुनुवाइ रोकिएको थियो । २०७४ सालको प्रतिनिधिसभा चुनावमा बर्दिया क्षेत्र नम्बर २ मा पराजित गौतम शीतल निवासको बाटो हुँदै माननीय बनेका हुन्। प्रतिनिधिसभाको चुनावमा गौतम नेपाली कांग्रेसका उम्मेदवार संजयकुमार गौतमसँग ७५३ मतले पराजित भएका थिए। संजयले ४४ हजार ८२९ मत ल्याउँदा गौतमले ४४ हजार ७६ मत मात्र ल्याएका थिए।"
"संविधानको सर्वोच्चता, विधि र पद्धतिको पालना गर्छु : वामदेव गौतम","काठमाडौं : सार्वोच्च अदालतमा आफूविरुद्ध दायर रिटमाथि जारी भएको अन्तरिम आदेश खारेज भएपछि वामदेव गौतमले सहयोगी र कानुन व्यवसायीलाई धन्यवाद दिएका छन्। गौतमले आफ्नो पक्षमा बहस गर्ने कानुन व्यवसायी र सहयोगीलाई विज्ञप्ति सार्वजनिक गर्दै धन्यवाद दिएका हुन्। गौतमलाई राष्ट्रियसभामा मनोनित गरेको भन्दै दायर रिटमाथि भएको अन्तरिम आदेश जारी भएको थियो। बुधबार संवैधानिक इजलासले उक्त आदेश खारेज गरेपछि उनले यो खुशी व्यक्त गरेका हुन्। गौतमले यो विषय कुनै पद र प्रतिष्ठासँग नगाँसिएको भन्दै केही व्यक्ति विधि र पद्धतिका कुरालाई विषयान्तर गरेर क्रियाशील भएको आरोप लगाएका छन्। उनले आफू संविधानको सर्वोच्चता तथा विधि र पद्धतिका पक्षमा दृढ रहेको बताएका छन्। वास्तवमा यो विषय कुनै पद र प्रतिष्ठासँग गाँसिएको थिएन। हामी पार्टीभित्र विधि र पद्धति स्थापित गर्ने अभियानमा सरिक भइरहेको बेला प्रत्येक विषयलाई पद र व्यक्तिगत प्रतिष्ठासँग गाँसेर विधि र पद्धतिका कुरालाई विषयान्तर गर्न केही व्यक्तिहरु क्रियाशील भए, गौतमले भनेका छन्, फेरि पनि म संविधानको सर्वोच्चता तथा विधि र पद्धतिका पक्षमा दृढताका पूर्वक उभिइरहने प्रण गर्दछु। गौतमले यसबीचमा आफूप्रति शुभेच्छा र सद्भाव प्रकट गर्ने सबैप्रति आभार व्यक्त गरेका छन्। राष्ट्रियसभा सदस्य पदमा मेरो मनोनयन र शपथ लगत्तै मलाई थप संवैधानिक जिम्मेवारी नदिइयोस् भनी सर्वोच्च अदालतमा केही विद्वान अधिवक्ताहरुले दायर गर्नुभएको रिट उपर जारी भएको अन्तरिम आदेश आज सोही अदालतको संवैधानिक इजलास ले खारेज गरेको छ, गौतमले भनेका छन्, यसबीचमा मप्रति शुभेच्छा र सद्भाव प्रकट गर्नुहुने समस्त महानुभावप्रति म हार्दिक आभार प्रकट गर्दछु। मेरो पक्षमा बहस गर्नुहुने सम्पूर्ण विद्वान कानुन व्यवसायी मित्रहरु प्रति म कृतज्ञ छु।"
कांग्रेस केन्द्रीय समिति बैठक फेरि सर्यो,काठमाडौं : बिहीबारका लागि बोलाइएको प्रमुख प्रतिपक्षी दल नेपाली कांग्रेसको केन्द्रीय कार्यसमितिको बैठक फेरि सरेको छ। बुधबार कांग्रेसका मुख्य सचिव कृष्णप्रसाद पौडेलले विज्ञप्ति सार्वजनिक गर्दै बिहीबारका लागि बोलाइएको बैठक सरेको जानकारी दिएका हुन्। अर्को बैठक शुक्रबार दिउँसो १ बजेका लागि बोलाइएको छ। यसअघि पार्टी केन्द्रीय कार्यालय सानेपामा बिहीबार दिउँसो १ बजेका लागि बैठक तय भएको थियो। कांग्रेस बैठक केन्द्रीय समितिका केही सदस्यमा कोरोना संक्रमण पुष्टि भएपछि बैठक पटकपटक सर्दै आएको छ। बिहीबारको बैठक भने सर्नुको कारण खुलाइएको छैन।
प्रधानमन्त्रीबाट किमाथाङ्का नाका र अरुण तेस्रो जलविद्युत आयोजनाको अनुगमन,"किमाथाङ्का : प्रधानमन्त्री केपी शर्मा ओलीले संखुवासभाको मकालु गाउँपालिका५, फ्याक्सिण्डामा निर्माणाधीन नौ सय मेगावाटको अरुण तेस्रो जलविद्युत आयोजनाको अनुगमन गरेका छन् ।प्रधानमन्त्री ओलीलाई आयोजनाका प्रमुखले हालसम्म आयोजनाको ४० प्रतिशत काम सम्पन्न भएको अवगत गराइएको थियो । योजनाको २०७५ वैशाख २८ गते प्रधानमन्त्री ओली र भारतीय प्रधानमन्त्री नरेन्द्र मोदीले संयुक्तरुपमा उद्घाटन गरेका थिए। प्रधानमन्त्री ओलीले यसअघि चीनसँग जोडिएको किमाथाङ्कामा सडक पूर्वाधार विकासको प्रगतिबारे पनि अनुगमन गरेका थिए। प्रधानमन्त्री ओलीका साथ सङ्घीय मन्त्री, प्रदेश नं १ का मुख्यमन्त्री, सांसद र जनप्रतिनिधि तथा आयोजना प्रमुख छन्।रासस"
चीन र भारत जोड्ने उत्तरदक्षिण कोशी राजमार्ग छिट्टै : प्रधानमन्त्री,"काठमाडौं : प्रधानमन्त्री केपी ओलीले चीनसँग जोडिएको किमाथाङ्का नाका र उत्तरदक्षिण कोशी राजमार्गको बुधबार अवलोकन गर्दै यी दुई मार्ग चाँडै एकापसमा जोडिने अपेक्षा व्यक्त गरेका छन्। प्रधानमन्त्री ओलीले उत्तरदक्षिण कोशी राजमार्गको बुधबार हेलिकप्टरबाट अनुगमन गरेका थिए। उक्त मार्ग चीन, भारत र नेपाललाई जोड्ने देशकै महत्वपूर्ण बाटो रहेको बताउँदै यसका लागि सरकारले प्राथमिकता दिएको उनले बताए। प्रधानमन्त्री ओलीले संखुवासभाको किमाथाङ्का सडक खण्डको पहरा छिचोल्न नेपाली सेनालाई जिम्मा दिइसकिएको र सडक ट्रयाक खुलेपछि भएपछि कालोपत्रसम्मको काम क्रमशः हुने बताए। उत्तरदक्षिण कोशी सडक निर्माणपछि किमाथाङ्का निकै नजिक हुने उनको भनाइ छ। उनले आफू जनताबाट निर्वाचित भई स्थिरताका लागि सरकार प्रमुख भएकाले कसैले राजीनामा माग्दैमा नदिने दोहोर्याए। उनले पछिल्लो समय सत्तारुढ नेपाल कम्युनिष्ट पार्टी (नेकपा) मा फुटको हल्ला चलाइए पनि त्यस्तो हल्लाको पछि नलाग्न आग्रह गरे। प्रधानमन्त्री ओलीले सरकार परिर्वतन नहुने बताउँदै भने, म जनताको विश्वासले सरकारमा आएको हो। अहिले सरकार परिर्वतन हुँदैछ भन्ने हल्ला चलाउनु वा मेरो राजीनामा माग्नु व्यर्थ छ। प्रधानमन्त्री ओलीले अरुण तेश्रोको कामबाट आफू सन्तुष्ट रहेको बताए। उनले बुधबार अरुण तेश्रो जलविद्युत परियोजनाको पावर हाउस निर्माण क्षेत्र पुखुवा र ड्याम निर्माण क्षेत्र फ्याक्सिन्दा दोभानको हवाइ अनुगमन गरेका छन्। अनुगमनका क्रममा अरुण तेश्रो जलविद्युत परियोजनाका कार्यकारी प्रमुख अरुण धिमानले प्रगति विवरण पेश गरेका छन्। धिमानले हाल दुई हजार ४ सय कामदाबाट २४ सै घण्टा काम भइरहेको जानकारी दिए। अहिलेसम्म ३ सहायक सुरुङ मार्ग सहित ड्याम साइडबाट पावरहाउससम्म पुग्ने सुरुङ मार्ग (डाइभर्सन टनेल) निर्माण सम्पन्न भईसकेको धिमानले जानकारी दिए। अहिले उक्त सुरुङ मार्गलाई कङ्क्रिड बनाउने काम भइरहेको उनले जानकारी दिए। कूल नौ सय मेगावाट क्षमताको अरुण तेश्रो परियोजना सन २०२२ मा सम्पन्न हुने परियोजना विकास सम्झौता (पिडिए) मा उल्लेख गरिएको छ। एक खर्व ४४ अर्व लागत अनुमान गरिएको यस परियोजनाबाट नेपाललाई २१ दशमलव ९ प्रतिशत निःशुल्क विद्युत प्राप्त हुनेछ भने विभिन्न शीर्षकमा रु ३ खर्ब ४८ रुपैयाँ लाभ लिनेछ। आयोजनाबाट स्थानीय प्रभावितले रु एक अर्ब ६० करोडको सेयर पाउनुका साथै प्रतिमहिना ३० युनिट विद्युत प्राप्त गर्नेछन्। निर्माण सम्पन्न भएको २५ वर्षपछि परियोजना नेपाल सरकारलाई हस्तान्तरण गर्ने पिडिएमा उल्लेख छ। प्रधानमन्त्री ओलीसँग भौतिक पूर्वाधार यातायातमन्त्री वसन्त नेम्वाङ, प्रदेश१ का मुख्यमन्त्री शेरधन राई, प्रतिनिधिसभाका सदस्य राजेन्द्रप्रसाद गौतम, राष्ट्रियसभाका सांसद परशुराम मेघी गुरुङलगायत सङ्खुवासभामा स्थलगत अनुगमनमा पुगेका थिए। रासस"
२० तस्बिरमा प्रधानमन्त्रीको संखुवासभामा यात्रा,"काठमाडौं : बुधबार प्रधानमन्त्री केपी ओलीले चीनसँग जोडिएको किमाथाङ्का नाका र उत्तरदक्षिण कोशी राजमार्गको अवलोकन गरेका छन् । बुधबार दिनभर संखुवासभामा रहेका प्रधानमन्त्री ओलीले उत्तरदक्षिण कोशी राजमार्गको हेलिकप्टरबाट अनुगमन गरेका हुन् । राजमार्ग चीन, भारत र नेपाललाई जोड्ने देशकै महत्वपूर्ण बाटो रहेको बताउँदै यसका लागि सरकारले प्राथमिकता दिएको उनले बताए । संखुवासभाको किमाथाङ्का सडक खण्डको पहरा छिचोल्न नेपाली सेनालाई जिम्मा दिइसकिएको र सडक ट्रयाक खुलेपछि भएपछि कालोपत्रसम्मको काम क्रमशः हुने बताएका छन् । उनले बुधबार अरुण तेश्रो जलविद्युत परियोजनाको पावर हाउस निर्माण क्षेत्र पुखुवा र ड्याम निर्माण क्षेत्र फ्याक्सिन्दा दोभानको हवाइ अनुगमन गरेका छन्। प्रधानमन्त्री ओलीले किमाथांकामा स्थापित सशस्त्र प्रहरी बलको बिओपिको निरीक्षण गरेका थिए। त्यस क्रममा सशस्त्र प्रहरी बलका महानिरीक्षक शैलेन्द्र खनाल पनि सहभागी थिए। अनुगमनका क्रममा अरुण तेश्रो जलविद्युत परियोजनाका कार्यकारी प्रमुख अरुण धिमानले प्रगति विवरण पेश गरेका छन् । कूल नौ सय मेगावाट क्षमताको अरुण तेश्रो परियोजना सन २०२२ मा सम्पन्न हुने परियोजना विकास सम्झौता (पिडिए) मा उल्लेख गरिएको छ । आयोजनाबाट स्थानीय प्रभावितले एक अर्ब ६० करोडको सेयर पाउनुका साथै प्रतिमहिना ३० युनिट विद्युत प्राप्त गर्नेछन् । प्रधानमन्त्रीबाट किमाथाङ्का नाका र अरुण तेस्रो जलविद्युत आयोजनाको अनुगमन चीन र भारत जोड्ने उत्तरदक्षिण कोशी राजमार्ग छिट्टै : प्रधानमन्त्री प्रधानमन्त्री ओलीसँग भौतिक पूर्वाधार यातायातमन्त्री वसन्त नेम्वाङ, प्रदेश१ का मुख्यमन्त्री शेरधन राई, प्रतिनिधिसभाका सदस्य राजेन्द्रप्रसाद गौतम, राष्ट्रियसभाका सांसद परशुराम मेघी गुरुङ,सशस्त्र प्रहरी बलका महानिरीक्षक शैलेन्द्र खनाल लगायत सङ्खुवासभामा स्थलगत अनुगमनमा पुगेका थिए। तस्बिर : प्रधानमन्त्रीको निजी सचिवालय"
वामदेवको मुद्दा संवैधानिक इजलासमा आज सुनुवाइ हुँदै,"काठमाडौं : नेकपा उपाध्यक्ष वामदेव गौतमलाई राष्ट्रियसभामा गरिएको मनोनयन र उपप्रधानमन्त्री बनाउने तयारीविरुद्ध परेको रिट उपर संवैधानिक इजलासमा आज सुनुवाई हुँदैछ। कोरोना भाइरस (कोभिड१९) संक्रमणले न्यायाधीश आइसोलेशनमा हुँदा संवैधानिक इजलास गठन हुन सकेको थिएन। गौतमविरुद्धको रिट हेर्दाहेर्दैमा रहेको छ। संवैधानिक इजलास रहेको गौतमको मुद्दा आज सुनुवाई हुने सर्वोच्च अदालतका सहप्रवक्ता देवेन्द्र ढकालले जानकारी दिए। संवैधानिक इजलासमा प्रधानन्यायाधीश चोलेन्द्रसमशेर राणासहित न्यायाधीश दीपककुमार कार्की, हरिकृष्ण कार्की, विश्वम्भरप्रसाद श्रेष्ठ र ईश्वरप्रसाद खतिवडा तोकिएको छ। हरेक बुधबार र शुक्रबार मात्र संवैधानिक इजलास गठन हुन्छ। यस अगाडि सर्वोच्चको संवैधानिक इजलासमा वामदेवको तर्फबाट पूर्व महान्यायाधीवक्ता एवम् वरिष्ठ अधिवक्ता प्राडायुवराज संग्रौला, वरिष्ठ अधिवक्ता रमनकुमार श्रेष्ठ, शेरबहादुर केसी, राघवलाल वैद्यलगायतले बहस गरेका थिए। वामदेव मुद्दामा बहस बाँकी नै भएकाले अर्को सुनुवाइका लागि आजलाई पेशी तोकिएको हो। अब वामदेव र सरकारका कानुन व्यवसायीको बहस पैरवी सकिएपछि रिट निवेदकका कानुन व्यवसायीले जवाफी बहस गर्नेछन्। दुवै पक्षको बहस सकिएपछि मात्र मुद्दाको निर्णय हुनेछ। अधिवक्ता दिनेश त्रिपाठी र बद्रीराज भट्टले सर्वोच्च अदालतमा दायर गरेको दुई वटा रिट उपर असोज ७ गते न्यायाधीश आनन्दमोहन भट्टराईको इजलासले सांसदको हैसियतमा कुनै काम कारबाही नगर्न अन्तरिम आदेश दिएको थियो। सर्वोच्चले राष्ट्रपति कार्यालय, सरकार र संसदका नाममा उक्त आदेश दिएको थियो। अन्तरिम आदेशबारे टुंगो नलाग्दासम्म वामदेवले कुनै जिम्मेवारी पाउने छैनन्। २०७४ सालको प्रतिनिधिसभा चुनावमा बर्दिया क्षेत्र नम्बर २ मा पराजित गौतम शीतल निवासको बाटो हुँदै गत बिहीबार माननीय बनेका हुन्। प्रतिनिधिसभाको चुनावमा गौतम नेपाली कांग्रेसका उम्मेदवार संजयकुमार गौतमसँग ७५३ मतले पराजित भएका थिए। संजयले ४४ हजार ८२९ मत ल्याउँदा गौतमले ४४ हजार ७६ मत मात्र ल्याएका थिए। अढाई वर्षअघिको पराजयलाई पन्छाउँदै गौतम बिहीबार शीतल निवासको बाटो हुँदै माननीय बनेका हुन्। राष्ट्रपति विद्यादेवी भण्डारीले बिहीबार संविधानको धारा ८६ को उपधारा (२) को खण्ड (ख) बमोजिम सरकारको सिफारिसमा गौतमलाई राष्ट्रियसभा सदस्यको रुपमा मनोनित गरेकी थिइन्। राष्ट्रपति भण्डारीले मनोनित गरे लगत्तै राष्ट्रियसभाका अध्यक्ष गणेशप्रसाद तिमिल्सिनाले सिंहदरबारमा गौतमलाई पद तथा गोपनीयताको शपथ गराएका थिए। सरकारले गौतमलाई राष्ट्रियसभामा सिफारिस गर्ने निर्णय गरेको जानकारी प्रधानमन्त्री केपी ओलीले भदौ १८ गतेको नेकपा सचिवालय बैठकमा गराएका थिए।"
चित्रबहादुर केसी आइसोलेशनमा : स्वास्थ्य अवस्था गम्भीर,"काठमाडौं : राष्ट्रिय जनमोर्चाका अध्यक्ष तथा पूर्वउपप्रधानमन्त्री चित्रबहादुर केसीको स्वास्थ्य अवस्था गम्भीर बन्दै गएको छ । मंगलबार कोरोना पुष्टि भएपछि मेडिसिटी अस्पतालको आइसोलेशनमा उपचार गराइरहेका केसीको स्वास्थ्यमा थप समस्या देखिन थालेको राजमोका कार्यकारी अध्यक्ष रश्मीराज नेपालीले जानकारी दिए । उनलाई निमोनियाले ग्रस्त बनाएको छ । जनमोर्चाको बैठकले केसीको लामो समयसम्म अस्पतालमा राखेर उपचार गर्नुपर्ने भएकाले आर्थिक सहयोग जुटाउने निर्णयसमेत गरेको छ । बैठकले सहयोगदाताले राष्ट्रिय वाणिज्य बैंक, नयाँ बानेश्वर शाखाको राष्ट्रिय जनमोर्चाको बैंक खाता १४२०००४१७३०१ मा सहयोग गर्न सबैलाई अनुरोध गरेको छ । कार्यकारी अध्यक्ष नेपालीले केसीलाई कोरोना पुष्टि भएको र नियमोनियाले ग्रस्त बनाएको जानकारी दिए पनि उनलाई लामो समयसम्म उपचार गर्नुपर्ने कारण भने विज्ञप्तिमा खुलाएका छैनन् । राष्ट्रिय जनमोर्चाका अध्यक्ष चित्रहादुर केसी केही दिनदेखि निमोनिया रोगबाट ग्रस्त हुनुभएको छ । उहाँको स्वाब परीक्षण गर्दा हिजो कोरोना पोजिटिभ पनि देखिएको छ, कार्यकारी अध्यक्ष नेपालीले सार्वजनिक गरेको विज्ञप्तिमा भनिएको छ, उहाँलाई पहिलेदेखि स्वास्थ्य सम्बन्धी विभिन्न समस्यालहरु थिए । अहिले उहाँको मेडिसिटी अस्पतालमा आइसोलेशनमा उपचार भइराखेको छ । स्वास्थ्य स्थिति गम्भीर छ ।"
प्रधानमन्त्री ओली बीओपी निरीक्षणमा,"खाँदबारी : प्रधानमन्त्री केपी शर्मा ओली बुधबार संखुवासभाको चीनसँगको सीमावर्ती क्षेत्र किमाथांकासहितको विभिन्न आयोजना निरीक्षणमा निस्कँदै छन्। प्रधानमन्त्री ओलीले सीमासुरक्षा, कोसी करिडोर र अरुण तेस्रो जलविद्युत् आयोजनाको निरीक्षण गर्ने प्रमुख जिल्ला अधिकारी जीवनप्रसाद आचार्यले बताए। प्रधानमन्त्रीको टोलीमा प्रदेश नम्बर १ का मुख्यमन्त्री शेरधन राईसमेत संखुवासभा आउन लागेका हुन्। प्रधानमन्त्री ओली दोस्रो पटक मिर्गौला प्रत्यारोपण गरेपछि पहिलो पटक उपत्यका बाहिरको कार्यक्रममा सहभागी हुन लागेका हुन्। उनी काठमाडौंबाट सीधै किमाथांका नाकामा स्थापना भएको सीमा सुरक्षा पोस्ट (बीओपी) निरीक्षणमा जाने प्रमुख जिल्ला अधिकारी आचार्यले जानकारी दिए। सीमा सुरक्षाको बारेमा जानकारी लिई प्रधानमन्त्रीसहितको टोली राष्ट्रिय गौरवको कोसी करिडोरको उत्तर दक्षिण कोसी राजमार्गको अनुगमन गर्दै मकालु गाउँपालिका५ मा रहेको अरुण तेस्रो जलविद्युत् आयोजनाको बाँध निर्माणस्थल आउने कार्यक्रम रहको छ। टोलीले त्रिदेशीय (भारत, नेपाल र चीन) लिकंरोड किमाथांकाजोगबनी सडक खण्डअन्तर्गतको ट्र्याक खुल्न बाँकी १४ किलोमिटर सडकको निरीक्षण गर्ने प्रजिअ आचार्यले बताए। च्याम्ताङदेखि ढोङगोप्पासम्म १४ किलोमिटर सडकको ट्र्याक खोल्ने जिम्मा नेपाली सेनालाई दिइएको छ।"
तिहार र छठपछि उपत्यकामा कडा लकडाउनको तयारी !,"काठमाडौं : विश्वव्यापी महामारीको रुपमा फैलिएको कोरोना भाइरस (कोभिड१९) नियन्त्रणका लागि चाडपर्वपछि पुनः लकडाउनको प्रस्ताव आएको छ। कोभिड१९ संकट व्यवस्थापन केन्द्र (सीसीएमसी) निर्देशक समितिका संयोजक उपप्रधानमन्त्री ईश्वर पोखरेल र काठमाडौं उपत्यका नगरपालिका फोरमका पदाधिकारीबीच बुधबार भएको छलफलमा यो प्रस्ताव आएको हो। प्रधानमन्त्री कार्यालय सिंहदरबारमा करिब पाँच घण्टा लामो भएको बैठक पछिल्लो समय उपत्यकामा बढिरहेको कोरोना संक्रमण र त्यसको रोकथामनियन्त्रणको प्रयासका विषयमा केन्द्रित भएको थियो। मध्यपुर ठिमी नगरपालिकाका मेयर मदन सुन्दर श्रेष्ठका अनुसार कोरोना संक्रमणको चक्र तोड्न प्रभावकारी समन्वय गरी अघि बढ्ने विषयमा छलफल भएको हो। छलफलमा तिहार, छठलगायतका पर्व सकिएपछि कोरोना संक्रमण चक्र तोड्न प्रभावकारी कदम चाल्ने विषयमा कुराकानी भएको छ। अहिले नै निर्णय त भएको छैन तर, कोरोना संक्रमण चक्र तोड्न र दोस्रो तरङ्ग आउन नदिन केही समयका लागि कडा खालको लकडाउन नै गरेर परीक्षणको दायरा अझै फराकिलो बनाउने जस्ता विषयमा पनि छलफल भएको छ, बैठकपछि उनले भने। बैठकमा त्यसका लागि संघ, प्रदेश र स्थानीय तह समन्वय गरेर अघि बढ्नुपर्ने सुझावसमेत आएका छन्। बैठकमा उपप्रधानमन्त्री पोखरेल, गृहमन्त्री रामबहादुर थापा, स्वास्थ्यमन्त्री भानुभक्त ढकालले उपत्यकाका मेयरलाई समन्वय गरेर अघि बढ्न आग्रह गरेका छन्। पछिल्लो समय मुलुकभरीको संक्रमण तथ्याङ मध्ये करिब ५३ प्रतिशत उपत्यकामै रहेको भन्दै कोरोना रोकथाम र नियन्त्रणका लागि उपत्यकामा प्रभावकारी कदम चाल्नु पर्ने धारणा सीसीएमसीका तर्फबाट उठेको थियो। आपूर्ति व्यवस्था सहज बनाउनु पर्ने, कोरोनाको दोस्रो तरङ्ग आउन नदिन प्रभावकारी प्रयास गर्नुपर्ने, समूदायलाई परिचालन गर्नुपर्ने, उपत्यकामा कोरोनाको प्रभाव कम गर्न उपत्यका छिर्ने विभिन्न नाकामा हेल्थ डेस्क राख्नुपर्ने जस्ता विषय पनि बैठकमा उठेका छन्। त्यसैगरी कोरोना संक्रमितको मृत्युु दर घटाउने, सामान्य लक्षण देखिएका संक्रमितलाई सकेसम्म होमआइसोलेसन र गम्भीर बिरामीलाई मात्रै अस्पताल लैजानेलगायतका विषयमा पनि सबै स्थानीय तहबाट समन्वय हुनुर्ने जस्ता विषयमा पनि छलफल भएको छ। नेपालमा एकैदिन २६ जनाको कोरोना भाइरस (कोभिड१९) संक्रमणबाट मृत्यु भएको छ। स्वास्थ्य तथा जनसंख्या मन्त्रालयले पछिल्लो २४ घन्टामा कोरोनाबाट २६ जनाको मृत्यु भएको जनाएको छ। यो सहित कोरोनाबाट मृत्यु हुनेको संख्या ११ सय ७४ पुगेको छ। यस्तै पछिल्लो २४ घण्टामा २५ सय ६९ जनामा कोरोना संक्रमण पुष्टि भएको छ। यो सँगै नेपालमा संक्रमितको संख्या दुई लाख २ हजार ३२९ हजार पुगेको छ। काठमाडौं उपत्यकामा मात्रै १२ सय ६१ जनामा संक्रमण देखिएको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले संक्रमितको संख्या दुई लाख २ हजार ३२९ पुगेको जानकारी दिए। जसमध्ये १ लाख ६२ हजार २४३ जनाले कोरोना जितेका छन् । २४ घण्टामा १६ सय ६६ जनाले कोरोना जितेका छन् भने २६ जनाको मृत्यु भएको छ । योसँगै मृत्यु हुनेको संख्या ११ सय ७४ पुगेको छ । यस्तै मन्त्रालयका अनुसार देशभर सक्रिय संक्रमितको संख्या ३८ हजार ९१२ पुगेको छ । अहिले संस्थागत आइसोलेसनमा १० हजार ५१९ जना र होम आइसोलेसनमा २८ ३९३ जना रहेका छन् । क्वारेन्टाइनमा १ हजार १०९ रहेका छन्। २४ घन्टामा १० हजार ८१ पीसीआर नमूना परीक्षण गरिएको छ। ३८२ जनाको आइसीयूमा र ९५ जनाको भेन्टिलेटरमा उपचार भइरहेको मन्त्रालयले जनाएको छ। पछिल्लो २४ घन्टामा काठमाडौं उपत्यकाका १२ सय ६१ जनामा कोरोना संक्रमण देखिएको छ। काठमाडौंका ९७६ ,भक्तपुरका ८१ र ललितपुरका २०४ जनामा कोरोना संक्रमण देखिएको स्वास्थ्य तथा जनसंख्या मन्त्रालयले पुष्टि गरेको हो।"
एक्सन रुम प्रभावकारी बनाउन उपप्रधानमन्त्रीको निर्देशन,"काठमाडौं : उपप्रधानमन्त्री ईश्वर पोखरेलले सिंहदरबारस्थित प्रधानमन्त्री तथा मन्त्रिपरिषद् कार्यालयको एक्सन रुमको निरीक्षण गर्दै यसलाई प्रभावकारी सञ्चालन गर्न निर्देशन दिएका छन्। प्रधानमन्त्री तथा मन्त्रिपरिषद् कार्यालयका मन्त्री पोखरेलले एक्सन रुमबाट हाल भइरहेका गतिविधि, सञ्चालनमा देखापरेका समस्या र प्रभावकारी कामका लागि तत्काल सुधार गर्नुपर्ने सवालबारे चासो दिएका हुन्। उनले राष्ट्रिय गौरवका आयोजनाको अनुगमन, रिपोर्टिङ तथा अन्य देखापरेका समस्या समाधानका लागि एक्सन रुमको उपयोग गरिने बताए। उपप्रधानमन्त्री पोखरेलले कर्मचारीलाई निर्देशन दिँदै भने, नतिजामुखी परिणाम दिनेगरी तत्काल समस्या समस्याको समाधानसहित एक्सन रुमको प्रभावकारी सञ्चालन गर्ने कार्ययोजना बनाउनुस्।"
पार्टी फुट्न दिन्नौं : मन्त्री भट्टराई,"ताप्लेजुङ : नेपाल कम्युनिष्ट पार्टी (नेकपा)का स्थायी कमिटी सदस्य योगेशकुमार भट्टराईले पार्टी कुनै पनि हालतमा फुटाउन नदिइने बताएका छन्। गृह जिल्ला ताप्लेजुङको आठराई त्रिवेणी गाउँपालिकामा बुधबार आयोजित नेता तथा कार्यकर्ता भेटघाट कार्यक्रममा संस्कृति पर्यटन तथा नागरिक उड्डयनमन्त्री भट्टराईले ठूलो पार्टीमा सामान्य विवाद जस्तो देखिए पनि कुनै हालतमा पार्टी नफुट्ने बताउँदै पार्टी जोगाउन दोस्रो पुस्ताका नेता लाग्ने बताए। उनले भने, 'नेकपा समुद्र हो, समुद्रमा छाल आउँछ, त्यहीं बिलाउँछ, छाल आयो भन्दैमा आत्तिनु हुँदैन।' पार्टीका नेता तथा कार्यकर्तालाई विचलित नहुनसमेत मन्त्री भट्राईले आग्रह गरे। नेताहरुले आआफ्नातर्फबाट त्याग गरी पार्टी जोगाउनुपर्ने धारणा उनले राखे । उनले पार्टी एकता कायम गर्नका लागि जनदबाव सिर्जना गर्न नेता तथा कार्यकर्तालाई आग्रहसमेत गरे।"
मेल्लेख गाउँपालिकाको बस सेवा सञ्चालनमा,"अछाम : मेल्लेख गाउँपालिकाले आफ्नै पालिकामा बस सेवा संचालनमा ल्याएको छ । गाउँपालिकाले आजदेखि नियमित बस सेवा सञ्चालनमा ल्याएको हो । अछामका दश स्थानीय तह मध्ये मेल्लेख गाउँपालिकाले आफ्ना नागरिकको सहजताका लागी बस सेवा सञ्चालनमा ल्याएको उपाध्यक्ष धनबहादुर शाहीले बताए । बस दैनिक मेल्लेखबाट साँफेबगर,बयलपाटा,जयगढ र मंगलसेनसम्म सञ्चालन हुनेछ । बस सञ्चालनका लागी साँफेबगर नगरपालिका,बान्नीगढी जयगढ गाउँपालिका र मंगलसेन नगरपालिकाबाट रुट प्रमिटका प्राप्त भएको गाउँपालिका उपाध्यक्ष धन बहादुर शाहीले बताए । गाउँपालिकाको ७७ लाखमा दुई बस खरिद गरेको हो । ईटिकट, सिसिटीभि क्यामेरा, जिपीएस सहित अपाङ्गमैत्री बस मेल्लेखले सञ्चालनमा ल्याएको हो । जिपमा ३ सय देखि ५ सय रुपैयाँ तिर्नु पर्ने बाध्यताको अन्त्य भएको स्थानीय लालबहादुर चदाराले बताए । उनले भने, 'निकै सहज भएको छ,जीपले मनपरी चर्को भाडा लिन्थे। भनेको बेला गाडी पाइँदैन थियो।पालिकाले कच्ची सडकमा प्रतिकिलोमिटर ९ रुपैयाँ ५ पैसा र पक्की सडकका ४ रुपैयाँ ५ पैसा निर्धारण गरेको छ ।' एक बस ३० सिट क्षमताको रहेको छ । डेढ वर्ष पहिले अछामका स्थानीय तहरुमा पालिकासम्म बस पुर्याउने होडबाजी चलेपनि कसैले निरन्तरता दिन भने सकेका थिएनन् ।"
विप्लव काभ्रे जिल्ला सदस्य पक्राउ,"काभ्रे : नेत्रविक्रम चन्द विप्लव समूहका काभ्रे जिल्ला कमिटी सदस्य मधुसुदन बजगाई पक्राउ परेका छन् । जिल्ला प्रहरी कार्यालयको टोलीले बुधबार ५४ वर्षीय बजगाईलाई पक्राउ गरेको हो । बजगाईलाई धुलिखेल नगरपालिका १२ शंखुपाटीचौर एक्लेखेतबाट बुधबार साँझ पक्राउ गरिएको हो । काभ्रेका प्रतिष्ठित व्यक्ति, उद्योगी, व्यापारीलाई फोनबाट धम्की दिएर चन्दा मागेको आरोपमा बजगाईलाई गोप्य सूचनाको आधारमा घरबाटै पक्राउ गरिएको जिल्ला प्रहरी कार्यालय काभ्रेका प्रमुख एसपी रविकुमार पौडेलले जानकारी दिए । बजागाईविरुद्ध मुलुकी अपराधसंहिता २०७४ को परिच्छेद ५ को सार्वजनिक हित स्वास्थ्य सुरक्षा सुविधा र नैतिकताविरुद्ध कसुरमा मुद्दा दर्ता गरी अनुसन्धान सुरु गरिएको एसपी पौडेलले जानकारी दिए ।"
बझाङ कारागारबाट कोरोना संक्रमित कैदी भागे,बझाङ : बझाङ सदरमुकाम चैनपुरमा रहेको जिल्ला कारागारबाट एकजना कैदी भागेका छन् । कोरोना पोजिटिभ देखिएर कारारगारको पुरानो भवनको आइसोलेसनमा बस्दै आएका छबिसपाथीभेरा गाउँपालिका ५ का ३३ वर्षीय प्रविन धामी बुधबार बिहान भागेका हुन् । पुरानो कारागारको जीर्ण भवनबाट काठको सिडी लगाएर पछाडिपट्टीको पर्खालबाट भागेको हुनसक्ने सुरक्षाक्रमीको बुझाइ छ । बिप्लब समूहमा आवद्ध रहेका धामीलाई राष्ट्रिय तथा सर्वजनिक सम्पदाविद्धको मुद्धा लागेको थियो । धामीलाई जिल्ला अदालत बझाङले कात्तिक १८ गते दुई लाख २५ हजार धरौटी तोकेपछि तिर्न नसकेपछि कारागार चलान गरिएको थियो । २०३४ सालमा स्थापना भएको जिल्ला कारागारको पुरानो भवन जीर्ण भएकाले अहिले कैदीहरु सबै नयाँ भवनमा बस्ने गरेका छन् । तर धामीलाई भने कोरोना संक्रमण देखिएपछि पुरानो भवनमा राखिएको थियो । प्रहरी निरीक्षक लोकेन्द्र सिंह ठकुन्नाले बिहान ६ बजेतिर सुरक्षाक्रर्मीको डिउटी परिवर्तन गर्ने समयमा भागेको बताए। गएको असार १ गते देखि नेपाली सेनाले कारागार सुरक्षाका लागि जिम्मा लिएको थियो । हाल जिल्ला कारागार बझाङमा ११ जना नेपाली सेना र ५ जना नेपाल प्रहरी छन् । यसअघि पनि जिल्ला कारागार बझाङबाट दुईजना कैदी फरार भएका थिए । अहिले ६० जनाकैदी छन् । कारागारबाट फरार भएका कैदी धामीको खोजी भइरहेको प्रहरीले जनाएको छ ।
उपत्यकामा थप १२ सय ६१ जनामा कोरोना संक्रमण,"काठमाडौं : पछिल्लो २४ घन्टामा काठमाडौं उपत्यकाका १२ सय ६१ जनामा कोरोना भाइरस (कोभिड१९) संक्रमण देखिएको छ। काठमाडौंका ९७६ ,भक्तपुरका ८१ र ललितपुरका २०४ जनामा कोरोना संक्रमण देखिएको स्वास्थ्य तथा जनसंख्या मन्त्रालयले पुष्टि गरेको हो। पछिल्लो २४ घण्टामा २५ सय ६९ जनामा कोरोना भाइरस (कोभिड१९) संक्रमण पुष्टि भएको छ। यो सँगै नेपालमा संक्रमितको संख्या दुई लाख २ हजार ३२९ हजार पुगेको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले संक्रमितको संख्या दुई लाख २ हजार ३२९ पुगेको जानकारी दिए। जसमध्ये १ लाख ६२ हजार २४३ जनाले कोरोना जितेका छन् । २४ घण्टामा १६ सय ६६ जनाले कोरोना जितेका छन् भने २६ जनाको मृत्यु भएको छ । योसँगै मृत्यु हुनेको संख्या ११ सय ७४ पुगेको छ । यस्तै मन्त्रालयका अनुसार देशभर सक्रिय संक्रमितको संख्या ३८ हजार ९१२ पुगेको छ । अहिले संस्थागत आइसोलेसनमा १० हजार ५१९ जना र होम आइसोलेसनमा २८ ३९३ जना रहेका छन् । क्वारेन्टाइनमा १ हजार १०९ रहेका छन्। २४ घन्टामा १० हजार ८१ पीसीआर नमूना परीक्षण गरिएको छ। ३८२ जनाको आइसीयूमा र ९५ जनाको भेन्टिलेटरमा उपचार भइरहेको मन्त्रालयले जनाएको छ।"
अर्घाखाँचीमा मापदण्ड विपरीत सञ्चालनमा रहेका ३ क्रसर उद्योग बन्द,"अर्घाखाँची : अर्घाखाँचीमा बिना दर्ता र मापदण्ड विपरीत सञ्चालनमा रहेका ३ वटा क्रसर उद्योग बन्द भएका छन्। मापदण्ड विपरीत सञ्चालनमा रहेका क्रसर उद्योगहरुले प्राकृतिक स्रोत साधनहरुको दोहन बढेको भन्दै त्यस्ता क्रसर उद्योग बन्द गर्न गृह मन्त्रालयले जिल्ला प्रशासन कार्यलयहरुलाई परिपत्र गरेको थियो। गृह मन्त्रालयको परिपत्र अनुसार अर्घाखाँची जिल्लामा रहेका ३ वटा क्रसर उद्योगहरुले तोकिएको मापदण्ड पूरा नगरेकाले मापदण्ड पूरा नहुन्जेलसम्मका लागि बन्द गरिएको प्रमुख जिल्ला अधिकारी विष्णु पौडेलले बताए। ३ वटा क्रसर उद्योगले आवश्यक मापदण्ड पूरा नगरी सञ्चालनमा आएका थिए। ती क्रसर उद्योगहरु बन्द भएका छन्। जिल्ला भित्र ढुंगा, गिट्टी तथा बालुवाजन्य कति उद्योग सञ्चालनमा रहेकोमा मापदण्डअनुसार भएनभएको, सरकारलाई राजस्व बुझाएनबुझाएको र दर्ता भएनभएको, वातावरणीय प्रभाव मुल्यांकन भए नभएको आदि मापदण्ड हेर्दा प्रकृया नपुगी सञ्चालनमा रहेको देखिएपछि बन्द गरिएको प्रजिअ पौडेलको भनाइ छ। देशभर पहुँच, प्रभाव र सत्ता निकटका आधारमा ढुंगा, गिट्टी तथा बालुवा उत्खनन्, दोहन र बिना दर्ता व्यवसाय सञ्चालनको प्रवृत्ति बढ्दो क्रममा छ। पछिल्लो ३ वर्षयता स्थानीय सरकार सञ्चालनमा आएसँगै नदी र गिट्टी, बालुवाको दोहन झनै बढ्दै गएको छ।"
मुस्ताङमा कक्षा ११ को परीक्षा सुरु,"जोमसोम: भौगोलिक रुपमा विकट मानिएको हिमालीपारीको जिल्ला मुस्ताङमा माध्यमिक तह अन्र्तगतको कक्षा ११ को परीक्षा सुरु भएको छ । राष्ट्रिय परीक्षा बोर्डले निर्धारण गरेको परीक्षा प्रमाणिकरण कार्यविधि २०७७ बमोजिम मुस्ताङका विद्यालयले कक्षा ११ को परीक्षा सञ्चालन गरेको जनाइएको छ । जिल्लाको घरपझोङ गाउँपालिकामा अवस्थित जनहित माध्यमिक विद्यालयले बुधबारदेखि कक्षा ११ को परीक्षा संञ्चालन गरेको हो । कक्षा ११ को परीक्षा सुरु गर्नुअघि यहाँका सम्बन्धित विद्यालयले स्थानीय तह ,शिक्षा विकास तथा समन्वय इकाइ ,जिल्ला स्वास्थ्य कार्यालय र स्थानीय प्रशासनसँग आवश्यक समन्वय गरी कोभिड१९ को जोखिमबाट सुरक्षित रहँदै स्वास्थ्य सुरक्षाका सबै मापदण्ड अपनाईएको जनाएका छन् । कक्षा ११ का लागि ४२ जना प्रशिक्षार्थी रहेको जनहित माविले परीक्षामा सहभागी हुने सबै विद्यार्थीको ज्वरो मापन, मास्क र सेनिटाइजरको प्रयोग अनिवार्य गराएको जनाएको छ । जनहित माविमा शिक्षा र व्यवस्थापन विषयमा कक्षा ११ मा अध्ययनरत विद्यार्थी परीक्षामा सामेल भएका छन् । जनहित मावि जोमसोमका प्रधानाध्यापक रामचन्द्र अधिकारीले मुस्ताङ पनि समुदाय स्तरमा कोरोना देखिएको र कोरोना त्रासका बावजुद पनि राष्ट्रिय परीक्षा बोर्डको कार्यतालिका अनुसार कक्षा ११ को परीक्षा सुरु भएको बताए । प्राधानाध्यापक अधिकारीले यसपटक परीक्षा बोर्डको निर्देशन अनुसार स्थानीय तहसँग समन्वय गरी सम्बन्धित विद्यालय आफैले प्रश्नपत्र निर्माण गरी परीक्षा सुरु गरेको जानकारी दिए । जनहित मावि जोमसोमले विद्यार्थीलाई परीक्षा हलमा ४ मिटरको दुरी कायम गरेको छ भने ज्वरो आएका विद्यार्थीलाई बेग्लै परीक्षा दिने व्यवस्था मिलाएको जनाएको छ । हिमाली जिल्ला मुस्ताङको २ स्थानीय तहको ४ वटा बिद्यालयले कक्षा ११ को परीक्षा सुरु र संञ्चालनको तैयारी गरेका हुन् । बैशाखमा हुनुपर्ने कक्षा ११ को परीक्षा कोरोना भाईरसका कारण ८ महिनापछि धकेलिएको हो ।राष्ट्रिय परीक्षा बोर्डले मंसिर ९ गते माध्यमिक तहको कक्षा १२ को परीक्षा सञ्चालन गर्ने तैयारी गरेअनुसार त्यसअघि कक्षा ११ को परीक्षा सुरु भएको हो । मुस्ताङमा कोभिड१९ का कारण लामो सयम देखि रोकिएको कक्षा ११ को परीक्षा सुरु भएसँगै यहाका विद्यार्थीमा खुसीको रौनक छाएको छ ।परीक्षा दिन विद्यालय उपस्थित विद्यार्थीहरुले कोरोना जोखिमका बीचमा विद्यालय र स्थानीय तहको उचित स्वास्थ्य सामाग्री व्यवस्थापनमा कोभिडको भय र सन्त्रासको वातावरणमा पनि आफूहरुलाई सुरक्षित रुपमा परीक्षा दिने व्यवस्था मिलाएको बताएका छन् । हिमाली जिल्ला मुस्ताङमा १ सय २४ जना बिद्यार्थीले कक्षा ११ को परीक्षा दिने भएका छन् । मुस्ताङको घरपझोङ गापाको जनहित मावि जोमसोममा ४२ , थासाङ गाउपालिका अन्र्तगत योगेन्द्र मावि टुकुचेमा २९, जनआदर्श अम्मरसिंह मावि कोवाङमा २६ र ज्ञानोदय मावि लेतेमा २७ जना विद्यार्थी यसपटकको कक्षा ११ को परीक्षा सहभागी हुने शिक्षा विकास तथा समन्वय इकाइ मुस्ताङले जनाएको छ । समन्वय इकाइका अनुसार थासाङमा ३ मावि र घरपझोङमा १ विद्यालयले कक्षा ११ र १२ कक्षा संञ्चालनमा ल्याएका छन् भने लोमान्थाङ ,लोघेकर दामोदरकुण्ड र वारागुङ मुक्तिक्षेत्र गापामा कक्षा ११ र १२ सञ्चालन नभएको जनाएको छ ।"
मंसिर २ गते सार्वजनिक विदा दिने सरकारको निर्णय,"काठमाडौं : सरकारले मंसिर २ गते सार्वजनिक विदा दिने निर्णय गरेको छ। गृहमन्त्रालयले बुधबार एक सूचना जारी गर्दै मंसिर २ गते सार्वजनिक विदा दिने निर्णय गरेको गृहका प्रवक्ता सहचक्र बहादुर बुढाले जानकारी दिए। उनका अनुसार किजा पूजाको अवसरमा सार्वजनिक बिदा दिने निर्णय भएको र उक्त दिन सरकारी कार्यालय पनि बन्द रहने छन्। भाइटिकाको भोलिपल्ट नेवाः समुदायले किजा पूजा अर्थात् भाइ पूजा मनाउने गर्छन्। यस वर्ष मंसिर १ गते भाइटिका परेको छ। किजा पूजामा म्हः पूजाकै दिनमा जस्तै मण्डप तयार गरी सबै प्रकारका फलफूल राख्ने गरिन्छ । त्यसपछि दाजुभाइ दिदीबहीनीले एकअर्कालाई अक्षता, अविर, दहि, चिउरा र पानी राखेको रातो टीका लगाइदिन्छन् । त्यसलाई नेवारी संस्कारमा जाकि सिन्ह भनिन्छ । त्यसपछि एकअर्काको दीर्घायूको कामना गर्दै सगुन, उपहार र खानेकुरा आदि दिने गरिन्छ। नेवार समुदायले तिहारलाई स्वन्ति नखः भन्छन् । उनीहरुले तिहारको बेला लक्ष्मी, म्ह, किजा पूजा र नेपाल सम्वत विशेष रुपमा मनाउने गर्छन्।"
निर्माण सुरु नहुँदै तामाकोशीबाह्रविसे प्रशारणलाइन विवादमा,"दोलखा : निर्माण सुरु नहुँदै २२०४०० केभी क्षमताको तामाकोशीबाह्रविसे प्रशारणलाइन आयोजना विवादमा परेको छ ।तामाकोशीकाठमाडौं प्रसारणलाइन आयोजना अन्तर्गत तामाकोशीबाह्रबिसे २२०४०० केभी प्रसारणलाइन आयोजना विवादमा परेको हो । नेपाल विद्युत् प्राधिकरण, नेपाल सरकार र एशियाली विकास बैंकको ऋण तथा अनुदान सहयोगमा निर्माण हुने तामाकोशीबाह्रविसे प्रशारणलाइन आयोजना मुआब्जाका कारण विवादमा परेको हो । मेलुङ गाउँपालिका४, भेड्पुमा पर्ने २ वटा टावरको मुआव्जा कस्ले लिने भन्ने बिषयमा आयोजनाको निर्माण सुरु नै नभई विवाद सुरु भएको हो । भेड्पुमा सो प्रशारणलाइनको ८ र ८२ नम्बरको २ वटा टावर निर्माण गर्नुपर्ने हुन्छ । सो टावरको लागि अधिग्रहण गर्ने जग्गाको मुआब्जा स्थानीय भोगचलनकर्ताले पाउनुपर्ने स्थानीय शिवप्रसाद भण्डारीले बताए । भेड्पुमा गुठी र स्थानीयको विवादको कारण हालसम्म नापी हुन सकेको छैन । सोही विवाद सल्टाउन बुधबार जिल्ला समन्वय समिति दोलखामा बसेको बैठकले भेड्पुमा निर्माणस्थल परेमा सो स्थानमा रहेको कुनैपनि नागरिकको जग्गाको नापी नभएको हुँदा मुआब्जा साविकका दर्ता, ७ नंफाराम र तिरो तिरेको रसिदका आधारमा बनेका पूर्वाधार छन् भने सो को नियमानुसारको क्षतिपूर्ती उपलब्ध गराउन सम्वन्धित निकायमा अनुरोध गर्ने निर्णय गरेको छ । सरकारको नियमानुसार मुआब्जा तथा क्षतिपूर्ती उपलब्ध गराईने तामाकोशीबाह्रबिसे प्रशारणलाइन आयोजनाका प्रमुख रमणदास शर्माले जानकारी दिए । प्रशारणलाइनको भारतीय ठेकेदार कम्पनी केइसी इन्टरनेशनल लिमिटेडले ठेक्का पाएको छ । रामेछापको फुलासीदेखि बाह्रबिसेसम्मको तामाकोशीबाह्रबिसे प्रशारणलाईनको करिब ४४ किलोमिटर लम्बाइको ठेक्का केइसी इन्टरनेशनलले १ करोड ७३ लाखमा लिएको हो । रामेछापको फुलासीदेखि बाह्रबिसेसम्म ११४ ओटा टावर बन्नेछन्, जसमध्ये रामेछापमा २ ओटा, दोलखामा ८५ ओटा र सिन्धुपाल्चोकमा २७ ओटा पर्दछन् । सन् २०१९ मे २० मा प्राधिकरणसँग सम्झौता भएको प्रसारणलाइन निर्माण १२ अक्टोबर २०२१ सम्ममा पूरा गर्नुपर्नेछ ।"
२४ घण्टामा २५ सय ६९ जनामा कोरोना संक्रमण : संक्रमितको संख्या दुई लाख नाघ्यो,काठमाडौं : पछिल्लो २४ घण्टामा २५ सय ६९ जनामा कोरोना भाइरस (कोभिड१९) संक्रमण पुष्टि भएको छ। यो सँगै नेपालमा संक्रमितको संख्या दुई लाख २ हजार ३२९ पुगेको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले बुधबार थप २५ सय ६९ जना थपिएसँगै संक्रमितको संख्या दुई लाख २ हजार ३२९ पुगेको जानकारी दिए। जसमध्ये १ लाख ६२ हजार २४३ जनाले कोरोना जितेका छन् । २४ घण्टामा १६ सय ६६ जनाले कोरोना जितेका छन् भने २६ जनाको मृत्यु भएको छ । योसँगै मृत्यु हुनेको संख्या ११ सय ७४ पुगेको छ । यस्तै मन्त्रालयका अनुसार देशभर सक्रिय संक्रमितको संख्या ३८ हजार ९१२ पुगेको छ । अहिले संस्थागत आइसोलेसनमा १० हजार ५१९ जना र होम आइसोलेसनमा २८ हजार ३९३ जना रहेका छन् । क्वारेन्टाइनमा १ हजार १०९ छन्। २४ घन्टामा १० हजार ८१ पीसीआर नमूना परीक्षण गरिएको छ। ३८२ जनाको आइसीयूमा र ९५ जनाको भेन्टिलेटरमा उपचार भइरहेको मन्त्रालयले जनाएको छ।
एक महिनामा २० लाख मुल्य बराबरको पटाका बरामद,"झापा : तिहार छठजस्ता पर्व नजिकिँदै गर्दा जिल्लामा चाडपर्वलाई लक्षित गरी छिमेकी मुलुक भारतका विभिन्न बजारबाट ल्याइएका पटाका प्रहरीले दैनिक रुपमा बरामद गर्दै आएको छ । खुल्ला सीमा क्षेत्र भएका कारण सीमा नाका बन्द भएपनि जील्लाका विभिन्न नाका हुँदै भारतबाट ल्याएर लुकाएर राखेको अवस्थामा प्रहरीले पटाका राखिएका स्थानमा छापा मार्ने कामलाई तीब्रता दिएको हो । गत असोज २३ गते देखि पटाका बरामद गर्न सुरु गरेको झापा जिल्ला प्रहरीले कार्त्तिक २४ गतेसम्म आइपुग्दा १ महिनाको अवधिमा २० लाख मुल्य बराबरको पटाका जिल्ला प्रहरी र्यालय झापाबाट खटिएको टोलीले बरामद गरेको छ । जिल्ला प्रहरी कार्यालय झापाका प्रवक्ता प्रहरी नायव उपरिक्षक राकेश थापाका अनुसार बरामद गरिएका पटाका २५ हजार मुल्य सम्मका छन् । पटाका अधिकांश सीमा आसपासका क्षेत्रबाट बरामद भएका छन् । पूर्वमा नकलबन्द नाका र पश्चिममा गौरिगञ्ज कोरोबारीसम्मै लुकिछिपि भारतबाट ल्याएर नेपालमा लुकाएर राखेको भन्ने सुचनाको आधारमै प्रहरीले बरामद गर्ने गरेको छ । प्रहरीले गत अशोज २३ गते देखि पटाका बरामद गर्न सुरु गर्दा भद्रपुर नगरपालिका वार्ड नं ३ बाट १ लाख ५० हजार रुपैयाँ मूल्य बराबरको पटाका प्रहरीले बरामद गरेको त्यसैगरि, अशोज २४ गते गौरादह ९ बाट २५ हजार मूल्य बराबरको पटाका प्रहरीले बरामद गरेको थियो । सीमावर्ती गौरीगञ्ज ३ बाट कात्र्तिक ३ गते ५५ हजार मूल्य बराबरको पटाका बरामद भएको थियो । कात्तिक ८ गते भद्रपुर ४ बाट ५५ हजार रुपैयाँ मूल्य बराबरको पटाका बरामद गरिएको जिल्ला प्रहरी कार्यालय झापाका प्रवक्ता थापाले बताए । गत कात्र्तिक १३ गते कचनकवल गाउँपालिका ४ बाट १ लाख मूल्य बराबरको पटाका प्रहरीले बरामद गरेको थियो । भारत बाट लुकाइछिपाइ ल्याएर घरमा राखेको अवस्थामा उक्त पटाका प्रहरीले बरामद गरेको हो । गत कार्त्तिक १८ गते मेचीनगर १० बाट ३ लाख ५० हजार मूल्य बराबरको पटाका प्रहरीले बरामद गरेको थियो । त्यसैगरि कात्र्तिक १९ गते बुधबार अर्जुनधारा ५ बाट १ लाख र मेचीनगर ५ बाट २ लाख मूल्य बराबरको पटाका नियन्त्रणमा लिइएको जिल्ला प्रहरी कार्यालय झापाले जनाएको छ । भारतबाट अवैध रुपमा नेपालतर्फ ल्याइँदै गरेको तथा लुकाई राखेको अवस्थामा प्रहरीले कार्तिक २० गते ३ लाख मूल्य बराबरको पटाका बरामद गरेको थियो । झापाको भद्रपुर ५ मा लुकाई राखेको अवस्थामा वडा प्रहरी कार्यालय भद्रपुरबाट खटिएको प्रहरी टोलीले उक्त पटाका बरामद गरेको थियो । गत २० गतेनै मेचीनगरबाट १ लाख पचासहजार र हल्दिबारी बाट ६० हजार मुल्य बराबरको पटाका प्रहरीले बरामद गरेको जनाएको छ । त्यसैगरी प्रहरीले २४ गते मंगलबार मात्र भद्रपुर नगरपालिका वडा नम्बर ८ मा भारत बाट लुकाइछिपाइ ल्याएर राखिएको अवस्थामा करिब ३ लाख २० हजार बराबरको पटाका बरामद गरेको छ । प्रवक्ता थापाका अनुसार बरामद गरिएको पटाका आवश्यक अनुसन्धान र कारबाहीका लागि जिल्ला प्रहरी कार्यालयमा राखिएको छ । बरामद गरिएका विभिन्न प्रकारका पटकाजन्य बस्तुहरुको अनुमानित नेपाली मुल्यांकन गरी राखिएको प्रवक्ता थापाले बताए । बरामद गरिएका पटाका आवश्यक अनुसन्धानका नजिकैका वडा प्रहरी कार्यालय र केही जिल्लामै राखिएको जिल्ला प्रहरी कार्यालय झापाले जनाएको छ । झिलीमिली बत्तीहरुको प्रयोग बढ्ने चाडपर्व नजिकिँदै गएको छ । यस्तो अवस्थामा पटाकाले विभिन्न दुर्घटना निम्त्याउ सक्ने भएकाले जिल्ला प्रहरी कार्यालय झापाले कुनै पनि हालतमा जिल्लामा पटाका भित्रिन नदिने उद्देश्यका साथ आशंका गरेका स्थानमा खोजीकार्य तीब्र पारिएको प्रवक्ता थापाले बताए । थापाका अनुसार पटाका तस्करी र लुकिछिपि बेचबिखन गर्नेलाई आवश्यक अनुसन्धान र कानुन बमोजिम कारबाही गरिने छ ।"
स्याङ्जामा देउसी भैलो खेल्न नपाइने,"स्याङजा : बढ्दो कोरोना संक्रमणका कारण देखाउँदै स्याङ्जा प्रशासनले यस वर्षको देउसी भैलोलगायतका सामूहिक भेटघाट र शुभकामना आदानप्रदानमा रोक लगाएको छ। तिहारको समयमा गरिने मनोरञ्जनात्मक कार्यहरु देउसी भैली, नाचगान, पीङ खेलाउनेलगायतका अन्य सामूहिक गतिविधि संचालन नगर्न प्रशासनको अनुरोध हो। चाडपर्व घरपरिवारभित्र मनाउन पनि प्रशासनको सुझाव छ। मठमन्दिर, चर्च, गुम्बा, मस्जिदलगायतका धार्मिक स्थलमा गरिने दैनिक पूजाआजा बाहेकका अन्य गतिविधि पनि नगर्न सुझाव दिएको छ। जिल्ला प्रशासन कार्यालयका प्रशासकिय अधिकृत नवराज बरालतद्धारा हस्ताक्षरित सूचनामा मेला महोत्वस नगर्न, सामाजिक तथा भौतिक दुरी कायम गर्ने, सार्वजानिक सवारीको सञ्चालनमा स्वास्थ्य सुरक्षा मापदण्ड पालना गर्ने, अनिवार्य मास्कको प्रयोग गर्ने, साबुनपानी तथा स्यानिटाइजरले हात धुने बानीको विकास गर्न उल्लेख छ। प्रशासनले सार्वजानिक शान्ति शुरक्षामा खलल पुर्याउने, जुवातास, पटका पडकाउने, आतिसबाजी र विक्रि वितरण गर्ने कार्य निषेध गरेको छ। उल्लेखित सूचना विपरितको क्रियाकलाप भए गरेको पाइएमा स्थानीय प्रशासन ऐन, २०२८ तथा संक्रामक रोग ऐन, २०२० बमोजिम कारवाही गरिने प्रशासनले जनाएको छ।"
चुरोटको निहुँमा हत्या,"पोखरा : चुरोटको निहुँमा झगडा हुँदा एकजनाको ज्यान गएको घटनामा संलग्नलाई प्रहरीले मंगलबार पक्रेको छ। पोखरामा दुई मजदुरबीच चुरोट हराएको भन्ने विषयमा भनाभन हुँदा एकले अर्कोलाई ढुंगाले प्रहार गरेको प्रहरीले जनाएको छ। सिन्धुलीको सुनकोसी गाउँपालिकाका २३ वर्षे नन्दलाल श्रेष्ठ दाङका २५ वर्षे कृष्ण चौधरीको हत्या आरोपमा पक्राउ परेको कास्की प्रहरीले बुधबार सार्वजनिक गरेको हो। नन्दलाल कवाडी संकलन गर्थे। कृष्णसँग उनको भेट त्यसै सन्दर्भमा भएको थियो। दुवै कवाडी संकलक रहेको कास्की प्रहरी प्रवक्ता डीएसपी सुवास हमालले जनाए। कात्तिक २२ गते शनिबार कृष्णले नन्दलाललाई आफू बस्ने पोखरा ६ बसुन्धरा पार्कको प्रतीक्षालयमा लगेको र त्यहीं उनीहरुको झगडा भएको कास्की प्रहरी प्रवक्ता हमालले बताएका छन्। आरोपितसँगको बयानका आधारमा हमालले जनाएअनुसार त्यस दिन दुवैले रक्सी खाएका थिए। प्रतीक्षालयमा कृष्ण ७ महिनाकी छोरीसहित बस्दा रहेछन्, हमालले भने, मेरी श्रीमतीले खाना पकाएकी छन्, गएर खाऊँ भनेर कृष्णले लिएर गएको रहेछ। प्रहरीकै भनाइमा दुवैले सौफी भन्ने रक्सी खाएर प्रतीक्षालय गएका थिए। त्यहाँ गएर पनि उनीहरुले थप त्यही रक्सी पिएको र चुरोट हरायो भन्ने विषयमा झगडा भएको थियो। खाना खाएपछि कृष्णकी श्रीमतीले चुरोट हराएको सुनाएपछि एक्कासि नन्दलाललाई कृष्णले किन चुरोट चोरेको ? भन्दै हिर्काएका थिए। त्यसक्रममा कृष्णले नन्दलाललाई चुलोको ढुंगा प्रहार गरे। नन्दलालले त्यही ढुंगा खोसेर कृष्णको टाउकोमा हानेको प्रहरीले जनाएको छ। कृष्ण घाइते भएको थाहा पाएर प्रहरीले उद्धार गरी पश्चिमाञ्चल क्षेत्रीय अस्पतालमा लगे पनि उनी बाँचेनन्। भोलिपल्ट बिहान ९ बजे उनको अस्पतालमै मृत्यु भएको थियो। घटनापछि बेत्तपा नन्दलाललाई तनहुँको आँबुखैरेनीमा मंगलबार त्यहाँको प्रहरीले समातेर कास्कीलाई बुझाएको हो। नन्दलालविरुद्ध कर्तव्य ज्यान मुद्दा दर्ता गरी अनुसन्धान अगाडि बढाइएको जिल्ला प्रहरी कार्यालय कास्कीका प्रहरी नायब उपरीक्षक (डिएसपी) सुवास हमालले जानकारी दिएका छन्। प्रहरीका अनुसार साथीसँग झगडा गरे पनि उनको मृत्युको लख नन्नलालले काटेका थिएनन्। आफ्नो रिक्साको माया मार्न नसकी त्यही रिक्सा चढेर तनहुँ पुगेको भेटियो, डीएसपी हमालले भने, हामी मुद्दा दर्ता गरिसकेका छौं, प्रतिवादीले हत्या स्वीकारिसकेको अवस्था छ। नन्नलाल ती पांग्रे रिक्सा लिएर असोज पहिलो साता पोखरा आएका थिए।"
महोत्तरीमा काठसहित दुईजना तस्कर पक्राउ,"बर्दिबास : महोत्तरीको बाँके जंगलबाट दुईजना काठ तस्कर पक्राउ परेका छन् । पक्राउ पर्नेमा सर्लाहीको हरिपूर्वाका गणन राय र हीरा साह रहेको डिभिवन वन कार्यालय महोत्तरीका प्रमुख हेमन्त प्रसाद साहले जनाए । साइकलमा काठ तस्करी गर्दै लैजाँदै गर्दा हाईवे सुरक्षामा खटिएका इलाका प्रहरी कार्यालय बर्दिबासका डीएसपी राजन चापागाईको नेतृत्व टोलीलाई देखेर साइकल र काठ छाँडेर उनीहरु भागेका थिए । प्रहरीले वन कार्यालयमा जानकारी गराएपछि त्यहाँबाट खटिएको वन सुरक्षा गस्तीको टोलीले जंगलमा लुकेर बसेका दुई तस्करलाई राती नै नियन्त्रणमा लिएको थियो । पक्राउ परेका तस्करहरुबाट ८४७ क्वीफिट सालको ३ जान गोलीया र तीन वटा साइकल बरामद भएको छ ।वनमा हानिनोक्सानी पुर्याउने तस्करमाथि हामीले निगरानीमा राखेका छौं, 'प्रमुख साहले भने,चार्डपर्वको मौका छोपेर रुख काटेर काठ तस्करी गर्न तस्करहरु वनमा पस्ने गरेको सूचना छ ।'"
ट्युबमार्फत महाकाली तरेर भारत गएका चार नेपाली पक्राउ,"बैतडी : महाकाली नदीमा ट्युबबाट भारत प्रवेश गरेका चार जना नेपालीलाई भारतीय प्रहरीले गिरफ्तार गरेको छ । सीमा नाका बन्द भएको बेला ट्युबबाट भारत गयरहेका चारजनालाई भारतीय प्रहरी र एसएसबीको संयुक्त टोलीले मंगलबार नियन्त्रणमा लिएको भारतीय पत्रकार प्रमोद भट्टले जानकारी दिए । मजदुरीका लागि भारत गएका उनीहरुलाई भारतीय प्रहरीले पक्राउ गरेको हो । अवैध रुपमा भारत प्रवेश गरेको भन्दै बझाङका पुस्कर बोहरा, गजेन्द्र बोहरा, जनक बोहरा र बीरबहादुर बोहरालाई पक्राउ गरिएको भारतीय प्रहरीलाई उद्धृत गर्दै भारतीय पत्रकार भट्टले जानकारी दिए । पक्राउ परेका चारैजनालाई आज अदालतमा पेश गरिने उनले बताए । सीमा नाका झुलाघाट बन्द हुँदा रोजगारीका लागि भारत जानेहरु महाकालीमा ट्युब मार्फत जाने गरेका छन् । स्वदेशमा रोजगारी नपाएको भन्दै सैयौं मजदुर कोरोना कहरकाबीच भारत गइरहेका छन् । झुलाघाट नाका बन्द हुँदा उनीहरु महाकालीमा ट्युबमार्फत तरेर भारत जाने गरेका छन् । ट्युबमार्फत भारत प्रवेश गरेकाहरुलाई भारतीय प्रहरीले अवैध रुपमा प्रवेश गरेको भन्दै पक्राउ गर्ने गरेको छ ।"
भेरी करिडोरमा दर्जन पुल,"जाजरकोट : भेरी करिडोरमा मोटरेबल पुल निर्माण कार्य अन्तिम चरणमा पुगेको छ। जाजरकोट खण्डमा एकैसाथ एक दर्जन पुल निर्माण भइरहेको छ। छिन्चुजाजरकोटबाट डोल्पा जोडिने करिडोरमा एकैसाथ दर्जन पुलको निर्माण सम्पन्न हुन लागेको सडक डिभिजन कार्यालय चौरजहारीका प्रमुख नरेन्द्र भट्टले बताए। भेरी करिडोरअन्तर्गत छेडाखलंगा सडकको स्तरोन्नति गर्ने उद्देश्यले पक्की पुलको निर्माण थालिएको थियो। तीन वर्षअघि पुल निर्माण सम्झौता भएको थियो। रसुवा सूर्य कन्स्ट्रक्सन जेभीले ३६ किलोमिटर क्षेत्र भित्रपर्ने सोही सडकको छेडाखलंगा सडकखण्डका ६ वटा पुल बनाउने गरी २२ करोडमा ठेक्का लिएको छ। छेडाचौरखलंगा खण्डमा निर्माणाधीन ६ वटा पुलको काम अन्तिम चरणमा पुगेको छ। पुलको डिजाइन इस्टमेटमा केही समस्या आएपछि निर्माण कार्य निर्धारित समयभन्दा केही ढिलाइ भएको रसुवा सूर्य कन्स्ट्रक्सन जेभीका सञ्चालक सूर्यबहादुर खड्काले बताए। भेरी करिडोरअन्तर्गत जाजरकोटडोल्पा सडक खण्डमा यातायात सञ्चालनका लागि १३ वटा पक्की पुल निर्माण कार्य अगाडि बढेको छ। यो सडक खण्डको पासागाडदेखि नलगाड नगरको तल्लुसम्म सातवटा मोटरेबल पक्की पुलको लागि बोलपत्र आब्हन भएर काम सुरु भएको डिभिजनका प्रमुख भट्टले बताए। उनका अनुसार पिप्लेखोला, छर्रेखोला, नलगाड नदी, झुर्मेखोला, मैदेखोला (खुमाउरी), त्राँत्रगाड खोला र ताँसुखोला (चौखा)मा पुल निर्माणका लागि प्रक्रिया अघि बढेको छ। नलगाड नदी र झुर्मेखोलामा पुस मसान्तभित्र पुल निर्माण सम्पन्न गर्ने लक्ष्य लिइएको छ। सातवटा पुल ३० महिनाभित्र निर्माण कार्य पूरा गर्ने लक्ष्यका साथ काममा जुटिरहेको भट्टले बताए। त्यस्तै, डोल्पा सडकखण्डको रूपगाड, त्रिपुराकोट, खदाङ, लगगाड र करपगाडमा पनि मोटेरेबल पुल निर्माणका लागि बोलपत्र आह्वान भएर पुल निर्माणको प्रक्रिया अघि बढेको भट्टको भनाइ छ। उनका अनुसार एक वर्षभित्र निर्माण कार्य पूरा गर्ने उद्देश्यका साथ ठेक्का खोलेर कामको सुरु भएको छ। सडक निर्माण कार्य सुरु भएको करिब १४ वर्षपछि पुल निर्माणको प्रक्रिया सुरु भएको हो। जाजरकोटको पासागाडबाट रिम्नासम्मका लागि सडक कालोपत्रेको काम सुरु गरिएको छ। भारतको रूपैडिया र चीनको मरिम्ला धो जोड्ने यो रणनीतिक सडक हो।"
नबाँडी कुहियो राहत,"इलाम : विपन्न परिवारलाई वितरण गर्न ल्याइएको चामल कुहिएको छ। कोरोना संक्रमणका बेला ल्याइएको ८ हजार किलोभन्दा बढी चामल खान अयोग्य भएको छ। इलामको सूर्योदय नगरपालिकाले वितरण गर्ने तयारी गरेको ८ हजार ६ सय ७५ किलो चामल र १ सय ५० किलो दाल कुहिएको हो। सो नगरले पहिलो चरणमा राहत वितरण गरेपछि बाँकी खाद्यान्न स्टोरमा थन्क्याएको थियो। नगरले पहिलो चरणमा २१ हजार ६ सय ५ किलो चामल वितरण गरेको थियो। त्यसैगरी १ हजार ४ सय ६० किलो नुन, २ हजार थान साबुन, १ हजार ४ सय ६० लिटर खाने तेल वितरण गरेको सूर्योदय नगरका विपद व्यवस्थापन समिति सचिव ईश्वरी अधिकारीले जानकारी दिए। बाँकी चामल र दाल स्टोरमा रहेको तर खान अयोग्य भएको उनले बताए। नगरले कोरोना रोकथाम तथा नियन्त्रणका लागि स्थापना गरेको कोरोना कोषमार्फत असार मसान्तसम्ममा क्वारेन्टाइन, स्वास्थ्य सामग्री यातायातमा ७५ लाख ६६ हजार ७ सय ८ रुपैयाँ खर्च गरेको छ। सो कोषमा संघीय र प्रदेश सरकार, जिल्ला प्रशासन कार्यालय इलाम, नगरका जनप्रतिनिधि, कर्मचारी र विभिन्न व्यक्ति र संघसंस्थाबाट ८७ लाख ९ हजार २७ रुर्पयाँ जम्मा भएको थियो। असार मसान्तसम्ममा सो कोषमा १० लाख ५ हजार ९८ रुपैयाँ बचत रहेको बताइएको छ। असारयताको खर्च विवरण भने अझै सार्वजनिक गरिएको छैन।"
लुम्बिनी प्रदेशको राजधानी राप्ती उपत्यका (फोटो फिचर),"दाङ : दाङको राप्ती गाउँपालिका, गढवा गाउँपालिका, लमही नगरपालिका र अर्घाखाँचीको शितगंगा नगरपालिका क्षेत्र जोडिएको राप्ती नदीको तटीय क्षेत्रलाई लुम्बिनी प्रदेशले स्थायी राजधानी बनाएको छ। चार जिल्लाको उपत्यका संगमस्थल यो क्षेत्र दाङ, प्युठान, रोल्पा र अर्घाखाँचीलाई समेटेर बनेको छ। लुम्बिनीको राजधानी बन्ने भएपछि चर्चामा आएको यो उपत्यकालाई पर्यटकीय स्थलका रुपमा पनि चिन्न सकिन्छ। यही उपत्यका क्षेत्रका केही सुन्दर तस्बिरहरु।"
म्याग्दीमा बेपत्ता किशोरको तीन दिनपछि शव भेटियो,बेनी : म्याग्दी नदीमा डुबेर एक किशोरको ज्यान गएको छ । नदीमा डुबेर बेपत्ता भएका मंगला५ टिकावाङका १६ वर्षीय शंकर विकको शव बुधबार बिहान तीन दिनपछि फेला परेको हो । पोखरास्थित कालीका गणबाट आएको गोटाखोर टोलीले तलाउबाट बिकको शव निकालेको सशस्त्र प्रहरी बल आश्रित गुल्म म्याग्दीका प्रहरी नायब उपरीक्षक हरिबहादुर गुरुङले बताए । १२१५ फिट गहिरो तलाउबाट शव निकालिएको थियो । छिसबाङस्थित म्याग्दी नदीमा सोमबार पौडी खेल्ने क्रममा विक बेपत्ता भएका थिए । जनपथ प्रहरी र स्थानीयले खोजी गर्दा नभेटिएपछि गाउँपालिका र जिल्ला प्रशासन कार्यालयमार्फत गोटाखोर टोली मगाइएको थियो । गृह मन्त्रालयसँग समन्वय गरी मगाइएको गोटाखोर टोलीले नदीको दहमा डुबेको अवस्थामा शव फेला पारेको प्रजिअ उमाकान्त अधिकारीले बताए ।
"भक्तपुरमा कोरोना : आइसोलेसन रित्तिदै, संक्रमित सबै घरमा","भक्तपुर : भक्तपुरमा दिनको १०० भन्दा बढी नयाँ कोरोना सङ्क्रमित थपिए पनि कोरोना सङ्क्रमितको उपचारका लागि खोलिएका आइसोलेसन केन्द्र भने रित्तिन थालेका छन् । कोरोना सङ्क्रमितले होम आइसोलेसन रोज्ने क्रम बढेसँगै सङ्क्रमितको सङ्ख्या दिनानुदिन बढे पनि आइसोलेसेन केन्द्र भने रित्तिन थालेका हुन् । भक्तपुरका विभिन्न आइसोलेसन केन्द्रमा ८७१ श्यया छन् तर मङ्गलबार दिउँसोसम्म ती केन्द्रमा जम्मा ५९ जना उपचाररत छन् । भक्तपुर अस्पतालमा १५, भक्तपुर क्यान्सर अस्पतालमा छ, सैनिक आवासीय महाविद्यालयमा १५०, डा इवामुरा अस्पतालमा चार, सिद्धि स्मृति अस्पतालमा एक, जनस्वास्थ्य च्याम्हसिंहमा दुई, ब्रह्मायणी आइसोलेसन केन्द्रमा ७५, केएमसी अस्पताल दुवाकोटमा १५०, सैनिक अन्तर्राष्ट्रिय शिक्षालय खरिपाटीमा १३०, खानेपानी तालीम केन्द्र तेलकोटमा २३, विद्युत् प्राधिकरण तालीम केन्द्र खरिपाटीमा २०० श्ययाको आइसोलेसन केन्द्र छ । त्यसैगरी समिट अस्पतालमा १०, बीपी आँखा अस्पतालमा एक, आरोग्य अस्पतालमा चार, नागरिक सामुदायिक अस्पतालमा तीन, मध्यपुर अस्पतालमा १३, नेपाल कोरियामैत्री नगरपालिका अस्पतालमा नौ, कृषि विकास बैंकको तालीम केन्द्र बोडेमा ५० र वीर दल गण सूर्यविनायकमा ७५ श्ययाको आइसोलेसन केन्द्र रहेको छ । तीमध्ये भक्तपुर अस्पतालमा पाँच पुरुष र एक महिला गरी छ, सैनिक महाविद्यालयमा १२ पुरुष र एक महिला गरी १३, ब्रह्मायणीमा पाँच पुरुष र तीन महिला गरी आठ, केएमसी अस्पतालमा तीन पुरुष र तीन महिला गरी छ, सैनिक अन्तर्राष्ट्रिय शिक्षालयमा एक पुरुष तथा विद्युत् प्राधिकरण तालीम केन्द्रमा एक पुरुष सङ्क्रमित उपचाररत छन् । त्यसैगरी नेपाल कोरियामैत्री नगरपालिका अस्पतालमा तीन पुरुष र चार महिला गरी सात, मध्यपुर अस्पतालमा चार पुरुष र एक महिला गरी पाँच तथा कृषि विकास बैंकको तालीम केन्द्र बोडेमा सात पुरुष र पाँच महिला गरी १२ सङ्क्रमित छन् । आइसोलेसन केन्द्रका बाँकी श्यया खाली छन् । सरकारले कोरोना सङ्क्रमण बढेसँगै होम आइसोलेसनमा बस्न सक्ने निर्देशिका जारी गरेपछि अधिकांश सङ्क्रमितको पहिलो रोजाइ होम आइसोलेसन हुने गरेको छ । शुरुमा सरकारले कोरोना सङ्क्रमितको निःशुल्क उपचार नगर्ने निर्णय गरेकाले पनि सङ्क्रमित होम आइसोलेसनमा बस्न थालेको सरोकारवाला बताउँछन् । दशैं तिहारजस्ता ठूला चाडपर्वका कारण पनि सङ्क्रमितले होम आइसोलेसन राजेको हुनसक्ने स्वास्थ्य कार्यालय प्रमुख कृष्णबहादुर मिजारले बताउनुभयो । 'सङ्क्रमितले किन अस्पताल गएर उपचार नलिएको त्यो कुरो त हामीलाई भन्दा सङ्क्रमितलाई नै थाहा होला । सायद शुल्क लाग्ने र शुल्क पनि अलि बढी नै खर्च हुने भएकाले पनि घरमै सुरक्षितरुपमै आवश्यक औषधि लिएर बसेका होला,' उनले भने । होम आइसोलेसनमा बसे पनि सङ्क्रमितको स्वास्थ्य अवस्थाका बारेमा नियमित जानकारी लिइरहेको मिजारले बताए । उनले स्थानीय तहका स्वास्थ्य केन्द्रमार्फत सङ्क्रमितको जानकारी लिइरहेको जानकारी दिए । उनले भने, 'घरमै बसेका सङ्क्रमितको निगरानी स्वास्थ्य उपचार स्थिति कस्तो छ भन्नेबारे स्थानीय तहका स्थानीय स्वास्थ्यकर्मीमार्फत फलोअप गरेर आवश्यक उपचार दिइरहनुका साथै थप उपचार गर्नुपरे कुन अस्पताल लैजाने, के गर्ने सबै उहाँहरुले जिम्मा लिएर गरिरहेको अवस्था छ ।' यसैगरी भक्तपुरमा आइसीयु र भेन्टिलेटरसमेत खाली रहेका छन् । जिल्लामा १९ वटा आइसियु श्यया छन् तीमध्ये छ वटामात्र भरिएका छन्, बाँकी १३ वटा खाली छन् । जिल्लाको कोभिड अस्पताल भक्तपुर अस्पतालमा चार वटा आइसीयु शैया भए पनि यहाँ तीन पुरुष र दुई महिला गरी पाँचजनाको उपचार भइरहेको छ । नेपाल कोरियामैत्री नगरपालिका अस्पतालको आठ वटा आइसियु श्ययामध्ये एक पुरुषको मात्र उपचार भइरहेको छ । बाँकी आइसीयु खाली छन् । केएमसी अस्पतालमा सात आइसीयु शैया कोभिडका बिरामीलाई छुट्याए पनि यहाँको सबै शैया खाली रहेको मिजारले जानकारी दिए। स्वास्थ्य कार्यालयका अनुसार भक्तपुरका विभिन्न अस्पतालका भेन्टिलेटरमध्ये १२ वटा कोभिड१९ का बिरामीका लागि छुट्याइएको छ तर तीमध्ये भक्तपुर अस्पतालको तीन वटामा दुई वटामात्र उपयोग भएको छ । यहाँ एक महिला र एक पुरुषको भेन्टिलेटरमा उपचार भइरहेको छ । त्यस्तै केएमसी दुवाकोटको तीन र नेपाल कोरियामैत्री नगरपालिका अस्पतालको छ वटा भेन्टिलेटर खाली रहेको छ । रासस"
महाकाली तरेर भारत गएका चार नेपाली पक्राउ,"बैतडी : अवैधरुपमा भारत प्रवेश गरेको भन्दै चार नेपालीलाई भारतीय प्रहरीले पक्राउ गरेको छ । बैतडीसँग सीमा जोडिएको झुलाघाट नाका बन्द हुँदा महाकाली नदीमा ट्युबबाट भारत प्रवेश गरेका बझाङका चार नेपालीलाई भारतीय प्रहरीले पक्राउ गरेको हो । पक्राउपर्नेमा बझाङको बुंगल नगरपालिकाका पुस्कर बोहरा, गजेन्द्र बोहरा, जनक बोहरा र बीरबहादुर बोहरा रहेका भारतीय प्रहरीलाई उदृत गर्दै भारतीय पत्रकार प्रमोद भट्टले जानकारी दिए । सीमानाका बन्द भएका बेला ट्युबबाट भारत गइरहेका चारजनालाई भारतीय प्रहरी र एसएसबीको संयुक्त टोलीले मंगलबार नियन्त्रणमा लिएको र उनीहरु चारैलाई बुधबार अदालतमा पेश गरिने जनाइएको छ । सीमानाका झुलाघाट बन्द हुँदा रोजगारीका लागि भारत जानेहरु महाकालीमा ट्युबमार्फत जाने गरेका छन् । स्वदेशमा रोजगारी नपाएको भन्दै सैयौं मजदुर कोरोना कहरका बीच भारत गईरहेका छन् । झुलाघाट नाका बन्द हुँदा उनीहरु महाकालीमा ट्युबमा मार्फत तरेर भारत जाने गरेका छन् । रासस"
अझै बनेनन् कोटेश्वरकलङ्की सडकका तीन पुल,"काठमाडौं : चक्रपथको कोटेश्वरकलङ्की खण्डका विभिन्न स्थानमा दुई वर्ष पहिले निर्माण सुरु भएका पुल अझै सम्पन्न भइसकेका छैनन्। चीन सरकारको सहयोगमा विस्तार भएको सो सडकमा नेपाल सरकारले दुई वर्ष पहिले छ स्थानमा आकाशेपुल निर्माण गर्न थालेको थियो। तीमध्ये तीन स्थानमा सम्पन्न भए पनि तीन स्थानमा डिजाइनमा समस्या पाइएकाले अघि नबढेको काठमाडौं चक्रपथ योजनाका प्रमुख अर्जुन सुवालले बताए। उनका अनुसार पुल निर्माणको अवधि तीन महिना बाँकी भए पनि डिजाइनको समस्याका कारण सो अवधिमा सकिने देखिँदैन। अहिले डिजाइन सच्याउने काम भइसकेको उनले बताए। उनले भने, 'डिजाइनको कुरा हाम्रो समस्या भएकाले अवधि थप हुनेछ।' चिनियाँ निर्माण कम्पनीले तीन ठाउँमा पुल निर्माण गरेकामा नेपाल सरकारले थप छ ठाउँमा आकाशे पुलको निर्माण सुरु गरेको थियो। कम्पनीले कोटेश्वर, बागडोल र ग्वार्कोमा पुल बनाएको थियो। यी पुल मात्रै पर्याप्त नभएको र पैदलयात्रुलाई सडक वारपार गर्न कठीन भएकाले सडक विभागले एकएक किलोमिटरको दूरीमा पर्ने गरी थप स्थानमा पुल निर्माण गरेको थियो। अहिलेसम्म बालकुमारी, सातदोबाटो र एकान्तकुनामा सम्पन्न भइसकेको छ। सानेपा, बल्खु र महालक्ष्मीस्थानमा सच्याइएको डिजाइनअनुसार निर्माण गरिने प्रमुख सुवालले जानकारी दिए। विसं २०७१ मा कोटेश्वरकलङ्की सडकको विस्तार सुरु भएकामा विसं २०७५ मा सम्पन्न भएर नेपाल सरकारलाई हस्तान्तरण भएको थियो। सोही सडकमा (खसीबजारदेखि कलङ्की चोकसम्म) नेपालमा नै पहिलो पटक अण्डर पास समेत निर्माण भएको थियो। चीन सरकारले नै चक्रपथको दोस्रो खण्डका रुपमा कलङ्कीदेखि चाबहिल सडक बिस्तार गर्ने भएको छ। चिनियाँ पक्षलाई हस्तान्तरण गर्न सडक विभागले सडक निर्माणस्थलमा रहेका संरचना हटाउने काम गरिरहेको छ।"
उपेक्षामा आयुर्वेद औषधालय,"जनकपुरधाम : देशमा संघीयताको कार्यान्वयनसँगै तीन तहको सरकार स्थापना भएको छ । सरकारले पुरानो संचरनालाई स्तरोन्नती गरी थप सुविधा सम्पन्न बनाउने योजना बनाएर अघि बढ्दैछ । साविकको जनकपुर अञ्चल अस्पतालको व्यवस्थापन तथा सञ्चालनको जिम्मा प्रदेश सरकारलाई आएपछि समाजिक विकास मन्त्रालयले स्तरोन्नति गरी प्रादेशिक अस्पतालमा रुपान्तरण गरेको छ । तर अञ्चलस्तरीय जनकपुर आयुर्वेद औषधालयलाई घटुवा गरेर जनकपुर आयुर्वेद औषधालयमा परिणत गरेको छ । कोरोना संक्रमण व्यवस्थापन, नियन्त्रण तथा सचेतनामा सरकारले अस्पतालाई औषधि, उपकरणलगायत आवश्यक पुर्वाधार विकासको लागि ठूलो रकम खर्चिए पनि आयुर्वेदलाई हेला गरेको छ । जनकपुरधाम उपमहानगरपालिका १४ मुजेलियास्थित जनकपुर आयुर्वेद औषधालयमा शैया अभावमा चिकित्सकले बिरामीहरुलाई बहिरंग (ओपिडी) उपचार सेवाबाहेक अन्य सेवा दिन सकेको छैन् । अन्तरंग (ईमेरजेन्सी) सेवाका लागि बेड स्थापना नगरिनुले सरकारले आयुर्वेदमा गरेको उपेक्षा स्पष्ट हुन्छ, जनकपुर आयुर्वेद औषधालयकी प्रमुख सिमा झाले भनिन, 'म यहाँ आएदेखि नै दैनिक बहिरंग (ओपिडी) बाहेक अन्य भरपर्दो सेवा दिन असमर्थ छौं, हामीसँग भौतिक पूर्वाधारदेखि लिएर औषधि, उपकरणको समेत अभाव छ । सेवा प्रवाहका लागि चाहिने आवश्यक जनशक्ति र पूर्वाधार बिकासको अभावमा ओपिडी सेवा मात्र सञ्चालन गरिरहेका छौं । संघीय, प्रदेश र स्थानीय सरकारको वार्षिक नीति तथा कार्यक्रममा आयुर्वेदिक औषधि र उपचारमा प्राथमिकता दिने प्रतिबद्धता जनाउँदै आएपनि व्यवहारमा आयुर्वेदिक औषधालय अझै उपेक्षामा परिरहेको छ । प्रदेश २ सरकारले आव २०७५०७६ मा प्रादेशिक अस्पताललाई १५० शैयाको प्रादेशिक अस्पताल बनाउने नीति ल्याएपनि अझै कार्यान्वयनमा सरकार गम्भीर बनेको छैन् । २०६० सालमा स्थापित जनकपुर अञ्चल आयुर्वेद औषधालय आफ्नै भवनमा सञ्चालन रहेपनि अझै शैया स्थापना भएको छैन । हाल औषधालयमा १ आयुर्वेदिक चिकित्सक, १ कविराज र १ वैद्य सहित जम्मा ७ जना कर्मचारी कार्यरत छन् । अस्पतालले ल्याव, थेरापी, एक्सरे, अल्ट्रासाउन्ड, अप्रेसन थिएटर, युएसजी, पञ्चकर्म, क्षारसुत्र आदि स्थापना भएकै छैन । आर्थिक वर्ष २०७५०७६ मा ५० लाखको उपकरण तथा फर्निचर सामग्री खरिद गरिएपनि औषधालयको स्तरोन्नती हुँदा दुई वर्षदेखि थन्क्याइएको छ । चिकित्सकीय र पूर्वाधार बिकासको अभावमा उपकरणहरु प्रयोग विहिन भएको छ, वरिष्ठ कविराज निरिक्षक बच्चेलाल साहले भने, बिरानो र असहज स्थानमा भएकोले फाट्टफुट्ट बिरामीहरु मात्र सोधखोज गरेर उपचारका लागि औषधालय सम्म आउँछ ।' भरपर्दो र दिगो औषधि उपचारका लागि मानिसले आयुर्वेदिक उपचार पद्धतिमा विश्वास गरेपनि अस्पतालको स्तरोन्नति र प्रचारप्रसारको अभावमा धेरैले उपचार सेवाबारे जानकारी नपाएको बताए । साहले आफूहरुले औषधि खरिदका लागि मन्त्रालयलसँग माग गरेपनि कुनै सुनुवाई नगरिएको कारणले समस्या आएको बताए। पछिल्लो समय आयुर्वेदिक औषधि र उपचारप्रति आकर्षण बढिरहेको भएपनि सरकारको प्रतिबद्धता अनुरुप अस्पताल निर्माण गरेर उपचार सेवा दिलाउन नसक्दा विरामीले उक्त सेवा भने पाउन नसकेको उपचार गराउन आएका जनकपुर १४ का रामछविला मण्डलले बताए । अस्पतालले गत वर्षदेखि स्वास्थ्य जीवन, योग शिविर, ज्येष्ठ नागरिक र गाउँघर क्लिनिक आदि कार्यक्रम सञ्चालन गर्ने गरेको छ । जनकपुर अञ्चल आयुर्वेद अस्पतालमा ४६ प्रकारको आयुर्वेदिक औषधि उपलब्ध हुँदै आएकोमा हाल बिरामीहलाई चेकजाँच पछि २३ प्रकारका आयुर्वेदिक औषधिहरु मात्र निःशुल्क उपलब्ध गराउने गरेको वैद्य निरीक्षक कविराज भोला महतोले बताए । धेरैले आयुर्वेद अस्पतालमा निःशुल्क उपचार हुन्छ, औषधि पनि निःशुल्क पाइन्छ भनेर आउँछन, तर यहाँ पहिले जस्तौ सबै औषधि उपलब्ध हुँदैन, 'हतोले भने, कोरोनामा जडीबुटीको उपयोग गर्नुपर्ने विज्ञको सुझाव भएपनि प्रदेश सरकारको दृष्टि पुग्न सकेको छैन । कोरोनाबाट बच्न सर्वसधारण दिनहुँ प्रदेश आयुर्वेद औषधालयमा रोग प्रतिरोधात्मक क्षमता बढाउने औषधी माग्न आउने गरेपनि बजेट अभावका कारण माग अनुसार दिन सकिएको छैन् । नेपालको संविधान र जनस्वास्थ्य ऐन २०७५ मा परम्परागत स्वास्थ्य र आयुर्वेदलाई जगेर्ना गर्ने भनिए पनि यसलाई व्यवहारिक र व्यावसायिक बनाउन नसकिएको सरोकारबालाहरुको गुनासो छ ।"
गाँजासहित दुई महिला पक्राउ,विराटनगर : विराटनगरबाट साढे पाँच किलोग्राम बढी लागुऔषध गाँजासहित दुई महिला पक्राउ परेका छन् । प्रदेश १ प्रहरी कार्यालय विराटनगरबाट खटिएको विशेष टोलीले विराटनगर महानगरपालिका४ कञ्चनबारीबाट उनीहरुलाई मंगलबार दिउँसो १ बजेतिर पक्राउ गरेको हो । पक्राउ पर्नेमा धनकुटाको साँगुरीगढी गाउँपालिका९ की ४० वर्षीया सीता राई र साँगुरीगढी१ की २० वर्षीया वविता राई रहेको प्रदेश १ प्रहरी कार्यालय विराटनगरका प्रवक्ता डीएसपी कवीन्द्र कार्कीले जानकारी दिए । उनका अनुसार पक्राउ परेका महिलाहरु सुनसरीको पकलीमा बस्दै आएको खुलेको छ । टेम्पोबाट झरेर पैदल हिँडिरहेको अवस्थामा दुवै जनालाई पक्राउ गरिएको कार्कीले बताए । उनका अनुसार पक्राउ परेकाहरुले बोकेको जेब्रा झोलामा पाँचवटा पोका बनाएर राखेको अवस्थामा पाँच किलो सात सय ग्राम गाँजा बरामद भएको छ । दुवै जनालाई आवश्यक कारबाहीका लागि जिल्ला प्रहरी कार्यालय मोरङमा बुझाइएको छ । उनीहरुले गाँजा कहाँबाट ल्याएको र कहाँसम्म लिएर गएका हुन् भन्ने खुल्न बाँकी रहेको प्रहरीले जनाएको छ । तर दुवै जना लामो समयदेखि कानुनद्धारा प्रतिबन्धित गाँजाको ओसारपसार र कारोबारमा संलग्न रहेको दाबी प्रहरीको छ । बरामद भएको गाँजा ।
दक्षिण एशियाली राष्ट्रमध्ये नेपालमा कोरोना संक्रमणमुक्त हुने दर कम,"नेपालमा कोरोना भाइरसबाट संक्रमणमुक्त हुने दर तुलनात्मक रूपमा कम रहेको हुँदा हिउँदमा चिन्ताजनक अवस्था आउनसक्ने विज्ञहरूले बताएका छन्। नेपालमा संक्रमणको उच्च अवस्था 'पिक टाइम' अक्टोबरको अन्त्यतिर पार गरिसकेको भए पनि जाडो याम सुरु भएसँगै अर्को पिक टाइम आउने सम्भावना रहेको उनीहरूको मत छ। दक्षिण एशियाली देशहरूको तुलना गर्दा नेपालको संक्रमणमुक्त हुने दर छैठौँ स्थानमा छ। नेपालमा संक्रमित हुनेको संख्या १,९९,७६० पुग्दा १,६०,५७७ जना अर्थात् ८० प्रतिशत संक्रमणमुक्त भएका छन्। स्वास्थ्य तथा जनसंख्या मन्त्रालयका अवैतनिक सल्लाहकार डासुरेश तिवारीका अनुसार जाडो याम नजिकिँदा सङ्क्रमणमुक्त हुने दर बढाउने चुनौती रहेको छ । यो दर पछिल्लो तीन सातामा करिब दोबरले बढेको भए पनि अन्य दक्षिण एशियाली मुलुकको तुलनामा नेपाल पछाडि रहेको उनी बताउँछन्। 'कोरोनाभाइरसका कारण पहिला नै चुनौती छ । त्यसबाहेक जाडो बढेसँगै स्वासप्रश्वाससम्बन्धी सङ्क्रमणको समस्या पनि बढ्छ र वृद्धवृद्धामा समस्या देखिएसँगै मृत्युदर पनि बढ्छ। यसले गर्दा हामीमाझ चुनौती झन् धेरै छ,' डा तिवारीले भने। उनले व्यवस्थापकको कमजोरीका कारण नेपालमा सङ्क्रमितहरू अन्य देशमा भन्दा लामो समय उपचारमा बस्ने र त्यसले सङ्क्रमणमुक्त हुने दर कम देखिने बताए। दक्षिण एशियाली मुलुकमध्ये पाकिस्तानमा कोरोनाभाइरसबाट सङ्क्रमणमुक्त हुने दर सबैभन्दा राम्रो रहेको छ। सुरुमा संक्रमित हुने र मृत्युदर धेरै रहेको पाकिस्तानमा संक्रमणमुक्त हुने दर ९३६ प्रतिशत रहेको छ। त्यसपछि माल्दिभ्समा ९३ प्रतिशत रहेको छ। विश्वकै दोस्रो नम्बरमा सक्रिय संक्रमित रहेको भारतको दर नेपालको भन्दा राम्रो छ । त्यहाँ ९२ प्रतिशत संक्रमणमुक्त भएका छन्। केही अध्ययनहरूले भारतमा संक्रमितको संख्या गएको सेप्टेम्बर महिनामा नै उच्च रहेको देखाएका थिए। त्यसकै हाराहारी भुटानमा पनि हुने दर ९१ प्रतिशत रहेको छ। मृत्युदर सबैभन्दा धेरै रहेको अफगानिस्तानमा पनि संक्रमणमुक्त हुने दर भने नेपालको भन्दा राम्रो रहेको छ । नेपालमा अहिले संक्रमणमुक्त हुने दर ८० प्रतिशत रहेको छ भने अफगानिस्तानमा ८३३ प्रतिशत रहेको छ । नेपालपछि संक्रमणमुक्त हुने दर बंगलादेश र श्रीलङ्कामा कम रहेको छ। बंगलादेशमा त्यो दर ७९९ प्रतिशत रहेको छ भने श्रीलङ्कामा ४७ प्रतिशत रहेको छ। परीक्षण संख्या कम भएको र चाडबाडका बीच कन्ट्याक्ट ट्रेसिङ पनि कम भएको एवम् सशुल्क परीक्षणका कारण सङ्क्रमित र मृत्यु हुनेको सङ्ख्या कृत्रिम देखिएको सङ्क्रामक रोग विशेषज्ञ डा जनक कोइराला बताउँछन्। 'काठमाडौं उपत्यकाको मात्रै तथ्याङ्क हेर्ने हो भने दक्षिण एशियामा नेपालको अवस्था भयावह छ। कुल सङ्ख्याभन्दा पनि एक महिना वा दुई महिनाको मृत्यु र सङ्क्रमितको सङख्या दाँज्ने हो भने अवस्था चिन्ताजनक रहेको छ,' डा कोइराला भन्छन्। दक्षिण एशियाका देशहरूमा सबैभन्दा धेरै मृत्युदर अफगानिस्तानमा रहेको छ । सार्कको विपद् व्यवस्थापन केन्द्रको तथ्याङ्क अनुसार अफगानिस्तानमा मृत्युदर ३७ प्रतिशत रहेको छ। त्यसपछि पाकिस्तानमा दुई प्रतिशत, भारतमा १५ प्रतिशत, बंगलादेशमा १४ प्रतिशत रहेको छ। नेपालमा भने तुलनात्मक रूपमा मृत्युदर कम देखिएको छ । नेपालमा ०६ प्रतिशत मृत्युदर रहेको छ। त्यसपछि माल्दिभ्समा ०३ प्रतिशत र श्रीलंकामा ०२ प्रतिशत छ भने भुटानमा अहिलसम्म कोरोना भाइरसका कारण कसैको मृत्यु भएको छैन।"
नमुना बस्तीमै छैन शौचालय,"विराटनगर : टिनको छानो भएको पक्की घर पाउँदा खुसी छु। तर, घरमा शौचालय नभएकाले शौच गर्न पनि खोला किनारमै जानुपर्ने बाध्यता छ, ग्रामथान७ मोरङको नमुना बस्तीकी प्रमिलाकुमारी चौधरीले भनिन् दिउँसो त ठीकै हो राति समस्या हुन्छ। यो बाध्यता चौधरीको मात्रै होइन समग्र नमुना बस्तीवासीको हो। सरकारले तराईमधेस समृद्धि कार्यक्रम, स्थानीय पूर्वाधार विकास कार्यक्रम र गाउँपालिकाको संयुक्त लगानीमा खदरा खोलाकिनारको ऐलानी जग्गामा नमुना बस्ती निर्माण गरिएको छ। बस्तीसँगै एउटा शौचालय भए पनि त्यसको निकास नहुँदा प्रयोगमा आउन सकेको छैन। घर पाए पनि शौचालय सञ्चालन नहुँदा सबैलाई समस्या भएको स्थानीय वासेदेवी माझीले बताइन्। उनले भनिन् दिसापिसाब गर्न बस्तीको दक्षिण र पश्चिम भएर बग्ने शिशवा टोकी खोलाको डिलमा आधा किलोमिटर हिँडेर जानुपर्ने बाध्यता छ। शौचालय निर्माणसँगै घर हस्तान्तरण गरेको भए नमुना बस्तीमा झनै खुसी मिल्ने उनको भनाइ छ। निकास बिनाको शौचालयमा प्यान र धारा बनाए पनि दिसापिसाब जम्मा हुने ट्यांकी छैन। शौचालयमा अहिले काठ दाउरा राखिएको छ। यो क्षेत्र खुला दिसामुक्त घोषणा भइसकेको भए पनि गाउँपालिकाले नमुना बस्तीमा शौचालय नबनाएको स्थानीयको गुनासो छ। शौचालय नबने पनि नमुना बस्ती हालै प्रदेश मुख्यमन्त्री शेरधन राईको उपस्थितिमा विपन्न परिवारलाई हस्तान्तरण गरिएको छ। घर नभएका ३४ परिवार अहिले सो बस्तीका बासिन्दा भएका छन्। बस्ती नमुना भनिए पनि शौचालयसँगै अझै विद्युत् र खानेपानीको व्यवस्था छैन। ३ करोड, ४ लाख, ४१ हजार ३४ रुपैयाँको लागतमा ३६ मध्ये ३४ घर निर्माण गरी हस्तान्तरण गरिएको छ। यसका लागि मधेस समृद्धि कार्यक्रमको ६७ लाख ९ हजार १ सय ६६, स्थानीय पूर्वाधार विकास कार्यक्रमको १ करोड १९ लाख ८६ हजार ९५ र गाउँपालिकाको १ करोड २७ लाख ४५ हजार ७ सय ७३ हजार रुपैयाँ बजेट छुट्ट्याइएको थियो। सुनसरीमोरङ सिँचाइ आयोजनाको नहरको डिलमा बस्दै आएका सुकुमबासी परिवारलाई राख्न सो बस्ती बनाइएको हो। बस्तीमा करिब तीन सय व्यक्तिको बसोबास छ। पार्टीको कार्यक्रम जसरी हतारमा घर हस्तान्तरण गर्दा शौचालयसहित अन्य आधारभूत आवश्यकता पूरा नभएको गाउँपालिकाकी उपाध्यक्ष फुलकुमारी महतो बताउँछिन्। काम अधुरो भएकाले निर्माण कम्पनीको धरौटी रोक्का राखिएको र काम सकिएपछि मात्रै फिर्ता दिने उनको भनाइ छ।"
सुनचाँदीको मूल्य फेरि बढ्यो,काठमाडौं : मंगलबार एकैदिन ३ हजार बढीले घटेको सुनको मूल्य बुधबार फेरि उकालो लागेको छ। आज तोलामा १ सय रुपैयाँले बढेर ९४ हजार ९ सय पुगेको सुनचाँदी व्यवसायी महासंघले जनाएको छ। महासंघका अनुसार बुधबार सुन तोलाको ९४ हजार ९ सय रुपैयाँमा कारोबार भइरहेको छ। यस्तै चाँदीको मूल्यमा पनि सामान्य वृद्धि भएको छ। ५ रुपैयाँले बढेर चाँदी तोलाको १२सय २० रुपैयाँमा बिक्री भइरहेको छ। अमेरिकी चुनावको प्रभाव र विश्वव्यापी महामारीको रुपमा फैलिएको कोरोना भाइरसविरुद्धको खोप बनेको खबरले सुनको मूल्यमा घटबढ भइरहेको महासंघको भनाइ छ।
कर्मचारी अभावमा इलाका प्रशासनको सेवा बन्द,"बैतडी : बैतडीको पुर्चौंडी नगरपालिका हाटस्थित इलाका प्रशासन कार्यालयमा कर्मचारी नहुँदा सेवाग्राहीलाई समस्या भएको छ । इलाका प्रशासन कार्यालयमा गएको तीन महिनायता शाखा अधिकृत नहुँदा नेपाली नागरिकताको प्रमाणपत्र, सिफारिसलगायतका सबै काम रोकिएको सहायक प्रमुख जिल्ला अधिकारी लोकेन्द्रसिंह नेगीले जानकारी दिए । नेगीका अनुसारइलाका प्रशासन कार्यालयमा भदौदेखि शाखा अधिकृत नभएपछि सेवा अवरुद्ध भएको छ। एकजना शाखा अधिकृत, दुईजना नायब सुब्बा, एकजना सहलेखापाल, एकजना सहायक कम्प्युटर अपरेटर र दुईजना कार्यालय सहयोगीको दरबन्दी रहेको इलाका प्रशासन कार्यालयमा अहिले एकजना नायब सुब्बा र एकजना कार्यालय सहयोगी मात्रै रहेका छन् । २०७३ सालमा स्थापना भएको इलाका प्रशासन कार्यालयमा पटकपटक कर्मचारी अभावले सेवा प्रभावित हुँदै आएको छ । दुर्गम क्षेत्रका नागरिकलाई गाउँघरमै सेवा दिने उद्देश्यले स्थापना गरिएको इलाका प्रशासन कार्यालयमा कर्मचारीको अभाव हुँदा पुर्चौंडीका नागरिकले पनि नेपाली नागरिकताको प्रमाणपत्र, सिफारिसलगायतका कामका लागि फेरी सदरमुकाम नै पुग्नुपर्ने बाध्यता आइलागेको छ । इलाका प्रशासन कार्यालयले नेपाली नागरिकताको प्रमाणपत्र, नाबालिग प्रमाण पत्र र सिफारिस दिने गरेको थियो । तर कर्मचारीको अभाव ती सेवाहरु रोकिएका छन् ,'सहायक प्रमुख जिल्ला अधिकारी नेगीले भने, हामीले इलाका प्रशासन कार्यालयमा कर्मचारी अभाव भएको विषयमा गृहमन्त्रालयमा पत्राचार गरिसकेका छौं । तर,अहिलेसम्म कर्मचारी पठाएको छैन् । अहिले नेपाल प्रहरी र सशस्त्र प्रहरीमा भर्ना खुलेकाले नेपाली नागरिकता लिनेको संख्या बढ्दै गएको छ । इलाका प्रशासन कार्यालयमा कर्मचारी नहुँदा आफूहरुलाई निकै समस्या भएको पुर्चौंडी नगरपालिका ८ का हेमन्त बोहराले बताए । उनले भने, 'नगरपालिकाभित्रै रहेको इलाका प्रशासन कार्यालयमा कर्मचारी नहुँदा हामीले सदरमुकाम धाउनु परीरहेको छ । इलाका प्रशासन भएर के गर्नु कर्मचारी नै हुँदैनन् । नगरपालिकाभित्रैको कार्यालयमा कर्मचारीको अभाव हुँदा पुर्चौंडीबासीहरुले सदरमुकाम धाउनु परेको उनले गुनासो गरे ।"
सडकसीमाले उठीबास,"धादिङ : नीलकण्ठ नगरपालिका८ मा धादिङमलेखु छेवैस्थित पक्की घर धितो राखेर व्यवसायी रामकृष्ण श्रेष्ठले २०७५ सालमा कृषि विकास बैंकबाट १ करोड रुपैयाँ ऋण लिए। सोही घरछेउको सडकलाई सरकारले राष्ट्रिय लोकमार्गमा राखेपछि बैंकले अर्को धितो राख्नु वा ऋण चुक्ता गर्नु भन्दै ताकेता गरिरहेको छ। व्यवसायी श्रेष्ठ भन्छन्, अब त्यति मूल्यांकन हुने धितो अर्को कहाँबाट ल्याउनु मैले ? त्यस्तै सोही ठाउँका विकास कोइरालाले पनि सडकछेउको घर धितो राखेर लिएको ऋण तिर्न साढे दुई लाख बाँकी छ। अहिले उक्त सडक राष्ट्रिय लोकमार्गमा परेकाले उनलाई छिटो ऋण तिर्न नभए अर्को धितो राख्न सिभिल बैंकले ताकेता गरिरहेको छ। कोइरालाले भने, पहिले त्यही घरले २० लाख ऋणसम्म लिइयो, अहिले दुई लाख बाँकी हुँदा पनि छिटो तिर कि अर्को धितो राख भनेर तनाव दिएको छ। यी प्रतिनिधिमूलक समस्या हुन्। मलेखुधादिङबेसीसल्यानटार सडकखण्डको छेउछाउमा घरजग्गा रहेका सबैजसो स्थानीयलाई अहिले मन्त्रिपरिषद्को निर्णयले ठूलो समस्यामा पारेको छ। सडकखण्डलाई मन्त्रिपरिषद्ले राष्ट्रिय लोकमार्गको रूपमा सूचीकृत गरेपछि यस्तो समस्या उत्पन्न भएको हो। २०७६ जेठ ६ गते भौतिक पूर्वाधार तथा यातायात मन्त्रालयको प्रस्तावमा मन्त्रिपरिषद् बैठकले मलेखुधादिङबेसीसल्यानटार सडकसहित देशभरका ८० सडकलाई राष्ट्रिय लोकमार्गको रूपमा सूचीकृत गरेको थियो। राष्ट्रिय लोकमार्गको रूपमा सूचीकृत गरेर सडकसीमा ३१ मिटर कायम गरेपछि जग्गा किनबेच तथा कारोबार पूर्ण रूपमा ठप्प भएको छ। यसले घर टहरा बनाउन र बनेका संरचनाहरूको समेत आर्थिक कारोबारका लागि प्रयोगमा नआउँदा समस्या उत्पन्न भएको स्थानीय बताउँछन्। सडकलाई केन्द्र भागबाट २५ मिटर दायाँबायाँ गरी ५० मिटर सडकसीमा तथा २५ देखि ३१ मिटरसम्म संरचना लाइन कायम हुने व्यवस्था गरेको पत्र डिभिजन सडक कार्यालय चितवनले २०७६ असार २६ गते धादिङका स्थानीय तहहरूलाई पठाएपछि यो समस्या उत्पन्न भएको हो। पहिले १५ मिटर सडकसीमा रहेकाले सोही सीमालाई आधार बनाएर घर जग्गाको कारोबार भइरहेको थियो। अहिले १५ मिटरभन्दा बाहिर रहेका घरजग्गाहरू पनि धितोमा नलिएको, बिक्री वितरण ठप्प भएको भन्दै स्थानीयले संघर्ष समिति बनाएर आन्दोलन सुरु गरेका छन्। संघर्ष समितिका सचिवसमेत रहेका रामकृष्ण अधिकारीले भने, स्थानीयले बैंकबाट ऋण लिएर बनाउँदै गरेको घर अलपत्र परेको छ। बंैकले अर्को धितो राख्न निरन्तर दबाब दिएकाले मानसिक समस्यासमेत आएको छ। दुःख बिमार हुँदा सहकारी फाइनान्सहरूबाट आपत्कालीन ऋण लिन पाइएको छैन। स्थानीयलाई पर्न सक्ने समस्याको विषयमा कुनै पनि पूर्वानुमान नगरी हचुवाको भरमा सडक सूचीकृत गर्ने काम र सडकसीमा तोक्ने काम भएकाले उक्त निर्णय तत्काल फिर्ता गराउन चरणबद्ध आन्दोलन थालिएको अधिकारीले बताए। उनले भने, हाम्रा माग जम्मा दुइटा छन्, कि निर्णय फिर्ता हुनुपर्यो कि अहिलेको अवस्थामा मूल्यांकन गरेर तत्काल मुआब्जा दिनुपर्यो। अहिले आन्दोलन कार्यक्रमअन्तर्गत सरोकारवाला निकायहरूलाई ज्ञापनपत्र बुझाउने काम भइरहेको अधिकारीले बताए। यसैबीच मलेखुधादिङबेसीसल्यानटार सडकलाई कालु पाण्डे राष्ट्रिय लोकमार्ग बनाउने निर्णय सच्याउन जिल्ला समन्वय समिति धादिङले मन्त्रालयलाई अनुरोध गरेको छ। स्थानीयको दबाबपछि उक्त सडकभित्र पर्ने स्थानीय तहका जनप्रतिनिधि, संघीय सांसद र प्रदेश सांसदसहितको बैठक राखेर सडकसीमा तत्कालका लागि १५ मिटरमै कायम राख्न अनुरोध गरेको जिल्ला समन्वय समिति धादिङका संयोजक जगन्नाथ नेपालले बताए। सडक डिभिजन कार्यालयले सरकारले तोकेको राष्ट्रिय लोकमार्ग मापदण्डअन्तर्गत सडक फराकिलो बनाउनुपर्ने र आसपासका घरटहरा खाली गर्न भनेसँगै जिल्ला समन्वय समिति धादिङले पहिले मुआब्जाको कुरा टुंग्याएर मात्रै राष्ट्रिय लोकमार्ग बनाउन भौतिक योजना तथा यातायात व्यवस्था मन्त्रालयलाई आह्वान गरेको हो। भौतिक पूर्वाधार तथा यातायात मन्त्रालयले गत जेठ २ गते देशभर ८० वटा राष्ट्रिय लोकमार्ग, ९२ वटा प्रदेश लोकमार्ग, ३५ वटा स्थानीय सडक निर्माण गर्ने निर्णय गरेको थियो।"
कठोर सजायको माग,"काठमाडौं : अन्तरधार्मिक राष्ट्रिय सञ्जाल नेपालले बलात्कारजस्ता जघन्य अपराध गर्नेलाई कठोर सजायको व्यवस्था गर्न सरकारसँग अपिल गरेको छ। धर्मका नाममा समेत बालविवाह, छाउपडी, बलिप्रथा, बोक्सीप्रथा, जातीय विभेदजस्ता प्रचलन रहेकाले त्यस्ता परम्पराविरुद्ध आफ्नो धार्मिक समूहमा सचेतना फैलाई शान्ति, अमनचयनमा सघाउ पुर्याउन अपिल गरिएको छ । यसका साथै सुन्धाराको मदानी मस्जिदमा तोडफोडमा घटनाको सत्यतथ्य जाँचबुझ गर्न अन्तरधार्मिक राष्ट्रिय सञ्जालले सरकार समक्ष अपिल गरेको छ। नेपालको संविधानले समेत कुनै पनि धार्मिक केन्द्रमा कसैले आघात पुर्याउन नपाइने भएकाले यसको सत्यतथ्य जाँचबुझ गर्न सञ्जालले विज्ञप्तिमार्फत अपिल गरेको हो। नेपाल एउटा धार्मिक एकता र धार्मिक सहिष्णुताका मूल्य मान्यताको आधारमा शदीयौंदेखि इतर धर्मबीच समन्वय कायम राख्ने राष्ट्रको रूपमा परिचित देश हो, विज्ञप्तिमा लेखिएको छ, आम नेपालीले यस मान्यतालाई अंगीकार गर्दै आइरहेका छन्। कुनै पनि धार्मिक आस्थाका केन्द्रमा कसैले पनि खलल पार्न नहुने नेपालको संविधान २०७२ मा समेत स्पष्ट उल्लेख छ। त्यसैले यस घटनाको सत्य तथ्य बुझी नेपाल सरकारले न्यायपूर्ण निर्णय लियोस्।"
३ वर्षमा १२ प्रमुख,"जनकपुरधाम : संघीय मामिला तथा सामान्य प्रशासन मन्त्रालयबाट उपसचिव धर्मानन्द जोशी धनुषाको जनकपुरधाम उपमहानगरपालिका सरुवा भए। जोशीको एक महिना नपुग्दै मेयर लालकिशोर साह र उनीबीच विवाद सुरु भयो। दुई महिना नहुँदै उनले त्यहाँबाट सरुवा गराएर जान चाहे। यसको जानकारी संघीय मन्त्रालयलाई गराएर सरुवा भई प्रदेश नं३ पुगे। उनी भन्छन्, मेयर साबले कानुन बाहिर गएर काम गर्न दबाब दिनुभयो। र म कानुनबाहिर जान चाहिनँ, त्यसैले म त्यहाँ धेरै समय टिक्न सकिनँ। जनकपुर उपमहानगरपालिकाका मेयर साहले कानुन बाहिर गई निजी सुरक्षाकर्मी, उनको छोरा, भाञ्जा, नजिकका नेता कार्यकर्ताले होटेलमा खर्च गरेको बिल फस्र्योट गर्न दबाब दिएको गुनासो उनले पोखे। यसअघि गत फागुन महिनामा उपमहानगरपालिकाका प्रमुख प्रशासकीय अधिकृत भएर हाजिर भएकी सीता परियारले पनि मानसिक दबाब खेप्न नसकी ६ महिना नबित्दै सरुवा गराइन्। मेयरले चढ्ने गरेको गाडी दुर्घटनामा परेर कच्याककुचुक हुँदा मर्मत सम्भारमा लाग्ने ४० लाख खर्चको पेस्की रकम निकाल्ने विषयमा कार्यकक्षमै घम्साघम्सी भएको थियो। विगत तीन महिनादेखि उपमहानगरपालिका प्रमुख प्रशासकीय अधिकृतविहीन छ। पछिल्लो पटक उद्योग मन्त्रालयबाट सरुवा भएर आएका उपसचिव विनोदकुमार खड्का हाजिर भएका छैनन्। उनको सरुवाको दुई महिना पुगे पनि नगर प्रमुखसँग हुने मतभेदले उपमहानगरमा कोही पनि कर्मचारी टिक्ने गरेका छैनन्। यसअघिका प्रमुख प्रशासकीय अधिकृत गोपालप्रसाद रेग्मी मुस्किलले तीन महिना बसे। असार मसान्त सकिएलगत्तै बिदामा गएका उनी फर्किएर कार्यालयमा हाजिर भएनन्। रेग्मी साउनमा सरुवा गराएर गइसकेपछि उपमहानगरपालिकामा नयाँ प्रमुख प्रशासकीय अधिकृत हाजिर नहुँदै सरुवा गराए। मेयरको हठी स्वभाव र क्षुद्र व्यवहारले आएका कर्मचारी महिना दिन पनि टिक्दैनन्। एक कर्मचारीले भने, यहाँ कर्मचारीलाई टिक्नै गाह्रो छ। मेयरले भनेको जसले मान्छ, उ, टिक्न सक्छ। जसले मान्दैन ऊ यहाँबाट सजिलै सरुवा गराएर वा मेयरले नै सोर्सफोर्स लगाएर सरुवा गराइदिन्छन्। जनकपुरधाम उपमहानगरकी उपप्रमुख रीताकुमारी मिश्रले सरुवा भएर आएका प्रमुख प्रशासकीय अधिकृत हाजिरै नभई सरुवा भएको स्विकारिन्। उनले भनिन्, सरुवा भएर प्रमुख प्रशासकीय अधिकृत आएको मैले जानकारी पाएँ। तर उहाँसँग मेरो भेट पनि भएको छैन, फेरि सरुवा भएर गइसकेको भनेर सुनेँ। खड्का स्थानीय सरकार गठन भएको तीन वर्षमा १२औं प्रशासकीय अधिकृतको रूपमा आउन लागेका थिए। तर उनी हाजिर नहुँदै सरुवा गराइसकेको स्रोतको दाबी छ। रोचक त के भने, कोही पनि ६ महिना बढी टिकेनन्। उपमहानगरपालिकाको चुनावताका बद्री सुवेदीपछि क्रमशः मदन घिमिरे, उमेश ढुंगाना, प्रदीप साह, सीता परियार, धर्मानन्द जोशी, मिहिलाल यादव, उमेश बस्नेत (हाजिर नभएको) गोपालप्रसाद रेग्मी र अहिले आएर विनोदकुमार खड्काले हाजिर नभएरै सरुवा गराएका छन्। हाललाई पुनः शिक्षाका उपसचिव मेहीलाल यादवलाई निमित्त प्रमुख प्रशासकीय अधिकृतको जिम्मेवारी दिई कामकाज भइरहेको छ।"

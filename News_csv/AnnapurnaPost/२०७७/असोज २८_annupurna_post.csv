शीर्षक,विवरण
निर्देशक श्रेष्ठ बेलायतमा सम्मानित,"काठमाडौं : डेढ दशक लामो समयदेखि चलचित्र, म्यूजिक भिडियो र कलाकारितामा सक्रिय निर्देशक कुशल श्रेष्ठ बेलायतस्थित नेपाली दूतावासमा सम्मानित भएका छन्। निर्देशक श्रेष्ठलाई बेलायतका लागि नेपाली राजदूत डा दुर्गाबहादुर सुवेदी (दुबसु) ले नेपाली खुकुरी, पुष्पगुच्छासहित सम्मान गरेका हुन्। नेपाली चलचित्र महोत्सव को अवसरमा दूतावासले आयोजना गरेको सम्मान कार्यक्रममा निर्देशक श्रेष्ठ सम्मानित भएका हुन्। श्रेष्ठ लामो समयदेखि प्रवासमा रहेर चलचित्र र नेपाली गीत संगीतसँगै पत्रकारितामा सक्रिय छन्। हाल उनी एपीवान टेलिभिजनसँग आवद्ध छन्। पत्रकार महासंंघ बेलायत शाखाका सल्लाहकारसमेत रहेका श्रेष्ठ नेपाली दूतावासबाट उच्च सम्मान पाउँदा आफू उत्साहित भएको बताउँछन्। निर्देशक श्रेष्ठलाई प्रदान गरिएको सोही प्रकारको नेपाली खुकुरी बेलायतका राजकुमार प्रिन्स ह्यारीलाई समेत राजदूत दुबसुले प्रदान गरेका थिए। नेपाल र बेलायतबीच सम्बन्ध स्थापना भएको दुई सय वर्षगाँठको अवसरमा दूतावासमा आयोजित कार्यक्रममा प्रिन्स ह्यारीलाई खुकुरी प्रदान प्रदान गरिएको थियो।"
आजदेखि खाली सिलिण्डरको मूल्य लागू,काठमाडौं : नेपाल एलपी ग्यास उद्योग संघले खाना पकाउने एलपी ग्यासमा प्रयोग हुने फलामे खाली सिलिण्डरको मूल्य तोकेको छ। दुर्गम बाहेकका जिल्लामा ग्यास सिलिण्डरको मूल्यमा एकरुपता ल्याउन तोकिएको नयाँ मूल्य रु दुई हजार एक सय आजबाट लागु भएको छ। यसअघि संघले ग्यास बिक्रेताले फरकफरक मूल्यमा खाली सिलिण्डरको मूल्य लिएको भन्दै पहिलो चरणमा वाग्मती प्रदेशभित्र सञ्चालनमा रहेका २९ उद्योगका सिलिण्डरको मूल्य तोकेको थियो। आजबाट लागू हुने गरी दुर्गम बाहेकका जिल्लाका लागि खाली सिलिण्डरको मूल्य लागु गरिएको संघका अध्यक्ष गोकुल भण्डारीले जानकारी दिए। उहाँका अनुसार उद्योगले खरिद गरेको मूल्य भन्दा कम मूल्यमा बिक्री गरिएतापनि ग्यासका डिलर अनुसार मूल्य फरकफरक रहेपछि मूल्य तोकिएको हो। नयाँ सिलिन्डरको उपभोक्ता धरौटी रसिद नभएका सिलिन्डरको दायित्व ग्यास उद्योगले नलिने संघले जनाएको छ। संघले सिलिण्डर खरिद गर्दा अनिवार्य रुपमा सम्बन्धित उद्योगको धरौटी रसिद बिक्रेता (डिलर) मार्फत लिन समेत अुनरोध गरेको छ। रसिद नलिएका सिलिण्डरको दायित्व उद्योगले नलिने समेत जनाइएको छ। संघले तोकेको नयाँ मूल्य अुनसार एक सय रुपैयाँ बिक्रेताका लागि छुट्टाइएको छ। संघले आफ्नो कम्पनीबाहेक अरु कम्पनीको खाली सिलिन्डर साट्नु गैरकानूनी भएको भन्दै साटेको थाहा भएमा कारवाही गर्ने जनाएको छ। रासस
सर्लाहीमा प्रहरी र कांग्रेस कार्यकर्ताबीच झडप : डीएसपीसहित दर्जनौँ घाइते,"मलंगवा : सर्लाही सदरमुकाम मलङ्गवामा बुधबार दिउँसो प्रहरी र कांग्रेस कार्यकर्ताबीच झडप भएको छ। झडपमा करिब ४ दर्जन भन्दा बढी घाइते भएका छन्। असोज २१ गते रामनगर गाउँपालिका ७ सिसौटका कांग्रेस कार्यकर्ता महेन्द्र रामको हत्या गरिएको थियो। हत्या गरिएका रामको परिवारलाई क्षतिपूर्ति दिनुपर्ने, जाहेरी दर्ता गरिनु पर्ने र हत्यारालाई कारबाही गर्नुपर्ने माग राख्दै काँग्रेस कार्यकर्ताहरु प्रर्दशन गरेका थिए। प्रर्दशनका क्रममा जिल्ला प्रहरी कार्यालय पुगेका प्रदर्शनकारी र प्रहरीबीच झडप भएको छ । झडपमा परी प्रहरी नायव उपरीक्षकद्वय मदन कुँवर र ईलाका प्रहरी कार्यालय बरहथवाका डीएसपी उद्धवसिंह भाटसमेत घाइते भएको जिल्ला प्रहरी कार्यालय सर्लाहीले जनाएको छ। त्यसैगरी ईलाका प्रहरी कार्यालय हरिपुरबाट आएका प्रहरी निरीक्षक बिक्रम साह लगायत २० प्रहरी घाइते भएको प्रहरी नायव उपरीक्षक मदन कुवँरले जानकारी दिए। सशस्त्र प्रहरीका इन्सपेक्टर राजकुमार झासहित १० जना प्रहरी पनि घाइते भएको डीएसपी कुवँरले बताएका छन्। झडपमा प्रहरीतर्फ गम्भीर चोट भने कसैलाई नलागेको प्रहरीले जनाएका छन्। भीड उग्र बन्दै गएको र प्रहरीमाथि ढुङ्गामुढा गर्न थालेपछि भिडलाई तितर बितर गर्नका लागि ३१ राउण्ड अश्रुग्यास प्रहार गरेको डीएसपी कुँवरले जानकारी दिए। प्रदर्शनको क्रममा कांग्रेसका २४ जना कार्यकर्ता घाइते भएको कांग्रेसका प्रदेशसभा सांसद वीरेन्द्र सिंहले जानकारी दिए। मृतककी श्रीमती र भाइलाईसमते प्रहरीले कुटपिट गरेको सिंहले बताए। प्रहरीको लाठी प्रहारबाट घाइते भएका मृतक महेन्द्रका भाइ जदुनन्दन राम। तस्बिर : सुनिल ठाकुर दुईजना महिलाको खुट्टा र एकजनाको हात भाँचिएको छ। शान्तिपूर्ण रुपमा प्रदर्शन गर्दै गरेको अवस्थामा प्रहरीले आफ्नो कार्यकर्तामाथि दमन गरेको कांग्रेसको आरोप रहेको छ। प्रहरीले दनम गर्ने क्रममा दर्जनौं राउण्ड अश्रुग्याँस प्रहार गरेको छ। मृतकका भाइ र श्रीमती जाहेरी दर्ता गराउन प्रहरी कार्यालयमा पुग्दा प्रहरीले कुटपिट समेत गरेको प्रदेश सभा सांसद सिंहको आरोप छ। घाइतेहरुको जिल्ला अस्पताल लगायत मलङ्गवाका विभिन्न अस्पतालमा उपचार भइरहेको सिंहले बताए। शान्तिपूर्ण प्रदर्शन गर्ने सहमति भएपनि अचानक आएर ढुङ्गमुढा गर्न थालेपछि प्रहरीले केही बल प्रयोग गरेको प्रहरी उपरीक्षक संतोष सिंह राठौरले जानकारी दिए। प्रदर्शनकारीको ढुङ्गा प्रहारबाट प्रहरी क्वाटरको झ्यालको सिसा र प्रहरी भ्यानको सिसा समेत फुटेको छ। वहाँहरुले केही जना आएर ज्ञापनपत्र दिन्छौं भन्नु भएको थियो, उपरीक्षक राठौरले भने, अचानक ३४ सय महिलालाई झाडु लिएर अगाडि आए। पछाडिबाट पुरुषहरुले ढुङ्गा मुढा गर्न थाले। त्यसपछि प्रहरीले केही बल प्रयोग गरेको हो। घटनामा संलग्न भएको आरोपमा हामीले ३ जनालाई नियन्त्रणमा लिएर छानबिन सुरु गरेको छ। अनावश्यक रुपमा निर्दोषको नाममा जाहेरी ल्याएपछि स्वीकार नगरिएको प्रहरीले जनाएका छन्। महेन्द्रलाई १५२० जनाको समूहमा आएका हतियारधारी समूहले आक्रमण गरेर घाइते बनाएका थिए। गम्भीर घाइते महेन्द्रको वीरगंजमा उपचारको क्रममा असोज २२ गते मृत्यु भएको थियो। मृतकको शव अहिले पनि वीरगंजमै छ। प्रदर्शन गर्न आएका कार्यकतालाई सम्बोधन गर्दै प्रतिनिधि सभा सांसद डा अमरेश कुमार सिंह। तस्बिर : सुनिल ठाकुर"
नारायणकाजीलाई बाबुरामको सुझावसत्ताको तुजुक नदेखाऊ,"काठमाडौं : पूर्वप्रधानमन्त्री बाबुराम भट्टराईले ठूलो भ्रष्टाचार काण्डको छानबिनका लागि अधिकार सम्पन्न जनलोकपाल गठन गर्न माग गरेका छन्। बुढीगण्डकी आयोजनामा प्रधानमन्त्री केपी ओली र पूर्वप्रधानमन्त्रीद्वय शेरबहादुर देउवा र पुष्पकमल दाहाल प्रचण्डले अर्बो घुस लिएको आरोप लगाएका बाबुरामले बुधबार यस्तो प्रस्ताव गरेका हुन्। बुधबार यो आरोपको नेपाल कम्युनिस्ट पार्टी (नेकपा)का प्रवक्ता नारायणकाजी श्रेष्ठले विज्ञप्तिमार्फत् आपत्ति जनाएपछि उनले अधिकार सम्पन्न लोकपाल गठनको माग गरेका हुन्। उनले त्यसका लागि सहयोग गर्न र आफू दोषी ठहरे दण्डित हुन तयार रहेको बताएका छन्। बाबुरामसँग कांग्रेसले माग्यो बुढीगण्डकी परियोजनामा अबौं खाएको प्रमाण बुढीगण्डकीमा ओली र प्रचण्डले घुस लिए भन्ने बाबुरामले क्षमा माग्नुपर्छ : नेकपा बाबुरामले बुढीगण्डकी आयोजनाको विषयमा आफ्नो अभिव्यक्तिको खण्डन गरेको भन्दै प्रवक्ता श्रेष्ठलाई उनको नाम नलेखी सत्ताको तुजुक नदेखाउन सुझाव पनि दिएका छन्। बुढीगण्डकी, एनसेल, वाइडबडी, सुरक्षा प्रिन्टिंग, यति, ओम्नीलगायत सबै ठूला भ्रष्टाचार काण्डको छानबिन र दण्डसजाय गर्न अधिकार सम्पन्न जनलोकपाल गठन गरौं, बाबुरामले ट्विट गरेका छन्, सबै उच्च पदासीनको सम्पत्ति छानबिन गरौं। म पूर्ण सहयोग गर्न र दोषी ठहरे दण्डित हुन तयार छु। जस्केलाबाट छिर्नेहरूले सत्ताको तुजुक नदेखाऊॅ।"
चीनले सीमा मिचेकै हो : कांग्रेस,"काठमाडौं : नेपाली कांग्रेसले चीनले हुम्लामा नेपाली भूभाग अतिक्रमण गरेको जनाएको छ। हुम्लाको सीमानामा अनुगमनपछि फर्केको कांग्रेसका केन्द्रीय सदस्य जीवनबहादुर शाहीको नेतृत्वमा गएको टोलीले तयार पारेको स्थलगत प्रतिवेदनमा चीनले नेपाली भूभाग अतिक्रमण गरेका जनाएको हो। १२ नम्बर सीमा स्तम्भ रहेको लाप्चा नजिकै लोलुङजोङमा चीन सरकारले नेपाली भूमि अतिक्रमण गरी आफ्ना भौतिक संरचना निर्माण गर्नुका साथै उक्त स्थान भन्दा झण्डै २ किलोमिटर टाढा मानसरोवर कैलाश दर्शन गर्ने स्थानलाई समेत आफ्नो भूभाग दाबी गरे पछि विवाद सिर्जना भएको कांग्रेसको निष्कर्ष छ। चीन सरकारले लोलुङजोङमा निर्माण गरेका भौतिक संरचना नेपाली भूभागभित्र छन्, यस अर्थमा चीनबाट नेपाली भूभाग अतिक्रमण भएको पाइयो, प्रतिवेदनमा भनिएको छ। लोलुङजोङमा चीनले ११ वटा पक्की संरचना बनाएको छ। यता नेपाल सरकारले चीनसँग सीमासम्बन्धी विवाद नरहेको बताउँदै आएको छ। उता सोही क्षेत्रको स्थलगत अध्ययन गरी आएको हुम्लाका प्रमुख जिल्ला अधिकारी चिरन्जिवी गिरीले गृहमा बुझाएको प्रतिवेदनमा सीमा नमिचिएको जनाएको छ। त्यो भन्दा अगाडि सहायक प्रमुखि जिल्ला अधिकारी दत्तराज हमालले ११ नम्बर सीमास्तम्भ हराएको र चीन नेपाली भूभागमा संरचना बनाएको प्रतिवेदन दिएका थिए। हमाललाई गृहमन्त्रालय स्पष्टिकरण पनि सोधिसकेको छ। प्रजिअ गिरीलेका अनुगमन टोलीले ११ नम्बर सीमास्तम्भ जहाँको त्यही रहेको बनाएको छ। प्रतिवेदनमा भनिएको छ, चीनले नेपाली भूभाग अतिक्रमण गरेको स्थानीयवासिन्दाको गुनासोपछि गिरी नेतृत्वको टोली सिमाबाट सदरमुकाम फिर्ता भएर वास्तविक प्रतिवेदन सरकारलाइ नबुझाउदै चिनियाँ दूतावासको विज्ञप्तिको सारलाइ हुबहु मिल्ने गरी नेपाल सरकार परराष्ट्र मन्त्रालयबाट हतारमा चीनले नेपालको एक इन्च भूभाग समेत नमिचेको विज्ञप्टि जारी भए पश्चात स्थलगत टोलीबाट समेत उक्त सीमाबारे कुनै जानकारी दिन हिच्किचाएको कांग्रेसको निष्कर्ष छ। यस्तो अवस्था र सम्बन्धित निर्वाचन क्षेत्रको हैसियतमा हुम्लामा गरिएको सर्वदलीय बैठकमा समेत ठोस निष्कर्ष निकाल्न नसकिए पछि वास्तविक तथ्यलाई सार्वजिनक गर्न आफूहरु स्थलगत अनुगमन गएको प्रतिवेदनमा उल्लेख छ। कांग्रेसको प्रतिवेदनमा गप्पुदोचादेखि नेपालले निर्माण गरेको झण्डै २ किलोमिटर सडकखण्डलाइ चीनले अतिक्रमण गरेको पाइएको उल्लेख छ। लाप्चा भञ्जायंमा नयाँ निर्माण गरिएको १२ नम्बसर सीमा स्तम्भको एलाइन्टमेन्ट पुरै परिवर्तन गरिएको पाइयो जुन चीनले नेपाल सरकारलाई थाहा नै नदिइ करिव करिब ६ महिना पहिले मात्र निर्माण गरेको पाइयो, प्रतिवेदनमा जनाइएको छ। लिमीको टाकुल्ले चुचुरोमा रहेको ११,१० नम्बर स्तम्भको अवस्थालाइ अध्ययन गर्दा उक्त स्थानमा सिमा अतिक्रमण भएको नदेखिएको जनाइएको छ।"
क्वारेन्टाइनबाट भागेका व्यक्तिमा कोरोना,"डोटी : शिखर नगरपालिका१ कपल्लेकीको क्वारेन्टाइनमा राखिएका १६ जना मध्ये सात जना भागेर घर गएका छन् । छिमेकी मुलुक भारतबाट रोजगारी गरी दशै, तिहार मनाउन घर फर्किएका १६ स्थानीयलाई उक्त वडाको केदारेश्वर माध्यामिक विद्यालयको क्वारेन्टाइनमा राखिएको थियो । क्वारेन्टाइन राखिएका मध्ये १२ जनामा कोरोना सङक्रमण पुष्टि भएको छ । सङ्क्रमित १२ मध्येका सात जना घर भागेर घर गएपछि अहिले गाउँमा त्रास फैलिएको छ । शनिबार १६ जनाको स्वाब सङ्कलन गरी मङ्गलबार परीक्षण गर्दा १२ जनामा कोरोना सङ्क्रमण देखिएको शिखर नगरपालिकाका स्वास्थ्य संयोजक हरिश शाहले बताए । उनले भने 'स्वाब परिक्षणको रिपोर्ट आउनु भन्दा पहिले नै सात जना भागेर घर गएछन्, उनीहरुमा कोरोना देखियो, गाउँमा त्रास फैलिएको छ ।' कोरोना सङ्क्रमित भएकाहरु गाउँमा गएपछि अहिले सो वडाको सेरी गाउँलाई सिल गर्ने निर्णय गरेको शिखर नपरपालिकाका नगरप्रमुख सीताराम जोशीले बताए । उनले भने 'गाउँमा अरुलाई सङ्क्रमण नहोस भनेर गाउँ नै सिल गछौँ ।' रासस"
"जंगल मासेर अवैध ढुंगाखानी सञ्चालन गर्ने दुई पक्राउ, शेखर महत फरार",काठमाडौं : ललितपुरको गोदावरीमा जंगल मासेर अवैध रुपमा ढुंगााखानी सञ्चालन गर्दै आएका दुई जनालाई प्रहरीले पक्राउ गरेको छ। गोदावरी नगरपालिका६ नल्लुमा बिना अनुमति जंगलमा ढुंगाखानी सञ्चालन गर्दै आएका सुदीप डोटेल र प्रितम खत्रीलाई सादा पोशाकमा गएका प्रहरीले खानीबाटै नियन्त्रणमा लिएको हो भने खानीका मुख्य सञ्चालक शेखर महत भने भागेका छन्। उनी सादा पोशाकका प्रहरी देख्नेवित्तिकै मोटरसाइकलमा भागेको प्रत्यक्षदर्शीले बताए। महत ललितपुर क्षेत्रं १ बाट निर्वाचित सांसद नवराज सिलवालका भान्जा हुन्। लामो समय देखि सरकारी वन मासेर अवैध ढुंगाखानी सञ्चालन गरिरहेका उनीहरुलाई गोदावरी नगरपालिकाले पटकपटक बन्द गर्न निर्देशन दिएपनि अटेर गर्दै आएका थिए। राजनीतिक र प्रशासनिक आडमा जंगल मासेर ढुंगाखानी सञ्चालन गर्दै आएको स्थानीय जनप्रतिनिधिको दावी छ। पक्राउ परेका डोटेल र खत्रीलाई महानगरी प्रहरी परिसर जावालाखेलमा राखिएको छ।
तस्करको कुटाइबाट दुई प्रहरी घाइते,"राजविराज : भारतबाट नेपालतर्फ तस्करी हुँदै गरेको अवैध समानसहित तस्करलाई नियन्त्रणमा लिन पुगेका प्रहरी र तस्करबीच झडप हुँदा दुई जना प्रहरी घाइते भएका छन्। प्रहरी र तस्करलगायत स्थानीयबीच दोहोरो झडप हुँदा चार राउण्ड हवाइ फायर गर्नु परेको जिल्ला प्रहरी कार्यालय सप्तरीका प्रमुख एसपी राजेन्द्रप्रसाद धमलाले बताए। राजविराज नगरपालिका१३ मुसहर्निया स्थित नहरमा तस्कर र नेपाल प्रहरीबीच गएराति झडप हुँदा तस्करको कुटाइबाट प्रहरी हवल्दार ३६ वर्षीय कमलदेव यादव र प्रहरी जवान २७ वर्षीय दिपेन्द्र साह घाइते भएका छन्। अवैध समान ओसारपसार भइरहेको सूचनाका आधारमा मुसहर्निया पुगेका सादा पोशाकका प्रहरीले तस्करहरुले ल्याएको बोरा बरामद गर्न खोज्दा तस्कर र प्रहरीबीच झडप भएको घाइते साहले बताए। घाइते साहका अनुसार हावा खान खेतमा बसेको भनी ठानिएका व्यक्तिहरु तस्करले हल्ला गर्ना साथ एकजुट भएर घेरा हाली आक्रमण गर्न आए। खेतमा बसेका १०१५ जनाले समान बरामद गर्न नदिएपछि झडप भएको र उनीहरुको सहयोगमा घरेलु हतियारसहित आएका थप २०२५ जना स्थानीयवासीले धारिलो हतियारले आक्रमण गरेको उनले बताए। घाइतेहरुका अनुसार झडपपछि तस्करहरुले प्रहरी हवल्दार यादवको साढे आठ हजार र साहको मोबाइल समेत लुटेका छन्। तस्करहरुले खोसेको हतियार भने घटनास्थलमै फेला परेको छ। खुकुरीले काटेर प्रहरी साहको टाउकोबाट रगत बग्न थालेपछि हवाइ फायर गर्नुपरेको प्रहरी हजल्दार यादवले बताए। तस्करहरुको कुटाइबाट घाइते भएका प्रहरीहरुको राजविराजस्थित गजेन्द्रनारायण सिंह अस्पतालमा उपचार भइरहेको छ। साहको टाउकोमा सात वटा टाँका लागेको छ। उनको टाउकोको सिटी स्क्यान गरिएको छ। आक्रमणकारी तस्करहरु कोही पक्राउ नपरेको र समान पनि बरामद हुन नसकेको जिल्ला प्रहरी कार्यालयले जनाएको छ। घटनामा संलग्नहरुको पहिचान गरी खोजी कार्य तीव्र पारिएको एसपी धमलाले बताए। दशैंलगायतका चाडपर्व नजिकिएपछि तस्करहरुले भारतबाट नेपालतर्फ दैनिक उपभोग्यलगायतका विभिन्न समान ओसार्ने तथा मदिरा, मरिच, मटरलगायतका समान भारत लैजाने गर्दै आएका छन्।"
यस्तो छ लुम्बिनी प्रदेश प्रहरीको दसैंतिहार सुरक्षा योजना,"भैरहवा : लुम्बिनी प्रदेश प्रहरी कार्यालयले चाडपर्वमा हुने अपराध नियन्त्रणका लागि प्रदेशभरमा ७ हजार २ सय ३३ प्रहरी जनशक्ति परिचालन गरेको छ । लुप्र प्रहरीले दसैं तिहार सुरक्षा योजनाअन्र्तगत प्रदेशभर शान्ति सुरक्षाको व्यवस्थापनका लागि विशेष प्रहरी टोली गठन गरी जिल्लामा परिचालन गरेको छ । चाडपर्वको बखत हुने अपराध नियन्त्रणका लागि प्रदेशभर पेट्रोलिङ, मोटरसाइकल, पैदल गस्ती, चेकजाँचलगायतका कार्यहरु बढाइएको लुम्बिनी प्रदेशका प्रहरी प्रमुख एवं डिआइजी रविन्द्र बहादुर धानुकले जानकारी दिए । प्रदेशमा कुनै पनि घटनाको जानकारी प्राप्त भएमा तत्काल परिचालन हुने गरी प्रदेशभर २१ वटा क्विक रेस्पोन्स टिम (क्यूआरटी) गठन गरी परिचालन गरिएको छ । 'हामीलाई कुनै घटनाको जानकारी आएलगत्तै तयारी अवस्थामा रहने क्यूआरटी तत्काल घटनास्थलमा पुग्नेछ,' डिआइजी धानुकले भने, 'यसले अपराध नियन्त्रणमा मद्दत पुग्नुका साथै पीडितको तत्काल उद्दार र घटनाको अपराधीलाई पक्राउ गर्न समेत सहज हुनेछ ।' यात्राका क्रममा आवश्यक सहयोग एवं समन्वयका लागि प्रदेश अन्र्तगत ३० स्थानमा यात्रु सहायता कक्षा स्थापना गरी सेवा समेत प्रवाह गरिएको छ । चाडपर्वमा हुने जुवातासलगायत अवैध क्रियाकलाप नियन्त्रण गर्न प्रदेशभर २५ वटा विशेष प्रहरी टोली परिचालन गरिएको छ । त्यस्तै चाडपर्वमा ओभरस्पिड, मापसे गरी सवारी चलाउने, झुण्डीएर लगायतका कारण हुने सवारी दुर्घटनालाई न्यूनिकरण गर्न ट्राफिक प्रहरी सहितको ४१ वटा प्रहरी टोली परिचालन गरिएको लुम्बिनी प्रदेश प्रहरी कार्यालयका प्रवक्ता एवं एसएसपी राजकुमार वैदवारले जानकारी दिए । 'चाडपर्वलाई लिएर हामी निकै सजग छौँ, उनले भने, 'प्रदेशको शान्ति सुरक्षाका लागि हामीले कुनै कसर बाकी राख्दैनौँ ।' उनका अनुसार प्रदेशमा गुण्डागर्दी, चोरी, झैझगडा लगायतका क्रियाकलाप नियन्त्रण गर्नका २५ वटा र लागुऔषध, हातहतियार, मानव बेचबिखन लगायतका अपराधिक क्रियाकलाप नियन्त्रण गर्न राजमार्गहरुमा ६५ वटा चेक प्वाइन्ट राखि निगरानी एवं चेकजाँच गर्ने भइरहेको छ । सीमा क्षेत्रमा हुने चोरी तस्करी, ठगी, डकैती जस्ता अपराधिक घटनाहरु निरुत्साहित गर्न सीमा क्षेत्रका ७० वटा युनिटबाट गस्तीको व्यवस्था मिलाइएको र महिला, बालबालिका, ज्येष्ठ नागरिक, फरक क्षमता भएका व्यक्तिहरुलाई यात्राको क्रममा कुनै हिंसा भएमा तत्काल उद्दार एवं कारवाहीको लागि प्रत्येक जिल्लामा प्रहरी टोली खटाइएको लुप्र प्रहरी कार्यालयले जनाएको छ । प्रहरीले कुनै समस्या परेमा १०० नम्बरमा वा सार्वजनिक गरिएको जिल्लाको सूचना अधिकारीलाई फोन सम्पर्क गर्न आग्रह गरेको छ ।"
नीति निर्माण र निर्णय प्रक्रियामा अर्थपूर्ण सहभागिता खोज्दै लक्षित समुदायका महिला,"झापा : स्थानीय सरकारको बजेट तथा नीतिनिर्माण सँगै निर्णय प्रक्रियामा लक्षित समुदायको अर्थपूर्ण सहभागिता हुनुपर्ने लक्षित समुदायका महिला जनप्रतिनिधिहरुले माग गरेका छन्। बुधबार झापाको विर्तामोडमा आयोजित एक छलफलमा उनीहरुले स्थानीय सरकारले आफ्नो वर्गको माग र भावनाको सम्बोधन गर्न नसकेको गुनासो गरे। स्थानीय सरकार अझै पनि पुरातन सोच र पितृसत्तात्मक शैलीबाटै सञ्चालन भइरहेको लक्षित समुदायका महिला जनप्रतिनिधिहरुको आरोप छ। उनीहरुले स्थानीय सरकारलाई लैंगिक समानता तथा सामाजिक समावेशीकरण व्यवहारमै प्रत्याभूत गर्न आग्रह गर्दै लैंगिक उत्तरदायी बजेट कार्यान्वयनमा गम्भीर बन्न ध्यानाकर्षण गराएका छन्। भद्रपुर नगरपालिकाकी कार्यपालिका सदस्य बिभा पासवान, बिर्तामोड नगरपालिकाकी कार्यपालिका सदस्य निता घतानी, संगीता सिवा, अर्जुनधाराकी कार्यपालिका सदस्य दिलमाया दास, लक्ष्मी तामाङ राई, कनकाईकी कार्यपालिका सदस्य सावित्रा बर्देवा, मेचीनगरकी कार्यपालिका सदस्य निरु परियार निर्मला, बिर्तामोडकी जनप्रतिनिधि तथा दलित जनप्रतिनिधि सञ्जालकी अध्यक्ष हर्कमाया विकले महिलाहरु हेपिएको र नपत्याइएको अवस्थाबाट गुज्रिरहेको बताउँदै अवसर र जिम्मेवारी दिने हो भने जस्तोसुकै काम पनि गर्न सक्षम रहेको बताए। भद्रपुरका जनप्रतिनिधिहरु कमला अछामे, कुञ्जाकुमारी विश्वकर्मा, बिर्तामोडकी दिलकुमारी राजवंशी, शोभा विक, निर्मला ल्वागुन गजमेर, अर्जुनधाराकी माया खाती, मेचीनगरकी लीला कन्दङ्वाले महिलाहरुलाई नेतृत्वमा स्थापित गर्न नेतृत्वकला र अवसर प्रदान गर्नुपर्ने बताए। उनीहरुले दलित, त्यसमा पनि महिलाको कुरा स्थानीय सरकारले सुन्नै नमान्ने गुनासो गरे। सबैको एउटै भनाइ थियो स्थानीय सरकारका हरेक निर्णय प्रक्रिया, बजेट तथा नीतिनिर्माणमा महिला, दलित, आदिवासी, जनजाति, अल्पसंख्यक, पिछडा वर्ग, सीमान्तकृत लगायत सबै लक्षित समुदाय र त्यस समुदायबाट प्रतिनिधित्व गर्ने जनप्रतिनिधिको सार्थक सहभागिता हुनुपर्यो। मुलुकमा हालसम्म पनि उक्त वर्गले संविधानले प्रदान गरेका अधिकारको सहज उपभोग गर्न र स्थानीय सरकारका बजेट, नीतिनिर्माण तथा निर्णय प्रक्रियामा पहुँच नपुगेको भन्दै छलफलमा सहभागीले लैंगिक तथा सामाजिक समावेशीकरणको सिद्धान्त बमोजिम काम गर्न स्थानीय सरकारलाई आग्रह गरेका छन्। छलफलको संयोजन संवाद समूहले गरेको थियो भने सहजीकरण अधिवक्ता खगेन्द्र खरेलले गरेका थिए। उनीहरुले उक्त अवसरमा तीन बुँदे साझा निष्कर्ष तथा प्रतिबद्धता समेत व्यक्त गरेका छन्।  स्थानीय सरकारबाट लागू भइसकेका नीति तथा कार्यक्रम अन्तर्गत लक्षित वर्गका लागि छुट्याइएको बजेट कार्यान्वयन गराउन आआफ्नो पालिकामा पहल गरी स्थानीय सरकारलाई सहयोग गर्नेछौं।  संविधानमा उल्लेखित मौलिक हक कार्यान्वयनका लागि स्थानीय सरकार सञ्चालन ऐन २०७४ ले तोके बमोजिम स्थानीय सरकारका नीति तथा कार्यक्रम लैंगिक तथा सामाजिक समावेशीकरण (लक्षित वर्गमैत्री) बनाउन प्रयत्न गर्नेछौं। यसका लागि समन्वयनको भूमिका निर्वाह गर्नेछौं।  लक्षित वर्गको अर्थपूर्ण सहभागितामा बजेट निर्माण गर्न र उनीहरुकै सहभागितामा बजेटको कार्यान्वयन गर्न स्थानीय सरकारलाई आग्रह गर्दै आफ्नो तर्फबाट सहयोग र समन्वय गर्नेछौं।"
२४ घण्टामा २६ सय ३८ जनामा संक्रमण : १२ जनाको मृत्यु,"काठमाडौं : पछिल्लो २४ घण्टामा उपत्यकामा १४ सय ३ सहित नेपालमा २६ सय ३८ जनामा कोरोना भाइरस (कोभिड१९) संक्रमण पुष्टि भएको छ। योसँगै नेपालमा संक्रमितको संख्या एक लाख १७ हजार ९९६ पुगेको छ। स्वास्थ्य मन्त्रालयका प्रवक्ता डा जागेश्वर गौतमका अनुसार काठमाडौं उपत्यकामा मात्र बुधबार १४ सय ३ जनामा संक्रमण पुष्टि भएको छ। काठमाडौंमा ९९६, भक्तपुरमा १०२ र ललितपुरमा ३०५ जनामा संक्रमण पुष्टि भएको हो । गौतमका अनुसार नेपालमा सक्रिय संक्रमितको संख्या ३६ हजार ३६७ पुगेको छ। अहिले संस्थागत आइसोलेशनमा १४ हजार ८१९ जना रहेका छन् भने होम आइसोलेशनमा २१ हजार ५६८ जना छन्। यस्तै क्वारेन्टाइनमा चार हजार ६६६ जना छन्। मन्त्रालयका अनुसार अहिले आईसीयूमा ३०५ र भेन्टिलेटरमा ७० बिरामी रहेका छन् । बुधबार २१ सय ७४ जना डिस्चार्ज भएका छन्। योसँगै नेपालमा कोरोना जित्नेको संख्या ८० हजार ९५४ पुगेको छ। यो कुल संक्रमितको ६८ दशमलव ६ प्रतिशत हो। मन्त्रालयका अनुसार पछिल्लो २४ घण्टामा १२ जनाको मृत्यु भएको छ। योसँगै नेपालमा कोरोनाले मृत्यु हुनेको संख्या ६७५ पुगेको छ।"
एकैदिन १४ कर्मचारीमा कोरोना देखिएपछि चापाकोट नगरपालिका सिल,"स्याङजा : एकैदिन १४ जनामा कोरोना संक्रमण देखिएपछि चापाकोट नगरपालिकाले अत्यावश्यक बाहेकका सबै सेवा बन्द गरेको छ। समुदायस्तरमा कोरोना संक्रमण देखिएपछि नगरपालिकाले विज्ञप्ति जारी गरेर अर्को सूचना नभएसम्मका लागि भन्दै अत्यावश्यक सेवा बाहेकका सबै सेवा बन्द गर्ने निर्णय गरेको हो। शनिबार गरेको ३९ जनाको कन्ट्याक्ट ट्रेसिङ्मा १४ जनामा कोराना संक्रमण पुष्टि भएको थियो। चार महिलासहित १० जना पुरुषलाई भीरकोट नगरपालिकास्थित कालिका सामुदायिक अस्पतालको आइसोलेसनमा राखिएको छ। नगर प्रमुख शिबकुमार गिरीद्वारा हस्ताक्षरित विज्ञप्तिमा संक्रमणबाट बच्न उच्च सुरक्षा सावधानी अपनाउँदै चापाकोट नगरपालिकाअन्र्तगत बजार क्षेत्रका अत्यावश्यक (खाद्यान्न, औषधि पसल, फलफूल तथा तरकारी पसल) बाहेक अन्य सेवाहरु अर्को सूचना नभएसम्मका लागि पूर्ण रुपमा बन्द गर्न, आवश्यक काम बाहेक घर बाहिर ननिस्कन र उच्च सतकर्ता अपनाउन नगरवासीलाई अनुरोध गरेको छ।"
उपप्रधान तथा रक्षामन्त्री ईश्वर पोखरेलको मन्त्रालय खोसियो,"काठमाडौं : प्रधानमन्त्री केपी शर्मा ओलीले मन्त्रिपरिषद् पुनर्गठन गरेका छन्। उपप्रधानमन्त्री ईश्वर पोखरेललाई रक्षा मन्त्रालयको जिम्मेवारीबाट हटाएर ओलीले प्रधानमन्त्री तथा मन्त्रिपरिषद कार्यालयको जिम्मेवारी दिएका छन्। मन्त्रिमण्डल पुनर्गठन : विष्णु पौडेल अर्थमन्त्री (सूचीसहित) त्यसैगरी बुधबार ओलीले अर्थ मन्त्रालयमा विष्णु पौडेल, सञ्चार तथा सूचना प्रविधि मन्त्रीमा पार्वत गुरुङ, सहरी विकास मन्त्रीमा कृष्णगोपाल श्रेष्ठ र महिला बालबालिका तथा ज्येष्ठ नागरिक मन्त्रालयमा सिराहका लिलानाथ श्रेष्ठलाई नियुक्त गरेका हुन् । रक्षामन्त्री पोखरेलको भूमिकाप्रति नेपाली सेना असन्तुष्ट थियो। फास्टट्रयाक, मेडिकल खरिद, हतियार आपूर्तिलगायतका विषयमा रक्षामन्त्रीबाट अनावश्यक हस्तक्षेप र चलखेल गरेको भन्दै सैनिक नेतृत्वले प्रधानमन्त्री केपी ओलीसमक्ष असन्तुष्टि जनाएको थियो । प्रधानसेनापति पूर्णचन्द्र थापाले रक्षामन्त्री पोखरेलले सेनालाई अपमान र असहयोग गरेको गुनासो प्रधामन्त्रीसँग गरेका थिए । उनको हस्तक्षेपकारी भूमिका कारण सेनाले स्वतन्त्र र व्यवसायिक ढंगले काम गर्न समस्या भएको सेनाको भनाइ थियो । मेडिकल खरिद प्रकरणदेखि रक्षामन्त्रीसँग जंगीअड्डाको सम्बन्ध अलि चिसिएको थियो । हतार हतारमा सेनालाई मेडिकल खरिदमा सामेल बनाएर फसाएको निश्कर्षसहित सेना यो प्रक्रियाबाट बाहिरिएको थियो। सेनालाई विश्वासमा लिएर काम गर्न नसकेको भन्दै प्रधानमन्त्रीले पनि रक्षामन्त्रीको भूमिकाप्रति अप्रशन्नता व्यक्त गर्दै आएका थिए । गत साउन १५ गते रक्षा मन्त्रालयमा आयोजित वार्षिक प्रगति समीक्षा कार्यक्रममा फास्टट्रयाकको प्रसंगमा रक्षामन्त्रीले गरेको टिप्पणी आपत्तिजनक र अपमानजनक रहेको गुनासो सेनापतिले प्रधानमन्त्रीसमक्ष गरिसकेका थिए । उक्त कार्यक्रममा रक्षामन्त्री पोखरेलले सेनाको कार्यशैलीलाई हिन्दी उखान लकिरका फकिर सँग तुलना गर्दै टिप्पणी गरेका थिए। फास्टट्र्याक निर्माणमा भइरहेको ढिलाइ प्रसंगमा उनको यस्तो टिप्पणी थियो । अवकासप्राप्त सेनाका पूर्वउच्च अधिकृतले समेत रक्षामन्त्रीको यो टिप्पणी आपत्तिजनक र अशोभनीय रहेको बताएका थिए । फास्ट ट्रयाक निर्माणको जिम्मा पाएको नेपाली सेनाले प्रशासनिक जटिलता, केही स्थानमा देखिएको राजनीतिक विरोध र अवरोध, परामर्शदाता छनोटमा ढिलाइ, राजनीतिक तहबाट प्रभावकारी समन्वय र सहयोगको अभावलगायतका कारणले गर्दा अपेक्षित प्रगति हुन नसकेको बताउँदै आएको छ। के भएको थियो मेडिकल खरिदमा ? कोरोना रोकथामको मेडिकल सामग्री खरिदमा नेपाली सेनाको संलग्नता विवादमा तानिएको थियो। सरकारको औपचारिक निर्णयअनुसार संकटमा सघाउन तयार भएको सेनाले मेडिकल खरिदमा अपजस र बद्नामी मात्र ब्यहोर्नुपर्यो। राजनीतिक चलखेल अनि कमिशनको चक्करमा हतार हतारमा सेनालाई खरिद डिल गर्न लगाएर फसाइएको निष्कर्षमा सैनिक नेतृत्व पुगेको थियो। राष्ट्रिय सुरक्षाको सर्वोच्च निकाय नेपाली सेनालाई यस्तो विवादित डिलमा सहभागी हुन आदेश दिने रक्षामन्त्री पोखरेलको भूमिका प्रति सेना त्यतिबेला देखि नै सशंकित भएको थियो।"
पहाडीको योगदानप्रति नेपाली कम्युनिष्ट आन्दोलन र मुलुक अनुगृहीत छः नेपाल,काठमाडौं : नेपाल कम्युनिष्ट पार्टी (नेकपा)का वरिष्ठ नेता माधवकुमार नेपालले प्रतिनिधिसभा सदस्य सानु पहाडीको निधनप्रति दुःख व्यक्त गरेका छन्। पहाडीको निष्ठा र योगदानप्रति नेपालको कम्युनिष्ट आन्दोलन र मुलुक अनुगृहीत भएको पूर्वप्रधानमन्त्री नेपालले प्रेस विज्ञप्तिमा जनाएका छन्। सांसद पहाडीले नेपाली समाजको रुपान्तरण र नेपालको कम्युनिष्ट आन्दोलनमा महत्वपूर्ण योगदान पुर्याएका थिए। लामो समयदेखि मिर्गौला र मुटुको समस्याबाट पीडित उनको आज उपचारका क्रममा काठमाडौं मेडिकल कलेजमा निधन भएको हो। उनी २०७४ सालमा भएको निर्वाचनमा समानुपातिकतर्फबाट नेपाल कम्युनिष्ट पार्टी (नेकपा)बाट सङ्घीय संसद्को प्रतिनिधिसभामा निर्वाचित भएकी थिइन। रासस
१२ जिल्ला अस्पतालसहित देशभरका २१ अस्पतालमा आईसीयू र भेन्टिलेटर लागि बजेट पठाइयो,"काठमाडौं : सरकारले देशभरका विभिन्न २१ अस्पतालमा आईसीयू र भेन्टिलेटर थप गर्नका निम्ति बजेट पठाएको छ। स्वास्थ्य तथा जनसंख्या मन्त्रालयका प्रवक्ता प्राडा जागेश्वर गौतमका अनुसार साउन ११ गतेको मन्त्रिपरिषद निर्णय अनुसार केही अस्पतालमा आईसीयू र भेन्टिलेटर थप गर्न बजेट पठाइएको हो। प्रवक्ता गौतमका अनुसार कोरोनाको उपचारका लागि भेन्टिलेटर र आईसीयू अभाव भएको भन्दै प्रश्न उठेका बेला यसको व्यवस्थापनका बजेट पठाइएको हो। कोशी, नारायणी, भरतपुर, भेरी, डडेलधुरा अस्पताल र पोखरा स्वास्थ्य विज्ञान प्रतिष्ठानमा पाँचपाँच भेन्टिलेटरसहित १५१५ आईसीयू निर्माणका लागि तीनतीन करोड गरेर ३६ करोड रुपैयाँ पठाइएको छ। त्यसैगरी कर्णाली स्वास्थ्य विज्ञान प्रतिष्ठानमा चार भेन्टिलेटर र १० आईसीयू बेड थप गर्नका निम्ति दुई करोड र ३४ भेन्टिलेर एक सय आईसीयूका लागि २० करोड पठाइएको छ। सँगै २०७७ भदौ २१ को कोभिड कोषको निर्णय अनुसार त्रिवि शिक्षण अस्पताल महाराजगन्जमा १० भेन्टिलेटर, १४ आईसीयूका लागि पाँच करोड ५७ लाख पठाइएको छ। धुलिखेल अस्पताल पाँच भेन्टिलेर १४ आईसीयूका लागि दुई करोड ८५ लाख, नेपाल प्रहरी अस्पताल महाराजगञ्जमा २० भेन्टिलेरसहित आईसीयूका लागि आठ करोड ४० लाख पठाइएको छ। सँगै विभन्नि प्रदेशका जिल्ला अस्पतालमा आईसीयू र भेन्टिलेटरका लागि २८ करोड पठाइएको हो। धनकुटा, पाँचथर, सर्लाही, नुवाकोट, धादिङ, दमौली, कपिलवस्तु, अर्घाखाँची, महाकाली, टीकापुर, कालिकोट र सल्यान जिल्ला अस्पतालमा चारचार भेन्टिलेटर र १०१० आईसीयूका लागि दुईदुई करोडका दरले २८ करोड रुपैयाँ पठाएको छ। सँगै जाजरकोट चौरजहारी अस्पताल र दैलेख अस्पताललाई स्वास्थ्य उपकरण खरिदका लागि ५० लाखको दरले एक करोड रुपैयाँ पठाइएको छ। त्यसैगरी स्वास्थ्य अनुसन्धान परिषदलाई कोरोना सम्बन्धि अनुसनधाका लागि दुई करोड दिइएको छ। सरकारले घोषणा गरे अनुसार प्रत्येक स्थानीय तहमा पाँच बेडको अस्पताल निर्माणको कार्यक्रम कार्यान्वयनका लागि हरेक स्थानीय तहमा १० लाखको दरले ६४९ स्थानीय तहमा ६४ करोड ९० लाख निकासा गरिएको छ।"
मोटर जोड्ने क्रममा करेन्ट लागेर मृत्यु,विराटनगर : मोटर जोड्ने क्रममा करेन्ट लागेर मोरङको रतुवामाई नगरपालिका१० सातमेडीमा एक युवाको मृत्यु भएको छ। घर छेउमा विद्युत मोटर जडान गर्दै गरेको अवस्थामा अचानक करेन्ट लागेर २४ वर्षीय रविन लिम्बूको मृत्यु भएको प्रदेश १ प्रहरी कार्यालय विराटनगरका प्रवक्ता डीएसपी कवीन्द्र कार्कीले जानकारी दिए। उनका अनुसार करेन्टले बेहोस भएका लिम्बूको उपचारका क्रममा झापाको दमकस्थित लाइफलाइन अस्पतालमा मंगलबार साँझ मृत्यु भएको हो। प्रहरीले घटनाका बारेमा अनुसन्धान सुरु गरिएको जनाएको छ।
मन्त्रिमण्डल पुनर्गठन : विष्णु पौडेल अर्थमन्त्री (सूचीसहित),"काठमाडौं : प्रधानमन्त्री केपी शर्मा ओलीले मन्त्रिमण्डल पुनर्गठन गरेका छन् । बुधबार प्रधानमन्त्री ओलीले नेकपा महासचिव विष्णु पौडेललाई अर्थ मन्त्रालयको जिम्मेवारी दिएका छन् । त्यसैगरी केही मन्त्रीको जिम्मेवारी हेरफेरसमेत गरेका छन् । उपप्रधानमन्त्री ईश्वर पोखरेललाई रक्षा मन्त्रालयको जिम्मेवारीबाट हटाएर ओलीले प्रधानमन्त्री तथा मन्त्रिपरिषद कार्यालयको जिम्मेवारीमा तानेका छन् । पार्टी महासचिव विष्णु पौडेललाई अर्थमन्त्री बनाएका ओलीले लीलानाथ श्रेष्ठलाई महिला, बालबालिका तथा ज्येष्ठ नागरिक मन्त्रालयको जिम्मेवारी दिएका छन् । यसअघि महिला बालबालिका मन्त्री रहेका पार्वत गुरुङलाई सञ्चार मन्त्रालयको जिम्मेवाारी दिइएको छ । त्यसैगरी कृष्णगोपाल श्रेष्ठलाई शहरी विकास मन्त्रालयको जिम्मेवारी दिइएको छ । बुधबार साँझ राष्ट्रपति कार्यालयले विज्ञप्ति सार्वजनिक गर्दै प्रधानमन्त्रीको सिफारिसमा मन्त्री नियुक्ति र हेरफेरको निर्णय भएको जानकारी दिएको हो।"
बुढीगण्डकीमा ओली र प्रचण्डले घुस लिए भन्ने बाबुरामले क्षमा माग्नुपर्छ : नेकपा,"काठमाडौं : सत्तारुढ नेपाल कम्युनिस्ट पार्टी (नेकपा)ले पूर्वप्रधानमन्त्री एवम् जनता समाजवादी पार्टीका नेता डा बाबुराम भट्टराईले बुढीगण्डकी परियोजनाका सम्बन्धमा दिएको अभिव्यक्तिको भत्र्सना गरेको छ। बुधबार विज्ञप्ति सार्वजनिक गर्दै नेकपा प्रवक्ता नारायणकाजी श्रेष्ठले पार्टी अध्यक्षद्वय केपी ओली र पुष्पकमल दाहाल प्रचण्डले बुढीगण्डकी परियोजनामा अर्बौ रकम घुस लिएको भनी लगाएको आरोपको खण्डन गरेका हुन्। उनले यो आरोपलाई आधारहीन, झुठ, कपोकल्पित एवम् दूरासयपूर्ण रहेको बताएका छन्। प्रवक्ता श्रेष्ठले त्यस सम्बन्धी प्रमाण भए राज्यको सम्बन्धित आधिकारीक निकायमा पेश गर्न चुनौतीसमेत दिएका छन्। सँगै विज्ञप्तिमा यो गैर जिम्मेवार अभिव्यक्ति दिएको भन्दै बाबुरामलाई सार्वजनिक क्षमा याचना गर्न भनिएको छ। राज्यको गरिमामय उच्च पद सम्हालिसकेका व्यक्तिबाट प्रचारित यस प्रकारको अपत्तिजनक एवम् गैरजिम्मेवार अभिव्यक्तिका निम्ति सार्वजनिक क्षमा याचना हुनुपर्दछ, प्रवक्ता श्रेष्ठले सार्वजनिक गरेको विज्ञप्तिमा भनिएको छ। सँगै नेकपाले घुस लिएको भए प्रमाण पेश गर्न चुनौती दिएको छ। हामी त्यसँग सम्बन्धित तथाकथित कुनै प्रमाण भए सार्वजनिक रुपमा र रज्यको सम्बन्धित आधिकारिक निकायमा पेश गर्न चुनौती दिन्छौँ, विज्ञप्तिमा भनिएको छ, यद्यपि त्यस प्रकारको कृत्रिम आरोपको तथा कथित प्रमाणको हौवा भ्रमको खेती मात्र हो भन्ने स्पष्ट नै छ।"
भारतीय सेनापति कात्तिक १८ मा नेपाल आउने : चिसिएको सम्बन्ध सुधारको संकेत ?,"काठमाडौं : काठमाडौं : भारतका सेनापति मनोज मुकुन्द नरवाणे कात्तिकको तेस्रो हप्ता नेपाल भ्रमणमा आउने भएका छन् । भारतका २८ औं सेनाध्यक्ष नरवाणे कार्तिक १८ मा नेपाल भ्रमणमा आउन निश्चित भएको हो। त्यसका लागि जंगीअड्डाले विशेष तयारी थालेको छ। भारतबाट अतिक्रमित भूमि समेटेर नेपालले नयाँ नक्सा जारी गरेपछि दुई देशबीचको सम्बन्ध चिसो बन्दै गरेको अवस्थामा हुन लागेको सेनापतिको भ्रमणलाई महत्वका साथ हेरिएको छ। नयाँ नक्सा प्रकरणपछि भारतबाट उच्चस्तरका अधिकारी नेपाल भ्रमणमा आउन लागेको पहिलोपटक हो। भारतीय सेनाका सेनाध्यक्ष नरवाणे नेपालमा रहँदा उच्चस्तरको राजनीतिक भेटवार्ता हुनेछ। सेनापति नरवाणेले राष्ट्रपति विद्यादेवी भण्डारी,प्रधानमन्त्री केपी शर्मा ओली,रक्षामन्त्री ईश्वर पोखरेल र समकक्षी सेनापति पूर्णचन्द्र थापासँग भेटवार्ता गर्ने कार्यक्रम तय भएको छ । नरवाणे मुक्तिनाथ भ्रमणमा जाने कार्यक्रम भ्रमणमा समावेश गरिएको छ। तर कोरोना संक्रमणको अवस्था हेरेर यो फेरबदल हुनसक्नेछ। भारतका सेनाध्यक्ष नरवाणे नेपाल भ्रमणमा आउने निश्चित भएको र त्यसका लागि तयारी सुरु भइसकेको जानकारी नेपाली सेनाका प्रवक्ता सहायकरथी सन्तोषवल्लभ पौड्यालले अन्नपूर्ण अनलाइनलाई दिए। तीन दिने नेपाल भ्रमणको क्रममा सेनापति नरवाणेले राष्ट्रपति विद्यादेवी भण्डारीबाट मानार्थ प्रधानसेनापतिको उपाधी ग्रहण गर्ने विशेष कार्यक्रम छ। भारतका सेनापतिले नेपाली सेनाको र नेपालका सेनापतिले भारतीय सेनाको मानार्थ महारथी उपाधि ग्रहण गर्ने परम्पराअनुसार यो भ्रमण तय गरिएको छ। सेनापति पूर्णचन्द्र थापाले भारतीय सेनाको मानार्थ महारथी उपाधि ग्रहण गरिसकेका छन्। भारतले अतिक्रमित गरेको कालापानी, लिपुलेक र लिम्पियाधुरा समेटिएको नयाँ नक्सासहितको संविधान संशोधन पारित गरेपछि भारतले यसमा अप्रशन्नता व्यक्त गरेको थियो। त्यसपछि नेपाल भारतबीच राजनीतक तथा कुटनीतिक स्तरमा सम्वाद लगभग अवरुद्ध भएको छ। नरवाणे सेनाअध्यक्ष भएपछि उनको यो पहिलो नेपाल भ्रमण हो। यसअघि नै भारतीय सेनापतिको भ्रमणको तयारी भएको थियो । तर कोरोना संक्रमण तथा अन्य कारणले गर्दा भ्रमण स्थगित भएको थियो। सामान्यतया: भारतीय सेनापति नेतृत्व समालेपछि केही महिनामै नेपाल भ्रमणमा आउने र मानार्थ महारथीको उपाधि ग्रहण गर्ने प्रचलन थियो। तर उनी सेनापति भएको एक वर्ष बढी भइसक्दा पनि कोरोना संक्रमण तथा दुई देशबीच उत्पन्न तनावका कारण भ्रमणको तयारी पटकपटक भए पनि स्थगित हुँदै आएको थियो। सेनाध्यक्ष नरवाणेको नेपाल भ्रमण दुई देशबीच चिसिएको सम्बन्ध सुधारका लागि एउटा अवसर हुनसक्ने भन्दै त्यसलाई विशेष सतर्कताका साथ उपयोग गर्नुपर्ने सुझाव विज्ञहरूले सरकारलाई दिएका छन्।नेपाल भारतबीचको सम्बन्धमा सैन्य कुटनीतिको महत्वपूर्ण भूमिका रहँदै आएको छ। त्यसैले यो भ्रमणलाई चिसिएको सम्बन्ध सुधारको संकेतको रुपमा लिन सकिन्छ, नेपाल भारतबीचको सुरक्षा तथा कुटनीतिक मामिला नियालिरहेका एक विज्ञले बताए। दुई देशबीचको राजनीतिक तहमा उत्पन्न असमझदारी तथा तनावको छाया सैन्य सम्बन्धमा पनि केही देखिएको थियो। दुई देशका सेनाबीच निकै लामो र गहन सम्बन्ध एवं आदान प्रदान छ। सन् १९५० को दशकदेखि दुवै देशले छिमेकी सेनापतिलाई मानार्थ सेना प्रमुखको उपाधि दिने प्रचलन छ। नेपाली सेनाले प्रयोग गर्ने हतियार तथा गोलीगठ्ठाजस्ता घातक र अरू गैरघातक सैन्य सामग्रीहरू भारतबाट आपूर्ति हुने गरेको छ। नेपाली सेनाको तालिम, शिक्षा, सूचना तथा संस्थागत विकासमा भारतले निरन्तर महत्वपूर्ण सहयोग गर्दै आएको छ। दुवै देशका सैनिक अधिकारीहरू एक अर्काको देशमा तालिमका लागि आउने जाने क्रम पनि निरन्तर हुँदै आएको छ। त्यसैगरी नेपाली प्रभाभारतीय सेनामा सातवटा गोर्खा रेजिमेन्ट अन्तर्गत लगभग ४० वटा बटालियन रहेका र त्यसमा ४० हजारभन्दा बढी नेपाली वा नेपाली मूल भएका व्यक्तिहरू कार्यरत रहेका छन्। नेपालसँग कुनै पनि परामर्श र सहमति बिना भारतले नेपाली भूमि लिपुलेक हुँदै चीनको मानसरोबार जाने सडक बनाएर वैशाख २६ गते उद्घाटन गरेको थियो। भारतका रक्षमन्त्री राजनाथ सिंले लकडाउनको अवसर छोपेर भिडियो कन्फेरेन्समार्फत उद्घाटन गरेपछि यसको नेपालमा व्यापक विरोध तथा आलोचना गरेको थिए। त्यसको प्रतिक्रियामा भारतीय सेनाका प्रमुखनरवणेले चीनतर्फ इशारा गर्दै तेश्रो देशको आडमा नेपालमा उक्त विरोध भएको हुनसक्ने धारणा राखेका थिए। त्यो अभिव्यक्तिले उनी विवादमा तानिएका थिए। '"
कोरोनाले सुनुवाइ प्रभावित : वामदेव मुद्दाको किनारा दसैंपछि,"काठमाडौं : सर्वोच्च अदालतका न्यायाधीश र कर्मचारीमा कोही हाइसोलेशन त कोही क्वरेन्टिनमा हुँदा मुद्दाको सुनुवाइ प्रभावित भएको छ । कोरोना भाइरस (कोभिड१९) संक्रमणले न्यायाधीश आइसोलेशनमा हुँदा संवैधानिक इजलास गठन हुन सकेको छैन । संवैधानिक इजलास गठन हुन नसक्दा नेकपा उपाध्यक्ष वामदेव गौतमको राष्ट्रियसभामा मनोनयनविरुद्ध परेको रिटको सुनुवाइ दसैंपछि मात्र हुने देखिएको छ । गौतमविरुद्धको रिट हेर्दाहेर्दैमा छ । पेसी तय भएपनि न्यायाधीश आइसोलेशनमा हुँदा सर्वोच्चमा संवैधानिक इजलास गठन हुन सकेको छैन । हरेक बुधबार र शुक्रबार संवैधानिक इजलास गठन हुन्छ । दसैं बिदा हुनुअघि शुक्रबार संवैधानिक इजालास गठन भए पनि दुई पक्षीय वकिलले बहस गर्न बाँकी भएकाले मुद्दाको टुंगो लाग्न सम्भव छैन । धेरै न्यायाधीश आइसोलेशन र क्वारेन्टिनमा भएकाले बुधबार चारजना न्यायाधीश मात्र उपस्थित भए । बुधबार एउटा संयुक्त र दुई एकल इजलास गठन भएका छन् । हिन्दुहरुको विशेष पर्व दसैंको घटस्थापना शनिबार हो । त्यसपछि देशभरका न्यायालयमा सार्वजनिक बिदा हुन्छ । त्यसपछि भने बन्दी प्रत्यक्षीकरणको निवेदन सुनुवाइका लागि अदालत आंशिक खुल्छन् । यसअघिको अन्तरिम आदेशका कारण अर्को सुनुवाइबाट नेता गौतमको राष्ट्रियसभा यात्राको टुंगो लाग्नेछ । अन्तरिम आदेशबारे टुंगो नलाग्दासम्म वामदेवले कुनै जिम्मेवारी पाउने छैनन् । कोरोना संक्रमणले प्रभावित भएको न्यायालयमा सर्वोच्चले जेठ २३ गतेदेखि मुद्दा प्रक्रियामा खुकुलो गर्दै मुद्दा दर्ता तथा सुनुवाइ अघि बढाउँदै आएको थियो। त्यसपछि सबै प्रकारका मुद्दा हेरिँदै आएको थियो। २०७६ चैत ९ गतेअगावै म्याद थाम्ने अवधि व्यतीत भएका मुद्दामा पनि सर्वोच्चले कारबाही अघि बढाएको थियो। त्यसअनुसार मुद्दाका पक्षले तारिख छाडेर गत चैत ९ गतेअघि नै म्याद थाम्ने थमाउने, म्याद गुज्रेका मुद्दामा पनि सेवाग्राहीले न्याय प्राप्तिको सुविधा पाउँदै आएका थिए। गत जेठ १५ गतेको बृहत् पूर्ण इजलासले संकटको बाधा अड्काउ फुकाउँदै सबै अदालत र न्यायाधीकरणमा सम्भाव्यता हेरी मुद्दाको प्रक्रियाको व्यवस्थापन र सुनुवाइ अघि बढाउन बाटो खोलेपछि सामान्य अवस्थामा पुगेकै बेला चार महिनापछि आएर फेरि अन्योल पैदा भएको छ। यस अगाडि सर्वोच्चको संवैधानिक इजलासमा वामदेवको तर्फबाट पूर्व महान्यायाधीवक्ता एवम् वरिष्ठ अधिवक्ता प्राडायुवराज संग्रौला, वरिष्ठ अधिवक्ता रमनकुमार श्रेष्ठ, शेरबहादुर केसी, राघवलाल वैद्यलगायतले बहस गरेका थिए। वामदेव मुद्दामा बहस बाँकी नै भएकाले अर्को सुनुवाइका लागि आजलाई पेशी तोकिएको थियो। अब वामदेव र सरकारका कानुन व्यवसायीको बहस पैरवी सकिएपछि रिट निवेदकका कानुन व्यवसायीले जवाफी बहस गर्नेछन्। दुवै पक्षको बहस सकिएपछि मात्र मुद्दाको निर्णय हुनेछ। अधिवक्ता दिनेश त्रिपाठी र बद्रीराज भट्टले सर्वोच्च अदालतमा दायर गरेको दुई वटा रिट उपर असोज ७ गते न्यायाधीश आनन्दमोहन भट्टराईको इजलासले सांसदको हैसियतमा कुनै काम कारबाही नगर्न अन्तरिम आदेश दिएको थियो। वामदेवको मुद्दा प्रधानन्यायाधीश चोलेन्द्रसमशेर राणासहित न्यायाधीश दीपककुमार कार्की, हरिकृष्ण कार्की, विश्वम्भरप्रसाद श्रेष्ठ र ईश्वरप्रसाद खतिवडा रहेको संवैधानिक इजलासमा छ। २०७४ सालको प्रतिनिधिसभा चुनावमा बर्दिया क्षेत्र नम्बर २ मा पराजित गौतम शीतल निवासको बाटो हुँदै माननीय बनेका हुन्। प्रतिनिधिसभाको चुनावमा गौतम नेपाली कांग्रेसका उम्मेदवार संजयकुमार गौतमसँग ७५३ मतले पराजित भएका थिए। संजयले ४४ हजार ८२९ मत ल्याउँदा गौतमले ४४ हजार ७६ मत मात्र ल्याएका थिए। अढाई वर्षअघिको पराजयलाई पन्छाउँदै गौतम शीतल निवासको बाटो हुँदै माननीय बनेका हुन्। राष्ट्रपति विद्यादेवी भण्डारीले संविधानको धारा ८६ को उपधारा (२) को खण्ड (ख) बमोजिम सरकारको सिफारिसमा गौतमलाई राष्ट्रियसभा सदस्यको रुपमा मनोनित गरेकी थिइन्।राष्ट्रपति भण्डारीले मनोनित गरे लगत्तै राष्ट्रियसभाका अध्यक्ष गणेशप्रसाद तिमिल्सिनाले सिंहदरबारमा गौतमलाई पद तथा गोपनीयताको शपथ गराएका थिए। सरकारले गौतमलाई राष्ट्रियसभामा सिफारिस गर्ने निर्णय गरेको जानकारी प्रधानमन्त्री केपी ओलीले भदौ १८ गतेको नेकपा सचिवालय बैठकमा गराएका थिए। वामदेवको मनोनयन विवाद अदालतमा पुगेपछि मन्त्रिमण्डल पुनर्गठनसमेत त्यसले प्रभावित गरेको छ।"
कोरोना संक्रमणदर बढ्न थालेपछि डडेल्धुरामा कडाई,"डडेल्धुरा : जिल्लामा कोरोना संक्रमणदर बढ्न थालेपछि स्थानीय जिल्ला प्रशासन कार्यालय डडेल्धुराले थप कडाई गर्ने भएको छ। मंगलबारदेखि सार्वजनिक सूचना जारीगर्दै कोरोना महामारी संक्रमण जोखिमको आकलनगर्दै सरकारले लागू गरेका स्वास्थ्य सुरक्षाका मापदण्ड अनिवार्य रुपमा पालना गर्न जिल्ला प्रशासन कार्यालय डडेल्धुराले अनुरोध गरेको छ। मगंलवार मात्रै डडेल्धुरामा १९जनामा कोरोना पुष्टि भएको थियो। परशुरामका १७ र नवदुर्गा गाउपालिकाका २ जनामा कोरोना पुष्टि भएको थियो। बुधवार थप २ जनामा कोरोना पुष्टि भएको डडेल्धुरा अस्पतालले जनाएको छ। यसरी दैनि कोरोनाका विरामी थपिन थालेपछि जिल्ला प्रशासनले जोखिम न्युनिकरण गर्न कडाइृ गरेको हो। प्रशासन द्धारा सार्वजनिक गरेको सूचनामा जिल्लाभरि विद्यालय, कलेज र शैक्षिक संस्थाहरुमा हुने पठनपाठन, खेलकुद र अन्य भौतिक कृयाकलापहरु नगर्न आग्रह गरिएको छ। साथै पछिल्लो समयमा जिल्लाका विभिन्न स्थानहरुमा राजनितिक गतिविधी गरि रहेका राजनीतिक दल र भातृ संगठनहरुलाई समेत भिडभाड नगर्न अपिल गरिउको छ। राजनीतिक क्रियाकलाप आमसभा, गोष्ठी लगायतका कृयाकलापहरु नगर्ने र बिभिन्न क्लव तथा समुहहरुले आयोजना गर्ने खेलकुद लगायतका खेलहरुमा धेरै मानिस जम्मा हुने गतिविधी नगर्न डडेल्धुराका सहायक प्रमुख जिल्ला अधिकारी बाबुराम अर्यालद्वारा हस्ताक्षरित जनहितका लागि जारी सुचनामा उल्लेख छ। चाडपर्वको मौकाछोपि सर्वसधारण लगाएत अन्यमानिसको वागवजारमा समेत भिडभाड वढिरहेको थियो। देीनक उपभोग्य सामागग्री खरिद विक्रिका साथै अन्य कामले सदरमुकाम पुगने मानिसको चप भृरहेका वेला वेलामा जिल्ला प्रशासनले कोरोनाको जाखिमलाई न्युनिकरण गर्न सर्वसधारणलाई भिडभाडमा सरिक नहुन चेतावनी समेत दिएको छ। पछिल्लो समयमा संक्रमण दर ववढि रहेकाले सवैले सुरक्षाका उपाय अपनाउन अनिवार्य गरिएको छ। होटल रेष्टुरेन्ट, क्लव तथा खाजा र नास्ता पसलहरुमा जमघट तथा भिडभाड हुन नदिन समेत सार्वजनिक सूचना मार्फत आग्रह गरिएको डडेल्धुराका प्रमुख जिल्ला अधिकारी बन्धुप्रसाद बास्तोलाले वताएका छन्। व्यक्तिले आफनो सुरक्षामा ध्यान दिन सके आफु र अरुलाई कोरोना संक्रमितको जोखिम वाट बच्न र बचाउन सकिने प्रमुख जिल्ला अधिकारी वास्तोलाको भनाई रहेको छ। यसैगरि सबै प्रकारका मेला, जात्रा, पर्व, उत्सव तथा मन्दिरहरुमा हुने धार्मिक, सांस्कृतिक र सामाजिक जमघटहरु नगर्न र सार्वजनिक यातायात, व्यापार, उद्योग, सरकारी तथा निजी कार्यालयहरु, बैंक तथा वित्तीय संसस्थाहरु, बजार र व्यापारिक केन्द्रहरु लगायत का क्षेत्रहरुमा कोभिड१९ को संक्र्रमण जोखिम न्युनीकरण गर्न मानिसहरुलाई स्वास्थ्य सुरक्षा मापदण्डको अनिवार्य पालना गर्न र गराउन त्यसै सुचना मार्फत जानकारी गरिएको छ। उल्लेखित बुँदाहरुको उल्लङ्घन गरेको पाईएमा वा त्यस प्रकारका गतिविधीमा संलग्न ब्यक्तिहरुलाई तत्काल नियन्त्रणमा लिई संक्रमण रोग ऐन २०२० तथा प्रचलित कानून अनुसार कडा कारवाही गरिने जिल्ला प्रशासन कार्यालय डडेल्धुरो जारि गरेको सुचनामा उल्लेख छ।"
कोरोना अपडेट : स्वास्थ्य मन्त्रालयको पत्रकार सम्मेलन (लाइभ),काठमाडौं : स्वास्थ्य तथा जनसंख्या मन्त्रालयले पत्रकार सम्मेलनमार्फत् कोरोना भाइरस (कोभिड१९) को नियमित अपडेट गराउँदै आएको छ। २०७६ चैत ११ गतेदेखि सुरु भएको पत्रकार सम्मेलनलाई मन्त्रालयले निरन्तरता दिएको हो। नियमित पत्रकार सम्मेलनमा मन्त्रालयका प्रवक्ता डा जागेश्वर गौतमले कोरोनाको पछिल्लो अवस्थाबारे जानकारी गराउँदै आएका छन्। मन्त्रालयका अनुसार नेपालमा एक लाख १५ हजार ३५८ जनामा संक्रमण पुष्टि भएको छ । जसमध्ये ७८ हजार ७८० जनाले कोरोना जितेका छन् । अहिलेसम्म ६६३ जनाले भने कोरोनाकै कारण ज्यान गुमाएका छन् । नेपालमा लकडाउन र निषेधाज्ञा खुकुलो भएपछि सहरी क्षेत्रमा संक्रमण बढ्दै गएको छ ।
संकलन केन्द्र नहुँदा किसानलाई समस्या,"बझाङ : जिल्ला भरि कुनै पनि ठाउँमा संकलन केन्द्र नहुँदा बझाङका किसानहरुलाई उत्पादन गरेको बस्तुहरु बिक्रि गर्न समस्या भएको छ। किसानहरुले उत्पादन गरेको तरकारी फलफुल तथा खाद्यान्न सहजरुपमा बिक्रि बितरण गर्ने गाउँ घरमा अबस्था नभएपछि किसानहरुलाई उत्पादित बस्तुहरु कहाँ बिक्रि गर्न कता लैजाने भन्ने चिन्ता हुने गरेको हो। सुर्मा गाउँपालिका३ घर भएका मान बहादुर विकले उत्पादन गरेको तरकारी र अन्य खाद्य बस्तुहरु गाउँ घरमा बिक्रि तथा खरिद गर्ने मान्छे नभएर सदरमुकाम चैनपुर ल्याउनु पर्यो। महड्ढो गाडी भाडा तिरेर कृषी उपज बस्तुहरु बिक्रिका लागी चैनपुरको सडक पेटीमा बसेका बिकको सामान बिक्रि नभए पछि निरासा भए। बर्ष भरि गाउँमा तरकारी तथा खाद्यबस्तु दुख गरि उत्पादन गरियो, बिक्रिका लागी एक दिनको समय लगाएर चैनपुर ल्याएको तर विक्री नभएको उनले बताए। उनले बिक्रिका लागी गाउँबाट जौ, आलु, पिडालु, फर्सी, चोतो, मुला ल्याएका छन्। उत्पादित गरेको वस्तु बिक्रि नभएको गुनासो विक मात्र होईन उनी जस्तै अधिकांश किसानहरुको गुनासो उस्तै छ। थलारा गाउँपालिका ६ पिखेत घर भएका किसान आनन्द रोकायाको पनि तरकारी बिक्रि गर्न समस्या भएको बताए। उनले भने, 'पालिका,पालिकामा एक एक संकलन केन्द्र बनाएर किसानहरुको उत्पादन सहजरुपले बिक्रि हुने ब्यवस्थापन गर्न सके किसानहरुलाई कृषी पेसामा लागेर काम गर्ने हौसला मिल्ने थियो।' पछिल्लो समयमा ब्यवसायिक कृषी तिर युवाहरुको आर्कषण बढ्दै गएर कृषि उपज बस्तुहरुको उत्पादन बढी रहेको भएपनि तर सरकारी तहबाट बजारको ब्यवस्थापन र संकलन केन्द्र नहुदाँ किसानको उत्पादन बजार सम्म पुग्न सकेको छैन्। कृषि ज्ञान केन्द्रका प्रमुख दिलबहादुर सिंहले संकलन केन्द्रका साथै कोल्ड स्टोर जिल्लामा आवश्यक छ तर यसको निर्माणको लागी पहल भई रहेको बताए। उनले गाउँमा स्थानीयहरुहरुले संकलन केन्द्र बनाई ब्यवस्थित हाट बजार बनाउन सकिन्छ तर यसतर्फ कसैको ध्यान गएको छैन्।"
पोखरामा कोरोना सङ्क्रमित महिलाको मृत्यु,"पोखरा : पोखरामा एक जना कोरोना सङ्क्रमितको उपचारको क्रममा मृत्यु भएको छ। यही असोज २६ गते पोखरा स्वास्थ्य विज्ञान प्रतिष्ठान अन्तर्गतको पश्चिमाञ्चल क्षेत्रीय अस्पताल कोभिड१९ उपचार केन्द्रमा भर्ना भइ सघन उपचार कक्षमा उपचाररत स्याङ्जा भिरकोट नगरपालिका२ की ५२ वर्षीया महिलाको बुधबार मृत्यु भएको प्रतिष्ठानका निर्देशक सहप्राध्यापक डा अर्जुन आचार्यले जानकारी दिए। उनका अनुसार सो अस्पतालमा हालसम्म उपचारका क्रममा १३ जना सङ्क्रमितको मृत्यु भइसकेको छ। यसैगरी गण्डकी प्रदेशमा कोरोना सङ्क्रमितको सङ्ख्या पाँच हजार १२७ पुगेको छ। प्रदेशमा थप १० जनामा कोरोना सङ्क्रमण पुष्टि भएको गण्डकी प्रदेश स्वास्थ्य निर्देशनालयका निर्देशक एवं गण्डकी प्रदेश कोरोना नियन्त्रण तथा रोकथाम कार्यक्रमका प्रवक्ता डा विनोदविन्दु शर्माले जानकारी दिए। थपिनेमा नवलपरासी (बर्दघाट सुस्ता पूर्व) का छ जना, तनहुँका दुई जना, स्याङ्जा तथा लमजुङका एकएक जना छन्।"
"सोलु करिडोरमा हट्यो अवरोध, ऐलानी जग्गामा मुआब्जा दिने सहमति","ओखलढुंगा : प्रशारण लाइनको निमार्ण कार्य रोकिएको सोलु करिडोरको अवरोध हटेको छ। ऐलानी जग्गामा बसोबास गर्नेहरुलाई समेत मुआब्जा दिने सहमति भएपछि अवरोध हटेको हो। उदयपुर खण्डमा अवरोध हटेसँगै सोलु करिडोर १ सय ३२ केभी डबल सर्किट प्रसारण लाइन आयोजना निर्माणको काम अघि बढ्ने भएको छ। उदयपुरको कटारी नगरपालिका ४ को मरुवामा रहेको हरित सामुदायिक वनका उपभोक्ताको अवरोधका कारण प्रसारण लाइन निर्माणको काम दुई वर्षयता रोकिएको थियो। सोलुखुम्बुको सोलु दुधकुण्ड नगरपालिकाको तिङ्लादेखि ओखलढुंगाको सिद्धिचरण नगरपालिका, मानेभञ्ज्याङ्ग गाउँपालिका हुँदै उदयपुरको कटारीबाट सिरहाको मिर्चैयासम्म प्रशारण लाइन निर्माणाधीन अवस्थामा छ। प्रशारण लाइन क्षेत्रमा पर्ने जग्गा उपयोगमा विवाद हुँदा उदयपुर खण्डको काम रोकिएको थियो। स्थानीयबाट प्रसारण लाइनको बाटो (राइट अफ वे) मा पर्ने ऐलानी जमिनको समेत मुआब्जा पाउनुपर्ने र प्रसारण लाइनको टावर प्रस्तावित ठाउँभन्दा अन्यत्रै सार्नुपर्ने लगायत सर्त राखेर स्थानीयले अवरोध गरेका थिए। स्थानीय स्तरमा समस्या समाधान नभएपछि ऊर्जा, जलस्रोत तथा सिँचाइमन्त्री वर्षमान पुनको कार्यकक्षमा आयोजना प्रमुख र अवरोध भएको क्षेत्रका जनप्रतिनिधीहरु सहित भएको छलफलमा समाधान खोजिएको हो। मन्त्री पुनले उदयपुरको कटारी क्षेत्रबाट प्रतिनिधित्व गर्ने सांसद सुरेशकुमार राई, कटारी नगरपालिकाका प्रमुख ज्ञानेन्द्र श्रेष्ठ, कटारी ४ का वडाध्यक्ष कृष्णराज दनुवार र सोलु करिडोर आयोजनाका प्रमुख जनार्दन गौतमसँग छलफल गरेका थिए। मन्त्री पुनले स्थानीयको मागअनुसार ऐलानी जमिनको मुआब्जा दिने प्रस्ताव गरेपछि जनप्रतिनिधीहरुले त्यस क्षेत्रको अवरोध हटाउन प्रतिबद्धता जनाएका छन्। मन्त्रालयमा बसेर समस्या समाधानका लागि पहल गरिएकोे आयोजना प्रमुख गौतमको भनाइ छ। प्रसारण लाइन निर्माणमा भएको ढिलाइका कारण राष्ट्रिय प्रसारण लाइनमा जोडिन नसक्दा २०७६ माघ २० देखि व्यावसायिक उत्पादन गर्दै आएको सोलुखोला हाइड्रो पावरको २३ मेगावाटमध्ये १८५ मेगावाट बिजुली खेर गइरहेको छ। सिरहाको मिर्चैयादेखि उदयपुरको जलजले, खोटाङको बुइपा र ओखलढुङ्गा हुँदै सोलुखुम्बुको तिङलासम्म ९० किलोमिटर लामो प्रसारण लाइन निर्माण भइरहेको छ। जसमध्ये ९५ प्रतिशत काम सम्पन्न भएको आयोजना प्रमुख गौतमले बताए। गौतमका अनुसार कुल तीन सय दुई वटा टावरमध्ये दुई सय ८८ वटाको निर्माण सम्पन्न भइसकेको छ। कुल ९० किलोमिटर प्रसारण लाइनमध्ये ४५ किलोमिटरमा डबल सर्किट लाइन (तार) तान्ने कामसमेत सकिएको छ। प्रसारण लाइन निर्माण भएपछि सोलुखुम्बु र आसपास क्षेत्रका आयोजनाबाट अहिले उत्पादित र निर्माणाधीन आयोजनाबाट उत्पादन हुने विद्युत् सोलेखुम्बु, ओखलढुङ्गा र उदयपुर जिल्लामा वितरण गरी बाँकी राष्ट्रिय प्रसारण लाइनमा जोडिने छ। नेपाल विद्युत् प्राधिकरणले सोलु करिडोरमा निर्माणाधीन तीन सय २५ मेगावाट विद्युत् खरिदबिक्री सम्झौता (पीपीए) गरेको छ। २०७२ चैतमा भारतीय कम्पनी मोहन इनर्जीसँग प्राधिकरणले एक सय ३२ केभी डबल सर्किट प्रसारण लाइनको २०७६ माघ दोस्रो हप्ता निर्माण सम्पन्न गर्ने ठेक्का सम्झौता थियो।"
उपत्यकामा १४ सय ३ जनामा कोरोना संक्रमण,"काठमाडौं : पछिल्लो २४ घण्टामा कोरोना भाइरस (कोभिड१९) बाट काठमाडौं उपत्यकाका १४ सय ३ जनामा संक्रमण देखिएको छ। काठमाडौंमा ९९६ , ललितपुरमा १०२ र भक्तपुरमा ३०५ जना गरी १४ सय ३ जनामा संक्रमण देखिएको मन्त्रालय प्रवक्ता डा जागेश्वर गौतमले जानकारी दिए। पछिल्लो २४ घण्टामा २६ सय ३८ जनामा संक्रमण देखिएसँगै संक्रमितको संख्या १ लाख १७ हजार ९९६ पुगेको छ। ३६ हजार ३६७ जना कोरोनाका सक्रिय संक्रमित छन्। मन्त्रालयका अनुसार संस्थागत आइसोलेसनमा १४ हजार ८१९ जना रहेका छन् भने होम आइसोलेसनमा २१ हजार ५४८ छन्। यस्तै क्वारेन्टाइनमा ४ हजार ६६६ जना रहेका छन्। मन्त्रालयका अनुसार पछिल्लो २४ घन्टामा १३ हजार ९४७ नमूनाको पीसीआर परीक्षण भएको छ। बुधबार २१ सय ७४ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या ८० हजार ९५४ पुगेको छ। आइसीयूमा ३०५ र ७० जनाको भेन्टिलेटरमा उपचार भइरहेको छ। नेपालमा कोरोनाबाट ६७५ जनाको मृत्यु भएको छ। बुधबार मात्रै १२ जनाको मृत्यु भएको मन्त्रालयले पुष्टि गरेको छ।"
"शव नबुझिकन फर्किए आफन्त, पाठेघरको शल्यक्रिया भन्दै आन्द्रा काटेको आरोप","विराटनगर : विराटनगरको नोबेल शिक्षण अस्पतालमा शल्यक्रियाका क्रममा मृत्यु भएकी एक महिलाको शव बुझ्न आफन्त र परिवारका सदस्यले अस्वीकार गरेका छन् । पाठेघरको ट्यूमरको सोमबार शल्यक्रिया गरिएकी सोलुखुम्बु नोचासल्यान४ की ३५ वर्षीय तारादेवी भट्राईको मृत्यु भएको जानकारी अस्पतालले मंगलबार बिहान आफन्तलाई दिएको थियो । चिकित्सकको लापरबाहीका कारण मृत्यु भएको भन्दै आफन्त र परिवारका सदस्य कारबाहीको माग राख्दै शव जिम्मा नलिइकन गएका छन् । उनीहरुले अस्पताल अगाडि नाराबाजी र प्रदर्शन पनि गरे । तारादेवीका श्रीमान ओम भट्टराईले सोमबार शल्यक्रिया गर्ने समय तय भएपछि पीसीआर परीक्षण गर्दै आइतबार श्रीमतीलाई अस्पताल भर्ना गरिएको बताए । उनका अनुसार सोमबार बिहान ९ बजेतिर शल्यक्रियाका लागि अप्रेशन थिएटरमा लगिएको थियो । 'करिब एक घण्टापछि शल्यक्रिया सफल भयोभन्दै बिरामीलाई आइसीयूमा राख्न लगियो,' ओमले भने, 'शल्यक्रियापछि बाहिर निकाल्दा श्रीमतीको अवस्था सामान्य थियो ।' पाठेघरको शल्यक्रिया गर्दा आन्द्राको ट्यूमर देखिएकाले पाठेघर र ट्यूमरनै फालेको कुरा चिकित्सकले बताएपछि आफूले धन्यवाद दिएको उनले सम्झिए । आइसीयूमा रहेकी श्रीमतीको रगत नरोकिएकाले पुनः अर्को पटक पनि शल्यक्रिया गर्नुपर्ने भन्दै चिकित्सकले बेलुका अप्रेशन थिएटरतिर लिएर गएको उनको भनाइ छ । करिब आधा घण्टापछि आत्तिएको अवस्थामा रहेका चिकित्सकले भेन्टिलेटरमा लैजानुपर्ने भयो भन्दै अचेत अवस्थामा अक्सिजनसहित अप्रेशन थिएटरबाट बाहिर निकालेको उनले बताए । 'सुरुमा हामीलाई बिरामीको अवस्था राम्रै छ भनियो,' ओमले भने, 'एक्कासि बिहान मृत्यु भयोभन्ने खबर आयो ।' ट्यूमर निकाल्ने वहानामा चिकित्सकले बिरामीको आन्द्रा काटिदिएको आफन्तको आरोप छ । 'पाठेघरको शल्यक्रिया भनेर लगिए पनि हामीलाई जानकारी नदिइकन श्रीमतीको आन्द्रा काटिएको पाइयो,' ओमको दाबी थियो, 'अस्पताल र चिकित्सकको लापरबाहीले श्रीमती गुमाउनु पर्यो ।' विराटनगरको नोबेल शिक्षण अस्पताल । मृत्युपछि उपचारमा लापरबाही गर्ने चिकित्सकलाई कारबाहीको माग गर्दै शव जिम्मा नलिएको उनले सुनाए । कारबाही नभएसम्म र शल्यक्रियामा भएका गल्तीको स्पष्ट जानकारी दिएर अस्पतालले कमजोरी स्वीकार नगरेसम्म शव नबुझ्ने ओमले बताए । यसैबीच मृत्युको विषयमा मंगलबार दिउँसो छलफल गर्ने भने पनि अस्पताल प्रशासनले वास्ता नगरेको आफन्तको गुनासो छ । शल्यक्रियामा सहभागी स्त्रीरोग विशेषज्ञ प्रा डा गेहनाथ बरालका अनुसार मृतक महिलाको पाठेघरमा तेस्रो चरण (स्टेज थ्री) को क्यान्सर भइसकेको थियो । पाठेघरको साइडबाट फैलिएको क्यान्सर पिसाब थैली र आन्द्रासम्म पुगेका कारण शल्यक्रिया गरिए पनि बिरामीलाई बचाउन नसकिएको उनको भनाइ छ । 'सिटी स्क्यान गर्दा पाठेघरमा ट्यूमर थियो । पछि परीक्षणका क्रममा क्यान्सर देखियो,' प्रा डा बरालले भने, 'त्यसपछि क्यान्सरकै हिसाबमा शल्यक्रिया गर्दै ट्यूमर फ्यालियो । तर ट्यूमरभित्र तीन लिटर रगत जमेको पाइएपछि हामीनै आश्चर्यमा पर्यौं । फुट्न सुरु भएर ट्यूमरबाट अलिअलि रसाएर रगत पेटसम्मै आइपुगेको उनको भनाइ छ । 'शल्यक्रियाका लागि समयमा नल्याइएकाले बिरामीलाई बचाउन सकिएन,' उनले भने, 'अझ् दुईचार दिन ढिलो भएको भए अस्पताल पनि आइपुग्ने अवस्था थिएन ।' प्राडा बरालले शल्यक्रियापछि ट्यूमरमा जम्मा भएको धेरै रगत एकै पटक बाहिर निस्कँदा बिरामीको अवस्था गम्भीर बनेको बताए । बिरामीलाई बचाउनका लागि धेरै मेहनत गर्दै सात पिन्टसम्म रगत चढाइयो, 'उनले भने, 'तरपछि शरीरका अंगहरुले काम नै गर्नै छाडे ।' पछि मुटुको चाल कम हुँदै गएर बिरामीको मृत्यु भएको उनको भनाइ छ । 'ट्यूमर पाठेघरको साइड हुँदै पिसाब थैली र आन्द्रासँग पनि जोडिएका कारण त्यहाँबाट छुट्याउने काम चैं गरिएको हो,' बरालले भने, 'तर शल्यक्रिया गर्दा आन्द्रानै काटिएको कुरा चाहिँ सही हैन ।' उनले अस्पतालमा साताको दुईवटा क्यान्सरको शल्यक्रिया गर्ने गरिएको बताउँदै कुनैकुनै शल्यक्रियामा जटिलता आउनु स्वभाविक रहेको सुनाए ।"
सप्तरीमा कोरोना संक्रमित पुरुषको मृत्यु,राजविराज : सप्तरीमा थप एक जना कोरोना संक्रमितको उपचारका क्रममा मृत्यु भएको छ। राजगढ गाउँपालिका६ का ५९ वर्षीय पुरुषको प्रादेशिक अस्पताल जनकपुरधाममा मृत्यु भएको स्वास्थ्य कार्यालय सप्तरीका निमित्त प्रमुख दुनियालाल यादवले जानकारी दिए। छातीमा समस्या देखिएपछि उपचारार्थ प्रादेशिक अस्पताल जनकपुरधाममा भर्ना भएका उनको उपचारका क्रममा मृत्यु भएको राजगढ गाउँपालिका६ का वडा अध्यक्ष कमलदेव यादवले जानकारी दिए। उनको असोज १६ गते स्वाब संकलन गरी पीसीआर परीक्षण गरिएकोमा असोज १७ गते कोरोना संक्रमण पुष्टि भएको राजगढ गाउँपालिकाका स्वास्थ्य संयोजक रामचन्द्र यादवले बताए। नेपाली सेनाले राति ११ बजे मृतकको गाउँमै शव व्यवस्थापन गरेको स्वास्थ्य कार्यालयका निमित्त प्रमुख यादवले जानकारी दिए। योसँगै सप्तरीमा कोरोना संक्रमणबाट मृत्यु हुने २२ जना पुगेका छन्। संक्रमित हुनेको सङ्ख्या १ हजार ४ सय ५५ पुगेको स्वास्थ्य कार्यालय सप्तरीले जनाएको छ। जसमा १ हजार १२९ जना निको भएका छन्।
त्रिपालमा दुर्गमका प्रहरी,"सुर्खेत : दिनदिनै जाडो बढ्दै छ। तर न गतिलो भवन छ न त सुरक्षित बस्ने ठाउँ। हिमाली जिल्ला डोल्पामा कार्यरत प्रहरी भने त्रिपालमुनि रात बिताउन बाध्य छन्। नागरिकको सुरक्षाका लागि खटिएका प्रहरीको बसाइ असुरक्षित छ। दुई महिनादेखि जिल्ला प्रहरी कार्यालय डोल्पामा कार्यरत ४४ जना प्रहरी त्रिपाल टाँगेर बसेका छन्। बस्ने भवन नहुँदा आफूहरू असुरक्षित हुनु परेको त्यहाँका प्रहरी बताउँछन्। डोल्पाका प्रहरी नायब उपरीक्षक नारायण रञ्जितकारले भने, एक सय चार जना प्रहरी कार्यरत छन्। भवन नहुँदा आधालाई त्रिपाल टाँगेर बसालेका छौं। डोल्पामा कात्तिकदेखि अत्यधिक चिसो बढ्ने भएकाले त्रिपालका राखिएका प्रहरीलाई व्यवस्थित गर्ने चुनौती थपिएको छ। डोल्पा मात्र होइन, कर्णालीका अधिकांश प्रहरी युनिटको आफ्ना भवन छैनन्। हिमाली र दुर्गम क्षेत्रका प्रहरीलाई भरपर्दो बासस्थानको समस्या छ। भवन अभावमा प्रहरी भत्किएका घर, त्रिपाल, खाद्यान्नका गोदाम, विद्यालय र सार्वजनिक भवनमा रात बिताउँछन्। डोल्पामा जिल्ला प्रहरी कार्यालयसहित २६ वटा प्रहरीका युनिट छन्। तर अहिलेसम्म तीनवटामा मात्रै भवन छन्। तीमध्ये १८ वटा प्रहरी युनिट विद्यालय, स्वास्थ्य चौकी, खाद्यान्नका गोदाम र गाउँपालिकाका भवनमा बसेका छन्। चिसो र सुरक्षित भवन नहुँदा प्रहरी माथिल्लो डोल्पा, हुम्ला र मुगुका उच्च भेगमा ६ महिना मात्रै बस्छन्। माथिल्लो डोल्पामा त सुविधायुक्त भवन नै छैनन्, हिँउदमा ज्यान जोगाउनै गाह्रो हुन्छ, डीएसपी रञ्जितकारले भने, चिसो थेग्ने भवन नहुँदा त्यहाँ प्रहरीको उपस्थिति ६ महिना मात्रै हुन्छ। त्यस्तै जाजरकोटको कुशे गाउँपालिका८ पैंकको प्रहरी चौकीको अवस्था पनि दयनीय छ। वर्षाले प्रहरी भवन भत्किएको छ। भवन भत्किएपछि खान, बस्न र सुत्न कठिनाइ भएको चौकीका इन्चार्ज मायालाल बुढाले बताए। कर्णाली प्रदेशमा विभिन्न स्थानमा प्रहरीका १ सय ९४ वटा युनिट छन्। अहिलेसम्म ६० वटा युनिटमा रहेका प्रहरीले मात्र आफ्नै भवनमा बस्न पाएका छन्।"
"भक्तपुरमा कोरोना : ११७ प्रतिशत जनसंख्यामा संक्रमण, ११७ प्रतिशत मृत्युदर",भक्तपुर : भक्तपुरको कूल जनसंख्याको ११७ प्रतिशतलाई कोरोना संक्रमण भएको छ । त्यस्तै कोरोना भाइरस संक्रमणबाट भएको मृत्यु दर पनि ११७ प्रतिशत नै रहेको छ । २०६८ सालको जनगणनाअनुसार भक्तपुरको जनसंख्या ३ लाख ४ हजार ६ सय ५१ रहेको छ । जसअनुसार ११७ प्रतिशत अर्थात ३ हजार ५ सय ७८ जनालाई कोरोना पुष्टि भएको हो । जसमा २ हजार ४८ पुरुष र एक हजार ५ सय ३० महिलालाई कोरोना संक्रमण भएको हो । त्यस्तै कूल संक्रमितको ११७ प्रतिशत अर्थात ४२ जना कोरोना संक्रमितको मृत्यु भएको छ । स्वास्थ्य कार्यालय भक्तपुरले मंगलबारसम्म भक्तपुरका ३० पुरुष र १२ महिला गरी ४२ जनाको मृत्यु भएको जनाएको हो । भक्तपुरको क्षेत्रफलको आधारमा एक वर्गकिलोमिटरभित्र ३० जना संक्रमित रहेका छन् । केन्द्रीय तथ्यांक विभागका अनुसार भक्तपुर जिल्लाको कूल क्षेत्रफल एकसय १९ वर्ग किमि रहेको छ । यस हिसाबले भक्तपुरका एक संक्रमितले करिब १६ वर्ग मिटर ओगट्छ । कोरोना भाइरस संक्रमणबाट जोगिन जनस्वास्थ्य मापदण्ड पालना गर्न दुई मिटरको भौतिक दूरी कायम गर्नुपर्ने हुन्छ । संक्रमणदर २२६४ प्रतिशत भक्तपुरमा कोरोना भाइरस संक्रमणदर २२६४ प्रतिशत देखिएको छ । स्वास्थ्य कार्यालय भक्तपुरका अनुसार मंगलबारसम्म यहाँका १५ हजार ७ सय ९९ जनाको पीसीआर परीक्षण गरिएको छ । जसको २२६४ प्रतिशत अर्थात ३ हजार ५ सय ७८ जनामा संक्रमण पुष्टि भएको कार्यालयका प्रमुख कृष्ण मिजारले जानकारी दिए । उनका अनुसार भक्तपुरका कोरोना भाइरस संक्रमण जितेर डिस्चार्ज हुनेको संख्या सन्तोषजनक छैन । भक्तपुरका ५३ प्रतिशत अर्थात एकहजार ८ सय ९९ जनामात्रै डिस्चार्ज भएका छन् । जसमा एकहजार ७९ पुरुष र ८ सय २० महिला रहेको प्रमुख मिजारले बताए । उनका अनुसार मंगलबारसम्म भक्तपुरका ९ सय ३९ पुरुष र ६ सय ९८ महिला गरी एकहजार ६ सय ३७ जना सक्रिय संक्रमित रहेका छन् । सक्रिय संक्रमितमध्ये एकहजार २ सय ८१ जना होम आइसोलेसनमा रहेका छन् । यहाँका ३ सय ५६ जनाको मात्रै अस्पतालको आइसोलेसनमा उपचार भइरहेको छ । ६० प्रतिशत संक्रमित होम आइसोलेसनमा कार्यालय प्रमुख मिजारले भक्तपुर संक्रिय संक्रमितमध्ये ६०५९ प्रतिशत अर्थात ९ सय ९२ जना लक्षणयुक्त रहेको जानकारी दिए । भक्तपुरका ६ सय ३६ लक्षणयुक्त संक्रमित समेत होम आइसोलेसनमा रहेका छन् । घर व्यवस्थित नहुँदा होम आइसोलेसनमा बसेका संक्रमितबाटै संक्रमण फैलिने सम्भावना बढेको उनी बताउँछन् ।भक्तपुरमा अस्पताल तथा क्वारेन्टाइनस्थलमा गरी ८ सय ७१ आइसोलेसन शय्या छन् । मंगलबारसम्म भने ती आइसोलेसनमा ३ सय १८ पुरुष र ६८ महिला गरी जम्मा ३ सय ८६ जना संक्रमित रहेका छन् । त्यस्तै भक्तपुरका ३ वटा अस्पतालमा २० शय्याको आईसीयू रहेका छन् । जसमध्ये भक्तपुर अस्पतालको ६ वटा आईसीयूमा मात्रै संक्रमित रहेको स्वास्थ्य कार्यालयले जनाएको छ ।
खेलाडीलाई राहत वितरण,जुम्ला : कोरोना माहामारीलाई मध्यनजर गर्दै जुम्ला अखिल नेपाल फुटबल संधले जुम्लाका खेलाडी कोच र प्रशिक्षकलाई राहत वितरण गरेको छ। प्रत्येक खेलाडीलाई २५ सयका दरले रातह वितरण गरिएको हो। बुधबार जुम्लाको राज सिममा जुम्लाका संघीय शंसद गजेन्द्रबहादुर महतको प्रमुख अथित्यमा रातह वितरण गरिएको हो। लकडाउनले कुनै पनि आयोजना र कार्यक्रम हुन नसकेकाले यसको मर्का खेलाडीमा पनि परेकोले अखिल नेपाल फुटवल संघ केन्द्रीय कार्यालयको सहयोग र अखिल नेपाल फुटवल संघको आयोजना राहत वितरण गरिएको जुम्ला जिल्ला फुटवल संघका अध्यक्ष भरत बुढथापाले बताए। दशैं नजिकिंदै गरेको समयमा थोरै पैसाले खासै केहि त नभए पनि नुन तेल रिचार्ज गर्न भए पनि केही राहत हुने अध्यक्ष बुढथापाले बताए। कार्यक्रमा बोल्दै संसद गजेन्द्रबहादु महतले खेल जगत पछाडि परेको समयमा खेलाडीलाई संरक्षण गर्न फुटवल संघले यति गर्नु राम्रो काम भएको बताए। खेलाडी रुबेन भण्डारी खेल जीवन रमाइलो भए पनि जिविकोपार्जनमा भने निकै समस्या हुने कुरा उल्लेख गरे। कोरोनाको बेला यस्ता राहतले केहि सहयोग भए पनि अरु समय खेलाडी लक्षित कार्यक्रम हुन जरुरी भएको उनको भनाइ छ। कार्यक्रममा राष्ट्रिय फुटबल टिमका खेलाडी दोन्द शाहीलाई पनि सम्मान गरिएको थियो। जुम्ला घर भएका शाही कर्णालीको पहिलो राष्ट्रिय खेलाडी हुन्।
विराट शिक्षण अस्पतालमा कोरोना संक्रमितको मृत्यु,विराटनगर : मोरङको बूढीगंगा गाउँपालिकास्थित विराट शिक्षण अस्पतालमा उपचाररत कोरोना भाइरस संक्रमित एक जना पुरुषको मंगलबार राति मृत्यु भएको छ। बूढीगंगा३ बाँसबारीका ६० वर्षीय संक्रमित पुरुषको राति १२:२० बजेतिर मृत्यु भएको अस्पतालका आइसोलेसन इन्चार्ज सुनिल देवले जानकारी दिए। उनका अनुसार कोरोना रिपोर्ट पोजिटिभ आएपछि वृद्धलाई असोज १५ गते उपचारका लागि अस्पतालको आइसोलेसनमा भर्ना गरिएको थियो। मृतकमा श्वासप्रश्वास र मृगौला सम्बन्धी पुरानै समस्या रहेको देवले बताए।
लोकसेवाको मापदण्डमा विवाद,"काठमाडौं : लोकसेवा आयोगले संक्रमणको विशेष अवस्थामा (सञ्चालन या व्यवस्थापन) सम्बन्धी मापदण्डमा कोरोना संक्रमित परीक्षार्थीले परीक्षा केन्द्रमा प्रवेश नै नपाउने व्यवस्था गरेपछि विवाद सिर्जना भएको छ। मापदण्डमा परीक्षार्थी आफू कोभिड१९ को संक्रमणबाट संक्रमित भए, नभएको स्वयंले घोषणा गर्नुपर्ने उल्लेख गरिएको छ। संक्रमित परीक्षामा सहभागी हुन नपाउने र स्वयंले संक्रमित भए नभएको घोषणा गर्नुपर्ने व्यवस्थाको आलोचना भइरहेको छ। परीक्षार्थीहरूले अदालत र संसदीय समितिसमेत गुहारेका छन्। जटिल र जोखिमपूर्ण परिस्थितिमा आयोगको परीक्षा सञ्चालन नगर्न माग गरेका छन्। सरोकारवालाका तर्फबाट भन्दै राज्य व्यवस्था तथा सुशासन समितिसमक्ष परीक्षार्थीहरूले परीक्षा तत्काल रोक्न लगाउन निर्देशन दिन माग गरेका छन्। उनीहरूले नौ वटा कारण प्रस्तुत गर्दै काठमाडौं उपत्यका र मुलुकभर कोराना संक्रमण बढ्दै गएकाले पर्ख र हेरको स्थितिमा रही परिस्थितिमा आधारभूत परिवर्तन भएपछि परीक्षा सञ्चालन गर्न निर्देशन दिन माग गरेका छन्। परीक्षा सञ्चालनको लागि लोक सेवाले विज्ञापन प्रकाशित गरी परीषा तालिकासमेत सार्वजनिक गरिसकेको छ। आयोगको २०७६ साल फागुन २८ गते प्रकाशित राजपत्र अनंकित द्वितीय श्रेणी (अप्राविधिक), खरिदार वा सो सरह पदको विज्ञापनहरूमा अनलाइन दरखास्त भरी दरखास्त दस्तुर बुझाउन बाँकी रहेका उम्मेदवारहरूका लागि २०७७ असोज २५ गतेदेखि कात्तिक ४ गतेसम्म दरखास्त दस्तुर बुझाउने म्याद तोकिएको छ।"
मोटर जोड्ने क्रममा करेन्ट लागेर मृत्यु,विराटनगर : मोटर जोड्ने क्रममा करेन्ट लागेर मोरङको रतुवामाई नगरपालिका१० सातमेडीमा एक युवाको मृत्यु भएको छ । घर छेउमा विद्युत मोटर जडान गर्दै गरेको अवस्थामा अचानक करेन्ट लागेर २४ वर्षीय रविन लिम्बूको मृत्यु भएको प्रदेश १ प्रहरी कार्यालय विराटनगरका प्रवक्ता डीएसपी कवीन्द्र कार्कीले जानकारी दिए । उनका अनुसार करेन्टले बेहोस भएका लिम्बूको उपचारका क्रममा झापाको दमकस्थित लाइफलाइन अस्पतालमा मंगलबार साँझ मृत्यु भएको हो । प्रहरीले घटनाका बारेमा अनुसन्धान सुरु गरिएको जनाएको छ ।
"गण्डकी प्रदेशविरुद्ध ३८ मुद्दा, सात फैसला","पोखरा : गण्डकी प्रदेश सरकार र मातहतका कार्यालयविरुद्ध विभिन्न तहका अदालतमा चालु आवमा २७ मुद्दा दर्ता भएका छन्। अघिल्लो आर्थिक वर्षबाट जिम्मेवारी सरेका ११ गरी आव २०७६७७ मा ३८ मुद्दा रहेका छन्। तीमध्ये सातको फैसला भएको मुख्य न्यायाधिवक्ता राजेन्द्र घिमिरेले बताए। घिमिरेका अनुसार सर्वोच्च अदालतमा २४ मुद्दा रहेकामा दुई फैसला भएर अब २२ बाँकी छन्। उच्च अदालत पोखरामा ११ मुद्दा परेकामा चार किनारा लागेर अब सात बाँकी छन्। उच्च अदालत पोखराको बागलुङ इजलासमा दुई मुद्दा रहेकामा एउटा किनारा लागेको छ भने कास्की जिल्ला अदालतमा एक मुद्दा बाँकी छ। दर्ता भएकामध्ये धेरैजसो रिट निवेदन छन्। यीमध्ये सबैभन्दा ठूलो र बढी चर्चामा आएको मुद्दा स्थानीय जनप्रतिनिधिको सेवासुविधासम्बन्धी ऐन खारेज सम्बन्धमा थियो। प्रदेश नम्बर १ बाहेक ६ प्रदेशले बनाएको सुविधासम्बन्धी कानून संविधानसम्मत नभएको भनी रिट निवेदन परेको थियो। सर्वोच्च अदालतको संवैधानिक इजलासले ६ वटै प्रदेशका सुविधासम्बन्धी कानून खारेज गरिदिइसकेको छ। सडक निर्माण र फराकिलो बनाउने कार्यले व्यक्तिको जग्गा मिचिएको विषयमा उच्च अदालत पोखरा र बागलुङ इजलासमा निवेदन परेकामा दुई वटै खारेज भएका छन्। लेकसाइडमा सञ्चालित रात्रिकालीन व्यवसायसम्बन्धी विषयमा परेको रिट निवेदनमा उच्च अदालत पोखराले मापदण्ड बनाएर व्यवस्थित गर्ने निर्देशनात्मक आदेश जारी गरेको छ। यसैगरी सामुदायिक वन व्यक्तिले दर्ता गरेका विषयमा उच्च अदालत पोखराबाट दाबी नपुग्ने फैसला भएको मुख्य न्यायाधिवक्ताको कार्यालय गण्डकीका उपसचिव (सरकारी वकिल) दयाशङ्कर अधिकारीले बताए। अधिकारीका अनुसार सर्वोच्च अदालत (दुई), उच्च अदालत पोखरा(चार) र उच्च अदालत बागुलङ इजलास(एक) फैसला भएका सात थान रिट निवेदनमुद्दामा दुई वटामा रिट खारेज भएको, एक वटामा निर्देशनात्मक आदेश जारी भएको, दुई वटामा रिट जारी भएको, एक वटामा वादी दाबी नपुग्ने फैसला भएको र एक वटा निवेदकले मुद्दा फिर्ता लिएका छन्। मुख्य न्यायाधिवक्ताको कार्यालयको दायित्व प्रदेश र मातहतका कार्यालयविरुद्ध परेका मुद्दामा प्रतिरक्षाका लागि आग्रह गरिए पनि प्रमाण कागजात जुटाउन भने सहयोग नगरेको पाइएको छ। मुख्य न्यायाधिवक्ता घिमिरेले भने, 'कुनै विकास योजनाविरुद्ध मुद्दा परेमा त्यसको प्रतिरक्षा गर्न योजनाको विस्तृत अध्ययन प्रतिवेदनलगायत औचित्य पुष्टि हुने कागजात भएमा सहज हुन्छ र जित्ने सम्भावना बढी हुन्छ। यस विषयमा मुख्यमन्त्री, मन्त्री र सरोकारवाला कार्यालयका प्रमुखहरुसँग कुराकानी भइसकेको छ, अब यो समस्या दोहोरिँदैन भन्ने लागेको छ।'"
सांसद पहाडीको निधन,"काठमाडौं : नेपाल कम्युनिस्ट पार्टी (नेकपा) की सांसद सानु शिवा पहाडीको निधन भएको छ। नेकपाको तर्फबाट प्रतिनिधिसभा सदस्य रहेकी सांसद शिवाको बुधबार उपचारका क्रममा काठमाडौंको मेडिकल कलेजमा निधन भएको हो। स्वास्थ्यमा समस्या देखिएपछि उनी केही दिनअघि मेडिकल कलेजमा भर्ना भएकी थिइन्। पहाडीको निधनप्रति प्रधानमन्त्री केपी शर्मा ओलीले दु:ख व्यक्त गरेका छन्। 'हाम्रो पार्टी नेकपाका तर्फबाट प्रतिनिधिसभा सदस्य, संस्कृतिकर्मी सानु शिवा पहाडीको असामयिक निधन भएकोमा दुःख लागेको छ । उहाँप्रति भावपूर्ण श्रद्धाञ्जली अर्पण गर्दै शोकसन्तप्त आफन्त र परिवारजनमा गहिरो समवेदना व्यक्त गर्दछु', प्रधानमन्त्रीले भनेका छन्। यस्तै संस्कृति, पर्यटन तथा नागरिक उडययनमन्त्री योगेश भट्टराईले पनि पहाडीको निधनप्रति दु:ख व्यक्त गरेका छन्। उनले सामाजिक संजाल फेसबुकमा लेखेका छन्, 'ताप्लेजुङ् जस्तो दुर्गम् तथा बिकट जिल्लामा जन्मिएर कलिलो उमेरदेखि नै जनपक्षीय सांस्कृतिक अभियानमा सामेल भएर नेपाली समाजको रुपान्तरणमा महत्वपूर्ण योगदान पुर्याउनु भएकी दिदी सानु सिवा जो मेरा अत्यन्तै हितैसी ईलामेली दाइ डम्बर पहाडीको जीवन सङ्गीनी अनि हाम्रो पार्टी नेकपाका तर्फबाट प्रतिनिधि सभा सदस्य, संस्कृतिकर्मी कमरेड सानु शिवा पहाडीको निधनबाट दु:ख लागेको छ। वहाँप्रति हार्दिक श्रद्धाञ्जली व्यक्त गर्दै डम्बर दाइसहित ताप्लेजुङ् र ईलामसँग सम्बन्धित शोकाकूल परिवारजनमा समवेदना प्रकट गर्दछु।'"
बाँकेको कोरोना खर्च : सकियो १९ करोड,"नेपालगन्ज : बाँकेको नरैनापुर गाउँपालिकाले क्वारेन्टाइन व्यवस्थापनमा खटेका झन्डै एक सय स्वयंसेवीलाई प्रतिव्यक्ति ४८ हजार रुपैयाँ भत्ता बाँडेको छ। क्वारेन्टाइन व्यवस्थापन मूल समितिका सदस्यद्वय शिवचरण यादव र सज्जाक खाँले भने यो रकम विपत् व्यवस्थापन कोषमा फिर्ता गरे। उनीहरूले असार ३१ गते गाउँपालिकालाई पत्र लेखी आफूले निस्वार्थ रूपमा काम गरेको र जानकारीबिना नै बैंकमा पैसा जम्मा गरेको भन्दै कोषमा पैसा फिर्ता गरेको उल्लेख गरेका छन्। नरैनापुरमा क्वारेन्टाइन व्यवस्थापन मूल समितिले १५ चैतबाट काम थालेको थियो। गाउँपालिकामा एउटा क्वारेन्टाइन मूल व्यवस्थापन समिति (सात सदस्यीय), १८ वटा क्वारेन्टाइन व्यवस्थापन समिति (सातसात सदस्यीय), हरेक क्वारेन्टाइनको एक जना सुपरभाइजर, दुईदुई जना सरसफाइकर्मी र सहयोगी गरी १ सय ९७ जनालाई दैनिक पाँच सय रुपैयाँका दरले ९६ दिनको रकम बाँडेको हो। ३६ जना भान्सेले भने ७६ हजार ८ सयका दरले रकम पाएका छन्। २१ लाख ३५ हजार ६ सय रुपैयाँ पेस्की दिएर पारिश्रमिक बाँडेको गाउँपालिकाका लेखापाल प्रकाश अधिकारीले बताए। सो गाउँपालिकाले कोरोना जोखिमका बेला सीधै भत्ता नभनेर यातायात र खाजा शीर्षकमा ३० लाख ६३ हजार ५ सय ५६ रुपैयाँ खर्च गरेको छ। गाउँपालिकाले गत असार मसान्तसम्म कोरोनाका नाममा मात्र १ करोड ४१ लाख रुपैयाँ खर्च गरेको थियो। नेपाल कम्युनिस्ट पार्टी बाँके क्षेत्र नंं १ का क्षेत्रीय सदस्य सोहनलाल यादव नरैनापुरमा कोरोनाको नाममा भएको खर्च आधाभन्दा कम मात्र वास्तविक भएको जिकिर गर्छन्। वास्तविक खर्च ४० प्रतिशत भएको होला। ६० प्रतिशत जति भ्रष्टाचार भएको हामीलाई आशंका छ, उनले भने, एउटै व्यक्तिले दोहोरो भत्ता बुझेका छन्। यो भ्रष्टाचार नभएर के हो ? बैजनाथ गाउँपालिकाले आइसोलेसन र स्वाब संकलनमा खटिएका स्वास्थ्यकर्मीलाई प्रतिदिन दुई हजार दरले एकमुष्ट भत्ता उपलब्ध गराएको छ। यस्तो भत्ता पाउनेमा तीन जना डाक्टर, पाँच हेल्थ असिस्टेन्ट र एक जना एम्बुलेन्स चालक छन्। एक जना कार्यालय सहयोगीलाई भने दैनिक एक हजार रुपैयाँ दिइएको छ। सरकारले कोरोनाको उच्च जोखिम क्षेत्रमा काम गर्ने स्वास्थ्यकर्मीलाई शतप्रतिशत जोखिम भत्ता दिने व्यवस्था गरेको छ। तर, बैजनाथले दिएको यो भत्ताको रकम दुई सय प्रतिशतभन्दा पनि बढी हुन आउँछ। दैनिक दुई हजार भत्ता पाउनेलाई खाना र खाजा पनि गाउँपालिकाले नै व्यवस्था गरेको थियो। दुईदुई पटक खाना र खाजा खाएबापत गाउँपालिकाले प्रतिव्यक्ति थप ५ सय ८० रुपैयाँ तिरेको सूचना अधिकारी तप्तराज आचार्यले बताए। भत्तामा मात्र गाउँपालिकाले १२ लाख १२ लाख ७८ हजार १ सय ४० रुपैयाँ वितरण गरेको छ। गाउँपालिकाले स्वास्थ्य तथा जनसंख्या मन्त्रालयसँग २८ लाख रुपैयाँ जोखिम भत्ता माग गरेको गाउँपालिकाका स्वास्थ्य शाखा प्रमुख लक्ष्मणराज शाहीले प्रष्ट्याए। यो गाउँपालिकाले क्वारेन्टाइन र आइसोलेसन व्यवस्थापनमा १ करोड ६२ लाख ६ हजार रुपैयाँ खर्च गरेको छ। बाँकेमा आइसोलेसन र क्वारेन्टाइनमा भएको यो सबैभन्दा ठूलो खर्च हो। अन्य स्थानीय तहले बढीमा तीन पटकसम्म राहत बाँडे। तर, राप्ती सोनारी गाउँपालिकाले भने पाँच पटकसम्म राहत बाँडेको दाबी गरेको छ। ५ हजार ८ सय १९ जनालाई राहत बाँड्दा २ करोड ९५ लाख ४९ हजार ९ सय ९९ रुपैयाँ खर्च भएको गाउँपालिकाका प्रमुख प्रशासकीय अधिकृत दलबहादुर बस्नेतले बताए। संवाददाताले सूचनाको हक प्रयोग गरी दुई पटकसम्म सूचना माग्दा पनि राहतको वास्तविक विवरण उपलब्ध हुन सकेन। लिखित रूपमा सूचना माग्दासमेत यो गाउँपालिकाको लेखा, जिन्सी शाखा, सूचना प्रविधि, स्वास्थ्य शाखाले एकले अर्कोमा जिम्मेवारी पन्छाउँदै सूचना दिन इन्कार गरे। सूचना अधिकारी नरहेकाले यो गाउँपालिकाले पहिलो पटक गलत सूचना दिए पनि दोस्रो पटक माग गरेकै ढाँचामा प्रमाणित प्रतिलिपिसहितको पूर्ण सूचना उपलब्ध हुन सकेन। गाउँपालिका अध्यक्ष लाहुराम थारूले पनि आफूलाई सूचना उपलब्ध नभएको प्रतिक्रिया दिए। कोरोनाको नाममा राप्ती सोनारीले सबैभन्दा बढी ४ करोड ८ लाख रुपैयाँ खर्च गरेको छ। नेपालगन्ज उपमहानगरपालिका २० ले १ हजार ३ सय १७ जनालाई राहत बाँड्न २३ लाख ४ हजार रुपैयाँबराबरको राहत वितरण गरेको छ। यो रकम उपमहानगका अधिकांश वडाभन्दा दोब्बर बढी हो। उपमहानगरका २३ वटा वडाले मात्र २ करोड ५५ लाख रुपैयाँको राहत बाँडेका छन्। उपमहानगर उपप्रमुख उमा थापामगरले पत्रकार सम्मेलनमार्फत कोरोना संक्रमण नियन्त्रण तथा रोकथाम र राहत वितरणमा ४ करोड ७ लाख ४७ हजार रुपैयाँको खर्च विवरण सार्वजनिक गरेकी थिइन्। १८ हजार ८ सय ८७ जनालाई राहत वितरण गर्दा ३ करोड ६५ लाख ६ सय ६२ रुपैयाँ खर्च भएको छ। यो रकम कुल कोरोना बजेटको ७५२२ प्रतिशत हो। सुरुमा क्वारेन्टाइनमा बसेका व्यक्तिलाई खाना खुवाए पनि पछिल्लो समय क्वारेन्टाइनमा बस्नेहरूको संख्या बढ्दै जाँदा खाना नदिएर मितव्ययी बनेको भन्दै खजुरा गाउँपालिकाले निकै चर्चा पायो। त्यही खजुराले कोरोनाको बेला प्रचारप्रचार, गाडी र इन्धनका नाममा झन्डै ६ लाख खर्च गरेको छ। प्रचार र गाडी ४ लाख २४ हजार र इन्धन १ लाख ७४ हजार खर्च भएको गाउँपालिकाका सूचना अधिकारी दिलबहादुर पौडेलले बताए। कोहलपुर नगरपालिकाले पनि प्रचारका ३ लाख २२ हजार र गाडी मर्मतमा १ लाख ४० हजार रुपैयाँ खर्च गरेको छ। कोरोनामा १ करोड ९२ हजार रुपैयाँ खर्च गरेको जानकी गाउँपालिकाले औषधि र स्वास्थ्य सामग्री खरिदमा ८ लाख ८३ हजार मात्र खर्च गरेको गाउँपालिकाका लेखापाल दीपक केसीले जानकारी दिए। त्यसैगरी डुडुवा गाउँपालिकाले १ करोड ६ लाख रुपैयाँ खर्च गरेको छ। गाउँपालिकाले क्वारेन्टाइन र आइसोलेसन बनाउने क्रममा विद्यालयमा पंखा र वायरिङ गर्दा ७ लाख ३२ हजार रुपैयाँ खर्च गरेको जिन्सी शाखा प्रमुख ऋषिराज गौतमले बताए। बाँकेका आठ स्थानीय तहले गत असार मसान्तसम्म कोरोनाको नाममा १८ करोड ७६ लाख ६८ हजार रुपैयाँ खर्च गरेका छन्। राप्ती सोनारी र नेपालगन्जको खर्च चारचार करोडभन्दा माथि छ। कोरोनामा भएको कुल खर्चको आधाभन्दा बढी ५३२३ प्रतिशत अर्थात् झन्डै १० करोड रुपैयाँको राहत वितरण भएको छ। नेपालगन्ज उपमहानगरले मात्र साढे ३ करोड बढी र राप्ती सोनारीले झन्डै तीन करोड राहतमा मात्र खर्च गरेका छन्। कोहलपुरले डेढ करोड बढी, बैजनाथले झन्डै एक करोड राहतमा खर्च गरेका छन्। राहतमा सबैभन्दा कम नरैनापुर गाउँपालिकाले साढे १४ लाख रुपैयाँ खर्च गरेको छ। क्वारेन्टाइन र आइसोलेसनमा मात्र चार करोड खर्च गरेका छन्। बैजनाथ गाउँपालिकाले क्वारेन्टाइन र आइसोलेसनमा एक करोड खर्चेको छ। नरैनापुरले यो शीर्षकमा ७२ लाख खर्च देखाएको छ। औषधि र स्वास्थ्य सामग्री खरिदमा ८ प्रतिशत अर्थात् डेढ करोड रुपैयाँ खर्चिएको छ। सवा दुई करोड अर्थात् कुल बजेटको साढे ११ प्रतिशत रकम भत्तामा सकिएको छ। राप्ती सोनारीले मात्र ६० लाखको भत्ता बाँडेको छ जुन अन्यको तुलनामा सबैभन्दा बढी हो। सुशासन विज्ञ मीन मल्ल स्थानीय तहका क्वारेन्टाइनआइसोलेसनमा दिएको सुविधा र राहत वितरणको अवस्था नियालेर हेर्नेले यी शीर्षकमा बढेको अस्वाभाविक खर्च हेर्दा सहजै भ्रष्टाचार भएको अनुमान लगाउन सक्ने आकलन गर्छन्। उनको सुझाव छ, कोरोनामा भएको सबै खर्चको सूक्ष्म रूपमा अध्ययन गर्नुपर्छ। बाँकेको भ्रष्टाचार विरोधी संस्था बागेश्वरी असल शासन क्लब (बास) का केन्द्रीय अध्यक्ष रमेश सिटौला स्थानीय तहले कोरोनाको विषम परिस्थिति भन्दै गरेको खर्च विधि र प्रक्रिया विपरीत भएको बताउँछन्। कोरोनामा जनप्रतिनिधि र स्थानीय तहका स्वास्थ्यकर्मी निकै खटेका हुन्। उनीहरूलाई निरुत्साहित गर्नु हुँदैन। तर, कोरोनाको नाममा भएको सामान खरिद भने नियम संगत देखिँदैन। यस विषयमा गहन छानबिन गरी नियम विपरीत भएको सम्पूर्ण खर्चको रकम असुल गर्नुपर्छ, अध्यक्ष सिटौलाको माग छ।"
कोरना रोकथाममा बेसीसहर नगरपालिकाको ८७ लाख खर्च,"बेंसीसहर : कोभिड१९ (कोरोना भाइरस) रोकथाम, नियन्त्रण र राहत वितरणमा बेसीशहर नगरपालिकाले अहिलेसम्म ८७ लाखभन्दा बढी खर्च गरेको छ। नगरपालिकाले जिल्लामै पहिलोपटक पत्रकार भेटघाट गरी आम्दानी तथा खर्च सार्वजनिक गरेको हो। नगरपालिकाले आर्थिक वर्ष २०७६०७७ मा ७० लाख ३५ हजार ९ सय ५ रुपैयाँ र चालु आर्थिक वर्षको असोज २५ गतेसम्म १६ लाख ९७ हजार ५ सय २१ रुपैयाँ गरी कूल ८७ लाख ३३ हजार ४ सय २६ रुपैयाँ खर्च गरेको हो। खर्च भएको मध्ये आर्थिक वर्ष २०७६०७७ मा राहत वितरणमा ३२ लाख ४८ हजार ७५ रुपैयाँ, क्वारेन्टाइन निर्माण तथा व्यवस्थापनमा ६ लाख ३० हजार ३ सय ४०, स्वास्थ्य सहायतामा खटिने कर्मचारी, नगरप्रहरीलाई खानाखाजामा १ लाख ४६ हजार ८ सय ४, क्वारेन्टाइन बस्नेलाई खानाखाजा ४ लाख ४० हजार ३ सय ३०, औषधी तथा स्वास्थ्य सामाग्रीमा १४ लाख ५६ हजार ३ सय ५, फोहर मैला व्यवस्थापनमा १४ लाख, अनुगमन निरिक्षणमा ९२ हजार १ सय, क्वारेन्टाइन संचालन तथा जिल्ला विपद व्यवस्थापन समिति ६ लाख १८ हजार ३ सय, प्रचारप्रसार २ लाख ४३ हजार ६ सय ५० रुपैयाँ खर्च भएको हो। बेसीशहर नगरपालिकाले कोरोना भाइरस रोकथाम, नियन्त्रण र राहत कोषमा गत वर्ष १ करोड १७ लाख ९७ हजार २८ रुपैयाँ थियो। जसमा ७० लाख ३५ हजार ९ सय ५ रुपैयाँ खर्च गरेको छ। कोषमा नगरपालिकाले गत वर्ष १ करोड विनियोजित गरेको थियो भने उक्त कोषमा प्रदेश सरकारबाट १० लाख, नगरपालिकाको कर्मचारी तलब कट्टीबाट २ लाख ९९ हजार ३ सय ३८, विभिन्न संघसंस्थाबाट प्राप्त ९५ हजार १ सय १ रुपैयाँ कोषमा राखेका थिए। चालु वर्षमा भने नगरपालिकाले कोभिड१९ मा २० लाख छुट्याएको थियो भने प्रदेश सरकारबाट १० लाख प्राप्त भएको थियो। कूल ३० लाख बजेटमा १६ लाख ९७ हजार ५ सय २१ रुपैयाँ खर्च भएको नगरपालिका स्वास्थ्य शाखाका प्रमुख मनोजसिंह बोहराले जानकारी दिए। नगर प्रमुख गुमानसिंह अर्यालले कोरना नियन्त्रणमा गरिएका खर्चहरु मितब्ययी रुपमा गरिएको बताए। नागरिकको स्वास्थ्य सबैभन्दा महत्वपूर्ण भएकोले त्यसलाई केन्द्रविन्दु मानेर कोभिड१९ रोकथाम र नियन्त्रणका कार्यक्रम अघि बढाइएको उनले बताए। नगर प्रमुख अर्यालले कही कतै अनियमितता भएको थाहा पाएमा कारवाही भोग्न र कारवाही गर्न तयार रहेको बताए। कोभिड रोकथाम सम्बन्धी काम गर्दा खरिद समिति र अनुगमन समिति बनाएर काम गरिएको नगर उपप्रमुख लक्ष्मी अधिकारीले बताइन्।"
खोइ समान अधिकारको प्रत्याभूति ?,"संविधान जारी भएको वर्ष पूरा भएको छ । तर संविधानमा अझै पनि असन्तुष्ट रहेका थारू, मधेसी, आदिवासी जनजाति, अल्पसंख्यक, दलित र महिलाले भने असोज ३ गतेलाई कालो दिनको रूपमा मनाउँदै आएका छन् । मुुलुकको संविधानलाई सबैले अपनत्व महसुस गराउने बनाउनुपर्ने होइन र ? संविधान घोषणा हुनुभन्दा एक महिनाअगावैदेखि नै असन्तुष्ट पक्ष संविधानसभामा आफ्ना विभिन्न माग सम्बोधन होस् भनेर दबाबमूलक कार्यक्रम तथा आन्दोलन गर्दै आएका थिए । कञ्चनपुर, कैलालीदेखि सुरु भएको शान्तिपूर्ण आन्दोलन तराई मधेसको सबै जिल्लामा पुगेको थियो । लगत्तै कर्णालीलाई छुट्टै प्रदेश बनाई सात प्रदेशको प्रस्ताव पारित गरियो । तर थरुहटको मुद्दा सम्बोधन भएन । उल्टै थारू बाहुल्य रहेको कैलाली, कञ्चनपुरलाई सुदूरपश्चिम प्रदेशमा गाभियो । संविधान निर्माण कार्य राजनीतिक प्रक्रिया भएको हुँदा विशेषगरी मुख्य राजनीतिक दलहरूले संविधानमै सबैका हक अधिकार सुनिश्चतताका लागि गम्भीर हुन जरुरी थियो । संविधानमा सबै नेपालीको भावना र माग अधिकतम रूपमा कसरी सम्बोधन गर्न सकिन्छ भन्ने बारेमा राज्यले समयमै विवेकपूर्ण निर्णय लिन जरुरी थियो । तर त्यसो हुन सकेन । संविधानमा आफ्नो माग नसमेटिएपछि थारूलगायत समुदाय सडकमा उत्रिनु स्वाभाविक थियो । कुनै पनि खाले आग्रहपूर्वाग्रह नराखी राष्ट्रिय अखण्डता, स्वाभिमान र सामाजिक सद्भावलाई कायम राखी संघीय लोकतान्त्रिक गणतन्त्रसंस्थागत गर्ने र शान्तिपूर्ण तथा समृद्ध समाज निर्माण गर्न समग्र नेपालीको चाहनालाई मूर्तरूप दिनसरकार, राजनीतिक दल, संविधानसभा, संघसंस्था, नागरिक समाज तथा सञ्चारजगत्लाई विभिन्न बौद्धिक स्तरबाट मानव अधिकार हनन नगर्न र नगराउन सम्पूर्ण महिला अधिकारकर्मीको तर्फबाट हार्दिक आह्वान पनि गरिएको थियो । तर पनि राज्यको जातीय विभेद, अकर्मण्यताको परिणामस्वरूप सप्तरीको मलेठ र कैलालीको टीकापुरमा दुःखद घटना भए । २०७२ भदौ ७ गते थरुहट स्वायत्त प्रदेशको लिखित ब्यानर झुण्ड्याउन खोज्दा राज्य पक्षबाटै नियोजित घटना गराईसोझा थारूहरूमाथि बर्वर दमन गरियो । अर्को दिन थारू अगुवाको छानीछानी घर जलाइयो । उल्टै निष्पक्ष छानबिन गर्नुको साटो २३ हजारभन्दा बढी मत ल्याएर विजयी बनेका सांसद रेशम चौधरीलगायतलाई जेल हालियो । उनी अझै पनि जेलमा छन् । टीकापुर घटनाको पीडा आज पनि थारू समुदायले भोगिरहेको छ । जनताले हराएका नालायकहरू चोरबाटोबाट संसद्मा छिर्ने जनताले योग्य ठहर्याएको व्यक्ति जेलमा सड्नुपर्ने कस्तो लोकतन्त्र हो ? पाँच वर्षअघि असोज ३ गते संविधान घोषणा भइरहँदा तत्कालीन प्रधानमन्त्री सुशील कोइरालाले संविधानलाई आवश्यकतानुसार संशोधन र परिमार्जित गर्दै लैजान सकिने जनाएका थिए । विश्वमा व्याख्या र आवश्यकताको आधारमा संविधान संशोधन भएका तमाम राष्ट्रहरू छन् । यहाँ सत्तापक्षमा आसीन भएका र जनताद्वारा तिरस्कृतका व्यक्तिगत माग सम्बोधन गर्न संविधान संशोधन गर्न तयार भए । संसद्मा प्रस्ताव लैजानेसम्मका हल्ला पिटाइयो । तर राष्ट्रिय एकताको आधार, ऐतिहासिक, जातीय, क्षेत्रीय समानुपतिक समावेशिताको आधारमा संविधानमा आफ्नो सुनिश्चितता गराउन चाहनेहरूको आवाज आजसम्म पनि सम्बोधन हुन सकेको छैन । यही हो लोकतान्त्रिक गणतन्त्र भनेको ? २०७४ सालको संघीय निर्वाचनबाट प्रतिपक्षमा रहेका नेपाली कांग्रेसका ८ जना थारू सांसदहरूले सदनबाटै समानुपातिक समावेशी, जनसंख्याको आधारमा निर्वाचन क्षेत्रलगायत हरेक तह तप्कामा उपस्थिति, भौगोलिक संरचनाको आधारमा सीमांकनको माग राख्दै संविधान संशोधनको माग दर्ता गराएको सर्वविदितै छ । संविधान जारी हुनुभन्दा पहिलेदेखि नै असन्तुष्टि व्यक्त गर्दै आएका थारू, मधेसी, आदिबासी जनजाति, दलित, अल्पसंख्यक एवं महिला आज पनि आन्दोलित नै छन् । भारतको केही राज्यमा नेपालीभाषीको रगत बग्दा काठमाडौंलाई दुख्ने तर सप्तरीको मलेठमा राज्य पक्षबाट नै रगतको खोलो बगाउँदा, टीकापुरमा आगजनी भई चरम अत्याचार, शोषण र मानव अधिकार हनन हुँदा गोहीको आँसु पनि देखाउन नसक्ने खोक्रो राष्ट्रवादका हिमायतीको असली चरित्र उदांगो भएको छ । शासकहरूकै दमनकारी र जातीयविरोधी निरंकुशतावादी सोंचले थारू र अन्य समुदायलाई सदन र सडकमा उत्रिन बाध्यात्मक अवस्था सिर्जना भएको छ । लामो समयदेखि एकात्मक ढंगले एकलौटी सत्ताको साधन स्रोतमा रजाइँ गरेका शासकहरू रिसराग, मोह प्रलोभन, षडयन्त्र द्वेष, ईष्र्या, प्रतिशोध र दमन जस्ता कुबिचारका भण्डार बनेका छन् । कोरोना महामारीमा समेत राज्य अनिर्णयको बन्दी बन्दै गएको देख्न सकिन्छ । देशका मुठ्ठीभर समुदायले प्रत्येक वर्ष असोज ३ गते दीपावली मनाइरहँदा सत्तापक्ष र प्रतिपक्ष दुवैले सोच्नुपर्ने बेला घर्कीसकेको छैन । कफर््यू लगाएर रगतले लत्पतिएको आहत र आहाल भएको समुदायको स्वीकृतिबिना संविधान जारी हुने देशका थारू, मधेसी, आदिवासी जनजाति, दलित, अल्पसंख्यक तथा महिला राष्ट्रिय एकताको प्रतीक ससम्मान बाँच्न पाउने र समान अधिकारको प्रत्याभूति कहिले गर्न पाउने हुन् ?"
भ्रष्टाचारको कारक,"प्रशासनिक संयन्त्रको कमजोर भूमिकाका कारण भ्रष्टाचार गर्नेगराउनेका लागि सहज भएको छ भ्रष्टाचार नियन्त्रण गर्ने कार्य मुलुकको चुनौतीपूर्ण समस्या हो। स्थानीय तहसम्म संस्थागत रूपमा गाँजिदै गएको भ्रष्टाचारको प्रवृत्ति नियन्त्रणका लागि साझा जिम्मेवारी आवश्यक छ। भ्रष्टाचारजन्य कार्य स्थानीय तहमा अझ भयावह हँुदै गएका सन्दर्भमा सरोकारवाला यसतर्फ सचेत एवं संवेदनशील हुनु जरुरी छ। स्थानीय तहसम्मका सरकार प्रमुख, राजनीतिक जिम्मेवार पदाधिकारी, नागरिक समाज एवं सामाजिक संघसंस्था भ्रष्टाचारविरुद्ध ऐक्यवद्धरूपमा जुझारु हुन सकेका छैनन्। यस कार्यलाई राजनीतिक नेतृत्वको संवेदनशीलता एवं कर्मचारीतन्त्रको क्रियाशीलताबाट गतिशील गराउन सकिने भए पनि व्यवहारमा प्रभावकारी गराउन सकिएको छैन। भ्रष्टाचार नियन्त्रणमा सरकारलगायत राज्यका सबै अंग अख्तियार दुरुपयोग अनुसन्धान आयोगप्रति बढी निर्भर हुने साथै जिम्मेवारी आयोगमा सार्न उद्धत भएका कारण यस कार्यमा अपेक्षित उपलब्धि हासिल हुन सकेको छैन। संविधानको धारा २३९ मा कुनै सार्वजनिक पदधारण गरेको व्यक्तिले भ्रष्टाचार गरी अख्तियारको दुरुपयोग गरेको सम्बन्धमा अख्तियारले कानुनबमोजिम अनुसन्धान गर्न वा गराउन सक्ने व्यवस्था छ। साथै धारा १०१ बमोजिम महाभियोग प्रस्ताव पारित भई पदमुक्त हुने व्यक्ति, न्याय परिषद्बाट पदमुक्त हुने न्यायाधीश र सैनिक ऐनबमोजिम कारबाही हुने व्यक्तिका हकमा निज पदमुक्त भइसकेपछि संघीय कानुनबमोजिम अनुसन्धान गर्न वा गराउन सकिने व्यवस्था भएको छ। जिम्मेवारी निर्वाहका लागि आवधिक रूपमा विभिन्न कानुन, नीति, रणनीति, योजना कार्यान्वयन ल्याउने क्रममा संस्थागत भ्रष्टाचार नियन्त्रण गर्न एवं व्यक्तिगत रूपमा सार्वजनिक पदाधिकारीमाथि गरिने कारबाहीका साथै संस्थागत कारबाहीका कार्यक्रम अगाडि बढाउन आवश्यक भएको अवस्था समेतलाई आधार बनाई आयोगले संस्थागत रणनीतिक योजना (२०७६।७७(२०८०८१) कार्यान्वयनमा ल्याएको छ। सरकारले भ्रष्टाचार नियन्त्रणवाट सुशासन कायम गराउने नीति लिएको भए पनि राजनीतिक नेतृत्व, कर्मचारीतन्त्र एवं सामाजिक क्षेत्रको कमजोर भूमिकाका कारण संघीय तहदेखि स्थानीय तहसम्म भ्रष्टाचार क्रमशः संस्थागत हँुदै गएको। ट्रान्सपरेन्सी इन्टरनेसनलको प्रतिवेदनमा भ्रष्टाचारका सम्बन्धमा सन् २०१८ मा नेपालको स्थान १२४ मा रहेको देखिएको थियो भने सन् २०१९ को भ्रष्टाचार अवधारणा सूचकांक (करप्सन पर्सेप्स इन्डेक्स, सीपीआई) को प्रतिवेदनमा १८३ वटा मुलुकमध्ये नेपाल ११३ औं स्थानमा देखिएको छ। नेपालले १०० अंकमध्ये ३४ अंक पाएको छ। ५० अंकभन्दा कम पाउने मुलुक भ्रष्ट मुलुकका रूपमा मूल्यांकन हुने गरेको छ। मुलुकमा भ्रष्टाचार नियन्त्रण हुन नसक्नुमा प्रशासनिक क्षेत्रसँग सम्बन्धित कारणसमेत उत्तिकै जिम्मेवार रहेको पाइन्छ। प्रशासनिक संयन्त्रको कमजोर भूमिकाका कारण भ्रष्टाचार गर्ने गराउनेका लागि सहज वातावरण कायम रहेको छ। राजनीतिक नेतृत्व, न्यायालय, गैरसरकारी एवं सामाजिक संघ संस्थाको समन्वय, सहकार्य कमजोर भएको, सार्वजनिक सेवालाई विद्युतीय माध्यमबाट गर्नेगराउने कार्यले प्राथमिकता नपाएको, सार्वजनिक सेवाप्रवाह प्रक्रियामुखी, अपारदर्शी र ढिलासुस्ती भएको, भ्रष्टाचार गर्नेगराउनेले विचौलियालाई सहज र सुरक्षित माध्यमका रूपमा लिने प्रवृत्ति बढेकोे कारण भ्रष्टाचार कायमै रहेको महसुस गरिएको छ। यसका अतिरिक्त सरकारी बजेट कार्यान्वयनको प्रगति मुख्यतः खर्चलाई आधार बनाउने पद्धति कायमै रहेको, भ्रष्टाचारविरुद्धको अध्ययन, अनुसन्धान मजबुत हुन नसकेको, कर्मचारी ट्रेड युनियनले भ्रष्टाचार नियन्त्रणलाई आफ्नो प्राथमिकतामा राख्न नसकेको जस्ता कारण रहेका छन्। साथै सामाजिक क्षेत्रमा मूलतः स्थानीय तहसम्म भ्रष्टाचारको विरुद्धमा आवाज उठाउने एवं भ्रष्टाचारीलाई सामाजिक बहिष्कार गर्ने प्रवृत्ति विकास हुन नसकेको, सेवाकेन्द्रमा बिचौलियाको उपस्थिति, अस्वाभाविक शुल्क ठगीजस्ता विकृतिमा सेवाग्राही सहजै सहभागी हुनु, भ्रष्टाचारका विरुद्धमा सरकारी एवं गैरसरकारी संस्था,नागरिक समाज, संचारकर्मी, समाजका जिम्मेवार विभिन्न संघसंस्थाबीच सहकार्य हुन नसकेको, सञ्चारकर्मीबाट भ्रष्टाचारका विरुद्धमा खोजमूलक सूचनाका साथै अन्य भ्रष्टाचारजन्य सूचना सम्बन्धित निकायमा पुर्याउने कार्यलाई उच्च प्राथमिकता दिन नसकेको जस्ता कारण भ्रष्टाचार बढाउनमा जिम्मेवार छन्। संघीयदेखि स्थानीय तहसम्मका सरकारप्रमुख एवं राजनीतिक नेतृत्वका जिम्मेवार व्यत्तिाको अग्रसरतामा कर्मचारीतन्त्र उपलब्धिमूलक ढंगले क्रियाशील हुनु जरुरी छ। भ्रष्टाचारविरुद्धको संस्थागत रणनीतिलाई साझा जिम्मेवारीका रूपमा आन्तरिकीकरण गरी कार्यान्वयनमा अग्रसर हुनु जरुरी भएको छ। यसका लागि संघीय, प्रदेश एवं स्थानीय तहका सरकार प्रमुखले भ्रष्टाचार नियन्त्रण कार्यलाई आफ्नो सरकारको मुख्य प्राथमिकताको कार्यमा राख्ने एवं भ्रष्टाचार गर्ने व्यक्तिका विरुद्धमा कडा सजायको व्यबस्था गर्नुपर्ने हुन्छ। जिम्मेवार राजनीतिक दलले भ्रष्टाचार नियन्त्रणका नीति, योजना बनाई दलभित्रबाटै आचरण, इमान्दारिता, स्वच्छ एवं निष्पक्ष कार्यपद्धतिको थालनी गर्ने एवं भ्रष्टाचारमा संलग्न हुने दलका कुनै पनि व्यक्तिलाई कारबाहीको दायरामा ल्याउने संस्कार विकास गर्नुपर्छ। विषयगत संसदीय समितिहरूले सरकारी एवं गैरसरकारी निकायबाट हुने भ्रष्टाचार एवं अनियमित कार्यलाई स्वच्छ एवं छरितो रूपमा कारबाहीको दायरामा ल्याउने कार्यलाई उच्च प्राथमिकतामा राखी अनुगमन, अध्ययन अनुसन्धान एवं दबाब सिर्जनाको भूमिका निर्वाह गर्नुपर्ने हुन्छ। साथै महालेखा परीक्षकको कार्यालयलले आयोगको संस्थागत उपचारात्मक रणनीतिको भावना अंगीकार गरी सोअनुरूपको विधिलाई व्यवहारमा प्रभावकारी गराउन सार्वजनिक खर्च एवं भुक्तानीलगायतका सरकारी एवं गैैरसरकारी क्षेत्रको आर्थिक अनियमिततालाई स्वच्छ, मर्यादितरूपमा कारबाहीको दायरामा ल्याउने भूमिका निर्वाह गर्नुपर्ने जरुरी भएको छ। साथै राष्ट्र र जनताप्रतिको वफादारितालाई अंगीकार गरी भ्रष्टाचारविरुद्धका मुद्दालाई उच्च प्राथमिकतामा राखी स्वच्छ, निष्पक्ष र इमान्दारीपूर्वक छिटोछरितो विवादरहित फैसला गर्ने गराउने कार्यलाई विशेष अदालत लगायतका न्यायिक संस्थाले अनुकरणीय भूमिका निर्वाह गर्नुपर्छ। भ्रष्टाचार नियन्त्रणको कार्यमा महत्वपूर्ण भूमिका निर्वाह गर्दै आएका सञ्चारकर्मीको निरन्तर सक्रियता खाँचो छ। पत्रकार एवं सूचनाकर्मीले जनताले गरेको अपेक्षाअनुरूप आयोगको संस्थागत रणनीतिक योजनालाई प्राथमिकतामा राखी स्थानीय तहसम्मको भ्रष्टाचारजन्य कार्यका सूचना संकलन एवं प्रवाह गर्ने कार्यलाई उच्च महत्व दिई क्रियाशील हुनु आवश्यक छ। स्थानीय तहसम्मका सामाजिक संघसंस्था, गैरसरकारी संघसंस्थाले संस्थागत रणनीतिक योजनाका सवाललाई आफ्नो कार्य जिम्मेवारीमा आन्तरिकीकरण गरी स्थानीय तहसम्म सूचना दिने, विरोधका आवाज बुलन्द गर्ने कार्यलाई प्राथमिकता दिनुपर्छ। साथै संस्थागत भूमिकामा रहेका राजश्व अनुसन्धान विभागले आयोगको रणनीति योजनालाई अंगीकार गरी सोअनुरूप कर तथा गैरकर राजस्व चुहावट एवं आर्थिक अपराधको अनुसन्धान तथा नियन्त्रण गर्ने, विदेशी विनिमयको अवैध ओसारपसार तथा अपचलनको अनुसन्धान गरी मुद्दा दायर गर्ने जस्ता कार्यमा जोड दिनुपर्ने भएको छ। साथै राष्ट्रिय सतर्कता केन्द्रले भ्रष्टाचार नियन्त्रणका लागि सूचना संकलन गर्ने, अनुगमन गर्ने, सुझाव दिने, कारबाहीका लागि लेखी पठाउने, सम्पत्ति विवरण तथा आयको अनुगमन गर्ने, प्राविधिक परीक्षण गर्ने गराउने कार्यलाई सक्रिय गराउन आवश्यक छ। नागरिक समाजले आयोगको रणनीतिक योजनालाई समाजमा सुशासन कायम गर्ने मुख्य मार्गदिशाका रूपमा अंगिकार गरी भ्रष्टाचारका विरुद्ध जनचेतनामूलक कार्यक्रम, गोष्ठी, अन्तक्र्रिया सञ्चालन गर्ने, जनस्तरमा सक्रियता अभिवृद्धि गरी भ्रष्टाचारविरुद्ध निगरानी र खबरदारी गर्नेजस्ता कार्य जिम्मेवारीलाई आफ्नो प्राथमिकतामा राख्नुपर्छ। चुनौतीपूर्ण र सर्वव्यापक भएको भ्रष्टाचारको नियन्त्रण प्रयास उपलब्धिमूलक हुन सकेको छैन। संघीय शासन पद्धतिपश्चात स्रोत, साधन र अधिकार अत्यधिक उपलब्ध भएको स्थानीय तहमा भ्रष्टाचार व्यापकरूपमा फैलिएका कारण भविष्यमा विकासका हरेक कार्यमा यो संस्कार स्थापित हुनसक्ने खतरा छ। राजनीतिक नेतृत्व एवं प्रशासन संयन्त्रको भ्रष्टाचार नियन्त्रणप्रतिको संवेदनशीलता, जिम्मेवारी निर्वाह एवं अग्रसरता उल्लेखनीय हुन नसक्दा राज्यका जिम्मेवार संयन्त्रलाई भ्रष्टाचार नियन्त्रणको कार्यमा ऐक्यवद्ध गर्न सकिएको छैन। राजनीतिक एवं प्रशासनिक नेतृत्वको मिलेमतो हुनुका साथै बिचौलियामार्फत घुस लिनेदिने प्रवृत्ति बढ्दै गएकाले भ्रष्टाचारविरुद्धका कयौं अपरेशसन सफल हुन सकेको छैन। भ्रष्टाचारविरुद्धको कार्यमा अख्तियारको निरन्तर सक्रियता एवं सफलताले गैरसरकारी एवं निजी क्षेत्रमा समेत आयोगको भूमिका विस्तार गर्नुपर्ने जनमानसको माग बढेको छ। मूलतः संघीयदेखि स्थानीय तहसम्मका सरकार प्रमुख एवं राजनीतिक नेतृत्वका जिम्मेवार व्यक्तिको अग्रसरतामा कर्मचारीतन्त्र उपलब्धिमूलक ढंगले क्रियाशील हुनु जरुरी छ। न्यौपाने रक्षा मन्त्रालयका सहसचिव हुन्।"
विष्णु गैरेको गीत आउँछु भन्थेँ (भिडियोसहित),"काठमाडौं : गीतकार विष्णु गैरेको दशैं गीत सार्वजनिक भएको छ। हरि लम्सालको संगीत र स्वर रहेको दशैं गीत आउँछु भन्थेँ सार्वजनिक भएको हो। भाइब्रेसन मिडियाको युट्युबमार्फत सार्वजनिक भिडियोलाई प्रकाश धितालले निर्देशन गरेका हुन्। भिडियोमा पछिल्लो समय चर्चामा रहेका जिबी चिरन अर्थात चिरन्जीवी सापकोटा, रमा थपलियालगायतका कलाकारहरुको अभिनय रहेको छ। नेपाली युवाहरुको परदेश जानुपर्ने बाध्यता, विदेश जानुअगाडि राखिने सोँच, विदेश पुगेपछिको अवस्था र घरपरिवारसँग टाढिँदाको पीडालाई गीतले समेटेको गरेको छ।"
भारी वर्षाका कारण भारतमा ११ को मृत्यु,"हैदराबाद : दुई दिनदेखिको भारी वर्षाका कारण भारतमा ११ जनाको मृत्यु भएको छ। भारतीय सञ्चारमाध्यमका अनुसार तेलंगना राज्यमा वर्षासँगै आएको बाढीले २ महिने शिशुसहित ११ को ज्यान लिएको हो। वर्षाका कारण सडकहरूमा भेल बगेको छ भने बस्ती डुबानमा परेको छ। यस्तै छिमेकी आन्ध्र प्रदेशमा गत २४ घण्टादेखि लगातार पानी परेको बताइएको छ। यसले त्यहाँको जनजीवन कष्टपूर्ण भएको छ। अहिले आन्ध्र प्रदेश, तेलंगना राज्य र ओडिसामा लगातार पानी परिरहेको भारतीय सञ्चारमाध्यमले जनाएका छन्।"
कांग्रेसलाई जोगाउने कसले ?,"एकाबिहानै फेसबुकमा एउटा लामो कथा पढ्ने अवसर मिल्यो। कथा लेकमा भेडा चराउन जाँदाको प्रसंगका बारेमा थियो। कथाको सारांश यसप्रकार थियो गर्मी महिनामा पहाडका भेडालाई लेकतिर चराउन जाने प्रचलनअनुरूप एक गोठालो आफ्ना डेढ सय भेडा लिएर लेकतिर उक्लन्छ। जाने क्रममा बीच बाटोमा हिमवर्षा हुन थाल्छ। भेडाहरूको संरक्षण कसरी गर्ने भनेर यताउति सुरक्षित स्थान खोजी गर्ने क्रममा एउटा गुफा फेला पर्छ। त्यही गुफामा भेडा छिराउँछु भनेर लैजाँदा त गुफाभित्र पहिलेदेखि नै वासा बसेका अन्य भेडा देख्छ। गुफाभित्र पहिलेदेखि नै रहेका भेडालाई उसले नियाल्छ। आफ्ना भेडा दुब्ला पातला, गुफाभित्रका भेडा मोटाघाटा देख्छ। रातिको बेलामा यी भेडा कसले ल्यायो होला भनेर खोजबिन गर्दा भेडा बेवारिसे भएको पाउँछ र उसमा लोभ पलाउँछ। ती भेडालाई बाहिर ननिकाले उसका भेडा गुफाभित्र अटाउने परिस्थिति पनि छैन। एकछिन सोचविचार गरेर आफ्ना दुब्ला भेडा बाहिरै छाड्दिन्छु, भोलि बिहान यिनै मोटा भेडा लिएर जान्छु भन्ने मनस्थिति गोठालाले बनाउँछ। भेडालाई ख्वाउन भनेर दिनभरि बटुलेको घाँसपात पनि तिनै फेला परेकालाई ख्वाउँछ। उसका दिनभरि हिँडेर आएका भेडा राति खान नपाएपछि र हिमपातमा ओत पनि नपाएपछि आधाआधि त्यही रात मर्छन्। भोलिपल्ट बिहान ती मोटा भेडा लिएर जाने प्रयास गोठालाले गर्छ तर भेडा मान्दैनन्। भेडाहरूले गोठालालाई भन्छन् तिम्रो के विश्वास छ र तिमीसँग जाने ? वर्षौँदेखि आफैले पालेका भेडालाई त हामीलाई देखेपछि भोकभोकै मार्यौ, हामीलाई पनि त अरू राम्रा देख्यौ भने त्यसै छाड्छौ। तिमी जस्ताको हामीलाई विश्वास लाग्दैन। गोठालो आफ्नो बुद्धिलाई धिक्कार्दै तिनै बँचेखुचेका आधाआधी भेडा लिएर लेकतिर उक्ल्यो। यो कथा नेपाली कांग्रेसको अहिलेका अवस्थासँग ठ्याक्कै मिल्दोजुल्दो छ। कांग्रेसमा दशकौंदेखि रगत पसिना बगाएका पुराना नेता तथा कार्यकर्ता कांग्रेसलाई सबल, सक्षम, लोकप्रिय, सुदृढ र लोकतान्त्रिक कसरी बनाउने भनेर चिन्तित बनिरहेका छन्। बिहान उठेदेखि बेलुकी सुत्ने बेलासम्म कांग्रेसका चारतारे झण्डा र चुनाव चिह्न रुखका बारेमा चिन्तन, मनन र बहस गरेर दिन बिताउने लाखौं समर्थक अझै गाउँगाउँमा देखिन्छन्। कांग्रेसका नेतृत्व तथा नेताको भरोसा भने अन्यत्रै बढ्दै गएको देख्न पाइन्छ। कांग्रेसको वडातहको नेतृत्वमा बीसौं वर्ष क्रियाशील व्यक्ति गाउँ वा नगरतहमा उक्लिन लालायित छन्। गाउँ तहकाको जिल्ला तहमा प्रवेश गर्ने सम्भावना वर्षौंदेखि पूरा हुन सकेको र्छन। जिल्ला तहबाट केन्द्रमा पुगी राष्ट्रिय तहको राजनीति गर्न योग्य तर सम्भव हुन नसकेका नेता त हजारौं छन् कांग्रेसमा। गाउँगाउँमा जनतासँग भिजेका, कांग्रेसको आत्मा चिनेका, मेचीको कांग्रेसीलाई पीडा पर्दा महाकालीका कांग्रेसीको चित्त दुख्नेहरू कति छन् कति तर यिनीहरू पाखा परेकापर्यै छन्। पछिल्ला केही समयमा कांग्रेसमा के देखिँदैछ भने अर्को पार्टीबाट प्रवेश गर्यो अनि सोझै कांग्रेसको पदाधिकारी बन्यो। अर्को पार्टीको केन्द्रीय समितिमा रहेकाले कांग्रेसको केन्द्र माग्नु त ठीकै मानिएला तर सामान्य पार्टीको जिल्ला तहको सदस्यलाई पनि कांग्रेसको केन्द्रमा स्थान दिने परिपाटी बस्न थालेको छ। यसबाट कांग्रेसका इमान्दार एवं पुराना सदस्यको तेजोबधसिवाय केही हुने छाँटकाँट देखिएको छैन। नजिकिएको चौधौं महाधिवेशनमा अमुक नेतालाई तिनको सहयोग त मिल्ला तर कांग्रेसका संगठनात्मक सुदृढीकरणमा तात्विक असर पर्ने कुनै लक्षण देखिँदैन। भन्ने गरिएको छ, फलानो व्यक्ति २५ हजार क्रियाशील सदस्यसहित कांग्रेसमा प्रवेश गरेकाले उसलाई कांग्रेसका ठूलै पदाधिकारी बनाउनुपर्छ। अर्को व्यक्ति ५ हजार सदस्यसहित प्रवेश गरेकाले उसलाई अलि सानो पदाधिकारी पदले स्वागत गर्नुपर्छ। यो व्यक्ति त ११ सय सदस्यसहित आएको छ, ऊ विगतको पार्टीमा जिल्ला सदस्य भए पनि कांग्रेसको आमन्त्रित केन्द्रीय सदस्य बनाउनुपर्छ। सोच्नुपर्ने कुरा के छ भने कोही कसैसँग २५ हजार क्रियाशील सदस्य छ भने ऊ किन अर्को पार्टी प्रवेशका निमित्त लालायित हुन्छ ? ऊ त नेपालको तेस्रो चौथो ठूलो पार्टीको आफैं सभापति हुन सक्छ। २५ हजार क्रियाशील सदस्य भएको पार्टीको साधारण सदस्य कति होलान् ? ती क्रियाशील सदस्य र साधारण सदस्यले आकर्षित गरेका मतदाता कति होलान् ? त्यस्तो नेताले अर्को पार्टी किन प्रवेश गर्ने ? यतातर्फ कुनै विश्लेषण गरिँदैन। गाउँ तहको साधारण कार्यकर्ताले पार्टी परिवर्तन गर्नुमा उसको कुनै स्वार्थ हुँदैन बरु स्वार्थ हुन्छ त यो पार्टीले देश र जनताको भलो गर्ला भन्ने मात्र। माथिल्ला तहकाले गरेको परिवर्तनमा भने भित्र निकै ठूलो स्वार्थ लुकेको हुन्छ भन्ने बुझ्न सक्नुपर्छ। निश्चय नै पार्टीको संगठन ठूलो बनाउन कार्यकर्ता वृद्धि गर्नैपर्छ। चलायमान नेताहरूको पार्टी प्रवेशले संगठन बृहद् देखिने भनेको सुन्निएर मोटाए जस्तो मात्रै हो भन्ने कांग्रेसीले नबुझेको छनक मिल्छ। कांग्रेसको सिद्धान्त, आदर्श, विचार र व्यवहारलाई बुझाएर १८ वर्षदेखि २५ वर्षसम्मका युवालाई चारतारे झण्डा र रुख मनैदेखि बोक्न लगाउन सकियो भने मात्रै त्यो वास्तविक रूपमा संगठन सुदृढ भएको मानिन्छ। नेतृत्वले भरोसा गुमाउँदै जाँदा पनि कांग्रेसलाई दोस्रो ठूलो दलभन्दा तल झर्न नदिने तिनै हुन् भनेर कांग्रेसले चिन्न सक्नुपर्ने हो तर सकेको छैन। डेरा सर्दै हिँड्नेमा विश्वास बढ्दै जानु खतरनाक देखिन्छ। विसं २०४८ पछिका प्रयोगको अध्ययन गर्ने हो भने पनि पार्टी प्रवेशले बनेको संगठन कस्तो हुन्छ प्रष्टै देखिन्छ। २०४८ सालदेखि २०५१ सालसम्म कांग्रेसका नेताहरूको व्यापक जिल्ला दौडाहा भएको थियो। कुनै न कुनै ठाउँमा कम्तीमा एक हजारजना कांग्रेस प्रवेश नगराएको दिन नै हुन्थेन। कतिपय पार्टीका ठूलै नेता आए, कतिपयका कार्यकर्ता मात्र तर पूरै देश कांग्रेसमय बनेको थियो। अहिले ती मान्छे कता छन्, के गर्दैछन्, के कांग्रेसमै छन् या अरू नै पार्टीमा गइसके ? अत्तोपत्तो छैन होला। बच्चैदेखिको कांग्रेसीको रगतमा कांग्रेस नै हुन्छ। उसले मुखले कांग्रेसलाई सराप्यो भने पनि मनले शुभकामना दिइरहेको हुन्छ। रगतमा अरू चिज नै बगेको छ र स्वार्थका लागि कांग्रेसमा आएको छ भने उसले मुखले कांग्रेसको जयजयकार गरे पनि अन्तर्आत्माले अन्यत्रैको कामना गरिरहेको हुन्छ। काग र कोइलीका बच्चा एकै ठाउँमा राख्दा उस्तै देखिन्छन् तर जब उनीहरू बोल्न थाल्छन्, त्यतिबेला बेग्लै भइहाल्छन्। मनैदेखिको कांग्रेसीले ३६४ दिन गाली गरे पनि चुनावको दिन कांग्रेसलाई भोट हाल्छ र कतिपयले ३६४ दिन प्रशंसा गरे पनि चुनावमा अर्कै दल रोज्छन् भन्ने कांग्रेसको नेतृत्वलाई जानकारी हुनैपर्ने हो। कांग्रेसले महाधिवेशनका बेला आफ्नो गुटलाई जिताउन जस्ता पनि कार्यकर्ता खोज्न थाल्यो, त्यसैको दुर्भाग्य अहिले बेहोर्दैछ। कस्तो मान्छे हो, चरित्र कस्तो छ, लोकतन्त्रवादी बन्न सक्छ कि सक्दैन कुनै कुराको हेक्का राखेको पाइँदैन। गुटगत लडाइँमा उसले के गर्छ भन्ने आधारमा क्रियाशील बाँड्ने गरिएको पाइएको छ र अहिले त्यसले पराकाष्ठा नाघ्न थालेको अनुभूति गर्न थालिएको छ। त्यस्ता क्रियाशील सदस्य वर्षैभरि कांग्रेस हुने अनि चुनावको दिनमा अर्कै पार्टीलाई मत दिने गर्छन् भन्ने चर्चा सर्वत्र सुन्न पाइन्छ। विधानको पूर्ण परिपालनाबाट नै कांग्रेस सुदृढ हुन सक्छ। नवप्रवेशीले त आफ्ना कार्यकर्ता भनी कांग्रेसकै विभिन्न तहका नेताको नामावली कांग्रेस कार्यालयमा बुझाएको त समाचार आइसकेको छ। यस्तै फर्जी कार्य गर्नेले क्रियाशील सदस्यताको फारम एकमुष्ट पाउने, जिल्ला सभापतिले नपाउने, जिल्ला सभापतिले पनि तिनैसँग एउटा फारम मागी नवीकरण गर्नुपर्ने जस्ता परिस्थितिको सिर्जना गरियो भने भोलिको कांग्रेस कस्तो होला ? सहजै अनुमान गर्न सकिन्छ। यस्ता क्रियाकलापको अन्त्य गर्दै वैचारिक नेतृत्वको खोजी गरी पुराना एवं इमान्दार कार्यकर्ताको मूल्यांकनसहितको समावेशी पार्टी कांग्रेस बनाउनतर्फ लाग्ने हो भने कांग्रेसको सुदिन फर्कन कुनै आइतबार कुर्न पनि पर्दैन। कांग्रेस कांग्रेसीले नै जोगाउँछ। आजसम्म एउटाको घरमा भाडामा बसेको डेरावाल यदि बसेको घर चर्कियो भने त्यो घर कुरेर बस्दैन। भाडामा अर्को सबल घर तुरुन्तै खोज्छ। कुनै पद नपाउँदा पनि कांग्रेसमै रहेको र कांग्रेसी हुनुमै गर्व गर्ने व्यक्ति जति छन्, तिनले नै कांग्रेस जोगाउने हो। इमान्दारीका साथ पुस्तौंदेखि कांग्रेसमै क्रियाशील रहेका वंशहरूले नै कांग्रेसलाई सुदृढ बनाउने हो। माओवादीले छ्याप्छ्याप्ती टाउको काट्दा पनि गाउँमा कांग्रेसी नै भएर जो बसे तिनले नै कांग्रेसलाई आगामी निर्वाचनमा जिताउने हो। नेतृत्वले भरोसा गुमाउँदै जाँदा पनि कांग्रेसलाई दोस्रो ठूलो दलभन्दा तल झर्न नदिने तिनै हुन् भनेर कांग्रेसले चिन्न सक्नुपर्ने हो तर सकेको छैन। डेरा सर्दै हिँड्नेमा विश्वास बढ्दै जानु खतरनाक देखिन्छ। अन्यथा भीरमा जाने ।"
असान्दर्भिक सत्ताखेल,"पार्टीको आन्तरिक कचिंगलका कारण धर्मराएको कर्णालीका मुख्यमन्त्रीको पद अंकगणितीय समीकरणले हाललाई जोगिएको छ। केन्द सरकारविरुद्ध उप्पन्न किचलो मत्थर भएको एकमहिना नबित्दै सोही शैलीको झगडा कर्णाली प्रदेशमा देखा परेको थियो। यो कलह भुसको आगोजस्तै अन्य प्रदेशमा पनि सल्किने त होइन भन्ने आशंका उत्पन्न भएको छ। मुख्यमन्त्री महेन्द्रबहादुर शाहीको कार्यशैली, गुटगत राजनीति, पार्टी एकताको अपूर्णता, नेताहरूबीच जुँगाको लडाइँ र व्यक्तिकेन्द्रित स्वार्थको राजनीतिका परिणामस्वरूप पार्टीकै बहुमत सांसदले अविश्वासको प्रस्ताव दर्ज गरेका थिए। जुनसुकै बहाना, कारण वा उद्देश्य भए पनि यतिबेला प्रदेश सरकार परिवर्तनको खेललाई जनताले भने पटक्कै मन पराएका थिएनन्। विश्वव्याधि कोरोनाले सिगो मुलुकलाई आक्रान्त बनाएको, अर्थतन्त्र जर्जर भएको र मुलुक नै अस्तव्यस्त बनेका बेला मुख्यमन्त्री फेर्ने र सत्ता जोडघटाउ गर्ने सत्तासीन नेकपाका प्रदेशस्तरीय नेताहरूको कार्यशैली समय सुहाउंँदो थिएन। किनकि, कर्णाली प्रदेशमा उत्पन्न विवाद सल्किँदै अरू प्रदेशतिर पनि पुगे त्यसले संघीयता एवं प्रदेशको संरचनाप्रति नै जनतामा वितृष्णा पैदा हुने निश्चित छ। प्रदेशको संरचना मुलुकका लागि नौलो अभ्यास हो। जनताको बलिदानी, त्याग र समर्पण मात्र होइन, देशको अमूल्य लगानीको परिणामबाट संघीयताले जन्म लिएको हो। ऐतिहासिक संविधानसभाले संविधान बनाउंदै गर्दा निकै सकसपूर्ण रूपमा प्रदेशको संरचना, संख्या र सीमांकन गरिएको थियो। त्यतिबेला प्रदेशको संरचना निकै नै महँगो र झन्झटिलो हुने भन्दै यसका विपक्षमा पनि ठूलै मत प्रकट भएको थियो। तर मुख्य राजनीतिक दलले यस किसिमको संघीयतामा गए मात्र मुलुकले कांचुली फेर्ने र देश उभो नलाग्नुको प्रमुख कारण नै प्रदेशको संरचना नहुनु हो भन्नेजस्ता नारा जनतामा बाँडेका थिए। जनताले प्रदेशको संरचना र संख्यालाई सहजै स्वीकार गरे। तर आज प्रदेश सरकार र प्रदेश सांसदका गतिविधिले यसप्रति जनता उत्साहित छैनन्। जनताको सेवाभन्दा आफ्नै सेवा र सुविधामा मात्र ध्यान दिन थालेका कारण प्रदेश सरकारहरू आलोचित बन्दैछन्। घरघरमा सिंहदरबार भनिएकामा ७ प्रदेशमा सातवटा थप सिंहदरबार खडा गरियो भनेर आलोचना गर्नेको कमी छैन। खासमा आधाभन्दा बढी कार्यकाल बित्दा पनि कुनै पनि प्रदेशले उल्लेखनीय वा उदाहरणीय काम गरेका छैनन्। कोरोनाले देश र जनता आक्रान्त बनेका बेला दुःख पीडामा सहयोगी बन्नुपर्ने प्रदेश सरकारहरू कुहिरोको कागजस्तै भएका छन्। अझै समय छ, प्रदेश सरकारहरूले आफ्नो आवश्यकता र औचित्य पुष्टि गर्ने। दुःख र पीडामा परेका जनतालाई राहत महसुस गराउने, आफ्नो प्रदेशको विकास र सम्बृद्धिमा अनुकरणीय काम गर्ने र आफ्ना आनीबानी सुधार गर्ने हो भने प्रदेश सरकार नै जनताका नजिकका आशा र भरोसाका केन्द्र हुन सक्छन्। विगतको संसदीय राजनीतिका फोहोरी र विकृतिको अनुसरण गर्ने, सत्ता जोडघटाउमा मात्र केन्दित हुने, जसरी पनि झण्डावाल गाडी र सुविधा मात्र खोज्ने हो भने प्रदेशको संरचनामाथि प्र्रश्न उठ्न सक्छ। सत्ता जोडघटाउ, सांसद खरिदबिक्री, सुत्केरी र पजेरो काण्डजस्ता विकृतिकै कारण विगतमा संसदीय प्रणाली बदनाम मात्र भएन, निरंकुशताले जन्म लियो। स्वायत्त र संवैधानिक प्रदेशहरूले विगतका तीता अनुभवबाट पाठ सिक्न जरुरी छ। प्रदेश सरकार र संरचना नै जनपरीक्षामा छन्। बहुमत, अल्पमतका खेल र सत्ता जोडघटाउमा मात्र लिप्त हुन थाले जनताले अर्को निर्णय लिनुपर्ने अवस्था आउन सक्छ। जनतामा गलत सन्देश पुर्याउनभन्दा उनीहरूको मन जित्नेतिर प्रदेश सरकार र सांसदहरू लाग्नैपर्छ।"
लोकसेवाले गर्यो सहसचिव र उपसचिवको विज्ञापन,"काठमाडौं : लोकसेवा आयोगले ठूलो सङ्ख्यामा सहसचिव र उपसचिव पदका लागि विज्ञापन खुलाएको छ। आयोगले सूचना प्रकाशित गर्दै १८२ सहसचिव र ४५६ उपसचिव पदका लागि विज्ञापन खुलाएको हो। आयोगका अनुशार उपसचिव बढुवा तीन सय ८४ र खुल्ला ७२ जना गरी जम्मा चार सय ५६ जना मागिएको छ। जसमध्ये निजामतीतर्फ बढुवा दुई सय ६६ र खुल्ला २७ जना गरी दुई सय ९३ जना माग गरिएको छ। संसद्तर्फ १६ बढुवा र दुई खुल्लामा गरी १८ जना मागिएको छ भने स्वास्थ्यतर्फ बढुवा एक सय दुई जना र ४३ जना खुल्ला गरी एक सय ४५ जना मागिएको छ। त्यसैगरी सहसचिवतर्फ एक सय ६३ जना बढुवा र १९ जना खुल्लातर्फ गरी जम्मा एक सय ८२ पदमा विज्ञापन भएको छ। जसमध्ये निजामतितर्फ बढुवा ९५ जना र खुल्ला १० जना, संसदतर्फ बढुवा ३ जना र स्वास्थ्यतर्फ ६५ जना बढुवा र ९ जना खुल्ला गरी ७४ पदमा विज्ञापन भएको छ। निजामती सेवा, सङ्घीय संसद् सेवा तथा स्वास्थ्य सेवा तर्फ गरी खुलेको विज्ञापनमा योग्यता पुगेका उम्मेदवारहरूले कार्तिक १८ सम्म आवेदन दिन सक्नेछन्। आवेदन आयोगको वेवसाईटमार्फत भर्न सकिने छ। हेर्नुहोस् विज्ञापन"
सप्तरीमा थप ४ जनामा कोरोना संक्रमण,राजविराज : सप्तरीमा जिल्ला प्रशासन कार्यालयका नायव सुब्बासहित ४ जना नयाँ कोरोना संक्रमित थपिएका छन् । जिल्ला प्रशासन कार्यालयको प्रतिलिपी फाँटका सुब्बालाई संक्रमण देखिएको हो। २७ वर्षीय उनी राजगढ गाउँपालिका१ का बासिन्दा हुन्। अन्य संक्रमित हुने तीनजना कोरोना संक्रमणबाट मृत्यु भएका पुरुषको परिवारका हुन् । असोज ८ गते मृत्य भएका ६८ वर्षीय पुरुषको २ छोरा र १ नातीमा बुधबार कोरोना संक्रमण देखिएको परिवारका सदस्यले बताएका छन् । मृतकका छोराहरु राजविराज नगरपालिका७ का ३२ र ४० वर्षीय तथा नाती (छोरीका छोरा) राजविराज नगरपालिका९ का २५ वर्षीय पुरुषमा कोरोना संक्रमण देखिएको परिवारले जानकारी दिएको छ । मृतकका जेठा नाती (छोरीका छोरा) राजविराज९ का २८ वर्षीय पुरुषमा पुनः संक्रमण देखिएको छ । असोज ८ गते मृत्यु भएका ६८ वर्षीय पुरुष र सिडिओ कार्यालयमा कार्यरत उनका जेठा नाती (छोरीका छोरा) २८ वर्षीय पुरुषको भदौ २८ गते कोरोना संक्रमण पुष्टि भएको थियो । होम आइसोलेसनमा बसेका २८ वर्षीय पुरुषको एक महिनासम्म रिपोर्ट पोजिटिभ आएपछि परिवारमा चिन्ता बढेको छ ।
बलात्कारमा मिलापत्र आफैंमा कसुर,"काठमाडौं : महान्यायाधिवक्ता अग्नि खरेलले जबरजस्ती करणी (बलात्कार)का घटनामा मिलापत्र र सहमति गर्ने कुरा आफैंमा कसुरजन्य कार्य रहेको बताएका छन्। महान्यायाधिवक्ता खरेलले यस्ता कार्य नगर्न मंगलबार विज्ञप्तिमार्फत सजग गराएका छन्। प्रचलित कानुनले जबरजस्ती करणीसम्बन्धी कसुरलाई सरकारवादी हुने मुद्दाका रूपमा परिभाषित गरेको विज्ञप्तिमा उल्लेख छ। बलात्कारका घटनामा स्थानीय तहका जनप्रतिनिधिसमेतको रोहवरमा पीडक र पीडितबीच मिलापत्र वा सहमतिको कागज गराइएको समाचारहरू प्रकाशन एवं प्रसारण भएको विषयमा गम्भीर ध्यानाकर्षण भएको उनले जनाएका छन्। यस्ता कसुरका सम्बन्धमा जानकारी हुने जो कोहीले नजिकको प्रहरी कार्यालयमा सूचना दिनुपर्ने, त्यस्ता कसुरका अभियुक्तलाई पक्राउ गर्न, पीडितको उद्धार, उपचार, सहयोग र संरक्षण गर्नुपर्ने कानुनी दायित्वसमेत रहेको विज्ञप्तिमा जनाइएको छ। सो दायित्व पूरा नगरी मिलापत्र हुन नसक्ने कसुरमा गैरकानुनी रूपमा मिलापत्र र सहमति गराउने कार्य आफैंमा कसुरजन्य कार्य हो भन्ने सबैमा स्मरण गराउन चाहन्छु, विज्ञप्तिमा उल्लेख छ, जबरजस्ती करणीजस्ता मानव मर्यादामा गम्भीर चोट पुग्ने कसुर कुनै पनि कारण वा बहानामा न्यायिक प्रक्रियाभन्दा बाहिरबाट समाधान गर्न सकिँदैन। यस्ता कसुरहरू सभ्य समाजका लागि कलंकका विषय हुन्। उनले कुनै पनि कारणले अपराध अनुसन्धानको दायराभन्दा बाहिर गई यस्ता घटना समाधान हुन नसक्ने पनि जनाएका छन्। कसैले जानेर वा नजानेर गर्ने यस्ता क्रियाकलाप गैरकानुनी हुने भएकाले कानुनले संरक्षण गर्न र मान्यता दिन नसक्ने भन्दै विज्ञप्तिमा सजग गरिएको छ। कानुनी जिम्मेवारीलाई मनन् गरी जनताको प्रतिनिधित्व गर्ने व्यक्तिहरूले कानुनी दायित्वलाई पालना गर्दै कसुरको अनुसन्धान, अभियोजन र न्याय सम्पादन प्रक्रियामा सक्रिय सहयोग गर्ने अपेक्षासमेत महान्यायाधविक्ता खरेलको छ। खरेलले सम्बन्धित प्रहरी कार्यालयसँग समन्वय गरी यस्ता प्रकारका कसुरविरुद्ध सचेतना कार्यक्रम सञ्चालन गर्न सबै सरकारी वकिल कार्यालयलाई निर्देशन गरिएको जानकारीसमेत दिएका छन्। मुलुकी अपराध संहिता २०७४ र मुलुकी फौजदारी कार्यविधि संहिता २०७४ लगायत कानुनले निर्धारण गरेको कसुरको अनुसन्धान, अभियोजन र न्यायसम्पादन प्रक्रियामा नागरिक, नागरिक समाज र जनप्रतिनिधिले निर्वाह गर्नुपर्ने भूमिकाबारे महान्यायाधिवक्ता कार्यालयबाट पनि सचेतनामूलक कार्यक्रमलाई अभियानका रूपमा सञ्चालन गरिने विज्ञप्तिमा उल्लेख छ। स्थानीय तहले पनि आफ्ना जनप्रतिनिधिलाई अपराध अनुसन्धान एवं न्यायिक प्रक्रियाबारे अभिमुखीकरण गर्ने व्यवस्था प्राथमिकतापूर्वक गर्न आह्वानसमेत गरिएको छ। महान्यायाधिवक्ता एवम् सरकारी वकिलहरूबाट कानुनी व्यवस्थाको सम्बन्धमा अभिमुखीकरण गर्ने कार्यमा सहयोग र सहजीकरण गरिने भएको छ।"
म्याद नाघेको दुई लाख किलो बटर फेला,"काठमाडौं : दुग्ध विकास संस्थान (डीडीसी)मा उपभोग्य मिति (म्याद नाघेको) बटर फेला परेको छ। पोखरास्थित सुजल डेरीबाट खरिद भएको दुई लाख किलो वटरको उपभोग्य मिति सकिएको अवस्थामा फेला पारिएको हो। काठमाडौं महानगरपालिकाको उपभोक्ता हित संरक्षण समितिले मंगलबार डीडीसीको बालाजुस्थित आयोजनामा गरेको अनुगमनको क्रममा १ लाख ९४ हजार ९ सय ७५ किलो बटर म्याद नाघेको अवस्थामा फेला पारेको थियो। डीडीसीको बालाजु आयोजनाको चारवटा गोदाममा म्याद नाघेको बटर अनुगमनको क्रममा फेला पारेका छौं, बजार अनुगमन टोली प्रमुख हरिबहादुर भण्डारीले भने, बटरको नमुना लिएर आएका छौं। थप अनुसन्धान गरी कारबाही अघि बढाउनेछौं। भण्डारीका अनुसार बटरको प्याकेटमा उत्पादन भएको मितिले आठ महिनाभित्र उपभोग गरिसक्नुपर्ने उल्लेख छ। तर गोदाममा फेला पारिएको बटरमा उक्त मिति नाघिसकेको अवस्थामा फेला परेको हो। सन् २०१९ को नोभेम्बर, डिसेम्बर र २०२० को जनवरीमा तयार भएको बटर फेला पारिएको हो। डीडीसीको बालाजु आयोजनाका प्रमुख गोविन्द जोशीले भने उक्त बटरको म्याद नसकेको दाबी गरेका छन्।"
राष्ट्रिय टोलीबाट बाहिरिए ब्रुन,"लन्डन: फिटनेसमा समस्या देखिएपछि बेल्जियमका मिडफिल्डर केभिन डी ब्रुन राष्ट्रिय टोलीबाट बाहिरिएका छन्। राष्ट्रिय टोलीबाट बाहिरिएपछि २९ वर्षीय ब्रुन आफ्नो व्यावसायिक क्लब म्यानचेस्टर सिटी फर्किएका छन्। यूईएफए नेसन्स लिगअन्तर्गत बेल्जियमले बुधबार आइसल्यान्डसँग खेल्नेछ। आइसल्यान्डसँगको खेलका लागि ब्रुनको फिटनेसमा समस्या देखिएको बेल्जियमका प्रशिक्षक रोबर्टो मार्टिनेजले बताए। ब्रुनमा फिटनेसको कमी छ। त्यसैले उनले टोलीमा स्थान बनाउन सकेनन्। इङ्ल्यान्डसँगको खेलमा पनि उनी शतप्रतिशत फिट थिएनन्, रोबर्टोले भनेका छन्। सन् २०१० देखि बेल्जियम राष्ट्रिय टोलीको नियमित सदस्य ब्रुनले देशका लागि ७५ खेल खेल्दै १९ गोल पनि गरेका छन्। नेसन्स लिगअन्तर्गत आइतबार राति भएको खेलमा बेल्जियम इङ्ल्यान्डसँग २१ गोलले पराजित भएको थियो। टोलीबाट बाहिरिएपछि ब्रुन सोझै इङ्लिस प्रिमियर लिग खेल्न म्यानचेस्टर सिटी फर्किएका हुन्। प्रिमियर लिगमा सिटीले शनिबार आर्सनलसँग प्रतिस्पर्धा गर्नेछ। नेसन्स लिगमा अहिले बेल्जियम लिग ए को समूह दुईमा छ। तीन खेलमा दुई खेल जितेको बेल्जियम ६ अंकका साथ समूहको दोस्रो स्थानमा छ। समान खेलबाट सात अंक बनाएको इङ्ल्यान्ड शीर्ष स्थानमा छ। तीन अंक बनाएको डेनमार्क तेस्रो र अंकविहीन आइसल्यान्ड समूहको अन्तिममा छ।"
कलाकर्मी र संगीतकर्मीलाई सम्मान,"काठमाडौं : कोरोना कहरका कारण लामो समयदेखि कला र संगीतका कार्यक्रम हुन नसकिरहेको अवस्थालाई चिर्दै राजधानीमा झन्डै पाँच दर्जन कलापारखीलाई विभिन्न पुरस्कार र सम्मानबाट विभूषित गरिएको छ। नेपाली आर्ट, कल्चर एन्ड म्युजिक अवार्ड२०७७ अन्तर्गत कला, संगीत तथा यससँग साइनो गाँसिएका विभिन्न विधामा विशेष योगदान पुर्याउनेलाई सम्मान गरिएको हो। अवार्डमा आधुनिक गीततर्फ सल्लाघारीमा बोलको गीतबाट आभास श्रेष्ठ सर्वोत्कृष्ट गायक, डाली चरी भुइँमा खस्योबाट सोना अमात्य गायिका (आधुनिक), बाँच्न जति गाह्रोबाट विकास चौधरी संगीतकार, शंकाले लंकाबाट हरि उप्रेती पुरुष गीतकार, फुलेको केशबाट तारा अधिकारी महिला गीतकार, पिरतीमाबाट शिखर सन्तोष र सुष्मा पूर्णिमा अर्याललाई युगल गायनको अवार्ड प्रदान गरियो। क्रिएटिभ इन्साइड मिडियाको आयोजनामा भएको कार्यक्रममा वर्षकै उत्कृष्ट लोकदोहोरी मोडल पब्लिक च्वाइस अवार्ड सुरेन्द्रकुमार दाहालले प्राप्त गरे। त्यसैगरी बाजा बजाउँदैबाट सुजाता केसी लोकप्रिय गायिका अफ द इयर, विस्तारै विस्तारैबाट प्रतिमा गुरुङ लोकप्रिय गायक, कोरेको छु तिम्रो तस्बिरबाट गौतम खाती म्युजिक भिडियो पुरुष मोडल, भूलबाट सरिता श्रेष्ठ सारा महिला मोडल, फूलको कुराबाट जसबहादुर याख्खा जसु म्युजिक भिडियो निर्देशक, लोकप्रिय म्युजिक भिडियो निर्देशक, भोगाइ जीवनबाट विद्या तिवारी र मुटुमा चोटबाट मञ्जु उपासना जुरी अवार्ड, हाँस्न मनबाट प्रतीक्षा खड्कालाई लोकिप्रय म्युजिक भिडियो मोडलको अवार्ड प्रदान गरिएको थियो। यस्तै समीर खान र सुजना बर्देवा म्युजिक भिडियो नवमोडल (आधुनिक), सराज कोइराला जुरी अवार्ड, सुरज पौडेल लोकप्रिय गायक भएका छन् भने पपतर्प मानसजार, लक्ष्मी पुरी प्रधान गायकगायिका, राजकुमार देवकोटा नवगायक, राजु ग्याबक पुरुष मोडल, चिरञ्जीवी भण्डारी र नम्रता तामाङ जुरी अवार्डको विजेता भएका छन्। रुद्रसेन विश्वकर्मा सर्वोत्कृष्ट राष्ट्रिय भावको गीत, कोसिस क्षेत्रीलाई क्रिटिक्स अवार्ड र निशुकान्त झालाई सर्वोत्कृष्ट इभेन्ट डाइरेक्टरको अवार्ड दिइएको छ। सहरी विकास राज्यमन्त्री रामवीर मानन्धरको प्रमुख आतिथ्य तथा चलचित्र विकास बोर्डका अध्यक्ष दयाराम दाहालको विशेष आतिथ्यतामा सम्पन्न कार्यक्रममा साहित्यकार भीष्मराज फुलारा, गीतकार इभेन्ट म्यानेजमेन्ट एसोसिएन अफ नेपालका अध्यक्ष लवबहादुर कार्की, फिल्म निर्देशक समुद्र भट्ट, कलाकार दीपक डोटेल, गायिका सरिता भारतीलगायतलाई सम्मान गरिएको थियो।"
कोरोना कहर : पढाइ के हुन्छ ?,"काठमाडौं : कोरोना भाइरस संक्रमण त्रासका कारण अपनाइएको शिक्षाको वैकल्पिक विधि प्रभावकारी नबन्दा विद्यालयदेखि विश्वविद्यालय तहसम्मको पठनपाठन भद्रगोल बनेको छ। शिक्षा मन्त्रालय र विश्वविद्यालय नेतृत्वले स्पष्ट योजना बनाउन नसक्दा अभिभावक तथा विद्यार्थी शैक्षिक भविष्यप्रति चिन्तित देखिएका छन्। केही विद्यालयले लकडाउनकै अवधिमा पनि वैकल्पिक माध्यमबाट राम्ररी विद्यार्थीलाई पढाएका थिए। मन्त्रालयले लकडाउन हटेपछि वैकल्पिक विधिको पढाइलाई अनिवार्य बनाए पनि बहाना बनाएर जिम्मेवारीबाट पन्छिन खोज्ने थुप्रै विद्यालयमा पढाइ हुन सकेको छैन। विद्यार्थीको सिकाइ अवरुद्ध भएका विद्यालयबारे मन्त्रालयअन्तर्गत रहेको शिक्षा तथा मानव स्रोत विकास केन्द्रले अध्ययन गरिरहेको छ। सरकारले शैक्षिक सत्र खेर जान नदिन चैतभित्रै पढाइ सकेर अन्तिम परीक्षा लिने निर्णय गरिसकेको छ। यो अवस्थाले पढ्न पाउने र नपाउने विद्यार्थीबीच खाडल खडा गरेको छ। यसबाट चैतभित्र पढाइ सकेर परीक्षा लिइसक्ने सरकारी योजना सफल नहुने देखिन्छ। असल अभ्यास गर्न उत्सुक विद्यालयले लकडाउनमा पनि बहाना नबनाई विद्यार्थीको सिकाइलाई निरन्तरता दिएका थिए। चाहना नै नगर्ने विद्यालयलाई अहिले पनि कोरोना महामारीले छोइरहेको छ। मैले अध्ययन गर्दा दोलखामा केही विद्यालयले टेलिफोनबाट विद्यार्थीलाई सम्पर्क राखेर पढाउन थालेका छन्। कपिलवस्तुका विद्यालयले विद्यार्थीलाई बारअनुसार समूह बनाएर पढाइरहेका छन्। उनीहरूले बिहान ८ बजेदेखि नै पढाउन थालेका छन्, शिक्षाविद् विद्यानाथ कोइरालाले भने, लमजुङमा एक विद्यालयले पनि यसरी नै पढाइरहेको छ। तर, सँगै रहेको अर्को विद्यालयले विभिन्न बहाना बनाएर पढाइलाई निरन्तरता दिन सकेको छैन। यस्तो असमान व्यवस्थाले विद्यार्थी र अभिभावकमा मानसिक तनाव सिर्जना गर्ने कोइरालाको भनाइ छ। मन्त्रालय तथा मातहतका निकायका कमजोरीका कारण यो अवस्था आएको हो। विद्यालय तहसम्मको शिक्षाको अधिकार पाएका स्थानीय तह पनि पढाइ र विद्यार्थीको भविष्यप्रति गम्भीर देखिएका छैनन्। काठमाडौंका चन्द्रागिरि, तारकेश्वरलगायत नगरपालिकाले विद्यार्थीलाई भौतिक दूरी कायम गर्दै समूहमा बोलाएर पढाउन थालेका छन्। उपत्यकाबाहिरका विद्यालयमा पनि यो पद्धति अपनाइएको छ। स्याङ्जाको फेदीखोला गाउँपालिकाले प्रत्येक विद्यालयमा वाईफाई व्यवस्था गरिदिएको छ। विद्यार्थी भाग लगाएर शिक्षकको जिम्मा लगाइदिएका छन्। पढाइबाट भाग्ने विद्यालयहरू कहिले क्वारेन्टाइन त कहिले संक्रमण फैलिएको बहाना बनाएर बसिरहेका छन्। त्रिपुरेश्वरस्थित विश्व निकेतनका प्रधानाध्यापक हेरम्बराज कँडेलले अनलाइन, रेडियो, टीभी तथा पाठ्यपुस्तक उपलब्ध गराएर पढाइरहेको जानकारी दिए। यतिले पनि नपुगेर शिक्षकलाई पाँच सय रुपैयाँको रिचार्ज कार्ड दिएर विद्यार्थीलाई नियमित निगरानी राख्न निर्देशन दिइएको प्रधानाध्यापक कँडेलले बताए। अभिभावक महासंघका अध्यक्ष सुप्रभात भण्डारीले पढाइ व्यवस्थित गर्ने सन्दर्भमा शिक्षा मन्त्रालय र मातहतका नेतृत्व असफल भएको आरोप लगाए। विद्यालय तहमा कक्षा १ देखि १० सम्म मात्रै ६० लाखभन्दा बढी विद्यार्थी छन्। शिक्षा विकास तथा मानव स्रोत केन्द्रका महानिर्देशक वैकुण्ठ अर्यालले वैकल्पिक माध्यमको पढाइ भनिए पनि कति प्रभावकारी छ भन्ने विषयमा अस्पष्ट रहेको बताए। सबै विद्यार्थी स्कुल आऊ, किताब लगेर पढभन्दा त आउँदैनथे। अहिले त वैकल्पिक माध्यम भनिएको छ। कतिको पहुँचमा रेडियो, टीभी नै छैन। कतिको हातमा मोबाइल भए पनि स्मार्ट मोबाइल छैन होला, महानिर्देशक अर्यालले भने, अहिलेकै अवस्थालाई विश्लेषण गरेर भन्नुपर्दा प्रभावकारी भयो भन्न सकिँदैन। तर सकारात्मक वा नकारात्मक वास्तविकता जे भए पनि स्पष्ट अध्ययन चाहिँ गर्छौं। कहिले हुन्छ १२ को परीक्षा ? पूर्ववत् तालिकाअनुसार गत वैशाखमा हुनुपर्ने कक्षा १२ को परीक्षा अन्योलमा परेको छ। परीक्षा कसरी कहिले सञ्चालन गर्ने निर्णय नहुँदा चार लाखभन्दा बढी विद्यार्थी मानसिक तनावमा छन्। विद्यालयको आन्तरिक मूल्यांकनबाट एसईई सम्पन्न भइसकेको छ। सरकारले कक्षा ११ को परीक्षा पनि सम्बन्धित विद्यालयले नै लिन पाउने निर्णय गरेको छ। सोही निर्णयका आधारमा ११ को परीक्षा नदिएका विद्यार्थीले कक्षा १२ पढ्न थालिसकेका छन्। कक्षा १२ को परीक्षा पर्खाइमा रहेकाहरू भने अन्योलमै छन्। राष्ट्रिय परीक्षा बोर्डले परीक्षा होम सेन्टरमै सञ्चालन गर्ने प्रस्ताव मन्त्रालयमा पठाएको थियो। उक्त प्रस्तावमा ४० अंकको परीक्षा लिखित हुने, ४० अंक कक्षा ११ को नतिजाका आधारमा दिने र २० अंक विषय शिक्षकले दिन पाउने उल्लेख थियो। मन्त्रालयले उक्त प्रस्ताव प्रधानमन्त्री तथा मन्त्रिपरिषद् कार्यालयमा पठाए पनि निर्णय भएको छैन। माथिबाट निर्णय भएपछि मात्रै हामीले कार्यान्वयन प्रक्रियामा लैजाने हो। तर अब जस्तो निर्णय भए पनि छठअघि परीक्षा हुन सक्दैन, बोर्डका परीक्षा नियन्त्रक कृष्ण शर्माले भने, बेलैमा परीक्षा भएन भने उनीहरूले समयमा स्नातक तह भर्ना हुन पाउँदैनन्। विश्वविद्यालय अलमलमै त्रिभुवन विश्वविद्यालयले लकडाउनका कारण रोकिएको परीक्षा सञ्चालन गर्न पटकपटक प्रयास गरे पनि सकेको छैन। स्नातक र स्नातकोत्तर तहका सेमेस्टर प्रणालीका परीक्षा दसैंअघि नै गर्ने तयारी थियो। तर, कुन शैलीबाट लिने भन्ने अन्योल हुँदा परीक्षा अनिश्चित बनेको छ। पढाइको हालत पनि उस्तै छ। सेमेस्टर प्रणालीका पढाइ जेनतेन अनलाइनबाट भइरहे पनि वार्षिक प्रणालीका विद्यार्थी पढाइबाट वञ्चित भएका छन्। आफ्ना विद्यार्थी कहाँ के गरिरहेका छन् भन्ने विवरणसमेत उतार्न नसकेको आरोप लाग्यो। त्यसपछि गत महिना विश्वविद्यालयले सार्वजनिक सूचना गरेर र अन्य सरकारी निकायसँग समन्वय गरेर विद्यार्थी विवरण उपलब्ध गराउन भनेको थियो। त्रिविका शिक्षाध्यक्ष प्राध्यापक डा शिवलाल भुसालले सम्बन्धित क्याम्पसले आफूअनुकूल विद्यार्थीलाई अनलाइनबाट पढाइरहेको बताए। तर, कति विद्यार्थी पढिरहेका छन् र कति सम्पर्कबाहिर छन् भन्ने मा त्रिवि अनभिज्ञ छ। चासो गर्ने विद्यार्थीहरूले पढिरहेका छन्, भुसालले भने, चासै नदिनेलाई त हामीले मात्रै केही गर्न सक्दैनौं। त्रिविमा उच्च शिक्षाका ८० प्रतिशत विद्यार्थी पढ्छन्। शिक्षाविद् कोइरालाले अब पनि समस्या छ भनेर बस्न नहुने बताए। समस्या त जता पनि छ। अब समाधान कसरी गर्ने भन्नेतर्फ लाग्नुपर्छ, उनले भने, विद्यार्थीले के काम गर्छन् त्यही हेर्नुपर्छ। त्यहीबाट पढाउनुपर्छ। हरेक विषयलाई व्यावहारिक रूपमा पढाउने बानी बसाल्नुपर्छ। बहाना बनाएर नपढाउनेलाई शिक्षा मन्त्रालय र विश्वविद्यालयका पदाधिकारीले समात्न सक्नुपर्छ। उनले राज्य सञ्चालनमा संलग्नहरूको मालिक प्रवृत्तिका कारण समस्या निम्तिएको आरोप लगाए। पूर्वाञ्चल विश्वविद्यालयले कोरोना प्रभावन नहट्ने देखेर केही विषयको परीक्षा अनलाइनबाटै सञ्चालन गरिरहेको छ। सुदूरपश्चिमाञ्चल र मध्यमाञ्चल विश्वविद्यालयले पनि पढाइ र परीक्षा कसरी सञ्चालन गर्ने भन्ने छलफल गरिरहेका छन्। पोखरा, नेपाल संस्कृत र कृषि तथा वन विश्वविद्यालयमा झन्डै एक वर्षको रिक्ततापछि उपकुलपति नियुक्त भएका कारण पढाइ र परीक्षाबारे निर्णय भएको छैन।"
युवालाई निर्ब्याजी ऋण,"तानसेन : कोरोना प्रभावित युवा लक्षित गरी पाल्पाको एक गाउँपालिकाले बिनाधितो, निर्ब्याजी ऋण लगानी थालेको छ। विदेश तथा स्वदशमै रोजगारी गुमाई गाउँघर फर्किएका युवालाई लक्षित गरी यो कार्यक्रम ल्याइएको हो। पुँजी अभावको कारण उद्यमी बन्न नपाएका युवालाई रिब्दिकोट गाउँपालिकाले बिनाधितो, बिनाब्याज १० लाख रुपैयाँ ऋण सहयोग अभियान सुरु छ। कृषि तथा पशुपालनसम्बन्धी व्यवसाय प्रमुख आधार बनाएका एवं घरेलु तथा साना उद्योग सञ्चालन गर्ने व्यक्ति तथा फर्मका लागि गाउँपालिकाले बिनाब्याज, बिनाधितो ऋण सहयोग गर्नेछ। गाउँपालिकाले बिनाब्याज बिनाधितो युवालाई ऋण प्रदान गर्न कृषि विकास बैंक लिमिटेडसँग सम्झौता गरेको छ। ऋण आवश्यक परेका युवाले कार्ययोजनासहित गाउँपालिकामा निवेदन पेस गर्नुपर्नेछ। गाउँपालिकाले ऋणका लागि परेको निवेदन कृषि विकास बैंकलाई हस्तान्तरण गर्नेछ। कृषि विकास बैंक र पालिकाका कर्मचारी जनप्रतिनिधिसहित टोली ऋणको कार्ययोजनासहितको वास्तविक अवस्था अनुगमन गरी ऋणका लागि सिफारिस गर्नेछ। युवा उद्यमीलाई ऋण प्रदान गर्न पालिका र बैंकले छुट्टै डेक्स खडा गरेका छन्। व्यक्तिगत ऋणका लागि ५ वर्षे अवधि राखी ५० हजारदेखि ५ लाख रुपैयाँ, फर्मका लागि १ लाखदेखि १० लाख रुपैयाँसम्म प्रदान गर्ने सहमति पालिका र बैंकबीच सहमति भएको छ। रिब्दीकोट गाउँपालिकालाई कृषि तथा पशुजन्य उत्पादनको पकेट क्षेत्र बनाउने योजना अनुरूप कार्यक्रम ल्याइएको पालिकाका अध्यक्ष नारायणबहादुर जीसीले बताए। बिदेसिएका युवालाई स्वदेशमा रोजगारी बनाउने, स्वेदशमै रमाउने, विदेशको कृषि तथा पशुपालनको सीपलाई गाउँघरमै प्रयोगमा ल्याउने, महिला उद्यमीलाई प्रोत्साहन गर्ने नीति पालिकाको छ। जोखिम मोलेरै भए पनि पालिकाले यो अभियान सुरु गरेको छ, पुँजीको अभावमा कुनै पनि व्यवसाय रोकिने छैन, पालिका अध्यक्ष जिसीले भने। पालिकाको सिफारिसमा बैंकले ऋण प्रवाह गरेकाले ऋणीले मासिक रुपैयाँ किस्ता वा ब्याज बैंकमा भुक्तानी गर्नुपर्नेछ। नियमितरूपमा ऋणको किस्ता वा ब्याज बुझाउने ऋणीलाई मात्र पालिकाले ब्याज उपलब्ध गराउनेछ। लिएको ऋण समयमा नबुझाउने ऋणीलाई भने पालिकाले ब्याज छुट दिने छैन। ऋणीको सावाँ तथा ब्याज भाका नाघेमा पालिका र बैंक दुवैले कालोसूचीमा राखी पालिकाले प्रदान गर्ने अन्य किसिमका सेवासुविधा तथा सिफारिस रोक्का गर्ने पालिकाका प्रमुख प्रशासकीय अधिकृत प्रेमचन्द अर्यालले बताए। युवाले लिएको ऋणको गाउँपालिका जमानी बसेको बसी स्वीकृत गरिएको छ। पालिकाबाट रोजगारीका लागि गाउँघर छोडी ३ हजार ८ सय ५५ जना बाहिरिएका छन्। जसमा भारतमा २ हजार ४ सय ४१ जना, स्वेदशमै जिल्लाबाहिर १ हजार ४ सय १४ जना रोजगारीका लागि बाहिरिएका छन्। कोरोनाको कारण हालसम्म भारतबाट ४ सय ५०, तेस्रो मुलुकबाट ५० जना, विभिन्न जिल्लाबाट ३ सय ५१ जना गरी ८ सय ५१ जना गाउँ फर्किएका छन्।"
आवासको हक : ऐन प्रमाणीकरण भएको दुई वर्षसम्म बनेन नियमावली,"काठमाडौं : संविधानको मौलिक हक कार्यान्वयनका लागि बनाइएको आवासको अधिकारसम्बन्धी ऐन राष्ट्रपति विद्यादेवी भण्डारीले प्रमाणीकरण गरेको दुई वर्षसम्म पनि नियमावली बन्न सकेको छैन। सङ्घीय संसद्का दुवै सदनबाट पारित भएको आवासको अधिकारसम्बन्धी ऐन, २०७५ राष्ट्रपति भण्डारीले विसं २०७५ असोज २ गते प्रमाणीकरण गरेकी थिइन्। ऐनका कतिपय दफामा लेखिएको तोकिएबमोजिम भन्ने विषयलाई नियमावलीले व्याख्या गर्छ। तर, ऐन प्रमाणीकरण भएर कार्यान्वयनमा आयो भनिएको दुई वर्ष बितिसक्दा पनि नियमावली नबन्दा कानूनी अप्ठ्यारा आउने गरेका छन्। शहरी विकास मन्त्रालयका प्रवक्ता कृष्णप्रसाद दवाडी नियमावली मस्यौदा भई सरोकार भएका मन्त्रालयको सहमति लिने काम भइरहेको बताउछन्। कोरोना भाइरसको सङ्क्रमणका कारण बन्दाबन्दी, निषेधाज्ञा जारी भएकाले मस्यौदा तयार पार्न समय बढी लागेको उनले सुनाए। केही समयमा मस्यौदा तयार पारी मन्त्रिपरिषद्मा पेश गर्ने गरी तयारी गरिएको जनाइएको छ। मन्त्रालयको आवास, भवन तथा योजना महाशाखा प्रमुखको संयोजकत्वमा नियमावली मस्यौदा भई कानून, अर्थलगायत सरोकार भएका मन्त्रालयको सहमति लिने काम भइरहेको जनाइएको छ। संविधानसभाबाट बनेको नेपालको संविधान २०७२ मा पहिलोपटक मौलिक हकका रूपमा आवासको हकसम्बन्धी व्यवस्था गरिएको छ। आवासको हकका विषयमा काम गरिरहनुभएका अधिवक्ता राजुप्रसाद चापागाईँ नियमावली बनेपछि मात्र ऐनको कार्यविधिगत स्पष्टता आउने बताउछन्। नियमावली नभएकाले कसैको आवासको हक खोसिन लाग्यो भने सर्वोच्च अदालत र राष्ट्रिय मानवअधिकार आयोगमा मौलिक हकको संरक्षणको विषय लिएर जान सकिने उनको भनाइ छ। आवासको हक कार्यान्वयनका लागि मन्त्रालयले विभिन्न कार्यक्रम सञ्चालनमा ल्याएको छ। विगतमा मन्त्रालयले सञ्चालन गरेको जनता आवास कार्यक्रम आर्थिक वर्ष २०७५७६ देखि प्रदेश सरकारअन्तर्गत कार्यान्वयनमा छ। यसैगरी सुरक्षित नागरिक आवास कार्यक्रम, एकीकृत बस्ती विकास कार्यक्रम पनि कार्यान्वयनको चरणमा रहेको मन्त्रालयले जनाएको छ। एकीकृत बस्ती विकास कार्यक्रम रसुवा, कास्की, कपिलवस्तु, जाजरकोट, बाँके, उदयपुर र सप्तरीमा एकएक बस्ती बनाउने गरी गत आर्थिक वर्षमा कार्यान्वयन भएको थियो। गत आवमा बाढीपहिरोपीडितका लागि डढेल्धुरा, सर्लाही र मुगुमा आवास बनाउने कार्यक्रम भएको मन्त्रालयले जनाएको छ। यसैगरी सिन्धुपाल्चोकको जुरे, बर्दिया र सुर्खेतमा पनि बाढीपहिरोपीडितका लागि आवास निर्माण गरिने कार्यक्रम सञ्चालनमा रहेको छ। आवासविहीनका लागि आवासको सुनिश्चितता गर्ने उद्देश्यले मन्त्रालयले गत आर्थिक वर्षमा रु ७३ करोड बराबरको आवास बनाइदिने कार्यक्रम सम्पन्न गरेको जनाएको छ।"
"रविन्द्र जडेजाको अलराउन्ड प्रदर्शनमा चेन्नईको तेस्रो जित, हैदराबाद २० रनले पराजित",दुबई : युएईमा जारी इनिडयन प्रिमियर लिग (आईपीएल) मा चेन्नई सुपर किंसले तेस्रो जित निकालेको छ। रविन्द्र जडेजाको अलराउन्ड प्रदर्शनमा चेन्नईले सनराइजर्स हैदराबादलाई २० रनले पराजित गरेको हो। रविन्द्रले नटआउट २५ रन जोडेका थिए भने किफायती बलिङ गर्दै १ विकेट हात पारे। त्यस्तै हैदराबादका २ वटा विकेट क्याच गर्दै टिमलाई जिताए। मंगलबार राति दुबई अन्तर्राष्ट्रिय क्रिकेट रंगशालमा भएको चेन्नईले टस जितेर पहिले ब्याटिङ गरेको थियो। चेन्नईले निर्धारित २० ओभरमा ६ विकेट गुमाएर १६७ रन बनाएको थियो। जवाफमा १६८ रनको लक्ष्य पछ्याएको हैदराबादले ८ विकेट गुमाउँदै १४७ रनमात्र बनाउन सक्यो। हैदराबादका लागि न्यूजिल्यान्डका खेलाडी केन विलिम्सनले ५७ रन बनाए। त्यस्तै ओपनर जोनी बेयस्र्टोले २३ तथा प्रियम गार्गले १६ रन जोडे। अन्य ब्याट्समेन भने चल्न सकेनन्। हैदराबादलाई रोक्न कर्ण शर्मा र ड्वाने ब्राभोले समान २२ विकेट लिए। त्यस्तै रविन्द्र जडेजाले १ विकेट हात पारे। यसअघि ब्याटिङ गरेको चेन्नईका शेन वाट्सनले ४२ रन जोडेका थिए भने अम्बाती रयदुले ४१ रन बनाएका थिए। त्यस्तै रविन्द्रले २५ रनको योगदान गरेका थिए। हैदराबादका लागि सन्दीप शर्माले २ विकेट लिए। त्यस्तै खलिल अहमद र टी नटराजनले समान २२ विकेट हात पारे। योसँगै चेन्नईले ८ खेलबाट ६ अंक मात्र जोड्न सकेको छ। समान खेल खेलेको हैदराबादको पनि ६ अंक नै रहेको छ। तर रनरेटका आधारमा हैदराबाद चेन्नईभन्दा एक स्थानमाथि पाँचौँ स्थानमा रहेको छ।
अनाम फिल्ममा आयुष्मानसँग वाणी,"मुम्बई : बलिउड अभिनेत्री वाणी कपुर आफ्नो आगामी फिल्मको सुटिङका लागि चण्डिगढतर्फ लागेकी छन्। यो अनाम फिल्ममा उनको अपोजिटमा आयुष्मान खुराना देखिनेछन्। यो फिल्मको निर्देशन अभिषेक कपुरले गर्दै छन्। अभिषेकले रक अन र केदारनाथजस्ता क्लासिक फिल्मको निर्देशन गरिसकेका छन्। यो फिल्मको सुटिङ चण्डिगढबाट सुरु हुँदैछ। सुटिङका लागि वाणी घरबाट हिँडिसकेकी छन्। त्यहाँ पुगेर क्वारेन्टाइनमा बस्नुपर्ने भएकाले पनि उनी पहिले नै घरबाट हिँडेको बताइएको छ। वाणी पहिलोपटक आयुष्मानको अपोजिटमा देखिन लागेकी हुन्। उनको यो जोडी २०२१ मा पर्दामा देखिने बलिउडको नयाँ अनस्क्रिन जोडी हुनेछ। वाणीले भर्खरै फिल्म बेलबटमको सुटिङ सकाएकी छन्। यो फिल्ममा उनी अक्षय कुमारको अपोजिटमा देखिने छिन्। अब उनी आयुष्मान अभिनीत यो अनाम फिल्ममा काम गर्न लागेकी छन्। यो एउटा प्रोग्रेसिभ लभ स्टोरी फिल्म हुने बताइएको छ। वाणीले यो फिल्मका लागि निकै तयारी गरिरहेकी छन्। उनी निर्देशक अभिषेक कपुरसँग काम गर्न पनि निकै उत्साहित देखिएकी छन्। फिल्मका बारेमा वाणीले भनिन्, यो मनलाई छुने निकै प्यारो फिल्म हो। म अभिषेकसँग काम गर्न चाहन्थेँ किनकि उनका फिल्मले मलाई निकै प्रभावित पारेका छन्। यस्तै आयुष्मान हाम्रो पुस्ताका प्रतिभाशाली कलाकार हुन्। उनीसँग काम गर्न पाउनु पनि मेरा लागि राम्रो अवसर हो।"
बलात्कारको राजशास्त्र,"विसं२०३८ जेठ १८ गते काठमाडौंको लाजिम्पाटबाट दिदीबहिनी नमिता भण्डारी र सुनिता भण्डारीे एकजना साथी नीरा पराजुलीसँग परिवारसहित स्कुले छुट्टी मनाउन पोखरातिर लागे। सेती नदीकिनारमा छुट्टी मनाइरहँदा केही केटाहरूले तिनीहरूलाई जिस्काउँदाजिस्काउँदै बलात्कार गरे र तीनै जनालाई मारेर त्यही नदीमा फालिदिए। सेती नदीको महेन्द्र पुलको पूर्वी घाटमा तत्कालीन शाही नेपाली सेनाको क्याम्प थियो। यो अपराधको एउटामात्र प्रत्यक्षदर्शी गवाह थियोचूडामणि अधिकारी, जसलाई पञ्चायती सत्ताले हत्या गर्यो। ३० वर्षे निर्दलीय निरंकुश पञ्चायती व्यवस्थाको उत्तराद्र्धमा घटेको यो आततायी घटना इतरपक्षका लागि सबैभन्दा ठूलो राजनीतिक खुराक बनेको थियो। प्रतिबन्धित नेपाली कांग्रेस र नेपाल कम्युनिस्ट पार्टीका विभिन्न घटकले करिब एकदशकसम्म यो मुद्दालाई भ्याएसम्म राजनीतीकरण गरे। तर केही सीप लागेन। यो घटनाको करिब चारदशक बितिसकेको छ तर हत्यारा अहिलेसम्म पत्ता लागेको छैन र लाग्ने पनि छैन। तर जजसले नमितासुनिता बलात्कार हत्या काण्डलाई लगातार एकदशकसम्म उठाइरहे, तिनै राजनीतिक शक्तिले विगत तीन दशकदेखि शासनसत्ता हाँकिरहेका छन्। फेरि एकपछि अर्को त्यही प्रवृत्ति र प्रकृतिका घटनाको पुनरावृत्ति हुँदै आएको छ। कञ्चनपुरकी निर्मला पन्तलाई बलात्कारपछि हत्या गरिएको दुई वर्षभन्दा बढी भइसकेको छ तर दुईतिहाइ बोकेका सर्वशक्तिमान कहलिएको राज्यले अहिलेसम्म दोषी फेला पार्न सकेको छैन। त्यस्तै बझाङ जिल्लाका मष्टा गाउँपालिका २ की १२ वर्षीया बालिका सम्झना कामीको बलात्कारपछिको हत्या निर्मला पन्तको जस्तै अर्को काण्ड बनेको छ। यद्यपि यस जघन्य अपराधका दोषीलाई राज्यले पक्राउ गर्न सकेको छैन। यी प्रतिनिधिमूलक घट्ना फरकफरक काल, परिस्थिति र परिवेशमा घटेका हुन्। एउटा सामन्तवादी राजतन्त्रात्मक निरंकुशकालमा घटेको थियो जतिबेला पञ्चायतले जनमत संग्रहमा बहुदललाई पराजित गरेको उन्माद थियो। उसको ठीक विपरीत संघीय लोकतान्त्रिक गणतान्त्रिक कालमा भएको हो, जतिबेला नेपाली जनताले आधारभूत मौलिक हकको अभ्यास गरिरहेका छन्। तर उदेकलाग्दो कुरा के छ भने दुइटैको राजनीतिशास्त्र सदृश्य खालको देखिन्छ। अर्थात् बलात्कारको राजशास्त्र एउटै प्रकारको हुन्छ भन्ने यी घटनाले पुष्टि गर्छन्। अझ निर्मला बलात्कार काण्डबाट हौसिएर यता दुई वर्षमा यस्ता गम्भीर प्रकृतिका बारदात भएका छन् जसलाई सुनेर पनि जीउ सिरिंग हुन्छ। आखिर बलात्कार के हो र किन यसले आफ्नो परिधि नाघ्न उद्यत छ, भन्ने तथ्यलाई नकोट्याई सामाजिक सद्भाव, मर्यादा, मूल्य र मान्यतालाई समाजमा स्थापित गर्न सकिन्न। अन्नपूर्ण पोस्ट् दैनिकको भदौ र असोजको अंकलाई मात्र दाँजेर अध्ययन गर्ने हो भने पछिल्ला महिनामा बलात्कारले रेकर्ड तोड्ने अंक ल्याएको देखिन्छ, जसमा स्थानीय निकायदेखि संघीयतन्त्रसम्म खुलेयाम राज्यको सहभागिता प्रष्टरूपमा दृष्टिगोचर हुन्छ। बलात्कारको मनोविज्ञान बलात्कारको उत्पादनमा परिवेशको सबैभन्दा ठूलो भूमिका हुन्छ। परिवेश निर्माणमा तत्कालीन सामाजिक, आर्थिक, सांस्कृतिक तथा राजनीतिक पक्षको सहभागितालाई नकार्न सकिँदैन। विसं २००७ सालदेखि अहिलेसम्मको अवस्था केलाउने हो भने नेपालमा बारम्बार राजनीतिक परिवर्तन भएको इतिहास छ। तर सामाजिक तथा सांस्कृतिक रुपान्तरणको जगसम्म हालेको देखिन्न। त्यसैले बलात्कारको मनोविज्ञानमा आधारभूत अन्तर आएको छैन चाहे त्यो पञ्चायतकालमा भएको होस् वा बहुदलीय वा गणतान्त्रिक कालमा ! फरक कहाँ देखिन्छ भने हिजोसम्म जुन कुरालाई प्रकाशमा ल्याउन कठिन थियो त्यो आज सञ्चार क्षेत्रमा भएको क्रान्तिले सहजै पुर्याएको छ। तलदेखि माथिसम्म मानिस सञ्चारमय भएका छन्। तर यसको नकारात्मक पक्ष पनि त्यत्तिकै दरिलो गरी प्रतिउत्पादक सोचको उत्पादनमा भूमिका खेलेको देखिन्छ। यौनजन्य छाडा र विकृत साहित्य तथा फिल्म छ्यापछ्याप्ती उपलब्ध हुन थालेको देखिन्छ। निर्मला बलात्कार काण्डपछि हौसिएर यता दुई वर्षमा यस्ता गम्भीर प्रकृतिका बारदात भएका छन् जसलाई सुनेर पनि जीउ सिरिंग हुन्छ। यद्यपि सरकारले यसमाथि प्रतिबन्ध लगाउनुका साथै बलात्कारी मनोविज्ञानलाई हतोत्साहित पार्न सरकारले एसिड आक्रमण गर्नेमाथि कडा कनुनको व्यवस्था गर्नु यस क्षेत्रमा अहिलेसम्म गरेको सबैभन्दा उत्तम काम हो। त्यस्तै साइवर अपराध, बालिका बेचविखन, यौन हिंसा, बालविवाह, भ्रूण हत्या तथा अपहरणजस्ता आपराधिक क्रियाकलापमाथि केही हदसम्म कानुनले छेकबार लगाए पनि संख्यात्मक रूपमा कमी आउनुभन्दा झन् दिनानुदिन वृद्धि भइरहेको देख्दा बलात्कारीलाई मृत्युदण्डको माग उठ्न थालेको हो। जहिले पनि एक अर्कामाथि आरोपप्रत्यारोपमा व्यस्त विभिन्न विपरीत ध्रुवका सांसदले अस्ति एकै मञ्चबाट बलात्कारीलाई मृत्युदण्डको माग गर्दा परिस्थिति कतिसम्म गम्भीर भइसकेका रहेछन् भन्ने कुराको संकेत हो यो। भारतमा पनि निर्भया हत्या काण्डले कानुनलाई कसिलो बनाउन बाध्य पारेको र बलात्कारीलाई मृत्युदण्डसमेत दिइसकेको अवस्थामा नेपाली सांसदहरू हौसिनु स्वाभाविक हो। बलात्कारको व्यापकता पौराणिकताको आधारमा बलात्कारलाई कोट्याउने हो भने विश्वामित्रले इन्द्रलोककी परी अप्सरामाथि लठ्ठिनु एकप्रकारको बलात्कार थियो। किनकि महर्षि उनको सुन्दरतामाथि कामुक भएका थिए। यद्यपि बिहेपश्चात् उनले सकुन्तला नामकी छोरी जन्माए तर महाभारतमा सूर्य र कुन्तीको गर्भबाट उत्पादित सन्तान कर्ण पक्कै बलात्कारको कारण भएको हो। किनकि वैधानिक रूपमा कुन्तीसँग सूर्यले पछिसम्म पनि बिहे गरेनन्। यसले गर्दा महाभारत युद्धको परिदृश्य नै बदलियो। बलिउडकी अविवाहित चर्चित नायिका निना गुप्ताले छोरी मसावाको जन्म दिन अलिकति पनि हिचकिचाइनन्। क्रिकेटर भिभियन रिचर्डसले निनालाई पछि स्वीकारे तर पनि त्यो एकप्रकारको बलात्कार थियो। बलात्कारको व्यापकता हेर्ने हो भने कामुक रूपमा कुनै परस्त्रीमाथि लठ्ठिनु एकप्रकारको बलात्कार हो। अभिनेत्री ऋचा शर्माको मार्मिक मन्थन मुलुकमा बलात्कारले नांगो नंंग्रा फिजाउन थालेपछि सामान्य जनताभन्दा पनि सम्भ्रान्त समाज कति चिन्तित छ भन्ने अभिनेत्री ऋचा शर्माले पोखेको तथ्यबाट थाहा हुन्छ। उनले प्रधानमन्त्रीलाई लेख्दै भनेकी छिन् दिनहुँ ससाना नाबालिकालाई बलात्कार गर्ने भक्षक या त खुलेयाम हिँडेको या ढाकछोपले सामान्य जरिबाना र गन्न मिल्ने जेलमा दिन बिताएको देख्दा आफू नारी भएकोमा लाज लाग्न थालेको छ। जुन देशमा नारीलाई पुजिन्छ, सम्माननीय राष्ट्रपति महिला हुनुहुन्छ, त्यस देशमा बलात्कारजस्तो जघन्य अपराधको कानुन कार्यान्वयन गर्नुपर्ने निकायले सामान्य रूपमा लिएको देख्दा सीताले अग्निपरीक्षा दिएको युगमा छौं जस्तै लाग्छ। अभिनेत्री ऋचा शर्माको यो मार्मिक कथन यतिमा मात्र समाप्त हुँदैन। उनको मनोभावको अर्थ के हो भने वर्तमान राज्यसत्ता आफ्नो चरित्र गुमाइसकेको छ। हामी प्रविधिले विकसित भयौं तर सोचले पिछडिएका छौं। राक्षस प्रवृत्ति भएका पुरुषले अवोध बालिकाको अस्मिताको भोग लगाउँदै गर्दा हामी कठैबरा मात्रै भएका छौं भन्दै प्रधानमन्त्री केपी शर्मा ओलीलाई हाँक दिएकी छन् जनताका लागि नभए पनि परिवारमा छोरी नातिनीको आँखामा आँखा जुधाएर भनिदिनुस् यो देशमा उनीहरू सुरक्षित छन् ? त्यसैगरी अर्को अभिनेत्री वर्षा राउतले ऋचा शर्माको भावनात्मक उत्भासलाई समर्थन गर्दै भनेकी छन् भर्खरै जन्मेको शिशुदेखि ८० वर्षे वृद्धासम्म बलात्कृत, बाबुद्वारा छोरीको अस्मिता हरण, हिमाल पहाड तराई, गाउँ सहर वनजंगल, गल्ली कार्यालय सबैतिर बलात्कार ! खै कहाँ नारीलाई सम्मान ? खै कहाँ छ नारीलाई सुरक्षा ? राज्यको चरित्र छाडावादमा रुपान्तरित भएपछि राजनीतिभन्दा कोसौं टाढा रहेका व्यक्ति, निकाय तथा संघसंस्थाले मुख खोल्न बाध्य हुन्छन्। कलाकारिता पेसामा लागेकी यी अभिनेत्रीहरू सायदै यसरी पहिले मुख खोलेका होलान्, जसरी आज खुलेयाम आफ्नो विचार अभिव्यक्त गरिरहेका छन्। किनभने यसप्रकारको आपराधिक कुकृत्यलाई रोकथाम गर्ने जिम्मा लिएका गृहमन्त्री रामबहादुर थापाको मनमा नै खोट छ भने उसले छाडावादलाई नियन्त्रण गर्न सक्ला र ! बझाङमा १२ वर्षीया बालिकाको बलात्कारपछि हत्या भएको घटनापश्चात् संसद्को राज्यव्यवस्था तथा सुशासन समितिमा गृहमन्त्री थापाले विश्वमा झण्डै सवा दुई सय देशको अवस्थाको विश्लेषण गर्दा हामी धेरै चिन्तित हुने अवस्था छैन जस्ता गैरजिम्मेवार अभिव्यक्तिले बलात्कारीको मनोबल तोड्नुभन्दा झन् उकास्ने काम गरेका छन्। नेपाली खाप वा सर्वखाप ! उत्तरी भारतको विभिन्न राज्यमा सयौं वर्षदेखि पञ्चेती गर्ने संस्थाको नाम हो खाप वा सर्वखाप। यसले भारतको संविधानलाई मान्दैन। उसको आफ्नै नियम कानुन छ। अनरकिलिंगजस्तो अपराध पनि यसले गर्छ तर पनि परम्परा, व्यवहार र दैनिकीको नाममा यसले आफ्नो प्रथालाई निरन्तरता दिइरहेको छ। नेपालमा भने भारतीय खापजस्तो हुबहु नभए पनि त्यसको एकप्रकारको संस्करण भने पाइन्छ। अस्ति भरखरै सप्तरी र सिरहामा घटेको बलात्कार काण्डको पञ्चेती भनेको खापको अर्को रूप हो। बलात्कारजस्तो जघन्य अपराधलाई डाकनेश्वरी नगरपालिकाका पञ्चहरूले ५५ हजार रुपैयाँमा क्षतिपूर्ति भराउने फैसला गरेपछि संगीता मण्डलले आत्महत्या गरेकी थिइन्। यो एकप्रकारको अनरकिलिंग हो जो नेपालीय मधेसको भूभागमा मात्र होइन रुकुम रोल्पाजस्तो जनयुद्ध को मूलभूमिमा पनि कायम छ भन्ने आधा दर्जनको हत्याले पुष्टि गरिसकेको तथ्य हो। त्यसैले भारतमाजस्तै नेपालमा पनि संविधान, ऐन र कानुन वनाम पञ्चेती शासन भएको छ। यद्यपि भारतजस्तो सशक्त भने छैन जसले कहिलेकाहीं प्रदेश सरकार मात्र होइन, केन्द्रलाई समेत चुनौती दिइराखेको हुन्छ। आखिर दिल्ली पुगेकालाई पनि निर्वाचनको बेला गाउँ नै झर्नुपर्ने भएकाले मुखिया, चौधरीजस्ताको समर्थन नपाए चुनाव जित्न असम्भव भएकाले राज्यस्तरबाट नै अप्रत्यक्ष रूपमा यसले सहयोग पाइरहेको देखिन्छ। अन्त्यमा, बलात्कार विश्वव्यापी महारोग हो जसलाई विभिन्न राष्ट्रहरूले विविध ढंगबाट नियन्त्रण गर्ने प्रयास गरेका छन् भने कतिपयले बलात्कारलाई बढावा दिने खालका नियम बनाएका छन्। अर्थात् बलात्कृत महिलासँग बिहे गरेमा उसलाई आममाफी दिइन्छ। त्यस्तै कतिपयमा महिलाले माफ गरेमा माफी दिइन्छ। तर कम्युनिस्ट चीन र उत्तरकोरियालगायत केही मुस्लिम राष्ट्रहरूले बलात्कारीलाई मृत्युदण्ड दिने गरेका छन्। भारतमा भने तजबिजको आधारमा मृत्युदण्ड दिने चलन छ। यस्तो परिस्थितिमा नेपालमा हाल चर्चामा रहेको मृत्युदण्ड कति व्यावहारिक होला भन्ने सन्दर्भमा सोच्नुपर्ने बेला आएको छ। तर बलात्कारजस्तो जघन्य अपराध गर्नेहरूप्रति सहानुभूति देखाउने सुनसरी बुर्ज गाउँपालिकाका ६ न वडाध्यक्षजस्तादेखि प्रदेश तथा संघीय मन्त्रीहरूलाई कानुनले नबाँधेसम्म बलात्कारको राजशास्त्रले निरन्तरता पाइरहने छ।"
नेपाल संयुक्त राष्ट्रसंघको मानव अधिकार परिषद् सदस्यमा पुनः निर्वाचित,"न्यूयोर्क : नेपाल संयुक्त राष्ट्रसंघको मानव अधिकार परिषद् (एचआरसी) सदस्यमा पुनः निर्वाचित भएको छ। राष्ट्रसंघ मुख्यालय न्यूयोर्कमा मंगलबार भएको निर्वाचनमा नेपाल एचआरसी सदस्यमा पुनः निर्वाचित भएको हो। संयुक्त राष्ट्रसंघका लागि नेपालको स्थायी मिसनद्वारा जारी प्रेस विज्ञप्तिमा यसबारे जानकारी दिइएको हो। नेपाल तिन वर्षे कार्यकाल (२०२१२०२३) का लागि पुनः नियुक्त भएको विज्ञप्तिमा जनाइएको छ। नेपाल १५० भोट पाएर एचआरसी सदस्य अर्को तिन वर्षे कार्यकालका लागि पुनः निर्वाचित भएको हो। यसअघि सन् २०१८ बाट नेपाल यसको सदस्य रहँदै आएको छ। गोप्य मतदान मार्फत् एसिया पेसिफिक क्षेत्रबाट नेपालसहित अन्य तिन देश निर्वाचित भएका छन्। निर्वाचनबाट चीन, पाकिस्तान र उज्वेकिस्तान पनि सन् २०२३ सम्मका लागि एचआरसीको सदस्यमा निर्वाचित भएका हुन्। एचआरसीमा १५ सदस्य हुने व्यवस्था छ।"
पेनस्कटमा आत्मनिर्भर,"काठमाडौं : स्वदेशी बजारमा नै पेनस्टक पाइप उत्पादन गर्दै आएका कम्पनीले विदेशी आयातीत पाइपमा राजस्व बढाउन माग गरेका छन्। जलविद्युत् उत्पादनका लागि आवश्यक पेनस्टक पाइप मूलतः भारत र चीनबाट आयात भइरहेकाले नेपाली उत्पादनको बजार हिस्सामा प्रत्यक्ष असर परिरहेको भन्दै आयातीत पाइपमा राजस्व बढाउन भनिएको हो। आयातीत पेनस्टक पाइपको हकमा भने ५ प्रतिशत भन्सार शुल्क लाग्ने भनिएको छ तर, मूल्य अभिवृद्धि कर लगाइएको छैन। स्वदेशी उत्पादनलाई प्रोत्साहन गर्ने सरकारको नीति हो भने आयातीत पाइपमा मूल्य अभिवृद्धि कर लगाउनुपर्ने धौलागिरि सिभिल इलेक्ट्रिकल मेकानिकल इन्जिनियरिङ प्राइभेट लिमिटेडका प्रबन्ध सञ्चालक बलबहादुर केसीले बताए। कुनै पनि अतिरिक्त करबिना आयातीत पाइप स्वदेशी उत्पादनको तुलनामा नै खरिदबिक्री गरिरहेकाले यसले स्वदेशी उत्पादनलाई हतोत्साहित गरेको केसीको भनाइ छ। आयातीत सामानको दर बढ्यो भने यसले व्यापार घाटालाई थप बढाउने हुन्छ। स्वदेशी उत्पादन ठप्प हुन्छ र बेरोजगारी बढ्न जाने हुन्छ, प्रबन्ध सञ्चालक केसीले भने। आयातीत पाइपमा अंकुश लगाउनुपर्नेमा उनले जोड दिए। नेपालका जलविद्युत् आयोजनामा छिमेकी राष्ट्र चीन तथा भारतबाट आयात गरिएका पेनस्टक पाइपको कारण नेपालमा रहेका पेनस्टक पाइप निर्माता उद्योग र नेपाली रोजगारीमा समेत ठूलो असर गरिरहेको छ। आयातीत पाइप र नेपालमा उत्पादन हुने पनेस्टक पाइपको गुणस्तर उस्तै रहेकाले स्वदेशी पाइपलाई बढावा दिन आयातीत पाइपमा १३ प्रतिशत मूल्य अभिवृद्धि कर लगाउनुपर्ने केसीले बताए। स्वतन्त्र ऊर्जा उत्पादकको संस्था नेपाल (ईपान) का उपाध्यक्ष मोहनकुमार डाँगीले सरकार स्वदेशी उत्पादनलाई आत्मर्निभर बनाउन र रोजगारी सिर्जना गर्न पनि पेनस्टक पाइप आयातमा कडाइ गर्नुपर्ने बताए। स्वदेशी उत्पादन मौलाउन सरकारले मलजल गर्नैपर्ने उनको भनाइ छ। नेपालमा रहेका पेनस्टक पाइप निर्माता उद्योगले विदेशबाट आयात गरिने कच्चा पदार्थ माइल स्टिल सिटमा हाल भन्सार कर ५ प्रतिशत तिर्दै आएका छन्। अघिल्ला आर्थिक वर्षमा सहुलियत मूल्य अभिवृद्धि कर १३ प्रतिशत छुट र भन्सार करमा १ प्रतिशतको व्यवस्था रहेकोमा तत्कालीन अर्थमन्त्री डा युवराज खतिवडाले चालू आर्थिक वर्षको नीति तथा कार्यक्रममार्पत विदेशबाट आयात गरिने इलेक्ट्रोमेकानिकल उपकरणअन्तर्गतको भाषामा छिराई हाइड्रो मेकानिकलअन्तर्गतको पेनस्टक पाइपमा मूल्य अभिवृद्धि कर १३ प्रतिशत र भन्सार ५ प्रतिशत लगाउने उल्लेख गरेका थियो। सम्बन्धित निर्माता कम्पनीको दबाबपछि सरकारको मन्त्रिपरिषद् बैठकले १३ प्रतिशतको मूल्य अभिवृद्धि करको व्यवस्थालाई खारेज गरेको छ भने भन्सार शुल्क ५ प्रतिशत नै कायम हुने उल्लेख छ। अघिल्ला आर्थिक वर्षमा कच्चापदार्थ आयातमा १ प्रतिशत भन्सार शुल्क रहेकोमा अब भन्सार शुल्क ५ प्रतिशत कायम भएको छ। विदेशबाट आयात हुने पेनस्टक पाइपमा पनि ५ प्रतिशत नै भन्सार शुल्क लाग्ने भनिएको छ। स्वदेशी उत्पादनलाई प्रोत्साहन गर्ने नीति सरकारको रहेको बताउँदै राजस्व सचिव रामशरण पुडासैनीले सरकारका नीति उद्योगीको हकमा नै हुने गरेको स्पष्ट पारे। सरकारले प्रस्तुत गरेको कर नीतिका कारण विदेशी उत्पादकसँग प्रतिस्पर्धामा उद्योग सञ्चालन गर्न नसकिने भएकाले विदेशबाट आयातीत सामानको नियमन र रोकथाम गर्ने जिम्मेवारी नेपाल सरकारको रहेको स्वदेशी उत्पादकको भनाइ छ। विदेशी उत्पादनको आयात बन्द गर्ने हो भने स्वदेशी निर्माताले बजारको माग धान्न सक्ने र आयातको भारलाई पनि कटौती गर्न मद्दत गर्ने उनको भनाइ छ। नेपाल सरकारको नेपाली उद्यमीलाई सहयोग भएको अवस्थामा आगामी दिनमा स्पाइरल पेनस्टक पाइप उत्पादन प्रणालीको विकास गर्ने सोचमा नेपाली उद्योगी छन्। हाल पेनस्टक पाइप निर्माता कम्पनी करिब एक दर्जनको हाराहारीमा रहेकोमा सक्रिय रूपमा करिब ६ कम्पनी मात्र छन्। तर, कोरोनाका कारण गत फागुनदेखि ती कम्पनीमा पनि उत्पादन हुन सकेको छैन। स्वदेशी पेनस्टक पाइप निर्माता कम्पनीको बजार हिस्सा करिब ३० देखि ४० प्रतिशत रहेको र बाँकी विदेशी उत्पादनले बजार ओगटेको बलबहादुर केसीले जानकारी दिए। यस उद्योगमा हाल करिब १५ सय कामदार आश्रित छन् । ३ वर्ष ३ हजार मेगावाट र १० वर्षमा १० हजार मेगावाट विद्युत् उत्पादन गर्ने सरकारको लक्ष्यलाई साथ दिन पेनस्टक पाइपमा आत्मनिर्भर बन्नु अहिलेको आवश्यकता देखिन्छ। विद्युत् आयोजना बन्ने क्रम तीव्र रहेको हुँदा यसमा सरकारले समयमा नै ध्यान दिनुपर्ने केसीले बताए।"
"कोरोनाले एकै परिवारका तीनको मृत्यु, ६ जना उपचाररत","दमौली : तनहुँ भिमादका ९८ वर्षीय धर्मकुमार श्रेष्ठ दुई साताअघि चितवनमा कान्छो छोराको घरमा बेहोस भए। उनलाई उपचार गर्न चितवन मेडिकल कलेज लगियो। त्यहाँ आईसीयूमा उपचार गराइरहेका बेला उनका अन्य तीन छोरासहित परिवारका सदस्य भेट्न पुगे। त्यहीबेला अस्पतालका चिकित्सक र बिरामीमा कोरोना भाइरस संक्रमण भयो। धर्मकुमारको स्वाब परीक्षण गर्दा रिपोर्ट नेगेटिभ देखियो। तर, उनका छोराहरू काठमाडौं बस्ने ७६ वर्षीय रामकुमार, तनहुँ भिमाद बस्ने ७१ वर्षीय विष्णुकुमार र ७४ वर्षीय कृष्णकुमारमा कोरोना पुष्टि भयो। कोरोनाबाटै साइलो छोरो विष्णुकुमारको चितवनमा यही असोज १९ गते सोमबार चितवन मेडिकल कलेजमा ज्यान गयो। माइलो छोरो कृष्णकुमारले असोज २४ गते शनिबार बीएन्डबी अस्पताल ललितपुरमा ज्यान गुमाए। चितवनमा अवस्था चिन्ताजनक भएपछि ९८ वर्षका वृद्धको राजधानीस्थित मेडिसिटी अस्पतालमा उपचार भइरहेको थियो। उनको पनि यही असोज २५ आइतबार निधन भयो। पहिले नेगेटिभ देखिएका ती वृद्धको रिपोर्ट काठमाडौंमा भने पोजिटिभ देखिएको थियो। परिवारकै अन्य ६ जनामा पनि कोरोना देखिएको छ। एकपछि अरूलाई गुमाउनु पर्दाको पीडा कसरी व्यक्त गर्न सकिन्छ र ?, कृष्णकुमारकी छोरी सरिता श्रेष्ठले काठमाडौंबाट टेलिफोनमा भनिन्, यस्तो त कसैले भोग्नु नपरोस्। उनी तनहुँबाट आफन्तको उपचारमा सहयोग पुर्याउन पतिसहित काठमाडौं पुगेकी हुन्। धर्मकुमारका दुवै छोराको उपचारका क्रममा प्लाज्मा थेरापी पनि गरिएको थियो। अवस्था सुधार हुन्छ कि भनेर प्लाज्मा थेरापी पनि गरियो, कृष्णकुमारका ज्वाइँ एवं नेकपा नेता शंकरनारायण श्रेष्ठले भने, तर, बचाउन सकिएन। कोरोना संक्रमणबाट मुक्त पत्रकार लीलप्रकाश चन्दले उनीहरूलाई प्लाज्मा दान गरेका थिए। उनका अनुसार ७६ वर्षीय रामकुमार ह्याम्स अस्पतालको आईसीयूमा उपचाररत छन्। उनकी पत्नी घरमा आइसोलेसनमा छिन्। वृद्धका ७० वर्षका कान्छो छोरो चितवन, छोरी र ज्वाईं अनि साइली बुहारी पोखरामै आइसोलेसनमा छन्। उनीहरू सबै जना परिवारका अभिभावक भेट्न चितवन पुगेका थिए। शंकरनारायण परिवारका सदस्यको रेखदेख गरिरहेका छन्। अस्पतालले सावधानी नअपनाउने हो भने बिरामी भएर अस्पताल जानै नहुने अवस्था आएको अनुभव उनले सुनाए। अस्पतालबाटै संक्रमण फैलनु दुःखद् हो, उनले भने। उनका अनुसार केही पनि नभएका व्यक्ति धमाधम ज्यान जाने अवस्था आउँदा अब अस्पतालमा संक्रमण फैलन नदिन अपनाउने तरिकामा परिवर्तन हुनुपर्ने देखिन्छ। केही नभएका व्यक्तिमा पनि संक्रमण फैलँदै जाने हो भने मानिस अस्पतालै जान डराउने देखिन्छ, उनले भने, अहिलेको सावधानीले नपुगेको देखियो।"
जेलमा कोरोना संक्रमणको उच्च जोखिम,"काठमाडौं : कैदीबन्दीलाई कोचाकोच राखिएका कारण जेलहरूमा कोरोना भाइरस संक्रमणको जोखिम उच्च देखिएको छ। देशभरका जेलमा क्षमताभन्दा ६ हजार कैदीबन्दी बढी रहेको राष्ट्रिय मानवअधिकार आयोगको अनुगमनले देखाएको छ। मुलुकभरका ७० वटा जेलमा २४ हजार १ सय ६३ कैदीबन्दी कोचाकोच रहेको भेटिएको छ। आयोगका सदस्य सुदीप पाठकको नेतृत्वमा बागमती प्रदेश कार्यालयसमेत संलग्न अनुगमन टोलीले यही असोज १५ गतेसम्म अनुगमन गरेको थियो। ५ सय ६२ कैदीबन्दी कोरोना संक्रमित भई उपचाररत रहेको आयोगले जनाएको छ। १ सय ४६ जना कोरोनामुक्त भएका छन्। देशभरका जेलमा रहेका कैदीबन्दीमध्ये १ हजार ४ सय ५२ जनामा रुघाखोकी र ज्वरो देखिएपछि पीसीआर परिक्षण गरिएको थियो। तीमध्ये ७ सय ४५ जनाको रिपोर्ट पोजिटिभ देखिएको थियो। कोरोनाका कारण जगन्नाथ देवलस्थित केन्द्रीय कारागारमा ६ र बाँकेमा १ जनाको मृत्यु भएको छ। सिरहा जेलमा रहेका ४ सय ८६ जनाको उपचार चलिरहेको छ। यस्तै सदरखोर डिल्लीबजारका ३१ र सुनसरीमा २० जना उपचाररत छन्। केन्द्रीय कारागारमा ५९ जना संक्रमणमुक्त भएका छन् भने ३ जना अझै उपचाररत छन्। यसअघि केन्द्रीय कारागार, बाँके, सुनसरी, सिरहा, पर्सा कारागारमा सुरक्षार्थ खटिएका प्रहरी र जेल प्रशासनका कर्मचारीमा कोभिड संक्रमण देखिएको थियो। त्यसपछि कैदीहरूले आफ्नो जर्जर अवस्था दर्शाउँदै आयोगसमक्ष जीवनरक्षाका लागि पहल गरिदिन आग्रहसमेत गरेका थिए। आयोगले एक महिनाअघि नै देशभरका जेलरलाई परिपत्र गर्दै नयाँ कैदी बन्दीलाई छुट्टै राख्ने व्यवस्था गर्न ध्यानाकर्षण गराएको थियो। तर अहिलेसम्म स्थितिमा सुधार आएको छैन। आयोगको अनुगमनबाट जेलमा क्षमताभन्दा अधिक कैदीबन्दी रहेको पाइयो। उच्च सावधानी अपनाएको देखिएन, अनुगमनमा संलग्न आयोगको वागमती कार्यालयका सहसचिव यज्ञ अधिकारीले अन्नपूर्णसँग भने, दूरी पनि कायम भएको छैन। ज्येष्ठ नागरिक र दीर्घरोगीहरू थप जोखिममा परेका छन्। अधिकारीले सर्वोच्च अदालतले गत साउन १९ गते सजाय निर्धारण ऐनको व्यवस्थाअनुसार सामान्य अपराधमा कम सजाय तोकिएका कैदीलाई खुल्ला कारागारको सुविधा दिन भएको आदेश पनि कार्यान्वयन नभएको बताए। यसअघि महान्यायाधिवक्ताको कार्यालयले ३७ जिल्लाका जेलको अनुगमन गरेको थियो। अनुगमनबाट अधिकांश जेल र प्रहरी हिरासत कक्षमा समेत घाम र उज्यालोको अभाव रहेको, हावा खेल्ने भ्यान्टिलेसन नरहेको, साना झ्याल रहेको, साँघुरा कोठा, चर्पी र नुहाउने कक्ष अपर्याप्त रहेको औंल्याइएको थियो। यस्तै, अधिकांश कारागारमा स्वास्थ्यकर्मीसमेत नरहेको तथा कैदी र थुनुवाको नियमित स्वास्थ्य परीक्षण नगराइएको भन्दै गृह मन्त्रालयलाई तत्काल सुधारका कदम चाल्न सुझाइएको थियो।"
कोरोना र मनोसामाजिक समस्या,"घटना १ : भात खान नपाएपछि गर्भवतीद्वारा आत्महत्या : बर्दियाको गुलरिया नगरपालिका३ खैरीकी २३ वर्षीया नीलम गोडियाले घरभित्रै झुन्डिएर आत्महत्या गरिन्। खेतीपाती र मजदुरीमा निर्भर गोडिया परिवारले दैनिक काम गरेर छाक जुटाउने गरेको थियो। लकडाउनले लामो समय काम नपाएपछि घरमा पर्याप्त चामल थिएन। ५ महिनाकी गर्भवती नीलमलाई भात खान मन लागेको तर चामल नभएकाले भात खान नपाएपछि आत्महत्या गरेको प्रारम्भिक सूचना प्रहरीले दिएकोे छ। घटना २ : कोठाभाडा र पानीका निहुँमा घरभेटीले ज्यान लिए : राजधानीको कीर्तिपुर प्रेमलाल महर्जनले आफ्नै घरमा डेरा गरी बस्ने ४० वर्षीय शम्भु चौधरीको हत्या गरे। आर्थिक अभावका कारण केही समयदेखि कोठा भाडा तिर्न नसकेका शम्भुलाई पटक पटक भाडा तिर्न दबाब दिँदै आएका महर्जनले आफ्नो घरको पानी भर्न नदिने भनी गरेको विवादमा भाडावालको कुटेर हत्या गरेको बताइएको छ। घटना ३ : एकाघरका तीनजना मृत भेटिए : भक्तपुरको सल्लाघारी निकोसेरामा ३६ वर्षीय सुदीप अधिकारीले आफ्नै श्रीमती र १५ वर्षीय छोरालाई हत्या गरेर आफूले पनि आत्महत्या गरेको प्रारम्भिक अनुसन्धानबाट अनुमानगरिएको छ। बेरोजगार बनेका सुदीपले बैङ्कबाट ल्याएको ऋण तिर्न नसकेपछि परिवारका सदस्यको हत्यापछि आत्महत्या गरेको हुनसक्ने बताइएको छ। यिनै घटना घटेको समयका आसपासमा प्रधानमन्त्री ओलीले महामारीका कारण मानसिक समस्या बढ्दै गएको भन्दै स्वास्थ्य तथा जनसंख्या मन्त्रालयका अधिकारी तथा मनोचिकित्सकसँग परामर्श गरी बलियो आत्मबल सिर्जना गर्न सुझाव दिएको समाचार पनि सार्वजनिक भयो। राष्ट्रको प्रधानमन्त्रीले मानसिक स्वास्थ्यलाई उच्च प्राथमिकता दिई काम गर्न निर्देशन दिनु सकारात्मक हो। प्रधानमन्त्रीले त्यति चासो दिएर छलफल गरेपछि त्यसै दिनबाट मानसिक स्वास्थ्य सचेतना कार्यक्रम र नागरिकलाई मनोसामाजिक समस्याबाट मुक्त राख्न व्यावहारिकप्रयोगात्मक कार्यक्रम आउनुपथ्र्याे तर सो विषय एक दिनको समाचारको हेडलाइनबाहेक केही बन्न सकेन। बन्दाबन्दीका सुरुका दिनमा देशका विभिन्न भूभागमा राहत वितरणका लागि विभिन्न समूहहरूको सक्रियता बढ्यो। स्थानीय निकायले पनि राहतलाई प्राथमिकता दिँदा भूकम्पले राम्रो पाठ पढाएको महसुससमेत गरियो। यद्यपि बन्दाबन्दी सुरु हुनासाथ भोकमरी सिर्जना भइहाल्ने अवस्था थिएन। बाढीपहिरो, आगलागी, भूकम्प वा अन्य प्राकृतिक विपत्तिका कारणले धनजनको क्षति नभएकाले घरबाहिर आउन निषेध गर्नासाथ राहतलाई नै प्राथमिकता दिनुपर्ने अवस्था भने सिर्जना भएसकेको थिएन तर समस्या लामो समयसम्म लम्बिन सक्दैन भन्ने सोचका कारण विभिन्न निकायले आफ्नो उपस्थिति देखाउन राहत कार्यक्रमसहित तत्परता देखाए। बन्दाबन्दी र निषेधाज्ञा लम्बिँदै पाँच महिना पार गर्दानगर्दै दैनिक श्रम गरेर गुजारा गर्ने ठूलो समूह भोकभोकै पर्ने अवस्था सिर्जना भयो। दैनिक हातमुख जोर्ने बाटोसमेत बन्द हुँदा मानिस भोकले तड्पेर सडकमा निस्कने अवस्थासमेत आयो। राज्यले स्वयंसेवक परिचालन गरी नागरिक बाँच्न आवश्यक पर्ने आधारभूत आवश्यकता पूरा गराउन सहयोग पुर्याउनु पहिलो र आधारभूत काम हो। मानिसलाई महामारीको त्रासभन्दा जीविकाको चिन्ताले सताउन थाल्दा न स्थानीय निकायले सहयोगका कार्यक्रम ल्याउन सके न त सुरु सुरुमा राहतका नाममा सक्रिय देखिएका समूहको नै उपस्थिति देखियो। व्यक्तिगत सक्रियतामा केही मानिसले टुंडिखेललगायतका ठाउँमा अलपत्र परेर भोकै भएका मानिसलाई नि:शुल्क खानाको व्यवस्था भने गरिरहेका छन् तर राज्य एवं स्थानीय निकायको सक्रियता देख्न पाइएको छैन। अहिले न्यून आय भएका र दैनिक श्रम गरेर जीविकोपार्जन गर्ने निरीह नागरिक आर्थिक अभावका कारणले चरम संकटको सामना गरिरहेका छन्। स्वदेश फर्कनुपर्ने समयमा मर्नुभन्दा बहुलाउनु निको भनी मध्य तथा सुदूरपश्चिमका पहाडी क्षेत्रबाट ज्यालामजदुरी गर्न पुन: हुलका हुल भारततिर प्रवेश गरिरहेका छन्। उनीहरू रहरले देश छोडेर बाहिरिएका होइनन,् गाउँघरमा जीवन धान्ने कुनै पनि उपाय नभएकाले ज्यान बचाउने आशामा कोरोनाको हटस्पट बनिरहेको भारतका विभिन्न सहरमा ज्यालामजदुरी गर्न हेलिएका हुन्। अहिलेको अवस्थामा सम्पन्न र मध्यम वर्गभन्दा निम्नवर्गका नागरिक जीवनमरणको दोसाँधमा छन्। प्रधानमन्त्रीले भनेझैं मानसिक स्वास्थ्यलाई प्रवर्धन गर्ने सन्देश प्रसारण गर्दा आधारभूत आवश्यकता पूरा गर्न सकेको समुदाय अवश्य लाभान्वित हुनेछ तर जुन समूह आफ्ना आधारभूत आवश्यकता पूरा गर्ने अवस्थामा छैन त्यस समूहलाई जतिसुकै सकारात्मक सन्देश सुनाए पनि छुने छैन। माथि उल्लेख गरिएका प्रतिनिधि घटनामा आर्थिक अवस्था कमजोर भएकार आर्थिक समस्यामा परेका नागरिकको वास्तविक पीडा झल्किन्छ। ठूलो संख्यामा रहेको यस समूहका लागि आधारभूत आवश्यकता जुटाउनु पहिलो प्राथमिकताको विषय हो। उनीहरूको वास्तविकता नबुझी गरिने अन्य उपचारले उनीहरूले भोक निवारण हुन सक्ने छैन। के गर्ने त ? विश्व स्वास्थ्य संगठनले भनेजस्तै कोरोनाको उपचार पद्धति पत्ता नलागुन्जेल यसले समग्र मानव समुदायलाई चिन्तित र त्रसित पार्ने छ। केही समयपछि महामारी साम्य भए पनि यसले पार्ने मानसिक असर झनै लामो समयसम्म रहनेछ। जसका कारणले समाजमा मानसिक रोगीको संख्या बढ्नेछ भने आत्महत्याजन्य घटना वृद्धि हुनेछ। उपचार पद्धति पत्ता नलागेको रोगसँग त्रसित बनेर आफ्नै शरीरको प्रतिरक्षा प्रणालीलाई कमजोर पार्नु रोगलाई झनै निम्ता गर्नु हो। यसैले सुरक्षा सावधानी अपनाई मनोबल उच्च पार्नु महामारीसँग लड्ने एकमात्र उपाय हो। सबै नागरिकलाई मनोवैज्ञानिक प्राथमिक उपचारको व्यवस्था गर्नु अहिलेको आवश्यकता देखिन्छ तर प्रधानमन्त्रीले मनोचिकित्सकसँग परामर्श गर्दैमा नागरिकले मानसिक स्वास्थ्य सुविधा प्राप्त गर्ने भन्ने हुन सक्दैन। जटिल अवस्थामा पुगेका व्यक्तिलाई मनोचिकित्सककहाँ लैजाने तथा उपचार सेवा सुनिश्चित गर्ने प्रबन्ध मिलाउने काममा राज्यले अग्रसरता लिनुपर्छ। तर मनोचिकित्सकले रोगीलाई र जटिल अवस्थामा पुगेका व्यक्तिलाई मात्र उपचार दिनसक्ने वास्तविकता आत्मसात गरी विस्तारित जनसंख्यालाई प्रारम्भिक सुरक्षात्मक उपचारका विधि सिकाई मानसिक समस्यामा जानबाट बचाउनु आजको आवश्यकता हो। यसका लगि सामाजिक कार्यकर्ता परिचालन गरेर समुदायको मानसिक स्वास्थ्य सबल राख्न सकिन्छ। नेपालको वर्तमान सन्दर्भमा गाउँगाउँ र टोलटोलमा छरिएर रहेका शिक्षकशिक्षिकालाई मनोवैज्ञानिक प्राथमिक उपचार विधिको तालिम दिई खटाउन सकिन्छ। विश्वभर अहिले समुदायस्तरमा तालिमप्राप्त सामाजिक कार्यकर्ताद्वारा समस्या पहिचान, मनोविद्द्वारा मनोपरामर्श तथा मनोचिकित्सकद्वारा उपचारको प्रबन्ध गरी यी तीन निकायको समन्वयमा मानसिक स्वास्थ्यसँग सम्बन्धित गतिविधि सञ्चालन गरिन्छन्। यसैले समुदाय स्तरमा मनोचिकित्सकलाई खटाउनुभन्दा आधारभूत आवश्यकतापूर्ति गर्न तथा समस्या पहिचान गर्न सामाजिक कार्यकर्ताको परिचालन अति आवश्यक हुन्छ। यसका लागि स्थानीय पालिकाले सामाजिक कार्यकर्ता र मनोविदको सुझावअनुसार राहत एवं परामर्शका कार्यक्रम सञ्चालन गर्नुपर्छ। नीतिनिर्माण तथा तालिम सञ्चालनमा मन्त्रालय तथा स्वास्थ्य विभागको सक्रियता भए पनि वास्तविक फिल्डमा गएर मानिसलाई सुरक्षित गर्ने दिशामा सामाजिक कार्यकर्ताको भूमिका अपरिहार्य ठहर्छ। राज्यले स्वयंसेवक परिचालन गरी नागरिक बाँच्न आवश्यक पर्ने आधारभूत आवश्यकता पूरा गराउन सहयोग पुर्याउनु मानसिक स्वास्थ्यका लागि पहिलो र आधारभूत काम हो।"
असान्दर्भिक सत्ताखेल,"पार्टीको आन्तरिक कचिंगलका कारण धर्मराएको कर्णालीका मुख्यमन्त्रीको पद अंकगणितीय समीकरणले हाललाई जोगिएको छ। केन्द सरकारविरुद्ध उप्पन्न किचलो मत्थर भएको एकमहिना नबित्दै सोही शैलीको झगडा कर्णाली प्रदेशमा देखा परेको थियो। यो कलह भुसको आगोजस्तै अन्य प्रदेशमा पनि सल्किने त होइन भन्ने आशंका उत्पन्न भएको छ। मुख्यमन्त्री महेन्द्रबहादुर शाहीको कार्यशैली, गुटगत राजनीति, पार्टी एकताको अपूर्णता, नेताहरूबीच जुँगाको लडाइँ र व्यक्तिकेन्द्रित स्वार्थको राजनीतिका परिणामस्वरूप पार्टीकै बहुमत सांसदले अविश्वासको प्रस्ताव दर्ज गरेका थिए। जुनसुकै बहाना, कारण वा उद्देश्य भए पनि यतिबेला प्रदेश सरकार परिवर्तनको खेललाई जनताले भने पटक्कै मन पराएका थिएनन्। विश्वव्याधि कोरोनाले सिगो मुलुकलाई आक्रान्त बनाएको, अर्थतन्त्र जर्जर भएको र मुलुक नै अस्तव्यस्त बनेका बेला मुख्यमन्त्री फेर्ने र सत्ता जोडघटाउ गर्ने सत्तासीन नेकपाका प्रदेशस्तरीय नेताहरूको कार्यशैली समय सुहाउंँदो थिएन। किनकि, कर्णाली प्रदेशमा उत्पन्न विवाद सल्किँदै अरू प्रदेशतिर पनि पुगे त्यसले संघीयता एवं प्रदेशको संरचनाप्रति नै जनतामा वितृष्णा पैदा हुने निश्चित छ। प्रदेशको संरचना मुलुकका लागि नौलो अभ्यास हो। जनताको बलिदानी, त्याग र समर्पण मात्र होइन, देशको अमूल्य लगानीको परिणामबाट संघीयताले जन्म लिएको हो। ऐतिहासिक संविधानसभाले संविधान बनाउंदै गर्दा निकै सकसपूर्ण रूपमा प्रदेशको संरचना, संख्या र सीमांकन गरिएको थियो। त्यतिबेला प्रदेशको संरचना निकै नै महँगो र झन्झटिलो हुने भन्दै यसका विपक्षमा पनि ठूलै मत प्रकट भएको थियो। तर मुख्य राजनीतिक दलले यस किसिमको संघीयतामा गए मात्र मुलुकले कांचुली फेर्ने र देश उभो नलाग्नुको प्रमुख कारण नै प्रदेशको संरचना नहुनु हो भन्नेजस्ता नारा जनतामा बाँडेका थिए। जनताले प्रदेशको संरचना र संख्यालाई सहजै स्वीकार गरे। तर आज प्रदेश सरकार र प्रदेश सांसदका गतिविधिले यसप्रति जनता उत्साहित छैनन्। जनताको सेवाभन्दा आफ्नै सेवा र सुविधामा मात्र ध्यान दिन थालेका कारण प्रदेश सरकारहरू आलोचित बन्दैछन्। घरघरमा सिंहदरबार भनिएकामा ७ प्रदेशमा सातवटा थप सिंहदरबार खडा गरियो भनेर आलोचना गर्नेको कमी छैन। खासमा आधाभन्दा बढी कार्यकाल बित्दा पनि कुनै पनि प्रदेशले उल्लेखनीय वा उदाहरणीय काम गरेका छैनन्। कोरोनाले देश र जनता आक्रान्त बनेका बेला दुःख पीडामा सहयोगी बन्नुपर्ने प्रदेश सरकारहरू कुहिरोको कागजस्तै भएका छन्। अझै समय छ, प्रदेश सरकारहरूले आफ्नो आवश्यकता र औचित्य पुष्टि गर्ने। दुःख र पीडामा परेका जनतालाई राहत महसुस गराउने, आफ्नो प्रदेशको विकास र सम्बृद्धिमा अनुकरणीय काम गर्ने र आफ्ना आनीबानी सुधार गर्ने हो भने प्रदेश सरकार नै जनताका नजिकका आशा र भरोसाका केन्द्र हुन सक्छन्। विगतको संसदीय राजनीतिका फोहोरी र विकृतिको अनुसरण गर्ने, सत्ता जोडघटाउमा मात्र केन्दित हुने, जसरी पनि झण्डावाल गाडी र सुविधा मात्र खोज्ने हो भने प्रदेशको संरचनामाथि प्र्रश्न उठ्न सक्छ। सत्ता जोडघटाउ, सांसद खरिदबिक्री, सुत्केरी र पजेरो काण्डजस्ता विकृतिकै कारण विगतमा संसदीय प्रणाली बदनाम मात्र भएन, निरंकुशताले जन्म लियो। स्वायत्त र संवैधानिक प्रदेशहरूले विगतका तीता अनुभवबाट पाठ सिक्न जरुरी छ। प्रदेश सरकार र संरचना नै जनपरीक्षामा छन्। बहुमत, अल्पमतका खेल र सत्ता जोडघटाउमा मात्र लिप्त हुन थाले जनताले अर्को निर्णय लिनुपर्ने अवस्था आउन सक्छ। जनतामा गलत सन्देश पुर्याउनभन्दा उनीहरूको मन जित्नेतिर प्रदेश सरकार र सांसदहरू लाग्नैपर्छ।"
जेलमा कोरोना संक्रमणको उच्च जोखिम,"काठमाडौं : कैदीबन्दीलाई कोचाकोच राखिएका कारण जेलहरूमा कोरोना भाइरस संक्रमणको जोखिम उच्च देखिएको छ। देशभरका जेलमा क्षमताभन्दा ६ हजार कैदीबन्दी बढी रहेको राष्ट्रिय मानवअधिकार आयोगको अनुगमनले देखाएको छ। मुलुकभरका ७० वटा जेलमा २४ हजार १ सय ६३ कैदीबन्दी कोचाकोच रहेको भेटिएको छ। आयोगका सदस्य सुदीप पाठकको नेतृत्वमा बागमती प्रदेश कार्यालयसमेत संलग्न अनुगमन टोलीले यही असोज १५ गतेसम्म अनुगमन गरेको थियो। ५ सय ६२ कैदीबन्दी कोरोना संक्रमित भई उपचाररत रहेको आयोगले जनाएको छ। १ सय ४६ जना कोरोनामुक्त भएका छन्। देशभरका जेलमा रहेका कैदीबन्दीमध्ये १ हजार ४ सय ५२ जनामा रुघाखोकी र ज्वरो देखिएपछि पीसीआर परिक्षण गरिएको थियो। तीमध्ये ७ सय ४५ जनाको रिपोर्ट पोजिटिभ देखिएको थियो। कोरोनाका कारण जगन्नाथ देवलस्थित केन्द्रीय कारागारमा ६ र बाँकेमा १ जनाको मृत्यु भएको छ। सिरहा जेलमा रहेका ४ सय ८६ जनाको उपचार चलिरहेको छ। यस्तै सदरखोर डिल्लीबजारका ३१ र सुनसरीमा २० जना उपचाररत छन्। केन्द्रीय कारागारमा ५९ जना संक्रमणमुक्त भएका छन् भने ३ जना अझै उपचाररत छन्। यसअघि केन्द्रीय कारागार, बाँके, सुनसरी, सिरहा, पर्सा कारागारमा सुरक्षार्थ खटिएका प्रहरी र जेल प्रशासनका कर्मचारीमा कोभिड संक्रमण देखिएको थियो। त्यसपछि कैदीहरूले आफ्नो जर्जर अवस्था दर्शाउँदै आयोगसमक्ष जीवनरक्षाका लागि पहल गरिदिन आग्रहसमेत गरेका थिए। आयोगले एक महिनाअघि नै देशभरका जेलरलाई परिपत्र गर्दै नयाँ कैदी बन्दीलाई छुट्टै राख्ने व्यवस्था गर्न ध्यानाकर्षण गराएको थियो। तर अहिलेसम्म स्थितिमा सुधार आएको छैन। आयोगको अनुगमनबाट जेलमा क्षमताभन्दा अधिक कैदीबन्दी रहेको पाइयो। उच्च सावधानी अपनाएको देखिएन, अनुगमनमा संलग्न आयोगको वागमती कार्यालयका सहसचिव यज्ञ अधिकारीले अन्नपूर्णसँग भने, दूरी पनि कायम भएको छैन। ज्येष्ठ नागरिक र दीर्घरोगीहरू थप जोखिममा परेका छन्। अधिकारीले सर्वोच्च अदालतले गत साउन १९ गते सजाय निर्धारण ऐनको व्यवस्थाअनुसार सामान्य अपराधमा कम सजाय तोकिएका कैदीलाई खुल्ला कारागारको सुविधा दिन भएको आदेश पनि कार्यान्वयन नभएको बताए। यसअघि महान्यायाधिवक्ताको कार्यालयले ३७ जिल्लाका जेलको अनुगमन गरेको थियो। अनुगमनबाट अधिकांश जेल र प्रहरी हिरासत कक्षमा समेत घाम र उज्यालोको अभाव रहेको, हावा खेल्ने भ्यान्टिलेसन नरहेको, साना झ्याल रहेको, साँघुरा कोठा, चर्पी र नुहाउने कक्ष अपर्याप्त रहेको औंल्याइएको थियो। यस्तै, अधिकांश कारागारमा स्वास्थ्यकर्मीसमेत नरहेको तथा कैदी र थुनुवाको नियमित स्वास्थ्य परीक्षण नगराइएको भन्दै गृह मन्त्रालयलाई तत्काल सुधारका कदम चाल्न सुझाइएको थियो।"
"कोरोनाले एकै परिवारका तीनको मृत्यु, ६ जना उपचाररत","दमौली : तनहुँ भिमादका ९८ वर्षीय धर्मकुमार श्रेष्ठ दुई साताअघि चितवनमा कान्छो छोराको घरमा बेहोस भए। उनलाई उपचार गर्न चितवन मेडिकल कलेज लगियो। त्यहाँ आईसीयूमा उपचार गराइरहेका बेला उनका अन्य तीन छोरासहित परिवारका सदस्य भेट्न पुगे। त्यहीबेला अस्पतालका चिकित्सक र बिरामीमा कोरोना भाइरस संक्रमण भयो। धर्मकुमारको स्वाब परीक्षण गर्दा रिपोर्ट नेगेटिभ देखियो। तर, उनका छोराहरू काठमाडौं बस्ने ७६ वर्षीय रामकुमार, तनहुँ भिमाद बस्ने ७१ वर्षीय विष्णुकुमार र ७४ वर्षीय कृष्णकुमारमा कोरोना पुष्टि भयो। कोरोनाबाटै साइलो छोरो विष्णुकुमारको चितवनमा यही असोज १९ गते सोमबार चितवन मेडिकल कलेजमा ज्यान गयो। माइलो छोरो कृष्णकुमारले असोज २४ गते शनिबार बीएन्डबी अस्पताल ललितपुरमा ज्यान गुमाए। चितवनमा अवस्था चिन्ताजनक भएपछि ९८ वर्षका वृद्धको राजधानीस्थित मेडिसिटी अस्पतालमा उपचार भइरहेको थियो। उनको पनि यही असोज २५ आइतबार निधन भयो। पहिले नेगेटिभ देखिएका ती वृद्धको रिपोर्ट काठमाडौंमा भने पोजिटिभ देखिएको थियो। परिवारकै अन्य ६ जनामा पनि कोरोना देखिएको छ। एकपछि अरूलाई गुमाउनु पर्दाको पीडा कसरी व्यक्त गर्न सकिन्छ र ?, कृष्णकुमारकी छोरी सरिता श्रेष्ठले काठमाडौंबाट टेलिफोनमा भनिन्, यस्तो त कसैले भोग्नु नपरोस्। उनी तनहुँबाट आफन्तको उपचारमा सहयोग पुर्याउन पतिसहित काठमाडौं पुगेकी हुन्। धर्मकुमारका दुवै छोराको उपचारका क्रममा प्लाज्मा थेरापी पनि गरिएको थियो। अवस्था सुधार हुन्छ कि भनेर प्लाज्मा थेरापी पनि गरियो, कृष्णकुमारका ज्वाइँ एवं नेकपा नेता शंकरनारायण श्रेष्ठले भने, तर, बचाउन सकिएन। कोरोना संक्रमणबाट मुक्त पत्रकार लीलप्रकाश चन्दले उनीहरूलाई प्लाज्मा दान गरेका थिए। उनका अनुसार ७६ वर्षीय रामकुमार ह्याम्स अस्पतालको आईसीयूमा उपचाररत छन्। उनकी पत्नी घरमा आइसोलेसनमा छिन्। वृद्धका ७० वर्षका कान्छो छोरो चितवन, छोरी र ज्वाईं अनि साइली बुहारी पोखरामै आइसोलेसनमा छन्। उनीहरू सबै जना परिवारका अभिभावक भेट्न चितवन पुगेका थिए। शंकरनारायण परिवारका सदस्यको रेखदेख गरिरहेका छन्। अस्पतालले सावधानी नअपनाउने हो भने बिरामी भएर अस्पताल जानै नहुने अवस्था आएको अनुभव उनले सुनाए। अस्पतालबाटै संक्रमण फैलनु दुःखद् हो, उनले भने। उनका अनुसार केही पनि नभएका व्यक्ति धमाधम ज्यान जाने अवस्था आउँदा अब अस्पतालमा संक्रमण फैलन नदिन अपनाउने तरिकामा परिवर्तन हुनुपर्ने देखिन्छ। केही नभएका व्यक्तिमा पनि संक्रमण फैलँदै जाने हो भने मानिस अस्पतालै जान डराउने देखिन्छ, उनले भने, अहिलेको सावधानीले नपुगेको देखियो।"
कोरोना कहर : पढाइ के हुन्छ ?,"काठमाडौं : कोरोना भाइरस संक्रमण त्रासका कारण अपनाइएको शिक्षाको वैकल्पिक विधि प्रभावकारी नबन्दा विद्यालयदेखि विश्वविद्यालय तहसम्मको पठनपाठन भद्रगोल बनेको छ। विद्यार्थीको सिकाइ अवरुद्ध भएका विद्यालयबारे मन्त्रालयअन्तर्गत रहेको शिक्षा तथा मानव स्रोत विकास केन्द्रले अध्ययन गरिरहेको छ। सरकारले शैक्षिक सत्र खेर जान नदिन चैतभित्रै पढाइ सकेर अन्तिम परीक्षा लिने निर्णय गरिसकेको छ। यो अवस्थाले पढ्न पाउने र नपाउने विद्यार्थीबीच खाडल खडा गरेको छ। यसबाट चैतभित्र पढाइ सकेर परीक्षा लिइसक्ने सरकारी योजना सफल नहुने देखिन्छ। असल अभ्यास गर्न उत्सुक विद्यालयले लकडाउनमा पनि बहाना नबनाई विद्यार्थीको सिकाइलाई निरन्तरता दिएका थिए। चाहना नै नगर्ने विद्यालयलाई अहिले पनि कोरोना महामारीले छोइरहेको छ। मैले अध्ययन गर्दा दोलखामा केही विद्यालयले टेलिफोनबाट विद्यार्थीलाई सम्पर्क राखेर पढाउन थालेका छन्। कपिलवस्तुका विद्यालयले विद्यार्थीलाई बारअनुसार समूह बनाएर पढाइरहेका छन्। उनीहरूले बिहान ८ बजेदेखि नै पढाउन थालेका छन्, शिक्षाविद् विद्यानाथ कोइरालाले भने, लमजुङमा एक विद्यालयले पनि यसरी नै पढाइरहेको छ। तर, सँगै रहेको अर्को विद्यालयले विभिन्न बहाना बनाएर पढाइलाई निरन्तरता दिन सकेको छैन। यस्तो असमान व्यवस्थाले विद्यार्थी र अभिभावकमा मानसिक तनाव सिर्जना गर्ने कोइरालाको भनाइ छ। मन्त्रालय तथा मातहतका निकायका कमजोरीका कारण यो अवस्था आएको हो। विद्यालय तहसम्मको शिक्षाको अधिकार पाएका स्थानीय तह पनि पढाइ र विद्यार्थीको भविष्यप्रति गम्भीर देखिएका छैनन्। काठमाडौंका चन्द्रागिरि, तारकेश्वरलगायत नगरपालिकाले विद्यार्थीलाई भौतिक दूरी कायम गर्दै समूहमा बोलाएर पढाउन थालेका छन्। उपत्यकाबाहिरका विद्यालयमा पनि यो पद्धति अपनाइएको छ। स्याङ्जाको फेदीखोला गाउँपालिकाले प्रत्येक विद्यालयमा वाईफाई व्यवस्था गरिदिएको छ। विद्यार्थी भाग लगाएर शिक्षकको जिम्मा लगाइदिएका छन्। पढाइबाट भाग्ने विद्यालयहरू कहिले क्वारेन्टाइन त कहिले संक्रमण फैलिएको बहाना बनाएर बसिरहेका छन्। त्रिपुरेश्वरस्थित विश्व निकेतनका प्रधानाध्यापक हेरम्बराज कँडेलले अनलाइन, रेडियो, टीभी तथा पाठ्यपुस्तक उपलब्ध गराएर पढाइरहेको जानकारी दिए। यतिले पनि नपुगेर शिक्षकलाई पाँच सय रुपैयाँको रिचार्ज कार्ड दिएर विद्यार्थीलाई नियमित निगरानी राख्न निर्देशन दिइएको प्रधानाध्यापक कँडेलले बताए। अभिभावक महासंघका अध्यक्ष सुप्रभात भण्डारीले पढाइ व्यवस्थित गर्ने सन्दर्भमा शिक्षा मन्त्रालय र मातहतका नेतृत्व असफल भएको आरोप लगाए। विद्यालय तहमा कक्षा १ देखि १० सम्म मात्रै ६० लाखभन्दा बढी विद्यार्थी छन्। शिक्षा विकास तथा मानव स्रोत केन्द्रका महानिर्देशक वैकुण्ठ अर्यालले वैकल्पिक माध्यमको पढाइ भनिए पनि कति प्रभावकारी छ भन्ने विषयमा अस्पष्ट रहेको बताए। सबै विद्यार्थी स्कुल आऊ, किताब लगेर पढभन्दा त आउँदैनथे। अहिले त वैकल्पिक माध्यम भनिएको छ। कतिको पहुँचमा रेडियो, टीभी नै छैन। कतिको हातमा मोबाइल भए पनि स्मार्ट मोबाइल छैन होला, महानिर्देशक अर्यालले भने, अहिलेकै अवस्थालाई विश्लेषण गरेर भन्नुपर्दा प्रभावकारी भयो भन्न सकिँदैन। तर सकारात्मक वा नकारात्मक वास्तविकता जे भए पनि स्पष्ट अध्ययन चाहिँ गर्छौं। कहिले हुन्छ १२ को परीक्षा ?पूर्ववत् तालिकाअनुसार गत वैशाखमा हुनुपर्ने कक्षा १२ को परीक्षा अन्योलमा परेको छ। परीक्षा कसरी कहिले सञ्चालन गर्ने निर्णय नहुँदा चार लाखभन्दा बढी विद्यार्थी मानसिक तनावमा छन्।विद्यालयको आन्तरिक मूल्यांकनबाट एसईई सम्पन्न भइसकेको छ। सरकारले कक्षा ११ को परीक्षा पनि सम्बन्धित विद्यालयले नै लिन पाउने निर्णय गरेको छ। सोही निर्णयका आधारमा ११ को परीक्षा नदिएका विद्यार्थीले कक्षा १२ पढ्न थालिसकेका छन्। कक्षा १२ को परीक्षा पर्खाइमा रहेकाहरू भने अन्योलमै छन्। राष्ट्रिय परीक्षा बोर्डले परीक्षा होम सेन्टरमै सञ्चालन गर्ने प्रस्ताव मन्त्रालयमा पठाएको थियो। उक्त प्रस्तावमा ४० अंकको परीक्षा लिखित हुने, ४० अंक कक्षा ११ को नतिजाका आधारमा दिने र २० अंक विषय शिक्षकले दिन पाउने उल्लेख थियो। मन्त्रालयले उक्त प्रस्ताव प्रधानमन्त्री तथा मन्त्रिपरिषद् कार्यालयमा पठाए पनि निर्णय भएको छैन। माथिबाट निर्णय भएपछि मात्रै हामीले कार्यान्वयन प्रक्रियामा लैजाने हो। तर अब जस्तो निर्णय भए पनि छठअघि परीक्षा हुन सक्दैन, बोर्डका परीक्षा नियन्त्रक कृष्ण शर्माले भने, बेलैमा परीक्षा भएन भने उनीहरूले समयमा स्नातक तह भर्ना हुन पाउँदैनन्। विश्वविद्यालय अलमलमैत्रिभुवन विश्वविद्यालयले लकडाउनका कारण रोकिएको परीक्षा सञ्चालन गर्न पटकपटक प्रयास गरे पनि सकेको छैन। स्नातक र स्नातकोत्तर तहका सेमेस्टर प्रणालीका परीक्षा दसैंअघि नै गर्ने तयारी थियो। तर, कुन शैलीबाट लिने भन्ने अन्योल हुँदा परीक्षा अनिश्चित बनेको छ। पढाइको हालत पनि उस्तै छ। सेमेस्टर प्रणालीका पढाइ जेनतेन अनलाइनबाट भइरहे पनि वार्षिक प्रणालीका विद्यार्थी पढाइबाट वञ्चित भएका छन्। आफ्ना विद्यार्थी कहाँ के गरिरहेका छन् भन्ने विवरणसमेत उतार्न नसकेको आरोप लाग्यो। त्यसपछि गत महिना विश्वविद्यालयले सार्वजनिक सूचना गरेर र अन्य सरकारी निकायसँग समन्वय गरेर विद्यार्थी विवरण उपलब्ध गराउन भनेको थियो। त्रिविका शिक्षाध्यक्ष प्राध्यापक डा शिवलाल भुसालले सम्बन्धित क्याम्पसले आफूअनुकूल विद्यार्थीलाई अनलाइनबाट पढाइरहेको बताए। तर, कति विद्यार्थी पढिरहेका छन् र कति सम्पर्कबाहिर छन् भन्ने मा त्रिवि अनभिज्ञ छ। चासो गर्ने विद्यार्थीहरूले पढिरहेका छन्, भुसालले भने, चासै नदिनेलाई त हामीले मात्रै केही गर्न सक्दैनौं। त्रिविमा उच्च शिक्षाका ८० प्रतिशत विद्यार्थी पढ्छन्। शिक्षाविद् कोइरालाले अब पनि समस्या छ भनेर बस्न नहुने बताए। समस्या त जता पनि छ। अब समाधान कसरी गर्ने भन्नेतर्फ लाग्नुपर्छ, उनले भने, विद्यार्थीले के काम गर्छन् त्यही हेर्नुपर्छ। त्यहीबाट पढाउनुपर्छ। हरेक विषयलाई व्यावहारिक रूपमा पढाउने बानी बसाल्नुपर्छ। बहाना बनाएर नपढाउनेलाई शिक्षा मन्त्रालय र विश्वविद्यालयका पदाधिकारीले समात्न सक्नुपर्छ। उनले राज्य सञ्चालनमा संलग्नहरूको मालिक प्रवृत्तिका कारण समस्या निम्तिएको आरोप लगाए। पूर्वाञ्चल विश्वविद्यालयले कोरोना प्रभावन नहट्ने देखेर केही विषयको परीक्षा अनलाइनबाटै सञ्चालन गरिरहेको छ। सुदूरपश्चिमाञ्चल र मध्यमाञ्चल विश्वविद्यालयले पनि पढाइ र परीक्षा कसरी सञ्चालन गर्ने भन्ने छलफल गरिरहेका छन्। पोखरा, नेपाल संस्कृत र कृषि तथा वन विश्वविद्यालयमा झन्डै एक वर्षको रिक्ततापछि उपकुलपति नियुक्त भएका कारण पढाइ र परीक्षाबारे निर्णय भएको छैन।"
बलात्कारमा मिलापत्र आफैंमा कसुर,"काठमाडौं : महान्यायाधिवक्ता अग्नि खरेलले जबरजस्ती करणी (बलात्कार)का घटनामा मिलापत्र र सहमति गर्ने कुरा आफैंमा कसुरजन्य कार्य रहेको बताएका छन्। महान्यायाधिवक्ता खरेलले यस्ता कार्य नगर्न मंगलबार विज्ञप्तिमार्फत सजग गराएका छन्। प्रचलित कानुनले जबरजस्ती करणीसम्बन्धी कसुरलाई सरकारवादी हुने मुद्दाका रूपमा परिभाषित गरेको विज्ञप्तिमा उल्लेख छ। बलात्कारका घटनामा स्थानीय तहका जनप्रतिनिधिसमेतको रोहवरमा पीडक र पीडितबीच मिलापत्र वा सहमतिको कागज गराइएको समाचारहरू प्रकाशन एवं प्रसारण भएको विषयमा गम्भीर ध्यानाकर्षण भएको उनले जनाएका छन्। यस्ता कसुरका सम्बन्धमा जानकारी हुने जो कोहीले नजिकको प्रहरी कार्यालयमा सूचना दिनुपर्ने, त्यस्ता कसुरका अभियुक्तलाई पक्राउ गर्न, पीडितको उद्धार, उपचार, सहयोग र संरक्षण गर्नुपर्ने कानुनी दायित्वसमेत रहेको विज्ञप्तिमा जनाइएको छ। सो दायित्व पूरा नगरी मिलापत्र हुन नसक्ने कसुरमा गैरकानुनी रूपमा मिलापत्र र सहमति गराउने कार्य आफैंमा कसुरजन्य कार्य हो भन्ने सबैमा स्मरण गराउन चाहन्छु, विज्ञप्तिमा उल्लेख छ, जबरजस्ती करणीजस्ता मानव मर्यादामा गम्भीर चोट पुग्ने कसुर कुनै पनि कारण वा बहानामा न्यायिक प्रक्रियाभन्दा बाहिरबाट समाधान गर्न सकिँदैन। यस्ता कसुरहरू सभ्य समाजका लागि कलंकका विषय हुन्। उनले कुनै पनि कारणले अपराध अनुसन्धानको दायराभन्दा बाहिर गई यस्ता घटना समाधान हुन नसक्ने पनि जनाएका छन्। कसैले जानेर वा नजानेर गर्ने यस्ता क्रियाकलाप गैरकानुनी हुने भएकाले कानुनले संरक्षण गर्न र मान्यता दिन नसक्ने भन्दै विज्ञप्तिमा सजग गरिएको छ। कानुनी जिम्मेवारीलाई मनन् गरी जनताको प्रतिनिधित्व गर्ने व्यक्तिहरूले कानुनी दायित्वलाई पालना गर्दै कसुरको अनुसन्धान, अभियोजन र न्याय सम्पादन प्रक्रियामा सक्रिय सहयोग गर्ने अपेक्षासमेत महान्यायाधविक्ता खरेलको छ। खरेलले सम्बन्धित प्रहरी कार्यालयसँग समन्वय गरी यस्ता प्रकारका कसुरविरुद्ध सचेतना कार्यक्रम सञ्चालन गर्न सबै सरकारी वकिल कार्यालयलाई निर्देशन गरिएको जानकारीसमेत दिएका छन्। मुलुकी अपराध संहिता २०७४ र मुलुकी फौजदारी कार्यविधि संहिता २०७४ लगायत कानुनले निर्धारण गरेको कसुरको अनुसन्धान, अभियोजन र न्यायसम्पादन प्रक्रियामा नागरिक, नागरिक समाज र जनप्रतिनिधिले निर्वाह गर्नुपर्ने भूमिकाबारे महान्यायाधिवक्ता कार्यालयबाट पनि सचेतनामूलक कार्यक्रमलाई अभियानका रूपमा सञ्चालन गरिने विज्ञप्तिमा उल्लेख छ। स्थानीय तहले पनि आफ्ना जनप्रतिनिधिलाई अपराध अनुसन्धान एवं न्यायिक प्रक्रियाबारे अभिमुखीकरण गर्ने व्यवस्था प्राथमिकतापूर्वक गर्न आह्वानसमेत गरिएको छ। महान्यायाधिवक्ता एवम् सरकारी वकिलहरूबाट कानुनी व्यवस्थाको सम्बन्धमा अभिमुखीकरण गर्ने कार्यमा सहयोग र सहजीकरण गरिने भएको छ।"
त्रिपालमा दुर्गमका प्रहरी,"सुर्खेत : दिनदिनै जाडो बढ्दै छ। तर न गतिलो भवन छ न त सुरक्षित बस्ने ठाउँ। हिमाली जिल्ला डोल्पामा कार्यरत प्रहरी भने त्रिपालमुनि रात बिताउन बाध्य छन्। नागरिकको सुरक्षाका लागि खटिएका प्रहरीको बसाइ असुरक्षित छ। दुई महिनादेखि जिल्ला प्रहरी कार्यालय डोल्पामा कार्यरत ४४ जना प्रहरी त्रिपाल टाँगेर बसेका छन्। बस्ने भवन नहुँदा आफूहरू असुरक्षित हुनु परेको त्यहाँका प्रहरी बताउँछन्। डोल्पाका प्रहरी नायब उपरीक्षक नारायण रञ्जितकारले भने, एक सय चार जना प्रहरी कार्यरत छन्। भवन नहुँदा आधालाई त्रिपाल टाँगेर बसालेका छौं। डोल्पामा कात्तिकदेखि अत्यधिक चिसो बढ्ने भएकाले त्रिपालका राखिएका प्रहरीलाई व्यवस्थित गर्ने चुनौती थपिएको छ। डोल्पा मात्र होइन, कर्णालीका अधिकांश प्रहरी युनिटको आफ्ना भवन छैनन्। हिमाली र दुर्गम क्षेत्रका प्रहरीलाई भरपर्दो बासस्थानको समस्या छ। भवन अभावमा प्रहरी भत्किएका घर, त्रिपाल, खाद्यान्नका गोदाम, विद्यालय र सार्वजनिक भवनमा रात बिताउँछन्। डोल्पामा जिल्ला प्रहरी कार्यालयसहित २६ वटा प्रहरीका युनिट छन्। तर अहिलेसम्म तीनवटामा मात्रै भवन छन्। तीमध्ये १८ वटा प्रहरी युनिट विद्यालय, स्वास्थ्य चौकी, खाद्यान्नका गोदाम र गाउँपालिकाका भवनमा बसेका छन्। चिसो र सुरक्षित भवन नहुँदा प्रहरी माथिल्लो डोल्पा, हुम्ला र मुगुका उच्च भेगमा ६ महिना मात्रै बस्छन्। माथिल्लो डोल्पामा त सुविधायुक्त भवन नै छैनन्, हिँउदमा ज्यान जोगाउनै गाह्रो हुन्छ, डीएसपी रञ्जितकारले भने, चिसो थेग्ने भवन नहुँदा त्यहाँ प्रहरीको उपस्थिति ६ महिना मात्रै हुन्छ। त्यस्तै जाजरकोटको कुशे गाउँपालिका८ पैंकको प्रहरी चौकीको अवस्था पनि दयनीय छ। वर्षाले प्रहरी भवन भत्किएको छ। भवन भत्किएपछि खान, बस्न र सुत्न कठिनाइ भएको चौकीका इन्चार्ज मायालाल बुढाले बताए। कर्णाली प्रदेशमा विभिन्न स्थानमा प्रहरीका १ सय ९४ वटा युनिट छन्। अहिलेसम्म ६० वटा युनिटमा रहेका प्रहरीले मात्र आफ्नै भवनमा बस्न पाएका छन्।"
नारायणकाजीलाई बाबुरामको सुझावसत्ताको तुजुक नदेखाऊ,"काठमाडौं : पूर्वप्रधानमन्त्री बाबुराम भट्टराईले ठूलो भ्रष्टाचार काण्डको छानबिनका लागि अधिकार सम्पन्न जनलोकपाल गठन गर्न माग गरेका छन्। बुढीगण्डकी आयोजनामा प्रधानमन्त्री केपी ओली र पूर्वप्रधानमन्त्रीद्वय शेरबहादुर देउवा र पुष्पकमल दाहाल प्रचण्डले अर्बो घुस लिएको आरोप लगाएका बाबुरामले बुधबार यस्तो प्रस्ताव गरेका हुन्। बुधबार यो आरोपको नेपाल कम्युनिस्ट पार्टी (नेकपा)का प्रवक्ता नारायणकाजी श्रेष्ठले विज्ञप्तिमार्फत् आपत्ति जनाएपछि उनले अधिकार सम्पन्न लोकपाल गठनको माग गरेका हुन्। उनले त्यसका लागि सहयोग गर्न र आफू दोषी ठहरे दण्डित हुन तयार रहेको बताएका छन्। बाबुरामसँग कांग्रेसले माग्यो बुढीगण्डकी परियोजनामा अबौं खाएको प्रमाण बुढीगण्डकीमा ओली र प्रचण्डले घुस लिए भन्ने बाबुरामले क्षमा माग्नुपर्छ : नेकपा बाबुरामले बुढीगण्डकी आयोजनाको विषयमा आफ्नो अभिव्यक्तिको खण्डन गरेको भन्दै प्रवक्ता श्रेष्ठलाई उनको नाम नलेखी सत्ताको तुजुक नदेखाउन सुझाव पनि दिएका छन्। बुढीगण्डकी, एनसेल, वाइडबडी, सुरक्षा प्रिन्टिंग, यति, ओम्नीलगायत सबै ठूला भ्रष्टाचार काण्डको छानबिन र दण्डसजाय गर्न अधिकार सम्पन्न जनलोकपाल गठन गरौं, बाबुरामले ट्विट गरेका छन्, सबै उच्च पदासीनको सम्पत्ति छानबिन गरौं। म पूर्ण सहयोग गर्न र दोषी ठहरे दण्डित हुन तयार छु। जस्केलाबाट छिर्नेहरूले सत्ताको तुजुक नदेखाऊॅ।"
पहाडीको योगदानप्रति नेपाली कम्युनिष्ट आन्दोलन र मुलुक अनुगृहीत छः नेपाल,काठमाडौं : नेपाल कम्युनिष्ट पार्टी (नेकपा)का वरिष्ठ नेता माधवकुमार नेपालले प्रतिनिधिसभा सदस्य सानु पहाडीको निधनप्रति दुःख व्यक्त गरेका छन्। पहाडीको निष्ठा र योगदानप्रति नेपालको कम्युनिष्ट आन्दोलन र मुलुक अनुगृहीत भएको पूर्वप्रधानमन्त्री नेपालले प्रेस विज्ञप्तिमा जनाएका छन्। सांसद पहाडीले नेपाली समाजको रुपान्तरण र नेपालको कम्युनिष्ट आन्दोलनमा महत्वपूर्ण योगदान पुर्याएका थिए। लामो समयदेखि मिर्गौला र मुटुको समस्याबाट पीडित उनको आज उपचारका क्रममा काठमाडौं मेडिकल कलेजमा निधन भएको हो। उनी २०७४ सालमा भएको निर्वाचनमा समानुपातिकतर्फबाट नेपाल कम्युनिष्ट पार्टी (नेकपा)बाट सङ्घीय संसद्को प्रतिनिधिसभामा निर्वाचित भएकी थिइन। रासस
मन्त्रिमण्डल पुनर्गठन : विष्णु पौडेल अर्थमन्त्री (सूचीसहित),"काठमाडौं : प्रधानमन्त्री केपी शर्मा ओलीले मन्त्रिमण्डल पुनर्गठन गरेका छन् । बुधबार प्रधानमन्त्री ओलीले नेकपा महासचिव विष्णु पौडेललाई अर्थ मन्त्रालयको जिम्मेवारी दिएका छन् । त्यसैगरी केही मन्त्रीको जिम्मेवारी हेरफेरसमेत गरेका छन् । उपप्रधानमन्त्री ईश्वर पोखरेललाई रक्षा मन्त्रालयको जिम्मेवारीबाट हटाएर ओलीले प्रधानमन्त्री तथा मन्त्रिपरिषद कार्यालयको जिम्मेवारीमा तानेका छन् । पार्टी महासचिव विष्णु पौडेललाई अर्थमन्त्री बनाएका ओलीले लीलानाथ श्रेष्ठलाई महिला, बालबालिका तथा ज्येष्ठ नागरिक मन्त्रालयको जिम्मेवारी दिएका छन् । यसअघि महिला बालबालिका मन्त्री रहेका पार्वत गुरुङलाई सञ्चार मन्त्रालयको जिम्मेवाारी दिइएको छ । त्यसैगरी कृष्णगोपाल श्रेष्ठलाई शहरी विकास मन्त्रालयको जिम्मेवारी दिइएको छ । बुधबार साँझ राष्ट्रपति कार्यालयले विज्ञप्ति सार्वजनिक गर्दै प्रधानमन्त्रीको सिफारिसमा मन्त्री नियुक्ति र हेरफेरको निर्णय भएको जानकारी दिएको हो।"
चीनले सीमा मिचेकै हो : कांग्रेस,"काठमाडौं : नेपाली कांग्रेसले चीनले हुम्लामा नेपाली भूभाग अतिक्रमण गरेको जनाएको छ। हुम्लाको सीमानामा अनुगमनपछि फर्केको कांग्रेसका केन्द्रीय सदस्य जीवनबहादुर शाहीको नेतृत्वमा गएको टोलीले तयार पारेको स्थलगत प्रतिवेदनमा चीनले नेपाली भूभाग अतिक्रमण गरेका जनाएको हो। १२ नम्बर सीमा स्तम्भ रहेको लाप्चा नजिकै लोलुङजोङमा चीन सरकारले नेपाली भूमि अतिक्रमण गरी आफ्ना भौतिक संरचना निर्माण गर्नुका साथै उक्त स्थान भन्दा झण्डै २ किलोमिटर टाढा मानसरोवर कैलाश दर्शन गर्ने स्थानलाई समेत आफ्नो भूभाग दाबी गरे पछि विवाद सिर्जना भएको कांग्रेसको निष्कर्ष छ। चीन सरकारले लोलुङजोङमा निर्माण गरेका भौतिक संरचना नेपाली भूभागभित्र छन्, यस अर्थमा चीनबाट नेपाली भूभाग अतिक्रमण भएको पाइयो, प्रतिवेदनमा भनिएको छ। लोलुङजोङमा चीनले ११ वटा पक्की संरचना बनाएको छ। यता नेपाल सरकारले चीनसँग सीमासम्बन्धी विवाद नरहेको बताउँदै आएको छ। उता सोही क्षेत्रको स्थलगत अध्ययन गरी आएको हुम्लाका प्रमुख जिल्ला अधिकारी चिरन्जिवी गिरीले गृहमा बुझाएको प्रतिवेदनमा सीमा नमिचिएको जनाएको छ। त्यो भन्दा अगाडि सहायक प्रमुखि जिल्ला अधिकारी दत्तराज हमालले ११ नम्बर सीमास्तम्भ हराएको र चीन नेपाली भूभागमा संरचना बनाएको प्रतिवेदन दिएका थिए। हमाललाई गृहमन्त्रालय स्पष्टिकरण पनि सोधिसकेको छ। प्रजिअ गिरीलेका अनुगमन टोलीले ११ नम्बर सीमास्तम्भ जहाँको त्यही रहेको बनाएको छ। प्रतिवेदनमा भनिएको छ, चीनले नेपाली भूभाग अतिक्रमण गरेको स्थानीयवासिन्दाको गुनासोपछि गिरी नेतृत्वको टोली सिमाबाट सदरमुकाम फिर्ता भएर वास्तविक प्रतिवेदन सरकारलाइ नबुझाउदै चिनियाँ दूतावासको विज्ञप्तिको सारलाइ हुबहु मिल्ने गरी नेपाल सरकार परराष्ट्र मन्त्रालयबाट हतारमा चीनले नेपालको एक इन्च भूभाग समेत नमिचेको विज्ञप्टि जारी भए पश्चात स्थलगत टोलीबाट समेत उक्त सीमाबारे कुनै जानकारी दिन हिच्किचाएको कांग्रेसको निष्कर्ष छ। यस्तो अवस्था र सम्बन्धित निर्वाचन क्षेत्रको हैसियतमा हुम्लामा गरिएको सर्वदलीय बैठकमा समेत ठोस निष्कर्ष निकाल्न नसकिए पछि वास्तविक तथ्यलाई सार्वजिनक गर्न आफूहरु स्थलगत अनुगमन गएको प्रतिवेदनमा उल्लेख छ। कांग्रेसको प्रतिवेदनमा गप्पुदोचादेखि नेपालले निर्माण गरेको झण्डै २ किलोमिटर सडकखण्डलाइ चीनले अतिक्रमण गरेको पाइएको उल्लेख छ। लाप्चा भञ्जायंमा नयाँ निर्माण गरिएको १२ नम्बसर सीमा स्तम्भको एलाइन्टमेन्ट पुरै परिवर्तन गरिएको पाइयो जुन चीनले नेपाल सरकारलाई थाहा नै नदिइ करिव करिब ६ महिना पहिले मात्र निर्माण गरेको पाइयो, प्रतिवेदनमा जनाइएको छ। लिमीको टाकुल्ले चुचुरोमा रहेको ११,१० नम्बर स्तम्भको अवस्थालाइ अध्ययन गर्दा उक्त स्थानमा सिमा अतिक्रमण भएको नदेखिएको जनाइएको छ।"
बुढीगण्डकीमा ओली र प्रचण्डले घुस लिए भन्ने बाबुरामले क्षमा माग्नुपर्छ : नेकपा,"काठमाडौं : सत्तारुढ नेपाल कम्युनिस्ट पार्टी (नेकपा)ले पूर्वप्रधानमन्त्री एवम् जनता समाजवादी पार्टीका नेता डा बाबुराम भट्टराईले बुढीगण्डकी परियोजनाका सम्बन्धमा दिएको अभिव्यक्तिको भत्र्सना गरेको छ। बुधबार विज्ञप्ति सार्वजनिक गर्दै नेकपा प्रवक्ता नारायणकाजी श्रेष्ठले पार्टी अध्यक्षद्वय केपी ओली र पुष्पकमल दाहाल प्रचण्डले बुढीगण्डकी परियोजनामा अर्बौ रकम घुस लिएको भनी लगाएको आरोपको खण्डन गरेका हुन्। उनले यो आरोपलाई आधारहीन, झुठ, कपोकल्पित एवम् दूरासयपूर्ण रहेको बताएका छन्। प्रवक्ता श्रेष्ठले त्यस सम्बन्धी प्रमाण भए राज्यको सम्बन्धित आधिकारीक निकायमा पेश गर्न चुनौतीसमेत दिएका छन्। सँगै विज्ञप्तिमा यो गैर जिम्मेवार अभिव्यक्ति दिएको भन्दै बाबुरामलाई सार्वजनिक क्षमा याचना गर्न भनिएको छ। राज्यको गरिमामय उच्च पद सम्हालिसकेका व्यक्तिबाट प्रचारित यस प्रकारको अपत्तिजनक एवम् गैरजिम्मेवार अभिव्यक्तिका निम्ति सार्वजनिक क्षमा याचना हुनुपर्दछ, प्रवक्ता श्रेष्ठले सार्वजनिक गरेको विज्ञप्तिमा भनिएको छ। सँगै नेकपाले घुस लिएको भए प्रमाण पेश गर्न चुनौती दिएको छ। हामी त्यसँग सम्बन्धित तथाकथित कुनै प्रमाण भए सार्वजनिक रुपमा र रज्यको सम्बन्धित आधिकारिक निकायमा पेश गर्न चुनौती दिन्छौँ, विज्ञप्तिमा भनिएको छ, यद्यपि त्यस प्रकारको कृत्रिम आरोपको तथा कथित प्रमाणको हौवा भ्रमको खेती मात्र हो भन्ने स्पष्ट नै छ।"
उपप्रधान तथा रक्षामन्त्री ईश्वर पोखरेलको मन्त्रालय खोसियो,"काठमाडौं : प्रधानमन्त्री केपी शर्मा ओलीले मन्त्रिपरिषद् पुनर्गठन गरेका छन्। उपप्रधानमन्त्री ईश्वर पोखरेललाई रक्षा मन्त्रालयको जिम्मेवारीबाट हटाएर ओलीले प्रधानमन्त्री तथा मन्त्रिपरिषद कार्यालयको जिम्मेवारी दिएका छन्। मन्त्रिमण्डल पुनर्गठन : विष्णु पौडेल अर्थमन्त्री (सूचीसहित) त्यसैगरी बुधबार ओलीले अर्थ मन्त्रालयमा विष्णु पौडेल, सञ्चार तथा सूचना प्रविधि मन्त्रीमा पार्वत गुरुङ, सहरी विकास मन्त्रीमा कृष्णगोपाल श्रेष्ठ र महिला बालबालिका तथा ज्येष्ठ नागरिक मन्त्रालयमा सिराहका लिलानाथ श्रेष्ठलाई नियुक्त गरेका हुन् । रक्षामन्त्री पोखरेलको भूमिकाप्रति नेपाली सेना असन्तुष्ट थियो। फास्टट्रयाक, मेडिकल खरिद, हतियार आपूर्तिलगायतका विषयमा रक्षामन्त्रीबाट अनावश्यक हस्तक्षेप र चलखेल गरेको भन्दै सैनिक नेतृत्वले प्रधानमन्त्री केपी ओलीसमक्ष असन्तुष्टि जनाएको थियो । प्रधानसेनापति पूर्णचन्द्र थापाले रक्षामन्त्री पोखरेलले सेनालाई अपमान र असहयोग गरेको गुनासो प्रधामन्त्रीसँग गरेका थिए । उनको हस्तक्षेपकारी भूमिका कारण सेनाले स्वतन्त्र र व्यवसायिक ढंगले काम गर्न समस्या भएको सेनाको भनाइ थियो । मेडिकल खरिद प्रकरणदेखि रक्षामन्त्रीसँग जंगीअड्डाको सम्बन्ध अलि चिसिएको थियो । हतार हतारमा सेनालाई मेडिकल खरिदमा सामेल बनाएर फसाएको निश्कर्षसहित सेना यो प्रक्रियाबाट बाहिरिएको थियो। सेनालाई विश्वासमा लिएर काम गर्न नसकेको भन्दै प्रधानमन्त्रीले पनि रक्षामन्त्रीको भूमिकाप्रति अप्रशन्नता व्यक्त गर्दै आएका थिए । गत साउन १५ गते रक्षा मन्त्रालयमा आयोजित वार्षिक प्रगति समीक्षा कार्यक्रममा फास्टट्रयाकको प्रसंगमा रक्षामन्त्रीले गरेको टिप्पणी आपत्तिजनक र अपमानजनक रहेको गुनासो सेनापतिले प्रधानमन्त्रीसमक्ष गरिसकेका थिए । उक्त कार्यक्रममा रक्षामन्त्री पोखरेलले सेनाको कार्यशैलीलाई हिन्दी उखान लकिरका फकिर सँग तुलना गर्दै टिप्पणी गरेका थिए। फास्टट्र्याक निर्माणमा भइरहेको ढिलाइ प्रसंगमा उनको यस्तो टिप्पणी थियो । अवकासप्राप्त सेनाका पूर्वउच्च अधिकृतले समेत रक्षामन्त्रीको यो टिप्पणी आपत्तिजनक र अशोभनीय रहेको बताएका थिए । फास्ट ट्रयाक निर्माणको जिम्मा पाएको नेपाली सेनाले प्रशासनिक जटिलता, केही स्थानमा देखिएको राजनीतिक विरोध र अवरोध, परामर्शदाता छनोटमा ढिलाइ, राजनीतिक तहबाट प्रभावकारी समन्वय र सहयोगको अभावलगायतका कारणले गर्दा अपेक्षित प्रगति हुन नसकेको बताउँदै आएको छ। के भएको थियो मेडिकल खरिदमा ? कोरोना रोकथामको मेडिकल सामग्री खरिदमा नेपाली सेनाको संलग्नता विवादमा तानिएको थियो। सरकारको औपचारिक निर्णयअनुसार संकटमा सघाउन तयार भएको सेनाले मेडिकल खरिदमा अपजस र बद्नामी मात्र ब्यहोर्नुपर्यो। राजनीतिक चलखेल अनि कमिशनको चक्करमा हतार हतारमा सेनालाई खरिद डिल गर्न लगाएर फसाइएको निष्कर्षमा सैनिक नेतृत्व पुगेको थियो। राष्ट्रिय सुरक्षाको सर्वोच्च निकाय नेपाली सेनालाई यस्तो विवादित डिलमा सहभागी हुन आदेश दिने रक्षामन्त्री पोखरेलको भूमिका प्रति सेना त्यतिबेला देखि नै सशंकित भएको थियो।"
सांसद पहाडीको निधन,"काठमाडौं : नेपाल कम्युनिस्ट पार्टी (नेकपा) की सांसद सानु शिवा पहाडीको निधन भएको छ। नेकपाको तर्फबाट प्रतिनिधिसभा सदस्य रहेकी सांसद शिवाको बुधबार उपचारका क्रममा काठमाडौंको मेडिकल कलेजमा निधन भएको हो। स्वास्थ्यमा समस्या देखिएपछि उनी केही दिनअघि मेडिकल कलेजमा भर्ना भएकी थिइन्। पहाडीको निधनप्रति प्रधानमन्त्री केपी शर्मा ओलीले दु:ख व्यक्त गरेका छन्। 'हाम्रो पार्टी नेकपाका तर्फबाट प्रतिनिधिसभा सदस्य, संस्कृतिकर्मी सानु शिवा पहाडीको असामयिक निधन भएकोमा दुःख लागेको छ । उहाँप्रति भावपूर्ण श्रद्धाञ्जली अर्पण गर्दै शोकसन्तप्त आफन्त र परिवारजनमा गहिरो समवेदना व्यक्त गर्दछु', प्रधानमन्त्रीले भनेका छन्। यस्तै संस्कृति, पर्यटन तथा नागरिक उडययनमन्त्री योगेश भट्टराईले पनि पहाडीको निधनप्रति दु:ख व्यक्त गरेका छन्। उनले सामाजिक संजाल फेसबुकमा लेखेका छन्, 'ताप्लेजुङ् जस्तो दुर्गम् तथा बिकट जिल्लामा जन्मिएर कलिलो उमेरदेखि नै जनपक्षीय सांस्कृतिक अभियानमा सामेल भएर नेपाली समाजको रुपान्तरणमा महत्वपूर्ण योगदान पुर्याउनु भएकी दिदी सानु सिवा जो मेरा अत्यन्तै हितैसी ईलामेली दाइ डम्बर पहाडीको जीवन सङ्गीनी अनि हाम्रो पार्टी नेकपाका तर्फबाट प्रतिनिधि सभा सदस्य, संस्कृतिकर्मी कमरेड सानु शिवा पहाडीको निधनबाट दु:ख लागेको छ। वहाँप्रति हार्दिक श्रद्धाञ्जली व्यक्त गर्दै डम्बर दाइसहित ताप्लेजुङ् र ईलामसँग सम्बन्धित शोकाकूल परिवारजनमा समवेदना प्रकट गर्दछु।'"
बाँकेको कोरोना खर्च : सकियो १९ करोड,"नेपालगन्ज : बाँकेको नरैनापुर गाउँपालिकाले क्वारेन्टाइन व्यवस्थापनमा खटेका झन्डै एक सय स्वयंसेवीलाई प्रतिव्यक्ति ४८ हजार रुपैयाँ भत्ता बाँडेको छ। क्वारेन्टाइन व्यवस्थापन मूल समितिका सदस्यद्वय शिवचरण यादव र सज्जाक खाँले भने यो रकम विपत् व्यवस्थापन कोषमा फिर्ता गरे। उनीहरूले असार ३१ गते गाउँपालिकालाई पत्र लेखी आफूले निस्वार्थ रूपमा काम गरेको र जानकारीबिना नै बैंकमा पैसा जम्मा गरेको भन्दै कोषमा पैसा फिर्ता गरेको उल्लेख गरेका छन्। नरैनापुरमा क्वारेन्टाइन व्यवस्थापन मूल समितिले १५ चैतबाट काम थालेको थियो। गाउँपालिकामा एउटा क्वारेन्टाइन मूल व्यवस्थापन समिति (सात सदस्यीय), १८ वटा क्वारेन्टाइन व्यवस्थापन समिति (सातसात सदस्यीय), हरेक क्वारेन्टाइनको एक जना सुपरभाइजर, दुईदुई जना सरसफाइकर्मी र सहयोगी गरी १ सय ९७ जनालाई दैनिक पाँच सय रुपैयाँका दरले ९६ दिनको रकम बाँडेको हो। ३६ जना भान्सेले भने ७६ हजार ८ सयका दरले रकम पाएका छन्। २१ लाख ३५ हजार ६ सय रुपैयाँ पेस्की दिएर पारिश्रमिक बाँडेको गाउँपालिकाका लेखापाल प्रकाश अधिकारीले बताए। सो गाउँपालिकाले कोरोना जोखिमका बेला सीधै भत्ता नभनेर यातायात र खाजा शीर्षकमा ३० लाख ६३ हजार ५ सय ५६ रुपैयाँ खर्च गरेको छ। गाउँपालिकाले गत असार मसान्तसम्म कोरोनाका नाममा मात्र १ करोड ४१ लाख रुपैयाँ खर्च गरेको थियो। नेपाल कम्युनिस्ट पार्टी बाँके क्षेत्र नंं १ का क्षेत्रीय सदस्य सोहनलाल यादव नरैनापुरमा कोरोनाको नाममा भएको खर्च आधाभन्दा कम मात्र वास्तविक भएको जिकिर गर्छन्। वास्तविक खर्च ४० प्रतिशत भएको होला। ६० प्रतिशत जति भ्रष्टाचार भएको हामीलाई आशंका छ, उनले भने, एउटै व्यक्तिले दोहोरो भत्ता बुझेका छन्। यो भ्रष्टाचार नभएर के हो ? बैजनाथ गाउँपालिकाले आइसोलेसन र स्वाब संकलनमा खटिएका स्वास्थ्यकर्मीलाई प्रतिदिन दुई हजार दरले एकमुष्ट भत्ता उपलब्ध गराएको छ। यस्तो भत्ता पाउनेमा तीन जना डाक्टर, पाँच हेल्थ असिस्टेन्ट र एक जना एम्बुलेन्स चालक छन्। एक जना कार्यालय सहयोगीलाई भने दैनिक एक हजार रुपैयाँ दिइएको छ। सरकारले कोरोनाको उच्च जोखिम क्षेत्रमा काम गर्ने स्वास्थ्यकर्मीलाई शतप्रतिशत जोखिम भत्ता दिने व्यवस्था गरेको छ। तर, बैजनाथले दिएको यो भत्ताको रकम दुई सय प्रतिशतभन्दा पनि बढी हुन आउँछ। दैनिक दुई हजार भत्ता पाउनेलाई खाना र खाजा पनि गाउँपालिकाले नै व्यवस्था गरेको थियो। दुईदुई पटक खाना र खाजा खाएबापत गाउँपालिकाले प्रतिव्यक्ति थप ५ सय ८० रुपैयाँ तिरेको सूचना अधिकारी तप्तराज आचार्यले बताए। भत्तामा मात्र गाउँपालिकाले १२ लाख १२ लाख ७८ हजार १ सय ४० रुपैयाँ वितरण गरेको छ। गाउँपालिकाले स्वास्थ्य तथा जनसंख्या मन्त्रालयसँग २८ लाख रुपैयाँ जोखिम भत्ता माग गरेको गाउँपालिकाका स्वास्थ्य शाखा प्रमुख लक्ष्मणराज शाहीले प्रष्ट्याए। यो गाउँपालिकाले क्वारेन्टाइन र आइसोलेसन व्यवस्थापनमा १ करोड ६२ लाख ६ हजार रुपैयाँ खर्च गरेको छ। बाँकेमा आइसोलेसन र क्वारेन्टाइनमा भएको यो सबैभन्दा ठूलो खर्च हो। अन्य स्थानीय तहले बढीमा तीन पटकसम्म राहत बाँडे। तर, राप्ती सोनारी गाउँपालिकाले भने पाँच पटकसम्म राहत बाँडेको दाबी गरेको छ। ५ हजार ८ सय १९ जनालाई राहत बाँड्दा २ करोड ९५ लाख ४९ हजार ९ सय ९९ रुपैयाँ खर्च भएको गाउँपालिकाका प्रमुख प्रशासकीय अधिकृत दलबहादुर बस्नेतले बताए। संवाददाताले सूचनाको हक प्रयोग गरी दुई पटकसम्म सूचना माग्दा पनि राहतको वास्तविक विवरण उपलब्ध हुन सकेन। लिखित रूपमा सूचना माग्दासमेत यो गाउँपालिकाको लेखा, जिन्सी शाखा, सूचना प्रविधि, स्वास्थ्य शाखाले एकले अर्कोमा जिम्मेवारी पन्छाउँदै सूचना दिन इन्कार गरे। सूचना अधिकारी नरहेकाले यो गाउँपालिकाले पहिलो पटक गलत सूचना दिए पनि दोस्रो पटक माग गरेकै ढाँचामा प्रमाणित प्रतिलिपिसहितको पूर्ण सूचना उपलब्ध हुन सकेन। गाउँपालिका अध्यक्ष लाहुराम थारूले पनि आफूलाई सूचना उपलब्ध नभएको प्रतिक्रिया दिए। कोरोनाको नाममा राप्ती सोनारीले सबैभन्दा बढी ४ करोड ८ लाख रुपैयाँ खर्च गरेको छ। नेपालगन्ज उपमहानगरपालिका २० ले १ हजार ३ सय १७ जनालाई राहत बाँड्न २३ लाख ४ हजार रुपैयाँबराबरको राहत वितरण गरेको छ। यो रकम उपमहानगका अधिकांश वडाभन्दा दोब्बर बढी हो। उपमहानगरका २३ वटा वडाले मात्र २ करोड ५५ लाख रुपैयाँको राहत बाँडेका छन्। उपमहानगर उपप्रमुख उमा थापामगरले पत्रकार सम्मेलनमार्फत कोरोना संक्रमण नियन्त्रण तथा रोकथाम र राहत वितरणमा ४ करोड ७ लाख ४७ हजार रुपैयाँको खर्च विवरण सार्वजनिक गरेकी थिइन्। १८ हजार ८ सय ८७ जनालाई राहत वितरण गर्दा ३ करोड ६५ लाख ६ सय ६२ रुपैयाँ खर्च भएको छ। यो रकम कुल कोरोना बजेटको ७५२२ प्रतिशत हो। सुरुमा क्वारेन्टाइनमा बसेका व्यक्तिलाई खाना खुवाए पनि पछिल्लो समय क्वारेन्टाइनमा बस्नेहरूको संख्या बढ्दै जाँदा खाना नदिएर मितव्ययी बनेको भन्दै खजुरा गाउँपालिकाले निकै चर्चा पायो। त्यही खजुराले कोरोनाको बेला प्रचारप्रचार, गाडी र इन्धनका नाममा झन्डै ६ लाख खर्च गरेको छ। प्रचार र गाडी ४ लाख २४ हजार र इन्धन १ लाख ७४ हजार खर्च भएको गाउँपालिकाका सूचना अधिकारी दिलबहादुर पौडेलले बताए। कोहलपुर नगरपालिकाले पनि प्रचारका ३ लाख २२ हजार र गाडी मर्मतमा १ लाख ४० हजार रुपैयाँ खर्च गरेको छ। कोरोनामा १ करोड ९२ हजार रुपैयाँ खर्च गरेको जानकी गाउँपालिकाले औषधि र स्वास्थ्य सामग्री खरिदमा ८ लाख ८३ हजार मात्र खर्च गरेको गाउँपालिकाका लेखापाल दीपक केसीले जानकारी दिए। त्यसैगरी डुडुवा गाउँपालिकाले १ करोड ६ लाख रुपैयाँ खर्च गरेको छ। गाउँपालिकाले क्वारेन्टाइन र आइसोलेसन बनाउने क्रममा विद्यालयमा पंखा र वायरिङ गर्दा ७ लाख ३२ हजार रुपैयाँ खर्च गरेको जिन्सी शाखा प्रमुख ऋषिराज गौतमले बताए। बाँकेका आठ स्थानीय तहले गत असार मसान्तसम्म कोरोनाको नाममा १८ करोड ७६ लाख ६८ हजार रुपैयाँ खर्च गरेका छन्। राप्ती सोनारी र नेपालगन्जको खर्च चारचार करोडभन्दा माथि छ। कोरोनामा भएको कुल खर्चको आधाभन्दा बढी ५३२३ प्रतिशत अर्थात् झन्डै १० करोड रुपैयाँको राहत वितरण भएको छ। नेपालगन्ज उपमहानगरले मात्र साढे ३ करोड बढी र राप्ती सोनारीले झन्डै तीन करोड राहतमा मात्र खर्च गरेका छन्। कोहलपुरले डेढ करोड बढी, बैजनाथले झन्डै एक करोड राहतमा खर्च गरेका छन्। राहतमा सबैभन्दा कम नरैनापुर गाउँपालिकाले साढे १४ लाख रुपैयाँ खर्च गरेको छ। क्वारेन्टाइन र आइसोलेसनमा मात्र चार करोड खर्च गरेका छन्। बैजनाथ गाउँपालिकाले क्वारेन्टाइन र आइसोलेसनमा एक करोड खर्चेको छ। नरैनापुरले यो शीर्षकमा ७२ लाख खर्च देखाएको छ। औषधि र स्वास्थ्य सामग्री खरिदमा ८ प्रतिशत अर्थात् डेढ करोड रुपैयाँ खर्चिएको छ। सवा दुई करोड अर्थात् कुल बजेटको साढे ११ प्रतिशत रकम भत्तामा सकिएको छ। राप्ती सोनारीले मात्र ६० लाखको भत्ता बाँडेको छ जुन अन्यको तुलनामा सबैभन्दा बढी हो। सुशासन विज्ञ मीन मल्ल स्थानीय तहका क्वारेन्टाइनआइसोलेसनमा दिएको सुविधा र राहत वितरणको अवस्था नियालेर हेर्नेले यी शीर्षकमा बढेको अस्वाभाविक खर्च हेर्दा सहजै भ्रष्टाचार भएको अनुमान लगाउन सक्ने आकलन गर्छन्। उनको सुझाव छ, कोरोनामा भएको सबै खर्चको सूक्ष्म रूपमा अध्ययन गर्नुपर्छ। बाँकेको भ्रष्टाचार विरोधी संस्था बागेश्वरी असल शासन क्लब (बास) का केन्द्रीय अध्यक्ष रमेश सिटौला स्थानीय तहले कोरोनाको विषम परिस्थिति भन्दै गरेको खर्च विधि र प्रक्रिया विपरीत भएको बताउँछन्। कोरोनामा जनप्रतिनिधि र स्थानीय तहका स्वास्थ्यकर्मी निकै खटेका हुन्। उनीहरूलाई निरुत्साहित गर्नु हुँदैन। तर, कोरोनाको नाममा भएको सामान खरिद भने नियम संगत देखिँदैन। यस विषयमा गहन छानबिन गरी नियम विपरीत भएको सम्पूर्ण खर्चको रकम असुल गर्नुपर्छ, अध्यक्ष सिटौलाको माग छ।"
लोकसेवाले गर्यो सहसचिव र उपसचिवको विज्ञापन,"काठमाडौं : लोकसेवा आयोगले ठूलो सङ्ख्यामा सहसचिव र उपसचिव पदका लागि विज्ञापन खुलाएको छ। आयोगले सूचना प्रकाशित गर्दै १८२ सहसचिव र ४५६ उपसचिव पदका लागि विज्ञापन खुलाएको हो। आयोगका अनुशार उपसचिव बढुवा तीन सय ८४ र खुल्ला ७२ जना गरी जम्मा चार सय ५६ जना मागिएको छ। जसमध्ये निजामतीतर्फ बढुवा दुई सय ६६ र खुल्ला २७ जना गरी दुई सय ९३ जना माग गरिएको छ। संसद्तर्फ १६ बढुवा र दुई खुल्लामा गरी १८ जना मागिएको छ भने स्वास्थ्यतर्फ बढुवा एक सय दुई जना र ४३ जना खुल्ला गरी एक सय ४५ जना मागिएको छ। त्यसैगरी सहसचिवतर्फ एक सय ६३ जना बढुवा र १९ जना खुल्लातर्फ गरी जम्मा एक सय ८२ पदमा विज्ञापन भएको छ। जसमध्ये निजामतितर्फ बढुवा ९५ जना र खुल्ला १० जना, संसदतर्फ बढुवा ३ जना र स्वास्थ्यतर्फ ६५ जना बढुवा र ९ जना खुल्ला गरी ७४ पदमा विज्ञापन भएको छ। निजामती सेवा, सङ्घीय संसद् सेवा तथा स्वास्थ्य सेवा तर्फ गरी खुलेको विज्ञापनमा योग्यता पुगेका उम्मेदवारहरूले कार्तिक १८ सम्म आवेदन दिन सक्नेछन्। आवेदन आयोगको वेवसाईटमार्फत भर्न सकिने छ। हेर्नुहोस् विज्ञापन"
लोकसेवाको मापदण्डमा विवाद,"काठमाडौं : लोकसेवा आयोगले संक्रमणको विशेष अवस्थामा (सञ्चालन या व्यवस्थापन) सम्बन्धी मापदण्डमा कोरोना संक्रमित परीक्षार्थीले परीक्षा केन्द्रमा प्रवेश नै नपाउने व्यवस्था गरेपछि विवाद सिर्जना भएको छ। मापदण्डमा परीक्षार्थी आफू कोभिड१९ को संक्रमणबाट संक्रमित भए, नभएको स्वयंले घोषणा गर्नुपर्ने उल्लेख गरिएको छ। संक्रमित परीक्षामा सहभागी हुन नपाउने र स्वयंले संक्रमित भए नभएको घोषणा गर्नुपर्ने व्यवस्थाको आलोचना भइरहेको छ। परीक्षार्थीहरूले अदालत र संसदीय समितिसमेत गुहारेका छन्। जटिल र जोखिमपूर्ण परिस्थितिमा आयोगको परीक्षा सञ्चालन नगर्न माग गरेका छन्। सरोकारवालाका तर्फबाट भन्दै राज्य व्यवस्था तथा सुशासन समितिसमक्ष परीक्षार्थीहरूले परीक्षा तत्काल रोक्न लगाउन निर्देशन दिन माग गरेका छन्। उनीहरूले नौ वटा कारण प्रस्तुत गर्दै काठमाडौं उपत्यका र मुलुकभर कोराना संक्रमण बढ्दै गएकाले पर्ख र हेरको स्थितिमा रही परिस्थितिमा आधारभूत परिवर्तन भएपछि परीक्षा सञ्चालन गर्न निर्देशन दिन माग गरेका छन्। परीक्षा सञ्चालनको लागि लोक सेवाले विज्ञापन प्रकाशित गरी परीषा तालिकासमेत सार्वजनिक गरिसकेको छ। आयोगको २०७६ साल फागुन २८ गते प्रकाशित राजपत्र अनंकित द्वितीय श्रेणी (अप्राविधिक), खरिदार वा सो सरह पदको विज्ञापनहरूमा अनलाइन दरखास्त भरी दरखास्त दस्तुर बुझाउन बाँकी रहेका उम्मेदवारहरूका लागि २०७७ असोज २५ गतेदेखि कात्तिक ४ गतेसम्म दरखास्त दस्तुर बुझाउने म्याद तोकिएको छ।"
नेपाल संयुक्त राष्ट्रसंघको मानव अधिकार परिषद् सदस्यमा पुनः निर्वाचित,"न्यूयोर्क : नेपाल संयुक्त राष्ट्रसंघको मानव अधिकार परिषद् (एचआरसी) सदस्यमा पुनः निर्वाचित भएको छ। राष्ट्रसंघ मुख्यालय न्यूयोर्कमा मंगलबार भएको निर्वाचनमा नेपाल एचआरसी सदस्यमा पुनः निर्वाचित भएको हो। संयुक्त राष्ट्रसंघका लागि नेपालको स्थायी मिसनद्वारा जारी प्रेस विज्ञप्तिमा यसबारे जानकारी दिइएको हो। नेपाल तिन वर्षे कार्यकाल (२०२१२०२३) का लागि पुनः नियुक्त भएको विज्ञप्तिमा जनाइएको छ। नेपाल १५० भोट पाएर एचआरसी सदस्य अर्को तिन वर्षे कार्यकालका लागि पुनः निर्वाचित भएको हो। यसअघि सन् २०१८ बाट नेपाल यसको सदस्य रहँदै आएको छ। गोप्य मतदान मार्फत् एसिया पेसिफिक क्षेत्रबाट नेपालसहित अन्य तिन देश निर्वाचित भएका छन्। निर्वाचनबाट चीन, पाकिस्तान र उज्वेकिस्तान पनि सन् २०२३ सम्मका लागि एचआरसीको सदस्यमा निर्वाचित भएका हुन्। एचआरसीमा १५ सदस्य हुने व्यवस्था छ।"
आवासको हक : ऐन प्रमाणीकरण भएको दुई वर्षसम्म बनेन नियमावली,"काठमाडौं : संविधानको मौलिक हक कार्यान्वयनका लागि बनाइएको आवासको अधिकारसम्बन्धी ऐन राष्ट्रपति विद्यादेवी भण्डारीले प्रमाणीकरण गरेको दुई वर्षसम्म पनि नियमावली बन्न सकेको छैन। सङ्घीय संसद्का दुवै सदनबाट पारित भएको आवासको अधिकारसम्बन्धी ऐन, २०७५ राष्ट्रपति भण्डारीले विसं २०७५ असोज २ गते प्रमाणीकरण गरेकी थिइन्। ऐनका कतिपय दफामा लेखिएको तोकिएबमोजिम भन्ने विषयलाई नियमावलीले व्याख्या गर्छ। तर, ऐन प्रमाणीकरण भएर कार्यान्वयनमा आयो भनिएको दुई वर्ष बितिसक्दा पनि नियमावली नबन्दा कानूनी अप्ठ्यारा आउने गरेका छन्। शहरी विकास मन्त्रालयका प्रवक्ता कृष्णप्रसाद दवाडी नियमावली मस्यौदा भई सरोकार भएका मन्त्रालयको सहमति लिने काम भइरहेको बताउछन्। कोरोना भाइरसको सङ्क्रमणका कारण बन्दाबन्दी, निषेधाज्ञा जारी भएकाले मस्यौदा तयार पार्न समय बढी लागेको उनले सुनाए। केही समयमा मस्यौदा तयार पारी मन्त्रिपरिषद्मा पेश गर्ने गरी तयारी गरिएको जनाइएको छ। मन्त्रालयको आवास, भवन तथा योजना महाशाखा प्रमुखको संयोजकत्वमा नियमावली मस्यौदा भई कानून, अर्थलगायत सरोकार भएका मन्त्रालयको सहमति लिने काम भइरहेको जनाइएको छ। संविधानसभाबाट बनेको नेपालको संविधान २०७२ मा पहिलोपटक मौलिक हकका रूपमा आवासको हकसम्बन्धी व्यवस्था गरिएको छ। आवासको हकका विषयमा काम गरिरहनुभएका अधिवक्ता राजुप्रसाद चापागाईँ नियमावली बनेपछि मात्र ऐनको कार्यविधिगत स्पष्टता आउने बताउछन्। नियमावली नभएकाले कसैको आवासको हक खोसिन लाग्यो भने सर्वोच्च अदालत र राष्ट्रिय मानवअधिकार आयोगमा मौलिक हकको संरक्षणको विषय लिएर जान सकिने उनको भनाइ छ। आवासको हक कार्यान्वयनका लागि मन्त्रालयले विभिन्न कार्यक्रम सञ्चालनमा ल्याएको छ। विगतमा मन्त्रालयले सञ्चालन गरेको जनता आवास कार्यक्रम आर्थिक वर्ष २०७५७६ देखि प्रदेश सरकारअन्तर्गत कार्यान्वयनमा छ। यसैगरी सुरक्षित नागरिक आवास कार्यक्रम, एकीकृत बस्ती विकास कार्यक्रम पनि कार्यान्वयनको चरणमा रहेको मन्त्रालयले जनाएको छ। एकीकृत बस्ती विकास कार्यक्रम रसुवा, कास्की, कपिलवस्तु, जाजरकोट, बाँके, उदयपुर र सप्तरीमा एकएक बस्ती बनाउने गरी गत आर्थिक वर्षमा कार्यान्वयन भएको थियो। गत आवमा बाढीपहिरोपीडितका लागि डढेल्धुरा, सर्लाही र मुगुमा आवास बनाउने कार्यक्रम भएको मन्त्रालयले जनाएको छ। यसैगरी सिन्धुपाल्चोकको जुरे, बर्दिया र सुर्खेतमा पनि बाढीपहिरोपीडितका लागि आवास निर्माण गरिने कार्यक्रम सञ्चालनमा रहेको छ। आवासविहीनका लागि आवासको सुनिश्चितता गर्ने उद्देश्यले मन्त्रालयले गत आर्थिक वर्षमा रु ७३ करोड बराबरको आवास बनाइदिने कार्यक्रम सम्पन्न गरेको जनाएको छ।"
"सोलु करिडोरमा हट्यो अवरोध, ऐलानी जग्गामा मुआब्जा दिने सहमति","ओखलढुंगा : प्रशारण लाइनको निमार्ण कार्य रोकिएको सोलु करिडोरको अवरोध हटेको छ। ऐलानी जग्गामा बसोबास गर्नेहरुलाई समेत मुआब्जा दिने सहमति भएपछि अवरोध हटेको हो। उदयपुर खण्डमा अवरोध हटेसँगै सोलु करिडोर १ सय ३२ केभी डबल सर्किट प्रसारण लाइन आयोजना निर्माणको काम अघि बढ्ने भएको छ। उदयपुरको कटारी नगरपालिका ४ को मरुवामा रहेको हरित सामुदायिक वनका उपभोक्ताको अवरोधका कारण प्रसारण लाइन निर्माणको काम दुई वर्षयता रोकिएको थियो। सोलुखुम्बुको सोलु दुधकुण्ड नगरपालिकाको तिङ्लादेखि ओखलढुंगाको सिद्धिचरण नगरपालिका, मानेभञ्ज्याङ्ग गाउँपालिका हुँदै उदयपुरको कटारीबाट सिरहाको मिर्चैयासम्म प्रशारण लाइन निर्माणाधीन अवस्थामा छ। प्रशारण लाइन क्षेत्रमा पर्ने जग्गा उपयोगमा विवाद हुँदा उदयपुर खण्डको काम रोकिएको थियो। स्थानीयबाट प्रसारण लाइनको बाटो (राइट अफ वे) मा पर्ने ऐलानी जमिनको समेत मुआब्जा पाउनुपर्ने र प्रसारण लाइनको टावर प्रस्तावित ठाउँभन्दा अन्यत्रै सार्नुपर्ने लगायत सर्त राखेर स्थानीयले अवरोध गरेका थिए। स्थानीय स्तरमा समस्या समाधान नभएपछि ऊर्जा, जलस्रोत तथा सिँचाइमन्त्री वर्षमान पुनको कार्यकक्षमा आयोजना प्रमुख र अवरोध भएको क्षेत्रका जनप्रतिनिधीहरु सहित भएको छलफलमा समाधान खोजिएको हो। मन्त्री पुनले उदयपुरको कटारी क्षेत्रबाट प्रतिनिधित्व गर्ने सांसद सुरेशकुमार राई, कटारी नगरपालिकाका प्रमुख ज्ञानेन्द्र श्रेष्ठ, कटारी ४ का वडाध्यक्ष कृष्णराज दनुवार र सोलु करिडोर आयोजनाका प्रमुख जनार्दन गौतमसँग छलफल गरेका थिए। मन्त्री पुनले स्थानीयको मागअनुसार ऐलानी जमिनको मुआब्जा दिने प्रस्ताव गरेपछि जनप्रतिनिधीहरुले त्यस क्षेत्रको अवरोध हटाउन प्रतिबद्धता जनाएका छन्। मन्त्रालयमा बसेर समस्या समाधानका लागि पहल गरिएकोे आयोजना प्रमुख गौतमको भनाइ छ। प्रसारण लाइन निर्माणमा भएको ढिलाइका कारण राष्ट्रिय प्रसारण लाइनमा जोडिन नसक्दा २०७६ माघ २० देखि व्यावसायिक उत्पादन गर्दै आएको सोलुखोला हाइड्रो पावरको २३ मेगावाटमध्ये १८५ मेगावाट बिजुली खेर गइरहेको छ। सिरहाको मिर्चैयादेखि उदयपुरको जलजले, खोटाङको बुइपा र ओखलढुङ्गा हुँदै सोलुखुम्बुको तिङलासम्म ९० किलोमिटर लामो प्रसारण लाइन निर्माण भइरहेको छ। जसमध्ये ९५ प्रतिशत काम सम्पन्न भएको आयोजना प्रमुख गौतमले बताए। गौतमका अनुसार कुल तीन सय दुई वटा टावरमध्ये दुई सय ८८ वटाको निर्माण सम्पन्न भइसकेको छ। कुल ९० किलोमिटर प्रसारण लाइनमध्ये ४५ किलोमिटरमा डबल सर्किट लाइन (तार) तान्ने कामसमेत सकिएको छ। प्रसारण लाइन निर्माण भएपछि सोलुखुम्बु र आसपास क्षेत्रका आयोजनाबाट अहिले उत्पादित र निर्माणाधीन आयोजनाबाट उत्पादन हुने विद्युत् सोलेखुम्बु, ओखलढुङ्गा र उदयपुर जिल्लामा वितरण गरी बाँकी राष्ट्रिय प्रसारण लाइनमा जोडिने छ। नेपाल विद्युत् प्राधिकरणले सोलु करिडोरमा निर्माणाधीन तीन सय २५ मेगावाट विद्युत् खरिदबिक्री सम्झौता (पीपीए) गरेको छ। २०७२ चैतमा भारतीय कम्पनी मोहन इनर्जीसँग प्राधिकरणले एक सय ३२ केभी डबल सर्किट प्रसारण लाइनको २०७६ माघ दोस्रो हप्ता निर्माण सम्पन्न गर्ने ठेक्का सम्झौता थियो।"
क्वारेन्टाइनबाट भागेका व्यक्तिमा कोरोना,"डोटी : शिखर नगरपालिका१ कपल्लेकीको क्वारेन्टाइनमा राखिएका १६ जना मध्ये सात जना भागेर घर गएका छन् । छिमेकी मुलुक भारतबाट रोजगारी गरी दशै, तिहार मनाउन घर फर्किएका १६ स्थानीयलाई उक्त वडाको केदारेश्वर माध्यामिक विद्यालयको क्वारेन्टाइनमा राखिएको थियो । क्वारेन्टाइन राखिएका मध्ये १२ जनामा कोरोना सङक्रमण पुष्टि भएको छ । सङ्क्रमित १२ मध्येका सात जना घर भागेर घर गएपछि अहिले गाउँमा त्रास फैलिएको छ । शनिबार १६ जनाको स्वाब सङ्कलन गरी मङ्गलबार परीक्षण गर्दा १२ जनामा कोरोना सङ्क्रमण देखिएको शिखर नगरपालिकाका स्वास्थ्य संयोजक हरिश शाहले बताए । उनले भने 'स्वाब परिक्षणको रिपोर्ट आउनु भन्दा पहिले नै सात जना भागेर घर गएछन्, उनीहरुमा कोरोना देखियो, गाउँमा त्रास फैलिएको छ ।' कोरोना सङ्क्रमित भएकाहरु गाउँमा गएपछि अहिले सो वडाको सेरी गाउँलाई सिल गर्ने निर्णय गरेको शिखर नपरपालिकाका नगरप्रमुख सीताराम जोशीले बताए । उनले भने 'गाउँमा अरुलाई सङ्क्रमण नहोस भनेर गाउँ नै सिल गछौँ ।' रासस"
संकलन केन्द्र नहुँदा किसानलाई समस्या,"बझाङ : जिल्ला भरि कुनै पनि ठाउँमा संकलन केन्द्र नहुँदा बझाङका किसानहरुलाई उत्पादन गरेको बस्तुहरु बिक्रि गर्न समस्या भएको छ। किसानहरुले उत्पादन गरेको तरकारी फलफुल तथा खाद्यान्न सहजरुपमा बिक्रि बितरण गर्ने गाउँ घरमा अबस्था नभएपछि किसानहरुलाई उत्पादित बस्तुहरु कहाँ बिक्रि गर्न कता लैजाने भन्ने चिन्ता हुने गरेको हो। सुर्मा गाउँपालिका३ घर भएका मान बहादुर विकले उत्पादन गरेको तरकारी र अन्य खाद्य बस्तुहरु गाउँ घरमा बिक्रि तथा खरिद गर्ने मान्छे नभएर सदरमुकाम चैनपुर ल्याउनु पर्यो। महड्ढो गाडी भाडा तिरेर कृषी उपज बस्तुहरु बिक्रिका लागी चैनपुरको सडक पेटीमा बसेका बिकको सामान बिक्रि नभए पछि निरासा भए। बर्ष भरि गाउँमा तरकारी तथा खाद्यबस्तु दुख गरि उत्पादन गरियो, बिक्रिका लागी एक दिनको समय लगाएर चैनपुर ल्याएको तर विक्री नभएको उनले बताए। उनले बिक्रिका लागी गाउँबाट जौ, आलु, पिडालु, फर्सी, चोतो, मुला ल्याएका छन्। उत्पादित गरेको वस्तु बिक्रि नभएको गुनासो विक मात्र होईन उनी जस्तै अधिकांश किसानहरुको गुनासो उस्तै छ। थलारा गाउँपालिका ६ पिखेत घर भएका किसान आनन्द रोकायाको पनि तरकारी बिक्रि गर्न समस्या भएको बताए। उनले भने, 'पालिका,पालिकामा एक एक संकलन केन्द्र बनाएर किसानहरुको उत्पादन सहजरुपले बिक्रि हुने ब्यवस्थापन गर्न सके किसानहरुलाई कृषी पेसामा लागेर काम गर्ने हौसला मिल्ने थियो।' पछिल्लो समयमा ब्यवसायिक कृषी तिर युवाहरुको आर्कषण बढ्दै गएर कृषि उपज बस्तुहरुको उत्पादन बढी रहेको भएपनि तर सरकारी तहबाट बजारको ब्यवस्थापन र संकलन केन्द्र नहुदाँ किसानको उत्पादन बजार सम्म पुग्न सकेको छैन्। कृषि ज्ञान केन्द्रका प्रमुख दिलबहादुर सिंहले संकलन केन्द्रका साथै कोल्ड स्टोर जिल्लामा आवश्यक छ तर यसको निर्माणको लागी पहल भई रहेको बताए। उनले गाउँमा स्थानीयहरुहरुले संकलन केन्द्र बनाई ब्यवस्थित हाट बजार बनाउन सकिन्छ तर यसतर्फ कसैको ध्यान गएको छैन्।"
आजदेखि खाली सिलिण्डरको मूल्य लागू,काठमाडौं : नेपाल एलपी ग्यास उद्योग संघले खाना पकाउने एलपी ग्यासमा प्रयोग हुने फलामे खाली सिलिण्डरको मूल्य तोकेको छ। दुर्गम बाहेकका जिल्लामा ग्यास सिलिण्डरको मूल्यमा एकरुपता ल्याउन तोकिएको नयाँ मूल्य रु दुई हजार एक सय आजबाट लागु भएको छ। यसअघि संघले ग्यास बिक्रेताले फरकफरक मूल्यमा खाली सिलिण्डरको मूल्य लिएको भन्दै पहिलो चरणमा वाग्मती प्रदेशभित्र सञ्चालनमा रहेका २९ उद्योगका सिलिण्डरको मूल्य तोकेको थियो। आजबाट लागू हुने गरी दुर्गम बाहेकका जिल्लाका लागि खाली सिलिण्डरको मूल्य लागु गरिएको संघका अध्यक्ष गोकुल भण्डारीले जानकारी दिए। उहाँका अनुसार उद्योगले खरिद गरेको मूल्य भन्दा कम मूल्यमा बिक्री गरिएतापनि ग्यासका डिलर अनुसार मूल्य फरकफरक रहेपछि मूल्य तोकिएको हो। नयाँ सिलिन्डरको उपभोक्ता धरौटी रसिद नभएका सिलिन्डरको दायित्व ग्यास उद्योगले नलिने संघले जनाएको छ। संघले सिलिण्डर खरिद गर्दा अनिवार्य रुपमा सम्बन्धित उद्योगको धरौटी रसिद बिक्रेता (डिलर) मार्फत लिन समेत अुनरोध गरेको छ। रसिद नलिएका सिलिण्डरको दायित्व उद्योगले नलिने समेत जनाइएको छ। संघले तोकेको नयाँ मूल्य अुनसार एक सय रुपैयाँ बिक्रेताका लागि छुट्टाइएको छ। संघले आफ्नो कम्पनीबाहेक अरु कम्पनीको खाली सिलिन्डर साट्नु गैरकानूनी भएको भन्दै साटेको थाहा भएमा कारवाही गर्ने जनाएको छ। रासस
मोटर जोड्ने क्रममा करेन्ट लागेर मृत्यु,विराटनगर : मोटर जोड्ने क्रममा करेन्ट लागेर मोरङको रतुवामाई नगरपालिका१० सातमेडीमा एक युवाको मृत्यु भएको छ। घर छेउमा विद्युत मोटर जडान गर्दै गरेको अवस्थामा अचानक करेन्ट लागेर २४ वर्षीय रविन लिम्बूको मृत्यु भएको प्रदेश १ प्रहरी कार्यालय विराटनगरका प्रवक्ता डीएसपी कवीन्द्र कार्कीले जानकारी दिए। उनका अनुसार करेन्टले बेहोस भएका लिम्बूको उपचारका क्रममा झापाको दमकस्थित लाइफलाइन अस्पतालमा मंगलबार साँझ मृत्यु भएको हो। प्रहरीले घटनाका बारेमा अनुसन्धान सुरु गरिएको जनाएको छ।
नीति निर्माण र निर्णय प्रक्रियामा अर्थपूर्ण सहभागिता खोज्दै लक्षित समुदायका महिला,"झापा : स्थानीय सरकारको बजेट तथा नीतिनिर्माण सँगै निर्णय प्रक्रियामा लक्षित समुदायको अर्थपूर्ण सहभागिता हुनुपर्ने लक्षित समुदायका महिला जनप्रतिनिधिहरुले माग गरेका छन्। बुधबार झापाको विर्तामोडमा आयोजित एक छलफलमा उनीहरुले स्थानीय सरकारले आफ्नो वर्गको माग र भावनाको सम्बोधन गर्न नसकेको गुनासो गरे। स्थानीय सरकार अझै पनि पुरातन सोच र पितृसत्तात्मक शैलीबाटै सञ्चालन भइरहेको लक्षित समुदायका महिला जनप्रतिनिधिहरुको आरोप छ। उनीहरुले स्थानीय सरकारलाई लैंगिक समानता तथा सामाजिक समावेशीकरण व्यवहारमै प्रत्याभूत गर्न आग्रह गर्दै लैंगिक उत्तरदायी बजेट कार्यान्वयनमा गम्भीर बन्न ध्यानाकर्षण गराएका छन्। भद्रपुर नगरपालिकाकी कार्यपालिका सदस्य बिभा पासवान, बिर्तामोड नगरपालिकाकी कार्यपालिका सदस्य निता घतानी, संगीता सिवा, अर्जुनधाराकी कार्यपालिका सदस्य दिलमाया दास, लक्ष्मी तामाङ राई, कनकाईकी कार्यपालिका सदस्य सावित्रा बर्देवा, मेचीनगरकी कार्यपालिका सदस्य निरु परियार निर्मला, बिर्तामोडकी जनप्रतिनिधि तथा दलित जनप्रतिनिधि सञ्जालकी अध्यक्ष हर्कमाया विकले महिलाहरु हेपिएको र नपत्याइएको अवस्थाबाट गुज्रिरहेको बताउँदै अवसर र जिम्मेवारी दिने हो भने जस्तोसुकै काम पनि गर्न सक्षम रहेको बताए। भद्रपुरका जनप्रतिनिधिहरु कमला अछामे, कुञ्जाकुमारी विश्वकर्मा, बिर्तामोडकी दिलकुमारी राजवंशी, शोभा विक, निर्मला ल्वागुन गजमेर, अर्जुनधाराकी माया खाती, मेचीनगरकी लीला कन्दङ्वाले महिलाहरुलाई नेतृत्वमा स्थापित गर्न नेतृत्वकला र अवसर प्रदान गर्नुपर्ने बताए। उनीहरुले दलित, त्यसमा पनि महिलाको कुरा स्थानीय सरकारले सुन्नै नमान्ने गुनासो गरे। सबैको एउटै भनाइ थियो स्थानीय सरकारका हरेक निर्णय प्रक्रिया, बजेट तथा नीतिनिर्माणमा महिला, दलित, आदिवासी, जनजाति, अल्पसंख्यक, पिछडा वर्ग, सीमान्तकृत लगायत सबै लक्षित समुदाय र त्यस समुदायबाट प्रतिनिधित्व गर्ने जनप्रतिनिधिको सार्थक सहभागिता हुनुपर्यो। मुलुकमा हालसम्म पनि उक्त वर्गले संविधानले प्रदान गरेका अधिकारको सहज उपभोग गर्न र स्थानीय सरकारका बजेट, नीतिनिर्माण तथा निर्णय प्रक्रियामा पहुँच नपुगेको भन्दै छलफलमा सहभागीले लैंगिक तथा सामाजिक समावेशीकरणको सिद्धान्त बमोजिम काम गर्न स्थानीय सरकारलाई आग्रह गरेका छन्। छलफलको संयोजन संवाद समूहले गरेको थियो भने सहजीकरण अधिवक्ता खगेन्द्र खरेलले गरेका थिए। उनीहरुले उक्त अवसरमा तीन बुँदे साझा निष्कर्ष तथा प्रतिबद्धता समेत व्यक्त गरेका छन्।  स्थानीय सरकारबाट लागू भइसकेका नीति तथा कार्यक्रम अन्तर्गत लक्षित वर्गका लागि छुट्याइएको बजेट कार्यान्वयन गराउन आआफ्नो पालिकामा पहल गरी स्थानीय सरकारलाई सहयोग गर्नेछौं।  संविधानमा उल्लेखित मौलिक हक कार्यान्वयनका लागि स्थानीय सरकार सञ्चालन ऐन २०७४ ले तोके बमोजिम स्थानीय सरकारका नीति तथा कार्यक्रम लैंगिक तथा सामाजिक समावेशीकरण (लक्षित वर्गमैत्री) बनाउन प्रयत्न गर्नेछौं। यसका लागि समन्वयनको भूमिका निर्वाह गर्नेछौं।  लक्षित वर्गको अर्थपूर्ण सहभागितामा बजेट निर्माण गर्न र उनीहरुकै सहभागितामा बजेटको कार्यान्वयन गर्न स्थानीय सरकारलाई आग्रह गर्दै आफ्नो तर्फबाट सहयोग र समन्वय गर्नेछौं।"
कोरोना संक्रमणदर बढ्न थालेपछि डडेल्धुरामा कडाई,"डडेल्धुरा : जिल्लामा कोरोना संक्रमणदर बढ्न थालेपछि स्थानीय जिल्ला प्रशासन कार्यालय डडेल्धुराले थप कडाई गर्ने भएको छ। मंगलबारदेखि सार्वजनिक सूचना जारीगर्दै कोरोना महामारी संक्रमण जोखिमको आकलनगर्दै सरकारले लागू गरेका स्वास्थ्य सुरक्षाका मापदण्ड अनिवार्य रुपमा पालना गर्न जिल्ला प्रशासन कार्यालय डडेल्धुराले अनुरोध गरेको छ। मगंलवार मात्रै डडेल्धुरामा १९जनामा कोरोना पुष्टि भएको थियो। परशुरामका १७ र नवदुर्गा गाउपालिकाका २ जनामा कोरोना पुष्टि भएको थियो। बुधवार थप २ जनामा कोरोना पुष्टि भएको डडेल्धुरा अस्पतालले जनाएको छ। यसरी दैनि कोरोनाका विरामी थपिन थालेपछि जिल्ला प्रशासनले जोखिम न्युनिकरण गर्न कडाइृ गरेको हो। प्रशासन द्धारा सार्वजनिक गरेको सूचनामा जिल्लाभरि विद्यालय, कलेज र शैक्षिक संस्थाहरुमा हुने पठनपाठन, खेलकुद र अन्य भौतिक कृयाकलापहरु नगर्न आग्रह गरिएको छ। साथै पछिल्लो समयमा जिल्लाका विभिन्न स्थानहरुमा राजनितिक गतिविधी गरि रहेका राजनीतिक दल र भातृ संगठनहरुलाई समेत भिडभाड नगर्न अपिल गरिउको छ। राजनीतिक क्रियाकलाप आमसभा, गोष्ठी लगायतका कृयाकलापहरु नगर्ने र बिभिन्न क्लव तथा समुहहरुले आयोजना गर्ने खेलकुद लगायतका खेलहरुमा धेरै मानिस जम्मा हुने गतिविधी नगर्न डडेल्धुराका सहायक प्रमुख जिल्ला अधिकारी बाबुराम अर्यालद्वारा हस्ताक्षरित जनहितका लागि जारी सुचनामा उल्लेख छ। चाडपर्वको मौकाछोपि सर्वसधारण लगाएत अन्यमानिसको वागवजारमा समेत भिडभाड वढिरहेको थियो। देीनक उपभोग्य सामागग्री खरिद विक्रिका साथै अन्य कामले सदरमुकाम पुगने मानिसको चप भृरहेका वेला वेलामा जिल्ला प्रशासनले कोरोनाको जाखिमलाई न्युनिकरण गर्न सर्वसधारणलाई भिडभाडमा सरिक नहुन चेतावनी समेत दिएको छ। पछिल्लो समयमा संक्रमण दर ववढि रहेकाले सवैले सुरक्षाका उपाय अपनाउन अनिवार्य गरिएको छ। होटल रेष्टुरेन्ट, क्लव तथा खाजा र नास्ता पसलहरुमा जमघट तथा भिडभाड हुन नदिन समेत सार्वजनिक सूचना मार्फत आग्रह गरिएको डडेल्धुराका प्रमुख जिल्ला अधिकारी बन्धुप्रसाद बास्तोलाले वताएका छन्। व्यक्तिले आफनो सुरक्षामा ध्यान दिन सके आफु र अरुलाई कोरोना संक्रमितको जोखिम वाट बच्न र बचाउन सकिने प्रमुख जिल्ला अधिकारी वास्तोलाको भनाई रहेको छ। यसैगरि सबै प्रकारका मेला, जात्रा, पर्व, उत्सव तथा मन्दिरहरुमा हुने धार्मिक, सांस्कृतिक र सामाजिक जमघटहरु नगर्न र सार्वजनिक यातायात, व्यापार, उद्योग, सरकारी तथा निजी कार्यालयहरु, बैंक तथा वित्तीय संसस्थाहरु, बजार र व्यापारिक केन्द्रहरु लगायत का क्षेत्रहरुमा कोभिड१९ को संक्र्रमण जोखिम न्युनीकरण गर्न मानिसहरुलाई स्वास्थ्य सुरक्षा मापदण्डको अनिवार्य पालना गर्न र गराउन त्यसै सुचना मार्फत जानकारी गरिएको छ। उल्लेखित बुँदाहरुको उल्लङ्घन गरेको पाईएमा वा त्यस प्रकारका गतिविधीमा संलग्न ब्यक्तिहरुलाई तत्काल नियन्त्रणमा लिई संक्रमण रोग ऐन २०२० तथा प्रचलित कानून अनुसार कडा कारवाही गरिने जिल्ला प्रशासन कार्यालय डडेल्धुरो जारि गरेको सुचनामा उल्लेख छ।"
उपत्यकामा १४ सय ३ जनामा कोरोना संक्रमण,"काठमाडौं : पछिल्लो २४ घण्टामा कोरोना भाइरस (कोभिड१९) बाट काठमाडौं उपत्यकाका १४ सय ३ जनामा संक्रमण देखिएको छ। काठमाडौंमा ९९६ , ललितपुरमा १०२ र भक्तपुरमा ३०५ जना गरी १४ सय ३ जनामा संक्रमण देखिएको मन्त्रालय प्रवक्ता डा जागेश्वर गौतमले जानकारी दिए। पछिल्लो २४ घण्टामा २६ सय ३८ जनामा संक्रमण देखिएसँगै संक्रमितको संख्या १ लाख १७ हजार ९९६ पुगेको छ। ३६ हजार ३६७ जना कोरोनाका सक्रिय संक्रमित छन्। मन्त्रालयका अनुसार संस्थागत आइसोलेसनमा १४ हजार ८१९ जना रहेका छन् भने होम आइसोलेसनमा २१ हजार ५४८ छन्। यस्तै क्वारेन्टाइनमा ४ हजार ६६६ जना रहेका छन्। मन्त्रालयका अनुसार पछिल्लो २४ घन्टामा १३ हजार ९४७ नमूनाको पीसीआर परीक्षण भएको छ। बुधबार २१ सय ७४ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या ८० हजार ९५४ पुगेको छ। आइसीयूमा ३०५ र ७० जनाको भेन्टिलेटरमा उपचार भइरहेको छ। नेपालमा कोरोनाबाट ६७५ जनाको मृत्यु भएको छ। बुधबार मात्रै १२ जनाको मृत्यु भएको मन्त्रालयले पुष्टि गरेको छ।"
"जंगल मासेर अवैध ढुंगाखानी सञ्चालन गर्ने दुई पक्राउ, शेखर महत फरार",काठमाडौं : ललितपुरको गोदावरीमा जंगल मासेर अवैध रुपमा ढुंगााखानी सञ्चालन गर्दै आएका दुई जनालाई प्रहरीले पक्राउ गरेको छ। गोदावरी नगरपालिका६ नल्लुमा बिना अनुमति जंगलमा ढुंगाखानी सञ्चालन गर्दै आएका सुदीप डोटेल र प्रितम खत्रीलाई सादा पोशाकमा गएका प्रहरीले खानीबाटै नियन्त्रणमा लिएको हो भने खानीका मुख्य सञ्चालक शेखर महत भने भागेका छन्। उनी सादा पोशाकका प्रहरी देख्नेवित्तिकै मोटरसाइकलमा भागेको प्रत्यक्षदर्शीले बताए। महत ललितपुर क्षेत्रं १ बाट निर्वाचित सांसद नवराज सिलवालका भान्जा हुन्। लामो समय देखि सरकारी वन मासेर अवैध ढुंगाखानी सञ्चालन गरिरहेका उनीहरुलाई गोदावरी नगरपालिकाले पटकपटक बन्द गर्न निर्देशन दिएपनि अटेर गर्दै आएका थिए। राजनीतिक र प्रशासनिक आडमा जंगल मासेर ढुंगाखानी सञ्चालन गर्दै आएको स्थानीय जनप्रतिनिधिको दावी छ। पक्राउ परेका डोटेल र खत्रीलाई महानगरी प्रहरी परिसर जावालाखेलमा राखिएको छ।
तस्करको कुटाइबाट दुई प्रहरी घाइते,"राजविराज : भारतबाट नेपालतर्फ तस्करी हुँदै गरेको अवैध समानसहित तस्करलाई नियन्त्रणमा लिन पुगेका प्रहरी र तस्करबीच झडप हुँदा दुई जना प्रहरी घाइते भएका छन्। प्रहरी र तस्करलगायत स्थानीयबीच दोहोरो झडप हुँदा चार राउण्ड हवाइ फायर गर्नु परेको जिल्ला प्रहरी कार्यालय सप्तरीका प्रमुख एसपी राजेन्द्रप्रसाद धमलाले बताए। राजविराज नगरपालिका१३ मुसहर्निया स्थित नहरमा तस्कर र नेपाल प्रहरीबीच गएराति झडप हुँदा तस्करको कुटाइबाट प्रहरी हवल्दार ३६ वर्षीय कमलदेव यादव र प्रहरी जवान २७ वर्षीय दिपेन्द्र साह घाइते भएका छन्। अवैध समान ओसारपसार भइरहेको सूचनाका आधारमा मुसहर्निया पुगेका सादा पोशाकका प्रहरीले तस्करहरुले ल्याएको बोरा बरामद गर्न खोज्दा तस्कर र प्रहरीबीच झडप भएको घाइते साहले बताए। घाइते साहका अनुसार हावा खान खेतमा बसेको भनी ठानिएका व्यक्तिहरु तस्करले हल्ला गर्ना साथ एकजुट भएर घेरा हाली आक्रमण गर्न आए। खेतमा बसेका १०१५ जनाले समान बरामद गर्न नदिएपछि झडप भएको र उनीहरुको सहयोगमा घरेलु हतियारसहित आएका थप २०२५ जना स्थानीयवासीले धारिलो हतियारले आक्रमण गरेको उनले बताए। घाइतेहरुका अनुसार झडपपछि तस्करहरुले प्रहरी हवल्दार यादवको साढे आठ हजार र साहको मोबाइल समेत लुटेका छन्। तस्करहरुले खोसेको हतियार भने घटनास्थलमै फेला परेको छ। खुकुरीले काटेर प्रहरी साहको टाउकोबाट रगत बग्न थालेपछि हवाइ फायर गर्नुपरेको प्रहरी हजल्दार यादवले बताए। तस्करहरुको कुटाइबाट घाइते भएका प्रहरीहरुको राजविराजस्थित गजेन्द्रनारायण सिंह अस्पतालमा उपचार भइरहेको छ। साहको टाउकोमा सात वटा टाँका लागेको छ। उनको टाउकोको सिटी स्क्यान गरिएको छ। आक्रमणकारी तस्करहरु कोही पक्राउ नपरेको र समान पनि बरामद हुन नसकेको जिल्ला प्रहरी कार्यालयले जनाएको छ। घटनामा संलग्नहरुको पहिचान गरी खोजी कार्य तीव्र पारिएको एसपी धमलाले बताए। दशैंलगायतका चाडपर्व नजिकिएपछि तस्करहरुले भारतबाट नेपालतर्फ दैनिक उपभोग्यलगायतका विभिन्न समान ओसार्ने तथा मदिरा, मरिच, मटरलगायतका समान भारत लैजाने गर्दै आएका छन्।"
सर्लाहीमा प्रहरी र कांग्रेस कार्यकर्ताबीच झडप : डीएसपीसहित दर्जनौँ घाइते,"मलंगवा : सर्लाही सदरमुकाम मलङ्गवामा बुधबार दिउँसो प्रहरी र कांग्रेस कार्यकर्ताबीच झडप भएको छ। झडपमा करिब ४ दर्जन भन्दा बढी घाइते भएका छन्। असोज २१ गते रामनगर गाउँपालिका ७ सिसौटका कांग्रेस कार्यकर्ता महेन्द्र रामको हत्या गरिएको थियो। हत्या गरिएका रामको परिवारलाई क्षतिपूर्ति दिनुपर्ने, जाहेरी दर्ता गरिनु पर्ने र हत्यारालाई कारबाही गर्नुपर्ने माग राख्दै काँग्रेस कार्यकर्ताहरु प्रर्दशन गरेका थिए। प्रर्दशनका क्रममा जिल्ला प्रहरी कार्यालय पुगेका प्रदर्शनकारी र प्रहरीबीच झडप भएको छ । झडपमा परी प्रहरी नायव उपरीक्षकद्वय मदन कुँवर र ईलाका प्रहरी कार्यालय बरहथवाका डीएसपी उद्धवसिंह भाटसमेत घाइते भएको जिल्ला प्रहरी कार्यालय सर्लाहीले जनाएको छ। त्यसैगरी ईलाका प्रहरी कार्यालय हरिपुरबाट आएका प्रहरी निरीक्षक बिक्रम साह लगायत २० प्रहरी घाइते भएको प्रहरी नायव उपरीक्षक मदन कुवँरले जानकारी दिए। सशस्त्र प्रहरीका इन्सपेक्टर राजकुमार झासहित १० जना प्रहरी पनि घाइते भएको डीएसपी कुवँरले बताएका छन्। झडपमा प्रहरीतर्फ गम्भीर चोट भने कसैलाई नलागेको प्रहरीले जनाएका छन्। भीड उग्र बन्दै गएको र प्रहरीमाथि ढुङ्गामुढा गर्न थालेपछि भिडलाई तितर बितर गर्नका लागि ३१ राउण्ड अश्रुग्यास प्रहार गरेको डीएसपी कुँवरले जानकारी दिए। प्रदर्शनको क्रममा कांग्रेसका २४ जना कार्यकर्ता घाइते भएको कांग्रेसका प्रदेशसभा सांसद वीरेन्द्र सिंहले जानकारी दिए। मृतककी श्रीमती र भाइलाईसमते प्रहरीले कुटपिट गरेको सिंहले बताए। प्रहरीको लाठी प्रहारबाट घाइते भएका मृतक महेन्द्रका भाइ जदुनन्दन राम। तस्बिर : सुनिल ठाकुर दुईजना महिलाको खुट्टा र एकजनाको हात भाँचिएको छ। शान्तिपूर्ण रुपमा प्रदर्शन गर्दै गरेको अवस्थामा प्रहरीले आफ्नो कार्यकर्तामाथि दमन गरेको कांग्रेसको आरोप रहेको छ। प्रहरीले दनम गर्ने क्रममा दर्जनौं राउण्ड अश्रुग्याँस प्रहार गरेको छ। मृतकका भाइ र श्रीमती जाहेरी दर्ता गराउन प्रहरी कार्यालयमा पुग्दा प्रहरीले कुटपिट समेत गरेको प्रदेश सभा सांसद सिंहको आरोप छ। घाइतेहरुको जिल्ला अस्पताल लगायत मलङ्गवाका विभिन्न अस्पतालमा उपचार भइरहेको सिंहले बताए। शान्तिपूर्ण प्रदर्शन गर्ने सहमति भएपनि अचानक आएर ढुङ्गमुढा गर्न थालेपछि प्रहरीले केही बल प्रयोग गरेको प्रहरी उपरीक्षक संतोष सिंह राठौरले जानकारी दिए। प्रदर्शनकारीको ढुङ्गा प्रहारबाट प्रहरी क्वाटरको झ्यालको सिसा र प्रहरी भ्यानको सिसा समेत फुटेको छ। वहाँहरुले केही जना आएर ज्ञापनपत्र दिन्छौं भन्नु भएको थियो, उपरीक्षक राठौरले भने, अचानक ३४ सय महिलालाई झाडु लिएर अगाडि आए। पछाडिबाट पुरुषहरुले ढुङ्गा मुढा गर्न थाले। त्यसपछि प्रहरीले केही बल प्रयोग गरेको हो। घटनामा संलग्न भएको आरोपमा हामीले ३ जनालाई नियन्त्रणमा लिएर छानबिन सुरु गरेको छ। अनावश्यक रुपमा निर्दोषको नाममा जाहेरी ल्याएपछि स्वीकार नगरिएको प्रहरीले जनाएका छन्। महेन्द्रलाई १५२० जनाको समूहमा आएका हतियारधारी समूहले आक्रमण गरेर घाइते बनाएका थिए। गम्भीर घाइते महेन्द्रको वीरगंजमा उपचारको क्रममा असोज २२ गते मृत्यु भएको थियो। मृतकको शव अहिले पनि वीरगंजमै छ। प्रदर्शन गर्न आएका कार्यकतालाई सम्बोधन गर्दै प्रतिनिधि सभा सांसद डा अमरेश कुमार सिंह। तस्बिर : सुनिल ठाकुर"
कोरोनाले सुनुवाइ प्रभावित : वामदेव मुद्दाको किनारा दसैंपछि,"काठमाडौं : सर्वोच्च अदालतका न्यायाधीश र कर्मचारीमा कोही हाइसोलेशन त कोही क्वरेन्टिनमा हुँदा मुद्दाको सुनुवाइ प्रभावित भएको छ । कोरोना भाइरस (कोभिड१९) संक्रमणले न्यायाधीश आइसोलेशनमा हुँदा संवैधानिक इजलास गठन हुन सकेको छैन । संवैधानिक इजलास गठन हुन नसक्दा नेकपा उपाध्यक्ष वामदेव गौतमको राष्ट्रियसभामा मनोनयनविरुद्ध परेको रिटको सुनुवाइ दसैंपछि मात्र हुने देखिएको छ । गौतमविरुद्धको रिट हेर्दाहेर्दैमा छ । पेसी तय भएपनि न्यायाधीश आइसोलेशनमा हुँदा सर्वोच्चमा संवैधानिक इजलास गठन हुन सकेको छैन । हरेक बुधबार र शुक्रबार संवैधानिक इजलास गठन हुन्छ । दसैं बिदा हुनुअघि शुक्रबार संवैधानिक इजालास गठन भए पनि दुई पक्षीय वकिलले बहस गर्न बाँकी भएकाले मुद्दाको टुंगो लाग्न सम्भव छैन । धेरै न्यायाधीश आइसोलेशन र क्वारेन्टिनमा भएकाले बुधबार चारजना न्यायाधीश मात्र उपस्थित भए । बुधबार एउटा संयुक्त र दुई एकल इजलास गठन भएका छन् । हिन्दुहरुको विशेष पर्व दसैंको घटस्थापना शनिबार हो । त्यसपछि देशभरका न्यायालयमा सार्वजनिक बिदा हुन्छ । त्यसपछि भने बन्दी प्रत्यक्षीकरणको निवेदन सुनुवाइका लागि अदालत आंशिक खुल्छन् । यसअघिको अन्तरिम आदेशका कारण अर्को सुनुवाइबाट नेता गौतमको राष्ट्रियसभा यात्राको टुंगो लाग्नेछ । अन्तरिम आदेशबारे टुंगो नलाग्दासम्म वामदेवले कुनै जिम्मेवारी पाउने छैनन् । कोरोना संक्रमणले प्रभावित भएको न्यायालयमा सर्वोच्चले जेठ २३ गतेदेखि मुद्दा प्रक्रियामा खुकुलो गर्दै मुद्दा दर्ता तथा सुनुवाइ अघि बढाउँदै आएको थियो। त्यसपछि सबै प्रकारका मुद्दा हेरिँदै आएको थियो। २०७६ चैत ९ गतेअगावै म्याद थाम्ने अवधि व्यतीत भएका मुद्दामा पनि सर्वोच्चले कारबाही अघि बढाएको थियो। त्यसअनुसार मुद्दाका पक्षले तारिख छाडेर गत चैत ९ गतेअघि नै म्याद थाम्ने थमाउने, म्याद गुज्रेका मुद्दामा पनि सेवाग्राहीले न्याय प्राप्तिको सुविधा पाउँदै आएका थिए। गत जेठ १५ गतेको बृहत् पूर्ण इजलासले संकटको बाधा अड्काउ फुकाउँदै सबै अदालत र न्यायाधीकरणमा सम्भाव्यता हेरी मुद्दाको प्रक्रियाको व्यवस्थापन र सुनुवाइ अघि बढाउन बाटो खोलेपछि सामान्य अवस्थामा पुगेकै बेला चार महिनापछि आएर फेरि अन्योल पैदा भएको छ। यस अगाडि सर्वोच्चको संवैधानिक इजलासमा वामदेवको तर्फबाट पूर्व महान्यायाधीवक्ता एवम् वरिष्ठ अधिवक्ता प्राडायुवराज संग्रौला, वरिष्ठ अधिवक्ता रमनकुमार श्रेष्ठ, शेरबहादुर केसी, राघवलाल वैद्यलगायतले बहस गरेका थिए। वामदेव मुद्दामा बहस बाँकी नै भएकाले अर्को सुनुवाइका लागि आजलाई पेशी तोकिएको थियो। अब वामदेव र सरकारका कानुन व्यवसायीको बहस पैरवी सकिएपछि रिट निवेदकका कानुन व्यवसायीले जवाफी बहस गर्नेछन्। दुवै पक्षको बहस सकिएपछि मात्र मुद्दाको निर्णय हुनेछ। अधिवक्ता दिनेश त्रिपाठी र बद्रीराज भट्टले सर्वोच्च अदालतमा दायर गरेको दुई वटा रिट उपर असोज ७ गते न्यायाधीश आनन्दमोहन भट्टराईको इजलासले सांसदको हैसियतमा कुनै काम कारबाही नगर्न अन्तरिम आदेश दिएको थियो। वामदेवको मुद्दा प्रधानन्यायाधीश चोलेन्द्रसमशेर राणासहित न्यायाधीश दीपककुमार कार्की, हरिकृष्ण कार्की, विश्वम्भरप्रसाद श्रेष्ठ र ईश्वरप्रसाद खतिवडा रहेको संवैधानिक इजलासमा छ। २०७४ सालको प्रतिनिधिसभा चुनावमा बर्दिया क्षेत्र नम्बर २ मा पराजित गौतम शीतल निवासको बाटो हुँदै माननीय बनेका हुन्। प्रतिनिधिसभाको चुनावमा गौतम नेपाली कांग्रेसका उम्मेदवार संजयकुमार गौतमसँग ७५३ मतले पराजित भएका थिए। संजयले ४४ हजार ८२९ मत ल्याउँदा गौतमले ४४ हजार ७६ मत मात्र ल्याएका थिए। अढाई वर्षअघिको पराजयलाई पन्छाउँदै गौतम शीतल निवासको बाटो हुँदै माननीय बनेका हुन्। राष्ट्रपति विद्यादेवी भण्डारीले संविधानको धारा ८६ को उपधारा (२) को खण्ड (ख) बमोजिम सरकारको सिफारिसमा गौतमलाई राष्ट्रियसभा सदस्यको रुपमा मनोनित गरेकी थिइन्।राष्ट्रपति भण्डारीले मनोनित गरे लगत्तै राष्ट्रियसभाका अध्यक्ष गणेशप्रसाद तिमिल्सिनाले सिंहदरबारमा गौतमलाई पद तथा गोपनीयताको शपथ गराएका थिए। सरकारले गौतमलाई राष्ट्रियसभामा सिफारिस गर्ने निर्णय गरेको जानकारी प्रधानमन्त्री केपी ओलीले भदौ १८ गतेको नेकपा सचिवालय बैठकमा गराएका थिए। वामदेवको मनोनयन विवाद अदालतमा पुगेपछि मन्त्रिमण्डल पुनर्गठनसमेत त्यसले प्रभावित गरेको छ।"
त्रिपालमा दुर्गमका प्रहरी,"सुर्खेत : दिनदिनै जाडो बढ्दै छ। तर न गतिलो भवन छ न त सुरक्षित बस्ने ठाउँ। हिमाली जिल्ला डोल्पामा कार्यरत प्रहरी भने त्रिपालमुनि रात बिताउन बाध्य छन्। नागरिकको सुरक्षाका लागि खटिएका प्रहरीको बसाइ असुरक्षित छ। दुई महिनादेखि जिल्ला प्रहरी कार्यालय डोल्पामा कार्यरत ४४ जना प्रहरी त्रिपाल टाँगेर बसेका छन्। बस्ने भवन नहुँदा आफूहरू असुरक्षित हुनु परेको त्यहाँका प्रहरी बताउँछन्। डोल्पाका प्रहरी नायब उपरीक्षक नारायण रञ्जितकारले भने, एक सय चार जना प्रहरी कार्यरत छन्। भवन नहुँदा आधालाई त्रिपाल टाँगेर बसालेका छौं। डोल्पामा कात्तिकदेखि अत्यधिक चिसो बढ्ने भएकाले त्रिपालका राखिएका प्रहरीलाई व्यवस्थित गर्ने चुनौती थपिएको छ। डोल्पा मात्र होइन, कर्णालीका अधिकांश प्रहरी युनिटको आफ्ना भवन छैनन्। हिमाली र दुर्गम क्षेत्रका प्रहरीलाई भरपर्दो बासस्थानको समस्या छ। भवन अभावमा प्रहरी भत्किएका घर, त्रिपाल, खाद्यान्नका गोदाम, विद्यालय र सार्वजनिक भवनमा रात बिताउँछन्। डोल्पामा जिल्ला प्रहरी कार्यालयसहित २६ वटा प्रहरीका युनिट छन्। तर अहिलेसम्म तीनवटामा मात्रै भवन छन्। तीमध्ये १८ वटा प्रहरी युनिट विद्यालय, स्वास्थ्य चौकी, खाद्यान्नका गोदाम र गाउँपालिकाका भवनमा बसेका छन्। चिसो र सुरक्षित भवन नहुँदा प्रहरी माथिल्लो डोल्पा, हुम्ला र मुगुका उच्च भेगमा ६ महिना मात्रै बस्छन्। माथिल्लो डोल्पामा त सुविधायुक्त भवन नै छैनन्, हिँउदमा ज्यान जोगाउनै गाह्रो हुन्छ, डीएसपी रञ्जितकारले भने, चिसो थेग्ने भवन नहुँदा त्यहाँ प्रहरीको उपस्थिति ६ महिना मात्रै हुन्छ। त्यस्तै जाजरकोटको कुशे गाउँपालिका८ पैंकको प्रहरी चौकीको अवस्था पनि दयनीय छ। वर्षाले प्रहरी भवन भत्किएको छ। भवन भत्किएपछि खान, बस्न र सुत्न कठिनाइ भएको चौकीका इन्चार्ज मायालाल बुढाले बताए। कर्णाली प्रदेशमा विभिन्न स्थानमा प्रहरीका १ सय ९४ वटा युनिट छन्। अहिलेसम्म ६० वटा युनिटमा रहेका प्रहरीले मात्र आफ्नै भवनमा बस्न पाएका छन्।"
जेलमा कोरोना संक्रमणको उच्च जोखिम,"काठमाडौं : कैदीबन्दीलाई कोचाकोच राखिएका कारण जेलहरूमा कोरोना भाइरस संक्रमणको जोखिम उच्च देखिएको छ। देशभरका जेलमा क्षमताभन्दा ६ हजार कैदीबन्दी बढी रहेको राष्ट्रिय मानवअधिकार आयोगको अनुगमनले देखाएको छ। मुलुकभरका ७० वटा जेलमा २४ हजार १ सय ६३ कैदीबन्दी कोचाकोच रहेको भेटिएको छ। आयोगका सदस्य सुदीप पाठकको नेतृत्वमा बागमती प्रदेश कार्यालयसमेत संलग्न अनुगमन टोलीले यही असोज १५ गतेसम्म अनुगमन गरेको थियो। ५ सय ६२ कैदीबन्दी कोरोना संक्रमित भई उपचाररत रहेको आयोगले जनाएको छ। १ सय ४६ जना कोरोनामुक्त भएका छन्। देशभरका जेलमा रहेका कैदीबन्दीमध्ये १ हजार ४ सय ५२ जनामा रुघाखोकी र ज्वरो देखिएपछि पीसीआर परिक्षण गरिएको थियो। तीमध्ये ७ सय ४५ जनाको रिपोर्ट पोजिटिभ देखिएको थियो। कोरोनाका कारण जगन्नाथ देवलस्थित केन्द्रीय कारागारमा ६ र बाँकेमा १ जनाको मृत्यु भएको छ। सिरहा जेलमा रहेका ४ सय ८६ जनाको उपचार चलिरहेको छ। यस्तै सदरखोर डिल्लीबजारका ३१ र सुनसरीमा २० जना उपचाररत छन्। केन्द्रीय कारागारमा ५९ जना संक्रमणमुक्त भएका छन् भने ३ जना अझै उपचाररत छन्। यसअघि केन्द्रीय कारागार, बाँके, सुनसरी, सिरहा, पर्सा कारागारमा सुरक्षार्थ खटिएका प्रहरी र जेल प्रशासनका कर्मचारीमा कोभिड संक्रमण देखिएको थियो। त्यसपछि कैदीहरूले आफ्नो जर्जर अवस्था दर्शाउँदै आयोगसमक्ष जीवनरक्षाका लागि पहल गरिदिन आग्रहसमेत गरेका थिए। आयोगले एक महिनाअघि नै देशभरका जेलरलाई परिपत्र गर्दै नयाँ कैदी बन्दीलाई छुट्टै राख्ने व्यवस्था गर्न ध्यानाकर्षण गराएको थियो। तर अहिलेसम्म स्थितिमा सुधार आएको छैन। आयोगको अनुगमनबाट जेलमा क्षमताभन्दा अधिक कैदीबन्दी रहेको पाइयो। उच्च सावधानी अपनाएको देखिएन, अनुगमनमा संलग्न आयोगको वागमती कार्यालयका सहसचिव यज्ञ अधिकारीले अन्नपूर्णसँग भने, दूरी पनि कायम भएको छैन। ज्येष्ठ नागरिक र दीर्घरोगीहरू थप जोखिममा परेका छन्। अधिकारीले सर्वोच्च अदालतले गत साउन १९ गते सजाय निर्धारण ऐनको व्यवस्थाअनुसार सामान्य अपराधमा कम सजाय तोकिएका कैदीलाई खुल्ला कारागारको सुविधा दिन भएको आदेश पनि कार्यान्वयन नभएको बताए। यसअघि महान्यायाधिवक्ताको कार्यालयले ३७ जिल्लाका जेलको अनुगमन गरेको थियो। अनुगमनबाट अधिकांश जेल र प्रहरी हिरासत कक्षमा समेत घाम र उज्यालोको अभाव रहेको, हावा खेल्ने भ्यान्टिलेसन नरहेको, साना झ्याल रहेको, साँघुरा कोठा, चर्पी र नुहाउने कक्ष अपर्याप्त रहेको औंल्याइएको थियो। यस्तै, अधिकांश कारागारमा स्वास्थ्यकर्मीसमेत नरहेको तथा कैदी र थुनुवाको नियमित स्वास्थ्य परीक्षण नगराइएको भन्दै गृह मन्त्रालयलाई तत्काल सुधारका कदम चाल्न सुझाइएको थियो।"
सप्तरीमा थप ४ जनामा कोरोना संक्रमण,राजविराज : सप्तरीमा जिल्ला प्रशासन कार्यालयका नायव सुब्बासहित ४ जना नयाँ कोरोना संक्रमित थपिएका छन् । जिल्ला प्रशासन कार्यालयको प्रतिलिपी फाँटका सुब्बालाई संक्रमण देखिएको हो। २७ वर्षीय उनी राजगढ गाउँपालिका१ का बासिन्दा हुन्। अन्य संक्रमित हुने तीनजना कोरोना संक्रमणबाट मृत्यु भएका पुरुषको परिवारका हुन् । असोज ८ गते मृत्य भएका ६८ वर्षीय पुरुषको २ छोरा र १ नातीमा बुधबार कोरोना संक्रमण देखिएको परिवारका सदस्यले बताएका छन् । मृतकका छोराहरु राजविराज नगरपालिका७ का ३२ र ४० वर्षीय तथा नाती (छोरीका छोरा) राजविराज नगरपालिका९ का २५ वर्षीय पुरुषमा कोरोना संक्रमण देखिएको परिवारले जानकारी दिएको छ । मृतकका जेठा नाती (छोरीका छोरा) राजविराज९ का २८ वर्षीय पुरुषमा पुनः संक्रमण देखिएको छ । असोज ८ गते मृत्यु भएका ६८ वर्षीय पुरुष र सिडिओ कार्यालयमा कार्यरत उनका जेठा नाती (छोरीका छोरा) २८ वर्षीय पुरुषको भदौ २८ गते कोरोना संक्रमण पुष्टि भएको थियो । होम आइसोलेसनमा बसेका २८ वर्षीय पुरुषको एक महिनासम्म रिपोर्ट पोजिटिभ आएपछि परिवारमा चिन्ता बढेको छ ।
सप्तरीमा कोरोना संक्रमित पुरुषको मृत्यु,राजविराज : सप्तरीमा थप एक जना कोरोना संक्रमितको उपचारका क्रममा मृत्यु भएको छ। राजगढ गाउँपालिका६ का ५९ वर्षीय पुरुषको प्रादेशिक अस्पताल जनकपुरधाममा मृत्यु भएको स्वास्थ्य कार्यालय सप्तरीका निमित्त प्रमुख दुनियालाल यादवले जानकारी दिए। छातीमा समस्या देखिएपछि उपचारार्थ प्रादेशिक अस्पताल जनकपुरधाममा भर्ना भएका उनको उपचारका क्रममा मृत्यु भएको राजगढ गाउँपालिका६ का वडा अध्यक्ष कमलदेव यादवले जानकारी दिए। उनको असोज १६ गते स्वाब संकलन गरी पीसीआर परीक्षण गरिएकोमा असोज १७ गते कोरोना संक्रमण पुष्टि भएको राजगढ गाउँपालिकाका स्वास्थ्य संयोजक रामचन्द्र यादवले बताए। नेपाली सेनाले राति ११ बजे मृतकको गाउँमै शव व्यवस्थापन गरेको स्वास्थ्य कार्यालयका निमित्त प्रमुख यादवले जानकारी दिए। योसँगै सप्तरीमा कोरोना संक्रमणबाट मृत्यु हुने २२ जना पुगेका छन्। संक्रमित हुनेको सङ्ख्या १ हजार ४ सय ५५ पुगेको स्वास्थ्य कार्यालय सप्तरीले जनाएको छ। जसमा १ हजार १२९ जना निको भएका छन्।
सांसद पहाडीको निधन,"काठमाडौं : नेपाल कम्युनिस्ट पार्टी (नेकपा) की सांसद सानु शिवा पहाडीको निधन भएको छ। नेकपाको तर्फबाट प्रतिनिधिसभा सदस्य रहेकी सांसद शिवाको बुधबार उपचारका क्रममा काठमाडौंको मेडिकल कलेजमा निधन भएको हो। स्वास्थ्यमा समस्या देखिएपछि उनी केही दिनअघि मेडिकल कलेजमा भर्ना भएकी थिइन्। पहाडीको निधनप्रति प्रधानमन्त्री केपी शर्मा ओलीले दु:ख व्यक्त गरेका छन्। 'हाम्रो पार्टी नेकपाका तर्फबाट प्रतिनिधिसभा सदस्य, संस्कृतिकर्मी सानु शिवा पहाडीको असामयिक निधन भएकोमा दुःख लागेको छ । उहाँप्रति भावपूर्ण श्रद्धाञ्जली अर्पण गर्दै शोकसन्तप्त आफन्त र परिवारजनमा गहिरो समवेदना व्यक्त गर्दछु', प्रधानमन्त्रीले भनेका छन्। यस्तै संस्कृति, पर्यटन तथा नागरिक उडययनमन्त्री योगेश भट्टराईले पनि पहाडीको निधनप्रति दु:ख व्यक्त गरेका छन्। उनले सामाजिक संजाल फेसबुकमा लेखेका छन्, 'ताप्लेजुङ् जस्तो दुर्गम् तथा बिकट जिल्लामा जन्मिएर कलिलो उमेरदेखि नै जनपक्षीय सांस्कृतिक अभियानमा सामेल भएर नेपाली समाजको रुपान्तरणमा महत्वपूर्ण योगदान पुर्याउनु भएकी दिदी सानु सिवा जो मेरा अत्यन्तै हितैसी ईलामेली दाइ डम्बर पहाडीको जीवन सङ्गीनी अनि हाम्रो पार्टी नेकपाका तर्फबाट प्रतिनिधि सभा सदस्य, संस्कृतिकर्मी कमरेड सानु शिवा पहाडीको निधनबाट दु:ख लागेको छ। वहाँप्रति हार्दिक श्रद्धाञ्जली व्यक्त गर्दै डम्बर दाइसहित ताप्लेजुङ् र ईलामसँग सम्बन्धित शोकाकूल परिवारजनमा समवेदना प्रकट गर्दछु।'"
कोरोना कहर : पढाइ के हुन्छ ?,"काठमाडौं : कोरोना भाइरस संक्रमण त्रासका कारण अपनाइएको शिक्षाको वैकल्पिक विधि प्रभावकारी नबन्दा विद्यालयदेखि विश्वविद्यालय तहसम्मको पठनपाठन भद्रगोल बनेको छ। शिक्षा मन्त्रालय र विश्वविद्यालय नेतृत्वले स्पष्ट योजना बनाउन नसक्दा अभिभावक तथा विद्यार्थी शैक्षिक भविष्यप्रति चिन्तित देखिएका छन्। केही विद्यालयले लकडाउनकै अवधिमा पनि वैकल्पिक माध्यमबाट राम्ररी विद्यार्थीलाई पढाएका थिए। मन्त्रालयले लकडाउन हटेपछि वैकल्पिक विधिको पढाइलाई अनिवार्य बनाए पनि बहाना बनाएर जिम्मेवारीबाट पन्छिन खोज्ने थुप्रै विद्यालयमा पढाइ हुन सकेको छैन। विद्यार्थीको सिकाइ अवरुद्ध भएका विद्यालयबारे मन्त्रालयअन्तर्गत रहेको शिक्षा तथा मानव स्रोत विकास केन्द्रले अध्ययन गरिरहेको छ। सरकारले शैक्षिक सत्र खेर जान नदिन चैतभित्रै पढाइ सकेर अन्तिम परीक्षा लिने निर्णय गरिसकेको छ। यो अवस्थाले पढ्न पाउने र नपाउने विद्यार्थीबीच खाडल खडा गरेको छ। यसबाट चैतभित्र पढाइ सकेर परीक्षा लिइसक्ने सरकारी योजना सफल नहुने देखिन्छ। असल अभ्यास गर्न उत्सुक विद्यालयले लकडाउनमा पनि बहाना नबनाई विद्यार्थीको सिकाइलाई निरन्तरता दिएका थिए। चाहना नै नगर्ने विद्यालयलाई अहिले पनि कोरोना महामारीले छोइरहेको छ। मैले अध्ययन गर्दा दोलखामा केही विद्यालयले टेलिफोनबाट विद्यार्थीलाई सम्पर्क राखेर पढाउन थालेका छन्। कपिलवस्तुका विद्यालयले विद्यार्थीलाई बारअनुसार समूह बनाएर पढाइरहेका छन्। उनीहरूले बिहान ८ बजेदेखि नै पढाउन थालेका छन्, शिक्षाविद् विद्यानाथ कोइरालाले भने, लमजुङमा एक विद्यालयले पनि यसरी नै पढाइरहेको छ। तर, सँगै रहेको अर्को विद्यालयले विभिन्न बहाना बनाएर पढाइलाई निरन्तरता दिन सकेको छैन। यस्तो असमान व्यवस्थाले विद्यार्थी र अभिभावकमा मानसिक तनाव सिर्जना गर्ने कोइरालाको भनाइ छ। मन्त्रालय तथा मातहतका निकायका कमजोरीका कारण यो अवस्था आएको हो। विद्यालय तहसम्मको शिक्षाको अधिकार पाएका स्थानीय तह पनि पढाइ र विद्यार्थीको भविष्यप्रति गम्भीर देखिएका छैनन्। काठमाडौंका चन्द्रागिरि, तारकेश्वरलगायत नगरपालिकाले विद्यार्थीलाई भौतिक दूरी कायम गर्दै समूहमा बोलाएर पढाउन थालेका छन्। उपत्यकाबाहिरका विद्यालयमा पनि यो पद्धति अपनाइएको छ। स्याङ्जाको फेदीखोला गाउँपालिकाले प्रत्येक विद्यालयमा वाईफाई व्यवस्था गरिदिएको छ। विद्यार्थी भाग लगाएर शिक्षकको जिम्मा लगाइदिएका छन्। पढाइबाट भाग्ने विद्यालयहरू कहिले क्वारेन्टाइन त कहिले संक्रमण फैलिएको बहाना बनाएर बसिरहेका छन्। त्रिपुरेश्वरस्थित विश्व निकेतनका प्रधानाध्यापक हेरम्बराज कँडेलले अनलाइन, रेडियो, टीभी तथा पाठ्यपुस्तक उपलब्ध गराएर पढाइरहेको जानकारी दिए। यतिले पनि नपुगेर शिक्षकलाई पाँच सय रुपैयाँको रिचार्ज कार्ड दिएर विद्यार्थीलाई नियमित निगरानी राख्न निर्देशन दिइएको प्रधानाध्यापक कँडेलले बताए। अभिभावक महासंघका अध्यक्ष सुप्रभात भण्डारीले पढाइ व्यवस्थित गर्ने सन्दर्भमा शिक्षा मन्त्रालय र मातहतका नेतृत्व असफल भएको आरोप लगाए। विद्यालय तहमा कक्षा १ देखि १० सम्म मात्रै ६० लाखभन्दा बढी विद्यार्थी छन्। शिक्षा विकास तथा मानव स्रोत केन्द्रका महानिर्देशक वैकुण्ठ अर्यालले वैकल्पिक माध्यमको पढाइ भनिए पनि कति प्रभावकारी छ भन्ने विषयमा अस्पष्ट रहेको बताए। सबै विद्यार्थी स्कुल आऊ, किताब लगेर पढभन्दा त आउँदैनथे। अहिले त वैकल्पिक माध्यम भनिएको छ। कतिको पहुँचमा रेडियो, टीभी नै छैन। कतिको हातमा मोबाइल भए पनि स्मार्ट मोबाइल छैन होला, महानिर्देशक अर्यालले भने, अहिलेकै अवस्थालाई विश्लेषण गरेर भन्नुपर्दा प्रभावकारी भयो भन्न सकिँदैन। तर सकारात्मक वा नकारात्मक वास्तविकता जे भए पनि स्पष्ट अध्ययन चाहिँ गर्छौं। कहिले हुन्छ १२ को परीक्षा ? पूर्ववत् तालिकाअनुसार गत वैशाखमा हुनुपर्ने कक्षा १२ को परीक्षा अन्योलमा परेको छ। परीक्षा कसरी कहिले सञ्चालन गर्ने निर्णय नहुँदा चार लाखभन्दा बढी विद्यार्थी मानसिक तनावमा छन्। विद्यालयको आन्तरिक मूल्यांकनबाट एसईई सम्पन्न भइसकेको छ। सरकारले कक्षा ११ को परीक्षा पनि सम्बन्धित विद्यालयले नै लिन पाउने निर्णय गरेको छ। सोही निर्णयका आधारमा ११ को परीक्षा नदिएका विद्यार्थीले कक्षा १२ पढ्न थालिसकेका छन्। कक्षा १२ को परीक्षा पर्खाइमा रहेकाहरू भने अन्योलमै छन्। राष्ट्रिय परीक्षा बोर्डले परीक्षा होम सेन्टरमै सञ्चालन गर्ने प्रस्ताव मन्त्रालयमा पठाएको थियो। उक्त प्रस्तावमा ४० अंकको परीक्षा लिखित हुने, ४० अंक कक्षा ११ को नतिजाका आधारमा दिने र २० अंक विषय शिक्षकले दिन पाउने उल्लेख थियो। मन्त्रालयले उक्त प्रस्ताव प्रधानमन्त्री तथा मन्त्रिपरिषद् कार्यालयमा पठाए पनि निर्णय भएको छैन। माथिबाट निर्णय भएपछि मात्रै हामीले कार्यान्वयन प्रक्रियामा लैजाने हो। तर अब जस्तो निर्णय भए पनि छठअघि परीक्षा हुन सक्दैन, बोर्डका परीक्षा नियन्त्रक कृष्ण शर्माले भने, बेलैमा परीक्षा भएन भने उनीहरूले समयमा स्नातक तह भर्ना हुन पाउँदैनन्। विश्वविद्यालय अलमलमै त्रिभुवन विश्वविद्यालयले लकडाउनका कारण रोकिएको परीक्षा सञ्चालन गर्न पटकपटक प्रयास गरे पनि सकेको छैन। स्नातक र स्नातकोत्तर तहका सेमेस्टर प्रणालीका परीक्षा दसैंअघि नै गर्ने तयारी थियो। तर, कुन शैलीबाट लिने भन्ने अन्योल हुँदा परीक्षा अनिश्चित बनेको छ। पढाइको हालत पनि उस्तै छ। सेमेस्टर प्रणालीका पढाइ जेनतेन अनलाइनबाट भइरहे पनि वार्षिक प्रणालीका विद्यार्थी पढाइबाट वञ्चित भएका छन्। आफ्ना विद्यार्थी कहाँ के गरिरहेका छन् भन्ने विवरणसमेत उतार्न नसकेको आरोप लाग्यो। त्यसपछि गत महिना विश्वविद्यालयले सार्वजनिक सूचना गरेर र अन्य सरकारी निकायसँग समन्वय गरेर विद्यार्थी विवरण उपलब्ध गराउन भनेको थियो। त्रिविका शिक्षाध्यक्ष प्राध्यापक डा शिवलाल भुसालले सम्बन्धित क्याम्पसले आफूअनुकूल विद्यार्थीलाई अनलाइनबाट पढाइरहेको बताए। तर, कति विद्यार्थी पढिरहेका छन् र कति सम्पर्कबाहिर छन् भन्ने मा त्रिवि अनभिज्ञ छ। चासो गर्ने विद्यार्थीहरूले पढिरहेका छन्, भुसालले भने, चासै नदिनेलाई त हामीले मात्रै केही गर्न सक्दैनौं। त्रिविमा उच्च शिक्षाका ८० प्रतिशत विद्यार्थी पढ्छन्। शिक्षाविद् कोइरालाले अब पनि समस्या छ भनेर बस्न नहुने बताए। समस्या त जता पनि छ। अब समाधान कसरी गर्ने भन्नेतर्फ लाग्नुपर्छ, उनले भने, विद्यार्थीले के काम गर्छन् त्यही हेर्नुपर्छ। त्यहीबाट पढाउनुपर्छ। हरेक विषयलाई व्यावहारिक रूपमा पढाउने बानी बसाल्नुपर्छ। बहाना बनाएर नपढाउनेलाई शिक्षा मन्त्रालय र विश्वविद्यालयका पदाधिकारीले समात्न सक्नुपर्छ। उनले राज्य सञ्चालनमा संलग्नहरूको मालिक प्रवृत्तिका कारण समस्या निम्तिएको आरोप लगाए। पूर्वाञ्चल विश्वविद्यालयले कोरोना प्रभावन नहट्ने देखेर केही विषयको परीक्षा अनलाइनबाटै सञ्चालन गरिरहेको छ। सुदूरपश्चिमाञ्चल र मध्यमाञ्चल विश्वविद्यालयले पनि पढाइ र परीक्षा कसरी सञ्चालन गर्ने भन्ने छलफल गरिरहेका छन्। पोखरा, नेपाल संस्कृत र कृषि तथा वन विश्वविद्यालयमा झन्डै एक वर्षको रिक्ततापछि उपकुलपति नियुक्त भएका कारण पढाइ र परीक्षाबारे निर्णय भएको छैन।"
"शव नबुझिकन फर्किए आफन्त, पाठेघरको शल्यक्रिया भन्दै आन्द्रा काटेको आरोप","विराटनगर : विराटनगरको नोबेल शिक्षण अस्पतालमा शल्यक्रियाका क्रममा मृत्यु भएकी एक महिलाको शव बुझ्न आफन्त र परिवारका सदस्यले अस्वीकार गरेका छन् । पाठेघरको ट्यूमरको सोमबार शल्यक्रिया गरिएकी सोलुखुम्बु नोचासल्यान४ की ३५ वर्षीय तारादेवी भट्राईको मृत्यु भएको जानकारी अस्पतालले मंगलबार बिहान आफन्तलाई दिएको थियो । चिकित्सकको लापरबाहीका कारण मृत्यु भएको भन्दै आफन्त र परिवारका सदस्य कारबाहीको माग राख्दै शव जिम्मा नलिइकन गएका छन् । उनीहरुले अस्पताल अगाडि नाराबाजी र प्रदर्शन पनि गरे । तारादेवीका श्रीमान ओम भट्टराईले सोमबार शल्यक्रिया गर्ने समय तय भएपछि पीसीआर परीक्षण गर्दै आइतबार श्रीमतीलाई अस्पताल भर्ना गरिएको बताए । उनका अनुसार सोमबार बिहान ९ बजेतिर शल्यक्रियाका लागि अप्रेशन थिएटरमा लगिएको थियो । 'करिब एक घण्टापछि शल्यक्रिया सफल भयोभन्दै बिरामीलाई आइसीयूमा राख्न लगियो,' ओमले भने, 'शल्यक्रियापछि बाहिर निकाल्दा श्रीमतीको अवस्था सामान्य थियो ।' पाठेघरको शल्यक्रिया गर्दा आन्द्राको ट्यूमर देखिएकाले पाठेघर र ट्यूमरनै फालेको कुरा चिकित्सकले बताएपछि आफूले धन्यवाद दिएको उनले सम्झिए । आइसीयूमा रहेकी श्रीमतीको रगत नरोकिएकाले पुनः अर्को पटक पनि शल्यक्रिया गर्नुपर्ने भन्दै चिकित्सकले बेलुका अप्रेशन थिएटरतिर लिएर गएको उनको भनाइ छ । करिब आधा घण्टापछि आत्तिएको अवस्थामा रहेका चिकित्सकले भेन्टिलेटरमा लैजानुपर्ने भयो भन्दै अचेत अवस्थामा अक्सिजनसहित अप्रेशन थिएटरबाट बाहिर निकालेको उनले बताए । 'सुरुमा हामीलाई बिरामीको अवस्था राम्रै छ भनियो,' ओमले भने, 'एक्कासि बिहान मृत्यु भयोभन्ने खबर आयो ।' ट्यूमर निकाल्ने वहानामा चिकित्सकले बिरामीको आन्द्रा काटिदिएको आफन्तको आरोप छ । 'पाठेघरको शल्यक्रिया भनेर लगिए पनि हामीलाई जानकारी नदिइकन श्रीमतीको आन्द्रा काटिएको पाइयो,' ओमको दाबी थियो, 'अस्पताल र चिकित्सकको लापरबाहीले श्रीमती गुमाउनु पर्यो ।' विराटनगरको नोबेल शिक्षण अस्पताल । मृत्युपछि उपचारमा लापरबाही गर्ने चिकित्सकलाई कारबाहीको माग गर्दै शव जिम्मा नलिएको उनले सुनाए । कारबाही नभएसम्म र शल्यक्रियामा भएका गल्तीको स्पष्ट जानकारी दिएर अस्पतालले कमजोरी स्वीकार नगरेसम्म शव नबुझ्ने ओमले बताए । यसैबीच मृत्युको विषयमा मंगलबार दिउँसो छलफल गर्ने भने पनि अस्पताल प्रशासनले वास्ता नगरेको आफन्तको गुनासो छ । शल्यक्रियामा सहभागी स्त्रीरोग विशेषज्ञ प्रा डा गेहनाथ बरालका अनुसार मृतक महिलाको पाठेघरमा तेस्रो चरण (स्टेज थ्री) को क्यान्सर भइसकेको थियो । पाठेघरको साइडबाट फैलिएको क्यान्सर पिसाब थैली र आन्द्रासम्म पुगेका कारण शल्यक्रिया गरिए पनि बिरामीलाई बचाउन नसकिएको उनको भनाइ छ । 'सिटी स्क्यान गर्दा पाठेघरमा ट्यूमर थियो । पछि परीक्षणका क्रममा क्यान्सर देखियो,' प्रा डा बरालले भने, 'त्यसपछि क्यान्सरकै हिसाबमा शल्यक्रिया गर्दै ट्यूमर फ्यालियो । तर ट्यूमरभित्र तीन लिटर रगत जमेको पाइएपछि हामीनै आश्चर्यमा पर्यौं । फुट्न सुरु भएर ट्यूमरबाट अलिअलि रसाएर रगत पेटसम्मै आइपुगेको उनको भनाइ छ । 'शल्यक्रियाका लागि समयमा नल्याइएकाले बिरामीलाई बचाउन सकिएन,' उनले भने, 'अझ् दुईचार दिन ढिलो भएको भए अस्पताल पनि आइपुग्ने अवस्था थिएन ।' प्राडा बरालले शल्यक्रियापछि ट्यूमरमा जम्मा भएको धेरै रगत एकै पटक बाहिर निस्कँदा बिरामीको अवस्था गम्भीर बनेको बताए । बिरामीलाई बचाउनका लागि धेरै मेहनत गर्दै सात पिन्टसम्म रगत चढाइयो, 'उनले भने, 'तरपछि शरीरका अंगहरुले काम नै गर्नै छाडे ।' पछि मुटुको चाल कम हुँदै गएर बिरामीको मृत्यु भएको उनको भनाइ छ । 'ट्यूमर पाठेघरको साइड हुँदै पिसाब थैली र आन्द्रासँग पनि जोडिएका कारण त्यहाँबाट छुट्याउने काम चैं गरिएको हो,' बरालले भने, 'तर शल्यक्रिया गर्दा आन्द्रानै काटिएको कुरा चाहिँ सही हैन ।' उनले अस्पतालमा साताको दुईवटा क्यान्सरको शल्यक्रिया गर्ने गरिएको बताउँदै कुनैकुनै शल्यक्रियामा जटिलता आउनु स्वभाविक रहेको सुनाए ।"
"भक्तपुरमा कोरोना : ११७ प्रतिशत जनसंख्यामा संक्रमण, ११७ प्रतिशत मृत्युदर",भक्तपुर : भक्तपुरको कूल जनसंख्याको ११७ प्रतिशतलाई कोरोना संक्रमण भएको छ । त्यस्तै कोरोना भाइरस संक्रमणबाट भएको मृत्यु दर पनि ११७ प्रतिशत नै रहेको छ । २०६८ सालको जनगणनाअनुसार भक्तपुरको जनसंख्या ३ लाख ४ हजार ६ सय ५१ रहेको छ । जसअनुसार ११७ प्रतिशत अर्थात ३ हजार ५ सय ७८ जनालाई कोरोना पुष्टि भएको हो । जसमा २ हजार ४८ पुरुष र एक हजार ५ सय ३० महिलालाई कोरोना संक्रमण भएको हो । त्यस्तै कूल संक्रमितको ११७ प्रतिशत अर्थात ४२ जना कोरोना संक्रमितको मृत्यु भएको छ । स्वास्थ्य कार्यालय भक्तपुरले मंगलबारसम्म भक्तपुरका ३० पुरुष र १२ महिला गरी ४२ जनाको मृत्यु भएको जनाएको हो । भक्तपुरको क्षेत्रफलको आधारमा एक वर्गकिलोमिटरभित्र ३० जना संक्रमित रहेका छन् । केन्द्रीय तथ्यांक विभागका अनुसार भक्तपुर जिल्लाको कूल क्षेत्रफल एकसय १९ वर्ग किमि रहेको छ । यस हिसाबले भक्तपुरका एक संक्रमितले करिब १६ वर्ग मिटर ओगट्छ । कोरोना भाइरस संक्रमणबाट जोगिन जनस्वास्थ्य मापदण्ड पालना गर्न दुई मिटरको भौतिक दूरी कायम गर्नुपर्ने हुन्छ । संक्रमणदर २२६४ प्रतिशत भक्तपुरमा कोरोना भाइरस संक्रमणदर २२६४ प्रतिशत देखिएको छ । स्वास्थ्य कार्यालय भक्तपुरका अनुसार मंगलबारसम्म यहाँका १५ हजार ७ सय ९९ जनाको पीसीआर परीक्षण गरिएको छ । जसको २२६४ प्रतिशत अर्थात ३ हजार ५ सय ७८ जनामा संक्रमण पुष्टि भएको कार्यालयका प्रमुख कृष्ण मिजारले जानकारी दिए । उनका अनुसार भक्तपुरका कोरोना भाइरस संक्रमण जितेर डिस्चार्ज हुनेको संख्या सन्तोषजनक छैन । भक्तपुरका ५३ प्रतिशत अर्थात एकहजार ८ सय ९९ जनामात्रै डिस्चार्ज भएका छन् । जसमा एकहजार ७९ पुरुष र ८ सय २० महिला रहेको प्रमुख मिजारले बताए । उनका अनुसार मंगलबारसम्म भक्तपुरका ९ सय ३९ पुरुष र ६ सय ९८ महिला गरी एकहजार ६ सय ३७ जना सक्रिय संक्रमित रहेका छन् । सक्रिय संक्रमितमध्ये एकहजार २ सय ८१ जना होम आइसोलेसनमा रहेका छन् । यहाँका ३ सय ५६ जनाको मात्रै अस्पतालको आइसोलेसनमा उपचार भइरहेको छ । ६० प्रतिशत संक्रमित होम आइसोलेसनमा कार्यालय प्रमुख मिजारले भक्तपुर संक्रिय संक्रमितमध्ये ६०५९ प्रतिशत अर्थात ९ सय ९२ जना लक्षणयुक्त रहेको जानकारी दिए । भक्तपुरका ६ सय ३६ लक्षणयुक्त संक्रमित समेत होम आइसोलेसनमा रहेका छन् । घर व्यवस्थित नहुँदा होम आइसोलेसनमा बसेका संक्रमितबाटै संक्रमण फैलिने सम्भावना बढेको उनी बताउँछन् ।भक्तपुरमा अस्पताल तथा क्वारेन्टाइनस्थलमा गरी ८ सय ७१ आइसोलेसन शय्या छन् । मंगलबारसम्म भने ती आइसोलेसनमा ३ सय १८ पुरुष र ६८ महिला गरी जम्मा ३ सय ८६ जना संक्रमित रहेका छन् । त्यस्तै भक्तपुरका ३ वटा अस्पतालमा २० शय्याको आईसीयू रहेका छन् । जसमध्ये भक्तपुर अस्पतालको ६ वटा आईसीयूमा मात्रै संक्रमित रहेको स्वास्थ्य कार्यालयले जनाएको छ ।
बलात्कारमा मिलापत्र आफैंमा कसुर,"काठमाडौं : महान्यायाधिवक्ता अग्नि खरेलले जबरजस्ती करणी (बलात्कार)का घटनामा मिलापत्र र सहमति गर्ने कुरा आफैंमा कसुरजन्य कार्य रहेको बताएका छन्। महान्यायाधिवक्ता खरेलले यस्ता कार्य नगर्न मंगलबार विज्ञप्तिमार्फत सजग गराएका छन्। प्रचलित कानुनले जबरजस्ती करणीसम्बन्धी कसुरलाई सरकारवादी हुने मुद्दाका रूपमा परिभाषित गरेको विज्ञप्तिमा उल्लेख छ। बलात्कारका घटनामा स्थानीय तहका जनप्रतिनिधिसमेतको रोहवरमा पीडक र पीडितबीच मिलापत्र वा सहमतिको कागज गराइएको समाचारहरू प्रकाशन एवं प्रसारण भएको विषयमा गम्भीर ध्यानाकर्षण भएको उनले जनाएका छन्। यस्ता कसुरका सम्बन्धमा जानकारी हुने जो कोहीले नजिकको प्रहरी कार्यालयमा सूचना दिनुपर्ने, त्यस्ता कसुरका अभियुक्तलाई पक्राउ गर्न, पीडितको उद्धार, उपचार, सहयोग र संरक्षण गर्नुपर्ने कानुनी दायित्वसमेत रहेको विज्ञप्तिमा जनाइएको छ। सो दायित्व पूरा नगरी मिलापत्र हुन नसक्ने कसुरमा गैरकानुनी रूपमा मिलापत्र र सहमति गराउने कार्य आफैंमा कसुरजन्य कार्य हो भन्ने सबैमा स्मरण गराउन चाहन्छु, विज्ञप्तिमा उल्लेख छ, जबरजस्ती करणीजस्ता मानव मर्यादामा गम्भीर चोट पुग्ने कसुर कुनै पनि कारण वा बहानामा न्यायिक प्रक्रियाभन्दा बाहिरबाट समाधान गर्न सकिँदैन। यस्ता कसुरहरू सभ्य समाजका लागि कलंकका विषय हुन्। उनले कुनै पनि कारणले अपराध अनुसन्धानको दायराभन्दा बाहिर गई यस्ता घटना समाधान हुन नसक्ने पनि जनाएका छन्। कसैले जानेर वा नजानेर गर्ने यस्ता क्रियाकलाप गैरकानुनी हुने भएकाले कानुनले संरक्षण गर्न र मान्यता दिन नसक्ने भन्दै विज्ञप्तिमा सजग गरिएको छ। कानुनी जिम्मेवारीलाई मनन् गरी जनताको प्रतिनिधित्व गर्ने व्यक्तिहरूले कानुनी दायित्वलाई पालना गर्दै कसुरको अनुसन्धान, अभियोजन र न्याय सम्पादन प्रक्रियामा सक्रिय सहयोग गर्ने अपेक्षासमेत महान्यायाधविक्ता खरेलको छ। खरेलले सम्बन्धित प्रहरी कार्यालयसँग समन्वय गरी यस्ता प्रकारका कसुरविरुद्ध सचेतना कार्यक्रम सञ्चालन गर्न सबै सरकारी वकिल कार्यालयलाई निर्देशन गरिएको जानकारीसमेत दिएका छन्। मुलुकी अपराध संहिता २०७४ र मुलुकी फौजदारी कार्यविधि संहिता २०७४ लगायत कानुनले निर्धारण गरेको कसुरको अनुसन्धान, अभियोजन र न्यायसम्पादन प्रक्रियामा नागरिक, नागरिक समाज र जनप्रतिनिधिले निर्वाह गर्नुपर्ने भूमिकाबारे महान्यायाधिवक्ता कार्यालयबाट पनि सचेतनामूलक कार्यक्रमलाई अभियानका रूपमा सञ्चालन गरिने विज्ञप्तिमा उल्लेख छ। स्थानीय तहले पनि आफ्ना जनप्रतिनिधिलाई अपराध अनुसन्धान एवं न्यायिक प्रक्रियाबारे अभिमुखीकरण गर्ने व्यवस्था प्राथमिकतापूर्वक गर्न आह्वानसमेत गरिएको छ। महान्यायाधिवक्ता एवम् सरकारी वकिलहरूबाट कानुनी व्यवस्थाको सम्बन्धमा अभिमुखीकरण गर्ने कार्यमा सहयोग र सहजीकरण गरिने भएको छ।"
"कोरोनाले एकै परिवारका तीनको मृत्यु, ६ जना उपचाररत","दमौली : तनहुँ भिमादका ९८ वर्षीय धर्मकुमार श्रेष्ठ दुई साताअघि चितवनमा कान्छो छोराको घरमा बेहोस भए। उनलाई उपचार गर्न चितवन मेडिकल कलेज लगियो। त्यहाँ आईसीयूमा उपचार गराइरहेका बेला उनका अन्य तीन छोरासहित परिवारका सदस्य भेट्न पुगे। त्यहीबेला अस्पतालका चिकित्सक र बिरामीमा कोरोना भाइरस संक्रमण भयो। धर्मकुमारको स्वाब परीक्षण गर्दा रिपोर्ट नेगेटिभ देखियो। तर, उनका छोराहरू काठमाडौं बस्ने ७६ वर्षीय रामकुमार, तनहुँ भिमाद बस्ने ७१ वर्षीय विष्णुकुमार र ७४ वर्षीय कृष्णकुमारमा कोरोना पुष्टि भयो। कोरोनाबाटै साइलो छोरो विष्णुकुमारको चितवनमा यही असोज १९ गते सोमबार चितवन मेडिकल कलेजमा ज्यान गयो। माइलो छोरो कृष्णकुमारले असोज २४ गते शनिबार बीएन्डबी अस्पताल ललितपुरमा ज्यान गुमाए। चितवनमा अवस्था चिन्ताजनक भएपछि ९८ वर्षका वृद्धको राजधानीस्थित मेडिसिटी अस्पतालमा उपचार भइरहेको थियो। उनको पनि यही असोज २५ आइतबार निधन भयो। पहिले नेगेटिभ देखिएका ती वृद्धको रिपोर्ट काठमाडौंमा भने पोजिटिभ देखिएको थियो। परिवारकै अन्य ६ जनामा पनि कोरोना देखिएको छ। एकपछि अरूलाई गुमाउनु पर्दाको पीडा कसरी व्यक्त गर्न सकिन्छ र ?, कृष्णकुमारकी छोरी सरिता श्रेष्ठले काठमाडौंबाट टेलिफोनमा भनिन्, यस्तो त कसैले भोग्नु नपरोस्। उनी तनहुँबाट आफन्तको उपचारमा सहयोग पुर्याउन पतिसहित काठमाडौं पुगेकी हुन्। धर्मकुमारका दुवै छोराको उपचारका क्रममा प्लाज्मा थेरापी पनि गरिएको थियो। अवस्था सुधार हुन्छ कि भनेर प्लाज्मा थेरापी पनि गरियो, कृष्णकुमारका ज्वाइँ एवं नेकपा नेता शंकरनारायण श्रेष्ठले भने, तर, बचाउन सकिएन। कोरोना संक्रमणबाट मुक्त पत्रकार लीलप्रकाश चन्दले उनीहरूलाई प्लाज्मा दान गरेका थिए। उनका अनुसार ७६ वर्षीय रामकुमार ह्याम्स अस्पतालको आईसीयूमा उपचाररत छन्। उनकी पत्नी घरमा आइसोलेसनमा छिन्। वृद्धका ७० वर्षका कान्छो छोरो चितवन, छोरी र ज्वाईं अनि साइली बुहारी पोखरामै आइसोलेसनमा छन्। उनीहरू सबै जना परिवारका अभिभावक भेट्न चितवन पुगेका थिए। शंकरनारायण परिवारका सदस्यको रेखदेख गरिरहेका छन्। अस्पतालले सावधानी नअपनाउने हो भने बिरामी भएर अस्पताल जानै नहुने अवस्था आएको अनुभव उनले सुनाए। अस्पतालबाटै संक्रमण फैलनु दुःखद् हो, उनले भने। उनका अनुसार केही पनि नभएका व्यक्ति धमाधम ज्यान जाने अवस्था आउँदा अब अस्पतालमा संक्रमण फैलन नदिन अपनाउने तरिकामा परिवर्तन हुनुपर्ने देखिन्छ। केही नभएका व्यक्तिमा पनि संक्रमण फैलँदै जाने हो भने मानिस अस्पतालै जान डराउने देखिन्छ, उनले भने, अहिलेको सावधानीले नपुगेको देखियो।"
बाँकेको कोरोना खर्च : सकियो १९ करोड,"नेपालगन्ज : बाँकेको नरैनापुर गाउँपालिकाले क्वारेन्टाइन व्यवस्थापनमा खटेका झन्डै एक सय स्वयंसेवीलाई प्रतिव्यक्ति ४८ हजार रुपैयाँ भत्ता बाँडेको छ। क्वारेन्टाइन व्यवस्थापन मूल समितिका सदस्यद्वय शिवचरण यादव र सज्जाक खाँले भने यो रकम विपत् व्यवस्थापन कोषमा फिर्ता गरे। उनीहरूले असार ३१ गते गाउँपालिकालाई पत्र लेखी आफूले निस्वार्थ रूपमा काम गरेको र जानकारीबिना नै बैंकमा पैसा जम्मा गरेको भन्दै कोषमा पैसा फिर्ता गरेको उल्लेख गरेका छन्। नरैनापुरमा क्वारेन्टाइन व्यवस्थापन मूल समितिले १५ चैतबाट काम थालेको थियो। गाउँपालिकामा एउटा क्वारेन्टाइन मूल व्यवस्थापन समिति (सात सदस्यीय), १८ वटा क्वारेन्टाइन व्यवस्थापन समिति (सातसात सदस्यीय), हरेक क्वारेन्टाइनको एक जना सुपरभाइजर, दुईदुई जना सरसफाइकर्मी र सहयोगी गरी १ सय ९७ जनालाई दैनिक पाँच सय रुपैयाँका दरले ९६ दिनको रकम बाँडेको हो। ३६ जना भान्सेले भने ७६ हजार ८ सयका दरले रकम पाएका छन्। २१ लाख ३५ हजार ६ सय रुपैयाँ पेस्की दिएर पारिश्रमिक बाँडेको गाउँपालिकाका लेखापाल प्रकाश अधिकारीले बताए। सो गाउँपालिकाले कोरोना जोखिमका बेला सीधै भत्ता नभनेर यातायात र खाजा शीर्षकमा ३० लाख ६३ हजार ५ सय ५६ रुपैयाँ खर्च गरेको छ। गाउँपालिकाले गत असार मसान्तसम्म कोरोनाका नाममा मात्र १ करोड ४१ लाख रुपैयाँ खर्च गरेको थियो। नेपाल कम्युनिस्ट पार्टी बाँके क्षेत्र नंं १ का क्षेत्रीय सदस्य सोहनलाल यादव नरैनापुरमा कोरोनाको नाममा भएको खर्च आधाभन्दा कम मात्र वास्तविक भएको जिकिर गर्छन्। वास्तविक खर्च ४० प्रतिशत भएको होला। ६० प्रतिशत जति भ्रष्टाचार भएको हामीलाई आशंका छ, उनले भने, एउटै व्यक्तिले दोहोरो भत्ता बुझेका छन्। यो भ्रष्टाचार नभएर के हो ? बैजनाथ गाउँपालिकाले आइसोलेसन र स्वाब संकलनमा खटिएका स्वास्थ्यकर्मीलाई प्रतिदिन दुई हजार दरले एकमुष्ट भत्ता उपलब्ध गराएको छ। यस्तो भत्ता पाउनेमा तीन जना डाक्टर, पाँच हेल्थ असिस्टेन्ट र एक जना एम्बुलेन्स चालक छन्। एक जना कार्यालय सहयोगीलाई भने दैनिक एक हजार रुपैयाँ दिइएको छ। सरकारले कोरोनाको उच्च जोखिम क्षेत्रमा काम गर्ने स्वास्थ्यकर्मीलाई शतप्रतिशत जोखिम भत्ता दिने व्यवस्था गरेको छ। तर, बैजनाथले दिएको यो भत्ताको रकम दुई सय प्रतिशतभन्दा पनि बढी हुन आउँछ। दैनिक दुई हजार भत्ता पाउनेलाई खाना र खाजा पनि गाउँपालिकाले नै व्यवस्था गरेको थियो। दुईदुई पटक खाना र खाजा खाएबापत गाउँपालिकाले प्रतिव्यक्ति थप ५ सय ८० रुपैयाँ तिरेको सूचना अधिकारी तप्तराज आचार्यले बताए। भत्तामा मात्र गाउँपालिकाले १२ लाख १२ लाख ७८ हजार १ सय ४० रुपैयाँ वितरण गरेको छ। गाउँपालिकाले स्वास्थ्य तथा जनसंख्या मन्त्रालयसँग २८ लाख रुपैयाँ जोखिम भत्ता माग गरेको गाउँपालिकाका स्वास्थ्य शाखा प्रमुख लक्ष्मणराज शाहीले प्रष्ट्याए। यो गाउँपालिकाले क्वारेन्टाइन र आइसोलेसन व्यवस्थापनमा १ करोड ६२ लाख ६ हजार रुपैयाँ खर्च गरेको छ। बाँकेमा आइसोलेसन र क्वारेन्टाइनमा भएको यो सबैभन्दा ठूलो खर्च हो। अन्य स्थानीय तहले बढीमा तीन पटकसम्म राहत बाँडे। तर, राप्ती सोनारी गाउँपालिकाले भने पाँच पटकसम्म राहत बाँडेको दाबी गरेको छ। ५ हजार ८ सय १९ जनालाई राहत बाँड्दा २ करोड ९५ लाख ४९ हजार ९ सय ९९ रुपैयाँ खर्च भएको गाउँपालिकाका प्रमुख प्रशासकीय अधिकृत दलबहादुर बस्नेतले बताए। संवाददाताले सूचनाको हक प्रयोग गरी दुई पटकसम्म सूचना माग्दा पनि राहतको वास्तविक विवरण उपलब्ध हुन सकेन। लिखित रूपमा सूचना माग्दासमेत यो गाउँपालिकाको लेखा, जिन्सी शाखा, सूचना प्रविधि, स्वास्थ्य शाखाले एकले अर्कोमा जिम्मेवारी पन्छाउँदै सूचना दिन इन्कार गरे। सूचना अधिकारी नरहेकाले यो गाउँपालिकाले पहिलो पटक गलत सूचना दिए पनि दोस्रो पटक माग गरेकै ढाँचामा प्रमाणित प्रतिलिपिसहितको पूर्ण सूचना उपलब्ध हुन सकेन। गाउँपालिका अध्यक्ष लाहुराम थारूले पनि आफूलाई सूचना उपलब्ध नभएको प्रतिक्रिया दिए। कोरोनाको नाममा राप्ती सोनारीले सबैभन्दा बढी ४ करोड ८ लाख रुपैयाँ खर्च गरेको छ। नेपालगन्ज उपमहानगरपालिका २० ले १ हजार ३ सय १७ जनालाई राहत बाँड्न २३ लाख ४ हजार रुपैयाँबराबरको राहत वितरण गरेको छ। यो रकम उपमहानगका अधिकांश वडाभन्दा दोब्बर बढी हो। उपमहानगरका २३ वटा वडाले मात्र २ करोड ५५ लाख रुपैयाँको राहत बाँडेका छन्। उपमहानगर उपप्रमुख उमा थापामगरले पत्रकार सम्मेलनमार्फत कोरोना संक्रमण नियन्त्रण तथा रोकथाम र राहत वितरणमा ४ करोड ७ लाख ४७ हजार रुपैयाँको खर्च विवरण सार्वजनिक गरेकी थिइन्। १८ हजार ८ सय ८७ जनालाई राहत वितरण गर्दा ३ करोड ६५ लाख ६ सय ६२ रुपैयाँ खर्च भएको छ। यो रकम कुल कोरोना बजेटको ७५२२ प्रतिशत हो। सुरुमा क्वारेन्टाइनमा बसेका व्यक्तिलाई खाना खुवाए पनि पछिल्लो समय क्वारेन्टाइनमा बस्नेहरूको संख्या बढ्दै जाँदा खाना नदिएर मितव्ययी बनेको भन्दै खजुरा गाउँपालिकाले निकै चर्चा पायो। त्यही खजुराले कोरोनाको बेला प्रचारप्रचार, गाडी र इन्धनका नाममा झन्डै ६ लाख खर्च गरेको छ। प्रचार र गाडी ४ लाख २४ हजार र इन्धन १ लाख ७४ हजार खर्च भएको गाउँपालिकाका सूचना अधिकारी दिलबहादुर पौडेलले बताए। कोहलपुर नगरपालिकाले पनि प्रचारका ३ लाख २२ हजार र गाडी मर्मतमा १ लाख ४० हजार रुपैयाँ खर्च गरेको छ। कोरोनामा १ करोड ९२ हजार रुपैयाँ खर्च गरेको जानकी गाउँपालिकाले औषधि र स्वास्थ्य सामग्री खरिदमा ८ लाख ८३ हजार मात्र खर्च गरेको गाउँपालिकाका लेखापाल दीपक केसीले जानकारी दिए। त्यसैगरी डुडुवा गाउँपालिकाले १ करोड ६ लाख रुपैयाँ खर्च गरेको छ। गाउँपालिकाले क्वारेन्टाइन र आइसोलेसन बनाउने क्रममा विद्यालयमा पंखा र वायरिङ गर्दा ७ लाख ३२ हजार रुपैयाँ खर्च गरेको जिन्सी शाखा प्रमुख ऋषिराज गौतमले बताए। बाँकेका आठ स्थानीय तहले गत असार मसान्तसम्म कोरोनाको नाममा १८ करोड ७६ लाख ६८ हजार रुपैयाँ खर्च गरेका छन्। राप्ती सोनारी र नेपालगन्जको खर्च चारचार करोडभन्दा माथि छ। कोरोनामा भएको कुल खर्चको आधाभन्दा बढी ५३२३ प्रतिशत अर्थात् झन्डै १० करोड रुपैयाँको राहत वितरण भएको छ। नेपालगन्ज उपमहानगरले मात्र साढे ३ करोड बढी र राप्ती सोनारीले झन्डै तीन करोड राहतमा मात्र खर्च गरेका छन्। कोहलपुरले डेढ करोड बढी, बैजनाथले झन्डै एक करोड राहतमा खर्च गरेका छन्। राहतमा सबैभन्दा कम नरैनापुर गाउँपालिकाले साढे १४ लाख रुपैयाँ खर्च गरेको छ। क्वारेन्टाइन र आइसोलेसनमा मात्र चार करोड खर्च गरेका छन्। बैजनाथ गाउँपालिकाले क्वारेन्टाइन र आइसोलेसनमा एक करोड खर्चेको छ। नरैनापुरले यो शीर्षकमा ७२ लाख खर्च देखाएको छ। औषधि र स्वास्थ्य सामग्री खरिदमा ८ प्रतिशत अर्थात् डेढ करोड रुपैयाँ खर्चिएको छ। सवा दुई करोड अर्थात् कुल बजेटको साढे ११ प्रतिशत रकम भत्तामा सकिएको छ। राप्ती सोनारीले मात्र ६० लाखको भत्ता बाँडेको छ जुन अन्यको तुलनामा सबैभन्दा बढी हो। सुशासन विज्ञ मीन मल्ल स्थानीय तहका क्वारेन्टाइनआइसोलेसनमा दिएको सुविधा र राहत वितरणको अवस्था नियालेर हेर्नेले यी शीर्षकमा बढेको अस्वाभाविक खर्च हेर्दा सहजै भ्रष्टाचार भएको अनुमान लगाउन सक्ने आकलन गर्छन्। उनको सुझाव छ, कोरोनामा भएको सबै खर्चको सूक्ष्म रूपमा अध्ययन गर्नुपर्छ। बाँकेको भ्रष्टाचार विरोधी संस्था बागेश्वरी असल शासन क्लब (बास) का केन्द्रीय अध्यक्ष रमेश सिटौला स्थानीय तहले कोरोनाको विषम परिस्थिति भन्दै गरेको खर्च विधि र प्रक्रिया विपरीत भएको बताउँछन्। कोरोनामा जनप्रतिनिधि र स्थानीय तहका स्वास्थ्यकर्मी निकै खटेका हुन्। उनीहरूलाई निरुत्साहित गर्नु हुँदैन। तर, कोरोनाको नाममा भएको सामान खरिद भने नियम संगत देखिँदैन। यस विषयमा गहन छानबिन गरी नियम विपरीत भएको सम्पूर्ण खर्चको रकम असुल गर्नुपर्छ, अध्यक्ष सिटौलाको माग छ।"
मोटर जोड्ने क्रममा करेन्ट लागेर मृत्यु,विराटनगर : मोटर जोड्ने क्रममा करेन्ट लागेर मोरङको रतुवामाई नगरपालिका१० सातमेडीमा एक युवाको मृत्यु भएको छ । घर छेउमा विद्युत मोटर जडान गर्दै गरेको अवस्थामा अचानक करेन्ट लागेर २४ वर्षीय रविन लिम्बूको मृत्यु भएको प्रदेश १ प्रहरी कार्यालय विराटनगरका प्रवक्ता डीएसपी कवीन्द्र कार्कीले जानकारी दिए । उनका अनुसार करेन्टले बेहोस भएका लिम्बूको उपचारका क्रममा झापाको दमकस्थित लाइफलाइन अस्पतालमा मंगलबार साँझ मृत्यु भएको हो । प्रहरीले घटनाका बारेमा अनुसन्धान सुरु गरिएको जनाएको छ ।
विराट शिक्षण अस्पतालमा कोरोना संक्रमितको मृत्यु,विराटनगर : मोरङको बूढीगंगा गाउँपालिकास्थित विराट शिक्षण अस्पतालमा उपचाररत कोरोना भाइरस संक्रमित एक जना पुरुषको मंगलबार राति मृत्यु भएको छ। बूढीगंगा३ बाँसबारीका ६० वर्षीय संक्रमित पुरुषको राति १२:२० बजेतिर मृत्यु भएको अस्पतालका आइसोलेसन इन्चार्ज सुनिल देवले जानकारी दिए। उनका अनुसार कोरोना रिपोर्ट पोजिटिभ आएपछि वृद्धलाई असोज १५ गते उपचारका लागि अस्पतालको आइसोलेसनमा भर्ना गरिएको थियो। मृतकमा श्वासप्रश्वास र मृगौला सम्बन्धी पुरानै समस्या रहेको देवले बताए।
"गण्डकी प्रदेशविरुद्ध ३८ मुद्दा, सात फैसला","पोखरा : गण्डकी प्रदेश सरकार र मातहतका कार्यालयविरुद्ध विभिन्न तहका अदालतमा चालु आवमा २७ मुद्दा दर्ता भएका छन्। अघिल्लो आर्थिक वर्षबाट जिम्मेवारी सरेका ११ गरी आव २०७६७७ मा ३८ मुद्दा रहेका छन्। तीमध्ये सातको फैसला भएको मुख्य न्यायाधिवक्ता राजेन्द्र घिमिरेले बताए। घिमिरेका अनुसार सर्वोच्च अदालतमा २४ मुद्दा रहेकामा दुई फैसला भएर अब २२ बाँकी छन्। उच्च अदालत पोखरामा ११ मुद्दा परेकामा चार किनारा लागेर अब सात बाँकी छन्। उच्च अदालत पोखराको बागलुङ इजलासमा दुई मुद्दा रहेकामा एउटा किनारा लागेको छ भने कास्की जिल्ला अदालतमा एक मुद्दा बाँकी छ। दर्ता भएकामध्ये धेरैजसो रिट निवेदन छन्। यीमध्ये सबैभन्दा ठूलो र बढी चर्चामा आएको मुद्दा स्थानीय जनप्रतिनिधिको सेवासुविधासम्बन्धी ऐन खारेज सम्बन्धमा थियो। प्रदेश नम्बर १ बाहेक ६ प्रदेशले बनाएको सुविधासम्बन्धी कानून संविधानसम्मत नभएको भनी रिट निवेदन परेको थियो। सर्वोच्च अदालतको संवैधानिक इजलासले ६ वटै प्रदेशका सुविधासम्बन्धी कानून खारेज गरिदिइसकेको छ। सडक निर्माण र फराकिलो बनाउने कार्यले व्यक्तिको जग्गा मिचिएको विषयमा उच्च अदालत पोखरा र बागलुङ इजलासमा निवेदन परेकामा दुई वटै खारेज भएका छन्। लेकसाइडमा सञ्चालित रात्रिकालीन व्यवसायसम्बन्धी विषयमा परेको रिट निवेदनमा उच्च अदालत पोखराले मापदण्ड बनाएर व्यवस्थित गर्ने निर्देशनात्मक आदेश जारी गरेको छ। यसैगरी सामुदायिक वन व्यक्तिले दर्ता गरेका विषयमा उच्च अदालत पोखराबाट दाबी नपुग्ने फैसला भएको मुख्य न्यायाधिवक्ताको कार्यालय गण्डकीका उपसचिव (सरकारी वकिल) दयाशङ्कर अधिकारीले बताए। अधिकारीका अनुसार सर्वोच्च अदालत (दुई), उच्च अदालत पोखरा(चार) र उच्च अदालत बागुलङ इजलास(एक) फैसला भएका सात थान रिट निवेदनमुद्दामा दुई वटामा रिट खारेज भएको, एक वटामा निर्देशनात्मक आदेश जारी भएको, दुई वटामा रिट जारी भएको, एक वटामा वादी दाबी नपुग्ने फैसला भएको र एक वटा निवेदकले मुद्दा फिर्ता लिएका छन्। मुख्य न्यायाधिवक्ताको कार्यालयको दायित्व प्रदेश र मातहतका कार्यालयविरुद्ध परेका मुद्दामा प्रतिरक्षाका लागि आग्रह गरिए पनि प्रमाण कागजात जुटाउन भने सहयोग नगरेको पाइएको छ। मुख्य न्यायाधिवक्ता घिमिरेले भने, 'कुनै विकास योजनाविरुद्ध मुद्दा परेमा त्यसको प्रतिरक्षा गर्न योजनाको विस्तृत अध्ययन प्रतिवेदनलगायत औचित्य पुष्टि हुने कागजात भएमा सहज हुन्छ र जित्ने सम्भावना बढी हुन्छ। यस विषयमा मुख्यमन्त्री, मन्त्री र सरोकारवाला कार्यालयका प्रमुखहरुसँग कुराकानी भइसकेको छ, अब यो समस्या दोहोरिँदैन भन्ने लागेको छ।'"
यस्तो छ लुम्बिनी प्रदेश प्रहरीको दसैंतिहार सुरक्षा योजना,"भैरहवा : लुम्बिनी प्रदेश प्रहरी कार्यालयले चाडपर्वमा हुने अपराध नियन्त्रणका लागि प्रदेशभरमा ७ हजार २ सय ३३ प्रहरी जनशक्ति परिचालन गरेको छ । लुप्र प्रहरीले दसैं तिहार सुरक्षा योजनाअन्र्तगत प्रदेशभर शान्ति सुरक्षाको व्यवस्थापनका लागि विशेष प्रहरी टोली गठन गरी जिल्लामा परिचालन गरेको छ । चाडपर्वको बखत हुने अपराध नियन्त्रणका लागि प्रदेशभर पेट्रोलिङ, मोटरसाइकल, पैदल गस्ती, चेकजाँचलगायतका कार्यहरु बढाइएको लुम्बिनी प्रदेशका प्रहरी प्रमुख एवं डिआइजी रविन्द्र बहादुर धानुकले जानकारी दिए । प्रदेशमा कुनै पनि घटनाको जानकारी प्राप्त भएमा तत्काल परिचालन हुने गरी प्रदेशभर २१ वटा क्विक रेस्पोन्स टिम (क्यूआरटी) गठन गरी परिचालन गरिएको छ । 'हामीलाई कुनै घटनाको जानकारी आएलगत्तै तयारी अवस्थामा रहने क्यूआरटी तत्काल घटनास्थलमा पुग्नेछ,' डिआइजी धानुकले भने, 'यसले अपराध नियन्त्रणमा मद्दत पुग्नुका साथै पीडितको तत्काल उद्दार र घटनाको अपराधीलाई पक्राउ गर्न समेत सहज हुनेछ ।' यात्राका क्रममा आवश्यक सहयोग एवं समन्वयका लागि प्रदेश अन्र्तगत ३० स्थानमा यात्रु सहायता कक्षा स्थापना गरी सेवा समेत प्रवाह गरिएको छ । चाडपर्वमा हुने जुवातासलगायत अवैध क्रियाकलाप नियन्त्रण गर्न प्रदेशभर २५ वटा विशेष प्रहरी टोली परिचालन गरिएको छ । त्यस्तै चाडपर्वमा ओभरस्पिड, मापसे गरी सवारी चलाउने, झुण्डीएर लगायतका कारण हुने सवारी दुर्घटनालाई न्यूनिकरण गर्न ट्राफिक प्रहरी सहितको ४१ वटा प्रहरी टोली परिचालन गरिएको लुम्बिनी प्रदेश प्रहरी कार्यालयका प्रवक्ता एवं एसएसपी राजकुमार वैदवारले जानकारी दिए । 'चाडपर्वलाई लिएर हामी निकै सजग छौँ, उनले भने, 'प्रदेशको शान्ति सुरक्षाका लागि हामीले कुनै कसर बाकी राख्दैनौँ ।' उनका अनुसार प्रदेशमा गुण्डागर्दी, चोरी, झैझगडा लगायतका क्रियाकलाप नियन्त्रण गर्नका २५ वटा र लागुऔषध, हातहतियार, मानव बेचबिखन लगायतका अपराधिक क्रियाकलाप नियन्त्रण गर्न राजमार्गहरुमा ६५ वटा चेक प्वाइन्ट राखि निगरानी एवं चेकजाँच गर्ने भइरहेको छ । सीमा क्षेत्रमा हुने चोरी तस्करी, ठगी, डकैती जस्ता अपराधिक घटनाहरु निरुत्साहित गर्न सीमा क्षेत्रका ७० वटा युनिटबाट गस्तीको व्यवस्था मिलाइएको र महिला, बालबालिका, ज्येष्ठ नागरिक, फरक क्षमता भएका व्यक्तिहरुलाई यात्राको क्रममा कुनै हिंसा भएमा तत्काल उद्दार एवं कारवाहीको लागि प्रत्येक जिल्लामा प्रहरी टोली खटाइएको लुप्र प्रहरी कार्यालयले जनाएको छ । प्रहरीले कुनै समस्या परेमा १०० नम्बरमा वा सार्वजनिक गरिएको जिल्लाको सूचना अधिकारीलाई फोन सम्पर्क गर्न आग्रह गरेको छ ।"
एकैदिन १४ कर्मचारीमा कोरोना देखिएपछि चापाकोट नगरपालिका सिल,"स्याङजा : एकैदिन १४ जनामा कोरोना संक्रमण देखिएपछि चापाकोट नगरपालिकाले अत्यावश्यक बाहेकका सबै सेवा बन्द गरेको छ। समुदायस्तरमा कोरोना संक्रमण देखिएपछि नगरपालिकाले विज्ञप्ति जारी गरेर अर्को सूचना नभएसम्मका लागि भन्दै अत्यावश्यक सेवा बाहेकका सबै सेवा बन्द गर्ने निर्णय गरेको हो। शनिबार गरेको ३९ जनाको कन्ट्याक्ट ट्रेसिङ्मा १४ जनामा कोराना संक्रमण पुष्टि भएको थियो। चार महिलासहित १० जना पुरुषलाई भीरकोट नगरपालिकास्थित कालिका सामुदायिक अस्पतालको आइसोलेसनमा राखिएको छ। नगर प्रमुख शिबकुमार गिरीद्वारा हस्ताक्षरित विज्ञप्तिमा संक्रमणबाट बच्न उच्च सुरक्षा सावधानी अपनाउँदै चापाकोट नगरपालिकाअन्र्तगत बजार क्षेत्रका अत्यावश्यक (खाद्यान्न, औषधि पसल, फलफूल तथा तरकारी पसल) बाहेक अन्य सेवाहरु अर्को सूचना नभएसम्मका लागि पूर्ण रुपमा बन्द गर्न, आवश्यक काम बाहेक घर बाहिर ननिस्कन र उच्च सतकर्ता अपनाउन नगरवासीलाई अनुरोध गरेको छ।"

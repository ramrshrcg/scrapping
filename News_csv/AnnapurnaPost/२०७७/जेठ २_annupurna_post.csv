शीर्षक,विवरण
पूर्ण नक्सा सार्वजनिक गर,"भारतले नेपाली भूभाग लिपुलेकमा सडक संरचना निर्माण सम्पन्न गरी उद्घाटनसमेत गरिसक्दा पनि नेपालले ती क्षेत्रसहितको औपचारिक नक्सा सार्वजनिक गर्न नसक्नुलाई संयोग वा प्राविधिक कठिनाइ मात्र होइन, उसको नियतलाई पनि सन्दीग्ध बनाएको छ। देशको अस्मिता र सार्वभौमसत्तामा छिमेकीले प्रश्न उठाइरहेका बेला उक्त सडक भारतलाई भाडामा दिने प्रधानमन्त्रीको तुक्काले पनि सरकार यो मुद्दामा असंवेदनशील रहेको देखाउँछ। भूमि व्यवस्था मन्त्रालयको कर्मचारी तहबाट नक्सा सार्वजनिक गर्न पटकपटक भएका प्रयास यही सरकारले रोक लगाएको सार्वजनिक भएसँगै उसको नियत नांगिएको हो। सबै राजनीतिक दल र जनताको साथ पाउँदासमेत किन नेपालले त्यसो गर्न सकेन वा गरेन ? के कति कारणले सरकारले राष्ट्रको सही नक्सा जारी गर्न नसकेको हो, सत्तामा बस्ने पात्रहरूले स्पष्ट पार्नुपर्छ। लकडाउनको यो समयमा पनि सडक, सदन, राजनीतिक दल र बौद्धिक क्षेत्र सबैतिर नेपाली भूमि फिर्ता ल्याउनुपर्ने आवाज प्रखर रूपमा उठिरहेको छ। भारतीय कदमविरुद्घ सडकमा आन्दोलन र विरोध प्रदर्शन मात्र होइन सामाजिक सञ्जालमा पनि ती भावनाहरू व्यक्त भइरहेका छन्। भारतमै रहेका विज्ञहरूले पनि नेपालसँग भारतले यो प्रकारको द्वेष नराख्न भनेका छन्। जनस्तरबाट गठित विज्ञहरूका विभिन्न समूहले तयार गरेको नेपालको नयाँ राजनीतिक नक्सा छ महिनाअघि नै सार्वजनिक गरेर सरकारलाई दबाब दिइरहेका छन्। त्यही आधार अध्ययन गरेर नापी विभागले नक्सा तयार गरे पनि भारतद्वारा अतिक्रमित नेपाली भूमि लिम्पियधुरा, कालापानी र लिपुलेक समेटिएको नक्सा सरकारले अझै सार्वजनिक गरेको छैन। लिम्पियाधुरा, कालापानी र लिपुलेक क्षेत्र नेपालको भूभाग हो भन्नेमा नेपाल सरकार स्पष्ट छ भनेर वक्तव्य निकाल्दै वार्ताको पहल गरेको भनिरहँदा किन नक्सा सार्वजनिक गरेन ? राजदूतलाई बोलाएर सोध्ने क्रममा नयाँ जारी भएको नक्सा दिन सक्नुपथ्र्याे। तर, अतिक्रमित भूभाग फिर्ता ल्याउन वक्तव्यबाजी गर्नेबाहेकको ठोस प्रगति गर्न नसक्नु दुःखद् हो। वार्ता गर्ने र प्रमाण पेस गर्ने भने पनि सरकारको आधिकारिक नक्सामै अझै पनि सम्पूर्ण नेपाली भूभाग समावेश नहुनु क्षम्य हुन सक्दैन। ०७२ मा जारी नेपालको संविधानको अनुसूची३ मा निसाना छापभित्र राखिएको नेपालको नक्सामै कालापानी क्षेत्र समेटिइएन। त्यहीबाट सुधार गर्नुपर्ने भए पनि सरकार यसतर्फ सचेत देखिँदैन। पाठ्यपुस्तक हुन् या नापी विभागले प्रकाशन गरेका नक्सा, कहीं उक्त क्षेत्र समेटिएन। सच्याएर पेस गरेको नक्सामा लिपुलेककालापानी समेटे पनि लिम्पियाधुरा छैन। यसले स्पष्ट हुन्छ, संविधान संशोधन गरेर लिम्पियाधुरासमेत समेटिएको नेपालको आधिकारिक नक्सा तत्काल सार्वजनिक गर्न आवश्यक देखिन्छ। राष्ट्रको आधिकारिक नक्सा जारी गर्न सरकारलाई संसद् र नागरिक स्तरबाट निर्देशन र दबाब पर्दा पनि अझै अलमल गर्नु मुलुक र नागरिकप्रति बेइमानी गर्नुबराबर हो। यस्तो अवस्थामा कूटनीतिक पहलकदमीका लागि पनि आफ्नो तयारीअनुरूप सबै भूभाग समेटेर आधिकारिक नक्सा जारी गर्न आवश्यक छ। पश्चिममा मात्र केन्द्रित हुँदा अन्य नियमित भूभागमा वा विवाद सल्टिएको स्थानमा पनि ध्यान पुर्याउन आवश्यक छ। पूर्वको पाँचथरमा पनि नेपाली जमिनमा भारतले हालै आधिपत्य जमाएको सार्वजनिक भएको हो। भारतसँग सीमा जोडिएको पाँचथरको फालेलुङ गाउँपालिकाको नेपाली भूमि भारतीय सीमा सुरक्षा बल (एसएसबी) ले कब्जा गरेको छ भने सुस्तामा पनि त्यही अवस्था देखिन्छ। नेपाली भूभाग कुनै हालतमा फिर्ता हुनैपर्छ। फिर्ता गर्ने पहिलो सर्त वा प्रक्रिया भनेको पूर्ण नेपालको आधिकारिक नक्सा सार्वजनिक गर्नु हो। त्रुटिपूर्ण र अधुरा नक्सा रहेका सबै पाठ्यपुस्तकहरूमा तत्काल सुधार गर्नुपर्छ। र, आम रूपमा सुरु नक्सा प्रयोगमा ल्याउनुपर्छ। सबै प्रमाणअनुसार लिम्पियाधुरासम्मको भूभाग नेपालकै भएकाले चराको चुच्चोजस्तो सीमा देखिने नक्सा जारी गर्न अब ढिलाइ गर्न हुँदैन।"
राष्ट्रसंघ दस्ताबेजमा काली नदीवारि नेपाल,"न्युयोर्क : नेपालले सन् १९५५ डिसेम्बर १४ मा संयुक्त राष्ट्रसंघमा सदस्यता पाएको हो। नेपालले सन् १९४९ मा सदस्यताका लागि आवेदन दिएको भए पनि तत्कालीन सोभियत संघको कारण नेपालले सदस्यता पाउन ६ वर्ष संघर्ष गर्नुपरेको थियो। राणाकालीन अवस्थामै पठाइएको उक्त पत्रमा तत्कालीन डाइरेक्टर जनरल (परराष्ट्रमन्त्रीको हैसियत) को रूपमा विजयशमशेर राणाले तत्कालीन मेजर पदमबहादुर खत्रीलाई प्रतिनिधिका रूपमा पठाएका थिए। मोहनशमशेर प्रधानमन्त्री रहँदैमा उक्त प्रक्रिया अघि बढेको थियो। नेपालले सदस्यता प्राप्त गर्दा राजा त्रिभुवनकै प्रत्यक्ष शासन थियो। त्यतिबेला बुझाएको उक्त डकुमेन्ट राष्ट्रसंघ सुरक्षा परिषद्मार्फत अन्नपूर्ण पोस्ट्लाई उपलब्ध छ। काली नदीलाई पश्चिम सीमा र मेची नदीलाई पूर्वी सीमा भनिएकाले यसमा छिमेकीले धेरै विवाद गरिरहनु नपर्ने राष्ट्रसंघीय एक उच्च अधिकारीले बताए। राष्ट्र संघमा सदस्यताका लागि बुझाइएको पत्रमा, यूएन चार्टरको सदस्यतासम्बन्धी प्रावधानको धारा ४ अनुसार नक्सा बुझाउने स्पष्ट व्यवस्था भए पनि तत्कालीन अवस्थामा नेपालले राष्ट्रसंघमा सदस्यता लिँदा नेपालको नक्सा बुझाएको प्रमाण भेटिँदैन। तत्कालीन समयमा सदस्यता लिँदा नक्सा नै नबुझाए पनि नेपालले आफ्नो भूभाग र सिमानाबारे नक्साकै जस्तै स्पष्ट हुने गरी लेखेर प्रमाणहरू बुझाएको थियो। नेपालभारतबीच सीमा विवाद जारी रहँदै यो मुद्दा अन्तर्राष्ट्रिय अदालतसम्म पुगेमा यस्ता प्रमाण बलिया आधार हुनेछन्। नेपालभारतबीच सीमा विवाद जारी रहेमा इन्टरनेसनल कोर्ट अफ जस्टिस (आइसीजे) ले नदीको मुहानलाई केन्द्र मान्ने स्पष्टै देखिन्छ। अर्थात् काली नदीको मुहानलाई नेपालको आधिकारिक सिमाना कायम गर्ने अन्तर्राष्ट्रिय कानुनका विज्ञहरूको धारणा छ। यसैलाई आधार मान्दा पनि अहिले भारतले निर्माण गरेको सडकको १९ किमि सडक नेपाली भूभागमा परेको परराष्ट्रमन्त्री प्रदीप ज्ञवालीले नै स्पष्ट पारिसकेका छन्। विगतका सन्धिलाई आधार मान्दा सुगौली सन्धिअनुसार धारा ५ मा नेपालले कुमाउ गढवाललगायत क्षेत्र गुमाएको भनेर लेखिएको छ। जसको अर्थ हुन्छ काली नदी पूर्वको नेपालको भूभाग हो। राष्ट्रसंघमा बुझाइएको उक्त पत्रमा पनि काली पश्चिमको भूभागमा नेपालका राजा वा उसको सन्ततिले कुनै अधिकार राख्दैनन् भन्ने सुगौली सन्धिको धारा ५ का बुँदा पनि उल्लेख छ। नेपालले ६५ वर्षअघि संयुक्त राष्ट्रसंघमा सदस्यता लिन बुझाएको दस्ताबेजमै नेपालको पश्चिमी सिमाना काली (महाकाली) नदी रहेको प्रस्ट उल्लेख छ। राष्ट्रसंघमा सदस्यता लिँदा नेपालले पश्चिममा काली नदी र पूर्वमा मेची नदीलगायत अन्य भूभागसहितको स्पष्ट आँकडा दिएको छ। राष्ट्रसंघको सदस्यता लिँदा मुलुकको विगतको प्रमाणित इतिहास, सीमा, जनसंख्या, वैदेशिक सम्बन्ध, मुलुकको क्षेत्रफल, जनसंख्या, स्थापना भएको वर्ष, अन्य देशसँगको सम्बन्ध, छुट्टै राज्य हो भन्ने यथेष्ट प्रमाणलगायत विषय स्पष्ट किटान गरेर लेख्नुपर्ने प्रावधानअनुसार सबै प्रमाणित कागजात नेपालले उपलब्ध गराएको थियो। कालापानी, लिम्पियाधुरा र लिपुलेक क्षेत्र नेपालको रहेको भन्दै सरकारले भारतलाई पटकपटक कूटनीतिक नोट दिइसकेको छ। भारतले पनि त्यस क्षेत्रलाई विवादित क्षेत्र भन्दै वार्ताबाटै सल्टाउने बताइरहेका बेला नेपालको अर्को छिमेकी चीन जोड्ने सडक निर्माण गरी उद्घाटन गरेको हो। राजा र इस्ट इन्डिया कम्पनीबीच सम्झौता हुँदा ३ नम्बर धारामा नेपाल र इस्ट इन्डिया कम्पनीबीच अबउप्रान्त सीमा विवाद हुने छैन र शान्ति कायम हुनेछ समेत लेखिएको छ। नेपाल सरकारसँग तत्कालीन सम्झौता रहे पनि अहिले भारतले चीनको तिब्बत जाने मानसरोवर मार्गको उद्घाटन गरेपछि नेपालभारतबीच सीमा विवादले उत्कर्षमा पुगेको हो। नेपालले लगातार वार्ताबाट समाधानका लागि मिति माग गरेको र भारतले यसमा बेवास्ता गर्दै आएको छ। नेपालले त्यतिबेला सदस्यता लिँदा नेपाल निकै पुरानो मुलुकका रूपमा व्याख्या गरेको उपलब्ध डकुमेन्टमा छ। नेपाल कुनै पनि मुलुकको अधीनमा रहन नपरेको तर आफ्ना केही भूभाग युद्धमा गुमाउनुपरेको विषयसमेत उल्लेख छ। सन् १७९२ मै अहिलेको उत्तरी छिमेक तर त्यतिबेला तिब्बतपारिको मुलुक चीनसँग लडाइँ लडेको विषय पनि उल्लेख छ। १८१५ मा तत्कालीन इस्ट इन्डिया कम्पनी (ब्रिटिस) सँग र १८५५ मा तत्कालीन तिब्बत (हाल चीनको स्वशासित क्षेत्र) सँग लडाइँ लडेको उल्लेख छ। ती सबै लडाइँको शान्तिपूर्ण निकासमा नेपालले त्यतिबेला तत्परता देखाएको पनि प्रस्तुत डकुमेन्टमा लेखिएको छ। विदेशीको संलग्नताविहीन वार्ता गरेर ती मुलुकसँग दुईपक्षीय सम्बन्धसमेत राम्रो राखेको उल्लेख छ। यसरी प्रस्तुत विषयमा ब्रिटिससँगको लडाइँ र उनीहरूसँगको दुईपक्षीय हार्दिकतालाई निकै महŒवसाथ राखिएको छ। लडाइँपछि सुगौली सन्धिमा नेपालको गुमेको भूभागको किटान पनि गरिएको छ।"
संविधानमै छैन नेपालको नक्सा,"काठमाडौं : नेपालको संविधान २०७२ ले आफ्नै भूमि लिम्पियाधुरा, लिपुलेक र कालापानी बिर्र्सिएको छ। त्यसमाथि नेपालकै नक्सा राखिएको छैन। ९० प्रतिशतभन्दा बढी जनमतबाट अनुमोदित संविधानमा राखिएको निसान छापमा गलत नक्सा छ। त्यसमा भारतले अतिक्रमण गरेको नेपाली भूमि लिम्पियाधुरा, लिपुलेक र कालापानी गायव छ। सांसदले छातीमा सजाउने लोगोमा पनि गलत नक्सा परेको छ। २०६४ को संविधानसभाले संविधान बनाउन नसकेपछि २०७० सालमा दोस्रो संविधानसभा निर्वाचनपछि २०७२ असोज ३ मा संविधान जारी गरिएको थियो। दुई वर्षमा संविधान बनाउने वाचा गरेका राजनीतिक दलले आठ वर्षमा संविधान त बनाए तर त्यहाँ नेपालको नक्सा राख्न बिर्सिए। नापी विभागका पूर्वमहानिर्देशक एवं सीमाविद् बुद्धिनारायण श्रेष्ठ मुलुकको मुल कानुन बनाउँदा राष्ट्रियता, सर्वोभौमसत्तासँग जोडिएको विषयमा जनप्रतिनिधि गम्भीर नहुनु ठूलो गल्ती भएको बताउँछन्। देशको मूल कानुन बनाउँदा जनप्रतिनिधि राष्ट्रियता, सर्वोभौमसत्ता, स्वाधीनताप्रति जिम्मेवार भएको देखिएन, उनी भन्छन्, यो गम्भीर गल्ती हो। संविधान संशोधन गरी उक्त गल्ती तत्काल सुधार्नु विकल्प नरहेको उनको ठम्याइ छ। नेपालका मन्त्री, सांसद गलत नक्सा भएको लोगो छाती लगाएर राष्ट्रियताको कुरा गरिरहनुभएको छ, उनी भन्छन्, यो लोगो पनि तत्काल सुधार गर्नुपर्छ। उनका अनुसार सम्पूर्ण निसान छापमा गलत नक्सा भएका कारण सरकारी लेटरप्याडमा सुधार गर्नुपर्ने देखिएको छ। संविधान संशोधनमा जाँदा तराईमधेसका मुद्दा पनि आउने भएकाले सरकार झस्किरहेको उनको भनाइ छ। भारतले बनाइदिएको गलत नक्सा सिंहदबारबाट हटाइए पनि अर्को सही नक्सा सार्वजनिक गर्न कसैले हिम्मत कसैले नगरेको उनी बताउँछन्। अशुद्ध त हटाए तर शुद्ध नक्सा कसैले राख्न सकेका छैनन्, उनी भन्छन्। सत्तारुढ दल नेकपा नेता भीम रावल संविधान मस्यौदामा नक्सा नदेखाइएको सुनाउँछन्। संविधान हस्ताक्षर गर्दा नक्सा सानो स्वरूपमा थियो। लिम्पियाधुरा छछैन भन्ने त्यहाँ हेर्न सकिने नै थिएन, तत्कालीन एमालेका तर्फबाट संविधानका मस्यौदाकारसमेत रहेका नेता रावल भन्छन्, जटिल अवस्थामा संविधान जारी गर्नुपरेको थियो। उनी संविधानमा निसान छाप गलत राख्ने विषयमा सम्बन्धित मन्त्रालय र त्यसका कर्मचारी जिम्मेवार हुने बताउँछन्। हस्ताक्षरकर्ताको हिसाबले आफू जनतासँग यो गल्तीको लागि माफी माग्न तयार रहेको उनको भनाइ छ। संविधानमै नयाँ नक्सा बनाउन रोकेको भए त्यो सच्याउने प्रस्ताव तुरुन्त ल्याउन उनी सरकारलाई चुनौती दिन्छन्। मेरो भागमा म माफी माग्न तयार छु। जसको जति भाग परेको छ, सबै यसमा तयार हुनुपयो, उनी भन्छन्, संविधानले नै लिम्पियाधुरासहितको नक्सा बनाउन रोक्यो भन्ने तर्क हो भने सरकारले तत्काल त्यो सच्याउने प्रस्ताव ल्याउनुपयो। तत्कालीन संविधानसभाध्यक्ष सुवासचन्द्र नेम्बाङ सरकारले नै चलाइरहेको निसान छाप संविधानको अनुसूचिमा राखिएको बताउँछन्। अनुसूचीमा यो निसान छाप राख्ने विषयमा संविधानसभामा विवाद नभएको उनी सुनाउँछन्। सरकारले त्यही रूपमा चलाइरहेको थियो, संविधानसभाले बिनाविवाद अनुसूचीमा राखेको हो, उनी भन्छन्, सरकारले त्यही निसान छाप प्रयोग गरिरहेको थियो। त्यसमा कस्तो नक्सा छ, सीमा के के समेटिएको छ ? संवैधानिक कानुनका जानकार विपिन अधिकारी संविधानमा राखिएको निसान प्रतीकात्मक भएकाले त्यहीअनुसार बुझ्नुपर्ने धारणा राख्छन्। यो प्रतीकात्मक हुन्छ, उनी भन्छन्, कुनै कार्डोग्राफीले बनाएको हुँदैन, कलाकार बनाएको हुन्छ। संविधानमा नक्सा राख्ने प्रचलन नभएका कारण नराखिएको हुन सक्ने उनको ठम्याइ छ। नक्सा राखेर बिग्रिने पनि होइन, उनी भन्छन्, मुलुक संघीयतामा गएकोे र कतिपय जिल्ला छुट्टिएको कारणले यहीअनुसार नक्सा राख्दा पनि फरक पर्दैन। उनका अनुसार नेपालको नक्सा भारतीयले उसको स्वार्थअनुसार बनाइदिएको हो। हामीले स्कुल, कलेज पढ्दा पनि भारतीयले बनाएका नक्सा त पढ्यौं नि, उनी भन्छन्, उसले आफूअनुकूल बनाउने नै भयो। नेपाली भूमि भाडामा दिने अधिकार छैन नेकपा स्थायी समिति सदस्यसमेत रावल नेपाली भूभाग भारतलाई लिज वा भाडामा दिने अभिव्यक्ति संविधानविपरीत रहेको बताउँछन्। लिम्पियाधुरा, लिपुलेक, कालापानी नेपाली भूभाग भएको तथ्य ऐतिहासिक दस्तावेज र प्रमाणका आधारमा पुष्टि गर्दै भारतसँग दृढताका साथ कुरा गर्नुपर्छ, उनी भन्छन्, अन्तर्राष्ट्रिय कानुनविपरीत अतिक्रमण गरी बनाएको सडक भारतलाई नै भाडामा दिने कुरा गरी वार्तामा नेपाल कमजोर हुने तर्क नगर्नु बुद्धिमानी हुन्छ।"
काठमाडौं उपत्यका उच्च जोखिममा,"काठमाडौं : वैशाख ३० गते महाराजगन्जस्थित त्रिवि शिक्षण अस्पतालमा भर्ना भएकी बालिकामा कोरोना भाइरस पोजेटिभ भेटियो। ६ वर्षीया ती बालिकामा कोरोना भाइरस संक्रमणको पुष्टि भएसँगै अस्पतालका चिकित्सकलगायत ३६ जनाभन्दा बढी स्वास्थ्यकर्मी क्वारेन्टाइनमा बसेका छन्। अस्पतालका कार्यकारी निर्देशक प्राडा प्रेमकृष्ण खड्गाका अनुसार, ती बालिकालाई गणेशमान भवनमा सारी आइसोलेसन क्याबिनमा उपचार भइरहेको छ। कपिलवस्तुकी ती बालिकाको सम्पर्कमा आएका सबैको स्वाब (पीसीआर) परीक्षण गरिने भएको छ। कपिलवस्तुकी ती बालिकामा घाँटी दुखेको समस्या लिएर आएको उपचारमा संलग्न एक चिकित्सकले बताए। गत २९ वैशाखमा सुनसरीको झुम्काबाट भक्तपुर आएकी युवतीमा कोरोनाको संक्रमण पाइयो। आरोग्य फाउन्डेसनमा कार्यरत ती युवतीको सम्पर्कमा आएका सबैलाई क्वारेन्टाइनमा राखिएको छ। २९ वैशाखमै कन्चनपुरबाट काठमाडौं आएकी काठमाडौं चन्द्रागिरिकी महिलाको स्वाब परीक्षणमा कोरोना भाइरस पोजेटिभ पाइयो। स्वास्थ्य तथा जनसंख्या मन्त्रालयका प्रवक्ता डा विकास देवकोटाका अनुसार बिहीबार काठमाडौंका ३२ वर्षीय युवामा पनि कोरोना भाइरस पोजेटिभ पाइएको छ। चैत ११ गते सरकारले लकडाउन घोषणा गरे पनि काठमाडौंमा आवागमन रोकिएको छैन। थानकोट, फर्पिङ, जगातीलगायत नाकाबाट छिर्ने क्रम बढेपछि उपत्यकावासी असुरक्षित महसुस गरिरहेका छन्। स्वास्थ्य तथा जनसंख्या मन्त्रालयका पूर्व प्रमुख विशेषज्ञ डा सुशीलनाथ प्याकुरेल भन्छन्, लकडाउन घोषणा नाम मात्रको छ। पीसीआर परीक्षणको दायरा बढाउने हो भने उपत्यकामै संक्रमितको संख्या बढ्ने निश्चित छ। सबै उमेर समूह खतरामा :डा देवकोटा प्रवक्ता डा देवकोटाले सबै उमेर समूहका व्यक्तिमा कोरोना संक्रमणको खतरा रहेकाले सचेत रहन आग्रह गरेका छन्। मन्त्रालयद्वारा आयोजित नियमित प्रेस ब्रिफिङमा डा देवकोटाले सचेत रहन आग्रह गरेका हुन्। संक्रमित धेरैजसो २० देखि ५० वर्ष उमेर समूहका छन्। सबै उमेर समूहका व्यक्तिलाई संक्रमण हुन सक्छ, सबैलाई सचेत र सजग रहन आग्रह गर्दछौँ, डा देवकोटोले भने। उनका अनुसार हालसम्म संक्रमितको संख्या २ सय ४६ पुगेको छ। यसमा एक सय ९८ पुरुष, ४८ महिला छन्। संक्रमितमध्ये ३५ जना निको भएपछि घर फर्किसकेका छन्। मन्त्रालयका अनुसार अहिलेसम्म पीसीआर २२ हजार ६ सय ६४ नमुना परीक्षण गरिएको छ। पछिल्लो २४ घण्टामा पीसीआर विधिबाट १३ सय ६३ जनाको नमुना संकलन भएको छ। नेपालमा माघ १४ गतेदेखि पीसीआर परीक्षण सुरु गरिएको थियो। द्रुत परीक्षण किट आरडीटी विधिबाट अहिलेसम्म ६२ हजार तीन सय २७ नमुना परीक्षण गरिएको छ। पछिल्लो २४ घण्टामा दुई हजार आठ सय आरडीटी परीक्षण गरिएको छ। आरडीटीको परीक्षण चैत १९ गतेबाट सुरु भएको हो। अहिलेसम्म क्वारेन्टाइनमा १५ हजार ६ सय छन्। आइसोलेसनमा उपत्यकामा ६ र उपत्यकाबाहिर २ सय ६६ गरेर कुल २ सय ७२ व्यक्ति छन्। कोरोना भाइरस संक्रमणको जोखिम न्यूनीकरण गर्न घोषित लकडाउनको उल्लंघन गर्दै उपत्यका छिर्ने क्रम बढेसँगै संक्रमितको संख्यामा वृद्धि भएको छ। तुलनात्मक सुरक्षित ठानिएको काठमाडौं उपत्यको संक्रमणको चपेटामा परेकाले सजग हुन विज्ञहरूले सुझाएका छन्। परीक्षणको दायरा बढाऊ : सर्वोच्च सर्वोच्च अदालतका न्यायाधीश मनोजकुमार शर्माको एकल इजलासले बिहीबार पीसीआर परीक्षणको दायरा विस्तार गर्न अन्तरिम आदेश दिएको छ। हालको परिस्थितिमा तत्काल रोग नियन्त्रण गरी आमनागरिकको जीवन रक्षा गर्नुपर्ने भएकाले तत्काल पीसीआरको परीक्षण दायरा बढाउनेतर्फ र सोको अभाव नहुनेतर्फ आवश्यक पहल गर्न अन्तरिम आदेश दिएको हो।"
नरैनापुरका आठ संक्रमित मुम्बईबाट आएका,"नेपालगन्ज : बाँकेको नरैनापुरमा कोरोना पुष्टि भएका ८ जना नै भारतको मुम्बईबाट आएका थिए। नरैनापुर गाउँपालिका अध्यक्ष इस्तियाक अहमद शाहका अनुसारभारतको मुम्बइबाट आएका उनीहरु नेराप्रावि खोदवाँ क्वारेन्टाइनका २ जना र दिपेन्द्र प्रावि भगवानपुर क्वारेन्टाइनमा रहेका ६ जनामा कोरोना देखिएको थियो। नरैनापुर वडा नम्बर १, ३ र ५ का वासिन्दा हुन्।उनीहरु मध्ये २ जना वैशाख २१ गते र ६ जना ३१ वैशाखमा नरैनापुर आएर क्वारेन्टाइनमा बसेका थिए।३१ वैशाखमा ४५ जनाको थ्रोट स्वाब संकलन गरी भेरी अस्पतालको कोरोना प्रयोगशालामा परीक्षण गरिएको स्वास्थ्य कार्यालय बाँकेका कोरोना फोकल पर्सन नरेशबाबु श्रेष्ठले जानकारी दिए। नरैनापुरका ८ जना कोरोना संक्रमितहरुलाई दिउँसो दाङको बेलझुण्डीस्थित कोरोना विशेष आइसोलेसन अस्पतालमा पठाइएको छ। श्रेष्ठले भने, अस्पतालले संक्रमितको ट्राभल हिस्ट्रि लिएर कन्ट्रयाक्ट ट्रेसिङ गरेपछि पर्सी मात्र सम्पर्कमा रहेका व्यक्तिहरुको कोरोना जाँच गरिनेछ। तीन जनाको आरडीटी पोजेटिभ भारतको उत्तरप्रदेश राज्यको नानपारास्थित क्वारेन्टाइनलगायतका क्षेत्रबाट फिर्ता ल्याइएका ६ सय ८७नेपालीमध्ये चार सय ६६ जनाको आरडीटी परीक्षण गर्दा तीन जनामा कोरोना पोजेटिभ आएको छ। जिल्ला स्वास्थ्य कार्यालय बाँकेका अनुसार आरडीटी परीक्षणमा कालिकोट, सुर्खेत र नुवाकोटका एक एक जनाको रिपोर्र्ट पोजेटिभ आएको हो। बिहीबार नै उनीहरुको पीसीआर प्रविधिबाट पनि कोरोना परीक्षण गर्न स्वाब संकलन गरिएको छ। बाँकेका दुई सय २२ जनाको भने कुनै परीक्षण गरिएको छैन। उनीहरुलाई सम्बन्धित पालिकाको क्वारेन्टाइनमा राखेर पीसीआर प्रविधिबाट कोरोना परीक्षण गर्ने बताइएको छ। १६ गाडीमा घर पठाएयो बाँकेका सहायक प्रमुख जिल्ला अधिकारी हरि प्याकुरेलका अनुसार भारतबाट नेपालगन्ज नाकामा आएका ४७ जिल्लाका सबै जनालाई १६ वटा गाडीमा घर पठाइएको छ। सबैभन्दा बढी कर्णाली प्रदेशका छन्। घर जानुअघि सबै जनाको सीमा नाका जमुनाहामा आरटीडी परीक्षण गरिएको थियो। उनले भने, बाँकेका सबैलाई सम्बन्धित स्थानीय तहमै पठाइएको छ। नेपालगन्ज उपमहानगरका सबैलाई भने महेन्द्र बहुमुखी क्याम्पसको क्वारेन्टाइनमा राखिएको छ। त्यसमा एक जना भुटानी पनि छन्।"
हेलचेक्र्याइँले फैलिँदै कोरोना,"बुटवल : कोरोना भाइरस संक्रमण रोक्न पर्याप्त तयारी नहुँदा अवस्था जटिल बन्दै गएको छ। कपिलवस्तुमा स्वास्थ्यकर्मी, सुरक्षाकर्मी, कर्मचारीदेखि स्थानीयसम्म ३० जना संक्रमित फेला परेपछि भयावह अवस्था देखिएको कृष्णनगर नगरपालिकाका मेयर रजतप्रताप शाह बताउँछन्। उक्त जिल्लामा भारतबाट मात्रै करिब ५ हजार जना फर्किएका छन्। उनीहरूलाई राख्न क्वारेन्टाइनको व्यवस्था गरिएको छैन। त्यसमाथि संक्रमितका सम्पर्कमा आएकाहरूको ट्रेसिङ कसरी गर्ने भनेर अन्योल छ। त्यस जनशक्ति पनि कम छ। तत्काल १० हजार जनाको स्वाब नमुना परीक्षण गर्नुपर्ने देखिएको छ। त्यसको उपकरण भने १ सय ५० वटा मात्रै प्राप्त भएको प्रमुख जिल्ला अधिकारी दीर्घनारायण पौडेल सुनाउँछन्। कृष्णनगर नगरपालिकाका कर्मचारी र सरसफाइकर्मी गरी दुई जनाको नतिजा पोजिटिभ देखिएको छ। ती कर्मचारी राहत वितरण र अन्य कामका लागि गाउँगाउँ पुगेका कारण संक्रमण पनि फैलिएको अनुमान स्थानीयले गरेका छन्। उनले भारतबाट आएका आफन्तलाई भेट गरेका थिए। त्यही बेला कोरोना सरेको हुन सक्ने अनुमान गरिएको कृष्णनगरका मेयर शाहको ठम्याइ छ। ती कर्मचारीसँग मेयरसहित सबै वडाध्यक्षको भेट भएको थियो। कार्यालयमै आएर उनले काम गरेका थिए। मैले पनि हिजोअस्ति नै भेटें। उहाँले धेरै जनासँग भेट गर्नुभएको छ, मेयर शाह भन्छन्, हामी सबै घरकै क्वारेन्टाइनमा बसेका छौं। वडाध्यक्ष र कर्मचारीहरूलाई पनि फोनबाटै काम गर्न भनेको छु। सफाइकर्मी भने क्वारेन्टाइनमै काम गरिरहेका बेला सरेको अनुमान गरिएको छ। कृष्णनगरका अन्य तीन स्थानीय पनि संक्रमित छन्। एक ६ वर्षीया बालिकामा पनि कोरोना देखिएको छ। उनी त्रिवि शिक्षण अस्पताल काठमाडौंमा उपचाररत छिन्। गाउँमै रहँदा वा अस्पतालमा सर्यो भन्ने निक्र्योल भएको छैन। यस्तै, चार सुरक्षाकर्मीमा पनि संक्रमण देखिएको छ। सुरक्षाकर्मीसँग स्वास्थ्य सुरक्षा उपकरण छैन। उनीहरू सामान्य मास्ककै भरमा सीमामा खटिएका छन्। सुरक्षित रहन सक्ने अधिकृत स्तरका कर्मचारीमा भने लापरवाही देखिन्छ। लापरवाहीकै कारण एक नर्समा पनि संक्रमण देखिएको जनाइएको छ। व्यक्तिगत सुरक्षण उपकरण नहुनु र सामान्य सावधानी नअपनाउँदा कोरोना फैलिएको जानकार बताउँछन्। चार सुरक्षाकर्मी कार्यालय र सीमा नाकामा परिचालित थिए। कृष्णनगरमै कार्यरत प्रहरी, सशस्त्र र अनुसन्धानका जुनियर अधिकृतमा कोरोना पोजिटिभ देखिएको हो। अर्का हवल्दार प्रहरी निरीक्षकका गाडी चालक हुन्। प्रहरी संक्रमित भएपछि ब्यारेक नै जोखिममा छ। भारतबाट भित्रिएका नेपालीको संख्या ५ हजारभन्दा बढी भएकाले झन् समस्या निम्तिएको हो। उनीहरूको परीक्षणका साथै क्वारेन्टाइन व्यवस्थापनमा समस्या देखिएको छ। प्रमुख जिल्ला अधिकारी पौडेलका अनुसार भारतबाट आउनेलाई जुन स्थानीय तहमा घर छ, त्यहींको क्वारेन्टाइनमा राखिएको छ। किट छैन, सिल पनि गरिएन तौलिहवा अस्पतालमा कार्यरत नर्समा कोरोना पोजिटिभ आयो। अस्पतालमा उनीसँगै ६८ जना कार्यरत थिए। संक्रमितलाई आइसोलेसनमा राखिएको छ। अरूले भने नियमित काम गरिरहेको प्रमुख जिल्ला अधिकारी पौडेल बताउँछन्। सुरक्षाकर्मी संक्रमित भएका इलाका प्रहरी कृष्णनगर, सशस्त्र प्रहरी कार्यालयमा पनि नियमितजस्तै काम चलिरहेको छ। जोखिम न्यूनीकरण गर्न संक्रमितको सम्पर्कमा आएका कर्मचारी क्वारेन्टाइनमा बस्नुपथ्र्यो। कपिलवस्तुमा कम्तीमा पनि १० हजार जनाको स्वाब परीक्षण गर्नुपर्ने देखिएको छ। भारतबाट आएका ५ हजार, उनीहरूसँग जोडिएका परिवार, सुरक्षाकर्मी, स्वास्थ्यकर्मी र कर्मचारी गरी १० हजार पुग्छन्। स्वाब संकलन गर्न चाहिने उपकरण भने १ सय ५० मात्रै छ। हामीले १० हजार माग गरेका थियौं तर १५० मात्रै आएको छ। यस्तै तरिकाले परीक्षण गर्ने हो भने त धेरै समय लाग्छ, पौडेल भन्छन्। कपिलवस्तुमा स्वास्थ्यकर्मीको छुट्टै युनिट आवश्यक हुने र परीक्षणसमेत त्यही गर्नुपर्ने माग स्थानीयले गरेका छन्। स्थानीय सरकार क्वारेन्टाइन व्यवस्थापनमा लागेका छन्। प्रदेश र संघीय सरकारले भने गम्भीरताका साथ नलिएको गुनासो काम गर्न खटिएकाहरूले गरेका छन्। जिल्लाबाहिर आवतजावत रोकिए पनि कोरोना भएकै क्षेत्रसँग भने सिल गरिएको छैन।"
"नीति तथा कार्यक्रम सार्वजनिक : स्वास्थ्य, शिक्षा, रोजगारी र आर्थिक पुनः उत्थान","काठमाडौं : राष्ट्रपति विद्यादेवी भण्डारीले राजनीतिक स्थिरतामा मात्रै सरकारको नीतिगत निरन्तरता र कार्यक्रमिक सुनिश्चितता हुने बताउँदै वर्तमान सरकारको दुई वर्षका अवधिमा उल्लेखनीय उलपब्धि हासिल भएको बताएकी छन्। राष्ट्रपति भण्डारीले संघीय संसद्को दुवै सदनको संयुक्त बैठकलाई शुक्रबार सम्बोधन गरी आगामी आर्थिक वर्षका लागि नेपाल सरकारको नीति तथा कार्यक्रम प्रस्तुत गर्दै विश्व समुदाय साझा र अदृष्य शत्रुसँग जुधिरहेका बेला नेपाल सरकारले यसको रोकथाम र नियन्त्रणमा समयमै प्रभावकारी र समन्वयात्मक पहलकदमी लिएको उल्लेख गरिन। उनले वर्तमान सरकार नेपालको स्वाभिमानको रक्षा, नागरिकको संरक्षण र देशको गौरव बढाउन सम्पूर्ण सामर्थ्यका साथ आफूलाई केन्द्रित गरी समृद्ध नेपाल, सुखी नेपालीको राष्ट्रिय आकाङ्क्षा पूरा गर्न कटिबद्ध रहेको पनि बताइन। राष्ट्रपति भण्डारीले कोरोना भाइरसबाट पार पाउनका लागि विश्व समुदायबीच एकता, आत्मविश्वास र सहकार्य आवश्यक रहेकामा जोड दिइन। समाज फेरि समृद्ध बन्न सक्ने तर गुमेको मानवीय मूल्यको क्षतिपूर्ति हुन नसक्ने भएकाले यतिबेला मानव जातिको सुरक्षा नै सरकारको प्राथमिकता भएको उनले स्पष्ट पारिन। उनले सरकारले शान्ति सुरक्षा र भ्रष्टाचारको अन्त्यमा विशेष उपलब्धि हासिल गर्दै मध्यम आय भएको मुलुकमा स्तरोन्नति गर्ने यात्रामा सरकार अघि बढिरहेका बेला कोभिड १९ को महामारीका कारण निर्धारित लक्ष्य र गतिमा धक्का पुगेको बताइन्। उनले भनिन् 'सरकारको प्राथमिकता बदलिएका छन्। सरकारको अबको प्राथमिकता स्वास्थ्य, शिक्षा, रोजगारी र आर्थिक पुनः उत्थान हुनेछन्।'"
यस्तो छ सरकारको नीति तथा कार्यक्रम (पूर्णपाठ),काठमाडौं : सरकारले शुक्रबार आर्थिक वर्ष २०७७७८ को निती तथा कार्यक्रम सार्वजनिक गरेको छ । संघीय संसदको संयुक्त बैठकमा राष्ट्रपति विद्यादेवी भण्डारीले नीति तथा कार्यक्रम प्रस्तुत गरेकी हुन् । नीति तथा कार्यक्रमको पूर्णपाठ
"लिपुलेक, कालापानी र लिम्पियाधुरा समेटेर नेपालको नक्सा सार्वजनिक गरिने","काठमाडौं : नेपाल सरकारले भारतले अतिक्रमण गरेको नेपाली भूमिलाई समेटेर नक्सा सार्वजनिक गर्ने भएको छ । शुक्रबार संघीय संसदको संयुक्त बैठकमा नीति तथा कार्यक्रम प्रस्तुत गर्दै राष्ट्रपति विद्यादेवी भण्डारीले नयाँ नक्सा सार्वजनिक हुने बताएकी हुन् । लिपुलेक कालापानी र लिम्पियाधुरा नेपालको भूमी हो, नीति तथा कार्यक्रम प्रस्तुत गर्दै राष्ट्रपति भण्डारीले भनिन्, त्यसलाई प्राप्त गर्न ठोस कदम चालिने छ । तद अनुसार नै छुटेको भूमि कायम गरी नेपालको नक्सा सार्वजनिक गरिने छ । कालापानी, लिम्पियाधुरा र लिपुलेक क्षेत्र नेपालको रहेको भन्दै सरकारले भारतलाई पटकपटक कूटनीतिक नोट दिइसकेको छ। भारतले पनि त्यस क्षेत्रलाई विवादित क्षेत्र भन्दै वार्ताबाटै सल्टाउने बताइरहेका बेला नेपालको अर्को छिमेकी चीन जोड्ने सडक निर्माण गरी उद्घाटन गरेको छ। भारतीय अतिक्रमणविरुद्धको प्रदर्शनमा प्रहरी हस्तक्षेप फरक शैलीमा नीति तथा कार्यक्रम : राजदूत नजाने, फूलको सट्टा राष्ट्रपतिलाई नमस्कार संसद्मा नीति तथा कार्यक्रम प्रस्तुत गर्दै राष्ट्रपति (लाइभ) संघीय संसद्मा नीति तथा कार्यक्रम प्रस्तुत गर्दै राष्ट्रपति (फोटो फिचर) नीति तथा कार्यक्रम सार्वजनिक : स्वास्थ्य, शिक्षा, रोजगारी र आर्थिक पुनः उत्थान सरकारको प्राथमिकतामा कोरोना संक्रमण नियन्त्रण र रोकथाम भारतीय सेना प्रमुखको दाबी : लिपुलेकमा कुनै विवाद छैन राजा र इस्ट इन्डिया कम्पनीबीच सम्झौता हुँदा ३ नम्बर धारामा नेपाल र इस्ट इन्डिया कम्पनीबीच अबउप्रान्त सीमा विवाद हुने छैन र शान्ति कायम हुनेछ समेत लेखिएको छ। नेपाल सरकारसँग तत्कालीन सम्झौता रहे पनि अहिले भारतले चीनको तिब्बत जाने मानसरोवर मार्गको उद्घाटन गरेपछि नेपालभारतबीच सीमा विवादले उत्कर्षमा पुगेको छ। नेपालले लगातार वार्ताबाट समाधानका लागि मिति माग गरेको र भारतले यसमा बेवास्ता गर्दै आएको छ।"
संक्रमण बढेपछि कडाइ : काठमाडौंका गल्लीमा निस्किए पक्राउ,"काठमाडौं : कोरोना संक्रमितको संख्या बढेपछि सरकारले उपत्यकामा लकडाउन कार्यान्वयनलाई थप कडाइ गरेको छ। शनिबारबादेखि राजधानीका गल्लीमा अनावश्यक कामले हिँड्नेलाई पक्राउ गरी कानुनी कारबाही गरिने जिल्ला प्रशासन कार्यालय काठमाडौंले जनाएको छ। जिल्ला सुरक्षा समितिको बैठकले भीड नियन्त्रण गर्न शुक्रबार दिउँसो यस्तो निर्णय गरेको हो। जिल्ला प्रशासनका प्रशासकीय अधिकृत मानबहादुर बुढाले सहरका गल्लीमा प्रहरीले चेक प्वाइन्ट राखेर अनावश्यक हिँड्डुल गर्नेलाई नियन्त्रण गर्ने बताए। यसअघि काठमाडौंका मूल सडकलाई मात्रै प्राथमिकतामा राखेर प्रहरी लकडाउन कार्यान्वयमा खटिँदै आएको थियो। बुढाका अनुसार पासबिनाका सवारी साधन र पैदल यात्रुलाई काठमाडौं प्रवेशमा निषेध गरिएको छ। प्रशासनले यसअघि जारी सबै ईपास र पहेंलो रङको पास खारेज गरिएको जनाएको छ। समितिको निर्णयबारे जानकारी दिंदै बुढाले भने, यसअघि जारी भएका ईपास र पहेंलो पास खारेज भएको छ। अब जारी हुने पास नीलो रङको हुनेछ। प्रशासनले अत्यावश्यक अवस्थामा गह्रौं सवारी साधनलाई राति ८ देखि बिहान ६ बजेभित्र मात्र गुड्न स्वीकृति दिएको छ। एम्बुलेन्स, शववाहन, पेट्रोलियम पदार्थ, औषधि तथा स्वास्थ्य सामग्री, ग्यास, सबै खाद्यवस्तु, तरकारी तथा फलफूललगायत बोकेका गाडीलाई पास नचाहिने जनाइएको छ। पास लिन सम्बन्धित कार्यालय, नियामक निकाय र नियामक निकाय नतोकिएको हकमा प्रशासन कार्यालयमा सम्पर्क राख्नुपर्ने निर्णय समितिले गरेको छ।"
संघीय संसद्मा नीति तथा कार्यक्रम प्रस्तुत गर्दै राष्ट्रपति (फोटो फिचर),"काठमाडौं : संघीय संसद्को संयुक्त बैठकमा शुक्रबार राष्ट्रपति विद्यादेवी भण्डारीबाट आर्थिक वर्ष २०७७र७८ को नीति तथा कार्यक्रम प्रस्तुत भइरहेको छ । कार्यक्रम प्रस्तुत गर्नुअघि राष्ट्रपति भण्डारीलाई नयाँ बानेश्वरस्थित सङ्घीय संसद्मा स्वागत गरिएको थियो । राष्ट्रपति भण्डारीलाई प्रतिनिधिसभाका सभामुख अग्निप्रसाद सापकोटा, राष्ट्रियसभाका अध्यक्ष गणेशप्रसाद तिमल्सिना, कानुन, न्याय तथा संसदीय मामिला मन्त्री डा शिवमाया तुम्बाहाङ्फेलगायतले स्वागत गरेका हुन् । सो अवसरमा राष्ट्रपति भण्डारीमा सम्मानमा सलामी दिइएको थियो । बैठकमा सहभागी हुन उपराष्ट्रपति नन्दबहादुर पुन, प्रधानमन्त्री केपी शर्मा ओलीलगायत विशिष्ट व्यक्ति यसअघि उपस्थित थिए । राष्ट्रपतिको स्वागतका लागि संसद् सचिवालयले नयाँ बानेश्वरस्थित संसद् भवन परिसरमा पानीको फोहरा, ध्वजापताका र राष्ट्रिय झण्डा फहराउनाका साथै सुरक्षा प्रबन्ध गरेको छ ।"
प्रतिनिधि सभाको अर्को बैठक जेठ ४ गते,काठमाडौं : संघीय संसद् अन्तर्गत प्रतिनिधि सभाको अर्को बैठक जेठ ४ गते आइतबार बस्ने भएको छ । सरकारले शुक्रबार आर्थिक वर्ष २०७७७८ को निती तथा कार्यक्रम सार्वजनिक गरेको छ । नयाँ बानेश्वरस्थित संघीय संसदको भवनमा राष्ट्रियसभा र प्रतिनिधिसभाको संयुक्त बैठकमा राष्ट्रपति विद्यादेवी भण्डारीले नीति तथा कार्यक्रम प्रस्तुत गरेकी हुन् । नीति तथा कार्यक्रम प्रस्तुत गरेपछि राष्ट्रपतिलाई धन्यवाद दिँदै शुक्रबारको बैठक सम्पन्न भएको थियो । प्रतिनिधिसभाको अर्को बैठक जेठ ४ गते बिहान ११ बजेका लागि बोलाइएको संसद् सचिवालयले जानकारी दिएको हो ।
सरकारको प्राथमिकतामा कोरोना संक्रमण नियन्त्रण र रोकथाम,"काठमाडौं : राष्ट्रपति विद्यादेवी भण्डारीले राजनीतिक स्थिरतामा मात्रै सरकारको नीतिगत निरन्तरता र कार्यक्रमिक सुनिश्चितता हुने बताउँदै वर्तमान सरकारको दुई वर्षका अवधिमा उल्लेखनीय उलपब्धि हासिल भएको बताएकी छन्। सङ्घीय संसद्को दुवै सदनको संयुक्त बैठकलाई सम्बोधन गरी आगामी आर्थिक वर्षका लागि नेपाल सरकारको नीति तथा कार्यक्रम प्रस्तुत गर्ने क्रममा यस्तो बताएकी हुन्। विश्व समुदाय साझा र अदृष्य शत्रुसँग जुधिरहेका बेला नेपाल सरकारले यसको रोकथाम र नियन्त्रणमा समयमै प्रभावकारी र समन्वयात्मक पहलकदमी लिएको उनको भनाइ छ। उनले वर्तमान सरकार नेपालको स्वाभिमानको रक्षा, नागरिकको संरक्षण र देशको गौरव बढाउन सम्पूर्ण सामथ्र्यका साथ आफूलाई केन्द्रित गरी समृद्ध नेपाल, सुखी नेपालीको राष्ट्रिय आकाङ्क्षा पूरा गर्न कटिबद्ध रहेको पनि बताएकी छन्। राष्ट्रपति भण्डारीले कोरोना भाइरसबाट पार पाउनका लागि विश्व समुदायबीच एकता, आत्मविश्वास र सहकार्य आवश्यक रहेकामा जोड दिएकी छन्। समाज फेरि समृद्ध बन्न सक्ने तर गुमेको मानवीय मूल्यको क्षतिपूर्ति हुन नसक्ने भएकाले यतिबेला मानव जातिको सुरक्षा नै सरकारको प्राथमिकता भएको उनले स्पष्ट पारेकी छन्। उनले सरकारले शान्ति सुरक्षा र भ्रष्टाचारको अन्त्यमा विशेष उपलब्धि हासिल गर्दै मध्यम आय भएको मुलुकमा स्तरोन्नति गर्ने यात्रामा सरकार अघि बढिरहेका बेला कोभिड १९ को महामारीका कारण निर्धारित लक्ष्य र गतिमा धक्का पुगेको बताइन्।"
नीति तथा कार्यक्रमको कार्यान्वयन चुनौतिपूर्ण छ : प्रचण्ड,"काठमाडौं : नेपाल कम्युनिस्ट पार्टी (नेकपा)का अध्यक्ष पुष्पकमल दाहाल प्रचण्डले आगामी आवका लागि सरकारद्वारा प्रस्तुत नीति तथा कार्यक्रमले मुलुकका अहिलेका प्राथमिकतालाई प्रस्तुत गरेको प्रतिक्रिया दिएका छन्। नीति तथा कार्यक्रम सदनमा प्रस्तुत भएपछि प्रत्रकारलाई प्रतिक्रिया दिँदै प्रचण्डले यस्तो बताएका हुन् । मुख्य कुरा कार्यान्वयको नै हो, कोभिड १९ जुन परिस्थिति सिर्जना भएको छ, यसले सबैतिर जटिलता पैदा गरेको छ, चुनौती चाँहि कार्यान्वयनकै छ, कार्यान्वयन गर्न सकियो भने राम्रै गति लिने छ, उनले भने, सरकारले ल्याएको नीति तथा कार्यक्रममा मेरो पूर्ण समर्थन छ । नेकपा नेता जनार्दन शर्माले नीति तथा कार्यक्रममा आएका कुरा समग्रमा निकै राम्रा भएका प्रतिक्रिया दिए । अहिलेको महामारीले विश्व अर्थतन्त्रमा पार्ने प्रभाव, नेपालमा पार्ने प्रभाव अझै कति हुन्छ भन्न यकिन गर्न सकिने अवस्था छैन, उनले भने, त्यो समग्र मूल्याङ्कनपछि मात्र नीति तथा कार्यक्रमले कस्तो गति लिन्छ भन्न सकिन्न, समग्रमा राम्रो छ, सवैक्षेत्रलाई समेटेको छ ।"
नीति तथा कार्यक्रम आज : विषम परिस्थितिमा तामझाम,"काठमाडौं : कोरोना संक्रमणले देश आक्रान्त बनिरहेका बेला संघीय संसद्मा नीति तथा कार्यक्रम भाषणको तामझाम तयारीमा कुनै कमी देखिएको छैन। राष्ट्रपति विद्यादेवी भण्डारीले शुक्रबार संघीय संसद्का दुवै सदनको संयुक्त बैठकमा सरकारको वार्षिक नीति तथा कार्यक्रमसहित सम्बोधन गर्दै छिन्। विषम परिस्थिति बिर्साउने गरी गरिएको तामझामप्रति सांसद र कर्मचारी नै असन्तुष्ट देखिएका छन्। राष्ट्रपति भण्डारीले नीति तथा कार्यक्रम सम्बोधन गर्ने कार्यक्रमका लागि सचिवालयले बिहीबार रिहर्सल गर्यो। सचिवालयले डमी राष्ट्रपति बनाएर स्वागत, सलामी र सम्बोधनका लागि एक दिनअगावै रिहर्सल गर्ने गरेको छ। संसद् भवनलाई सिंगार्नेदेखि राष्ट्रपतिको स्वागत र सत्कारमा विगतजस्तै सबै प्रक्रिया पूरा गर्ने तयारी रहेको संसद् सचिवालयले जनाएको छ। कोरोनाले आक्रान्त बनाएको र हाम्रो सीमा अतिक्रमण भएको बेला संसद्मा राष्ट्रिय झन्डा राख्नेबाहेक अन्य कुनै पनि तामझाम सुहाउँदैन, कांग्रेस नेता डा मीनेन्द्र रिजालले अन्नपूर्णसँग भने, विषम परिस्थितिमा संसद्ले पूरा गर्नुपर्ने जिम्मेवारी मात्र वहन गर्ने हो। यस्तो बेला पनि राजामहाराजाको झल्को दिने प्रवृत्तिले गणतन्त्रप्रति जनतामा वितृष्णा पैदा होला भन्ने चिन्ता जागेको छ। काठमाडौं उपत्यकासहित देशका विभिन्न भागमा कोरोना संक्रमण बढेकाले तामझाम नगरी राष्ट्रपतिबाट नीति तथा कार्यक्रम सम्बोधन गराउनुपर्ने सुझाव सचिवालयलाई दिइएको थियो। सचिवालयले भने सामान्य अवस्थाको विगतकै जस्तो तयारी गरेको हो। दुवै सदनका ३ सय ३४ सांसदको संयुक्त बैठक बस्ने, संवैधानिक अंगका प्रमुख, सुरक्षाकर्मीलगायत कर्मचारी र सहयोगीको ठूलो संख्यामा उपस्थिति हुने भएकाले विशेष सतर्कता अपनाइएको सचिवालयले जनाएको छ। भौतिक दूरीसहित कुर्सीको व्यवस्था गरिएकाले केही सांसद प्रतिनिधिसभा बैठकको बाल्कोनीमा बस्ने तय गरिएको छ। राष्ट्रपति विद्यादेवी भण्डारीले शुक्रबार प्रस्तुत गर्ने सरकारको नीति तथा कार्यक्रमको नयाँ बानेश्वरस्थित संघीय संसद् भवनमा बिहीबार पूर्वतयारी अभ्यास गरिँदै । समारोहमा सभामुख अग्निप्रसाद सापकोटा, राष्ट्रियसभा अध्यक्ष गणेशप्रसाद तिमिल्सिनालगायत सहभागी थिए । तस्बिर : संसद सचिवालय राष्ट्रियसभाका सचिव राजेन्द्र फुयाँलले उपराष्ट्रपति, मुख्य सचिव, प्रधानसेनापति र संवैधानिक निकायका प्रमुखलाई मात्र बैठकमा आमन्त्रण गरिएको जानकारी दिए। स्थान अभाव र स्वास्थ्य सुरक्षाका कारण मन्त्रालयका सचिव, कूटनीतिक नियोगका प्रमुख, राजदूतहरूलाई बैठकमा निम्ता गरिएको छैन। प्रतिनिधिसभाको बाल्कोेनीमा रहेका दर्शकदीर्घा र प्रेस ग्यालरी पनि हटाइएका छन्। कांग्रेस नेता रिजालले कोरोनाबाट जोगिन प्रतिनिधिमूलक उपस्थिति गराएर संसद् बैठक सञ्चालन गर्न सकिने उपायबारे सत्तापक्ष सकारात्मक नदेखिएको आरोप लगाए। पार्टीगत रूपमा जे जति आवश्यक पर्छ त्यति जना मात्र संसद्मा उपस्थित भएर पनि बैठक चलाउन सकिन्छ, उनले भने, तर, हामी निकै जोखिमपूर्ण तवरले संसद् चलाइरहेका छांै। कुनै पनि बेला संसद् अधिवेशन रोक्ने अवस्था नआओस् भन्ने कामना गरिरहेका छांै। सचिवालयले संक्रमणबाट जोगिन पीसीआर विधिबाट सांसदहरूमा कोरोना परीक्षण, मास्क, स्यानिटाइजर प्रयोग, संसद् भवन प्रवेशअघि साबुनपानीले हात धुने, दूरी कायम गर्ने विषयमा ध्यान दिइएको जनाएको छ। तर, बैठकपछि कार्यकर्ता भेट, राहत वितरण र भीडभाडमा जाने गरेकाले ढुक्क हुने अवस्था भने नभएको सांसदहरू बताउँछन्। बैठक जोखिमपूर्ण नै छ, सत्तारुढ दल नेकपाका एक सांसदले भने, धेरै तामझाम र भीडभाड नगरी प्रतिनिधिमूलक सांसदहरू मात्र बसेर पनि संसद्लाई जोखिमबाट मुक्त गर्ने उपाय निकाल्न सकिन्थ्यो। प्रिबजेट छलफल सकिएसँगै सरकारले वार्षिक नीति तथा कार्यक्रम प्रस्तुत गर्न लागेको हो। कोरोनाको महाव्याधिले विश्व नै आक्रान्त बनिरहेका बेला स्वास्थ्य र कृषि क्षेत्रको विकासमा सरकारले ध्यान दिनुपर्ने सुझाव सांसदहरूले दिएका छन्। संसद्ले नीति तथा कार्यक्रम पारित गरेपछि सरकारलाई बजेट ल्याउने बाटो खुल्नेछ।"
अख्तियार पीडित खोज्न जाँदैन,"काठमाडौं : सार्वजनिक पद धारण गरेका ब्यक्तिले अख्तियार दुरुपयोग गरेको विषयमा अनुसन्धान र अभियोजन गर्न स्थापना भएको अख्तियार दुरुपयोग अनुसन्धान आयोगले निजी लगानीमा सञ्चालित बैंक, मेडिकल कलेज तथा गैरसरकारी संघसंस्था माथि अनुसन्धानको अधिकार समितिमा माग गरेको छ। सम्पत्ति सुद्धिकरण विभागलाई समेत अख्तियारको विंङगको रुपमा राख्न पर्ने बताउँदै आएको आयोगले विधायन समितिको बैठकमा बैंक तथा निजी मेडिकल कलेज र गैरसरकारी संस्थाहरूमा हुने अनियमितताबारे अनुसन्धानको अधिकार दिनुपर्ने उल्लेख गरेका थिए। कर्पोरेट क्षेत्रमा हुने भ्रष्टाचार आयोगको क्षेत्राधिकारमा पनि अख्तियारले पहिले देखि नै जोड दिंदै आएको थियो। निजी क्षेत्रबाट स्थापित बैंकहरूमा जनताकै पैसा छ। त्यहाँ भित्र सञ्चालकहरूले ऋणका नाममा जनतालाई लिक्विडेसनको तहमा पुयाउने गरेको भन्दै त्यस्तो माग अख्तियार प्रमुखले राखेका हुन्। समिति बैठकमा बैंक, मेडिकल कलेज र गैर सरकारी संस्थाको अनियमितता हेर्ने क्षमता अख्तियारले राख्छ र भन्ने जिज्ञासा आएका थिए। त्यस क्षेत्रमा समेत स्टिङ अपरेसन लगायतको काम गर्न सकिने आसय देखिन्थ्यो। समितिमा अख्तियारले गर्ने स्टिङ अपरेसनप्रति सांसदहरुले आशंका व्यक्त गरेका थिए। स्टिङ अपरेसनका लागि अख्तियार पीडित खोज्दै जाँदैन, पीडितहरु समस्या पर्यो भन्दै आउनुहुन्छ अनि हामी स्टिङ अप्रेसन गर्छौँ, प्रमुख आयुक्त घिमिरेले भने,पीडित कै पैसा स्टिङ अप्रेसनको लागि प्रयोग गर्ने हो भने उनीहरु थप समस्यामा पर्छन, किनकी त्यो रकम लामो समय डम्प हुन्छ। त्यस्तै अख्तियारलाई अनुचित कार्यको पनि अनुसन्धान र मुद्दा चलाउने अधिकार दिनुपर्ने घिमिरेले बताए। अनुचित कार्य भनेको सार्वजनिक पद धारण गरेको व्यक्तिले नीति बिपरित काम गरेको तर भ्रष्टाचार सावित नहुने अवस्था हो, उनले भने, यसमा अनुसन्धान गर्न समय लाग्ने भएकाले यो काम हेर्ने जिम्मा पनि अख्तियारलाई दिनुपर्छ। नेपालको संविधान २०७२ ले अख्तियारबाट यो अधिकार कटौती गरेको थियो। तर प्रचलित कानुनमा सरकारले राजपत्रमा सूचना प्रकाशन गरेर आयोगको कार्यक्षेत्र तोक्न बाटो खुल्ला भएका कारण अख्तियारलाइ अनुचित कार्य हेर्ने अधिकार दिनुपर्ने प्रमुख आयुक्त घिमिरेले बताए। जोखिम पन्छाउन सार्वजनिक खरिदजस्ता विषयलाई मन्त्रिपरिषद्बाट निर्णय गराउने प्रवृतिमा पनि त्यसलाई नीतिगत निर्णयको सन्दर्भमा परिवर्तन गर्नपर्ने बताउँदै भने, नीतिगत निर्णयका सन्दर्भमा वस्तुगत रुपमा परिभाषा गरिनुपर्छ। जोखिम लिन नचाहने अनि मन्त्रिपरिषरिषदमा पन्छाइदिने प्रवृतिलाई निरुत्साहित गर्न नीतिगत विष्ाियमा पनि ध्यान दिनुपर्ने उल्लेखगरे। छलफलमा पाँचबर्ष भित्रको हदम्यादको विषय पनि छलफलमा छ। त्यसबाहेक अख्तियार प्रमुख वा आयुक्तहरुले नै भ्रष्टाचार गरेको थाहा भएमा के गर्ने भन्नेजस्ता जिज्ञासा पनि उठेका थिए। आयोगका पदाधिकारीको काम कारबाही हेर्ने छुट्टै निकाएको बारेमा समेत छलफल भएको तर अख्तियार प्रमुख घिमिरेले अनुचित कार्य गरेमा संसदले घोर्केठ्याक लाउन सक्ने हुनाले त्यसमा अन्य संयन्त्र आवश्यक नरहेको सुझाव दिंदै भने यहाँहरुले छलफल गरेर टुंगो लगाउने विषय हो। अख्तियार दुरुपयोग अनुसन्धान आयोगका प्रमुख आयुक्त नवीन घिमिरेले पीडितको उजुरीका आधारमा स्ट्ंिग अपरेशन गर्ने गरेको बताएका छन। भ्रष्टाचार निवारण (पहिलो संशोधन) विधेयक र अख्तियार दुरुपयोग अनुसन्धान आयोग (तेस्रो संशोधन) विधेयक माथि राष्ट्रियसभाको विधायन व्यवस्थापन समितिमा बिहीबार प्रमुख आयुक्त घिमिरेले आयोगले गर्ने स्टिंग अपरेशनमा कुनै बदनियत नहुँने दाबी गरेका हुन। समितिमा भष्ट्राचार निवारण विधेयक र अख्तियार दुरुपयोग अनुसन्धान आयोग विधेयक माथि सैद्धान्तिक छलफल चलिरहेको छ। उक्त छलफलमा बुधबार प्रमुख आयुक्त घिमिरे सहितको टोली आमन्त्रित थियो।"
"फरक शैलीमा नीति तथा कार्यक्रम : राजदूत नजाने, फूलको सट्टा राष्ट्रपतिलाई नमस्कार","काठमाडौं : राष्ट्रपति विद्यादेवी भण्डारीले सरकारको तर्फबाट नीति तथा कार्यक्रम बिगतको तुलनामा फरक शैलीमा पेश गर्ने भएको छिन्। कोरोना महामारीको कारण अर्थतन्त्रलाई ध्यानमा राख्दै नीति तथा कार्यक्रम प्रस्तुत गर्ने तयारी गरिएको छ। राष्ट्रपति भण्डारीले शुक्रबार चार बजे नीति तथा कार्यक्रम प्रस्तुत गर्दैछिन्। विगतको तुलनामा यस वर्ष नीति तथा कार्यक्रममा स्वास्थ्य, रोजगारी सिर्जना, कृषि र विकास जस्ता कार्यक्रम प्राथमिकतामा परेको बताइएको छ। यस वर्ष गोष्ठि , तालिम जस्ता कार्यक्रमलाई कम महत्व दिइने बताइएको छ। सरकारले पुर्ण बजेट नै ल्याउने गरी नीति तथा कार्यक्रमको खाका बनाएको छ। संसदमा यस पटक कोरोनाकका कारण सोसल डिस्टेन्सको व्यवस्था गरिएको छ। नीति तथा कार्यक्रम प्रस्तुतमा राजदूत, कूटनीतिक नियोगका प्रतिनिधि र विशिष्ट व्यक्तिहरुलाई आमन्त्रण गरिएको छैन्। संसद भवनमा सांसदबाहेक उपराष्ट्रपति, प्रधानन्यायाधीश, संवैधानिक नियोगका प्रमुखहरू, मुख्य सचिव, सर्वोच्च अदालतका मुख्य रजिष्ट्रार, प्रधानसेनापति, नेपाल प्रहरी र सशस्त्र प्रहरीका प्रमुख हुनेछन्। त्यस्तै राष्ट्रपति कार्यालय र उपराष्ट्रपति कार्यालयका सचिव, गृह, अर्थ र रक्षा मन्त्रालयका सचिवमात्र हुनेछन्। राष्ट्रपति संसद भवन जाँदा विगतका वर्षमा सभामुख र राष्ट्रियसभाका अध्यक्षले फूल दिने चलन थियो। तर कोरोनाको कारण यसपटक नमस्कार गरिने भएको छ। दुवै सदनका ३ सय ३४ सांसदको संयुक्त बैठक बस्ने, संवैधानिक अंगका प्रमुख, सुरक्षाकर्मीलगायत कर्मचारी र सहयोगीको ठूलो संख्यामा उपस्थिति हुने भएकाले विशेष सतर्कता अपनाइएको सचिवालयले जनाएको छ। भौतिक दूरीसहित कुर्सीको व्यवस्था गरिएकाले केही सांसद प्रतिनिधिसभा बैठकको बाल्कोनीमा बस्ने तय गरिएको छ। प्रिबजेट छलफल सकिएसँगै सरकारले वार्षिक नीति तथा कार्यक्रम प्रस्तुत गर्न लागेको हो। कोरोनाको महाव्याधिले विश्व नै आक्रान्त बनिरहेका बेला स्वास्थ्य र कृषि क्षेत्रको विकासमा सरकारले ध्यान दिनुपर्ने सुझाव सांसदहरूले दिएका छन्। संसद्ले नीति तथा कार्यक्रम पारित गरेपछि सरकारलाई बजेट ल्याउने बाटो खुल्नेछ।"
संसद्मा नीति तथा कार्यक्रम प्रस्तुत गर्दै राष्ट्रपति (लाइभ),"काठमाडौं : संघीय संसद्को संयुक्त बैठकमा शुक्रबार राष्ट्रपति विद्यादेवी भण्डारीबाट आर्थिक वर्ष २०७७७८ को नीति तथा कार्यक्रम प्रस्तुत हुँदैछ । नीति तथा कार्यक्रमको लाइभ राष्ट्रपति भण्डारीले सरकारको तर्फबाट नीति तथा कार्यक्रम बिगतको तुलनामा फरक शैलीमा पेश गर्ने छन् । कोरोना महामारीको कारण अर्थतन्त्रलाई ध्यानमा राख्दै नीति तथा कार्यक्रम प्रस्तुत गर्ने तयारी गरिएको छ। विगतको तुलनामा यस वर्ष नीति तथा कार्यक्रममा स्वास्थ्य, रोजगारी सिर्जना, कृषि र विकास जस्ता कार्यक्रम प्राथमिकतामा परेको बताइएको छ। यस वर्ष गोष्ठि, तालिम जस्ता कार्यक्रमलाई कम महत्व दिइने बताइएको छ। सरकारले पुर्ण बजेट नै ल्याउने गरी नीति तथा कार्यक्रमको खाका बनाएको छ। संसदमा यस पटक कोरोनाकका कारण सोसल डिस्टेन्सको व्यवस्था गरिएको छ। नीति तथा कार्यक्रम प्रस्तुतमा राजदूत, कूटनीतिक नियोगका प्रतिनिधि र विशिष्ट व्यक्तिहरुलाई आमन्त्रण गरिएको छैन्। संसद भवनमा सांसदबाहेक उपराष्ट्रपति, प्रधानन्यायाधीश, संवैधानिक नियोगका प्रमुखहरू, मुख्य सचिव, सर्वोच्च अदालतका मुख्य रजिष्ट्रार, प्रधानसेनापति, नेपाल प्रहरी र सशस्त्र प्रहरीका प्रमुख हुनेछन्। त्यस्तै राष्ट्रपति कार्यालय र उपराष्ट्रपति कार्यालयका सचिव, गृह, अर्थ र रक्षा मन्त्रालयका सचिवमात्र हुनेछन्। दुवै सदनका ३ सय ३४ सांसदको संयुक्त बैठक बस्ने, संवैधानिक अंगका प्रमुख, सुरक्षाकर्मीलगायत कर्मचारी र सहयोगीको ठूलो संख्यामा उपस्थिति हुने भएकाले विशेष सतर्कता अपनाइएको सचिवालयले जनाएको छ। भौतिक दूरीसहित कुर्सीको व्यवस्था गरिएकाले केही सांसद प्रतिनिधिसभा बैठकको बाल्कोनीमा बस्ने तय गरिएको छ। फरक शैलीमा नीति तथा कार्यक्रम : राजदूत नजाने, फूलको सट्टा राष्ट्रपतिलाई नमस्कार प्रिबजेट छलफल सकिएसँगै सरकारले वार्षिक नीति तथा कार्यक्रम प्रस्तुत गर्न लागेको हो। कोरोनाको महाव्याधिले विश्व नै आक्रान्त बनिरहेका बेला स्वास्थ्य र कृषि क्षेत्रको विकासमा सरकारले ध्यान दिनुपर्ने सुझाव सांसदहरूले दिएका छन्। संसद्ले नीति तथा कार्यक्रम पारित गरेपछि सरकारलाई बजेट ल्याउने बाटो खुल्नेछ।"
साझा पार्टीको माग : सीमामा अब तारबार लगाउ,"काठमाडौं : साझा पार्टीले वैधानिक रुपमा खुला गरिएका सिमित नाकाबाहेक अन्य सीमा तारबार लगाएर व्यवस्थित नियमन र निगरानी गर्न सरकारसँग माग गरेको छ। साझा पार्टीका प्रवक्ता डा सूर्यराज आचार्यले शुक्रबार विज्ञप्ती गर्दै यस्तो माग गरेका हुन। नेपालभारत खुला सिमानालाई सदीयौंदेखि दुई देशबीचको घनिष्ठ सम्बन्धको नमूनाका रुपमा हेरिँदै आए पनि पछिल्लो समयमा भने दुवै मुलकका विकासका आकांक्षा, राष्ट्रिय सुरक्षाका चुनौति, अर्थतन्त्रको व्यवस्थापन, सामाजिक सुरक्षा कार्यक्रमको कार्यान्वयन लगायतका पक्षलाई ध्यानमा राख्दा खुला सीमा र अव्यवस्थित आवागमन दुबै मुलुकको हितमा छैन भन्ने साझा पार्टीको निश्कर्ष रहेको विज्ञप्तीमा उल्लेख छ। सीमा क्षेत्रका स्थानीय वासिन्दाहरूलाई समस्या नपर्नेगरी नेपालभारत सीमामा निश्चित नाकाहरूमात्र अभिलेखीकरणको व्यवस्थासहित खुला गर्न र सिमानाका अन्य भागहरू तारबारसहित बन्द गर्न साझाले नेपाल सरकारसँग माग गरेको छ। त्यसको लागि राहदानी, नागरिकता र परिचयपत्रको साथै अन्य प्रविधिको सहयोगमा सीमा वारपारलाई नियमन गर्नु नेपाल र भारत दुवैको दीर्घकालीन हितमा भएको विज्ञप्तीमा उल्लेख छ। बढ्दोरूपमा गम्भीर देखिँदैगएको यो विषयमा भारत सरकारसँग कुटनीतिक र राजनीतिक तहमा वार्ता गर्न साझाले आग्रह गरेको छ। द्विपक्षीय वार्तामा ढिलाई हुने अवस्था भएमा सीमा विवाद नभएका ठाउँमा नेपालले एकतर्फीरूपमै तारबार लगाउन पहल गर्न समेत सरकारको ध्यानाकर्षण गरेको छ। 'खुला सिमानाको अवधारणाले गर्दा दुई देशबीचको सीमा निर्धारणका प्राविधिक कार्य समेत प्राथमिकतामा परेका छैनन्। सयौँ सीमा स्तम्भहरू हराएका छन्। दर्जनौँ सीमा स्तम्भहरू रातारात नेपाली भूभागतर्फ सारिएका छन्। कयौँ ठाउँमा नेपालको लालपूर्जा हुँदाहुँदै नेपालीहरूले भूमीमाथिको स्वामित्व गुमाएका छन् र ती भूमीमा भारतीयहरू खेतीकिसानी गर्छन्, साझाको विज्ञप्तीमा भनिएको छ, 'कयौँ ठाउँमा अन्तर्राष्ट्रिय कानून विपरीत सिमानामा बाँध तथा सडकहरू निर्माण गरिएका छन् जसले गर्दा नेपाली भूभाग तथा वस्तीहरू वर्षायाममा जलमग्न हुने गर्दछन्। त्यतिमात्र होइन, सीमाक्षेत्र नजिक बस्ने धेरै नेपालीहरू भारतीय सीमा सुरक्षा बलको ज्यादतीबाट आक्रान्त छन्।' पछिल्लो समयमा भारतले कयौँ ऐतिहासिक दस्तावेज तथा नक्साहरूले प्रमाणित गरेको नेपालभारत सीमालाई समेत बेवास्ता गर्दै लिम्पियाधुरा, लिपुलेक र कालापानी क्षेत्रमा खुल्लमखुल्ला नेपाली भूभाग अतिक्रमण गरेको उल्लेख गर्दै विज्ञप्तीमा भनिएको छ,' भारतले भर्खरै लिपुलेक भएर चिनको मानसरोवर जान खोलेको सडक त्यसैको चरम उत्कर्ष हो।' साझाका प्रवक्ता डा आचार्यले खुला सिमानाले चोरी, डकैती, तस्करी लगायत राष्ट्रिय सुरक्षाका संवेदनशील पक्षहरूमा निम्त्याउने जटिलताहरू अनगिन्ती रहेको उल्लेख गर्दै विज्ञप्तीमा भनिएको छ, 'बाहिर स्वदेशी नागरिक र देशभित्र विदेशी नागरिक कुन प्रयोजनका लागि कति संख्यामा छन् भन्ने अभिलेख कुनै पनि सार्वभौम मुलुकका लागि महत्वपूर्ण हुन्छ। कोभिड१९ को व्यवस्थापनमा समेत यस्तो सूचनाको महत्व खट्केको छ। भारतीय पक्षले पनि बारम्बार नेपालको खुला सीमाको दुरूपयोगका कारण उसको राष्ट्रिय सुरक्षामा आँच पुगेको बताउने गरेको छ।'"
राष्ट्रसंघ दस्ताबेजमा काली नदीवारि नेपाल,"न्युयोर्क : नेपालले सन् १९५५ डिसेम्बर १४ मा संयुक्त राष्ट्रसंघमा सदस्यता पाएको हो। नेपालले सन् १९४९ मा सदस्यताका लागि आवेदन दिएको भए पनि तत्कालीन सोभियत संघको कारण नेपालले सदस्यता पाउन ६ वर्ष संघर्ष गर्नुपरेको थियो। राणाकालीन अवस्थामै पठाइएको उक्त पत्रमा तत्कालीन डाइरेक्टर जनरल (परराष्ट्रमन्त्रीको हैसियत) को रूपमा विजयशमशेर राणाले तत्कालीन मेजर पदमबहादुर खत्रीलाई प्रतिनिधिका रूपमा पठाएका थिए। मोहनशमशेर प्रधानमन्त्री रहँदैमा उक्त प्रक्रिया अघि बढेको थियो। नेपालले सदस्यता प्राप्त गर्दा राजा त्रिभुवनकै प्रत्यक्ष शासन थियो। त्यतिबेला बुझाएको उक्त डकुमेन्ट राष्ट्रसंघ सुरक्षा परिषद्मार्फत अन्नपूर्ण पोस्ट्लाई उपलब्ध छ। काली नदीलाई पश्चिम सीमा र मेची नदीलाई पूर्वी सीमा भनिएकाले यसमा छिमेकीले धेरै विवाद गरिरहनु नपर्ने राष्ट्रसंघीय एक उच्च अधिकारीले बताए। राष्ट्र संघमा सदस्यताका लागि बुझाइएको पत्रमा, यूएन चार्टरको सदस्यतासम्बन्धी प्रावधानको धारा ४ अनुसार नक्सा बुझाउने स्पष्ट व्यवस्था भए पनि तत्कालीन अवस्थामा नेपालले राष्ट्रसंघमा सदस्यता लिँदा नेपालको नक्सा बुझाएको प्रमाण भेटिँदैन। तत्कालीन समयमा सदस्यता लिँदा नक्सा नै नबुझाए पनि नेपालले आफ्नो भूभाग र सिमानाबारे नक्साकै जस्तै स्पष्ट हुने गरी लेखेर प्रमाणहरू बुझाएको थियो। नेपालभारतबीच सीमा विवाद जारी रहँदै यो मुद्दा अन्तर्राष्ट्रिय अदालतसम्म पुगेमा यस्ता प्रमाण बलिया आधार हुनेछन्। नेपालभारतबीच सीमा विवाद जारी रहेमा इन्टरनेसनल कोर्ट अफ जस्टिस (आइसीजे) ले नदीको मुहानलाई केन्द्र मान्ने स्पष्टै देखिन्छ। अर्थात् काली नदीको मुहानलाई नेपालको आधिकारिक सिमाना कायम गर्ने अन्तर्राष्ट्रिय कानुनका विज्ञहरूको धारणा छ। यसैलाई आधार मान्दा पनि अहिले भारतले निर्माण गरेको सडकको १९ किमि सडक नेपाली भूभागमा परेको परराष्ट्रमन्त्री प्रदीप ज्ञवालीले नै स्पष्ट पारिसकेका छन्। विगतका सन्धिलाई आधार मान्दा सुगौली सन्धिअनुसार धारा ५ मा नेपालले कुमाउ गढवाललगायत क्षेत्र गुमाएको भनेर लेखिएको छ। जसको अर्थ हुन्छ काली नदी पूर्वको नेपालको भूभाग हो। राष्ट्रसंघमा बुझाइएको उक्त पत्रमा पनि काली पश्चिमको भूभागमा नेपालका राजा वा उसको सन्ततिले कुनै अधिकार राख्दैनन् भन्ने सुगौली सन्धिको धारा ५ का बुँदा पनि उल्लेख छ। नेपालले ६५ वर्षअघि संयुक्त राष्ट्रसंघमा सदस्यता लिन बुझाएको दस्ताबेजमै नेपालको पश्चिमी सिमाना काली (महाकाली) नदी रहेको प्रस्ट उल्लेख छ। राष्ट्रसंघमा सदस्यता लिँदा नेपालले पश्चिममा काली नदी र पूर्वमा मेची नदीलगायत अन्य भूभागसहितको स्पष्ट आँकडा दिएको छ। राष्ट्रसंघको सदस्यता लिँदा मुलुकको विगतको प्रमाणित इतिहास, सीमा, जनसंख्या, वैदेशिक सम्बन्ध, मुलुकको क्षेत्रफल, जनसंख्या, स्थापना भएको वर्ष, अन्य देशसँगको सम्बन्ध, छुट्टै राज्य हो भन्ने यथेष्ट प्रमाणलगायत विषय स्पष्ट किटान गरेर लेख्नुपर्ने प्रावधानअनुसार सबै प्रमाणित कागजात नेपालले उपलब्ध गराएको थियो। कालापानी, लिम्पियाधुरा र लिपुलेक क्षेत्र नेपालको रहेको भन्दै सरकारले भारतलाई पटकपटक कूटनीतिक नोट दिइसकेको छ। भारतले पनि त्यस क्षेत्रलाई विवादित क्षेत्र भन्दै वार्ताबाटै सल्टाउने बताइरहेका बेला नेपालको अर्को छिमेकी चीन जोड्ने सडक निर्माण गरी उद्घाटन गरेको हो। राजा र इस्ट इन्डिया कम्पनीबीच सम्झौता हुँदा ३ नम्बर धारामा नेपाल र इस्ट इन्डिया कम्पनीबीच अबउप्रान्त सीमा विवाद हुने छैन र शान्ति कायम हुनेछ समेत लेखिएको छ। नेपाल सरकारसँग तत्कालीन सम्झौता रहे पनि अहिले भारतले चीनको तिब्बत जाने मानसरोवर मार्गको उद्घाटन गरेपछि नेपालभारतबीच सीमा विवादले उत्कर्षमा पुगेको हो। नेपालले लगातार वार्ताबाट समाधानका लागि मिति माग गरेको र भारतले यसमा बेवास्ता गर्दै आएको छ। नेपालले त्यतिबेला सदस्यता लिँदा नेपाल निकै पुरानो मुलुकका रूपमा व्याख्या गरेको उपलब्ध डकुमेन्टमा छ। नेपाल कुनै पनि मुलुकको अधीनमा रहन नपरेको तर आफ्ना केही भूभाग युद्धमा गुमाउनुपरेको विषयसमेत उल्लेख छ। सन् १७९२ मै अहिलेको उत्तरी छिमेक तर त्यतिबेला तिब्बतपारिको मुलुक चीनसँग लडाइँ लडेको विषय पनि उल्लेख छ। १८१५ मा तत्कालीन इस्ट इन्डिया कम्पनी (ब्रिटिस) सँग र १८५५ मा तत्कालीन तिब्बत (हाल चीनको स्वशासित क्षेत्र) सँग लडाइँ लडेको उल्लेख छ। ती सबै लडाइँको शान्तिपूर्ण निकासमा नेपालले त्यतिबेला तत्परता देखाएको पनि प्रस्तुत डकुमेन्टमा लेखिएको छ। विदेशीको संलग्नताविहीन वार्ता गरेर ती मुलुकसँग दुईपक्षीय सम्बन्धसमेत राम्रो राखेको उल्लेख छ। यसरी प्रस्तुत विषयमा ब्रिटिससँगको लडाइँ र उनीहरूसँगको दुईपक्षीय हार्दिकतालाई निकै महŒवसाथ राखिएको छ। लडाइँपछि सुगौली सन्धिमा नेपालको गुमेको भूभागको किटान पनि गरिएको छ।"
संविधानमै छैन नेपालको नक्सा,"काठमाडौं : नेपालको संविधान २०७२ ले आफ्नै भूमि लिम्पियाधुरा, लिपुलेक र कालापानी बिर्र्सिएको छ। त्यसमाथि नेपालकै नक्सा राखिएको छैन। ९० प्रतिशतभन्दा बढी जनमतबाट अनुमोदित संविधानमा राखिएको निसान छापमा गलत नक्सा छ। त्यसमा भारतले अतिक्रमण गरेको नेपाली भूमि लिम्पियाधुरा, लिपुलेक र कालापानी गायव छ। सांसदले छातीमा सजाउने लोगोमा पनि गलत नक्सा परेको छ। २०६४ को संविधानसभाले संविधान बनाउन नसकेपछि २०७० सालमा दोस्रो संविधानसभा निर्वाचनपछि २०७२ असोज ३ मा संविधान जारी गरिएको थियो। दुई वर्षमा संविधान बनाउने वाचा गरेका राजनीतिक दलले आठ वर्षमा संविधान त बनाए तर त्यहाँ नेपालको नक्सा राख्न बिर्सिए। नापी विभागका पूर्वमहानिर्देशक एवं सीमाविद् बुद्धिनारायण श्रेष्ठ मुलुकको मुल कानुन बनाउँदा राष्ट्रियता, सर्वोभौमसत्तासँग जोडिएको विषयमा जनप्रतिनिधि गम्भीर नहुनु ठूलो गल्ती भएको बताउँछन्। देशको मूल कानुन बनाउँदा जनप्रतिनिधि राष्ट्रियता, सर्वोभौमसत्ता, स्वाधीनताप्रति जिम्मेवार भएको देखिएन, उनी भन्छन्, यो गम्भीर गल्ती हो। संविधान संशोधन गरी उक्त गल्ती तत्काल सुधार्नु विकल्प नरहेको उनको ठम्याइ छ। नेपालका मन्त्री, सांसद गलत नक्सा भएको लोगो छाती लगाएर राष्ट्रियताको कुरा गरिरहनुभएको छ, उनी भन्छन्, यो लोगो पनि तत्काल सुधार गर्नुपर्छ। उनका अनुसार सम्पूर्ण निसान छापमा गलत नक्सा भएका कारण सरकारी लेटरप्याडमा सुधार गर्नुपर्ने देखिएको छ। संविधान संशोधनमा जाँदा तराईमधेसका मुद्दा पनि आउने भएकाले सरकार झस्किरहेको उनको भनाइ छ। भारतले बनाइदिएको गलत नक्सा सिंहदबारबाट हटाइए पनि अर्को सही नक्सा सार्वजनिक गर्न कसैले हिम्मत कसैले नगरेको उनी बताउँछन्। अशुद्ध त हटाए तर शुद्ध नक्सा कसैले राख्न सकेका छैनन्, उनी भन्छन्। सत्तारुढ दल नेकपा नेता भीम रावल संविधान मस्यौदामा नक्सा नदेखाइएको सुनाउँछन्। संविधान हस्ताक्षर गर्दा नक्सा सानो स्वरूपमा थियो। लिम्पियाधुरा छछैन भन्ने त्यहाँ हेर्न सकिने नै थिएन, तत्कालीन एमालेका तर्फबाट संविधानका मस्यौदाकारसमेत रहेका नेता रावल भन्छन्, जटिल अवस्थामा संविधान जारी गर्नुपरेको थियो। उनी संविधानमा निसान छाप गलत राख्ने विषयमा सम्बन्धित मन्त्रालय र त्यसका कर्मचारी जिम्मेवार हुने बताउँछन्। हस्ताक्षरकर्ताको हिसाबले आफू जनतासँग यो गल्तीको लागि माफी माग्न तयार रहेको उनको भनाइ छ। संविधानमै नयाँ नक्सा बनाउन रोकेको भए त्यो सच्याउने प्रस्ताव तुरुन्त ल्याउन उनी सरकारलाई चुनौती दिन्छन्। मेरो भागमा म माफी माग्न तयार छु। जसको जति भाग परेको छ, सबै यसमा तयार हुनुपयो, उनी भन्छन्, संविधानले नै लिम्पियाधुरासहितको नक्सा बनाउन रोक्यो भन्ने तर्क हो भने सरकारले तत्काल त्यो सच्याउने प्रस्ताव ल्याउनुपयो। तत्कालीन संविधानसभाध्यक्ष सुवासचन्द्र नेम्बाङ सरकारले नै चलाइरहेको निसान छाप संविधानको अनुसूचिमा राखिएको बताउँछन्। अनुसूचीमा यो निसान छाप राख्ने विषयमा संविधानसभामा विवाद नभएको उनी सुनाउँछन्। सरकारले त्यही रूपमा चलाइरहेको थियो, संविधानसभाले बिनाविवाद अनुसूचीमा राखेको हो, उनी भन्छन्, सरकारले त्यही निसान छाप प्रयोग गरिरहेको थियो। त्यसमा कस्तो नक्सा छ, सीमा के के समेटिएको छ ? संवैधानिक कानुनका जानकार विपिन अधिकारी संविधानमा राखिएको निसान प्रतीकात्मक भएकाले त्यहीअनुसार बुझ्नुपर्ने धारणा राख्छन्। यो प्रतीकात्मक हुन्छ, उनी भन्छन्, कुनै कार्डोग्राफीले बनाएको हुँदैन, कलाकार बनाएको हुन्छ। संविधानमा नक्सा राख्ने प्रचलन नभएका कारण नराखिएको हुन सक्ने उनको ठम्याइ छ। नक्सा राखेर बिग्रिने पनि होइन, उनी भन्छन्, मुलुक संघीयतामा गएकोे र कतिपय जिल्ला छुट्टिएको कारणले यहीअनुसार नक्सा राख्दा पनि फरक पर्दैन। उनका अनुसार नेपालको नक्सा भारतीयले उसको स्वार्थअनुसार बनाइदिएको हो। हामीले स्कुल, कलेज पढ्दा पनि भारतीयले बनाएका नक्सा त पढ्यौं नि, उनी भन्छन्, उसले आफूअनुकूल बनाउने नै भयो। नेपाली भूमि भाडामा दिने अधिकार छैन नेकपा स्थायी समिति सदस्यसमेत रावल नेपाली भूभाग भारतलाई लिज वा भाडामा दिने अभिव्यक्ति संविधानविपरीत रहेको बताउँछन्। लिम्पियाधुरा, लिपुलेक, कालापानी नेपाली भूभाग भएको तथ्य ऐतिहासिक दस्तावेज र प्रमाणका आधारमा पुष्टि गर्दै भारतसँग दृढताका साथ कुरा गर्नुपर्छ, उनी भन्छन्, अन्तर्राष्ट्रिय कानुनविपरीत अतिक्रमण गरी बनाएको सडक भारतलाई नै भाडामा दिने कुरा गरी वार्तामा नेपाल कमजोर हुने तर्क नगर्नु बुद्धिमानी हुन्छ।"
अलपत्र नेपालीलाई प्रवेश दिन कांग्रेसको माग,"काठमाडौं : भारतीय सीमा नाकामा अलपत्र नेपालीलाई प्रवेश दिन प्रमुख प्रतिपक्षी दल नेपाली कांग्रेसले माग गरेको छ। पछिल्लो २४ घण्टामा थप हजारौं नेपाली सीमा क्षेत्रमा आइपुगेको भन्दै शुक्रबार कांग्रेसले यसकारसँग यस्तो माग गरेको हो। भारत सरकारले रेल र बस मार्फतको सुविधा दिएपछि भारतको विभिन्न शहरबाट यसरी नाकामा आइपुगेका नेपालीलाई प्रवेश गराउने बारे संघीय सरकारले प्रष्ट नीति तय गरेर निर्देशन जारी नगर्दा कतिपय नाकाबाट प्रवेश गराइएको विवरण प्राप्त छ भने कयौं नाकामा प्रवेश नपाएर नेपालीहरु अलपत्र स्थितिमा छन्, कांग्रेसले भनेको छ, जोखिम रहित ढंगले प्रवेश गराउन सरकारले तत्काल गम्भीरतासाथ पहल नगर्ने हो भने एकातर्फ खानेबस्ने कठिनाइमा हजारौं नेपाली दसगजा क्षेत्रमा थप प्रताडित हुनेछन् भने अर्कातर्फ लुकिछिपी नेपाल प्रवेश गर्ने कतिपयको प्रयत्नले कोरोनाको जोखिम झनै बढ्नेछ। अतः नाकामा आइपुगेका सबै नेपालीलाई ब्यवस्थित ढंगले प्रवेश गराउन तथा उचित क्वारेन्टाइनमा कडाइका साथ राखेर परिक्षण पश्चात् सुरक्षित रूपमा घर पुर्याउने प्रबन्ध गर्न नेपाली कांग्रेस नेपाल सरकारलाई आग्रह गर्दछ। कांग्रेस प्रवक्ता विश्वप्रकाश शर्माले लुकिछिपी प्रवेशबाट यसबीचमा संक्रमण फैलिन योगदान पुगेको परिदृश्य स्मरण गर्दै, सतर्कता र उच्च मानवीय भावना साथ सरकारले दायित्व निर्वाह गर्नुपर्ने विज्ञप्तिमा उल्लेख गरेका छन्।"
कांग्रेसले बनायो विशेष समिति : विनोद चौधरी संयोजक,"काठमाडौं : प्रमुख प्रतिपक्षी दल नेपाली कांग्रेसले 'लगानी, पूर्वाधार र रोजगार दृष्टिकोण एवं दिगो परियोजना विशेष समिति' गठन गरेको छ । कोरोना महामारीका कारण नेपालको लगानी, पूर्वाधार र रोजगारको क्षेत्रमा परेको असर अध्ययन गर्नका लागि उद्योगपति विनोद चौधरीको संयोजकत्वमा १५ सदस्यीय समिति गठन गरेको हो। वैशाख १७ मा सम्पन्न केन्द्रीय समितिको बैठकले कोरोनाले देशका विभिन्न क्षेत्रमा परेको असर अध्ययन गरी त्यसका लागि आवश्यक कार्य गर्न विभिन्न समिति गठन गर्ने निर्णय गरेको थियो । सभापति देउवाले सोही निर्णयअनुसार लगानी, पूर्वाधार र रोजगार दृष्टिकोण एवं दिगो परियोजना विशेष समिति गठन गरेका हुन्। विशेष समितिमा दीपक खड्का, उमेश श्रेष्ठ, ईन्द्र बानियाँ, टेकबहादुर गुरुङ, कर्मा घले, जिपछिरिङ लामा, छत्र गिरि, सूर्यबहादुर केसी, मोहन आचार्य, तेजुलाल चौधरी, अनिल रुङ्गटा, विष्णुबहादुर खड्का, पूर्णबहादुर तामाङ र खगेश्वर बोहरा सदस्य छन् । समितिमा सदस्य संख्या २१ जना भन्दा बढी नराख्ने नेपाली कांग्रेसले विज्ञप्तिमा जनाएको छ। समितिले तत्काल कोरोनाका कारण नेपालको लगानी, पूर्वाधार र रोजगारको क्षेत्रमा परेको असरलाई तत्कालीन र दूरगामी रूपमा सम्बोधन गर्न सकिने नीतिबारे आवश्यक अध्ययनपछि पार्टीको 'अर्थतन्त्र केन्द्रीत विशेष समिति' लाई सुझाव दिने छ । यस्तै दिर्घकालीन रूपमा लगानी, पूर्वाधार र रोजगारको क्षेत्रमा दूरगामी दृष्टिकोण साथ दिगो परियोजनाहरुको परिकल्पना र कार्यान्वयनमा भूमिका निर्वाह गर्ने कांग्रेसले जनाएको छ।"
"सकियो नेकपा सचिवालय बैठक, स्थायी समितिबारे छलफल नै भएन",काठमाडौं : सत्तारुढ दल नेपाल कम्युनिष्ट पार्टी नेकपाको सचिवालय बैठक सकिएको छ। शुक्रबार बिहान प्रधानमन्त्री निवास वालुवाटार बसेको नेकपा सचिवालय बैठक बसेको थियो । बैठकमा शुक्रबार राट्रपतिले संसदमा प्रतुत गर्न लागेको आर्थिक वर्ष २०७७०७८ को नीति तथा कार्यक्रमकारे छलफल भएको प्रवक्ता नारायणकाजी श्रेष्ठले जानकारी दिए। श्रेष्ठका अनुसार बैठकमा प्रधानमन्त्री ओलीले नीति तथा कार्यक्रमका बारेमा सचिवालयको धारणा माग गरेका थिए । सचिवालय सदस्यहरू महत्वपूर्ण सुझावहरु दिए । मिति तोकेपछि २ पटकसम्म स्थगित भएको स्थायी समिति बैठकबारे भने यस बैठकमा कुनै छलफल नभएको प्रवक्ता श्रेष्ठले बताए।
भारतीय अतिक्रमणविरुद्धको प्रदर्शनमा प्रहरी हस्तक्षेप,"दमौली : भारतले सीमा मिचेको विरोधमा प्रदर्शनमा उत्रिएका राष्ट्रिय जनमोर्चा तनहुँका कार्यकर्ताको कार्यक्रममा प्रहरीले हस्तक्षेप गरेको छ । भारतले सीमा मिचेर सडक बनाएको र हस्क्षेप गरेको भन्दै पार्टीका कार्यकर्ताले झण्डासहित दमौली मुख्य चोकमा प्रदर्शन गरेका थिए । व्यास ३ बाट र्यालीसहित निस्केका कार्यकर्ताले ट्राफिक चोकमा सभा गर्न लागेपछि प्रहरीबीच केहीबेर धकेलाधकेल भएको थियो । त्यसक्रममा प्रहरीले ब्यानर र माइक खोसेको थियो । पार्टीका जिल्ला अध्यक्ष पुष्पलाल श्रेष्ठले प्रशासनसँग अनुमति लिएर प्रदर्शन गरे पनि हस्तक्षेप भएको दाबी गरे । प्रहरीले आफूहरुको माइक तोडफोड गरेको उनले आरोप लगाए । आफूहरु लकडाउनमा सामाजिक दूरीसहित प्रदर्शनमा उत्रिएको उनको दावी छ। भारतले नेपाली भूमि कालापानी, लिपुलेक हुँदै चीनको तिब्बतस्थित धार्मिकस्थल मानसरोवर जाने सडकमार्ग खोलेपछि त्यसको सर्वत्र विरोध भइरहेको छ।"
बालुवाटारमा नेकपा सचिवालय बैठक,काठमाडौं : सत्तारुढ दल नेपाल कम्युनिष्ट पार्टी(नेकपा)को सचिवालय बैठक बसिरहेको छ। प्रधानमन्त्री निवास बालुवाटारमा केहीबेरदेखि बैठक बसिरहेको बालुवाटार स्रोतले जानकारी दिएको छ। बैठकमा सरकारले शुक्रबार संसदमा पेस गर्ने नीति तथा कार्यक्रममा छलफल हुने नेकपाका एक सचिवालय सदस्यले जानकारी दिएका थिए ।
लकडाउन सुरु भएपछि सप्तरीमा तीन बालिका बलात्कृत,राजविराज : लकडाउन सुरु भएदेखि सप्तरीमा अपाङ्गता भएकी समेत तीन बालिका बलात्कृत भएको उजुरी दर्ता भएको छ । सप्तरीमा बोल्न नसक्ने १२ वर्षीया बालिकालाई बलात्कार गरेको स्थानबाटै एक २० वर्षीय युवकलाई गाउँलेहरुले पक्राउ गरेका थिए । उनीविरुद्ध शुक्रबार जिल्ला प्रहरी कार्यालयमा उजुरी दर्ता भएको छ । अग्नीसाइर कृष्णसवरण गाउँपालिका ३ मटिगढाका २० वर्षीय आशाराम रामलाई गाउँलेहरुले बिहीबार नियन्त्रणमा लिइ प्रहरी चौकी पकरीलाई बुझाए पछि पकरीले जिल्ला प्रहरी कार्यालयमा बुझाएको हो । पीडित बालिकाकी आमाले शुक्रबार जिल्ला प्रहरी कार्यालयमा दिएको उजुरी दर्ता गरी अनुसन्धान सुरु गरेको डिएसपी तिलक भारतीले बताए । गाईबस्तु चराइरहेकी बालिकालाई बलात्कार गरिरहेको अवस्थामा गाउँलेले देखेपछि घेरा हालेर नियन्त्रणमा लिएको स्थानीय दीपक चौधरीले जानकारी दिए । काठमाडौंमा मजदुरी गरिरहेका राम लकडाउन अघि घर आएका हुन् । बलात्कार गरेको स्वीकारेका आरोपितले गाउँलेहरुको घेरा तोडी भागेकोमा गाईवस्तु चराइरहेका गोठालाहरुले नियन्त्रणमा लिइ गाउँलेलाई बुझाएका थिए । गाउँलेहरुले दुई घण्टासम्म निर्घात कुटपिट गरेर पकरी प्रहरीको जिम्मा लगाएको आरोपितले बताए । बोल्न नसक्ने अपाङ्ग बालिकालाई नदीको किनार झाडीमा बलात्कार गरेको देखेपछि एक गाउँलेले आसपासमा रहेका अन्य गाउँलेहरुलाई बोलाएका थिए । बालिका अर्थनग्न र अचेत अवस्थामा फेला परेकी थिइन् । पीडितको स्वास्थ्य परीक्षण र उपचार भइरहेको छ । आरोपित युवक पक्षका आफन्तहरुले कुटपिट गर्ने विरुद्ध उजुरी गर्न जिल्ला प्रहरी कार्यालयमा डेलिगेशन आएका थिए । यसअघि १६ वर्षीया बालिकालाई बलात्कार गरेको आरोपमा घटनास्थलबाटै राजगढ गाउँपालिका४ बेल्ही चपेना छातापुर टोलका २५ वर्षीय शम्भुकुमार राम पक्राउ परे । घरमा सुतिरहेका बेला वैशाख २१ गते राति तीन जना प्रवेश गरेकोमा अपरिचित दुई जना फरार भएको र आरोपितले बलात्कार गरेको पीडितले बताइन् । आरोपितले भने आपसी सहमतिमा एक्लै गए पनि बलात्कार नगरेको बताएका छन् । घटनास्थलबाटै पक्राउ परेका आरोपितलाई गाउँलेहरुले नियन्त्रणमा लिइ कुटपिट गरेर सुरक्षा बेस क्याम्प पत्थरगाढाको जिम्मा लगाएको थियो । यस्तै १२ वर्षीया बालिकालाई वैशाख ३ गते राति बलात्कार गरेको आरोपमा राजगढ गाउँपालिका२ कमलपुरका २० वर्षीय रामजिवन यादव पुर्पक्षका लागि थुनामा परेका छन् । पिसाब फेर्न राति घर बाहिर निस्किएका बेला आरोपितले जवरजस्ती नियन्त्रणमा लिइ नजिकैको चौरमा लगी बलात्कार गरेको पीडितले बताइन् ।
४५ स्थानीय तहमा औद्योगिक ग्राम बन्ने,"काठमाडौं : आउँदो आर्थिक वर्षभित्र ४५ स्थानीय तहमा औद्योगिक ग्राम बन्ने भएको छ। स्थानीय स्तरमै रोजगारी सिर्जना गर्ने र उत्पादन बढाउने उद्देश्यले सरकारले सबै स्थानीय तहमा औद्योगिक ग्राम बनाउने योजना अघि सारेको छ। संघीय संसद्मा नीति तथा कार्यक्रम प्रस्तुत गर्दै राष्ट्रपति विद्यादेवी भण्डारीले सरकारले चालू आर्थिक वर्षभित्र ४५ स्थानीय तहमा औद्योगिक ग्राम बनाउने बताइन्। सरकारले चालू आर्थिक वर्षमै ७० स्थानीय तहमा औद्योगिक ग्राम बनाउन तयारी गरेपनि कोरोना भाइरस (कोभिड१९) का कारण प्रभावित भएको थियो। आउँदो आर्थिक वर्षमा निर्यातजन्य उद्योगलाई प्रोत्साहन गर्र्दै विशेष आर्थिक क्षेत्र(सेज) निर्माणमा प्राथिमकता दिने सरकारको नीति छ। राष्ट्रपति भण्डारीले प्रदेशका विभिन्न क्षेत्रमा औद्योगिक क्षेत्र स्थापनाको तयारी अन्तिम चरणमा पुगेको र सेज व्यवस्थित गर्ने तयारी भएको बताइन्। उद्यम तथा व्यवसाय गर्ने वावतारण निर्माण गर्दै विदेशी लगानी आकर्षित गरी उद्योग स्थापनामा जोड दिइने नीतिमा उल्लेख छ। कृषिजन्य प्रशोधन उद्योग स्थापना तथा कृषिजन्य उद्यमलाई रोजगारीसँग जोड्ने सरकारको योजना छ। उत्पादन र उत्पादकत्व वृद्वि गर्नुपर्ने सरकारको दायित्व बढेको भन्दै राष्ट्रिय आय र बचत वृद्वि गर्न जोड दिने सरकारको योजना छ। सावर्जनिक, निजी, सहकारी र समुदायको लगानी आयोजनामा केन्द्रित गरी आयोजना व्यवस्थापन गर्ने र उत्पादनमूलक क्षेत्रमा सदुपयोग गरिने गर्ने सरकारको योजना छ । अन्तर सरकारी वित्तीयकरणलाई रोजगारी र उत्पादान मा केन्द्रित गर्ने भण्डारीले बताइन्। कृषि क्षेत्रमा आधुनिककरण, यान्त्रिकरण प्रयोग गरी उत्पादन र उत्पादकत्व बढाउँदै स्वदेशी वस्तुको प्रयोगमा ध्यान दिने भएको छ। प्रधानमन्त्री कृषि आयोजना प्रभावकारी बनाउँदै स्थानमा एउटै बालीको उत्पादन गर्ने योजना अघि सारेको छ। त्यस्तै सबै स्थानीय तहमा महिला उद्यमशीलता सहज केन्द्र स्थापना गरिने नीतिमा उल्लेख छ। उद्योग मन्त्रालयले कृषि मन्त्रालयसँग सहकार्य गरी स्थानीय स्तरमै रोजगारी सिर्जना हुने कार्यक्रम बजेटमा समावेश गर्ने तयारी गरेको छ। औद्योगिक ग्राममार्फत हरेक स्थानीय तहमा हजारौंको संख्यामा रोजगारी सिर्जना गर्ने र उत्पादन बढाउने सरकारको योजना छ। औद्योगिक ग्राममा साना, लघु, घरेलु उद्योग हुने छन्। सरकारले बन्द र रुग्ण रहेका सार्वजनिक संस्थान सञ्चालनको तयारी गरेको छ। निजी क्षेत्रको सहभागितामा उपयुक्त मोडल छनोट गरी त्यस्ता उद्योग सञ्चालन गरिने सरकारको योजना रहेको भण्डारीले बताइन्।"
सरकारले कुनै पनि तहमा भ्रष्टाचार हुन नदिने,"काठमाडौं : सरकारले विधिको शासन, पारदर्शिता, नतिजामुखी व्यवस्थापन गर्ने भएको छ। राष्ट्रपति विद्यादेवी भण्डारीले दुवै सदनलाई सम्बोधन गर्दै सार्वजनिक गरेको आगामी वर्ष २०७७७८ को नीति तथा कार्यक्रममा जवाफदेही जस्ता प्रभावकारी सरकारका मूलभूत मान्यताको पहुँचलाई थप सुनिश्चित गरी सेवा प्रवाहको गुणस्तर र प्रभावकारिता वृद्धि गरिने भएको छ। प्रत्येक नागरिकले आफ्नो क्षमता विकास गर्ने एवं क्षमता र योग्यताका आधारमा अवसर प्राप्त गर्ने प्रणाली कार्यान्वयनमा ल्याइनेछ। कार्यसम्पादन सम्झौतालाई नतिजा सूचकमा आधातिर गराई थप प्रभावकारी बनाइने नीति तथा कार्यक्रममा उल्लेख छ। 'सरकारले कुनै पनि तहमा हुने कुनै पनि स्वरुपको भ्रष्टाचार सहने छैन, भ्रष्टाचार शून्य सहनशीलता सरकारको नीति हो', नीति तथा कार्यक्रममा भनिएको छ, 'निगरानी, अनुसन्धान र छानबिन कार्यलाई थप सशक्त बनाइ भ्रष्टाचार, अनियममितता, सरकारी सम्पतिको अनधिकृत प्रयोग, अपचलन तथा दोहन गर्ने जुनसुकै व्यक्तिलाई कानूनी कारवाहीको दायरामा ल्याइनेछ।' सुशासन प्रवद्र्धन तथा भ्रष्टाचार नियन्त्रणका लागि सरकारी, गैरसरकारी र निजी क्षेत्रमा सदाचार प्रणालीको विकास गरिने उल्लेख गर्दै नीति तथा कार्यक्रममा भनिएको छ, 'म भ्रष्टाचार गर्दिन, म भ्रष्टाचार हुन दिन्नँ, म देश र जनताका लागि इमान्दार भएर काम गर्नेछु भन्ने प्रतिज्ञासहितको कार्य संस्कृतिको प्रवद्र्धन गरिनेछ।' वित्तीय अपराध नियन्त्रणलाई थप सशक्त बनाउने सम्पति शुद्धीकरण तथा आतङ्कारी कार्यमा वित्तीय लगानी निवारण रणनीति तथा कार्ययोजना २०७६८१ को प्रभावकारी कार्यान्वयन गरिने नीति तथा कार्यक्रममा उल्लेख छ। सार्वजनिक खरिदलाई पारदशी, प्रतिस्पर्धी र मितव्ययी बनाइ खरिद सुशासन कायम गरिनेछ। सार्वजनिक खरिद कानूनको संशोधन गरिने उल्लेख छ। निर्माण व्यवसायीको प्राविधिक तथा आर्थिक क्षमता, पूर्वकार्य सम्पादनस्थिति, कामको गुणस्तर गर्ने उल्लेख छ।"
काठमाडौंमा अलपत्र परेका ३ सय ६२ जना धनकुटा पुगे,"धनकुटा : लकडाउनको कारण काठमाडौंमा अलपत्र परेका ३ सय ६२ जना धनकुटेलीको उद्धार भएको छ। धनकुटाका सात स्थानीय तह तथा धनकुटाकाठमाडौं कोरोना विपद् सहयोग समितिको समन्वयमा उनीहरुलाई ८ वटा बसमा राखेर बिहीबार राति जिल्ला ल्याइएको हो। उनीहरुलाई बिहीबार भेडेटार भन्दा मुनि छोटीमोरङ (धरानतर्फ) सम्म ल्याएर गाडी भित्रै राखिएको थियो। शुक्रबार स्वास्थ्य परीक्षण प्रश्चात सम्बन्धित स्थानीय तहका प्रतिनिधिले आआफ्नो पालिकाका व्यक्ति बुझेका छन्। उपचार, अध्ययन तथा रोजगारीको शिलशिलामा काठमाडौंमा रहेका उनीहरुलाई ल्याउन धनकुटाका स्थानीय तह मार्फत पहल गरिएको जिल्ला प्रशासन कार्यालय धनकुटाका सूचना अधिकारी जयाराम श्रेष्ठले बताए। उनका अनुसार अलपत्र परेका व्यक्तिलाई काठमाडौंदेखि धनकुटासम्म ल्याउँदाको यातायात खर्च सम्बन्धित स्थानीय तहले तिरेका छन्। काठमाडौंदेखि उद्धार गरेर ल्याइएका सबै व्यक्तिलाई क्वारेन्टाइनमा राखिने भएको छ। हरेक स्थानीय तहले आआफ्नो पालिका भित्रका नागरिकलाई क्वारेन्टाइनमा राख्ने व्यवस्थापन गरेका छन्।"
जनयुद्धमा ध्वस्त अछामी दरवारको निमार्ण कार्य लकडाउनमा जारी,"अछाम : जिल्लाको पहिचान बोकेको ऐतिहासिक अछाम दरवार बाह्र वर्षदेखि निर्माणधिन अवस्थामा रहेको छ। जिल्लामा अन्य विकास निमार्णका कार्य रोकिएका बेला भने दरवारको कामले अहिले तीब्रता लिएको छ। अन्य समयमा विभिन्न बहानामा काम रोकिदै सुरु हुँदै भए पनि यो बेला दरवारको काम निरन्तर चलिरहेको छ। निमार्णको कामले राम्रोसँग निरन्तरता नपाएको दरवारको काम भने लकडाउनका बेला जारी छ। ठेकेदारले काठको अभावको कारण देखाउँदै दरवार निमार्णका काम रोकिँदै बन्दै गरेको थियो। अहिले दरवारको काम करिब ८० प्रतिशत सम्पन्न भएको निमार्णको जिम्मा पाएको साउद कन्ट्रक्सनका प्रोपाइटर जयबहादुर साउदले बताए। उनले भने अहिले दरवार निमार्णको काम जारी,लकडाउनको पालना गर्दे सावधानी अपनाउँदै मिस्तीरीहरु काठको काम गरिरहेका छन्,काठ उपलब्ध भए यो वर्ष दरवारको काम सकिनेछ। लकडाउनले गर्दा काठ आयात रोकिएको छ। धुरी चिनाइको काम अब १५ दिनको मात्र छ। दरबार निर्माणको ठेक्का २ करोड २५ लाखमा स्वीकृत भएको थियो। तर हालसम्म महगींका कारण ४ करोड भन्दा लगानी दरवारका लागि सकेको उनले बताए। हालसम्म १ करोड २० लाख भुक्तानी लिएको साउदले बताए। तत्कालिन नेकपा माओवादीको आक्रमणका क्रममा ०५८ फागुन ४ गते अछाम दरवार ध्वस्त भएको थियो। दरबार पुनर्निर्माणको काम ०६५ मै सुरु भयो। ७ वर्षदेखि अवरुद्ध भएको काम फेरी ०७५ भदौ पहिलो सातामा सुरु भएको थियो। आफुले पटक पटक ठेकेदारलाई काम गर्न दबाब दिदै आएको जिल्ला समन्वय समितिका प्रमुख नरबहादुर कुँवरले बताए। उनले भने धेरै पटक ताकेता गरियो। अहिले भने केहि काठ भएकाले काम जारी छ। आवश्यक काठ उपलब्ध भए ठेकेदारले यो वर्ष काम सक्नेछ। बाह्र वर्षसम्म काठको कारण देखाउँदै धेरै पटक काम रोकियो। ठेकेदारले यो आर्थिक वर्षमा निमार्ण सक्ने प्रतिबद्धता जनाएका छन्। अछाम दरबार झन्डै डेढ सय वर्षअघि मंगलसेनका तत्कालिन राजा टीकाभुक शाहको पालामा निर्माण सुरु भइ उनका छोरा दलबहादुर शाहको पालामा १९३५ सालमा निर्माण सम्पन्न भएको हो भन्ने इतिहास छ। सरकारले ०२९ सालमा अछामी राजाका सन्तान योगेन्द्रबहादुर शाहबाट ९० हजारमा उक्त दरबार किनेको अछामी ईतिहासका जानकार सुरतबहादुर शाह बताउँछन्। योगेन्द्रबहादुरका भाइ तपेन्द्रबहादुर शाह सेनाका जर्नेल रहेकाले उनैले सरकारसँग दरबार बिक्रिको व्यवस्था मिलाएको बताइन्छ। तीन तले दरबारमा ३० कोठा थिए। माटोको नभएर मासको गारो बनाएर दरबार निमार्ण गरीएको थियो। दरबारमा पहिले जिल्ला प्रशासन कार्यालय, तत्कालीन जिल्ला पञ्चायत, मालपोत, जिल्ला अदालतलगायत कार्यालय सञ्चालन भए पनि सदरमुकाम आक्रमणका बेला भने जिल्ला प्रशासन कार्यालय मात्र थियो। सो आक्रमणमा प्रमुख जिल्ला अधिकारी मोहनसिंह खत्री समेत मारिएका थिए।"
बाँकेका कोरोना संक्रमितलाई उपचारका लागि दाङ ल्याइयो,दाङ : बाँकेबाट आठजना कोरोना संक्रमितलाई उपचारका लागि दाङमा ल्याइएको छ। दाङमा स्थापना भएको कोराना विशेष अस्पतालमा उनीहलाई उपचार सुरु गरिएको छ। शुक्रबार नरैनापुर गाउँपालिकामा भेटिएका ८ संक्रमितलाई बाँकेबाटै एम्बुलेन्स दाङको बेलझुण्डी रहेको कोरोना विशेष अस्पतलामा ल्याइएको अस्पतालका मेडिकल सुपरिटेन्डेन्ट डा सर्वेश शर्माले बताए। बाँकेका आइसोलेसन बेडको अभावका कारण बाँकेबाट बिरामी दाङको कोरोना विशेष अस्पतालमा ल्याएको जनाइएको छ। बाँकेको खजुरास्थित कोरोना विशेष अस्पतालमा जम्मा २५ वटा आइसोलेसन बेड मात्रै छन्। त्यो यसअघि नै भरिसकेको छ। आइसोलेनस बेडको अभावका कारण बिरामीलाई बाँकेबाट दाङ ल्याउन थालिएको हो। यसअघि बर्दियाबाट बेलझुण्डी ल्याउन खोज्दा विरोध भएको थियो। त्यसपछि बाँकेको खजुरास्थित कोरोना विशेष अस्पतलामै ती बालिकालाई राखेर उपचार गरिसुरु गरिएको छ। जिल्ला बाहिरका बिरामी आउने हल्ला पछि स्थानीयले समेत त्यसको विरोध गरे पनि प्रदेश सरकारले नै प्रदेश भित्रका बिरामीलाई बेल्झुण्डीमा उपचारका लागि ल्याउन सक्ने निर्णय गरेको थियो। त्यो निर्णयपछि बाँकेका आठ बिरामीलाई सहजै रुपमा दाङ ल्याइएको हो। दाङमा एक सय बेडको आइसोलेसन कक्ष तयारी अवस्थामा राखिएको छ।
नेविसंघका १६ विद्यार्थी प्रहरी नियन्त्रणमा,"दैलेख : नेपालको भूमी मिचेर भारतले लिपुलेकमा सडक बनाएको विरोध गर्दै नेपाली कांग्रेसको विद्यार्थी संगठन नेपाल विद्यार्थी संघले दैलेखमा राँके जुलुस प्रदर्शन गरेको छ। शुक्रबार साँझ दैलेखको लोकतान्त्रीक चोकबाट डेकेन्द्रचोकसम्म कालो पट्टी बाँधेर जुलुक निकालेको हो। प्रदर्शनकै क्रममा नेविसंघमा आबद्ध १६ जना विद्यार्थी नेता तथा कार्यकर्तालाई प्रहरीले नियन्त्रणमा लिएको छ। नेविसंघका केन्द्रीत सदस्य लोकेश आचार्य, नेताहरु शुशिल देउजा, मौषम थापा लगाएतका १६ जनालाई प्रहरीले नियन्त्रणमा लिएको हो। जिल्ला प्रहरी कार्यालय दैलेख अगाडी रहेको देवकोटा चोकमा प्रर्दशन गरीरहेको उनीहरुलाई नियन्त्रणमा लिईएको जिल्ला प्रहरी कार्यालय दैलेखका प्रहरी निरिक्षक उपेन्द्रप्रसाद आचार्यले बताए। जुलुसमा सहभागीले भारतीय विस्तारवाद मुर्दावाद, लाचार ओली सरकार राजीनामा दे, हाम्रो भूमी फिर्ता गर, चिनिया हस्तक्षेप बन्द गर लगायतका नारा लगाएका थिए।"
लकडाउनमा कास्कीमा ३२ हजार भित्रिए,पोखरा : कोरोना भाइरस (कोभिड १९) को संक्रमण रोक्न घोषित लकडाउनका बेला कास्कीमा ३२ हजार बाहिरबाट आएको तथ्यांक प्रहरीले सार्वजनिक गरेको छ। कास्की प्रहरीले चैत र वैशाख ३१ गतेसम्म जिल्ला भित्रिएकाको संख्या सार्वजनिक गरेको हो। जिल्ला प्रहरी कार्यालय कास्कीका प्रमुख एसपी दानबहादुर कार्कीले लकडाउनका बेला १२ हजार ७ सय १८ सवारी साधन लकडाउनका बेला भित्रिएको जानकारी दिए। ती अत्यावश्यक सामान आयात गर्ने लगायत गाडी हुन्। तिनैमा मानिसहरु पनि जिल्ला भित्रिएका थिए। चैत ११ गतेदेखि वैशाख ३१ गतेसम्म भित्रिएका सानाठूला गरी १२ हजार ७ सय १८ सवारी साधनमा ३२ हजार ६ सय २४ जना व्यक्ति कास्की प्रवेश गरेका हुन्। तर मूल सडकबाहेकबाट आएकाको रेकर्ड भने नरहेको प्रहरी प्रमुख कार्कीले जनाए। उनकै भनाइमा लकडाउनका बेला कास्कीबाट १४ हजार ५ सय १५ सवारी जिल्ला बाहिरिएका छन्। लकडाउनको सुरुआती चरणमा पोखराबाट बाहिर जानेहरुलाई जिल्ला प्रशासन कार्यालय कास्कीले पास उपलब्ध गराएको थियो। निर्माण क्षेत्रमा कार्यरत मजदुर लगायत पास लिएर बाहिरिएका थिए। ३१ वैशाखसम्ममा कास्कीबाट ४८ हजार ८ सय १७ जना बाहिरिएको जिल्ला प्रहरी कार्यालय कास्कीले जनाएको छ। कास्की प्रहरीले बिहीबार भर्चुअल पत्रकार सम्मेलन गरेको थियो। पछिल्लो समय निर्माण सामग्री ओसारपसार गर्ने ढुवानीका साधन बिना पास गुड्न थालेको छन्। सुरक्षित रहेका भनिएका र बाहिरभित्र आजजाउ नगर्ने गरी कतिपय निर्माण क्षेत्र सुचारु भएका छन्। गण्डकी प्रदेश सरकारले वैशाख दोस्रो सातादेखि नै निर्माण क्षेत्रमा काम गर्न दिने निर्णय गरेको थियो। गृहमन्त्रालयसँगसँगै जिल्ला प्रशासन कार्यालय कास्कीले पनि ३१ वैशाखअघिका सबै पास खारेज गरेको छ। देशैभरि संक्रमितको संख्या बढेपछि लकडाउन कडा पारिएको छ। खाद्यान्न र औषधिका पसलहरु पहिलेदेखि नै खुला थिए। पछिल्लो समय बैंक तथा वित्तीय संस्था पनि खुला छन्। अस्पतालहरुमा बहिरंग सेवा खुला भएको छ। सामाजिक दुरी बिना नै अस्पतालहरुमा बिरामीको भिड जम्मा भएको छ। लकडाउनका बेला अपराधका केही घटनाहरु भने भएको जिल्ला प्रहरी कार्यालय कास्की प्रमुख एसपी कार्कीले जनाएका छन्। कास्कीमा ८५ वटा मुद्दा कास्कीमा दर्ता भएका छन्। चैतमा ६७ मुद्दा दर्ता भएका थिए। लकडाउनका अवधिका ८५ मुद्दामध्ये बैंकिङ कसुरका १० मुद्दा परेका छन्। ती चेक अनादारका मुद्दा हुन्। वैशाखमा मात्रै कास्कीमा १० जनाले झुन्डिएर आत्महत्या गरेको रिपोर्ट प्रहरीले सार्वजनिक गरेको छ। चैतमा ३ र वैशाखमा ४ ज्यान मार्नेसम्बन्धी उद्योगका घटना भएका छन्।
क्याम्पस प्रमुख क्वारेन्टाइनमा बस्न नमानेपछि सिडिओले भने गलहत्ताएर भारत पठाउनू,परासी : पश्चिम नवलपरासीको बेलाटारीस्थित त्रिभुवन क्याम्पसका प्रमुख मनोजधर दुवे क्वारेन्टाइनमा बस्न अटेरी गर्दै आएका छन्। ३ दिनअघि भारतबाट आएका उनी आफ्नै क्याम्पसको क्वारेन्टाइनमा नबसी होम क्वारेन्टाइनमा बस्ने भन्दै अडान लिएका हुन्। दुई दिनअघि सोही क्याम्पसको क्वारेन्टाइनमा बसेका एक जनामा कोरोना पुष्टि भएको थियो। क्वारेन्टाइनमा नबसी होम क्वारेन्टाइनमा बस्ने जनाएपछि क्याम्पस प्रमुख बाहिर हिँडडुल गर्न सक्ने भन्दै स्थानीय त्रसित बनेका छन्। गाउँपालिकाले सोही क्याम्पसमा क्वारेन्टाइन बनाएको छ। क्वारेन्टाइन स्थलदेखि केही पर रहेको भवनमा उनी बस्दै आएका छन्। भारतबाट आएको जानकारी पाएपछि प्रशासनले उनलाई क्वारेन्टाइनमा लैजान लागेको थियो। तर राजनीतिक दबाबले उनलाई त्यसै छाडिएको स्थानीयले बताएका छन्। राजनीतिक दबाबपछि प्रशासनले समेत उनलाई क्वारेन्टाइनमा लैजान वास्ता नगरेको स्थानीयको भनाई छ। भारतबाट आउने सबैलाई होम क्वारेन्टाइनमा नभई संस्थागतमा राख्दै आए पनि राजनीतिक दबाबले उनलाई छुट्टै राख्दा स्थानीयले त्यसको बिरोध गरेका छन्। क्वारेन्टाइनमा रहेको स्वास्थ्य टोलीले आउने बित्तिकै उनको नाम समावेश गरेको थियो। तर डेरामै बस्ने अडान लिएपछि सुरक्षा दिन नसक्ने भन्दै प्रशासनले नाम हटाउन लगाएको क्वारेन्टाइनका स्वास्थ्य इन्चार्ज क्रषि चौधरीले बताए। भारतबाट आउने जो कोही पनि घरमा नभई संस्थागत क्वारेन्टाइनमा बस्नु पर्ने प्रमुख जिल्ला अधिकारी बासुदेव दाहालले बताए। क्याम्पस प्रमुखले क्वारेन्टाइनमा बस्न अटेरी गर्दै आएको र लकडाउन उल्लघंन गरेको आरोपमा कारबाही हुने प्रजिअ दाहालले बताए। 'क्वारेन्टाइन नजिकै डेरा भएपनि बस्न पाइँदैन। स्थानीय तहले व्यवस्थापन गरेको क्वारेन्टाइनमा बस्नुपर्छ। क्याम्पसको क्वारेन्टाइनमा नबसे गलहत्ताएर भारतमै पठाउनु भनेर प्रहरीलाई निर्देशन दिइएको छ' प्रजिअ दाहालले भने। क्वारेन्टाइनमा हाल ५२ जना स्वास्थ्यकर्मीको निगरानीमा छन्।
उपत्यका छिर्न थप कडाइ,"काठमाडौं : बिहीबार महालक्ष्मी नगरपालिकाले सिद्धिपुरस्थित तीन घरमा तालाबन्दी गर्यो। उपत्यका बाहिरको कोरोना सङ्क्रमित जिल्लाबाट आएकालाई नगरपालिकासँगको समन्वयमा प्रहरीले ती घरमा तालाबन्दी गरेको हो। ती व्यक्तिको आज नै कोभिड१९ को परीक्षणका लागि पठाइने नगरपालिकाले जनाएको छ। ललितपुर महानगरपालिका वडा नं ९ मा एउटा परिवार पाँच दिन पहिले गुल्मीबाट आएका थिए। बैंकमा कार्यरत ती व्यक्ति काठमाडौँ आउँदा उनको परिवार पनि साथमै आएका थिए। टोलवासीले वडामा खबर गरेपछि अहिले वडा कार्यालयले त्यो परिवारलाई दुई साता घरभित्रै बस्न भनिएको वडाध्यक्ष राजु महर्जनले जानकारी दिए। उनले भने, 'उनीहरुलाई अत्यावश्यक सामग्री टोलकै मान्छेले पुर्याउने भनिएको छ।' लकडाउन को शुरुको समयमा उपत्यका बाहिरका व्यक्ति कतिपय सजिलै त कतिपय कष्टकररुपमा घर फर्किएका थिए। त्यतिबेला जिल्ला फर्किएकाहरु सरकारले गत साता लकडाउन खुकुलो गर्ने निर्णयसँगै विभिन्न साधनबाट उपत्यका आएका छन्। उपत्यकामा मङ्गलबार र बुधबार गरी चारजनामा कोभिड१९ सङ्क्रमण पुष्टि भएपछि अहिले उपत्यकाका नगरपालिकाले सावधानी अपनाएका छन्। सङ्क्रमण पुष्टि भएका चारैजना सङ्क्रमित जिल्लाबाट आएका थिए। लकडाउन थप कडाइ गरिएको छ। एउटा जिल्लाबाट अर्काे जिल्लामात्रै होइन एउटै जिल्लामा पनि एउटा स्थानबाट अर्काे स्थानमा जान दिइएको पास गृह मन्त्रालयले रद्ध गरिसकेको छ। अहिले उपत्यकाका कतिपय नगरपालिकाले उपत्यका बाहिर गएकालाई फर्कन पूर्णरुपले रोक लगाएका छन् भने कतिपयले कोभिड नभएको पुष्टि भएपछि प्रवेश गर्न दिएका छन्। कतिपय स्थानमा घरबेटीले आउन नदिएपछि व्यक्ति जिल्ला नै फर्किएको पाइन्छ। कतिपय नगरपालिकाले स्वयंसेवक परिचालन गरेर सङ्क्रमित जिल्लाबाट आएर लुकेर बसेकालाई खोजी शुरु गरेको छ। स्थानीयवासीले ठाउँ ठाउँमा बाँस तेस्र्याएर प्रवेशमा रोक लगाइरहेका छन्। स्थानीयवासीले ती घरमा सङ्क्रमित जिल्लाबाट आएका व्यक्तिका कारण आफू असुरक्षित भएको भनेपछि तालाबन्दी गरिएको महालक्ष्मी नगरपालिकाका प्रमुख रामेश्वर श्रेष्ठले जानकारी दिए। नगरपालिकाले १० दिन पहिले बोर्ड बैठकबाट उपत्यका बाहिरका सङ्क्रमित जिल्लामा गएका व्यक्तिलाई जो जहाँ छ त्यहीँ बस्न भन्ने निर्णय गरेको थियो। कुनै पनि कारण देखाएर आउनेलाई पनि वडाध्यक्ष वा वडा कार्यालयसँग समन्वय गरेरमात्रै प्रवेश गर्न भनिएको उहाँले बताउनुभयो। गत साता विभिन्न बहानामा व्यक्तिहरु सङ्क्रमित जिल्लाबाट प्रवेश गरेका थिए। उनले भने, 'कतिपय एम्बुलेन्सबाट त कति सरकारी गाडीको दुरुप्रयोग गरेर आइरहेकाले हामीले प्रहरीको सहयोगमा जाँच बढाएका छौँ।' चन्द्रागिरि नगरपालिमा सङ्क्रमित जिल्लाबाट आएकालाई कोभिड१९ पुष्टि भएपछि कीर्तिपुर नगरपालिकाले यसलाई रोक्न शुक्रबारदेखि स्वयंसेवक परिचालन गरेको छ। यी स्वमंसेवकले विभिन्न स्थानमा पुगेर उपत्यका बाहिरबाट आएका व्यक्तिको पहिचान गर्ने र आउन चाहेकालाई रोक्ने काम गर्ने नगर प्रमुख रमेश महर्जनले जानकारी दिनुभयो। नगरपालिकाले सङ्क्रमित जिल्लाबाट आउने व्यक्ति आफ्नो टोलमा भए खबर गर्न भन्दै माइकिङ गरिरहेको छ। नगरपालिका प्रवेशका लागि धेरै नाका भएकाले रोक्न सम्भव नभए पनि धेरै व्यक्ति आउन सक्ने सम्भावित स्थानमा जाँच बढाइएको उनले बताए। नगरपालिकाले सम्बन्धित घरधनीलाई आफ्नो घरमा बहालमा बस्ने व्यक्ति सङ्क्रमित जिल्लाबाट आएको हो भन्ने जानकारी गराउन भनिरहेको छ। उनले भने, 'घरधनी माथिल्लो तलामा बस्ने हुँदा तल को आयो र को गयो भन्ने थाहा नहुने रहेछ।' बिहीबार गृह मन्त्रालयमा उपत्यकाका सबै नगरपालिकाका प्रतिनिधिसँग कोभिड१९ को रोकथामका विषयमा छलफल भएको थियो। सहभागी सबैले अहिलेको समयमा जो जहाँ छ त्यही बस्नुपर्ने र उपत्यका छिर्ने नाकामा प्रशासनले कडाइ गर्नुपर्ने बताएका थिए। अहिले धेरै स्थानबाट हाम्रो टोलमा उपत्यका बाहिरका जिल्लाका मान्छे छिरे भन्दै फोन आउने गरेको ललितपुर महानगरपालिकाका प्रवक्तासमेत रहनुभएका वडा नं ९ का अध्यक्ष राजु महर्जनले बताउनुभयो। गत साता धेरै व्यक्ति उपत्यका बाहिरबाट आएको उनले बताए। तीमध्ये कतिपयलाई फर्काइएको छ भने कतिपय विभिन्न बहाना गरेर यहीँ बसेका छन्। एउटा परिवारमात्रै एउटा फ्लाटमा बस्ने हुँदा समस्या नभए पनि धेरै परिवार हुँदा समस्या पर्ने उहाँले बताउनुभयो। गत सातादेखि नै घरधनीले उपत्यका बाहिर गएका व्यक्तिलाई तत्काल नआउन भनी सम्पर्क गरेको थियो। उनले भने, 'तर उनीहरु बहाना बनाएर आउन रोकिएन।' भक्तपुरको सूर्यविनायक नगरपालिकाले पनि लकडाउनपछि उपत्यका बाहिर गएका नगरवासीलाई कोभिड१९ को परीक्षण गरेर रिपोर्ट नेगेटिभ हुँदामात्रै आउन भनेको छ। कोही व्यक्ति नगर प्रवेश गरिहालेमा उसलाई दधिकोटस्थित नगर अस्पताल, मध्यपुर अस्पताल वा भक्तपुर अस्पतालमा परीक्षण गर्न पठाइएको नगर प्रमुख वासुदेव थापाले बताए। उनले भने 'भक्तपुर जिल्लामा नै दुईजनामा कोरोना देखिए पनि हामी थप सजग भएका छौँ।'"
लगनखेलमा शंकास्पद झोला भेटिएपछि सेनाको टोली घटनास्थलमा,"ललितपुर : लगनखेलको बुद्धि विकास मण्डलको विपरित एउटा शंकास्पद बेवारीसे झोला देखिएको छ । उक्त झोला शंकास्पद लागेकाले आर्मीको डिस्पोजल टोली उत्त ठाउँमा पुगेको महानगरीय प्रहरी परिसर ललितपुरका प्रमुख टेक प्रसाद राईले जानकारी दिए । आर्मीको जस्तो देखिने उत्त झोला कसैले बिर्सेर छोडेको हुन सक्ने राईको भनाइ छ । बम नहुन सक्छ, उनले भने, आर्मीको अगाडि कसले बम राख्ला र ?"
कांग्रेसले बनायो विशेष समिति : विनोद चौधरी संयोजक,"काठमाडौं : प्रमुख प्रतिपक्षी दल नेपाली कांग्रेसले 'लगानी, पूर्वाधार र रोजगार दृष्टिकोण एवं दिगो परियोजना विशेष समिति' गठन गरेको छ । कोरोना महामारीका कारण नेपालको लगानी, पूर्वाधार र रोजगारको क्षेत्रमा परेको असर अध्ययन गर्नका लागि उद्योगपति विनोद चौधरीको संयोजकत्वमा १५ सदस्यीय समिति गठन गरेको हो। वैशाख १७ मा सम्पन्न केन्द्रीय समितिको बैठकले कोरोनाले देशका विभिन्न क्षेत्रमा परेको असर अध्ययन गरी त्यसका लागि आवश्यक कार्य गर्न विभिन्न समिति गठन गर्ने निर्णय गरेको थियो । सभापति देउवाले सोही निर्णयअनुसार लगानी, पूर्वाधार र रोजगार दृष्टिकोण एवं दिगो परियोजना विशेष समिति गठन गरेका हुन्। विशेष समितिमा दीपक खड्का, उमेश श्रेष्ठ, ईन्द्र बानियाँ, टेकबहादुर गुरुङ, कर्मा घले, जिपछिरिङ लामा, छत्र गिरि, सूर्यबहादुर केसी, मोहन आचार्य, तेजुलाल चौधरी, अनिल रुङ्गटा, विष्णुबहादुर खड्का, पूर्णबहादुर तामाङ र खगेश्वर बोहरा सदस्य छन् । समितिमा सदस्य संख्या २१ जना भन्दा बढी नराख्ने नेपाली कांग्रेसले विज्ञप्तिमा जनाएको छ। समितिले तत्काल कोरोनाका कारण नेपालको लगानी, पूर्वाधार र रोजगारको क्षेत्रमा परेको असरलाई तत्कालीन र दूरगामी रूपमा सम्बोधन गर्न सकिने नीतिबारे आवश्यक अध्ययनपछि पार्टीको 'अर्थतन्त्र केन्द्रीत विशेष समिति' लाई सुझाव दिने छ । यस्तै दिर्घकालीन रूपमा लगानी, पूर्वाधार र रोजगारको क्षेत्रमा दूरगामी दृष्टिकोण साथ दिगो परियोजनाहरुको परिकल्पना र कार्यान्वयनमा भूमिका निर्वाह गर्ने कांग्रेसले जनाएको छ।"
निदान अस्पतालका म्यानेजर र ड्राइभरको रिपोर्ट नेगेटिभ,ललितपुर : पुल्चोकस्थित निदान अस्पतालमा कार्यरत म्यानेजर र एम्बुलेन्स चालकको स्वाबको नतिजा नेगेटिभ आएको छ। निदान अस्पतालको आरोग्य प्रतिस्ठानमा एक स्टाफमा कोरोना पुष्टि भएपछि उनको सम्पर्कमा रहेका एम्बुलेन्स चालक र म्यानेजरको स्वाब परीक्षणको लागि पठाइएको बुधबार रास्ट्रिय जनस्वास्थ्य कार्यालय टेकु पठाइएको थियो। स्वास्थ कार्यालयका प्रमुख खगेश्वर गेलालका अनुसार उनीहरु दुबै जनाको रिपोर्ट बुधबार आएको हो। रामकोट निवासी ४० वर्षीय चालक र अस्पतालको म्यानेजरका रुपमा कार्यरत रामेछापका ३२ वर्षीय पुरुषले र युवतीले एउटै एम्बुलेन्स चढेकाले स्वाब परीक्षण गर्न पठाइएको थियो। अस्पतालमा कार्यरत युवती चैत्र ९ गते सुनसरी गएर बैशाख २९ गते फर्किएकी हुन्। जागिरमा फर्कीनका लागि अस्पतालमा सम्पर्क गरेकी थिइन्। तर अस्पतालले उनी तराईबाट आएको कारण कोरोना परीक्षण गराएर मात्र काममा आउन सुझाएको थियो। उनले २९ गते स्वाब परीक्षण गरेको र ३० गते पोजिटिभ रिजल्ट आएको गेलालले बताए। करिब ८० जनाले उत्त एम्बुलेन्स प्रयोग गरेको देखिएको छ। ड्राइभरलाई पाटन अस्पतालमा राखिएको थियो। विभिन्न सिलसिलामा अस्पताल पुगेका अन्य करिब ८० जनाको पनि कन्ट्र्याक ट्रेसिङ गरिने उनले जनाए। कोरोना भाइरस बिकास हुनलाई कम्तिमा ५६ दिन लाग्ने भएकाले अन्यको अब परीक्षण गर्ने भनाई उनको छ।
स्वास्थ्यकर्मीलाई कोरोना पोजिटिभ देखिएपछि अस्पताल बन्द,कपिलवस्तु : महिला स्वास्थ्यकर्मीलाई कोरोना पोजिटिभ देखिएपछि शुक्रबारदेखि कपिलवस्तु अस्पतालको अति आवश्यक सेवा बाहेक सवै सेवा बन्द गरिएको छ। अस्पतालमा कार्यरत महिला स्वास्थ्यकर्मीसँगै स्वास्थ्य सेवामा खटिएका स्वास्थ्य कर्मचारीहरुको स्वाब परीक्षणको रिपोर्ट नआउने बेलासम्मका लागि अस्पताल बन्द गरिएको अस्पताल प्रशासनले जनाएको छ। शुक्रबार कपिलवस्तु अस्पतालका स्वास्थ्यकर्मीहरुले स्वाब परीक्षणका लाग नमूना दिएका छन्। सो को रिपोर्ट नआएसम्म अस्पतालमा ईमरजेन्सी र प्रसुति बाहेकका अन्य सवै सेवाहरु बन्द रहने निमित्त मेडिकल सुपरिटेण्डेन्ट डा गणेश क्षेत्रीले बताए। अस्पताल कर्मचारीहरुलाई सुरक्षित साथ आआफ्नो ठाउँमा बस्ने र बोलाएका बेला तुरुन्त अस्पतालमा उपस्थिति हुने भनिएको छ।
नरैनापुरका आठ संक्रमित मुम्बईबाट आएका,"नेपालगन्ज : बाँकेको नरैनापुरमा कोरोना पुष्टि भएका ८ जना नै भारतको मुम्बईबाट आएका थिए। नरैनापुर गाउँपालिका अध्यक्ष इस्तियाक अहमद शाहका अनुसारभारतको मुम्बइबाट आएका उनीहरु नेराप्रावि खोदवाँ क्वारेन्टाइनका २ जना र दिपेन्द्र प्रावि भगवानपुर क्वारेन्टाइनमा रहेका ६ जनामा कोरोना देखिएको थियो। नरैनापुर वडा नम्बर १, ३ र ५ का वासिन्दा हुन्।उनीहरु मध्ये २ जना वैशाख २१ गते र ६ जना ३१ वैशाखमा नरैनापुर आएर क्वारेन्टाइनमा बसेका थिए।३१ वैशाखमा ४५ जनाको थ्रोट स्वाब संकलन गरी भेरी अस्पतालको कोरोना प्रयोगशालामा परीक्षण गरिएको स्वास्थ्य कार्यालय बाँकेका कोरोना फोकल पर्सन नरेशबाबु श्रेष्ठले जानकारी दिए। नरैनापुरका ८ जना कोरोना संक्रमितहरुलाई दिउँसो दाङको बेलझुण्डीस्थित कोरोना विशेष आइसोलेसन अस्पतालमा पठाइएको छ। श्रेष्ठले भने, अस्पतालले संक्रमितको ट्राभल हिस्ट्रि लिएर कन्ट्रयाक्ट ट्रेसिङ गरेपछि पर्सी मात्र सम्पर्कमा रहेका व्यक्तिहरुको कोरोना जाँच गरिनेछ। नरैनापुरका ११ वटा क्वारेन्टाइनमा अहिले ५ सय बढीलाई राखिएको छ। भारतबाट आउने क्रम अझैं जारी छ। शुक्रबार मात्र थप ४० जना भारतबाट आएको गाउँपालिकाले जनाएको छ। तीन जनाको आरडीटी पोजेटिभ भारतको उत्तरप्रदेश राज्यको नानपारास्थित क्वारेन्टाइनलगायतका क्षेत्रबाट फिर्ता ल्याइएका ६ सय ८७नेपालीमध्ये चार सय ६६ जनाको आरडीटी परीक्षण गर्दा तीन जनामा कोरोना पोजेटिभ आएको छ। जिल्ला स्वास्थ्य कार्यालय बाँकेका अनुसार आरडीटी परीक्षणमा कालिकोट, सुर्खेत र नुवाकोटका एक एक जनाको रिपोर्र्ट पोजेटिभ आएको हो। बिहीबार नै उनीहरुको पीसीआर प्रविधिबाट पनि कोरोना परीक्षण गर्न स्वाब संकलन गरिएको छ। बाँकेका दुई सय २२ जनाको भने कुनै परीक्षण गरिएको छैन। उनीहरुलाई सम्बन्धित पालिकाको क्वारेन्टाइनमा राखेर पीसीआर प्रविधिबाट कोरोना परीक्षण गर्ने बताइएको छ। १६ गाडीमा घर पठाएयो बाँकेका सहायक प्रमुख जिल्ला अधिकारी हरि प्याकुरेलका अनुसार भारतबाट नेपालगन्ज नाकामा आएका ४७ जिल्लाका सबै जनालाई १६ वटा गाडीमा घर पठाइएको छ। सबैभन्दा बढी कर्णाली प्रदेशका छन्। घर जानुअघि सबै जनाको सीमा नाका जमुनाहामा आरटीडी परीक्षण गरिएको थियो। उनले भने, बाँकेका सबैलाई सम्बन्धित स्थानीय तहमै पठाइएको छ। नेपालगन्ज उपमहानगरका सबैलाई भने महेन्द्र बहुमुखी क्याम्पसको क्वारेन्टाइनमा राखिएको छ। त्यसमा एक जना भुटानी पनि छन्।"
ड्युटीमा खटेका ट्राफिक प्रहरीलाई पीपीई,"काठमाडौँ : ड्युटीमा रहेका ट्राफिक प्रहरीले व्यक्तिगत सुरक्षा सामग्री (पीपीई) लगाउन थालेका छन्। सरकारले जारी गरेको लकडाउनलाई कडाइका साथ कार्यान्वयन गराउन फ्रन्टलाइनमा खटिने ट्राफिक प्रहरीलाई पीपीई उपलब्ध गराइएको हो। ट्राफिक प्रहरीले सवारी आवागमनलाई व्यवस्थित र कडाई गर्नका लागि चेकजाँच र सोधपुछ गर्दा सवारी चालकसँगग सबैभन्दा पहिले फेस गर्नु पर्ने भएकाले कोरोना भाइरस (कोभिड१९)को जोखिम हुने भन्दै पीपीई उपलब्ध गराइएको हो। महानगरीय ट्राफिक प्रहरी महाशाखाका प्रमुख प्रहरी वरिष्ठ उपरीक्षक भिमप्रसाद ढकालका अनुसार दैनिक सडकमा खटिनुपर्ने ट्राफिक प्रहरीलाई कोरोना भाइरसबाट हुने जोखिम न्युनिकरण गर्न पीपीई उपलब्ध गराइएको हो। महाशाखाले उपत्यकाको २६ वटा मुख्य चोक तथा नाकाहरूमा खटिने ट्राफिक प्रहरीलाई पिपिई र ४६ स्थानमा फेस सिल्ड (भाइजर) र पञ्जाको व्यवस्था गरिएको ढकालको भनाइ छ। पर्याप्त मात्रामा पीपीई नभएकाले अन्य स्थानमा खटिने ट्राफिक प्रहरीलाई भने कम्तिमा २ मिटरको सामाजिक दुरी कायम राखेर चेकजाँच गर्न निर्देशन दिइएको छ। महाशाखाले प्रत्येक ट्राफिक प्रहरीलाई सेनिटाइजरसँगै मास्क, पञ्जा, सावुन आबश्कता अनुसार बितरण गरिरहेको महाशाखाका प्रवक्ता प्रहरी उपरीक्षक जीवनकुमार श्रेष्ठले जानकारी दिए।"
भारतीय अतिक्रमणविरुद्धको प्रदर्शनमा प्रहरी हस्तक्षेप,"दमौली : भारतले सीमा मिचेको विरोधमा प्रदर्शनमा उत्रिएका राष्ट्रिय जनमोर्चा तनहुँका कार्यकर्ताको कार्यक्रममा प्रहरीले हस्तक्षेप गरेको छ । भारतले सीमा मिचेर सडक बनाएको र हस्क्षेप गरेको भन्दै पार्टीका कार्यकर्ताले झण्डासहित दमौली मुख्य चोकमा प्रदर्शन गरेका थिए । व्यास ३ बाट र्यालीसहित निस्केका कार्यकर्ताले ट्राफिक चोकमा सभा गर्न लागेपछि प्रहरीबीच केहीबेर धकेलाधकेल भएको थियो । त्यसक्रममा प्रहरीले ब्यानर र माइक खोसेको थियो । पार्टीका जिल्ला अध्यक्ष पुष्पलाल श्रेष्ठले प्रशासनसँग अनुमति लिएर प्रदर्शन गरे पनि हस्तक्षेप भएको दाबी गरे । प्रहरीले आफूहरुको माइक तोडफोड गरेको उनले आरोप लगाए । आफूहरु लकडाउनमा सामाजिक दूरीसहित प्रदर्शनमा उत्रिएको उनको दावी छ। भारतले नेपाली भूमि कालापानी, लिपुलेक हुँदै चीनको तिब्बतस्थित धार्मिकस्थल मानसरोवर जाने सडकमार्ग खोलेपछि त्यसको सर्वत्र विरोध भइरहेको छ।"
पौडी खेल्ने क्रममा तमोरमा डुबेर युवकको मृत्यु,ताप्लेजुङ : पौडी खेल्ने क्रममा तमोर नदीले बगाएर ताप्लेजुङमा एक युवकको मृत्यु भएको छ। मृत्यु हुनेमा फुङलिङ नगरपालिका३ सिटेनीका १७ वर्षीय रोशन न्यौपाने छन्। शुक्रबार दिउँसो बाख्रा चराउन गएका उनलाई पौडी खेल्ने क्रममा खोलाले बगाएको हो। रोशन साथीसँग बाख्रा चराउन सिटेनी पुछार नदी किनारमा गएका थिए। घटनास्थलमा प्रहरी पुगेको र कानुनी प्रक्रिया अघि बढाइएको जिल्ला प्रहरी कार्यालय ताप्लेजुङका प्रमुख महेन्द्र श्रेष्ठले बताए।
कोरोना संक्रमित भागे अब सुरक्षाकर्मीले गोली चलाउन पाउने,"वीरगन्ज : पर्सामा अस्पतालमा उपचारमा रहेका कोरोनाका संक्रमित भागे वा भाग्न खोजे सुरक्षाकर्मीले गोली समेत हान्न सक्ने निर्णय स्थानीय प्रशासनले गरेको छ। वीरगन्जको नारायणी अस्पतालको आइसोलेसनमा भर्ना गरिएका २ संक्रमित गत बुधबार भागेपछि बिहिबार प्रमुख जिल्ला अधिकारीको अध्यक्षतामा बसेको जिल्ला संकट व्यवस्थापन केन्द्रको बैठकले यस्तो निर्णय गरेको हो। नारायणी अस्पतालको आइसोलेसनमा भर्ना गरिएका दुइ संक्रमित गत बुधबार आइसोलेसन वार्डको शौचालयबाट हामफालेर भागेका थिए। ती दुवैलाई प्रहरीले ७ घण्टापछि नियन्त्रणमा लिएर बुधबार राति नै फेरि आइसोलेसनमा राखेको छ। अस्पतालको आइसोलेसन वार्डमा भर्ना गरिएका संक्रमित वा क्वारेन्टाइनमा राखिएका शंकास्पद व्यक्ति, भागेमा नियन्त्रणमा लिन प्रहरीले आवश्यकता अनुसार सामान्य बल प्रयोग गर्ने र त्यति हुँदा पनि नियन्त्रणमा नआए गोलीसमेत चलाउन सक्ने निर्णय भएको सहायक प्रमुख जिल्ला अधिकारी ललीत बस्नेतले बताए। उनले भने शुरुमै गोली हान्ने भनेको होइन्, सामान्य बल प्रयोग गरि नियन्त्रणमा लिन कोशिस गर्ने, त्यति गर्दा पनि सकिएन भने अन्तिम अवस्थामा मात्रै गोली चलाउने भनिएको हो, यसलाई अन्यथा लिनु हुदैन्। संक्रमण पुष्टि भइसकेका संक्रमित अस्पतालबाट भागेर परिवार वा समुदायमा जादा त्यसले झन् संक्रमण फैलिने र समाजलाई नै ध्वस्त पार्ने भएकाले यस्तो निर्णय गरिएको उनले तर्क दिए। बुधबार दुइ संक्रमित भागेको घटनाको समिक्षापछि अब उप्रान्त कोहि पनि संक्रमित अस्पतालबाट नभागुन् भनेर मनोवैज्ञानिक त्रास होस् भन्नका लागि मात्रै यो निर्णय गर्नु परेको उनले बताए। पर्साकी प्रहरी उपरिक्षक गंगा पन्तले पनि अस्पतालबाट भाग्ने संक्रमितले समाजमा थप संक्रमण फैलाउन सक्ने भएकाले भाग्ने संक्रमितलाई सुरक्षाकर्मीले हदैसम्मको बल प्रयोग गर्न सक्ने निर्णय भएको बताइन्। बुधबार दुइ संक्रमित अस्पतालबाट भागे, उनीहरुलाई नियन्त्रणमा लिन प्रहरीलाइ हम्मेहम्मे पर्यो, उनले भनिन् भागेका संक्रमित फेला परी हाले पनि प्रहरीले सिधै गएर समात्न पनि मिल्दैन्, त्यसैले अब अरु संक्रमित नभागुन् भनेर यो कठोर निर्णय गरिएको हो, जसमा अन्तिम अवस्थामा गोली फायरिङ पनि गर्न सकिने उल्लेख छ। पर्साका प्रमुख जिल्ला अधिकारी विष्णु कुमार कार्कीको अध्यक्षतामा बसेको बैठकले अब उप्रान्त अस्पतालमा भर्ना भएका संक्रमित व्यक्ति भाग्न नदिन सुरक्षा निकायले उच्च सुरक्षा सतर्कता अपनाउने निर्णय पनि गरेको जानकारी सहायक प्रमुख जिल्ला अधिकारी बस्नेतले दिए। यसका साथै बैठकले वैशाख ३० गते बेलुकी ८ बजेदेखि पर्सा जिल्लाभरि लागू गरिएको निषेधाज्ञालाई थप प्रभावकारी रुपमा कार्यान्वयन गर्ने निर्णय पनि गरेको छ।"
"पूर्वराजा ज्ञानेन्द्रले पाए सवारी पास, झापाबाट काठमाडौं आउँदै","काठमाडौं : पूर्वराजा ज्ञानेन्द्र शाह झापाको दमकमा रहेको हिमालय महालक्ष्मी चिया बगानस्थित निवासबाट आज बिहान सवारी साधन पास लिएर काठमाडौं फिर्ता भएका छन् । कोभिड १९ को रोकथामका लागि सरकारले चैत ११ गते बन्दाबन्दी लागू गर्नुअघिदेखि उनी झापामा रहेका थिए । प्रमुख जिल्ला अधिकारी उदयबहादुर रानाले पूर्वराजा ज्ञानेन्द्र, पूर्वरानी कोमल शाहसमेत पाँच जनाको सवारी पास जारी गरिएको बताए । पूर्वराजा शाहका तर्फबाट उनको सचिवालयले काठमाडौं जानका बिहीबार झापा जिल्ला प्रशासन कार्यालयमा सवारी पासका लागि इमेलबाट निवेदन पठाएको थियो । अन्तरजिल्ला सवारी पासका लागि जिल्ला प्रशासन कार्यालयले गृह मन्त्रालयलमा निवेदन पठाएपछि मन्त्रालयले स्वीकृति प्रदान गरेको प्रजिअ रानाले जानकारी दिए। पत्रमा जिल्ला प्रशासन कार्यालय, मोरङ, सुनसरी, सप्तरी, सिराहा, धनुषा, महोत्तरी, सिन्धुली, काभ्रेपलान्चोक, भक्तपुर, काठमाडौं बोधार्थ दिइएको छ। शनिबार (जेठ ३) गतेदेखि लागू हुनेगरी मन्त्रालयले जिल्लाभित्र सवारी साधन सञ्चालनका लागि दिइएका सबै पास खारेज गर्ने निर्णय गरेको छ। यसअघि कोरोना भाइरस (कोभिड१९) संक्रमित थपिदै गएपछि गृहमन्त्रालयले आवतजावतमा कडाई गर्ने निर्णय गर्दै जेठ १ गतेदेखि एक जिल्लादेखि अर्को जिल्लामा अनुमति दिइएका इपास र अन्य पास रद्द गर्ने निर्णय गरेको थियो"
सरकारले केन्द्रमा तीन सय र प्रदेशमा ५० शैय्याको सरुवा रोग अस्पताल निर्माण गर्ने,"काठमाडौं : सरकारले सातवटै प्रदेशमा सरुवा रोग अस्पताल निर्माण गर्ने भएको छ। संघीय संसद्को दुवै सदनमा शुक्रबार राष्ट्रपति विद्यादेवी भण्डारीले सरकारको आगामी आर्थिक वर्षको नीति तथा कार्यक्रम प्रस्तुत गर्दै प्रयोगशाला परीक्षण सेवासहितको तीन सय शैय्याको केन्द्रीय र न्यूनतम ५० शय्याको प्रदेशस्तरीय अत्याधुनिक सुविधासम्पन्न सरुवा रोग अस्पताल स्थापना गरिने उल्लेख गरिन। अहिले संघमा शुक्रराज ट्रपिकल तथा सरुवा रोग अस्पताल मात्र रहेको छ। नीति तथा कार्यक्रममा आगामी तीन वर्षभित्र सबै नेपालीको स्वास्थ्य बीमा गरिने उल्लेख छ। यसैगरी स्थानीय तहको स्वास्थ्य सेवाको गुणस्तरलाई समेत वृद्धि गरिने नीति तथा कार्यक्रममा जनाइएको छ। एउटा स्थानीय तहमा पाँचदेखि १५ शय्याको अस्पताल निर्माण गरिने सरकारको नीति तथा कार्यक्रममा उल्लेख छ। यसैगरी जिल्लामा रहेको अस्पताललाई २५ देखि ५० शय्या र तत्कालीन अञ्चलमा रहेका अस्पताललाई दुई सय शय्याको बनाइने सरकार नीति तथा कार्यक्रममा जनाइएको छ। सरकारले पोखरास्थित पश्चिमाञ्चल क्षेत्रीय अस्पताल, कर्णाली स्वास्थ्य विज्ञान प्रतिष्ठान अस्पताल, कोशी, नारायणी अस्पताल, भरतपुर अस्पताल, भेरी अस्पताल र डडेल्धुरा अस्पताललाई पाँच सय शय्याको अस्पतालमा स्तरोन्नति गर्ने लक्ष्य राखेको छ। यसैगरी प्रमुख राजमार्गमा ट्रमा सेन्टर सञ्चालन गर्ने र एकीकृत एम्बुलेन्स सेवा विस्तार गरिने। प्रतिरोधात्मक तथा निरोधात्मकसम्बन्धी स्वास्थ्य कार्यक्रम पनि सञ्चालन गरिने छ। अहिलेसम्म ६७१ वडामा पूर्ण खोप सेवा पुर्याइएकामा आगामी वर्ष सबै वडामा पूर्ण खोप सेवा पुर्याइने सरकारको लक्ष्य छ।"
लिपुलेक क्षेत्र नेपाली भूमि हो : राष्ट्रपति भण्डारी,"काठमाडौं : राष्ट्रपति विद्यादेवी भण्डारीले लिम्पियाधुरा, लिपुलेक र कालापानी क्षेत्र नेपालको भूमि भएकाले त्यसलाई प्राप्त गर्न तदनुकूल पहल गरिने बताएकी छन्। सोमबार संघीय संसद्को दुवै सदनको संयुक्त बैठकलाई सम्बोधन गर्दै उनले छुटेको नेपालको भूमि समावेश गरी नयाँ नक्शा सार्वजनिक गरिने जानकारी दिइन। लिपुलेक क्षेत्रमा अतिक्रमण गरी हालै भारतले सडक निर्माण गरेको थियो। नीति तथा कार्यक्रममा वर्तमान सरकार गठनपछि छिमेकी मुलुकसहित अन्तरराष्ट्रिय सम्बन्धमा नयाँ आयाम स्थापित भएको पनि जनाइएको छ।"
मासु पसलमा आगलागी,"धादिङ : शुक्रबार सदरमुकामको एक मासु पसलमा आगलागी हुँदा पसल जलेर पुर्ण क्षति भएको छ। निलकण्ठ नगरपालिका३ पुछारबजार बसपार्क रोडमा रहेको रेडियो विहानीको घरमा सटर भाडा लिएर सञ्चालन गरिएको रामकोट फ्रेस हाउसमा आगो लागेको हो। मासु पोल्नको लागि राखिएको ग्यास लिक भएर आगो लागेको हुनसक्ने अनुमान गरिएको छ । सटर पछाली आवास कोठा र सटरमा पसल रहेकाले दुवै कोठा पुर्ण रुपमा जलेको छ। आगलागी लगत्तै नगरपालिकाको दमकल, सशस्त्र प्रहरी, नेपाल प्रहरी र स्वयंसेवकहरुको पहलमा आगो नियन्त्रणमा लिइएको थियो। तर पसलमा रहेका फ्रिज खाद्यान्न लगायतका सामाग्रीहरु भने पुर्ण रुपमा जलेको छ। समयमै आगो निभाउन सकेकाले माथिल्लो तल्लामा रहेको रेडियो विहानीको स्टेशन जोगिएको थियो। आगलागीबाट ५ लाख भन्दामाथिको क्षति भएको अनुमान गरिएको छ। क्षतिको यकिन विवरण थप अध्ययन पछि मात्रै आउने जिल्ला प्रहरी कार्यालय धादिङका सूचना अधिकारी रुपक खड्काले बताए।"
संरक्षण र उत्खनन्को पर्खाइमा तेताङको नुनखानी,जोमसोम : मुस्ताङको वारागुङ मुक्तिक्षेत्र ३ तेताङमा अवस्थित ऐतिहासिक तथा प्राकृतिक नुन खानी संरक्षणको पर्खाइमा छ । करिब ३० वर्षअघि मुस्ताङको टुकुचेका स्थानीय समाजसेवी सुब्बा शंकरमान शेरचनले उक्त नुन खानी जिल्ला भित्र प्रयोगमा ल्याएका थिए । पछिल्लो समय बजारिया प्रशोधित नुनको उपयोग हुन थालेपछि तेताङको ऐतिहासिक नुन खानी ओझेलमा परेको हो । उ समय सुब्बा शेरचनले नुन खानीको संरक्षण गर्दै जिल्ला भित्र प्रयोगमा ल्याएको वारागुङ मुक्तिक्षेत्र३ का वडाध्यक्ष नविनकुमार गुरुङले जानकारी दिए । तत्कालिन समयमा सुब्बा शेरचनले प्रति पाथी नुनको १९ रुपैयाँमा बिक्री गर्ने गरेको वडाध्यक्ष गुरुङले स्मरण गरे । बजारिया नुन नहुँदा र मुस्ताङमा सडक संञ्जालले नजोडिँदा तेताङको नुन उपयोग हुने गरेको थियो। स्थानीय नुन उ समय गाउँले र पशु चौपाया आदीलाई खुवाउने गथ्र्ये । सुब्बा शेरचनले नुन खानी उपयोगमा ल्याउन छोडेपछि स्थानीय गाउँ समाजले नुन खानी संञ्चालन तथा संरक्षण गरे । तर त्यो नुन खानी उत्खनन्को काम दिर्घकालिन बन्न सकेन । नुन खानी संरक्षण तथा उत्खनन हुन नसक्दा बर्सेनि लाखौं मुल्यको नुन त्यसै खेर गइरहेको वडाध्यक्ष गुरुङले सुनाए । वारागुङ३ तेताङको नरसिंह खोलाको कलात्मक पहाडमा नुन खानी अवस्थित छ । त्यहाँ पहाडबाट रसाएको नुनिलो पानीलाई पाइपमार्फत तानेर कुण्डमा जम्मा गरी ढिक्क बनाइने गरिन्थ्यो । तल्लो मुस्ताङ देखि उपल्लो मुस्ताङका ९६ वटै गाउँमा तेताङको नुन पुग्ने गथ्र्यो ।तेताङ नुन खानी ऐतिहासिक तथा धार्मिक दृष्टिकोणले पनि महत्वपूर्ण मानिएको छ । ८ औं शताब्दी अर्थात् १३ सय वर्ष अघि बुद्धिस धर्म गुरु पद्यसम्भवले तेताङको नरसिंह खोला पहाडमा नुन रोपेको धार्मिक किंवदन्ती छ । छिमेकी देश भारतमा जन्मिएका गुरु पद्यसम्भव राक्षसको बध गर्न तिब्बत जाने क्रममा तेताङको नरसिंह खोला पहाडको ओढारमा ध्यान बसेका भन्ने भनाइ छ । पद्य सम्भवकै दैवी शक्तिको बलले तेताङको नरसिंह खोला पहाडमा नुन खानी उत्पती भएको कागछोदे गुम्बाका खेम्बो तेन्जिङ साङ्वोले सुनाए । उनले पद्य सम्भवसँग जोडिएका मुस्ताङका कतिपय तिर्थस्थल मध्ये तेताङको नुन खानी पनि एक भएको उनको भनाई छ । मुस्ताङको जोमसोमकोरला सडकको पूर्वतर्फ नरसिंह खोला तिरैतिर करिब १ घण्टाको पैदलयात्रापछि नुन खानी स्थल पुग्न सकिन्छ । बर्खायाममा खोलाको बहाव उच्च हुँदा ३ महिना नुन खानी स्थल पुग्न कठिन हुन्छ । मुस्ताङ जिल्ला खानी तथा जैविक विविधताले महत्वपूर्ण भएकाले ३ वर्षअघि खानी तथा भूगर्व विभागको एक टोलीले समेत नुन खानीको संम्भाव्य अध्ययन गरेको थियो । नुन खानीको निरीक्षण गर्न तत्कालिन उद्योग मन्त्री सोमप्रसाद पाण्डेसहित खानी विभागका ३ सदस्यीय भूगर्व विद् टोली मुस्ताङ आएका थिए । मुस्ताङका संघीय सांसद प्रेमप्रसाद तुलाचनको पहलमा ४ वर्षअघि मुस्ताङमा नुन खानी र युरोनियम खानीको सम्भाव्यता अध्ययन भएको थियो । अध्ययन टोलीले ऐतिहासिक तथा प्राकृतिक नुन खानीलाई व्यवसायिक रुपमा संञ्चालन गर्ने संम्भावना कम भएको तर यसलाई स्थानीय स्तरको उद्योगको रुपमा विकास गर्न सकिने निश्कर्ष निकालेको थियो । मुस्ताङका संघीय सांसद तुलाचनले नुन खानीलाई पर्यटकीय गन्तब्यमा विकास गर्न र स्थानीय स्तरको उद्योगमा संञ्चालन गर्न सके रोजगारी तथा पर्यटन प्रर्वद्धनमा सघाउ पुर्याउने बताएका छन् । प्रयोगविहीन अवस्थाको ओझेलमा परेको नुन खानीलाई स्तरोन्नति गर्न वारागुङ मुक्तिक्षेत्रले चालु वर्ष १० लाख बजेट विनियोजन गरेको गाउपालिका अध्यक्ष फेञ्चोक छेप्तेन गुरुङले जानकारी दिए । नुन खानी स्थलमा कुण्ड निर्माण तथा पाइप लाइन जोड्न र आवश्यक तटबन्ध निर्माण गर्न बजेट विनियोजन भएको उनले बताए । नरसाङ खोलाको देब्रेतर्फ पहाडबाट नुनिलो पानी रसाउने गरेको छ । पाइपबाट खोलाको दाहिनेतर्फ ५ वटा नुन भण्डारण गर्ने कुण्ड भएपनि संरक्षणको अभावमा जीर्ण बनेको अध्यक्ष गुरुङले जानकारी दिए । लकडाउन हटेको खण्डमा चालु आर्थिक वर्षभित्रै नुन खानी स्थलको पूर्वाधार स्तरोन्नति गर्ने लक्ष्य रहेको उनको भनाइ छ ।
महानगरका सफाई कर्मचारीसहित ३१ जनाको आरडीटी रिपोर्ट पोजिटिभ,"काठमाडौं : काठमाडौँ महानगरपालिकामा काम गर्ने ३१ जनामा कोरोना भाइरस (कोभिड१९) पोजेटिभ देखिएको छ। शुक्रबार गरिएको र्यापिड डाइगोनेस्ट परीक्षणमा ३१ जानाको पोजेटिभ देखिएको महानगरपालिकाका स्वास्थ्य विभाग प्रमु्ख नरेन्द्र विलास बज्राचार्यले बताए। पोजेटिभ देखिएका अधिकांस सफाइ कर्मचारी रहेको उनले बताए। हामीले आज सफाई कर्मचारी, चालक र स्वास्थ्य स्वयम सेवकको कोरोना परिक्षण गरेका हौँ, उनले भने, परीक्षण गरिएको मध्ये ३१ जनामा पोजेटिभ देखिएको छ। जसमा सफाई कर्मचारी र महिला स्वायमसेविकालाई देखिएको छ। महानगरले स्वास्थ्य विभागको समन्वयमा शुक्रबार नौ सय ३४ जनाको कोरोना परीक्षण गरिएको थियो। जसमध्ये आडीटी विधिबाट छ सय ६४ र पिसिआर विधिबाट दुई सय ७० जनाको परीक्षण गरिएको महानगरपलिकाको स्वास्थ्य विभाग प्रमुख बज्राचार्यले जानकारी दिएका छन्। हामीले आरडिटि र पिसिआर दुवै विधिबाट परिक्षण गरेका थियौँ, उनले भने, जसमा पिसिआर टेस्टको त रिजल्ट आउन समय लाग्छ। आर डिटिमा सफाई कर्मचारी र स्वास्थ्य स्वयम सेविकाको पोजेटिभ देखिएको छ। पीसीआर विधिबाट टेस्ट गर्दा लामो समय लाग्ने भएकाले आरडीटी विधिबाट पनि परीक्षण गरिएको उनले बताए। सफाई कर्मचारीको कोरोना परिक्षण महानगरपालिका र स्वास्थ्य सेवा विभागको समन्वयमा भएको थियो। आरडीटीमा पोजेटिभ देखिएका सबै कर्मचारीको स्वाब निकालेर पिसिआर परिक्षणका लागि पठाइएको प्रमुख बज्राचार्यले बताए।"
सबै सामुदायिक विद्यालयमा उच्च गतिको इन्टरनेट,काठमाडौं : सरकारले सबै सामुदायिक विद्यालयमा उच्च गतिको इन्टरनेट पुर्याउने भएको छ। शुक्रबार संघीय संसदको संयुक्त बैठकमा आर्थिक वर्ष २०७७ ७८ को नीति तथा कार्यक्रम सार्वजनिक गर्दै सरकारले यस्तो घोषणा गरेको हो। बैठकमा नीति तथा कार्यक्रम प्रस्तुत गर्दै राष्ट्रपति विद्यादेवी भण्डारीले सबै सामुदायिक विदालयमा उच्च गतिको इन्टरनेट र आधुनिक प्रयोगशाला निर्माण गर्ने घोषणा गरेकी हुन्। सँगै शिक्षा क्षेत्रमा सरकारले विभिन्न नयाँ योजना ल्याएको छ।
"चन्द्रागिरीमा पाँच जनालाई कोरोना संक्रमण देखिएपछि कडाइ, औषधि पसल मात्रै खुल्ने","काठमाडौं : काठमाडौँ उपत्यकाको मुख्य प्रवेशद्वारमा रहेको चन्द्रागिरी नगरपालिकाले पाँच जनामा कोरोना परीक्षण रिपोर्ट पोजिटिभ देखिएपछि लकडाउनलाई कडाइ गर्न लागेको छ। नगरपालिकाले सशस्त्र प्रहरी अस्पताल बलम्बुमा ४८५ लाई गरेको पिसिआर परीक्षणमा पाँच जनाको कोरोना परीक्षण रिपोर्ट पोजिटिभ आएपछि लकडाउनलाई कडाइ गर्न लागेको हो। परीक्षण गरिएका ४८५ मध्ये ७२ जनाको रिपोर्ट आउन बाँकी रहेको छ। पोजिटिभ रिपोर्ट आएकामध्ये वडा नं ९ मच्छेगाउँका एक, वडा नं १ दहचोकका एक, वडा नं १२ बलम्बुका एक र दुई सशस्त्र प्रहरी बलमा कार्यरत व्यक्ति रहेका छन्। सशस्त्रका दुईमध्ये एकजना अस्पतालमा कार्यरत र अर्को एकजना भक्तपुरको दुवाकोटमा बस्दै आएका थिए। नगरपालिकाका प्रवक्ता हरिभक्त महर्जनले चन्द्रागिरीमा कोरोना सङ्क्रमितको सङ्ख्या बढेकाले नगरपालिकाभित्र तीन दिनका लागि लकडाउनलाई कडाइ गर्न लागेको जानकारी दिए। 'भोलिदेखि तीन दिनसम्म नगरपालिकाभित्रका औषधी पसलबाहेक अन्य पसल र नगरपालिकाभित्र हुँदै आएका विकास निर्माणका कार्यलाई सञ्चालनमा रोक लगाउने निर्णय गरेका छौँ', उनले भने। बिरामी मानिस हिँडडुल गर्नुपरेमा सामाजिक दूरी कायम राखी, स्यानेटाइजर, माक्स र पञ्जा लगाएर मात्र हिँड्न आग्रह गरिएको प्रवक्ता महर्जनले बताए। नगर प्रमुख घनश्याम गिरीले चन्द्रागिरिमा कोरोना सङ्क्रमितको सङ्ख्या बढेसँगै चेकजाँचको सङ्ख्यालाई समेत वृद्धि गरिएको जानकारी दिए।"
बैतडीमा भारतबाट आएका एकजनामा आरडीटी रिपोट 'पोजिटिभ ',"बैतडी : बैतडीमा क्वारेन्टाइनमा बसेका एकजनाको आरडीटी रिपोट पोजिटिभ देखिएको छ । डिलाशैनी गाउँपालिका १ सरस्वती मावि नानारा क्वारेन्टाइनमा बसेका ५० वर्षीय पुरुषको आरडीटी रिपोट पोजेटिभ देखिएको डिलाशैनी गाउँपालिकाका स्वास्थ्य शाखा प्रमुख नवराज जोशीले जानकारी दिए । गत वैशाख १८ गते भारतको धार्चुला नाकाबाट स्वदेश भित्रिएका डिलाशैनी गाउँपालिका १ का ती पुरुषको आरडीटी गर्दा रिपोट पोजेटिभ आएको हो । आरडीटीमा पोजेटिभ देखिएका पुरुषलाई जिल्ला अस्पतालको आइसोलेसनमा ल्याउने तयारी भइरहेको स्वास्थ्य कार्यालयका प्रमुख योगेशप्रसाद भट्टले बताए । उनले भने, 'आरडीटी रिपोट पोजेटिभ देखिएका ती पुरुषलाई जिल्ला अस्पतालको आइसोलेसनमा राख्छौं । थ्रोट स्वाब संकलन गरेर पीसीआर परीक्षणका लागि धनगढी पठाइनेछ।' नानारा क्वारेन्टाइनमा ७४ र डिलाशैनी गाउँपालिकाका विभिन्न क्वारेन्टाइनमा २२७ जना छन्। तीमध्ये एकजनाको आरडीटी रिपोट पोजेटिभ आएपछि कसैलाई पनि घर नपठाएको स्वास्थ्य शाखा प्रमुख जोशीले बताए । आरडीटी पोजेटिभ देखिएका पुरुषको पीसीआर रिपोटको नआउँदासम्म सबैलाई क्वारेन्टाइनमा राखिने उनले बताए ।"
उदयपुर भुल्केबासीका पैसा नचल्दा बाच्नै मुस्किल,"उदयपुर : भकारीमा धान छ कुट्न पाएनौ, बैंकमा पैसा छ झिक्न सकिएन, कसरी गुजारा चलाउनु ? उदयपुरको त्रियुगा नगरपालिका ३ भुल्केका यदु ढकालले नगरपालिका मेयर बलदेव चौधरीलाई आफ्नो गुनासो सुनाए। कोरोना भाईरसको इपिसेन्टर बनेको भुल्के क्षेत्रका धेरै सर्वसाधरणको गुनासो यस्तै छ। स्थानीयले मेयरलाई मात्र हैन त्यहाँ पुग्ने जो कोहीलाई यस्तै गुनासो सुनाउँछन् तर, कहीँ कतैबाट समस्या सम्बोधन हुन सकेको छैन्। न स्थानीय प्रशासन न त स्थानीय सरकारले उनीहरुको समस्यालाई आत्मसाथ गर्न सकेको छ। विपन्न परिवारलाई केही राहतले सम्बोधन गरेपनि त्यो राहत सबैको हकमा लागु हुन सकेको छैन। आर्थिक स्तर भएकाहरु पनि भकारीमा भएको धान कुटन पाएका छैनन्। उनीहरुको भाँडोमा चामल पाक्न छोडिसकेको छ। भकारी भरी धान भएकालाई नगरपालिकाले राहत दिँदैन, स्थानीय राजन राउतले भने, तर के गर्नु भकारीमा भएको धान खान मिल्दैन्, कुटान बन्दछ, के गरी परिवार धान्नु। संक्रमित क्षेत्र भुल्केमा तीन सय १५ परिवारका एक हजार पाँच सय जना बस्दै आएका छन्। पछिल्लो २३ दिनदेखि स्थानीय प्रशासनले बस्ती सिलगरेसँगै स्थानीयले समस्यामा छन्। भएको पैसा, दुध, तरकारी केही नै नचलेपछि स्थानीय थप पीडामा छन्। आधुनिक युगमा पनि उहिलेको जस्तो पानी, खानपिन, मठमन्दिर, धारा नचल्ने जस्ता कुसंस्कार हुनु शोभनिय नभएको भुल्केकी पवित्रा गिरी बताउँछिन्। उनले भन्छिन्, कुन डाक्टरले भन्यो पैसाबाट कोरोना सर्छ भनेर। अहिलेको वैज्ञानिक युगमा पनि यस्तो हावादारी कुरा गर्ने ? निकै आक्रोसित मुद्रामा देखिएकी उनले भनिन्, हामी संक्रमित क्षेत्रका बासी हाँैँ, त्यहिँकारण बाहिर निस्किएका छैनौं, त्यो स्वीकार्छौ यसको मतलब हाम्रो पैसा, पानी, दुध, तरकारी भने नचल्ने हैन। यदि हाम्रा यी चिज नचल्ने हो भने, हामीलाई राज्यले आधारभूत सेवा घरघरमै ल्याईदियोस, गिरीले भनिन्, पैसा नचल्ने, सामान नल्याईदिने र निस्कन पनि नपाउने हो भने हामी कसरी बाँच्नु ? भुल्के क्षेत्रमा दुई सय ६४ परिवार मि िश्रत छ भने ५१ परिवार मुस्लिम समुदायको छ। मिल सञ्चालकले कोरोना सर्ने भन्दै धान कुटनका लागि मिल नचलाएपछि दुई छाक टार्नसमेत धौधौ परेको ढकालले गुनासो पोखे। भएको चामल सकियो, कुटाउनका लागि मिल चल्दैन, पैसा बैंकमा छ, झिक्न जान प्रहरीले रोक्छ, घरमा भएको पैसा व्यापारीले लिन मान्दैन, उद्यारो पनि दिन मान्दैन् कसरी गुजारा टार्ने। ढकालले भने। पैसाबाट संक्रमण सर्ने डरले स्थानीय व्यापारीले पसल र मिल बन्द गरेको उनको भनाइ छ। आफुहरुमा संक्रमण नदेखिएपनि सर्ने डरले व्यापारीहरु घरभित्रै लुकेर बसेका स्थानीय अनिश मियाँले बताए। पसल खोल्नका लागि पटकपटक स्थानीय प्रशासनलाई अनुरोध गरेपनि खासै चासो नदिएको उनले सुनाए। नगरपालिकाले राहत बाँडेपनि पर्याप्त नभएको उनीहरुको गुनासो छ। दश जनाको परिवार छ, २० केजी चामल र एक पोका तेल दिएको छ, मियाँले भने, त्यसले कति दिन टार्ने, एक पोका तेल तीन दिन पुक्दैन। मुस्लीम धर्मालम्बीहरुको महत्वपूर्ण पर्व रमजान व्रत चलिरहेकाले तेल, चिनी जस्ता सामग्री अभाव भएको उनले बताए। केहि पनि नचल्ने र वाहिन पनि जान नमिल्ने भएपछि स्थानीयबासीले खान, लगाउन, औषधिउपचारको ग्यारेण्टी राज्यबाट हुनु पर्ने माग गरेका छन्। स्थानीयले संक्रमित क्षेत्रमा स्वाब परीक्षणलाई तिव्रता दिएर छिटै सहज वातावरण बनाई दिनसमेत माग गरेका छन्। एक हजार पाँच सय परिवारकै स्वाब परीक्षण गरी ढुक्क हुन खोजेका छौ, स्थानीय राजन राउतले भने, चाँडोभन्दा चाँडो शंका मेटिदिन आग्रह गरेका छौ, तर विविध समस्याले हुन सकेका छैन्, यसले कति दिनसम्म नजरबन्द भएर बस्ने।"
भक्तपुरमा सशस्त्र प्रहरी जवान कसरी भए संक्रमित ?,"भक्तपुर : भक्तपुरमा कोरोना भाइरस संक्रमण पुष्टि भएका दुईमध्ये सशस्त्र प्रहरीका जवानको संक्रमणको स्रोत अहिलेसम्म पत्ता लाग्न सकेको छैन।उनी सरकारले लकडाउन घोषणा गरेदेखि चाँगुनारायण नगरपालिका१ दुवाकोटस्थित सरस्वतीखेलमा रहेका आफ्नै घरमा बसिरहेका थिए। घरनजिकै रहेको सशस्त्र प्रहरी बलको नीलबाराही गणमा कार्यरत उनी यस अवधिमा गणमा समेत नगएको देखिन आएको छ। सरस्वती खेल वरपर, पसलमा किनमेल गर्न भने जाने गरेका थिए तर उपत्यका बाहिर कहीँकतै गएको उनको यात्रा विवरण (ट्राभल हिस्ट्री) नरहेको महानगरीय प्रहरी परिसर भक्तपुरका प्रमुख प्रहरी उपरीक्षक सविन प्रधानले जानकारी दिए। पुरानो यात्रा विवरण नभएकै अवस्थामा उनलाई कोरोना भाइरस संक्रमण पुष्टि भएकाले संक्रमणको स्रोतबारे अन्योल देखिएको उनको भनाइ छ। त्यसैले उनीसँग सम्पर्कमा आएकाहरुको पहिचान (ट्रेस) गरी उनीहरुको पनि यात्रा विवरण हेर्ने काम भइरहेको प्रहरी उपरीक्षक प्रधानले बताए। उहाँ (संक्रमित सशस्त्र प्रहरी जवान) को यात्रा विवरण छैन। उहाँ महिनादिनदेखि घरमै बसिरहनुभएको देखिन्छ, उनले भने, त्यसैले उहाँलाई कसरी कोरोना भाइरस संक्रमण भयो भन्नेबारे गहन खोजी भइरहेको छ। बैशाख ३० गते परीक्षण गर्दा ती सशस्त्र प्रहरी जवानको रिपोर्ट पोजिटिभ आएको थियो। रिपोर्ट पोजिटिभ आएपछि वैशाख ३१ गते जवानको घर क्षेत्र सिल गरिएको छ। उनका घरपरिवार र उनको सम्पर्कमा आएका नौजनाको पनि कोरोना भाइरस परीक्षण गरिएको प्रहरी उपरीक्षक प्रधानले जानकारी दिए। उहाँको सम्पर्कमा आएकाहरुको रिपोर्ट आएपछि मात्रै सशस्त्र प्रहरी जवानको संक्रमणको स्रोतबारे केही भन्न सकिनेछ, उनले भने, अनि अरु कुरा खुल्दै आउला। प्रहरी जवानको सम्पर्कमा आएका नौ जनाको कोरोना परीक्षण सशस्त्र प्रहरी बलले गरेको छ। शुक्रबार बिहानसम्म रिपोर्ट नआएको प्रहरी उपरीक्षक प्रधानले जानकारी दिए।उक्त रिपोर्ट प्राप्त नभए पनि ती नौ जनासँग सम्पर्कमा आएकाको पनि ट्रेस गर्ने कार्य द्रूत रुपमा भइरहेको प्रधानले बताए। प्रहरी जवानको संक्रमण स्रोत पुष्टि नभएकाले नेपालमा समुदायस्तरमै कोरोना भाइरस संक्रमण फैलिएको अनुमान गरिएको छ। त्यस्तै दुवाकोटको सरस्वतीखेलमै पनिसंक्रमण फैलिएको हुन सक्ने भएकाले उक्त क्षेत्रमा प्रहरी र स्थानीय वडा कार्यालयले आवातजावतमा कडाइ गरेको छ। चाँगुनारायण नगरपालिका१ का वडा अध्यक्ष राजेश खड्काले सूचना निकालेर उक्त वडामा जिल्लाभन्दा बाहिरबाट वडामा आवागमनमा रोक लगाएका छन्। कोही आएमा कारबाही गर्ने र ती व्यक्तिलाई घरमा हुल्ने घरधनीलाई समेत कडा कारबाही गर्ने सूचनामा उल्लेख छ। डामा सार्वजनिक तथा व्यक्तिगत निर्माण कार्य, संघसंस्था तथा उद्योग कारखाना पूर्णरुपमा बन्द गर्न भनिएको छ। खाद्यान्न पसल दिउँसो १ देखि ४ बजेसम्म, दूध तथा डेरी बिहान ६ देखि ८ र बेलुका ५ देखि ७ बजेसम्म मात्रै खोल्न भनिएको छ। वडाभित्र खाद्यान्न ढुवानी बिहान ७ देखि ९ बजेभित्र गरिसक्न र वडाबाट बाहिर पठाउने तरकारी तथा कृषि सामग्रीका गाडीहरुलाई वडा विपद् व्यवस्थापन समितिको रोहवरमा सञ्चालन गर्न सूचित गरिएको छ।"
स्वास्थ्य केन्द्रमा चिकित्सक अभाव,"बैतडी : जिल्लाको मेलौली नगरपालिका ५ की दशरथ दयालकी छोरीको यही वैशाख पहिलो साता लडेर हात भाँचियो । हतार हतार छोरी लगेर उनी नजिकैको केशरपुर प्राथमिक स्वास्थ्य केन्द्रमा पुगे । प्राथमिक स्वास्थ्य केन्द्रका स्वास्थ्यकर्मीले एक्सरे गरे। रिपोर्टमा हात फ्याक्चर भएको देखियो। तर प्राथमिक स्वास्थ्य केन्द्रमा थप उपचार गर्ने चिकित्सक नहुँदा उनले डडेल्धुरा जानु पर्यो । घर नजिकैको स्वास्थ्य संस्थामा चिकित्सक नभएपछि महंगोमा एम्बुलेन्स बुक गरेर डडेल्धुरा पुर्याउन परेको उनले गुनासो सुनाए । उनले भने,'घर नजिककै प्राथमिक स्वास्थ्य केन्द्रमा डाक्टर नहुँदा हामीलाई धेरै समस्या भएको छ । लकडाउनका बेला अन्य सवारी साधन पनि नचल्ने अनि महंगोमा एम्बुलेन्सबाट छोरीलाई अस्पताल पुर्याउनुपर्यो।' मेलौली ९ का ११ वर्षीय महादेव भट्टको पनि हात फ्याक्चर भएपछि उनका अभिभावकले केही दिनअघि केशरपुर प्राथमिक स्वास्थ्य केन्द्र पुर्याए । डाक्टर अभावमा भट्टलाई पनि प्राथमिक स्वास्थ्य केन्द्रले अन्यत्र रेफर गरिदियो । घर नजिकको प्राथमिक स्वास्थ्य केन्द्रमा डाक्टर नहुँदा समस्या भोगेका यी दुई उदाहरण मात्रै हुन् । तर केशरपुर प्राथमिक स्वास्थ्य केन्द्र मेलौलीमा डाक्टर नहुँदा दैनिक बिरामीलाई अन्यत्र रेफर गर्नुपर्ने बाध्यता भएको हेल्थ असिष्टेन्ट मुकेशकान्त दयालले बताए । उनले भने, 'प्राथमिक स्वास्थ्य केन्द्रमा डाक्टरको दरबन्दी छ । तर दरबन्दी पूर्ती नहुँदा सेवाग्राहीलाई समस्या छ । लकडाउनका कारण गाडी नचलेपछि स्थानीय थप समस्यामा परेका छन्।' केशरपुर प्राथमिक स्वास्थ्य केन्द्र स्थापना भएको १६ वर्षपछि २०७५ सालमा एकजना डाक्टर आएपनि पछिल्लो एक वर्ष यता प्राथमिक स्वास्थ्य केन्द्र डाक्टरबिहीन छ । प्राथमिक स्वास्थ्य केन्द्रमा डाक्टर नहुँदा एक्सर, इसीजीलगायतका सेवा पनि सूचारु गर्न नसकिएको हेल्थ असिष्टेन्ट दयालले बताए । उनले भने, ' रेफरल सेन्टरमै डाक्टर नहुँदा सेवा दिन सकेको छैन् ।' तल्लोसोराड क्षेत्रका नागरिक भारतीय सिमावर्ती अस्पतालमा जाने गरेको भएपनि लकडाउनका कारण त्यहाँ जान संभव छैन।"
कोरियामा रहेका स्याङ्जाका युवाको सुतेकै अवस्था मृत्यु,स्याङ्जा : दक्षिण कोरियामा रहेका स्याङ्जाका एक युवाको सुतेकै अवस्थामा मृत्यु भएको छ । ७ बर्षदेखि दक्षिण कोरियामा रहेका स्याङ्जाका ३३ वर्षीय खडगबहादुर थापाको मृत्यु भएको स्याङ्जा परिवार दक्षिण कोरियाका पूर्वकेन्द्रिय सदस्य सुन्दर सुवेदीले जानकारी दिए। बिरुवा गाउँपालिका५ किचनास चेप्टेका थापा कोरियाको ख्यङ्जु शहरस्थित एक कम्पनीमा कार्यरत थिए। यही बैशाख २९ गत रातिको डयूटी सकेर आएपछि ९ बजे सुतेका उनी ब्यूँझिएनन् । साँझ ६ बजेसम्म पनि नदेखेपछि साथीहरु खोजी गर्दै कोठामा पुग्दा उनी मृत भेटिएको सुवेदीले बताए। ईपीएस प्रणालीमा रोजगारीका लागि कोरिया गएका थापा पहिलो पटकको ४ वर्ष १० महिनाको अवधि पूरा गरी दोस्रो पटक कोरिया गएका थिए। अविवाहित थापाका आमा र २ दाजुहरु छन् । उनको मृत्युबारेमा अनुसन्धान भइरहेको र शव व्यवस्थापनका बारेमा उनका परिवारसँग छलफल भइरहेका स्याङ्जा परिवार दक्षिण कोरियाले जनाएको छ।
लकडाउनको गाँठो फुकाउन बारको माग,"काठमाडौं : लकडाउनले न्यायिक प्रक्रियामा जटिलता उत्पन्न भएको उल्लेख गर्दै नेपाल बार एसोशिएसनले विद्यमान कानुनको उदार व्याख्या गरी गाँठो फुकाउन सर्वोच्च अदालतसमक्ष माग गरेको छ। अदालतबाट सर्वसाधारण नागरिक तथा न्यायका प्रयोगकर्ता न्यायिक उपचारबाट वञ्चित नहुने गरी उदार, न्यायोचित र सकारात्मक व्याख्यामार्फत न्यायिक जटीलताको निकास दिन बारले माग गरेको हो। कानुन बनाउँदा विश्व महामारीजस्ता परिस्थितिलाई दृष्टिगत गर्न नसकेको सन्दर्भमा बारबाट उक्त धारणा आएको हो। लकडाउनका कारण न्याय प्रणालीमै गम्भीर असर पुग्ने बारको ठम्याइ छ। अदालतहरूमा महिनौंदेखि न्याय सम्पादन स्थगित हुँदा हजारौं मुद्दाका पेसी, म्याद, तारिख, नयाँ दर्तालगायतका प्रक्रियामा जटिल समस्या उत्पन्न भएको र व्यवस्थापनमा चुनौती देखिएको भनाइ बारको छ। सर्वोच्च अदालतको पूर्ण बैठकले हदम्याद, म्याद वा तारिखका सम्बन्धमा समयावधिले न्यायमा पहुँचका लागि अपर्याप्त हुने निष्कर्षमा बार पुगेको छ। हालसम्म प्रचलित कानुनले लामो अवधिसम्म सर्वसाधारणले आफ्नो सुरक्षाका लागि घरभित्रै बस्नुपर्ने र बाहिर आवतजावत गर्नै नहुने, सम्पूर्ण उद्योग, व्यवसाय र कार्यालय एवं सार्वजनिक यातायात र हवाई यातायात ठप्प हुने गरी संक्रमण फैलिन सक्ने महामारीको कल्पना गरेको छैन। संविधानको धारा २०, १२६, १२८, धारा १३३(२) ले नागरिकका मौलिक हकको प्रचलन र न्यायमा पहुँचका लागि सर्वोच्च अदालतलाई मौका प्रदान गरेको स्मरण बारले गराएको छ। संविधानका ती व्यवस्था र तथा न्यायका मान्य सिद्धान्त समेतका आधारमा संकट समाधानका लागि बृहत् व्याख्यामार्फत दिशानिर्देश गर्न सकिने बारले सुझाएको छ। कोरोना संक्रमणको जोखिमबाट राष्ट्र मुक्त भएको घोषणा भएपछि हदम्याद, म्याद वा तारिखको प्रयोजनका लागि लकडाउन खुलेको मिति परिभाषित गरी अड्को फुकाउनुपर्ने भनाइ बारको छ। बारले पछिका महामारीलाई समेत दृष्टिगत गरी छाता कानुन निर्माण गर्न सरकार र संसद्का नाममा आदेश हुनुपर्ने माग गरेको छ। बारले प्रमाण ऐन २०३१ को दफा ५ बमोजिम लकडाउनको विषयमा सरकारले राजपत्रमा सूचना जारी गरी त्यसलाई स्वतः जानकारीमा लिन सक्ने बताएको छ। यस्तो व्यहोरा उल्लेख गरी दर्ता हुन आएका मुद्दाको फिरादपत्र तथा उजुरी लिई अन्य कुनै प्रमाण वा निवेदन बिना मुद्दा दर्ता गर्न र हाजिर गराउन कुनै बाधा अड्चन नहुने विकल्पसमेत सुझाइएको छ। फौजदारी कसुरमा सुनुवाई भई सजाय तोक्न बाँकी रहेका मुद्दामा लकडाउन खुलेको मितिबाट ३० दिनभित्र सजाय निर्धारण गर्न सकिने गरी सर्वोच्चबाट व्याख्या गरिनुपर्ने राय बारको छ।"
मोटरसाइकल चढ्न मानेका थिएनन् संक्रमितले,"चितवन : मोटरसाइकल चढाएर अस्पताल लगिदिने आग्रहलाई कोरोना भाइरस संक्रमित एक व्यक्तिले अस्वीकार गरेका छन्। पैदलै भरतपुर कोरोना विशेष अस्पताल आएका ती व्यक्तिलाई बाटोमा मोटरसाइकल सवार एक जनाले अस्पताल पुर्याइदिन्छु भन्दा उनले त्यो आग्रहलाई अस्वीकार गरेका हुन्। भरतपुरको केन्द्रीय बस ट्रमिनल झरेर पैदलै उनी विमानस्थल अगाडिको बाटो हुँदै कोरोना अस्पतालतर्फ आएका थिए। एकान्त बाटोमा रातको ११ बजेपछिको समयमा उनी एक्लै हिँडिरहेका थिए। सोही क्रममा एक भलाद्मीले टाढैबाट मोटरसाइकल रोकेर रातिको समयकहाँ पुग्ने हो लगिदिन्छु भनी आग्रह गरेको उनले अस्पतालका चिकित्सकसँग भनेका छन्। भरतपुर अस्पतालका डा प्रमोद पौडेलका अनुसार त्यस क्रममा ती व्यक्तिले आफू भारतबाट आएको र कोरोना परीक्षण गर्न अस्पताल जान लागेकाले मोटरसाइकल नचढ्ने भनी जवाफ दिएका थिए। मोटरसाइकल रोक्ने व्यक्ति केही टाढा भएकाले कुनै समस्या नहुने अनुमान गरिएको छ। पूर्वी नवलपरासीको देवचुली गाउँपालिका१२ का ४९ वर्षीय ती व्यक्ति वैशाख ३० गते राति ११:३० बजे भरतपुर कोरोना विशेष अस्पताल आइपुगेका हुन्। जिल्ला स्वास्थ्य कार्यालय नवलपुरका प्रमुख केशव चापागाईँका अनुसार ती व्यक्ति वैशाख २७ गते भारतको कोलकताबाट हिँडेका थिए। एउटा ट्रकमा रक्सौलमा आएर झरेको चापागाईँले जानकारी दिए। त्यहाँबाट सामान लिन नेपालबाट गएको ट्रक चढेर उनी आएका हुन्। उनका अनुसार ट्रकमा चालक मात्र छन्। ट्रक काठमाडौंतर्फ गएको अनुमान छ। चापागाईँको भनाइमा ती व्यक्तिलाई परिवारले भरतपुरमा कोरोना परीक्षण गरेर मात्र आउन भनेपछि उनी अस्पताल पुगेका हुन्। ती व्यक्ति निकै संयमित भएका कारण समस्या नभएको चापागाईँले बताए। हाल उनको स्वास्थ्य अवस्था सामान्य रहेको छ। भरतपुर अस्पतालका प्रमुख मेडिकल सुपरिटेन्डेन्ट डा श्रीराम तिवारीका अनुसार उनलाई कोरोना अस्पतालको आइसोलेसनमा राखिएको छ। भरतपुर अस्पतालमा यसअघि रहेका दुई कोरोना संक्रमित निको भएर घर फर्किएपछि हाल अस्पतालमा संक्रमित छैनन्। भरतपुर अस्पतालकै स्वामित्वमा रहेको कोरोना अस्पतालमा उनलाई राखिएको छ। उनी कोलकताबाट रक्सौलसम्म तरकारी बोकेको ट्रकमा आएका हुन्। ट्रकमा चालक र सहचालक रहेको उनले अस्पतालमा जनाएका छन्। डा पौडेलका अनुसार रक्सौलबाट उनी चढेर आएको ट्रक पनि तरकारी बोकेकै थियो। सो ट्रक २६२० नंको रहेको पौडेलले बताए। उनले भने, 'सञ्चारमाध्यममार्फत ट्रक चालक र मोटरसाइकल चालकलाई परीक्षणका लागि आउन सन्देश पुर्याउनुपर्यो।' नवलपरासीमा दुईजना कोरोना संक्रमित, अस्पताल नै खाली गरेर संक्रमित राखियो"
भारतबाट नाकामा आएका कर्णालीबासीको उद्धार गरिँदै,"सुर्खेतः भारतबाट नेपालको सीमा नाकासम्म आइपुगेका कर्णालीबासीको उद्दार गरिने भएको छ । प्रदेश सरकारले नाकासम्म आएका कर्णालीबासीको उद्दार गर्ने तयारी गरेको छ । यद्यपि उनीहरुको अनिवार्य आरडिटी परीक्षण गरेर मात्र प्रदेशभित्र प्रवेश गराइने छ । कर्णालीबाट रोजगारीका लागि करिव ८० हजार नागरिक भारतमा रहेको अनुमान गरिएको छ । त्यसमध्ये करिव २० हजार नागरिक तत्काल फर्किने आंकलन प्रदेश सरकारले गरेको छ । उनीहरुको उद्धारका लागि आवश्यक तयारी भइरहेको प्रदेश सरकारले जनाएको हो । भारतले रेल सेवा सञ्चालन गरेसँगै अधिकांश कर्णालीबासी नेपालभारत सीमामा आउन थालेपछि प्रदेश सरकारले उद्धार गर्ने तयारी गरेको हो । शुक्रबारसम्म नेपालगंज नाकामा करिव ६ सय कर्णालीबासी आइसकेको तथ्यांक प्रदेश सरकारसँग छ । यस्तै कञ्चनपुरस्थित गड्डाचौकी नाकामा पनि कर्णालीबासी आउनेक्रम बढेको छ । भारतबाट नागरिकहरु नाकासम्म आउनेक्रम बढेपछि शुक्रबार सम्पन्न कर्णाली प्रदेश विपद् व्यवस्थापन केन्द्रको बैठकले भारतबाट नाकासम्म आउने सबै कर्णालीबासीलाई उद्दार गर्ने निर्णय गरेको हो । सीमामा आएका नागरिकलाई नेपालगञ्ज र बबईमा अनिवार्य आरडीटी परीक्षणपछि मात्रै उद्धार गरिने आन्तरिक मामिला तथा कानून मन्त्री नरेश भण्डारीले जानकारी दिए । विगतभन्दा अब कर्णालीमा कोरोना संक्रमणको खतरा बढेको छ, विगतमा स्वदेश र केही भारतबाट आएकाहरुबाट खासै जोखिम थिएन, अब नयाँ आउनेबाट उच्च जोखिम छ । सरकारले जोखिमसँग जुध्नेगरी योजना बनाएर काम सुरु गरेको, मन्त्री भण्डारीले भने । भारतबाट आएकाहरुलाई प्रदेशको सीमा बबइमा परीक्षण गर्न थप डाक्टरसहितको टोली खटाउने गृहकार्य सरकारले गरेको छ । यस्तै बबइमा क्वारेन्टाइनमा राखिनेछ । आरडिटी परीक्षण नेगेटिभ आएमात्र उनीहरुलाई प्रदेशमा प्रवेश गराएर सम्बन्धित स्थानीय तहको जिम्मा लगाइने छ । यदी परीक्षण पोजिटिभ आएको खण्डमा पनि उपचार गरिनेछ । विगतको अनुभवबाट पाठ सिक्दै अब क्वारेन्टाइनको बसाइमा कडाइ गर्ने र अपुग भएका स्थानमा क्वारेन्टाइन निर्माण गर्न पनि पालिकाहरुलाई प्रदेश विपद् व्यवस्थापन केन्द्रले निर्देशन दिएको छ । यस्तै बैठकले कर्णाली भित्रने मालवाहक सवारी साधनलाई २४ घण्टासम्म बबइ नाकामा रोक्ने निर्णय गरेको छ । सामग्रीमा कोरोना भाइरस हुनसक्ने भन्दै अनिवार्य नाकामा सवारी रोक्न जिल्ला विपद् व्यवस्थापन केन्द्रलाई बैठकले निर्देशन दिएको छ । खाद्यान्न र निर्माण सामग्री आवतजावतमा खुकुलो गरेको सरकारलाई बबईमा सवारी राक्दा कोरोना भाइरस नष्ट हुने भएकाले रोक्ने व्यवस्था गर्न चिकित्सकले सुझाएका थिए ।"
सुदूरपश्चिम सरकारले गर्यो कोरोना कोषबाट ३२ करोड बढी खर्च,"धनगढी : सुदूरपश्चिम प्रदेश सरकारले कोरोना कोषबाट साढे ३२ करोड बढी रुपैयाँ खर्च गरेको छ । प्रदेश सरकारद्वारा कोरोना भाइरस (कोभिड१९) जोखिम नियन्त्ररण तथा व्यवस्थापन कोषबाट ३२ करोड ५९ लाख २० हजार रुपैयाँ खर्च गरेको हो । प्रदेशको आन्तरिक मामिला तथा कानुन मन्त्रालयका अनुसार स्वास्थ्य सामग्री खेरिददेखि विभिन्न स्थानीय तहमा राहत वितरणमा उक्त रकम खर्च भएको छ । सबैभन्दा बढी प्रदेशको सामाजिक विकास मन्त्रालयले १५ करोड ७३ लाख हजार रुपैयाँ खर्च गरेको छ।सामाजिक मन्त्रालयले २० वटा भेन्टिलेटर र ल्यावका सामग्री खरिद गर्नमा खर्च गरेको हो । प्रदेशका ८८ वटा स्थानीय तहमा १५ करोड २६ लाख रुपैयाँ खर्च भएको आन्तरिक मामिला तथा कानुन मन्त्रालयका सूचना अधिकारी लक्ष्मीप्रसाद जोशीले जानकारी दिए । प्रदेशको शान्ति सुरक्षा मजबुत बनाउन ९ वटै जिल्ला प्रशासन कार्यालय, प्रदेश प्रहरी कार्यालय, नेपाली सेना तथा सशस्त्र प्रहरी र राष्ट्रिय अनुसन्धान विभागलाई आवश्यक रकम सहयोग गरिएको मन्त्रालयले जनाएको छ । हालसम्म प्रदेश सरकारको रकम, दातृ निकायबाट भएको नगद र खाद्यान्न सहयोगबाट आवश्यक सामग्री खरिद तथा स्थानीय तहलाई नगद हस्तान्तरण गरिएको आन्तरिक मामिला तथा कानुन मन्त्रालयले जनाएको छ । प्रदेश सरकारले ४० करोड रुपैयाँ राखेर स्थापना गरेको कोषमा बैंक, वित्तीय संस्था, व्यवसायी तथा विभिन्न निजी क्षेत्रबाट समेत नगद तथा खाद्यान्न सहयोग गरेको हो । कोषमा अन्य क्षेत्रले २ करोड ३५ लाख रुपैयाँ प्रदान गरेको छ । केही स्थानीय सरकार राहत वितरणमा व्यस्त छन् भने केहीले अझै सुरु गर्न सकेका छैनन् । प्रदेशको एक मात्र उपमहानगर धनगढीले पहिलो चरणको राहत वितरण गरी दोस्रो चरणमा वितरण गदै गर्दा कुहिएको चामल भेटिएपछि रोकिएको छ । धनगढी उपमहानगरलाई प्रदेश सरकारले ५६ लाख ३० हजार दिएको हो । विश्वमै महामारीको रुप लिएको कोरना भाइरससँग सामना गर्न गत चैत ११ गतेदेखि देशभर लकडाउन भएपछि स्थानीय र प्रदेश सरकारले राहत प्याकेज ल्याएका थिए । प्रदेश सरकारले स्थानीय तहहरुले प्रदेश सरकारबाट प्राप्त भएको राहत तथा विभिन्न निकायबाट सहयोग भएको रकम तथा खाद्यान्न वितरण गर्ने कार्य जारी छ । यस्तै कैलालीको गोदावारी नगरपालिकाले बल्ल आएर पहिलो चरणको राहत वितरण सुरु गरेको छ । 'दुई चरणमा राहत वितरण कार्यक्रम ल्याएको छ,' गोदावरी नगरपालिकाको प्रवक्ता शर्मानन्द भट्टले भने ,'पहिलो चरणमा केही वडामा सुरु गरिसकेको छ।' गोदावरीलाई प्रदेश सरकारले ३४ लाख ८० हजार रकम दिएको छ । तर स्थानीयले भने अझै राहत नपाएको गुनासो गरिरहेका छन् ।"
अर्घाखाँचीका ४ हजार बढी परिवारले पाए राहत,"सन्धिखर्क : जिल्लाभर हालसम्म ४ हजार ९ सय ४५ घर परिवारमा राहत वितरण गरिएको छ । कोरोना संक्रमणका कारण गत चैत ११ गते देखि लकडाउन भएपछि झन्डै ५ हजार घर परिवारमा राहत वितरण गरिएको स्थानीय तहका प्रमुख ले दावी गरेका छन् । पाँचवटा स्थानीय तहका ४ हजार ९ सय ४५ जनालाई एक लाख २१ हजार ३ सय ७ किलो चामल, १० हजार तीन सय ६४ किलो दाल, सात हजार ९ सय १२ लिटर तेल र ७ सात हजार १ सय ४१ किलो नुन वितरण गरिएको जिल्ला प्रशासन कार्यालयको तथ्यांकमा उल्लेख छ । भुमिकास्थान नगरपालिकाले भने हालसम्म राहत बाँड्न सकेको छैन । जिल्लाका ६ मध्ये पाँच वटा स्थानीय तहले पहिलो चरणको राहत वितरण गरी सक्दा पनि भूमिकास्थान नगरपालिकाले राहत वितरण गरेको छैन । लकडाउन भएको डेढ महिना बितिसक्दा पनि राहत वितरण गर्न नसक्दा विपन्न तथा ज्याला मजदुरी गर्ने समस्यामा परेका छन् । भूमिकास्थान नगरपालिकाका १० वटा वडामा रहेका दैनिक मजदुरी गरेर खाने र अती विपन्न घर परिवारलाई राहत वितरण नहुँदा उनीहरु भोकै बस्न बाध्य छन् । नगरपालिकाले विपन्न र मजदुरको यकिन तथ्यांक संकलन गर्न नसक्दा राहत पाउनुपर्ने नागरिकले राहत पाएका छैनन् । नगरपालिकाका मेयर रेशम थापाले वडाबाट सही विवरण नआएकाले वितरणमा ढिलाइ भएको बताए । वास्तविक विपन्न परिवार छनोटमा लापरवाही भएको र वडाबाट चाहिने भन्दा धेरैको नाम छनौट भएर आएकाले राहत वितरण गर्न नसकिएको जानकारी दिए । नगरपालिका भित्र ४ हजार घर परिवारले राहतका लागि फारम भरेका छन् । वडा कार्यालयमार्फत उनीहरुलाई राहतका लागि सिफरिस गरिएको थियो । वडा कार्यालयमार्फत सिफारिस भएर आएका विपन्न तथा मदजुर वास्तविक नभएको पाइएपछि राहत वितरणमा ढिलाइ भएको प्रमुख प्रशासकीय अधिकृत नारायण भण्डारीले बताए । नाम पुनः छनौट गर्ने कार्य चलिरहेकाले सम्पन्न भएपछि राहत वितरण गरिने जानकारी दिए ।"
लकडाउनमा खेतबारीमै व्यस्त किसान,"कालिकोट : जिल्लाका ग्रामिण समुदायमा लकडाउनले खेतबारीमा रमाउने किसानलाई छोएको छैन। आजभोलि कामको सिजन भएकाले किसान दिनहुँ खेतबारीमा भेटिन्छन् । कतै गहुँ काट्ने, कतै मकै छर्ने त कतै तरकारी गोडमेलको काम धमाधम चलिरहेको छ । बेला बेला पर्ने झरिले बरु गहुँ भित्र्याउन लागेका किसानलाई असर गरेको छ । 'लकडाउन भनेर चुपचाप बसे बारी बाँझै हुन्छ, अनि भोकै मर्ने ? बारीमा मकै छर्दै भेटिएका हिरामणी पाण्डेले भने, 'हुनेखानेलाई घरभित्रै बसेर खान पुग्छ होला, किसानलाई यतिबेला बाम नगरे भोकै मरिन्छ ।' उनले घर अगाडिको बारीमा गहुँ काटेर मकै छरेका छन् । लकडाउनले खाद्यान्न संकट हुने चिन्तामा रहेका किसान गहुँ काट्न व्यस्त छन् । बर्षेनि खडेरीको मारमा पर्ने यहाँका किसान यस वर्ष पटकपटक वर्षा भएपछि मनग्य रुपमा गहुँ भित्र्याउने भएका छन् । जिल्लाको पचालझरना गाउँपालिका ७ का किसान ऐमान बुढाले भने, 'पोहोर साल खडेरीले धेरै गहुँ फलेन । यस वर्ष पटक पटक पानी परेका कारण खेतमा डमक्कै गहुँ फलेका छन्। लडाउन भनेर घरमै बस्नेहो भने खेतमा गहुँ खेर जान्छ।' गाउँमा पछिल्लो समय रोजगारीका लागि भारत गएका फर्किएपछि कोरोना गाउँ आउने हो कि भने डर पनि छ । जिल्लाको रास्कोट नगरपालिका २ का अगुवा किसान परिलाल न्यौपानेले भने, 'डराई डराईकन खेतमा तरकारी लगाउने र उत्पादन भएको तरकारी बिक्री गर्न जानुपर्ने बाध्यता छ , 'काम नगरी पनि हुँदैन।' उनका अनुसार अहिले बारीमा उत्पादन गरेको तरकारी बजार लैजाने, तरकारी गोडमेल गर्ने र नयाँ ब्याड राख्ने काम भइरहेको छ। दैनिकजसो आउने झरीले भने किसानको काममा अवरोध गरेको छ । पानी पर्दापर्दै पनि तरकारी बारीमा काम गर्ने गरेको उनको भनाइ छ । 'गाउँमा सहरबाट आउनेले रोग ल्याउँछन् कि भन्ने चिन्ता छ । अनेक किसिमका हल्ला र समाचार सुन्दा पनि मनमा विभिन्न कुरा खेल्छन्। जिल्लाको तिलागुफा नगरपालिका १०का अगुवा किसान टेकबहादुर शाहीले भने, 'गाउँमा हामी किसान कोरोनाको त्रासमा लकडाउन नभनिकन खेतमा काम गरिरहेका छौँ। तर हामी आफ्नो खेतमा अरुलाई आउन दिँदैनौं र अरुको खेतमा हामी पनि जाँदैनौं।' जिल्ला कृषि विकास कार्यालय प्रमुख भरत बस्नेतले यो वर्ष जिल्लामा गहुँबाली उत्पादनमा वृद्धि हुने अनुमान गरिएको बताए । उनले पछिल्लो समय लकडाउनका कारण भारतबाट आउने तरकारी रोकिएपनि यहाँका स्थानीय किसानकै उत्पादनले बजारमा प्रयाप्त मात्रामा तरकारी पुग्ने गरेको बताए । उनले भने,'बजारमा तरकारी प्रयाप्त छ । किसान लकडाउनमा पनि निरन्तर कृषि कर्ममा व्यस्त छन्।'"
कोरोना कहर : गाउँ फर्की पुराना घर र बाँझो जमिन स्याहार्दै कुइरेडाँडाका स्थानीय,"पोखरा : कोरोना कहरमा कुइरेडाँडाका स्थानीय गाउँ फर्केर घर र बाँझो जमिन स्याहार्न थालेका छन् । पोखरा महानगरपालिका वडा नम्बर २३ फेवातालको सिरान कुइरेडाँडा ७ वर्ष अघिसम्म निकै गुल्जार थियो । ४५ घर धुरी रहेको सुनार बस्तीका प्राय सबैका घरघरमा हलगोरु थिए । लैना भैसी थिए । खेतीकिसानी र बाख्रा पालन प्रमुख पेशा थियो । भैसी, बाख्रा भएपछि धान, कोदो, मकै, तरकारी उस्तै राम्रो हुन्थ्यो कुइरेडाँडाको सुनार बस्तीका अगुवा ६० वर्षीय बलविर सुनारले सम्झिए । उनले विगत सम्झिदै भने मेरो घरमा दुई जोर हलगोरु थिए । लैन भैसी, बाख्रोहरु १०१२ वटा थिए । दुःख गरे अनुसार धान, कोदो लगायत अन्नपात पनि राम्रो उत्पादन हुन्थ्यो । छोरा ठूलो भयो । नेपालमै काम पाएन । विदेश हानियो । छोरोले दुबैइमा दुःख गरि कमाएर पठाएको पैसाले पोखरा २३ कार्कीको तहरामा जग्गा किन्न भन्यो । बिस्तारै उसैले पठाएको पैसाले घर बनायौं । बेसीमा नयाँ घर बन्दा सम्म पनि म यतै गाउँमै बस्थे बुहारी र नातीनातीना पोखरा २३ कार्कीको तहरामा बस्ने र नातीनातीना स्कुल पढाउने गर्थिन। छोराले तलै झर्नु बा भनेर हत्ते गरिरहेकै थिए । छोराकै जोडबलले तल झरे उनले सुनाए । गाउँ नजिकको स्कुल पनि मर्ज भएर टाढा भयो । हाम्रा भाइ भतिजा विस्तारै दुबइ, कतार जान थाले । दुःख गरी कमाएको पैसाले बालबालिका पढाउन सजिलो हुनेदेखि तल फेदीको कार्कीको तहरा र ठूलाखेतमा क्षेत्रमा घडेरी किन्ने र उतै सर्दै जान थालेपछि ५ वर्ष देखि ४५ घर धुरी रहेको कुइरेडाँडाको सुनार बस्ती नै खाली भएको भयो।' कुइरेडाँडाको सबै दाजुभाइ भेट हुँदा गाउँ फर्कनेबारे सल्लाहा भइरहन्थ्यो । तर समय जुरेको थिएन । कोरोनाको कराण नेपालमा पनि समस्या भयो । गाउँमा त्यत्रो जमिन बाँझै छ। फेदीमा रहेको एउटा घडेरीमा पनि घर भएपछि अब गाउँ फर्कने र खेती किसानीमै जुट्ने सल्लाहा भएर मेरै पहलमा गाउँ फर्किएका छन्। उनका अनुसार कोरोना पछि दुबइमा भएको छोराको जागिर गुम्यो ।हामी गाउँ फर्किएर घर मर्मत गरेर बस्न र खेती गर्न थालेपछि छोरा पनि खुशी भएको छ । अब नेपाल फर्किएपछि गाउँमै बस्ने र खेती किसानी गर्ने विदेश नर्फकने छोराले बताएको खुशी हुँदै उनले सुनाए । पहिले धान झुल्ने र कोदा, तरकारी हुने १५ सय देखि २ हजार रोपानी जमिनमा फैलिएको झाडी फाँडेर अब विस्तारै खेती गरिने उनले बताए । बरु सरकारले यसरी विदेशमा अलपत्र परेका छोरालाई ल्याउने काममा सघाउन उनले अनुरोध गरे। २३ वर्षीय सोनु सुनारको बिहे परिवार कुइरेडाँडाबाट कार्कीको तहरामा झरेपछि भयो । बिहेपछि कहिले काही गाउँ हेर्न गए पनि गाउँमा भने उनी बसेकी थिइनन् । अहिले उनी एक हप्तादेखि कुइरेडाँडाको आफ्नै घरमा छिन । बिहीबार दिउँसो उनको गाउँको घर पुग्दा सोनु घरको आँगनसँगै जोडिएको बारीमा पलाएको झाँडी फाडेर डडाउँदै थिइन्। यसअघि नै झाडी फाँडेर लगाएको सिमीलगायतका तरकारी उम्रिसकेका छन् । कोदाको बीउ पनि उम्रिसकेको छ । अब यही फाँडेका बारीमा कोदो रोप्ने हो खुशी हुँदै उनले सुनाइन् । तल फेलीमा घर बाहेक यहाँ जस्तो खेती गर्ने जमिन छैन । कोरोना लागेपछि अब आफै उत्पादन गरेर भएपनि खानु पर्यो नि उनले सुनाइन् । यहाँ हाम्रो भागमा ७ रोपनी जति जमिन छ । यसैमा खेती गर्ने र यही बस्ने गरी गाउँ फर्किएको उनले सुनाइन् । गाउँलाई पुरानै अवस्थामा फर्काउने गरी एक हप्ताअघिदेखि दाजुभाइ जुटेको र पाँच घर फर्किसकेको जीवन सुनारले बताए । विस्तारै सबै ४५ घरकै परिवार फर्कने उनले सुनाए । गाउँमा रहेको पुरानो टंकी मर्मत गरी अहिले खाने पानीको व्यवस्था भइसकेको पनि उनले बताए । अहिले पाँच वर्षदेखि रित्तो रहेको गाउँमा बिजुली भने छैन । अहिले टुकी बालेर बसेका छन्। चट्याङ पर्दा बिजुलीको तारमै आगो बल्ने भएकोले सुरक्षित रुपमा बिजुली जडान गर्ने योजना रहेको उनले सुनाए। कुइरेडाँडा गाउँमा रहेको ४५ घर धुरीमा सबै घरका मानिसले ५ वर्षदेखि गाउँ छाडेकोले सुनसान भएको बस्तीमा गाउँले घर फर्केर खेती किसानीमा जुटेको थाहा पाएपछि पोखरा महानगरलिकाको कृषि तथा पशु विकास महाशाखा प्रमुख मनहर कडरिया बिहीबार २ सय वटा लहरे बालीका बिरुवा लिएर गाउँ पुगेका थिए । समुन्द्र सतहदेखि १६ मिटर उचाइमा रहेको कुइरेडँडामा उपयुक्त हुने तरकारी, अन्नबाली उत्पादन गर्न महानगरपालिकाले सघाउने उनले गाउँले माझ बताए । 'गाउँ फर्केर खेतीपातीमा लाग्नु भएकोमा धेरै खुशी लागेको छ । तपाईहरुलाई कृषि उत्पादनमा आवश्यक प्राविधिक सहयोग पनि हामी दिन्छौं,' उनले भने । छिमेकी गाउँ हर्पनका भानु पराजुलीले छिमेकी बाबा, आमा, दाजु भाइ गाउँ फर्कनु भएकोमा खुशी लागेको बताउँदै गाउँ अब सधैं गुल्जार रहने विश्वास गरे । कोरोना (कोभिड१९) कहरले विश्वलाई नै आर्थिक संकटले गाँजेको छ । सन् २०१९ को डिसेम्बर महिनामा चीनको उहान सहरमा पहिलो पटक देखा परी विश्वभर फैलिएको कोरोना भाइरस नेपालमा पनि २ सय ५८ जनामा संक्रमण भइसकेको छ । कोरोना कहरका कारण आफ्नो जन्मस्थल, घर र देश सम्झने र फर्कने क्रम बढेको छ । यसै क्रममा नेपालमा पनि गाउँ फर्कने र बाँझा जमिन खनजोत गर्ने क्रम सुरु भएको छ । वर्षैदेखि मानिसको पर्खाइमा रहेका गाउँका भुत्याहाजस्तै देखिने घर र बाँझा जमिनले स्यारसुसार पाउन थालेका छन् ।"
लकडाउन थप कडा,"काठमाडौं : सरकारले कोरोना संक्रम फैलन नदिन लकडाउनलाई थप कडाइ गर्न सुरु गरेको छ। बिहीबार उपत्यकाका सडकमा प्रहरीले सवारी जाँचलाई उच्च प्राथमिकता दिएको छ। अन्तरजिल्लामा हिँडडुल गर्न वितरण गरिएका पास खारेज भइसकेकाले सर्वसाधरणले पास बोकेर हिँडे पनि प्रहरीले रोकेर राखेको थियो। सहरका मुख्यमुख्य चोकमा खटिएका सुरक्षाकर्मीले सवारी लिएर हिँडेका चालकलाई अनावश्यक हिँडडुल नगर्न भन्दै ठाउँको ठाउँ सवारी नियन्त्रणमा लिएर ६ बजेपछि मात्रै छाडेको थियो। विशेषगरी बैंक तथा वित्तीय संस्थाका सवारी धेरै सञ्चालन भएका देखिन्थे। पानी, ग्यासलगायत अत्यावश्यक खाद्यवस्तु बोक्ने सवारीसाधनबाहेक अन्य सवारीलाई उपत्यका प्रवेशमा रोक लगाइएको थियो। पासबेगर बिहानीपख उपत्यकाभित्रै चलेका सवारीलाई समेत सुरक्षाकर्मीले होल्ड गरेका थिए। महानगरीय प्रहरी कार्यालय रानीपोखरीका प्रमुख डीआईजी विश्वराज पोखरेलका अनुसार बिहीबार मात्रै उपत्यकामा ३ सयभन्दा बढी मोटरसाइकल नियन्त्रणमा लिएर साँझ ६ बजेपछि मात्रै छाडिएको थियो। उनका अनुसार कोरोना समुदायस्तरमा फैलिएकाले सर्वसाधारणमा थप सचेतना अपनाउन जरुरी छ। उनले भने, अब हाम्रो मुख्य लक्ष्य भनेकै उपत्यका भित्रिने नाकामा कडाइसँगै उपत्यकाभित्रै जथाभावी हिँडडुल गर्ने सवारी चालकलाई सचेत गराउने हो। गृह मन्त्रालयले शनिबारबाट लागू हुने गरी जिल्लाभित्र सञ्चालन गर्न दिइएको पाससमेत खारेज गर्ने निर्णय गरेको छ। मन्त्रालयमा बिहीबार बसेको बैठकले उपत्यका कोरोना संक्रमणको उच्च जोखिम देखिएको औंल्याएको छ। विशेष गरी दुई नम्बर प्रदेश, गण्डकी र बागमती प्रदेश कोरोना संक्रमणको जोखिम बढेको बैठकले निष्कर्ष निकाल्दै जिल्लाभित्रै सञ्चालनका लागि प्रशासनले वितरण गरेको पाससमेत रद्द गर्ने निर्णय गरेको हो। गृह मन्त्रालयका सूचना अधिकारी एवं उपसचिव उमाकान्त अधिकारीले कोरोना संक्रमण थपिने क्रम बढेपछि थप संक्रमण फैलन नदिन लकडाउनलाई थप कडाइ गर्न लागिएको बताए। उनले भने, जिल्लाभित्रै खुकुलो पार्दा पनि सर्वसाधारणको भीड कम भएन। शनिबारबाट लागू हुने गरी यो निर्णय गरेका हौं। जिल्लाबाहिर र एक जिल्लाबाट अर्को जिल्लामा जान वितरण गरेको पास भने बिहीबारदेखि नै लागू हुने गरी खारेज भइसकेको छ।"
कोरोना संक्रमित फेला परेपछि धादिङको कटुवाल पौवा सिल,"धादिङ : बिहीबार कोरोना भाइरसबाट संक्रमित हुनेमध्ये १ जना धादिङका भेटिएपछि उनी बस्ने गाउँ सील गर्ने निर्णय भएको छ। गल्छी गाउँपालिका ८ कटुवाल पौवा गाउँ सिल गर्ने जिल्ला सुरक्षा समितिले निर्णय गरेको छ । शुक्रबार बिहान जिल्ला सुरक्षा समितिका संयोजक प्रमुख जिल्ला अधिकारी अस्मान तामाङको अध्यक्षतामा र त्यस क्षेत्रका जनप्रतिनिधिसहितको संयुक्त बैठकले गाउँ सिल गर्ने निर्णय गरेको हो । गल्छी गाउँपालिका ८ को पूर्वमा चैनपुर चुली, पश्चिममा नेपाली सेना ६ नम्बर बाहिनी अड्डा, उत्तरमा महेशखोला र त्रिशुली नदी तथा दक्षिणमा पृथ्वीराजमार्गको गल्छी बजारबाट नुवाकोट जाने सडक सिल गर्ने निर्णय भएको हो । यी चारकिल्ला भित्र आगामी जेठ ६ गते राती १२ बजेसम्मका लागि संक्रामक रोग ऐन २०२० को दफा २ र स्थानीय प्रशासन ऐन २०२८ को दफा ६ उपदफा २ बमोजिम निशेधाज्ञा जारी गर्दे शील गर्ने निर्णय भएको प्रजिअ अस्मान तामाङले जानकारी दिए । उनले भने, 'चारकिल्ला भित्र सम्पूर्ण गतिविधि बन्द गराइएको छ, सुरक्षाको जिम्मा प्रहरीलाई दिइएको छ ।' उल्लेखित चार किल्लाभित्र कसैलाई पनि बाहिर निस्कन र आवतजावत गर्न पूर्ण प्रतिबन्ध लगाइएको छ । सम्पूर्ण सुरक्षा व्यवस्था मिलाउनको लागि र माइकिङ गर्न सशस्त्र प्रहरी तथा नेपाल प्रहरीलाई जिम्मा दिइएको छ । साथै नेपाली सेनाले पनि गाडीबाट गस्ती गर्ने निर्णय गरिएको छ । संक्रमित व्यक्तिसँग जोडिएका व्यक्तिलाई सम्पर्क गरी क्वारेन्टाइनमा राख्नका लागि गल्छी गाउँपालिकालाई निर्देशन दिइएको छ । त्यसका लागि वडा अध्यक्ष भरत तामाङको संयोजकत्वमा 'कन्ट्याक्ट ट्रेसिङ' गर्न स्वास्थकर्मी सुरक्षा निकाय र जनप्रतिनिधिको संयुक्त टिम बनाइको छ । संक्रमित महिलासँग सम्पर्कमा आएका सबैजनाको पीसीआर परीक्षण गराउने निर्णय गरिएको स्वास्थ्य कार्यलय धादिङका प्रमुख डाक्टर भुवन पौडेलले जानकारी दिए । उनले भने, 'संक्रमित महिलासँग सम्पर्कमा रहेका सबैजनाको स्वाब संकलन गरी पीसीआरका लागि पठाउने छौँ, सुरुमा कन्ट्याक ट्रेसिङको काम हुन्छ त्यसपछि पीसीआर गराउने छौँ।' संक्रमित व्यक्तिको अस्थायी बसोबास रहेको चन्द्रागिरि नगरपालिकाको अमरबस्ती (सतुङगत क्षेत्र)मा पनि सजगता अपनाउन नगरपालिकालाई जानकारी गराउने समेत निर्णय गरिएको छ ।"
"संक्रमित नर्सको माइतीघर सिल, १९ जना क्वारेन्टाइनमा","सिन्धुली : भक्तपुरमा कोरोना भाइरस पुष्टि भएकी २५ वर्षीया स्टाफ नर्सको ट्राभल हिस्ट्रीका आधारमा सिन्धुलीको कमलामाई नगरपालिका ९ भिमान बजारस्थित माइतीघर सिल गरिएको छ। १९ जनालाई क्वारेन्टाइनमा राखिएको छ। ती नर्स सुनसरीबाट भक्तपुर फर्कने क्रममा भीमानस्थित माइतीमा ४५ मिनेट बसेकी थिइन्। उनले खाना खाएर हिँडेको पुष्टि भएपछि माइतीसहित पाँच घरलाई सिल गरिएको प्रमुख जिल्ला अधिकारी योगेन्द्रप्रसाद पाण्डेले जानकारी दिए। ट्राभल हिस्ट्रीका आधारमा ती महिलाले खाना खाएको माइती घरका ६ जना र छिमेकी १३ जना गरी १९ जनालाई क्वारेन्टाइनमा राखिएको छ, पाण्डेले भने। १९ जनामध्ये १६ जनाको एउटै कम्पाउड भएकाले उनीहरूलाई होमक्वारेन्टाइनमा र अन्य छिमेकी दुई घरका तीनजनालाई भने सरकारी क्वारेन्टाइनमा राखिएको बताइएको छ। सिन्धुली प्रवेशमा रोक लगाइने सिन्धुलीमा छिमेकी जिल्लाबाट हुने आवतजावतलाई बन्द गरिने भएको छ। बुधबार जिल्ला प्रशासन कार्यालय सिन्धुलीमा बसेको सर्वदलीय, सर्वपक्षीय बैठकले छिमेकी जिल्लाबाट सिन्धुली प्रवेशमा पूर्णरूपमा निरुत्साहित गर्ने निर्णय गरेको हो। कोरोना भाइरसको संक्रमण बढ्दै गएपछि जिल्लामा सतर्क अपनाउन यस्तो निर्णय गरिएको जिल्ला प्रशासन कार्यालयका प्रशासकीय अधिकृत उपेन्द्र न्यौपानेले जानकारी दिए। छिमेकी जिल्लाबाट यस जिल्लामा हुने मानिसको आवागमनलाई पूर्णरूपमा निरुत्साहित गर्ने र यसका लागि सुरक्षाकर्मीका साथै सम्बन्धित स्थानीय तहबाट समेत विशेष पहल गर्ने निर्णय भएको छ, उनले भने। छिमेकी जिल्ला उदयपुर, धनुषा, महोत्तरी, सर्लाही, रौतहट लगायतमा संक्रमित बढ्दै गएपछि जिल्लामा आवगमन बन्द गर्न यस्तो निर्णय गरिएको हो। निर्णयमा पूर्णरूपमा सिल गर्ने भन्ने चाँही छैन तर छिमेकी जिल्लाबाट हुने आवगमनलाई पूर्णरूपमा निरुत्साहित गर्ने भनिएको छ, न्यौपानेले भने।"
नेता रिहाइको माग गर्दै कालिकोटमा प्रदर्शन,"कालिकोट : जिल्लाको पलाँता गाउँपालिकाकमा स्थानीय सरकारविरुद्ध नाराबाजीसहित प्रर्दशन भएको छ । पलाँता गाउँपालिकाको खिन र धौलागोहका स्थानीय नागरिकले स्थानीय सरकारकाविरुद्धमा नाराबाजी गरेका हुन् । वैशाखको अन्तिम सातामा पलाँता गाउँपालिका अध्यक्ष लक्ष्मण बम, नेकपा गाउँकमिटीका अध्यक्ष ईन्द्र रोकाया र १ वडाका अध्यक्ष मानबहादुर भण्डारीबीच कुटाकुट भएको थियो। उक्त झडपमा गाउँपालिका अध्यक्ष, उनकी पत्नी गोरीकला बम र उनका भतिज गजेन्द्र बम घाइते भएका थिए । अर्को पक्षका नेकपा पालिका अध्यक्ष र वडा अध्यक्ष पनि सामान्य घाइते भएको थिए । घाइते गाउँपालिका अध्यक्ष बमकी पत्नी गोरिकलाको प्रदेश अस्पताल सुर्खेतमा उपचार भइरहेको छ । अध्यक्ष लक्ष्मण बममाथि वडाध्यक्ष भण्डारीले हातपातको सुरुवात गरेपछि दोहोरो झडप भएको थियो । गाउँपालिका अध्यक्ष बममाथि आकर्मण गर्ने नेकपा गाउँपालिका अध्यक्ष बिष्णु रोकाया र वडा अध्यक्ष मानबहादुर भण्डारीलाई ज्यान मार्ने उद्योग मुद्धामा प्रहरीले पक्राउ गरेको छ । नेकपाकाद्वय नेतासहित दुईजना युवालाई प्रहरीले पक्राउ गरेपछि पलाँतामा ती नेताको रिहाइको माग गर्दै विरोध प्रद्धर्शनका साथै तीन वडा कार्यालयमा ताला लगाएका छन् । पलाँता गाउँपालिका १, २ र ३ मा ताला लगाउनुका साथै गाउँपालिका अध्यक्षको पुत्ला जलाइएको नेकपाका स्थानीय नेता मनरुप न्यौपानेले जानकारी दिए । उनका अनुसार जनताको पक्षमा बोल्ने नेतालाई झुटो मुद्धा लगाइएको बताउँदै उनीहरु रिहा नभए थप आन्दोलन गर्ने चेतावनी दिए । गाउँपालिका अध्यक्षको पुत्ला दहन गर्नुका साथै वडा कार्यालयल र शाखा कार्यालयमाथि ढुंगामुडा समेत गरिएको छ । विवादले चर्को रुप लिएको छ भने, सुरक्षा निकाय मौन देखिएको छ । कोरोना कहरका बेला पलाँतामा नेकपाको सरकार पक्ष र पार्टीबीच भएको विवाका कारण लकडाउनको पनि पालना भएको छैन् । गत वैशाख २७ गते शनिबार गाउँपालिका अध्यक्ष बम र उनकी श्रीमती गोरिकला बममाथि आक्रमण भएपछिको विवादले चर्को रुप लिएपछि पक्ष पक्षविपक्षबीच चर्का नाराबाजी भइरहेको छ । गत मंगलबार बम पक्षका स्थानीयले दोषीमाथि कारबाहीको माग गर्दै पलाँता प्रहरी चौकी घेराउ गरेका थिए । आक्रमण गरेको आरोपमा पक्राउ परेका नेपाल कम्युनिस्ट पार्टी (नेकपा) पलाता गाउँ कमिटी अध्यक्ष बिष्णु रोकाया र सोही गाउँपालिका१ का वडाध्यक्ष मानबहादुर भण्डारीका समर्थकले झुट्टा मुद्धा खारेज गर, भ्रष्ट सरकार चाहिदैन्, पलाँता गाउँपालिकाबाट खीन र धौलागोह अलग गर, खाडाका अग्नी पीडितको राहत सार्वजानिक गर, पलाँताको खाता बन्द गर, नेता किन्न पाइदैनजस्ता नारा लगाएका छन् । उनीहरुले गाउँपालिका अध्यक्ष बलमे पार्टीका नेताहरु किनेर नेकपा पलाँताका अध्यक्ष बिष्णु रोकाया र वडा अध्यक्ष मानबहादुर भण्डारीलाई मुद्धा लगाइएको आरोप लगाएका छन् ।"

शीर्षक,विवरण
शिक्षा प्रतिवेदनको पालना,"राणाशासन अन्त्यपछि शिक्षा क्षेत्रमा गुणात्मक विकास र समयानुकूल सुधारका लागि अध्ययन गरेर सुझाव दिन नौवटा आयोग गठन भए। शिक्षा विज्ञान तथा प्रविधिमन्त्री गिरिराजमणि पोखरेल स्वयं अध्यक्ष रहेर पछिल्लोपटक २५ सदस्यीय उच्चस्तरीय शिक्षा आयोग गठन गरिएको थियो र आयोगले दुई वर्षअघि प्रधानमन्त्रीलाई प्रतिवेदनसमेत बुझाइसकेको छ। यसअघि गठन भएका आठवटा आयोगको प्रतिवेदन सार्वजनिक गरेर सरकारले तत्कालीन राजनीतिक, आर्थिक, शैक्षिक तथा प्रशासनिक हैसियतअनुसार कार्यान्वयनमा लगेको थियो। यसपटक भने ग्रहण गरेको दुई वर्ष बितिसक्दा पनि सरकारले कार्यान्वयन त परैको कुरा, औपचारिक रूपमा प्रतिवेदन सार्वजनिक गर्नसमेत इन्कार गरिरहेको छ। बेरोजगार दर बढाइरहेको वर्तमान शिक्षा प्रणालीमा व्यापक परिवर्तन हुने अपेक्षाका साथ तयार पारिएको प्रतिवेदनलाई सार्वजनिक बहसमा लैजानुको सट्टा सरकारले गोप्य राखेर शिक्षा क्षेत्रप्रति अनुदार चरित्र प्रदर्शन गरेको छ। शिक्षा आयोगको प्रतिवेदन तयार गर्न सरकारी कोषबाट दुई करोड रुपैयाँभन्दा बढी खर्च भएको छ। शिक्षा क्षेत्रमा कहलिएका २५ जना विज्ञ सदस्यले ६ महिना निरन्तर परिश्रम गरेको थियो। बाल विकास केन्द्रदेखि विश्वविद्यालय तहसम्मका शिक्षामा देखिएका गुण र दोष केलाउन सक्ने दिग्गज व्यक्तिको सहभागिता हुनु, साम्यवादी चरित्र बोकेको सरकारले गठन गरेको भए पनि प्रजातान्त्रिक संस्कारबाट हुर्केका व्यक्ति पनि सदस्य रहनु र सदस्य छनोटमा समावेशी विधि अपनाइनुले यो आयोगले दिने निष्कर्ष तथा सुझावलाई विशेष महत्त्वका साथ हेरिएको थियो। झन्डै पाँच सय पृष्ठको प्रतिवेदनमा सार्वजनिक शिक्षा सबलीकरणदेखि निजी क्षेत्रबाट सञ्चालित शिक्षालाई क्रमशः प्रक्रिया पुर्याएर नियमन गर्नुपर्ने सुझाव समेटिएको थियो। साथै शिक्षालाई सीपसँग जोडेर बढ्दो शैक्षिक बेरोजगार दर न्यूनीकरण गर्नुपर्ने र संविधानले निर्दिष्ट गरेका आधारभूत तह (कक्षा ८) सम्मको शिक्षा अनिवार्य तथा निःशुल्क र माध्यमिक तह (कक्षा १२) सम्मको शिक्षा निःशुल्क दिनुपर्ने व्यवस्था कार्यान्वयनका लागि लगानी बढाउनुपर्ने प्रतिवेदनको मुख्य सुझाव छ। तर सार्वजनिक शिक्षा सुदृढीकरणका लागि लगानी बढाउनुपर्ने र प्रतिवेदनले सुझाएअनुसार निजी शिक्षालयलाई नियन्त्रण गर्नुपर्ने सुझाव सरकारका लागि टाउको दुखाइको विषय बनेको थियो, बनिरहेको छ। यतिखेर सत्ता सञ्चालकसमक्ष निजी शिक्षालय सञ्चालकको प्रभाव शिक्षामन्त्रीको भन्दा बढी छ। आयोगका सदस्यहरूले त प्रतिवेदन कहाँ छ भन्ने भेउसमेत पाउन सकेका छैनन्। यो अवस्थाले उनीहरूको मानमर्दन गरेको छ। सरकारले उनीहरूको परिश्रमको अवमूल्यन गरेको छ। मुलुकमा व्यवस्था नै परिवर्तन गर्ने गरी ठूलाठूला राजनीतिक आन्दोलन भएपछि सोहीअनुकूल शिक्षा क्षेत्रमा पनि सुधारका लागि आयोग गठन हुने चलन छ। आयोगका प्रतिवेदनले दिएको सुझाव अक्षरशः कार्यान्वयन नहुनु अर्को पाटो हो, तर कुन आयोगले कस्ता सुझाव दिएका थिए र प्रतिफल कस्तो रह्यो भन्नेबारे सार्वजनिक बहस हुनुपर्छ। सोही मान्यताअनुसार आयोगका १३ जना सदस्यहरूले सामूहिक हस्ताक्षर गरेर गत शुक्रबार आफैं प्रतिवेदन सार्वजनिक गरिदिए शिक्षा क्षेत्रमा क्रियाशील दुइटा संस्थाको प्राविधिक सहयोगमा। यतिखेर यो घटनाका पक्ष र विपक्षमा प्रशस्तै तर्क भएका छन्, तर सार्वजनिक गर्ने प्रक्रिया जेजस्तो भए पनि आयोगको प्रतिवेदन सार्वजनिक हुनुपर्छ भन्ने उनीहरूको माग जायज छ। सरकारी आयोगको प्रतिवेदन भएका कारण यो सार्वजनिक सम्पत्ति पनि हो। आयोगले कस्ता सुझाव दिएको छ र कार्यान्वयन प्रक्रिया कसरी अघि बढ्नुपर्छ भन्नेमा बहस गर्ने अधिकार सरोकारवालालाई हुनुपर्छ। सरकारले पनि कार्यान्वयन गर्न सक्ने विषयलाई पहिलो प्राथमिकता दिएर जटिल विषयलाई छलफल गरेर सल्टाउनुपर्छ। तर निश्चित स्वार्थ बोकेका समूहको चंगुलमा फसेर प्रतिवेदन नै लुकाउँदा जनमानसमा गतिलो सन्देश जाँदैन।"
प्रस्ताव फिर्ता नलिउन्जेल बैठकमा जान्नँ : ओली,"काठमाडौं : प्रधानमन्त्री एवं नेकपा अध्यक्ष केपी शर्मा ओलीले पार्टी स्थायी समिति बैठकमा आफू उपस्थित हुन नसक्ने पत्र पठाएका छन्। अर्का अध्यक्ष पुष्पकमल दाहालको प्रस्तावमा छलफल हुने गरी बैठकमा उपस्थित हुन असमर्थ रहेको भन्दै प्रधानमन्त्री ओलीले स्थायी समिति सदस्यहरूलाई सम्बोधन गरेका छन्। ओलीको अनुपस्थितिबीच आइतबार बसेको स्थायी समिति बैठकमा सचिवालय सदस्य तथा उपप्रधानमन्त्री ईश्वर पोखरेलले उक्त पत्र वाचन गरेर सुनाएका थिए। ओलीले आफूले खारेज गरिसकेको र पार्टीलाई विभाजनको डिलमा पुर्याएको त्यस्तो संगीन आरोपपत्रबारे हुने छलफलमा सहभागी हुन असमर्थ रहेको स्पष्ट पारेका छन्। आफूले खारेज गरिसकेको र पार्टीलाई विभाजनको डिलमा पुर्याएको त्यस्तो संगीन आरोपपत्रबारे हुने छलफलमा सहभागी हुन म असमर्थ रहेको व्यहोरा कमरेडहरूलाई अनुरोध गर्दछु, ओलीले पत्रमा लेखेका छन्। उनले स्वस्थ र मर्यादित छलफलको सीमा भत्काएर पार्टीभित्रको नीतिगत बहसलाई दाहालको प्रस्तावले शत्रुतापूर्ण अन्तरविरोधमा पुर्याएको र उक्त आरोपपत्रमाथि बैठकमा छलफल हुन नसक्ने मान्यता आफ्नो रहेको पनि बताएका छन्। पार्टीभित्र हुने स्वस्थ र मर्यादित छलफलको सम्पूर्ण सीमा भत्काएर पार्टीभित्रको नीतिगत बहसलाई शत्रुतापूर्ण अन्तरविरोधमा रुपान्तरित गरेको र पार्टी विधान मात्रै होइन, राज्यका संविधान र कानुनसमेत आकर्षित हुने प्रकृतिका संगीन फौजदारी आक्षेपहरूसमेत लगाइएको उक्त अभियोगपत्रमाथि बैठकमा कुनै छलफल हुन नसक्ने मान्यता मैले सचिवालयका बैठकमा राखिसकेको छु, पत्रमा लेखिएको छ, पार्टीलाई सहज र स्वस्थ वातावरणमा फर्काउने हो भने उक्त लिखत निःसर्त फिर्ता हुनुपर्ने मेरो मान्यता यथावत् छ। उनले बैठकका कार्यसूची निर्धारण र ठोस प्रस्तावसहित पर्याप्त तयारीसाथ बैठकमा जानुपर्छ भन्ने मान्यतामा आफू रहेको पनि उल्लेख गरेका छन्। उनले भनेका छन्, परामर्श र सहमतिबाट तय गरिएका कार्यसूचीमाथि आधारित भएर आयोजना हुने बैठकमा मेरो सक्रिय सहभागिता सधैँभरि रहँदै आएको छ र भविष्यमा पनि रहने कुरासमेत स्पष्ट पार्न चाहन्छु। उनले सत्यसँग नलड्ने र शक्तिसँग नझुक्ने आफ्नो जीवन आदर्श रहेको उल्लेख गर्दै सत्य व्यक्ति र संस्थाका सही विचार र व्यवहारमा अन्तरनिहित हुन्छ भन्ने आफूले ठान्ने पनि बताएका छन्। संक्रमणकालीन अवस्थामा पार्टी सञ्चालन सहमतिका आधारमा गर्ने विधिभन्दा बाहिर गएर खेलको उत्तरार्धमा केही नेताले खेलको नियम बदलेर जसरी पनि जित्ने महत्त्वाकांक्षा पालेर व्यग्र नेतृत्वमोहसत्तामोह निम्त्याएको प्रधानमन्त्रीको भनाइ छ। हामीले एकीकरणको संक्रमणकालीन अवस्थामा पार्टी सञ्चालन सहमतिका आधारमा गर्ने विशेष विधि तय गर्यौं र पार्टीका कतिपय वैचारिक, संगठनात्मक र नेतृत्वका विषय दुई वर्षभित्र सम्पन्न हुने एकता महाधिवेशनबाट टुंग्याउने निर्णय गर्यौँ। एकीकरणको मूल कामको निर्णायक नेतृत्व गरिरहँदा मैले यिनै विधिलाई ध्यानमा राखेँ। त्यसै अनुरूपका संरचना निर्माण गरिए, ओलीले भनेका छन्, तर, मलाई थाहा थिएन खेलको उत्तराद्र्धमा आएर केही कमरेड खेलको नियम नै बदल्न लाग्नुहुनेछ र जसरी पनि जित्ने महत्त्वाकांक्षाका निम्ति जुनसुकै हदसम्म जान तयार हुनुहुनेछ। उनले खेलको अन्तिमतिर आएर गर्न खोजिएको नियम परिवर्तन विभाजनकारीसमेत रहेको जिकिर गरेका छन्। खेलको अन्तिमतिर आएर गर्न खोजिएको नियम परिवर्तन नैतिकता र राजनीतिक दृष्टिले गलत मात्रै होइन, विभाजनकारीसमेत छ भन्ने कुरा म स्पष्ट पार्न चाहन्छु, उनले भनेका छन्। उनले गत स्थायी समिति बैठकमा देखिएको विवाद स्मरण गर्दै त्यसवेला पनि पार्टीलाई संकटबाट स्थायी समिति सदस्यको सामूहिक विवेकले सकुशल अवतरण गराएको उल्लेख गरेका छन्। मलाई स्थायी कमिटीका कमरेडहरूको सामूहिक विवेकमाथि विश्वास छ। भदौ २६ गते पनि कमरेडहरूले पार्टीलाई यस्तै संकटबाट सकुशल अवतरण गराउनुभएको थियो, उनले भनेका छन्, आशा छ, कमरेडहरूले यसपटक पनि व्यक्ति विशेषका स्वार्थका लागि आन्दोलनकै सिकार हुने गरी सिर्जना भएको वर्तमान संकटपूर्ण अवस्थालाई आफ्नो सक्रिय पहलकदमी, सकारात्मक हस्तक्षेप र विवेकबाट निकास दिनुहुनेछ।"
"फिर्ता लिन्नँ, बरु ३८ पेजकै बनाउँछु : दाहाल","काठमाडौं : सत्तारुढ दल नेकपामा शक्ति संघर्षले पार्टी एकता धरमराइरहेका बेला एक अध्यक्षबिनै स्थायी समिति बैठक सुरु भएको छ। प्रधानमन्त्री एवं अध्यक्ष केपी शर्मा ओलीको अनुपस्थितिमै आइतबार बैठक बसेको हो। तर, ओलीले पत्र पठाएर आफ्नो अनुपस्थितिको कारण खुलाएका छन्। अर्का अध्यक्ष पुष्पकमल दाहालको प्रस्तावले पार्टीभित्र हुने स्वस्थ र मर्यादित छलफलको सम्पूर्ण सीमा भत्काएर पार्टीभित्रको नीतिगत बहसलाई शत्रुतापूर्ण अन्तरविरोधमा पुर्याएको र त्यस्तो प्रस्तावलाई आफूले खारेज गरिसकेकाले बैठकमा त्यही विषयमा छलफलका लागि आउन आफू असमर्थ रहेको पत्र ओलीले पठाएका हुन्। ओलीबिनाको बैठकमा अर्का अध्यक्ष दाहाल र वरिष्ठ नेता माधवकुमार नेपाललगायतलाई कुनै गम्भीर निर्णय लिन अप्ठ्यारो देखिन्छ। तापनि, बहुमत र अल्पमतको प्रक्रियामा पार्टीलाई धकेल्ने गरी स्थायी समिति बैठक पार्टी कार्यालय धुम्बाराहीमा सुरु भएको हो। ओलीले दाहालको पत्र फिर्ता लिनुपर्ने आफ्नो मान्यता अझै यथावत् रहेको भन्दै स्थायी समिति सदस्यलाई पत्र लेखिरहँदा पनि दाहालले भने आफ्नो प्रस्ताव फिर्ता नहुने अडान बैठकमा राखेका छन्। तर, बैठक एक साता रोकेर दाहालले ओलीसँग संवादका लागि ठाउँ छाडेका छन्। दुवै अध्यक्षका प्रस्ताव, दुवै अध्यक्षले एकापसमा गरेका पत्राचारसहितका सामग्री अध्ययनका लागि वितरण गर्दै बैठक २८ मंसिरसम्म स्थगन गरिएको छ। २५ कात्तिकमा तय भएको केन्द्रीय समिति बैठक पनि पछि सार्दै पुस ५ का लागि तोकिएको छ। नेताहरूले दुई अध्यक्षबीच सहमतिको खोजीका लागि यो समय सदुपयोग गर्नुपर्ने बताएका छन्। गण्डकी प्रदेशका मुख्यमन्त्री पृथ्वीसुब्बा गुरुङले यो अवधिमा सहमतिको खोजीका लागि नेताहरूले अधिकतम पहलकदमी लिनुपर्ने बताए। उहाँहरूले दुवै प्रस्ताव थाती राखेर नयाँ प्रस्ताव तयार पार्नका लागि पनि यो बीचमा अधिकतम पहलकदमी गर्नु आवश्यक छ, ओलीनिकट नेता गुरुङले भने, यसका लागि एक साताको समय मिलेको छ। तर, दाहालले आरोपप्रत्यारोपको फायर पहिले प्रधानमन्त्रीले खोलेको भन्दै त्यसबारे पार्टी कमिटीमा छलफल गरेरै एउटा सार्थक निष्कर्ष खोजी गर्नुपर्ने बताए। यो मैले ल्याएको नितान्त राजनीतिक प्रस्ताव हो। यसलाई कसैले स्वीकार गरे पनि, नगरे पनि यो दस्ताबेज भइसक्यो अब। यसमै छलफल गरेर अब हामीले समाधानको खोजी गर्नुपर्छ। मैले मेरो प्रस्ताव ठीक र उहाँ (प्रधानमन्त्री)को बेठीक भनेको छैन। दुवै जनाको प्रस्तावमा छलफल गरौं। छलफलबाट योभन्दा अझ उच्चस्तरको राजनीतिक प्रतिवेदन तयार पारेर जान पनि सकिन्छ, दाहालको भनाइ उद्धृत गर्दै स्थायी समितिका एक सदस्यले अन्नपूर्ण पोस्ट्सँग भने, अब प्रस्ताव फिर्ता लिऔं भनेर मात्र हुन्छ ? दुइटा अध्यक्ष मात्र मिलाएर मिल्ने विषय अब यो रहेन। यो सार्वजनिक भइसकेको छ। राष्ट्रियअन्तर्राष्ट्रिय रूपमै सार्वजनिक बहसको विषय भएर गइसक्यो। मेरो प्रस्तावमा सैद्धान्तिक राजनीतिक विषय मात्र छन्। पार्टी एकतायताका विषय समेटिएका छन्। तर, प्रधानमन्त्रीले ३८ पृष्ठको आफ्नो प्रस्ताव ल्याउनुभयो। तर, त्यहाँ उहाँले पार्टी एकताभन्दा पहिलाका विषय पनि सबै समेटेर ३८ पृष्ठको प्रस्ताव भनेर ल्याउनुभयो। म त्यसको ३८ बुँदामा जवाफ दिन तयार नै छु। तर्कसंगत ढंगले यसलाई विस्थापन गर्न सकिएला तर फिर्ता हुँदैन। दाहालले झन्डै सवा घण्टा बैठकलाई सम्बोधन गरे। उनले समस्या कसरी निम्तियो भन्नेदेखि समाधानको बाटो के हुनेसम्ममा केन्द्रित रहेर धारणा राखेको ती स्थायी समिति सदस्यले बताए। पार्टीभित्र यो खालको समस्या किन आयो ? कसरी हामी यो ठाउँमा आइपुग्यौं भन्नेबारे कमरेडहरूले बुझ्न जरुरी छ। भदौ २६ को स्थायी समिति बैठकमा हामीले लामो रस्साकस्सी गरेर कार्यदल गठन गर्दै एक खालको सहमति र निर्णय लिएका थियौँ। तर, २६ गतेको निर्णय कार्यान्वयन गरेर जानुपर्छ भन्नेमा प्रधानमन्त्रीलाई मनाउनुपरेको थियो। मलाई घिसारेर तपाईंहरूले हस्ताक्षर गराउन लगाउनुभएको त हो नि भनेर निर्णयलगत्तै महासचिवकै अगाडि प्रधानमन्त्रीले भन्नुभयो, दाहालले भने, अन्तरपार्टी निर्देशन (अपानि) पठाउने बेलामै उहाँले हस्ताक्षर गर्न मान्नुभएन। पछि महासचिवसमेत बसेर अपानि पठाउन कसरत गर्नुपरेको थियो। कार्यदल गठन भएकै बेला बाहिर कुरा नलाने भनिएको थियो। विवाद आउने कुरा नगर्न कार्यदलले अनुरोध गरेको थियो। तर, त्यही बेला पनि प्रधानमन्त्रीले मेरो, माधव कमरेडको आलोचना गर्ने, जथाभावी लेख्ने मान्छेहरूलाई छानीछानी नियुक्ति दिएर सम्मान दिने काम गर्नुभयो। त्यही बेलादेखि उहाँले अरुचि देखाउने काम सुरु गर्नुभयो। मन्त्रिपरिषद्् पुनर्गठन, राजदूत नियुक्ति, कर्णालीमा मुख्यमन्त्रीविरुद्धको अविश्वास प्रस्ताव र विकसित घटनाक्रम, पर्सामा पार्टी जिल्ला सदस्यको हत्या प्रकरण, कोभिडका विषयमा छलफल गर्न बैठक माग गर्दा पनि प्रधानमन्त्रीले असहमति जनाएपछि पार्टीमा समस्या देखापरेको दाहालको भनाइ थियो। पार्टी काम टुंगो लगाउन बैठक राखौं भन्ने भयो तर रोक्ने काम भयो। विद्यार्थीको कार्यालय बनाउने विषयमा उहाँले रोक्नुभयो। अन्तिममा केही गरी पनि बैठक राख्न नमानेपछि म आफ्नो तर्फबाट पार्टी बैठक बोलाउँछु भन्ने कुरा गरेँ। तर, उहाँले तपाईंले बैठक बोलाएकै दिन पार्टी फुटको घोषणा हुनेछ भन्नुभयो, दाहालले भने, पार्टी बैठक बोलाउँदा पार्टी नै फुटको घोषणा हुन्छ भने के बैठक बोलाउने भन्ने भयो। त्यसपछि मैले उहाँसँग समेत सल्लाह गरेर अनौपचारिक सचिवालयको बैठक राख्छु, नेताहरूसँग समस्याबारे कुरा राख्छु भने। अनौपचारिक बैठक दुई दिन राखेर बैठकका लागि सहमति दिनुस् भनेर प्रधानमन्त्रीलाई पत्र बुझाउने कुरा भयो। त्यहाँ मैले पनि सही गर्दा हुन्छ भन्ने भयो। मैले पनि हस्ताक्षर गरिदिएँ। पूर्वप्रधानमन्त्रीहरू, उपप्रधानमन्त्रीहरूसमेत रहेका पाँच जना नेताले बैठकका लागि सहमति दिनुस् भन्दा बैठकका लागि भोलि, पर्सिपल्ट जहिले दिएको भए पनि हुन्थ्यो नि ! तर, चिठीबापतमा उहाँले तोक लगाउनुभएछ र महासचिवलाई पठाउनुभएछ, विधानबमोजिम गर्नुस् भनेर। बैठकको कुरा आएन। प्रधानमन्त्रीले सचिवलाई तोक लगाएजस्तो, खरदार, सुब्बालाई तोक लगाएजसरी उहाँले तोक लगाउने काम गर्नुभयो। त्यति मात्रै गर्नुभएन, चार दिनपछि १० पेजको फायर खोल्ने काम उहाँले गर्नुभयो। प्रधानमन्त्रीको पत्र आएपछि आफूले पनि बाध्यताले पत्र र प्रस्ताव लेख्नुपरेको प्रस्टोक्ति दाहालले बैठकमा दिएका थिए। १० पृष्ठ लामो पत्र आएपछि हामीले पनि केही त लेख्नुपर्ने भयो। मेरो अगाडि बाध्यता रह्यो। त्यसपछि अत्यन्त सैद्धान्तिक, राजनीतिक विषय मात्र समेटेर चिठीको जवाफ र १९ पृष्ठको प्रस्ताव लेखेको हुँ। यी पत्र, प्रस्तावहरूमा सबै विषय आएको छ। तपाईंहरूले गम्भीरतापूर्वक अध्ययन गर्नुस्, सोच्नुस्। अनि आएर बहसमा सहभागी हुनुहोस्। दाहालले अब पार्टीमा आइसकेका प्रस्ताव क्रमश: कमिटीमा प्रवेश गर्ने पनि बताए। फाइट टु फिनिसमा जानुपर्छ भन्ने मेरो कुरा होइन। यसलाई अझै बढी छलफल गरेर सहमतिको खोजी गर्ने विषय हो। स्थायी समितिले सकेन भने केन्द्रीय समिति, केन्द्रीय समितिले पनि सकेन भने महाधिवेशनमा भए पनि जाने र टुंग्याउनुपर्ने हुन्छ। विषय आइसक्यो, विषय आएपछि त्यसको छिनोफानो त गर्नुपर्छ, उनले भने। उनले पार्टी विभाजनका लागि देशीविदेशी प्रतिक्रियावादीले पनि कोसिस गरिरहेको बताए। त्यसमा नेताहरूले चनाखो र सचेत भएर रूपान्तरणसहितको एकताको पक्षमा बहस चलाउनुपर्ने उनको भनाइ थियो। हामीले छलफल गरेरै रूपान्तरणसहितको एकता गर्ने ठाउँमा पुग्नुपर्छ। यसको निचोड भनेको बहसमै भाग लिने, रूपान्तरणसहितको एकताको खोजी गर्ने हो। हिजोबाट दुई अध्यक्षबीच छलफल पनि सुरु भएको छ। अझै छलफल गरौँ भन्न्ने छ, दाहालले भने, २८ गतेसम्म तपाईंहरूले यो सबै डकुमेन्टलाई राम्रोसँग अध्ययन गर्नुस्। यसबाट यसको निचोड निक्लेला। स्थायी समितिमा पनि निचोड निस्केन भने केन्द्रीय समितिमा जाऔंला। उनले आफू पनि पद त्याग गर्न तयार रहेको धारणा बैठकमा व्यक्त गरेका थिए। देशमा आएका परिवर्तन जोगाउने सन्दर्भमा हाम्रा पद ठूला कुरा होइनन्, उनले भने, एकताको विकल्प छैन, हाम्रा लागि हाम्रा पदभन्दा ठूलो गणतन्त्र र पार्टी एकता हो। त्यसको रक्षाका लागि जोकोहीले पनि त्याग गर्नका लागि तयार हुनुपर्छ। म पनि तयार छु। महासचिव विष्णु पौडेलले बैठकको सुरुमै पार्टीभित्र गम्भीर संकट उत्पन्न भएकाले विशेष परिस्थितिमा स्थायी समिति बैठक बस्न लागेको बताएका थिए। यो नियमितभन्दा पनि विशेष प्रकारको बैठक बन्न पुगेको छ। यो बैठकमा प्रधानमन्त्री तथा अध्यक्ष केपी शर्मा ओली आउन असमर्थ हुनुभएको छ। आउन सक्दिनँ भन्ने उहाँको खबर आएको छ। त्यसैले आजको बैठक खास एजेन्डा पार्टीभित्रको आन्तरिक समस्याको समाधान भन्ने एउटै मात्र एजेन्डा छ। यसभित्र मात्र रहेर हामी यो बैठकमा छलफल गर्छौं, महासचिवले बैठक सुरु गर्दै भनेका थिए। महासचिव पौडेलले बैठक एक साता रोक्ने प्रस्ताव गरेको भन्दै दाहालले बैठकमा धारणा राखेका थिए। त्यसपछि एक साता बैठक स्थगन गर्ने निर्णय नेकपाले लिएको थियो। तर, केन्द्रीय समिति बैठकको मिति तोक्ने विषयमा भने ओली पक्ष एकातिर र दाहालनेपाल पक्षका नेता अर्का पक्षमा उभिएर आआफ्ना अडान लिएका थिए। ओली पक्षका महासचिव पौडेल, शंकर पोखरेल, सुवास नेम्बाङलगायतले केन्द्रीय समिति बैठकको मिति तोक्न नहुने बताएका थिए। वेदुराम भुसाललगायतले भने मिति तोकेर जानुपर्नेमा जोड दिएका थिए। अन्तत: पुस ५ मा केन्द्रीय समिति बैठक राख्ने निर्णय स्थायी समिति बैठकले गरेको थियो। बैठकपछि प्रवक्ता नारायणकाजी श्रेष्ठले केन्द्रीय समितिको बैठक पुस ५ मा तय भएको जानकारी दिए।"
सास्ती झेल्दै सीमा सुरक्षा,"फिदिम : पाँचथरको ४४३८ किलोमिटर सीमा क्षेत्र भारतका पश्चिम बंगाल र सिक्किमसँग जोडिएको छ। सरकारले उच्च पहाडी यो क्षेत्रमा हालै चारवटा बोर्डर आउटपोस्ट (बीओपी) स्थापना गरेको छ। तर, आवश्यक पूर्वाधार नहुँदा बीओपीमा खटिने सशस्त्र प्रहरीको दैनिकी सकसपूर्ण बनेको छ। याङवरक गाउँपालिकाका चिवाभञ्ज्याङ, सुकेढाप र फालेलुङ गाउँपालिकाका भँैसे र फालोटमा बीओपी खडा गरिएको हो। यी ठाउँमा अहिले हिउँ पर्न थालेको छ। बीओपीका लागि आफ्नै भवन छैन। गाउँपालिकाले टिनले बारेर बनाएको कच्ची भवनमा बसेर सीमा सुरक्षामा प्रहरी तैनाथ छन्। सीमा क्षेत्रमा बीओपी राख्नु स्वागतयोग्य काम हो, फालेलुङ गाउँपालिका३ का वडाध्यक्ष वीरविक्रम थाम्सुहाङले भने, सीमा सुरक्षामा खटिने प्रहरीलाई बस्नका लागि गतिलो भवन छैन। चिसो बढेपछि गोठ तल झर्न थालेका छन्। प्रहरी नै चिसोले कठ्यांग्रिने सम्भावना छ। पर्याप्त तयारीबिना बीओपी स्थापना गरिँदा प्रहरीलाई कठिन भएको स्थानीयको बुझाइ छ। सुरक्षाकर्मीका लागि खान, बस्न र सञ्चारको असुविधा छ। बीओपी बसेका कच्चा भवनमा भित्रसम्म शीत पर्ने र ओछ्यानसमेत भिज्ने गरेको सुरक्षाकर्मी बताउँछन्। चिसो ठाउँमा टिनको छानोभित्र शीत पर्दो रहेछ, चिवाभञ्ज्याङ बीओपीमा खटिएका एक सुरक्षाकर्मीले भने, न्यानो भन्ने कतै छैन, हिउँले बीओपी भवन छोप्न थालेको छ। उच्च पहाडमा खटिएका सुरक्षाकर्मीलाई बास, सञ्चार, इन्धन, खाद्यान्न, यातायातजस्ता आधारभूत आवश्यकताको व्यवस्थासमेत छैन। उनीहरूका लागि अतिरिक्त सुविधासमेत उपलब्ध छैन। चिसोका कारण सशस्त्र प्रहरीको आन्तरिक सञ्चार सेट पनि सञ्चालन हुन नसकेको बताइएको छ। बीओपी स्थापना गरेको ठाउँसम्म सडकको भरपर्दो सुविधा पुगेको छैन। सञ्चार सुविधाबाट टाढा छन् सुरक्षाकर्मी। बस्नका लागि गतिलो व्यवस्था छ्रैन। बीओपी व्यवस्थित गर्न सरकारले गुरुयोजना बनाएरै अघि बढ्नुपर्ने स्थानीय सन्तोष श्रेष्ठ बताउँछन्।"
"लागत वृद्धि, आयात प्रभावित","काठमाडौं : अन्तर्राष्ट्रिय सिपिङ कम्पनीले ढुवानी भाडा अत्यधिक वृद्धि गरेपछि नेपालको आयात प्रभावित बनेको छ। औद्योगिक क्षेत्रमा कच्चा पदार्थ अभाव भएको छ भने बजारमा सामानको भाउ बढ्न थालेको छ। उद्योग वाणिज्य महासंघ प्रदेश १ का कोषाध्यक्ष रमेश राठीले चीनबाट भारतको कोलकातासम्म २० फिटको कन्टेनरको ढुवानी खर्च ९ सयबाट वृद्धि भई २ हजार ८ सय अमेरिकी डलर पुगेको जानकारी दिए। पहिले चीनबाट एक कन्टेनर सामान कोलकाता बन्दरगाहसम्म आयात गर्दा १ लाख रुपैयाँ लाग्थ्यो। अहिले साढे ३ लाख रुपैयाँ तिर्दा पनि आयात गर्न सम्भव नभएको उद्योगपति राठीले बताए। कन्टेनर ढुवानी खर्च वृद्धि, जहाज र कन्टेनरको न्यून उपलब्धताले लागत खर्च तीन गुणाभन्दा बढीले बढेको छ, उनले भने, यसको प्रत्यक्ष असर उत्पादन लागतदेखि उपभोक्ता मूल्यसम्म पर्ने नै भयो। राठीले प्लास्टिकका सामग्री बनाउने कच्चा पदार्थ चीनबाट आयात गर्दै आएका थिए। कोभिड१९ को चर्को महामारीपछि केही खुकुलो भएको सामुद्रिक सिपिङ ट्रान्सपोर्ट क्षेत्रले अक्टोबरदेखि कन्टेनर ढुवानी खर्च झन्डै तीन गुणाले वृद्धि गरेको हो। नेपालको औद्योगिक क्षेत्रका लागि आवश्यक कच्चा पदार्थ र तयारी सामान भारतसहित तेस्रो मुलुकबाट आयात गरिन्छ। भारतबाहेक अन्य मुलुकबाट यस्ता सामग्री सामुद्रिक मार्गबाट भारतका कोलकाता र विशाखापट्टनम बन्दरगाहमा ल्याइन्छ। त्यहाँबाट रेल र सडक मार्गमार्फत नेपालको वीरगन्ज, विराटनगर, भैरहवालगायत स्थानमा उपलब्ध गराइन्छ। एस टर्मिनल एन्ड लजिस्टिक कम्पनीका सञ्चालक अशोक पेमानीका अनुसार नेपालमा आयात हुने वस्तुको कुल आयात मूल्यमध्ये ६५ प्रतिशतबराबरको भारतबाट भित्रिने गर्छ। बाँकी ३५ मध्ये २० प्रतिशत चीन र १५ प्रतिशत अन्य मुलुकबाट आयात हुन्छ। यसरी ३५ प्रतिशत वस्तुको आयात सामुद्रिक मार्गबाट भारतका कोलकाता र विशाखापट्टनम हुँदै नेपालसम्म हुन्छ। महासंघको पारवहन समितिका सभापतिसमेत रहेका पेमानीले सिपिङ कम्पनीको पछिल्लो नीतिका कारण उद्योगको लागत खर्च झन्डै दुई गुणाले वृद्धि भएको बताए। मोरङ व्यापार संघका उपाध्यक्ष अनुपम राठीका अनुसार सामुद्रिक मार्गको प्रत्येक गन्तव्यमा अहिले सिपिङ कम्पनीले कन्टेनर भाडा दरमा प्रतिटन १ सय ३० देखि १ सय ६० डलरसम्म वृद्धि गरेका छन्। अर्जेन्टिना, ब्राजिल र युक्रेनबाट कोलकातासम्मको भाडादर प्रतिटन ६५ बाट १ सय २० डलर पुगेको छ। त्यस्तै, कोलकाताबाट विराटनगर र वीरगन्जसम्मको लरीको भाडादर उल्लेख्य परिमाणमा वृद्धि भएको छ। थाइल्यान्डबाट कोलकातासम्म ढुवानी गर्दा प्रतिटन ३० डलर लाग्ने स्थानमा १ सय ३० डलर पुगेको छ। सिंगापुरकोलकाता, साउदीकोलकाता, दुबईकोलकातालगायत सामुद्रिक मार्गमा पनि यही दरले भाडा वृद्धि भएको छ। भाडा वृद्धि, जहाज र कन्टेनरको न्यून उपलब्धताका कारण नेपालका अधिकांश औद्योगिक क्षेत्रमा उत्पादनका लागि कच्चा पदार्थको चर्को अभाव पनि सिर्जना भएको छ, अनुपमले भने, यसले वस्तु उत्पादनमा प्रत्यक्ष असर गरेको छ। उनले अर्थशास्त्रीय नियमानुसार माग र उत्पादनबीच खाडल बनेका कारण अहिले बजारमा विभिन्न वस्तुको मूल्य वृद्धि भएको बताए। भाडादर वृद्धि, जहाज र कन्टेनर अभावका कारण चाहिने परिमाणमा कच्चा पदार्थ आउँदैन, उनले भने, कच्चा पदार्थ पर्याप्त परिमाणमा नआउँदा उत्पादन क्षमता अत्यधिक घटेको छ। यसको असर बजारमा पर्छ नै। उनका अनुसार खानेतेल, खाद्य पदार्थ, स्टिलका सामान, एसी, फ्रिज, होम एप्लायन्सलगायत वस्तुको मूल्य वृद्धि हुने क्रम सुरु भएको हो। नेपाल चेम्बर अफ कमर्सका उपाध्यक्ष कमलेश अग्रवालले सिपिङ कम्पनीले एकलौटी रूपमा वृद्धि गरेको भाडादर, जहाज र कन्टेनरको न्यून उपलब्धताले नेपालको सम्पूर्ण उद्योग प्रभावित बनेको बताए। लकडाउनपछि सञ्चालनमा आएको नेपालको उद्योगलाई यस्ता कारणले कच्चा पदार्थ आयात गर्न समस्या भएको छ। अग्रवालले प्लास्टिक र केमिकल उद्योग सञ्चालन गर्दै आएका छन्। सरकारले कार्गो बोक्ने सिपिङ कम्पनीलाई नेपालको कानुनी दायरामा ल्याउन आवश्यक छ, उनले भने । कन्टेनर र जहाज चीनमै होल्डऔद्योगिक क्षेत्रको उत्पादन क्षमता घट्नु र लागत खर्च बढ्नुमा कन्टेनरको भाडा वृद्धि मात्रै कारक छैन। जहाज र कन्टेनर अभाव पनि ठूलो समस्याका रूपमा देखापरेको छ। जुन मुलुकका आयातकर्ताले बढी रकम खर्च गरेको छ, कन्टेनर र जहाजमा उसकै पहुँच भएको छ। वृद्धि भएको भाडादर मात्रै उपलब्ध गराउने पार्टीले कन्टेनर र जहाज सजिलै पाउने अवस्था अहिले छैन, पेमानीले भने। उनका अनुसार कोभिड१९ का कारण विश्वभरका मुलुकको सामुद्रिक मार्गबाट हुने आयातनिर्यात व्यवसाय प्रभावित बनेको छ। जहाजका क्रु सदस्य र कन्टेनर क्षेत्रका कामदार पनि कोभिड संक्रमणबाट प्रभावित बने। सिपिङ कम्पनी र कन्टेनरमा उनीहरूको चर्को अभाव छ। कन्टेनर व्यवसायीले ६७ महिना काम पाएनन्। पेमानीका अनुसार चीनबाट आयात गर्न २ हजार डलरमा पाइने कन्टेनर अहिले ५ हजार डलर तिर्दा पनि पाइँदैन। उनका अनुसार केही खुकुलो भएको अवस्थामा चीनले ठूलो परिमाणमा आफ्ना सामान विश्वभरका बजारमा निर्यात गर्यो। भएका सबै कन्टेनर अन्य मुलुकमा पुर्याइए। त्यसपछि चीनले नजिकका विभिन्न स्थानबाट भएभरका कन्टेनर आफ्नो क्षेत्रमा ल्याएर होल्ड गरी बसेका कारण अभाव भएको पेमानीले बताए। उद्योगपति अनुपम राठीका अनुसार चीनमा कोभिड१९ को संक्रमण अत्यधिक वृद्धि भएपछि यताबाट हिँडेका अधिकांश जहाज र कन्टेनर अमेरिका र युरोपतिरै थन्किएका छन्। यस्तै बाहिरबाट आएका जहाज र कन्टेनर कोलकाता बन्दरगाहमा पुनः यताको सामान लिएर निर्यातका लागि उता जान नसकेर थन्किएका छन्। यसले गर्दा आयात गर्नुपर्ने गन्तव्यमा जहाज र कन्टेनरको अभाव भएको राठीले बताए।"
प्राधिकरणको म्याद थप,"काठमाडौं : सरकारले राष्ट्रिय पुनर्निर्माण प्राधिकरणको कार्य अवधि एक वर्ष थप गरेको छ। मन्त्रिपरिषद्को यही मंसिर १५ गते बसेको बैठकले प्राधिकरणको म्याद पुस १० गतेदेखि एक वर्ष थप गर्ने निर्णय गरेको हो। भूकम्पबाट प्रभावित संरचनाको पुनर्निर्माणसम्बन्धी ऐन २०७२ को दफा ३ को उपदफा ९३० बमोजिम प्राधिकरणको अवधि एक वर्ष थप गरिएको निर्णयमा उल्लेख छ। उसले अब असार मसान्तसम्म चालू वर्ष विनियोजित बजेटअन्तर्गतका कार्य कार्यान्वयन गर्नेछ। साउन १ देखि पुस १० गतेसम्म प्राधिकरणले निजी आवास, सिंहदरबार, रानीपोखरी एवं धरहरा पुनर्निर्माणसँग सम्बन्धित अन्तिम फस्र्याेटको कार्य गर्नुपर्नेछ। सो अवधिमा लेखा स्रेस्ता अद्यावधिक, लेखा परीक्षण गर्नेगराउने तथा आफे जिम्मेवारी र सम्पत्ति हस्तान्तरण गर्ने कार्य पनि सम्पादन हुनेछन्। प्रधानमन्त्री एवं प्राधिकरणको निर्देशक समितिका अध्यक्ष केपी शर्मा ओलीको नेतृत्वमा असोज ५ गते बसेको बैठकले प्राधिकरणको कार्यावधि एक वर्ष थप गर्न सिफारिस गरेको थियो। चालु वर्षको पहिलो चार महिनामा ४६ हजार २७० निजी घर पुनर्निर्माण भएको प्र्राधिकरणले जनाएको छ। त्यसैगरी, २७ वटा विद्यालय भवन र १२ वटा पुरातात्विक सम्पदाको पुनर्निर्माण सकिएको छ। प्राधिकरणको चालु वर्षको पहिलो चौमासिक (साउनकात्तिक)को समीक्षा गर्दै लक्ष्यमा राखिएका बाँकी कामलाई तोकिएको समयभित्र सम्पन्न गर्नेगरी काम गर्ने प्रतिबद्धता पनि व्यक्त गरिएको छ। चार महिना अवधिमा ६ हजार ६ सय पुनर्निर्माण लाभग्राहीले दोस्रो किस्ता लिएका छन् भने ५ हजार १ सय १४ ले तेस्रो किस्ता। यसै अवधिमा थप ६ सय ८५ प्रवलीकरण लाभग्राहीले सम्झौता गरेका छन्। जसमध्ये ४ सय ५० ले पहिलो किस्ताबराबर ५० हजार रुपैयाँ बुझेका छन्। यो अवधिमा ११० जना लाभग्राही थपिएका छन् र पहिले नै लाभग्राही कायम भएकासमेत गरी १ हजार ३५० ले अनुदान सम्झौता गरेका छन्। समग्र पुनर्निर्माणमा ७ अर्ब ८४ करोड ७२ लाख रुपैयाँ खर्च भएको समीक्षा बैठकमा जानकारी दिइएको छ। प्रमुख कार्यकारी अधिकृत सुशील ज्ञवालीले प्राधिकरणले सक्रिय रूपमा काम गर्ने अवधि साढे सात महिनाभन्दा कम रहेको उल्लेख गर्दै सम्पूर्ण प्रयास केन्द्रित गरेर तोकिएका लक्ष्य हासिल गर्न लाग्नुपर्नेमा जोड दिए। ज्ञवालीले निजी आवास अनुदानका किस्ता लिने अन्तिम समयसीमा किटान भएकाले घर बनाउन बाँकी रहेका लाभग्राहीसम्म पुगी घर निर्माण सुरु गर्न प्रोत्साहित गर्न पनि निर्देशन दिए।"
नेपालभारत व्यापार सहकार्यबारे अन्तर सरकारी समितिको बैठक सम्पन्न,"काठमाडौँ : भारत र नेपालका वाणिज्य सचिवहरुको अध्यक्षतामा अनधिकृत व्यापार नियन्त्रणका लागि व्यापार, पारवाहन तथा सहकार्य विषयक भारतनेपाल अन्तर सरकारी समितिको बैठक भिडियो कन्फरेन्स मार्फत सोमबार सम्पन्न भयो । विभिन्न मन्त्रालय तथा काठमाडौंस्थित भारतीय राजदूतावासका अधिकारी सहितको १५ सदस्यीय भारतीय टोलीको नेतृत्व नेपालका लागि भारतीय राजदूत विनय मोहन क्वात्रासँगसँगै भारत सरकारका वाणिज्य मन्त्रालयका वाणिज्य सचिव अनुप वाधवाले गरेका थिए । विभिन्न मन्त्रालय एवम् विभागका अधिकारी सम्मिलित नेपाली टोलीको नेतृत्व वाणिज्य तथा आपूर्ति मन्त्रालयका सचिव डा बैकुण्ठ अर्यालले गरेका थिए । आइजीसी दुई देशबीच व्यापार तथा लगानीलाई प्रवर्धन गर्ने प्रमुख द्धिपक्षीय संयन्त्रको रुपमा रहेको छ । बैठकमा व्यापार एवम् वाणिज्य क्षेत्रका प्रमुख एजेण्डामा भएका प्रगतिबारे समिक्षा गरियो । उक्त बैठकमा व्यापार तथा पारवाहन सन्धीको बृहत समीक्षा, रेलसेवा सम्झौतामा संशोधन, लगानी प्रवर्धनका लागि भएका प्रयास, संयुक्त विजनेस फोरमको गठन, दुवै पक्षबीच व्यापार पूर्वाधारको विकास तथा स्तरमा सामन्जस्यता कायम लगायत विषयमा गहन छलफल भएको बताइएको छ । व्यापार तथा वाणिज्य सम्बन्ध तथा सम्पर्कलाई भविष्यमा अझ सुदृढ बनाउन सरकारी स्तरमा गर्नुपर्ने प्रयासबारे पनि दुवै पक्षबीच विस्तृत छलफल भयो । यस आइसीजी बैठकको तयारीका लागि यही मंसीर १८ देखि १९ सम्म अन्तर सरकारी उपसमितिको सहसचिव स्तरको बैठक बसेको थियो । नेपालको आयात तथा निर्यात दुवै क्षेत्रमा भारत नेपालको सबैभन्दा ठूलो व्यापार तथा लगानी साझेदार मुलुक हो । आइतबारको बैठकबाट भारत र नेपालबीचको आर्थिक तथा वाणिज्य सम्बन्धलाई विस्तार गर्न थप सघाउ पुर्याउने अपेक्षा गरिएको छ ।"
भारत र चीनसँग सन्तुलित सम्बन्ध,"काठमाडौं : सरकारले छिमेकी मुलुकसँगको सीमा विवाद कूटनीतिक माध्यमबाट समाधान गर्ने नीति अख्तियार गर्दै नयाँ परराष्ट्र नीति सार्वजनिक गरेको छ। मन्त्रिपरिषद्को कात्तिक ४ गते बसेको बैठकले नयाँ परराष्ट्र नीति स्वीकृत गरेको हो। उक्त नीतिमा ऐतिहासिक सन्धि, सम्झौताका तथ्य र प्रमाणका आधारमा कूटनीतिक माध्यमबाट सीमा विवाद अन्त्य गर्ने उल्लेख छ। परराष्ट्र मन्त्रालयले दुई छिमेकी मुलुकमध्ये चीनसँग नेपालको सीमा विवाद नरहेको जनाउँदै आएको छ। अर्को छिमेकी भारतसँग टड्कारो रूपमा देखिएको सीमा विवादको समाधान भने तथ्य र प्रमाणका आधारमा कूटनीतिक माध्यमबाट खोजिने भएको हो। भारतले अतिक्रमण गरेका कालापानी, लिपुलेक र लिम्पियाधुरालाई समेटेर नेपालले नयाँ नक्सा सार्वजनिक गरेपछि द्विपक्षीय सम्बन्धमा न्यानोपना छैन। सरकारले भारत र चीनसँग स्वतन्त्र र सन्तुलित सम्बन्ध राख्ने नीति अख्तियार गरेको छ। छिमेकीलगायत सबै मित्रराष्ट्रसँग सार्वभौमिक समानता र पारस्परिक सम्बन्धका आधारमा द्विपक्षीय सम्बन्ध विस्तार र सुदृढ गरिनेछ, नीतिमा भनिएको छ। परराष्ट्रमन्त्री ज्ञवालीले राष्ट्रिय हितको रक्षा गर्न परराष्ट्र नीति ल्याइएको जानकारी दिए। परराष्ट्र नीतिबारे विगतमा एकीकृत दस्ताबेज थिएन। छरिएका विषयलाई समेटेर एकीकृत दस्ताबेज बनाएका हौं। प्रदीप ज्ञवाली, परराष्ट्रमन्त्री परराष्ट्र नीतिबारे विगतमा एकीकृत दस्ताबेज थिएन, मन्त्री ज्ञवालीले आइतबार नीति सार्वजनिक कार्यक्रममा भने, छरिएर रहेका विभिन्न विषयलाई समेटेर एकीकृत दस्ताबेज तयार पारेका हौँ। यसले शान्ति र अहिंसाको नीति अख्तियार गरेको छ। नेपाली भूमि छिमेकी मुलुकको हित प्रतिकूल प्रयोग हुन नदिने विषय पनि नीतिमा छ। नीतिले नियमित कूटनीतिक संयन्त्रलाई सहज बनाउन भन्दै ट्र्याक टु कूटनीतिलाई पनि प्राथमिकतासाथ समेटेको छ। विशिष्ट एवं जटिल कूटनीतिक तथा राष्ट्रिय हितका विषयमा बहस, छलफल र सुझावका लागि आवश्यकताअनुसार ट्र्याक टु कूटनीति उपयोग गरिने उल्लेख छ। असंलग्न परराष्ट्र नीतिले निरन्तरता पाएको छ। असंलग्न नीतिका केही विषय असान्दर्भिक भए पनि हामी त्यसमा दृढ छौं, मन्त्री ज्ञवालीले भने। यद्यपि, नीतिले क्षेत्रीय एवं विश्व शक्तिराष्ट्रहरूको प्रतिस्पर्धाबाट नेपालको सार्वभौमिकता र राष्ट्रिय हितमा नकारात्मक प्रभाव पर्न सक्ने चुनौती औंल्याएको छ। विभिन्न मुलुकसँग भएका द्विपक्षीय सन्धिसम्झौतालाई राष्ट्रिय हित अनुकूल हुने गरी पुनरवलोकन तथा परिमार्जन गरिने, आवश्यक परे नयाँ सन्धिसम्झौता गरिने भएको छ। आणविक, जैविक, रासायनिक तथा अन्य आमविनाशकारी हातहतियारको पूर्ण निशस्त्रीकरणका लागि विश्व समुदायसँग सहकार्य गर्ने नीतिमा उल्लेख छ। सरकारले नेपाल सदस्य रहेको सार्क, बिम्स्टेकलगायत क्षेत्रीय तथा उपक्षेत्रीय मञ्चमा सक्रिय र रचनात्मक भूमिकामा जोड दिएको छ। भारतले सार्कको भूमिकाप्रति बेलाबखत प्रश्न गर्दै आए पनि नेपाल सार्कको महत्त्व र भूमिकालाई थप बलियो बनाउँदै लैजाने पक्षमा उभिएको हो। मन्त्री ज्ञवालीले सार्कको भूमिकालाई प्रभावकारी बनाउने विषयमा महत्त्वपूर्ण गृहकार्य भइरहेकोतर्फ संकेत गरे। क्षेत्रीय सहयोगका माध्यमबाट विकास र समृद्धि हासिल गर्न नेपालले सक्रिय भूमिका निर्वाह गर्ने नीतिमा उल्लेख छ। विदेशमा रहेका नेपालीको हकहित रक्षा गर्ने विषयसमेत नीतिमा उल्लेख छ। सार्वजनिक कूटनीतिका माध्यमबाट मुलुकको छवि र विशिष्ट पहिचानलाई सफ्ट पावरका रूपमा प्रवद्र्धन गरी अन्तर्राष्ट्रिय जगतको सहयोग खोजिने भएको छ। नीतिले द्विपक्षीय सम्बन्ध, बहुपक्षीय सहयोग, विधिमा आधारित विश्वव्यवस्था, क्षेत्रीय सहयोग, आर्थिक कूटनीति, प्राकृतिक तथा कानुनी व्यक्तिको हकहितको संरक्षण, सार्वजनिक कूटनीति र ट्र्याक टु कूटनीतिलाई समेटेको छ।"
प्रस्ताव फिर्ता नलिउन्जेल बैठकमा जान्नँ : ओली,"काठमाडौं : प्रधानमन्त्री एवं नेकपा अध्यक्ष केपी शर्मा ओलीले पार्टी स्थायी समिति बैठकमा आफू उपस्थित हुन नसक्ने पत्र पठाएका छन्। अर्का अध्यक्ष पुष्पकमल दाहालको प्रस्तावमा छलफल हुने गरी बैठकमा उपस्थित हुन असमर्थ रहेको भन्दै प्रधानमन्त्री ओलीले स्थायी समिति सदस्यहरूलाई सम्बोधन गरेका छन्। ओलीको अनुपस्थितिबीच आइतबार बसेको स्थायी समिति बैठकमा सचिवालय सदस्य तथा उपप्रधानमन्त्री ईश्वर पोखरेलले उक्त पत्र वाचन गरेर सुनाएका थिए। ओलीले आफूले खारेज गरिसकेको र पार्टीलाई विभाजनको डिलमा पुर्याएको त्यस्तो संगीन आरोपपत्रबारे हुने छलफलमा सहभागी हुन असमर्थ रहेको स्पष्ट पारेका छन्। आफूले खारेज गरिसकेको र पार्टीलाई विभाजनको डिलमा पुर्याएको त्यस्तो संगीन आरोपपत्रबारे हुने छलफलमा सहभागी हुन म असमर्थ रहेको व्यहोरा कमरेडहरूलाई अनुरोध गर्दछु, ओलीले पत्रमा लेखेका छन्। उनले स्वस्थ र मर्यादित छलफलको सीमा भत्काएर पार्टीभित्रको नीतिगत बहसलाई दाहालको प्रस्तावले शत्रुतापूर्ण अन्तरविरोधमा पुर्याएको र उक्त आरोपपत्रमाथि बैठकमा छलफल हुन नसक्ने मान्यता आफ्नो रहेको पनि बताएका छन्। पार्टीभित्र हुने स्वस्थ र मर्यादित छलफलको सम्पूर्ण सीमा भत्काएर पार्टीभित्रको नीतिगत बहसलाई शत्रुतापूर्ण अन्तरविरोधमा रुपान्तरित गरेको र पार्टी विधान मात्रै होइन, राज्यका संविधान र कानुनसमेत आकर्षित हुने प्रकृतिका संगीन फौजदारी आक्षेपहरूसमेत लगाइएको उक्त अभियोगपत्रमाथि बैठकमा कुनै छलफल हुन नसक्ने मान्यता मैले सचिवालयका बैठकमा राखिसकेको छु, पत्रमा लेखिएको छ, पार्टीलाई सहज र स्वस्थ वातावरणमा फर्काउने हो भने उक्त लिखत निःसर्त फिर्ता हुनुपर्ने मेरो मान्यता यथावत् छ। उनले बैठकका कार्यसूची निर्धारण र ठोस प्रस्तावसहित पर्याप्त तयारीसाथ बैठकमा जानुपर्छ भन्ने मान्यतामा आफू रहेको पनि उल्लेख गरेका छन्। उनले भनेका छन्, परामर्श र सहमतिबाट तय गरिएका कार्यसूचीमाथि आधारित भएर आयोजना हुने बैठकमा मेरो सक्रिय सहभागिता सधैँभरि रहँदै आएको छ र भविष्यमा पनि रहने कुरासमेत स्पष्ट पार्न चाहन्छु। उनले सत्यसँग नलड्ने र शक्तिसँग नझुक्ने आफ्नो जीवन आदर्श रहेको उल्लेख गर्दै सत्य व्यक्ति र संस्थाका सही विचार र व्यवहारमा अन्तरनिहित हुन्छ भन्ने आफूले ठान्ने पनि बताएका छन्। संक्रमणकालीन अवस्थामा पार्टी सञ्चालन सहमतिका आधारमा गर्ने विधिभन्दा बाहिर गएर खेलको उत्तरार्धमा केही नेताले खेलको नियम बदलेर जसरी पनि जित्ने महत्त्वाकांक्षा पालेर व्यग्र नेतृत्वमोहसत्तामोह निम्त्याएको प्रधानमन्त्रीको भनाइ छ। हामीले एकीकरणको संक्रमणकालीन अवस्थामा पार्टी सञ्चालन सहमतिका आधारमा गर्ने विशेष विधि तय गर्यौं र पार्टीका कतिपय वैचारिक, संगठनात्मक र नेतृत्वका विषय दुई वर्षभित्र सम्पन्न हुने एकता महाधिवेशनबाट टुंग्याउने निर्णय गर्यौँ। एकीकरणको मूल कामको निर्णायक नेतृत्व गरिरहँदा मैले यिनै विधिलाई ध्यानमा राखेँ। त्यसै अनुरूपका संरचना निर्माण गरिए, ओलीले भनेका छन्, तर, मलाई थाहा थिएन खेलको उत्तराद्र्धमा आएर केही कमरेड खेलको नियम नै बदल्न लाग्नुहुनेछ र जसरी पनि जित्ने महत्त्वाकांक्षाका निम्ति जुनसुकै हदसम्म जान तयार हुनुहुनेछ। उनले खेलको अन्तिमतिर आएर गर्न खोजिएको नियम परिवर्तन विभाजनकारीसमेत रहेको जिकिर गरेका छन्। खेलको अन्तिमतिर आएर गर्न खोजिएको नियम परिवर्तन नैतिकता र राजनीतिक दृष्टिले गलत मात्रै होइन, विभाजनकारीसमेत छ भन्ने कुरा म स्पष्ट पार्न चाहन्छु, उनले भनेका छन्। उनले गत स्थायी समिति बैठकमा देखिएको विवाद स्मरण गर्दै त्यसवेला पनि पार्टीलाई संकटबाट स्थायी समिति सदस्यको सामूहिक विवेकले सकुशल अवतरण गराएको उल्लेख गरेका छन्। मलाई स्थायी कमिटीका कमरेडहरूको सामूहिक विवेकमाथि विश्वास छ। भदौ २६ गते पनि कमरेडहरूले पार्टीलाई यस्तै संकटबाट सकुशल अवतरण गराउनुभएको थियो, उनले भनेका छन्, आशा छ, कमरेडहरूले यसपटक पनि व्यक्ति विशेषका स्वार्थका लागि आन्दोलनकै सिकार हुने गरी सिर्जना भएको वर्तमान संकटपूर्ण अवस्थालाई आफ्नो सक्रिय पहलकदमी, सकारात्मक हस्तक्षेप र विवेकबाट निकास दिनुहुनेछ। नेकपा विवाद स्थायी समितिमा धुम्बाराहीमा कडा सुरक्षा घेराबीच स्थायी कमिटी बैठक जारी : प्रधानमन्त्री ओली अनुपस्थित नेकपा स्थायी कमिटी बैठक मंसिर २८ सम्म स्थगित : केन्द्रीय समिति बैठक पुस ५ गतेलाई सर्यो नेकपा विवादमा ओलीको अर्को पत्र : प्रचण्डको प्रस्ताव फिर्ता नभएसम्म बैठकमा नजाने बटमलाइन स्थायी कमिटी बैठकमा ओलीले पठाएको दुई पन्ने पत्रमा के छ ? (पूर्णपाठ) फिर्ता लिन्नँ, बरु ३८ पेजकै बनाउँछु : दाहाल"
"नेकपाको झगडा जिल्लामा पनि: सामाजिक सञ्जालमा बाझाबाझ, 'कि हुरुक्कै हुनु कि जुरुक्कै'","गोरखा : नेकपाको केन्द्रमा बढिरहेको मनमुटाव, टकराव र बेमेलको प्रतिबिम्ब जिल्लाका कार्यकर्ता तहमा पनि परेको छ । पार्टी अध्यक्षहरु केपी शर्मा ओली र अध्यक्ष प्रचण्ड पक्षधर कार्यकर्ता दिनहूँजसो विकसित घटनाक्रमसँग रुष्ट भएर सामाजिक सञ्जालमा बाझाबाझ, कटाक्ष र आक्रोश पोखिरहेका छन् । उनीहरुले सामाजिक सञ्जालमा तुच्छ शव्दसमेत प्रयोग गरेर फरक गुटका नेतालाई गाली गरिरहेको देखिन्छ । कतिपय कार्यकर्ता भने पार्टी एकताका बेला भरिएको जोश, जाँगर र उत्साह गुटगत द्वन्द्वका कारण अहिले माटोमा मिलेको भनेर निराशा पोखिरहेका छन् । १ जिल्लामा पूर्व एमाले संवद्ध चिरपरिचित कार्यकर्ता कमल दानी लेख्छन्, केही थान केन्द्रीय सदस्य भनौदाको भनाइ सापटी लिँदा हालको नेकपाको प्राप्ति सबै प्रचण्डमार्फत हो अरे । कम्तिमा बिगतको जनमतलाई हेर्नू नी । नेकपाको जनमतलाई १०० प्रतिशत मान्ने हो भने ७१ प्रतिशत एमाले र २९ प्रतिशत मात्र प्रचण्ड । अब जनताले नै छुट्याउनु होला, कसले कसलाई बनायो विशाल पार्टीको कार्यकारी अध्यक्ष । उनले फेरि लेखेका छन्, पार्टी पंक्तीमा कुनै छलफलै नगरी मिथ्या आरोप पत्रलाई तल्लो कमिटीका निश्चित व्यक्तिमार्फत वितरण गर्न लगाउनु विधान विपरीत हुन्छ कि हुदैन ? २ गोरखाली गोरखा नामको फेसबुक पेज चलाउने एक कार्यकर्ता लेख्छन्, २०५२ सालमा गृहमन्त्री चलाएको बामदेव, १४ वर्षसम्म पार्टी प्रमुख, गृहमन्त्री, प्रधानमन्त्री सबै भएका माधव, संकटका बेला पटक पटक पार्टी नेतृत्व गरेका पूर्व प्रधानमन्त्री झलनाथ, जोखिम उठाउन जहिल्यै भाग्ने पूर्व उपप्रधानमन्त्री नारायणकाजी, ३० बर्ष पार्टी नेतृत्व गरेका, बिहान बोलेको कुरा बेलुका बेलुकासम्म टिक्न नसक्ने गतिशील पूर्व प्रधानमन्त्री प्रचण्ड विरुद्ध प्रतिपक्ष जस्तो ओठे जवाफ फर्काउने राष्ट्र प्रमुख केपी शर्मा ओलीको म्याच कहिले अन्त हुने हो ? ३ पूर्व एमालेमा रहेर काम गरेकी रेखा तामाङ लोप्चन लेख्छिन्, नेकपामा दुई अध्यक्ष बीचको विवाद तँ, म, मम पछि मुक्कामुक्कीतिर जानुपर्ने, तर अनपेक्षित रुपमा प्रेमपत्र आदानप्रदान चरणतिर पो लागेछ । थुइक्क लाजनीति, लाजको पसारो । राजनीतिक बेमेल देखेर दिक्क मानेकी लोप्चन फेरि लेख्छिन्, यो राजनीति पनि कोमामा गएको बिरामीलाई १०१० दिनमा किमो चढाउँदै राख्दै गरे जस्तो भयो । ह्या, बरु कि जुरुक्कै हुनु कि हुरुक्कै । टण्टै साफ ।' ४ पूर्व एमाओवादीबाट पालुङ्टार नगरपालिका ८ का वडाअध्यक्ष समेत रहेका शंकर कँडेल लेख्छन्, अरु जेसुकै गर, तर बैठक बोलाउने काम नगर । न पार्टीको न संसदको । म छलफलमा भाग लिने र सामुहिक निर्णय मान्ने मनुवा होइन । फस्टक्लास चेयरम्यान । ५ पूर्व एमाओवादीका युवा कार्यकर्ता राजु रोका प्रथम अध्यक्ष ओलीप्रति आगो ओकल्दै लेख्छन्, तोरीलाहुरे भनेको कोचाल्गाँडा बर्गमा पर्ने भनेर बुझिन्छ । देशमा जतिपनि भ्रष्टाचार पूर्व एमालेका नेताहरुबाट भइरहे पनि प्रचण्ड जस्तो त्याग, पार्टी बचाउन केपी ओली लाग्ने हो भने हामी कम्युनिष्टका असल सिपाही हौँ भन्न कत्तिपनि पछाडि पर्ने थिएनौँ । तर पूर्व एमालेका कारण बिसंगति, बिकृति, कुसंस्कार, कुबिचार, अराजनीतिक जस्ता घृणित जनतामा यो पनि पार्टी र कम्युनिष्ट हो भन्न थालिसके । हे राजनेता कमरेड प्रचण्ड, कसरी थेगेका छौ ? धन्य छ कम्रेड, के सोचेका थियौ, के भएको छ । तपाई पुष्पकमल दाहाल होइन, प्रचण्ड नै बन्नुपर्छ । ६ केपी ओली पक्षधर अर्का कार्यकर्ता ऋषिकेश रेग्मी लेख्छन्, झोले भने नि, अरिंगल भने नि, हनुमान भने नि, दास भने नि भन । हाम्रो आस्था र विश्वास केपी बा नै हो । किन टाउको दुखाउँछौ ? अर्को कुरा, प्रचण्डका कारण केपी प्रधानमन्त्री भए भन्नेहरुले हेक्का राखे हुन्छ, केपी र एमालेले साथ नदिएको भए प्रचण्ड संसद पनि बन्ने अबस्था थिएन । ७ प्रचण्ड पक्षधर सुबोध डोटेल यसरी आक्रोश पोख्छन्, प्रचण्ड नेकपाकै अध्यक्ष हो । नेतृत्वको रक्षाका लागि कुनै पनि हालतमा चुकिँदैन । राजनेता प्रचण्डको फ्यान क्लव चलाएर हामीले सबैसँग संवाद चलाउँदै आएका हौँ । कोही कसैलाई मन नपर्न सक्छ । पार्टी एकता र समाजवादको प्रशिक्षणलाई बद्नाम गर्न खोजिन्छ भने चुप लागेर बसिँदैन बयलगाडेहरु । ८ पूर्व एमाले निकटका कार्यकर्ता किरण ढकाल लेख्छन्, तागत छ भने आफूलाई सर्वश्रेष्ठ सोच्ने नेताहरुको घरमा गएर भेटेर सम्झाउने प्रयास गरौँ । कामरेडहरु सामाजिक सञ्जालमा दुनियाँ हसाउने काम बन्द गर्नुस् । को कसको मान्छे हो, हामीलाई पनि राम्रोसँग थाहा छ । तिमीहरुको गुटको राजनीति कहिलेसम्म ? ९ तुच्छ शव्द प्रयोग गर्दै पूर्व माओवादीका कार्यकर्ता उत्तरकुमार श्रेष्ठ यसरी आगो ओकल्छन्, दुखी आत्मा, अलच्छिना आत्मा, भ्रष्टआत्मा, डाक्टर केपी ओलीज्यूको । विश्वभर कोरोना महामारी भइरहेका बेला सत्ता पावरको धमधज्जीको कुरा गरेर एशियाको नंबर एक भ्रष्टाचारमा नाम लेखिदियो पापी कोरीले । नेपाली जनताले सँधैभरि थुकिरहने छन्, डाक्टर केपी ओलीलाई । १० गुट परिवर्तन गरी हाल पूर्व एमाले निकट रहेका मनोज रानामगर अहिलेको गुट राजनीतिप्रति दिक्क मान्दै लेख्छन्, निधारमा छाप पूर्व कमाउवादीको लगाइयो तर यो कमाउवादीबाट मेरो गाउँलाई केही पनि दिन सकेको छैन । जे जति गरेको छु, पूर्व एमालेबाट गरेको छु, साथीहरु । यो कमाउवादीको पत्तासाफ गर्नुपर्छ । नेकपा एमाले जिन्दावाद । ११ पूर्व माओवादी निकटका अर्का ज्याक अर्याल यसरी लेख्छन्, एउटाले संवैधानिक राजतन्त्रको ढोल पिट्थ्यो । अर्काले बयलगाढाको । यी दुवैको टाउकामा कुल्चेर देशमा गणतन्त्र स्थापना गर्ने प्रचण्ड नै हुन् । आफ्नो मुद्धा र एजेण्डा पास गराएर सत्ताको बागडोर उनको हातमा आउनु आजको आवश्यकता हो । १२ अर्का प्रचण्ड गुटका अशोक मरहट्टाको सामाजिक सञ्जालको अभिव्यक्ति पनि कम्ति आक्रोशपूर्ण छैन । लाखौँ कार्यकर्ता, हजारौं नेता, सयौं सांसद र छ प्रदेशमा सरकार भएको नेकपा दुई नेताको स्वार्थमा गुलाम हुन्छ । बाँकी सबै टाँङमुनि पुच्छर लुकाई कुइँकुइँ मात्र गरिरहन्छन् । अब फुट होइन, बिघटन रोजौँ । १३ सँधै पार्टीभित्र कलहको समाचार सुनेर दिक्क भएका पूर्व माओवादी निकटका सूर्य भण्डारी यसरी सामाजिक सञ्जालमा लेख्छन्, संवृद्ध नेपालको बिकल्प ः हरेक पार्टीमा पहिलो पंक्तिमा रहेका नेतागणहरुको अवकास र दोस्रो पुस्ताले नेतृत्व लिने । यो हुन सकेन भने यो व्यवस्था असफल घोषणा गरी अर्को व्यवस्थाको परिकल्पना गर्ने । १४ पूर्व एमालेको युवा संगठनका जिल्ला अध्यक्ष समेत रहेका वसन्त गुरुङले लेखेका छन्, पार्टी एकीकरणको नाममा बार्गेनिङ गरेर मन्त्री तथा प्रधानमन्त्रीको पद खोज्नेहरुलाई देशभरिका युवा कार्यकर्ताहरुले वैकल्पिक प्रणालीको खोजी गर्ने कि ? १४ जीपी लामिछाने नाम रहेका पूर्व माओवादी निकटका कार्यकर्ता लेख्छन्, उनैले नयाँ पार्टी एमाले खोल्न लगाए । निर्वाचन आयोगमा दर्ता गराए । चुनाव चिन्ह पनि पुरानै लिए । सांसदहरुको हस्ताक्षर समेत गराउन भ्याए । पार्टी फुटाउने अध्यादेश ल्याए । अब सँगै बस्न सकिँदैन भन्ने सर्कुलर भर्चुअल मार्फत जिल्ला जिल्लामा पठाए । अनी हाम्रो बुझाई यो सबै एकताकै लागि त होनी । अब समर्थनमा ताली पररर सहनको पनि त सिमा होला नि, कम्रेड हैन र ? १५ समीर प्रधान नामका पूर्व एमाले निकट कार्यकर्ताले सामाजिक सञ्जालमा ओली गुटको बचाउ गर्दै लेखेका छन्, मानिलिउ, ओलीले दुई मध्य एक पद छाड्ने भए, त्यसपछि प्रचण्डले लगाएको आरोप माफी हुन्छ ? बरै तिम्रा राजनीति । उनले दिनहूँ पोख्ने गरेको गुटगत आक्रोश मध्य को अर्को हो, ओली अझै १५ बर्ष बाँच्छन, महाधिवेशनमा हराउन सकिदैन, बिधानमा जे लेखेको भए पनि अहिले प्रचण्ड सहमत भएका छन, हाम्रो बहुमत पनि पुगेको छ, यही बेला ओलीलाई फाल्नुपर्छ । बिचरा कमरेड तपाइँको हविगत । ललितानिवास काण्ड, बालुवाटार काण्ड, उपत्यका भित्रका करिब १२०० कित्ता कसको पालामा को मोहीको रूपमा उभिएर सबै जग्गा जमिन ब्यक्ति नाममा गरायो ? ती लगायत सबै प्रकार र प्रकृतिका फाइलहरु एकाएक बाहिर निकाल्नु पर्यो प्रधानमन्त्रीज्यू । अनि बल्ल यिनीहरुको बिधि, पद्धतिका नाममा गरिएको बबण्डर सकिन्छ । पार्टी एकताका नाममा लुकाइएका सबै तथ्य बाहिर ल्याइदिनुस, नाङ्गेझार पारिदिनुस । जनताका सामु जब जोरिनै खोज्छन् भने पिलो पालेर राख्नु उपयुक्त नहोला प्रधानमन्त्री ज्यु, जय स्वाभिमान । १५ पूर्व माओवादीका कार्यकर्ता दीपक ढकाल अबिरल पार्टी फुटाएर हुन्छ कि के गरेर हुन्छ बरु मलाई १ सिटे भएनी माओवादी चाहियो । यो टुक्केको पार्टीमा बसेर मलाई कम्युनिस्ट भन्न नि लाज लागिसक्यो । प्रचण्ड अघि बढ, हामी साथ दिन तयार छौं भन्दै आफ्नो असन्तुष्टि पोख्छन् । लगत्तै उनले लेखेका छन्, केपीबाट कहिले मुक्ति पाइएला र धक फुकाएर कम्युनिष्ट पार्टीको कार्यकर्ता हुँ भन्न पाइएला । १६ पूर्व एमालेका परिचित कार्यकर्ता सुधीर कार्की ओली गुटको बचाउ गर्दै लेख्छन्, दुई देशको सम्बन्धलाई राम्रो बनाउनेतर्फ भेट गर्दा हिजोका देशका उद्योगधन्दा बेचुवाहरु, नेपालमा अस्थिरता चाहनेहरु, भारतद्वारा परिचालित पार्टीहरु, व्यवस्था परिवर्तनका नाममा निर्दोष जनताको ज्यान लिने पार्टीका नेताहरु, भारतको बिरोधमा बोल्दा रासन कार्ड गुम्ने पार्टीका नेताहरुको निद हरम भएको छ । यस्तै गर्नुस्, प्रधानमन्त्रीज्यू, हामी तपाइँको पक्षमा छौँ ।"
"फिर्ता लिन्नँ, बरु ३८ पेजकै बनाउँछु : दाहाल","काठमाडौं : सत्तारुढ दल नेकपामा शक्ति संघर्षले पार्टी एकता धरमराइरहेका बेला एक अध्यक्षबिनै स्थायी समिति बैठक सुरु भएको छ। प्रधानमन्त्री एवं अध्यक्ष केपी शर्मा ओलीको अनुपस्थितिमै आइतबार बैठक बसेको हो। तर, ओलीले पत्र पठाएर आफ्नो अनुपस्थितिको कारण खुलाएका छन्। अर्का अध्यक्ष पुष्पकमल दाहालको प्रस्तावले पार्टीभित्र हुने स्वस्थ र मर्यादित छलफलको सम्पूर्ण सीमा भत्काएर पार्टीभित्रको नीतिगत बहसलाई शत्रुतापूर्ण अन्तरविरोधमा पुर्याएको र त्यस्तो प्रस्तावलाई आफूले खारेज गरिसकेकाले बैठकमा त्यही विषयमा छलफलका लागि आउन आफू असमर्थ रहेको पत्र ओलीले पठाएका हुन्। ओलीबिनाको बैठकमा अर्का अध्यक्ष दाहाल र वरिष्ठ नेता माधवकुमार नेपाललगायतलाई कुनै गम्भीर निर्णय लिन अप्ठ्यारो देखिन्छ। तापनि, बहुमत र अल्पमतको प्रक्रियामा पार्टीलाई धकेल्ने गरी स्थायी समिति बैठक पार्टी कार्यालय धुम्बाराहीमा सुरु भएको हो। ओलीले दाहालको पत्र फिर्ता लिनुपर्ने आफ्नो मान्यता अझै यथावत् रहेको भन्दै स्थायी समिति सदस्यलाई पत्र लेखिरहँदा पनि दाहालले भने आफ्नो प्रस्ताव फिर्ता नहुने अडान बैठकमा राखेका छन्। तर, बैठक एक साता रोकेर दाहालले ओलीसँग संवादका लागि ठाउँ छाडेका छन्। दुवै अध्यक्षका प्रस्ताव, दुवै अध्यक्षले एकापसमा गरेका पत्राचारसहितका सामग्री अध्ययनका लागि वितरण गर्दै बैठक २८ मंसिरसम्म स्थगन गरिएको छ। २५ कात्तिकमा तय भएको केन्द्रीय समिति बैठक पनि पछि सार्दै पुस ५ का लागि तोकिएको छ। नेताहरूले दुई अध्यक्षबीच सहमतिको खोजीका लागि यो समय सदुपयोग गर्नुपर्ने बताएका छन्। गण्डकी प्रदेशका मुख्यमन्त्री पृथ्वीसुब्बा गुरुङले यो अवधिमा सहमतिको खोजीका लागि नेताहरूले अधिकतम पहलकदमी लिनुपर्ने बताए। उहाँहरूले दुवै प्रस्ताव थाती राखेर नयाँ प्रस्ताव तयार पार्नका लागि पनि यो बीचमा अधिकतम पहलकदमी गर्नु आवश्यक छ, ओलीनिकट नेता गुरुङले भने, यसका लागि एक साताको समय मिलेको छ। तर, दाहालले आरोपप्रत्यारोपको फायर पहिले प्रधानमन्त्रीले खोलेको भन्दै त्यसबारे पार्टी कमिटीमा छलफल गरेरै एउटा सार्थक निष्कर्ष खोजी गर्नुपर्ने बताए। यो मैले ल्याएको नितान्त राजनीतिक प्रस्ताव हो। यसलाई कसैले स्वीकार गरे पनि, नगरे पनि यो दस्ताबेज भइसक्यो अब। यसमै छलफल गरेर अब हामीले समाधानको खोजी गर्नुपर्छ। मैले मेरो प्रस्ताव ठीक र उहाँ (प्रधानमन्त्री)को बेठीक भनेको छैन। दुवै जनाको प्रस्तावमा छलफल गरौं। छलफलबाट योभन्दा अझ उच्चस्तरको राजनीतिक प्रतिवेदन तयार पारेर जान पनि सकिन्छ, दाहालको भनाइ उद्धृत गर्दै स्थायी समितिका एक सदस्यले अन्नपूर्ण पोस्ट्सँग भने, अब प्रस्ताव फिर्ता लिऔं भनेर मात्र हुन्छ ? दुइटा अध्यक्ष मात्र मिलाएर मिल्ने विषय अब यो रहेन। यो सार्वजनिक भइसकेको छ। राष्ट्रियअन्तर्राष्ट्रिय रूपमै सार्वजनिक बहसको विषय भएर गइसक्यो। मेरो प्रस्तावमा सैद्धान्तिक राजनीतिक विषय मात्र छन्। पार्टी एकतायताका विषय समेटिएका छन्। तर, प्रधानमन्त्रीले ३८ पृष्ठको आफ्नो प्रस्ताव ल्याउनुभयो। तर, त्यहाँ उहाँले पार्टी एकताभन्दा पहिलाका विषय पनि सबै समेटेर ३८ पृष्ठको प्रस्ताव भनेर ल्याउनुभयो। म त्यसको ३८ बुँदामा जवाफ दिन तयार नै छु। तर्कसंगत ढंगले यसलाई विस्थापन गर्न सकिएला तर फिर्ता हुँदैन। दाहालले झन्डै सवा घण्टा बैठकलाई सम्बोधन गरे। उनले समस्या कसरी निम्तियो भन्नेदेखि समाधानको बाटो के हुनेसम्ममा केन्द्रित रहेर धारणा राखेको ती स्थायी समिति सदस्यले बताए। पार्टीभित्र यो खालको समस्या किन आयो ? कसरी हामी यो ठाउँमा आइपुग्यौं भन्नेबारे कमरेडहरूले बुझ्न जरुरी छ। भदौ २६ को स्थायी समिति बैठकमा हामीले लामो रस्साकस्सी गरेर कार्यदल गठन गर्दै एक खालको सहमति र निर्णय लिएका थियौँ। तर, २६ गतेको निर्णय कार्यान्वयन गरेर जानुपर्छ भन्नेमा प्रधानमन्त्रीलाई मनाउनुपरेको थियो। मलाई घिसारेर तपाईंहरूले हस्ताक्षर गराउन लगाउनुभएको त हो नि भनेर निर्णयलगत्तै महासचिवकै अगाडि प्रधानमन्त्रीले भन्नुभयो, दाहालले भने, अन्तरपार्टी निर्देशन (अपानि) पठाउने बेलामै उहाँले हस्ताक्षर गर्न मान्नुभएन। पछि महासचिवसमेत बसेर अपानि पठाउन कसरत गर्नुपरेको थियो। कार्यदल गठन भएकै बेला बाहिर कुरा नलाने भनिएको थियो। विवाद आउने कुरा नगर्न कार्यदलले अनुरोध गरेको थियो। तर, त्यही बेला पनि प्रधानमन्त्रीले मेरो, माधव कमरेडको आलोचना गर्ने, जथाभावी लेख्ने मान्छेहरूलाई छानीछानी नियुक्ति दिएर सम्मान दिने काम गर्नुभयो। त्यही बेलादेखि उहाँले अरुचि देखाउने काम सुरु गर्नुभयो। मन्त्रिपरिषद्् पुनर्गठन, राजदूत नियुक्ति, कर्णालीमा मुख्यमन्त्रीविरुद्धको अविश्वास प्रस्ताव र विकसित घटनाक्रम, पर्सामा पार्टी जिल्ला सदस्यको हत्या प्रकरण, कोभिडका विषयमा छलफल गर्न बैठक माग गर्दा पनि प्रधानमन्त्रीले असहमति जनाएपछि पार्टीमा समस्या देखापरेको दाहालको भनाइ थियो। पार्टी काम टुंगो लगाउन बैठक राखौं भन्ने भयो तर रोक्ने काम भयो। विद्यार्थीको कार्यालय बनाउने विषयमा उहाँले रोक्नुभयो। अन्तिममा केही गरी पनि बैठक राख्न नमानेपछि म आफ्नो तर्फबाट पार्टी बैठक बोलाउँछु भन्ने कुरा गरेँ। तर, उहाँले तपाईंले बैठक बोलाएकै दिन पार्टी फुटको घोषणा हुनेछ भन्नुभयो, दाहालले भने, पार्टी बैठक बोलाउँदा पार्टी नै फुटको घोषणा हुन्छ भने के बैठक बोलाउने भन्ने भयो। त्यसपछि मैले उहाँसँग समेत सल्लाह गरेर अनौपचारिक सचिवालयको बैठक राख्छु, नेताहरूसँग समस्याबारे कुरा राख्छु भने। अनौपचारिक बैठक दुई दिन राखेर बैठकका लागि सहमति दिनुस् भनेर प्रधानमन्त्रीलाई पत्र बुझाउने कुरा भयो। त्यहाँ मैले पनि सही गर्दा हुन्छ भन्ने भयो। मैले पनि हस्ताक्षर गरिदिएँ। पूर्वप्रधानमन्त्रीहरू, उपप्रधानमन्त्रीहरूसमेत रहेका पाँच जना नेताले बैठकका लागि सहमति दिनुस् भन्दा बैठकका लागि भोलि, पर्सिपल्ट जहिले दिएको भए पनि हुन्थ्यो नि ! तर, चिठीबापतमा उहाँले तोक लगाउनुभएछ र महासचिवलाई पठाउनुभएछ, विधानबमोजिम गर्नुस् भनेर। बैठकको कुरा आएन। प्रधानमन्त्रीले सचिवलाई तोक लगाएजस्तो, खरदार, सुब्बालाई तोक लगाएजसरी उहाँले तोक लगाउने काम गर्नुभयो। त्यति मात्रै गर्नुभएन, चार दिनपछि १० पेजको फायर खोल्ने काम उहाँले गर्नुभयो। प्रधानमन्त्रीको पत्र आएपछि आफूले पनि बाध्यताले पत्र र प्रस्ताव लेख्नुपरेको प्रस्टोक्ति दाहालले बैठकमा दिएका थिए। १० पृष्ठ लामो पत्र आएपछि हामीले पनि केही त लेख्नुपर्ने भयो। मेरो अगाडि बाध्यता रह्यो। त्यसपछि अत्यन्त सैद्धान्तिक, राजनीतिक विषय मात्र समेटेर चिठीको जवाफ र १९ पृष्ठको प्रस्ताव लेखेको हुँ। यी पत्र, प्रस्तावहरूमा सबै विषय आएको छ। तपाईंहरूले गम्भीरतापूर्वक अध्ययन गर्नुस्, सोच्नुस्। अनि आएर बहसमा सहभागी हुनुहोस्। दाहालले अब पार्टीमा आइसकेका प्रस्ताव क्रमश: कमिटीमा प्रवेश गर्ने पनि बताए। फाइट टु फिनिसमा जानुपर्छ भन्ने मेरो कुरा होइन। यसलाई अझै बढी छलफल गरेर सहमतिको खोजी गर्ने विषय हो। स्थायी समितिले सकेन भने केन्द्रीय समिति, केन्द्रीय समितिले पनि सकेन भने महाधिवेशनमा भए पनि जाने र टुंग्याउनुपर्ने हुन्छ। विषय आइसक्यो, विषय आएपछि त्यसको छिनोफानो त गर्नुपर्छ, उनले भने। उनले पार्टी विभाजनका लागि देशीविदेशी प्रतिक्रियावादीले पनि कोसिस गरिरहेको बताए। त्यसमा नेताहरूले चनाखो र सचेत भएर रूपान्तरणसहितको एकताको पक्षमा बहस चलाउनुपर्ने उनको भनाइ थियो। हामीले छलफल गरेरै रूपान्तरणसहितको एकता गर्ने ठाउँमा पुग्नुपर्छ। यसको निचोड भनेको बहसमै भाग लिने, रूपान्तरणसहितको एकताको खोजी गर्ने हो। हिजोबाट दुई अध्यक्षबीच छलफल पनि सुरु भएको छ। अझै छलफल गरौँ भन्न्ने छ, दाहालले भने, २८ गतेसम्म तपाईंहरूले यो सबै डकुमेन्टलाई राम्रोसँग अध्ययन गर्नुस्। यसबाट यसको निचोड निक्लेला। स्थायी समितिमा पनि निचोड निस्केन भने केन्द्रीय समितिमा जाऔंला। उनले आफू पनि पद त्याग गर्न तयार रहेको धारणा बैठकमा व्यक्त गरेका थिए। देशमा आएका परिवर्तन जोगाउने सन्दर्भमा हाम्रा पद ठूला कुरा होइनन्, उनले भने, एकताको विकल्प छैन, हाम्रा लागि हाम्रा पदभन्दा ठूलो गणतन्त्र र पार्टी एकता हो। त्यसको रक्षाका लागि जोकोहीले पनि त्याग गर्नका लागि तयार हुनुपर्छ। म पनि तयार छु। महासचिव विष्णु पौडेलले बैठकको सुरुमै पार्टीभित्र गम्भीर संकट उत्पन्न भएकाले विशेष परिस्थितिमा स्थायी समिति बैठक बस्न लागेको बताएका थिए। यो नियमितभन्दा पनि विशेष प्रकारको बैठक बन्न पुगेको छ। यो बैठकमा प्रधानमन्त्री तथा अध्यक्ष केपी शर्मा ओली आउन असमर्थ हुनुभएको छ। आउन सक्दिनँ भन्ने उहाँको खबर आएको छ। त्यसैले आजको बैठक खास एजेन्डा पार्टीभित्रको आन्तरिक समस्याको समाधान भन्ने एउटै मात्र एजेन्डा छ। यसभित्र मात्र रहेर हामी यो बैठकमा छलफल गर्छौं, महासचिवले बैठक सुरु गर्दै भनेका थिए। महासचिव पौडेलले बैठक एक साता रोक्ने प्रस्ताव गरेको भन्दै दाहालले बैठकमा धारणा राखेका थिए। त्यसपछि एक साता बैठक स्थगन गर्ने निर्णय नेकपाले लिएको थियो। तर, केन्द्रीय समिति बैठकको मिति तोक्ने विषयमा भने ओली पक्ष एकातिर र दाहालनेपाल पक्षका नेता अर्का पक्षमा उभिएर आआफ्ना अडान लिएका थिए। ओली पक्षका महासचिव पौडेल, शंकर पोखरेल, सुवास नेम्बाङलगायतले केन्द्रीय समिति बैठकको मिति तोक्न नहुने बताएका थिए। वेदुराम भुसाललगायतले भने मिति तोकेर जानुपर्नेमा जोड दिएका थिए। अन्तत: पुस ५ मा केन्द्रीय समिति बैठक राख्ने निर्णय स्थायी समिति बैठकले गरेको थियो। बैठकपछि प्रवक्ता नारायणकाजी श्रेष्ठले केन्द्रीय समितिको बैठक पुस ५ मा तय भएको जानकारी दिए। धुम्बाराहीमा कडा सुरक्षा घेराबीच स्थायी कमिटी बैठक जारी : प्रधानमन्त्री ओली अनुपस्थित नेकपा स्थायी कमिटी बैठक मंसिर २८ सम्म स्थगित : केन्द्रीय समिति बैठक पुस ५ गतेलाई सर्यो नेकपा विवादमा ओलीको अर्को पत्र : प्रचण्डको प्रस्ताव फिर्ता नभएसम्म बैठकमा नजाने बटमलाइन स्थायी कमिटी बैठकमा ओलीले पठाएको दुई पन्ने पत्रमा के छ ? (पूर्णपाठ) प्रस्ताव फिर्ता नलिउन्जेल बैठकमा जान्नँ : ओली"
प्रधानमन्त्री ओलीले बोलाएर सर्वदलीय बैठक,"काठमाडौ : प्रधानमन्त्री केपी शर्मा ओलीले सर्वदलीय बैठक बोलाएका छन् । बैठक प्रधानमन्त्री निवास बालुवाटारमा भोलि (मंगलबार) बिहान ११ बजे बस्ने प्रधानमन्त्रीका प्रेस सल्लाहकार सूर्य थापाले जानकारी दिए। उनका अनुसार समसामयिक राजनीतिक विषयमा छलफल गर्नका लागि बैठक बोलाइएको हो। उनले भने, 'प्रधानमन्त्रीले समसामयिक राष्ट्रिय राजनीतिका विषयमा छलफल गर्न संसदमा प्रतिनिधित्व गर्ने राजनीतिक दलहरूलाई बोलाइएको छ। बैठकमा समसामयिक विषयमा छलफल हुनेछ।' पछिल्लो समय देशका विभिन्न ठाउँमा राजसंस्था र हिन्दु राष्ट्रका पक्षमा प्रदर्शनहरू भइरहेका छन्। यसअघि भारतसँगको सीमा विवादमा राष्ट्रिय सहमति कायम गर्नका प्रधानमन्त्रीले सर्वदलीय बैठक बोलाएका थिए।"
कोरोनाबाट मृत्यु हुनेको संख्या १६ सय नाघ्यो,काठमाडौं : नेपालमा कोरोना भाइरस (कोभिड१९) संक्रमणबाट मृत्यु हुनेको संख्या १६ सय नाघेको छ। सोमबार थप २० जनाको मृत्यु भएसँगै कोरोनाबाट मृत्यु हुनेको संख्या १६ सय १४ पुगेको छ। पछिल्लो २४ घण्टामा १ हजार १४ जनामा कोरोना भाइरस (कोभिड१९) संक्रमित थपिएका छन्। स्वास्थ्य तथा जनसंख्या मन्त्रालयका अनुसार नयाँ थपिएका सहित कोरोना संक्रमितको संख्या २ लाख ४१ हजार ९९५ पुगेको छ। यस्तै सोमबार एकैदिन १६ सय २८ जना डिस्चार्ज भएका छन्। योसहित कोरोना जित्नेको संख्या २ लाख २७ हजार ४३३ पुगेको स्वास्थ्य मन्त्रालयले जनाएको छ। मन्त्रालयका अनुसार निको हुनेको दर ९४ प्रतिशत हो। देशभर सक्रिय संक्रमितको संख्या भने १२ हजार ९४८ रहेको छ। अहिलेसम्म कोरोनाबाट मृत्यु हुनेको संख्या १६ सय १४ पुगेको मन्त्रालयले जनाएको छ। सोमबार मात्र कोरोनाबाट थप २० जनाको मृत्यु भएको छ। यस्तै अहिले ५२७ जना क्वारेन्टिन र १२ सय ९४८ आइसोलेसनमा रहेको मन्त्रालयले जनाएको छ। सोमबार ६ हजार २२० स्वाब नमूना परीक्षण गराउँदा १ हजार १४ जनामा संकरमण देखिएको मन्त्रालयले जनाएको छ।
सास्ती झेल्दै सीमा सुरक्षा,"फिदिम : पाँचथरको ४४३८ किलोमिटर सीमा क्षेत्र भारतका पश्चिम बंगाल र सिक्किमसँग जोडिएको छ। सरकारले उच्च पहाडी यो क्षेत्रमा हालै चारवटा बोर्डर आउटपोस्ट (बीओपी) स्थापना गरेको छ। तर, आवश्यक पूर्वाधार नहुँदा बीओपीमा खटिने सशस्त्र प्रहरीको दैनिकी सकसपूर्ण बनेको छ। याङवरक गाउँपालिकाका चिवाभञ्ज्याङ, सुकेढाप र फालेलुङ गाउँपालिकाका भँैसे र फालोटमा बीओपी खडा गरिएको हो। यी ठाउँमा अहिले हिउँ पर्न थालेको छ। बीओपीका लागि आफ्नै भवन छैन। गाउँपालिकाले टिनले बारेर बनाएको कच्ची भवनमा बसेर सीमा सुरक्षामा प्रहरी तैनाथ छन्। सीमा क्षेत्रमा बीओपी राख्नु स्वागतयोग्य काम हो, फालेलुङ गाउँपालिका३ का वडाध्यक्ष वीरविक्रम थाम्सुहाङले भने, सीमा सुरक्षामा खटिने प्रहरीलाई बस्नका लागि गतिलो भवन छैन। चिसो बढेपछि गोठ तल झर्न थालेका छन्। प्रहरी नै चिसोले कठ्यांग्रिने सम्भावना छ। पर्याप्त तयारीबिना बीओपी स्थापना गरिँदा प्रहरीलाई कठिन भएको स्थानीयको बुझाइ छ। सुरक्षाकर्मीका लागि खान, बस्न र सञ्चारको असुविधा छ। बीओपी बसेका कच्चा भवनमा भित्रसम्म शीत पर्ने र ओछ्यानसमेत भिज्ने गरेको सुरक्षाकर्मी बताउँछन्। चिसो ठाउँमा टिनको छानोभित्र शीत पर्दो रहेछ, चिवाभञ्ज्याङ बीओपीमा खटिएका एक सुरक्षाकर्मीले भने, न्यानो भन्ने कतै छैन, हिउँले बीओपी भवन छोप्न थालेको छ। उच्च पहाडमा खटिएका सुरक्षाकर्मीलाई बास, सञ्चार, इन्धन, खाद्यान्न, यातायातजस्ता आधारभूत आवश्यकताको व्यवस्थासमेत छैन। उनीहरूका लागि अतिरिक्त सुविधासमेत उपलब्ध छैन। चिसोका कारण सशस्त्र प्रहरीको आन्तरिक सञ्चार सेट पनि सञ्चालन हुन नसकेको बताइएको छ। बीओपी स्थापना गरेको ठाउँसम्म सडकको भरपर्दो सुविधा पुगेको छैन। सञ्चार सुविधाबाट टाढा छन् सुरक्षाकर्मी। बस्नका लागि गतिलो व्यवस्था छ्रैन। बीओपी व्यवस्थित गर्न सरकारले गुरुयोजना बनाएरै अघि बढ्नुपर्ने स्थानीय सन्तोष श्रेष्ठ बताउँछन्।"
बलात्कार मुद्दामा सिद्धबाबाले पाए सफाइ,"इटहरी: एक वर्षदेखि बलात्कारको मुद्दा झेल्दै आएका सिद्धबाबा भनिने कृष्णबहादुर गिरीले सोमबार सफाइ पाएका छन् । सुनसरी जिल्ला अदालतका न्यायाधीश अर्जुनप्रसाद कोइरालाको एकतर्फी इजलासले सफाइ दिएको हो । आरोप पुष्टि हुन नसक्ने फैसला गरेपछि सिद्धबाबाले सफाइ पाएका हुन् । सोमबार उनको पक्षमा एकतर्फी बहस भएको थियो । सरकारी वकिलको कार्यालयले सोमबारको पेसी सार्न अनुरोध गर्दै अदालतमा पत्र पठाएको थियो । तर न्यायाधीशले पत्र दर्ता गर्न अस्वीकार गरेपछि अदालतमा एकतर्फी बहस भएको अधिवक्ता निराजन ओझाले जानकारी दिए । आरोपित सिद्धबाबालाई सफाइ दिने तयारी भएको जानकारी पाएपछि नै सरकारी वकिलको कार्यालयले पेसी सार्न अनुरोध गरेको बताइएको छ । आर्थिक चलखेल भएको हुनसक्ने एक कानुन व्यवसायीले आशंका व्यक्त गरे । थुनामा राखेर मुद्दा अघि बढाउने विषयमा केही दिनअघि सर्वोच्चले गरेको फैसलाको क्रममा महान्यायाधिवक्ता कार्यालय पुगेको मिसिल नै जिल्लामा फिर्ता नआएको जनाइएको छ । त्यसपछि पेसी सार्न गरिएको अनुरोध अदालतले अस्वीकार गरेपछि आफूहरु बहसमा नगएको ओझाले बताए । आफूलाई २०७६ कार्तिक ४ गते सिद्धबाबाले बलात्कार गरेको भन्दै एक महिलाले प्रहरीमा जाहेरी दिएकी थिइन् । पछि महिलाअधिकारवादीहरुसमेतको दबाबमा सिद्धबाबामाथि मुद्दा दायर भएको थियो । सुनसरी प्रहरीले १६ कात्तिकमा पक्राउ गरी अस्पतालमै पटक पटक म्याद थप गराइ अनुसन्धान गरेको थियो । १४ पुस ०७६ मा जिल्ला अदालत सुनसरीले तीन लाख धरौटीमा पुर्पक्ष गर्ने गरी छाडेको थियो । उक्त आदेशविरुद्ध पीडित पक्ष उच्च पुगेपछि उच्च अदालतले थुनामा राख्ने आदेश दिएको थियो । आदेशलगत्तै भारततर्फ फरार भएका कृष्णदास पछि आफैँ अदालतमा हाजिर भएका थिए । त्यसयता उनी सुनसरीको झुम्का कारागारमा बन्दी जीवन बिताइरहेका थिए । सर्वोच्चको लागि काठमाडौ पुर्याइएको मिसिल फर्केर नआउनु, एकतर्फी बहस हुनु र पछि पीडित महिलासँग भएको फोन संवादको अनुसन्धान समेत गोप्य राखिनुले चलखेल भएको हुनसक्ने पीडित पक्षको आरोप छ ।"
काठमाडौं उपत्यकामा थपिए ४४२ जना कोरोना संक्रमित,काठमाडौं : सोमबार काठमाडौं उपत्यकामा थप ४४२ जनामा कोरोना भाइरस (कोभिड१९) संक्रमण देखिएको छ। १८८ महिला र २५४ पुरुषसहित ४४२ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। पछिल्लो २४ घण्टामा उपत्यकाका ४४२ सहित १ हजार १४ जनामा कोरोना भाइरस (कोभिड१९) संक्रमित थपिएका छन्। स्वास्थ्य तथा जनसंख्या मन्त्रालयका अनुसार नयाँ थपिएका सहित कोरोना संक्रमितको संख्या २ लाख ४१ हजार ९९५ पुगेको छ। यस्तै सोमबार एकैदिन १६ सय २८ जना डिस्चार्ज भएका छन्। योसहित कोरोना जित्नेको संख्या २ लाख २७ हजार ४३३ पुगेको स्वास्थ्य मन्त्रालयले जनाएको छ। मन्त्रालयका अनुसार निको हुनेको दर ९४ प्रतिशत हो। देशभर सक्रिय संक्रमितको संख्या भने १२ हजार ९४८ रहेको छ। अहिलेसम्म कोरोनाबाट मृत्यु हुनेको संख्या १६ सय १४ पुगेको मन्त्रालयले जनाएको छ। सोमबार मात्र कोरोनाबाट थप २० जनाको मृत्यु भएको छ। यस्तै अहिले ५२७ जना क्वारेन्टिन र १२ सय ९४८ आइसोलेसनमा रहेको मन्त्रालयले जनाएको छ। सोमबार ६ हजार २२० स्वाब नमूना परीक्षण गराउँदा १ हजार १४ जनामा संकरमण देखिएको मन्त्रालयले जनाएको छ।
दार्चुला ट्रक दुर्घटना अपडेट : मृतक तीनैजनाको सनाखत,"दार्चुला : आइतबार ट्रक दुर्घटनामा परी मृत्यु भएका तीनैजनाको सनाखत भएको छ। ना ३ ख ३४८५ न को ट्रक मालिकार्जुन गाउँपालिकाको मेलखेतमा दुर्घटना भएको थियो। मृत्यु हुनेमा चालक दोगडाकेदार गाउँ पालिका बैतडी न्वालीका २४ वर्षीय शेरसिंह कार्की, दोगडाकेदार गाउँपालिका ६ का २५ वर्षीय धनबहादुर भण्डारी र शैल्यशिखर गाउँपालिका ९ नक्तडका १७ वर्षीय चन्द्र बिष्ट रहेको जिल्ला प्रहरि कार्यालय दार्चुलाका प्रहरी प्रमुख पदम बहादुर बिस्ट्ले बताए । उनले भने, 'मृतकको शव जिल्ला अस्पताल दार्चुलामा राखिएको छ भने आफन्तलाई खबर गरिसकेको छ। ट्रक दुर्घटनामा ३ को मृत्यु"
"नेपालमा घर, भारतमा निस्किने बाटो : सीमा सील हुँदा नौ महिना घरभित्रै सीमित","विराटनगर : न त कुनै मुद्दा, न त अपराधीक क्रियाकपालमा संगल्न तर पनि विगत ९ महिनादेखि निरन्तर आफ्नै घरभित्रै घेराबन्दीमा परेको सुन्दा अचम्म लाग्ला। विराटनगर १७ का ठाकुर परिवारले अहिले यस्तै समस्या भोग्नु परेको छ। नेपालमा घर रहे पनि बाटो भने भारतकै प्रयोग गरेर घर जानुपर्ने बाध्यताले उनीहरु सीमा सीलले घरमा घेराबन्दीमा परेका हुन्। विराटनगर१७ का ठाकुरहरूका चार परिवारले घरबाट बाहिर निस्किन नपाएको नौ महिना भयो। कोरोना संक्रमण नियन्त्रण गर्न सरकारले गत चैत ११ गतेबाट अन्तर्राष्ट्रिय सीमा नाका बन्द गर्नुका साथै देशभर लकडाउनको घोषणा गर्यो। त्यस बेलादेखि ठाकुर परिवारलाई जेल परे जस्तै भएको छ। बसोबास नेपालमा भए पनि सो परिवारलाई बाहिर जान भारतको बाटो प्रयोग गर्नुपर्छ। अर्को विकल्प छैन। अहिले भारततर्फको सीमा नाका खुल्ला छ। नेपालले भने नाका खुलेको छैन। ठाकुर परिवारको घरभन्दा पश्चिम नेपालभारत सीमाको दशगजा पर्दछ। दशगजा सँगै जोडेर भारततर्फ इएटा बिछ्याएर बनाएको सडक छ। त्यही सडकबाट जोगबानी भन्सार नाका हँदै ठाकुर परिवार नेपाल आउजाउ गर्ने हुँदा अहिले उनीहरू घेराबन्दीमा परेका हुन्। ठाकुर परिवारका चार दाजुभाइमध्ये माइला गजेन्द्र गजेन्द्र ठाकुर हुन्। दाजु कृष्णकुमार ठाकुर, गजेन्द्र, रविन्द्र र अशोकले पैतृक सम्पत्तिमा चारवटा घर बनाएर चारै जना अलग अलग बसेका छन्। ठाकुर परिवार त्यहाँ बस्न थालेको सात पुस्ता भयो। ७१ वर्षीय गजेन्द्र ठाकुरले भने, 'मेरा जीजुबाजेले आर्जेको दश विघाको एउटै प्लट थियो। जीजुबाजे फिरन ठाकुरले विस १९३० मा तिरो तिरेको रसिद पनि मसँग छ। फिरन ठाकुरपछि उनका छोरा जुगेश्वर ठाकुर, नाति रामसोभित ठाकुर र पनातिहरूमा उनका चार छोरा कृष्णकुमार, गजेन्द्र, रविन्द्र र अशोक हुन्। उनीहरूका पनि पनातिसम्मको पुस्ता त्यही ठाउँमा बसोबास गरिरहेका छन्। विसं २००४ सालमा राणाहरूले स्थापना गरेको रघुपति जुट मिलले ठाकुर परिवारको केही जग्गा हडपेएर घरमै टाँसेर तीन मान्छे बराबरको अग्लो पर्खाल लगाइदियो। विसं २०३३ सालमा आएर बाँकी जग्गा पनि विराटनगर भन्सार कार्यालयले अधिग्रहण गरिदियो। उत्तर पूर्वको जग्गामा पनि भन्सारले रघुपति जुट मिलले लगाए जत्रै अग्लो पर्खाल लगाएर घेरेपछि ठाकुर परिवार घेराबन्दीमा परेको हो। पहिले विराटनगरको रोडशेष चोक हुँदै मिल्सएरिया जाने सडक ठाकुर परिवारको घरै अगाडि भएर बुधनगरसम्म पुगेको थियो। विराटनगर भन्सारले बाटोसमेत मासेर पर्खाल उठायो। बाटो र जग्गाको मुआब्जाका लागि ठाकुर परिवारले वर्षौंसम्म मुद्दा लड्यो। जग्गाको थोरथार मुआब्जा पाए पनि सो परिवारले बाटो पाएन। बाटोका लागि भारतमै निर्भर रहनु पर्यो। गजेन्द्र ठाकुरसँग जीजु बाजेका पालादेखिकै कागजपत्रहरू छन्। मुद्दा लड्दा बखतका कागजको ठेली देखाउँदै ठाकुर भन्छन्, २००७ सालको क्रान्तिताका र क्रान्ति अघि नेपाली कांग्रेसका नेताहरूको सेल्टर हाम्रै घर थियो। बा रामसोभितले घरमै धानका भकारीभित्र हतियारहरू लुकाएर राखिदिनु हुन्थ्यो। राजनीति गर्नेले गाली खानुपर्छ भनेर हामीलाई उहाँले कहिलै राजनीतिमा लाग्न दिनु भएन। दश बिघामध्ये चार परिवारको गरी अब सात कठ्ठा जग्गा मात्र बाँकी छ। बाँकी सबै जग्गा रघुपति जुट मिल र विराटनगर भन्सारले खाइदियो। विराटनगर भन्सार प्रमुख रविदेव शर्मा हुँदा उनीहरूको जग्गा अधिग्रहणमा परेको थियो। जग्गाको चार किल्लामध्ये उत्तर, पूर्व र दक्षिणतर्फ नेपाल पर्छ भने पश्चिमतर्फ भारत पर्छ। उहिले भारतलाई मुग्लान भनिन्थ्यो। उनीसँग भएका पुराना कागजपत्रमा पश्चिम मुग्लान नै भन्ने उल्लेख छ। उनीहरूको घर मात्र होइन, खेती पनि भारतीय सीमा नाकासँगै जोडिएको छ। तर घर विराटनगर महानगरपालिकाको १७ नम्बर वडामा पर्छ भने १६ नम्बर वडामा खेती पर्छ। लकडाउनको बेला खेतीसम्म आउनका लागि वडा समितिबाट सिफारिस लिनु पर्यो। त्यही सिफारिसका आधारमा जसोतसो गरेर उनी खेतीसम्म आउने गर्थे। खेती पनि जीजुबाजेकै पालाको हो। त्यहाँ उनीहरूको ३० बिघा जग्गा थियो। त्यही जग्गा बाबुले चार छोराका नाममा अंशवण्डा गरिदिएका थिए। ठाकुरको घरको दायाँबायाँ दशगजामै सुकुम्बासी बस्ती बसेको छ। विराटनगर भन्सार नाकादेखि एकीकृत जाँच चौकी नजिकसम्म त्यसरी दशगजा अतिक्रमण गरेर बसेका सुकुम्बासीहरूको १ सय ७३ वटा घर टहराहरू छन्। दशगजामात्रै क्लियर गर्ने हो भने पनि ठाकुर परिवारलाई आवतजावत गर्न सहज हुने उनी बताउँछन्।"
जानकी मन्दिरको मौलिकतामा असर पर्ने गरी संरचनाहरु बनाइँदै,"जनकपुरधाम : 'विश्व सम्पदामा सुचिकृत हुनका लागि तयार ऐतिहासिक, धार्मिक तथा सांस्कृतिक महत्व बोकेको जानकी मन्दिरको अस्तित्व र मौलिकतालाई संकटमा पार्ने कार्य किन भइरहेको छ ? प्रदेश २ मा जानकी मन्दिर र जनकपुरधाम नै नरहे प्रदेश २ को अस्तित्व के ? पौराणिक पुरातात्विक संरचनालाई आफूखुशी छेडछाडको अर्थ विश्व सम्पदा सुचिमा सुचिकृत हुनबाट बञ्चित गराउने षडयन्त्र हो।', सन २०१४ देखि जानकी मन्दिरलाई विश्व सम्पदा सुचिमा सुचिकृत गराउन अभियान चलाउँदै आएका समाजिक संस्था भोरका संस्थापक अध्यक्ष राजकुमार महतोले समाजिक सञ्जालमा आफ्नो भाव लेखे। 'जनकपुरमा जानकीको अस्तित्व खतरामा परेको छ। पुरातात्विक पौराणिकता र अस्मितासँग खेलवाड गरिंदैछ। मन्दिरको पहिचान झल्कने धरोहरलाई ध्वस्त पारेर विश्व सम्पदा सुचिमा जान नदिन षडयन्त्रको हामीले पर्दाफास गर्नुपर्छ', समाजिक सञ्जाल फेसबुकमा युवा अभियन्ता सरोज मिश्रले आक्रोश पोख्दै लेखे, मुर्दाहरुको सहर जनकपुरमा कसैलाई केही मतलव छैन, हाम्रो आँखा अगाडि हाम्रो पहिचानको नाउँ डुब्दै छ, तर हामी मुखदर्शक छौं। पछिल्लो केही वर्षमा जानकी मन्दिरको मौलिकतामा गम्भीर असर पर्ने खालका संरचनाहरु निर्माण गरिएको छ। मन्दिरको ऐतिहासिकता र मौलिकताको ख्याल नै नगरी जथाभावी शौचालय, भोजनालय, भवनको निर्माण तथा भित्री र बाहिरी परिसरको ईट्टा, टाइल्स, मार्बलको पुरानो स्वरुप परिवर्तन गरी नयाँ स्वरुपमा ढालिएको छ। प्राचिन मुगल शैलीमा वास्तुकलाको अनुपम नमुना मानिने जानकी मन्दिरको पुरानो संचरनालाई प्रदेश २ सरकारको मुख्यमन्त्री स्वच्छता अभियानअन्तर्गत आफुखुशी परिवर्तन गरेर पुरानोलाई सामाप्त गर्दै नयाँ स्वरुपमा ढालिंदैछ। मुख्यमन्त्री लालबाबु राउतले मन्दिरको टाईल्स, मार्वल, ढल निकासी, पर्खाल र प्रवेशद्वार निर्माणका लागि गत वर्ष ७ करोड बजेट विनियोजन गरेको थिए। तीन वर्षअघि २०७४ अषाढ ९ मा गैरआवासिय नेपाली (एनआरएन) ले जानकी मन्दिरको बीच मन्दिरको विद्युतीकरण गर्ने सम्झौता भए पनि सम्पर्क विहीन भएको सरोकारवाला बताउँछन्। जानकी मन्दिर कुनै एक जनाको होइन, यो विश्वका हिन्दु धर्माबलम्बीहरुको आस्थाको केन्द्र हो। जानकी मन्दिरमा पुरातत्वविद्, सरोकारवालासँगको सल्लाहमा मात्र संचरना निर्माण गरिनुपर्दछ। स्थानीय युवा समाजिक अभियन्ता राकेश विक्रम साहले पटकपटक आफुखुशी संचरना निर्माण गराउनुको उदेश्य पवित्र नभएको बताए। विश्व सम्पादमा सुचिकृतका लागि पौराणिक मौलिकता आवश्यक भएको थाहा हुँदाहुँदै पनि खेलवाड गरिंदैछ। हामीले विश्वसम्पदा सुचिमा सुचिकृत गराउने कि सौन्दर्यीकरण गर्ने भन्ने विषयमा गहन छलफल आवश्यक छ, उनले भने। पुरातत्व विभाग र गुठीको स्विकृति बिना कुनै संचरना निर्माण वा भत्काउनु नहुने प्रावधान हुँदाहुदै पटकपटक जथाभावी भौतिक संचरना निर्माण गरिएको छ। यसअघि पनि बृहत्तर जनकपुर क्षेत्र विकास परिषद्ले लाइटिङ्ग एवं विद्युतीकरण उपकरण जडान गर्न लाग्दा २०७५ पुस ९ मा रोकेको थियो। छोटे महन्त रामरोशन दास भने मन्दिरको मौलिकता बारे आफूहरु सचेत रहेका बताउँछन्। युनेस्कोको विश्वसम्पदा सूचीमा सूचीकरणको प्रयासमा रहेका हुँदा त्यस क्षेत्रको साँस्कृतिक सम्पदा तथा पर्यावरणमा प्रतिकूल असर पर्ने गरी नयाँ संरचना निर्माण कार्य रोक्न भनिएको छ। निर्माण तथा मर्मत सम्भारका कारण मन्दिरलाई विश्वसम्पदा सूचीमा सूचीकृत गराउन कठिन हुने भन्दै मौलिकता नबिगारी निर्माण गर्नुपर्ने विभागको पत्रमा उल्लेख छ। जानकी मन्दिरमा सञ्चालित सौन्दर्यीकरण तथा संरक्षण आयोजनाको प्रमुख तथा पुरात्तत्व विभागका अधिकृत मञ्जु सिंह भण्डारीले जानकी मन्दिरको सौन्दर्यीकरण आवश्यक सल्लाह बिना नगर्न जानकी मन्दिर, जनकपुरधाम उप महानगरपालिका, प्रदेश २ सरकारलाई पत्रचार गरेकी थिइन्। मुगल शैलीमा बनाइएको मन्दिरलाई कलाको उत्कृष्ट नमूना मानिन्छ। प्राचीन मिथिलाको राजधानी जनकपुरमा अवस्थित जानकी मन्दिर विश्वभरका हिन्दूको आस्थाको केन्द्रका रुपमा रहँदै आएको छ। भारतको मध्य प्रदेशस्थित टिकमगढकी राजकुमारी वृषभानु कुँवरीले ९ लाख चाँदीका असर्फी खर्चेर निर्माण गराएको मन्दिर भएकाले यसलाई नौलखा मन्दिर पनि भनिन्छ। सन् १८९४ मा शिलान्यास भइ सन् १९११ मा मन्दिर निर्माण पूरा भएको थियो। यस मन्दिरलाई नेपाल सरकारले विश्व सम्पदा क्षेत्रमा सूचीकरण गर्न प्रयास जारी राखेको छ। क्षेत्रफलको आधारमा यो मन्दिर सबैभन्दा ठूलो क्षेत्रमा फैलिएको मन्दिर हो। मन्दिर निर्माण भएको सवासय वर्ष जति मात्र भए पनि यसमा स्थापित राम जानकीका प्रतिमा झन्डै सात सय वर्ष पुराना भएको संस्कृतिविद्को भनाइ छ। १७८४ मा मकवानपुरका राजा मानिक सेनले जानकी मन्दिरको नाउँमा १४ सय बिघा जग्गादान गरेको लिखतम अझैसम्म छ।"
सगरमाथाको नयाँ उचाइ मंगलबार सार्वजनिक हुने,"काठमाडौं : सरकारले चीन र नेपालबीच सगरमाथाको उचाइका बारेमा 'ऐतिहासिक साझेदारी' भएको भन्दै मङ्गलबार सगरमाथाको नयाँ उचाइ सार्वजनिक गर्ने जनाएको छ। परराष्ट्र मन्त्रालयले चिनियाँ पक्षसँग समन्वय गरेपछि उचाइ सार्वजनिक गर्ने मिति तय भएको बताइएको छ। विभागका महानिर्देशक प्रकाश जोशीले सोमवार झन्डै दुई साताअघि मन्त्रिपरिषद्ले अनुमोदन गरेको सगरमाथाको उचाइ सार्वजनिक गर्न लागिएको जानकारी दिएका छन्।उनले भने, 'यो शुद्ध र वैज्ञानिक काम गरेका हौँ। हामीले उचाइ निर्धारण गरेका हौँ।' उचाइ घोषणापछि अध्ययन विधि जस्ता अन्य प्राविधिक विवरण सार्वजनिक गर्दै जोशीले जानकारी दिए। विभागले उचाइ घोषणा कार्यक्रममा सगरमाथाको मापनमा योगदान पुर्याउने व्यक्तिहरूलाई सम्मान गरिने पनि जनाएको छ। यसअघि भूमि व्यवस्था, सहकारी तथा गरिबी निवारण मन्त्री पद्मा अर्यालले उचाइबारे नेपाल र चीनबीच ऐतिहासिक सहमति भएको बीबीसीलाई बताएकी थिइन्। नापी विभाग के भन्छ? मन्त्रिपरिषद्को मंसिर १० गतेको बैठकले नेपाल र चीनका सर्भे अधिकारीले संयुक्त रूपमा प्रशोधन गरी अन्तिम रूप दिएको भनिएको सगरमाथाको उचाइलाई अनुमोदन गर्ने निर्णय गरेको थियो। उचाइ सार्वजनिक गर्ने प्रक्रिया अघि बढाउने जिम्मेवारी मन्त्रिपरिषद्ले परराष्ट्र मन्त्रालयलाई दिएको थियो। गएको वर्ष चिनियाँ राष्ट्रपति सी जिनपिङले नेपालको भ्रमण गर्दा बेइजिङ र काठमाण्डूले नेपालमा सगरमाथा र तिब्बतमा झोमुलङ्मा भनिने विश्वको सर्वोच्च शिखरको उचाइ संयुक्त रूपमा सार्वजनिक गर्ने र त्यसमा मिलेर वैज्ञानिक अनुसन्धानहरू अघि बढाउने सहमति कायम गरेका थिए। उक्त सहमति पछि नेपाल एक्लैले अघि बढाएर सगरमाथाको उचाइ मापन अभियानमा उत्तरी छिमेकी बेइजिङ पनि मिसिन पुगेको थियो। कोरोनाभाइरस महामारीका कारण सगरमाथाको आरोहण नेपालतर्फबाट बन्द रहँदा चीनले उत्तरी मोहडाबाट उचाइ मापनमा संलग्न प्राविधिक सहितको टोली सगरमाथाको चुचुरोमा पठाएको थियो। दुवै देशले सर्वेक्षण सम्बन्धी कामहरू सम्पन्न गरी तथ्याङ्क प्रशोधन गरेपछि प्राप्त अन्तिम अंङ्कलाई नेपालको मन्त्रिपरिषद्ले अनुमोदन गरेको र त्यसलाई दुवै देशले संयुक्त रूपमा सार्वजनिक गर्ने अधिकारीहरूले बताउने गरेका छन्। नयाँ उचाइ सार्वजनिक गर्ने मिति संयोजन गर्ने जिम्मा परराष्ट्र मन्त्रालयले पाएको छ। परराष्ट्र मन्त्रालयकी प्रवक्ता सेवा लम्सालले सगरमाथाको उचाइ संयुक्त रूपमा सार्वजनिक गर्न चीनसँग दोहोरो सञ्चार भइरहेको बताएकी थिइन्। गोपनियता कायम राख्ने अधिकार मंसिर १० गतेको मन्त्रिपरिषद् बैठकले सगरमाथाको उचाइ मापनसँग सम्बन्धित रहेका कर्मचारीको योगदानको उचित कदर गर्ने र सर्वेक्षकहरूले सङ्कलन गरेका अभिलेखलाई सुरक्षित राख्ने निर्णय गरेको थियो। त्यसबाहेक मापनसँग सम्बन्धित 'कुनै गोप्य राख्नुपर्ने' विषयमा गोपनियता कायम गर्ने व्यहोरा मन्त्रिपरिषद्को निर्णयमा उल्लेख भएको बताइन्छ। मन्त्रिपरिषद्ले उचाइलाई अनुमोदन गरेपछि भूमिव्यवस्था मन्त्री अर्यालले यसै महिनाभित्र चीन र नेपालले संयुक्त रूपमा उचाइ सार्वजनिक गर्ने बताएकी थिइन्। उनले सगरमाथाको उचाइ निर्धारण गरिनु राष्ट्रिय गौरवको विषय भएको उल्लेख गर्दै भनिन्, ""विगतमा विभिन्न देशहरूले सगरमाथाको उचाइ नाप्दा अङ्कमा एकरूपता नआएर भिन्नता आएका छन्। र पहिला भारतका तर्फबाट नापिएको अङ्कले नै आधिकारिता पाइरहेको अवस्था छ।"" बाटो बनाउँदै मन्त्री अर्यालको भनाइ थियो, 'अहिले चीनले आफ्नो तर्फबाट र हामीले हाम्रोतर्फबाट सगरमाथाको उचाइ नाप्दा संयोग के पर्यो भने चीन र नेपालको हिउँसहित उचाइ एउटै आयो। यो एउटा संयोग मिलेको छ।"" 'अरू मुलुकहरूले धेरै पटक हाम्रो शान, हाम्रो गौरव सगरमाथाको उचाई नाप्ने काम गरे नेपालमा नाप्ने सामर्थ्य विकास भएको थिएन। तर अहिले हामीले जुन खालको मापन गर्यौँ त्यसले विश्व जगतमा हाम्रो नापीको क्षमताको बढेको कुरा प्रष्ट भएको छ र यो ऐतिहासिक हो।' नेपालको नापि विभागले एउटा अन्तर्राष्ट्रिय कार्यशालाको आयोजना गर्दै एकल रूपमा सन् २०१७ बाट सगरमाथाको उचाइ नाप्ने प्रक्रिया अघि बढाएको थियो। नेपालको तर्फबाट पहिलो पटक अघि बढाइएको उक्त अभियानलाई राष्ट्रिय गौरवसँग जोडिएको थियो र विश्वलाई सगरमाथाको उचाइबारे सूचना दिनु आफ्नो उद्देश्य भएको नापी विभागले बताएको थियो। विश्वका कतिपय भूगर्भविद्हरूले सन् २०१५ मा गोर्खाको बारपाकलाई केन्द्रविन्दु बनाउँदै नेपालमा गएको विनाशकारी भूकम्पका कारण सगरमाथको उचाइमा फेरबदल भएको हुनसक्ने आशङ्का गरेका बेला उक्त अभियान थालिएको थियो। केही विज्ञहरूले भूकम्पका कारण सगरमाथा भास्सिएको हुनसक्ने टिप्पणी गरेका थिए। सगरमाथाको अहिलेको उचाइ भारतको सर्वे विभागले सन् १९५४ मा घोषणा गरेको हो। सगरमाथाको उचाइ मापनको कार्य सबैभन्दा अघि सन् १८४७ मा अघि बढाउने तत्कालीन भारतीय सर्वेयर जनरल कर्णेल जर्ज एभरेष्टको नाममा विश्वको सर्वोच्च हिमशिखरलाई अङ्ग्रेजीमा माउन्ट एभरेष्ट नामाकरण गरिएको हो। विगतमा कैयौँ पटक सगरमाथाको उचाइ मापन गरिएपनि हालसम्म नेपाल र अन्तराष्ट्रिय स्तरबाट सर्वे अफ इण्डियाले मापन गरेको ८ हजार ८ सय ४८ मिटर उचाइलाई आधिकारीक मान्दै आएका छन्। नेपाल र चीनको सीमाना छुट्याउने विश्वको अग्लो हिमालको वास्तविक उचाइलाई लिएर काठमाडौं र बेइजिङबीच लामो समयदेखि मतभिन्नता रहँदै आएको थियो। चीनले आफ्नो नापी निकाय न्याश्नल एडमिनिस्ट्रेशन अफ सर्भेइङ्, म्यापिङ एण्ड जीयो इन्फरमेशन (एनएएसजी) ले सन् २००५ मा गरेको उचाइलाई आधार झुमालाङ्माको उचाइ समुद्र सतहबाट ८ हजार ८ सय ४४ दशमलब ४४ मिटर रहेको बताउँदै आएको थि चिनियाँ निकायले सगरमाथाको चट्टान सहित उक्त उचाइ रहेको र माथि चुचुरोमा तीन दशमलब ५ मिटर हिउँ रहेको बताउने गरेको थियो। नेपालको विभागका दुई अधिकारी सम्मिलित टोलीले सन् २०१९ मा सगरमाथाको चुचुरोमा पुगेर उचाइ मापन सम्बन्धी काम गरेको थियो। तिब्बती मोहडाबाट मे महिनामा आरोहण गरेका चिनियाँ सर्वेक्षकहरूले झण्डै अढाइ घण्टा चुचुरोमा बिताएका र भूउपग्रहण प्रणाली र रेडार जस्ता उपकरण जडान गरी तथ्याङ्क सङ्कलन गरेको चिनियाँ सञ्चारमाध्यमहरूले जनाएका थिए। बीबीसी नेपालीबाट"
गावैँ गुठीका नाममा,"धादिङ : नेत्रावती गाउँपालिका५ र नीलकण्ठ नगरपालिका११ का १५ सय घरधुरी सरकारले सुकुमबासी बनाएको भन्दै आन्दोलनमा उत्रिएका छन्। पिता, पुर्खाका पालादेखि भोगचलन गर्दै आएको र लालपुर्जासमेत कायम रहेको जग्गा २०७४ सालदेखि सरकारले गुठीको नाममा कायम गरिदिएपछि उनीहरू जग्गाविहीन भएका हुन्। श्री ५ को वायु गुठीका नाममा बसोबास गर्दै आएका उक्त क्षेत्रका स्थानीयसँग जग्गा नापी हुँदादेखि जग्गाधनी प्रमाणपुर्जामा पूर्ण स्वामित्व थियो। सरकारलाई नियमित मालपोत पनि बुझाइरहेकै अवस्थामा २०७४ सालदेखि श्री ५ को वायु गुठीलाई जग्गाधनी बनाई स्थानीयलाई मोही कायम गरिदिएपछि जग्गा माथिको अधिकार खोसिएको हो। गुठी समस्या समाधान संघर्ष समितिका अध्यक्ष ईश्वरीबहादुर लम्सालले भने, विगतमा हामीले पटकपटक हाम्रो लालपुर्जा यथावत् अवस्थामा ल्याई पाउँ भनेर मालपोत कार्यालय, जनप्रतिनिधिलगायत सरोकारवालाको ध्यानाकर्षण गराए पनि सुनुवाइ भएन। त्यसकारण बाध्य भएर संघर्षमा उत्रिनु परेको छ। पहिलो जग्गाधनी कायम भएका स्थानीयको कानुनी रूपमा हकवालाको अधिकार खोसिएपछि सुकुमबासी बन्न परेको, बेचविखन ठप्प भएको, पुस्ता हस्तान्तरणसमेत रोकिएकाले समस्या उत्पन्न भएको नीलकण्ठ११ का रामबहादुर श्रेष्ठले बताए। उनले भने, वित्तीय संस्थामा धितो बन्धकी राखेर आपत्विपतमा पैसा जोहो गर्न बन्द भएको छ। नयाँ घरमा विद्युत्को मिटर लिन पनि नगद धरौटी राख्नुपर्ने बाध्यता छ। बाजे, बुवाको पालामा नम्बरी भएको जग्गा नातिको पालामा गुठीको नाममा लगेको भन्दै स्थानीयले संघर्ष समिति बनाएर मालपोत कार्यालय घेराउ गरेका छन्। हामीले गुठी संस्थानलाई पनि हाम्रो समस्याबारे ध्यानाकर्षण गरायौं। संघर्ष समितिका संयोजक ईश्वरीले भने, गुठी संस्थान सकारात्मक भए पनि मालपोत विभाग र मालपोत कार्यालयले चासो नदिँदा समस्यामा छौं। गुठी संस्थानले २०७६ वैशाख ११ गते मालपोत कार्यालयलाई पत्र लेख्दै साविकको गुठी नम्बरी रैतान जग्गालाई कानुनबमोजिम रैतान नम्बरी गरी जग्गाधनी प्रमाणपुर्जा दिन र जग्गाधनी महलमा व्यक्तिकै नाम भएको श्रेस्ता पूर्ववत् कायम गर्न अनुरोध गरेको थियो। गुठी संस्थानका तत्कालीन उपप्रशासक जयप्रसाद रेग्मीले गुठी रैतान जग्गा रैकर जग्गा सरहको हक हैसियत हुने भएकाले यस्ता जग्गा धितो बन्धक राख्न हक हस्तान्तरण गर्न मिल्नेसमेत बताएका थिए। मालपोत कार्यालय धादिङले आवश्यक काम नगरिदिँदा मालपोत घेराउ गर्न बाध्य भएको स्थानीय ज्ञाननारायण श्रेष्ठले बताए। शान्तिपूर्ण धर्ना जुलुस गरिरहँदा कुनै सुनुवाइ नभएकाले २३ गतेदेखि अनिश्चितकालीन रूपमा मालपोत कार्यालयमा तालाबन्दी गरिदिने स्थानीयले चेतावनी दिएका छन्। स्थानीयको ध्यानाकर्षण पत्र बुझ्दै मालपोत कार्यालय धादिङका प्रमुख रामकृष्ण तामाङले सबै कुरा खुलाएर विभागमा पठाउने र त्यहाँबाट प्राप्त निर्देशनअनुसार काम गर्ने बताए। गुठी संस्थानले २०७६ वैशाखमा मालपोत कार्यालय धादिङलाई पठाएको पत्रमा धादिङ जिल्लाभर वायु देवताको नाममा रहेको गुठी जग्गाको लगत संकलन गरी पठाउन भने पनि काम हुन सकेको छैन।"
"सिँचाइ आयोजनामा मुहान विवाद, किसानका खेत बाँझै","बेनी : अन्नपूर्ण गाउँपालिका७ औलाका डिलप्रसाद फगामीले १७ रोपनी खेत बाझै राखेका छन् । सिँचाइ सुविधा नहुँदा खेतीयोग्य जमिन बाँझै राख्नुपरेको फगामी बताउँछन् । सुन्तलाका साथै मौसमी र बेमौसमी तरकारी खेती गर्ने औलाका दिपक पाइजाको पाँच वर्षदेखिको योजना कार्यान्वयन हुन सकेको छैन् । 'गाउँ नजिकै बग्ने संसारे खोलाको पानी खेर गइरहेको छ,' उनले भने,'सिचाइ नभएर हाम्रा खेतबारी बाँझै छन् ।' डिलप्रसाद र दिपकजस्तै औलाका करिब डेढ सय घरधुरी कृषकले सिँचाइ सुविधाको अभावमा अधिकांश खेतीयोग्य जमिन बाँझै राख्न बाध्य छन् । बर्खामा आकाशे पानी र मुलको पानीको भरमा धान खेती गर्छन् । खेति हुने जमिन पनि हिउँदमा बाँझै हुन्छ । गहुँ, मकै लगाएपनि आकाशबाट पानी नपरे न्युन मात्रामा उत्पादन हुन्छ । मुहान बिवादका कारण सिचाई आयोजना कार्यान्वयन नहुँदा औलाका कृषक निराश भएका छन् । औला सिँचाइ आयोजना निर्माण गर्न खानेपानी, जलस्रोत तथा सिँचाइ डिभिजन कार्यालय म्याग्दीले गत असार महिनामा ठेक्का सम्झौता गरेको थियो । ५६ लाख ७१ हजार १४२ रुपैयाँमा भगवति मालिका कन्ट्रक्सनले २०७८ जेठ ३० गतेभित्र सम्पन्न गर्ने लक्ष्यसहित ठेक्का लिएको थियो । गत साउनमा मजदुर पठाएपनि मुहान बिवाद भएपछि फर्किएको र काम गर्न नपाएको भगवति मालिका कन्ट्रक्सनका सञ्चालक गोपालप्रसाद भट्टचनले बताए । औलाको छिमेकी रिमा गाउँका केही स्थानीयले अबरोध गरेका कारण सम्झौता भएको पाँच महिनासम्म पनि सिचाई आयोजना निर्माण सुरु हुन नसकेको हो दुई गाउँका टोल सुधार समितिको सम्झौता अनुसार रिमाको पुछारमा रहेको खोलाकाइको मुहानबाट औलामा पानी ल्याउन आयोजनाको सर्बेक्षण भएको थियो । औला सिचाई आयोजनाको उपभोक्ता समितिका अध्यक्ष कुमबहादुर पुर्जाले बुझ्नै नसकिने माग अघि सारेर अबरोध गरिएको दुखेसो पोखे । 'खोला सुक्ने, खेतमा पाइप गाड्दा भत्किने, आरिदह सुक्ने बाहना बनाउनुभएको छ, 'उनले भने,'वातावरणीय र जैबिक बिबिधतामा असर नपर्ने गरी कर तिरेर पानी लैजान्छौं भन्दा पनि दिनुभएन् । बास्तविक कुरा के हो बुझ्नै सकिएन् ।' सिँचाइ आयोजना निर्माणमा अवरोध गर्नेहरु गाउँमा बस्दैनन् । काठमाडौं, पोखरा बस्ने र बिदेशमा भएकाहरुले विरोध र अवरोध गरेपनि सिँचाइ आयोजनाको काम प्रभावित भएको हो । खानेपानी, जलस्रोत तथा सिचाई डिभिजन कार्यालयका इञ्जिनियर बालकृष्ण बुढाथोकीले औला सिचाई आयोजना निर्माण भएमा ५० हेक्टर जमिनमा सिँचाइ सुविधा पुग्ने बताए । उनका अनुसार दुई हजार ४५० मिटर मुख्य पाइपलाइन निर्माणका लागि ठेक्का सम्झौता भएको थियो । ५ वटा शाखा पाइपलाइन बनाएर सिँचाइका लागि पानी वितरण गर्ने योजना छ । चालु आर्थिक वर्षमा यो आयोजनाका लागि प्रदेश सरकारले पचास लाख रुपैयाँ बिनियोजन गरेको छ । अन्नपूर्ण७ का वडा अध्यक्ष गमप्रसाद फगामीले रिमाबासीलाई मनाएर सिचाई आयोजना निर्माणमा भएको अबरोध हटाउने बताए । 'औलामा कृषिको बिकासका लागि सिँचाइ प्रमुख आवश्यकता हो, 'उनले भने, 'वडा र पालिकाको तर्फबाट तत्कालै छलफल गरेर काम गर्ने वातावरण बनाउँछौं ।'"
मास्क लगाएर पठनपाठन,"तानसेन : पाल्पाका सबै सरकारी तथा निजी विद्यालयमा भौतिक रूपमै पठनपाठन सुरु भएको छ। चालू शैक्षिक सत्रको चार महिना बाँकी रहँदा पाल्पाका १० वटै पालिकाका विद्यालयहरूमा भौतिक रूपमै पठनपाठन सुरु भएको हो। पाल्पाका ग्रामीण भेगमा तिहार छट पर्वलगत्तै विद्यालयहरूमा विद्यार्थी भौतिक रूपमै उपस्थित भई पठनपाठन सुरु भएको छ। तानसेन नगरपालिकाले मंसिर २१ गतेदेखि विद्यार्थीको पठनपाठन भौतिक रूपमा सञ्चालन गरेको छ। तानसेन नगरपालिकाभित्र विद्यार्थीलाई बिहान ६ बजेदेखि बेलुका ६ बजेसम्म आलोपालो प्रणालीबाट पठनपाठनको व्यवस्था गरिएको छ। तानसेनका सरकारी तथा निजी विद्यालयहरूले कक्षा १ देखि ४ सम्म एउटा सिफ्ट, कक्षा ५ देखि ७ सम्म अर्को सिफ्ट र कक्षा ८ देखि १० सम्म अर्को सिफ्ट बनाएर पठनपाठन सुरु गरेका छन्। विद्यालयमा भीडभाड हुन नदिन जोर गते जोर कक्षा, बिजोर गते बिजोर कक्षा, एक दिन पठनपाठन, एक दिन गृहकार्य गरी पठनपाठन सुरु गरेको जनता नमुना माध्यमिक विद्यालयका प्रधानाध्यापक गणेशराज ज्ञवालीले बताए। बालबालिकामा कोभिड संक्रमण नहोस् भनी पिटी प्रदर्शन, प्रार्थना, साथीभाइसँग अंकमाल, हात मिलाउने, विद्यालयमा खाजाजस्ता कार्यक्रम गर्न तानसेन नगरपालिका शिक्षा शाखाले प्रतिबन्ध लगाएको छ। विद्यालयमा विद्यार्थी पुगेपछि तालिकाअनुसार पठनपाठन गराएर तुरुन्त विद्यार्थीलाई घर पठाउने व्यवस्था गरिएको छ। विगतमा अनलाइनमार्फत पठनपाठन गराए पनि बालबालिकालाई प्रकृतिसँग समायोजन गराउँदै भौतिक दूरी कायम गरेर पठनपाठन सुरु गरेको सेन्ट कपितानियो स्कुलका शिक्षक तुल्सीराम पोखरेलले बताए। विद्यार्थीलाई गेटमा ज्वरो चेकजाँच गरेर मात्र विद्यालय प्रवेश दिने, रुघाखोकी लागेका बालबालिकालाई विद्यालय प्रवेश नदिने, विद्यार्थीले अनिवार्य मास्क तथा फेस सिल्डको प्रयोग गर्नुपर्ने, हातमा पञ्जा र सेनेटाइजर हुनुपर्ने जस्ता प्रावधान अनिवार्य गरिएको छ। भौतिक तथा सामाजिक दूरी कायम गरी, स्वास्थ्यका मापदण्ड अपनाएर, जोर बिजोर प्रणालीबाट अभिभावकको समेत मञ्जुरीनामा लिएर, कम जोखिम भएका स्थानहरूमा पालिका नीति नियमभित्र रहेर जिल्लाका अधिकांश विद्यालयमा भौतिक तथा अनलाइन विधिबाट पठनपाठन सुरु भएको शिक्षा विकास तथा समन्वय इकाइ पाल्पाका इकाइ प्रमुख रमेशराज पौडेलले बताए। लामो समय घरमा बस्दा दिक्क भएका बालबालिका पनि विद्यालय खुलेपछि खुसी भएका छन्। बालबालिका रमाउँदै विद्यालयमा पुगेका छन्।"
बेहुली बनिन् स्वेता खड्का,"काठमाडौं : नायिका स्वेता खड्का विवाह बन्धनमा बाँधिएकी छिन्। उनले सोमबार धनगढीका विजयन्द्र सिंह रावतसँग लगनगाँठो कसिएकी हुन्। उनीहरुको विवाह गोकर्ण रिसोर्टमा सिमित पारिवारिक सदस्य र साथीहरूको उपस्थितिमा भएको हो। विवाहको अघिल्लो दिन स्वेताले गोकर्ण फरेस्ट रिसोर्टमा गरिएको मेहेन्दी कार्यक्रमको तस्बिरहरु सामाजिक संजालमा सार्वजनिक गरेकी छन्।खड्काले मेहेन्दी कार्यक्रमको तस्बिर सार्वजनिक गर्दै लेखेकी छन्, 'मेहन्दीको रङहरु सँगै खुल्दै छु म, जीवनको नयाँ पानाहरुमा भुल्दै छु म  ।' श्वेताको यो दोश्रो विवाह हो। यसअघि उनले २७१ साल असार २३ गते अभिनेता श्रीकृष्ण श्रेष्ठसँग विवाह गरेकी थिइन्। विवाहको एक महिनापछि श्रीकृष्णको उपचारका क्रममा मृत्यु भएको थियो। कहाँ भेटिएला फिल्मबाट नेपाली फिल्ममा प्रवेश गरेकी श्वेताले आधा दर्जनभन्दा बढी सिनेमामा अभिनय गरेकी छिन्। खड्काले सामाजिक सञ्जालमा आइतबार मन छुने स्टाटस लेख्दै आफू विवाहबन्धनमा बाँधिन लागेको जानकारी गराएकी थिइन्। जीवनका आरोहअवरोह, उकालीओराली, सुखदुःख अनि हाँसो रोदनका पलहरूलाई आत्मसात् गर्दै आज जिन्दगीको अर्को एउटा मोडमा आइपुगेकी छु। जिन्दगीको यो मोडसम्म आइपुग्दा मैले जे जस्ता पीर, व्यथा, दुःख अनि कष्ट सामना गरेकी छु, त्यसभित्रका कहालीलाग्दा अनुभव शब्दमा बयान गर्न असमर्थ छु, श्वेताले लेखेकी छन्, अचानोको पीडा खुकुरीलाई थाहा हुन्न भनेझैं समयको दुष्चक्रले ममाथि प्रहार गरेका अनेकन प्रहार र त्यसबाट मैले भोगेका पीडा केवल मलाई मात्र थाहा छ।"
सेनासँग छैन डर,"बुटवल : नेपाली सेना देख्नासाथ तर्सिने रूपन्देहीको दक्षिणी क्षेत्र मर्चवारका नागरिक अहिले नजिकिन थालेका छन्। सेनाले विपद्का बेला उद्धार र अन्य प्रत्यक्ष लाभ हुने कार्यक्रम गर्न थालेपछि नागरिक सेनासँग नजिकिएका हुन्। द्वन्द्वकालमा दमनमा परेका मर्चवारका कतिपय गाउँमा सुरक्षाकर्मी देख्नासाथ नागरिक डराउने गर्दथे। तर पछिल्लो समय उनीहरू सुरक्षा निकायको विश्वास गर्छन्। नेपाली सेनाले मर्चवार क्षेत्रमा नागरिकको हितमा केन्द्रित भएर विभिन्न गतिविधिहरू गर्दै आएको छ। गएको वर्ष मर्चवारका तीन गाउँपालिकालाई समेट्ने गरी सेनाले स्वास्थ्य शिविर आयोजना गरेको थियो। जसमा सयौं स्थानीयले लाभ लिएका थिए। मर्चवार क्षेत्रमा भरपर्दो स्वास्थ्य सेवा नभएकाले शिविरले ठूलो राहत प्रदान गरेको थियो। मर्चवारी गाउँपालिकाका अध्यक्ष केशवनन्द बानियाँले सेनाले रचनात्मक काम गर्दै गएपछि विश्वास बढ्दै गएको बताए। पहिला त यस्ता ड्रेस लगाउने मान्छे देख्नासाथ नागरिक डराउथे उनले भने, अहिले त सेना हाम्रै रक्षा र सेवामा काम गर्दाे रहेछ भन्ने बुझ्न थालेका छन्। नेपाली सेनाले सीमावर्ती विकट तथा अन्य क्षेत्रमा समेत नागरिक हितमा काम गर्दै आएको छ। मध्यपश्चिम पृतना बुटवल, २२ नम्बर बाहिनी र गरुढ दल गणबाट यस्ता गतिविधि हुने गरेका छन्। जिल्ला स्तरमा रहेका गणहरूले समेत विपद्मा नागरिकलाई सेवा गर्दै आएका छन्। पछिल्लो समय सेनाले मर्चवार क्षेत्रका बासिन्दाको आर्थिक विकासमा टेवा पुयाउने उद्देश्यसहित रूपन्देहीको मर्चवारमा हाटबजार बनाएर हस्तान्तरण गरेको छ। नेपाली सेनाको सामाजिक आर्थिक विकास पूर्वाधारअन्तर्गत गरुड दल गण रामनगर बुटवलले मर्चवारी गाउँपालिकाको वडा नम्बर ५ मा हाटबजार ट्रस्ट निर्माण गरेको हो। यो गाउँ द्वन्द्वका बेला राज्य र विद्रोही पक्षबाट प्रताडित बनेको क्षेत्रमध्येमा पर्छ। सेनाले सो हाटबजार मर्चवारी गाउँपालिकालाई हस्तान्तरण गरेको छ। २२ नम्बर बाहिनीपति सहायकरथी सुदर्शन सिलवालले गाउँपालिकाका अध्यक्ष केशवानन्द बानियाँलाई ट्रस्टको तस्बिर हस्तान्तरणसहित हाटबजार व्यवस्थापनको अधिकार सुम्पिएका हुन्। बाहिनीपति सिलवालले जनतासँग गरिने यस्ता कार्यक्रमले नागरिकसैनिक सम्बन्ध निर्माणमा विशेष महत्त्व राख्ने बताए। जनता प्रत्यक्ष लाभाविन्त हुने कार्य सेनाले गर्न पाउनु उत्साहजनक रहेको उनले बताए। यो हाटबजार ट्रस्टले स्थानीय नागरिकको विकासमा टेवा पुग्ने उनको भनाइ छ। नेपाली सेनाले मर्चवार क्षेत्र स्वास्थ्य शिविरसहितका अन्य कार्यक्रमलाई तिरन्तरता दिने सहायक रथी सिलवालले बताए। ट्रस्ट निर्माणमा स्थानीय नागरिक र पालिकाबाट धेरै सहयोग पाइएको छ, यसले हामी उत्साहित छौं उनले भने। सेनाले सामाजिक आर्थिक विकासका पूर्वाधार कार्यक्रमअन्तर्गत १० लाख लागतमा ट्रस्ट बनाएको हो। पूर्वाधार निर्माणमा गाउँपालिकाले साढे ४ लाखको भौतिक सामग्री प्रदान गरेको छ। सहसेनानी मधुसूदन पोखरेलका अनुसार ट्रस्ट निर्माणमा ३५ जनाको फौजले दुई महिनासम्म काम गरेका थिए। सो हाटबजारबाट ५ हजार किसान लाभान्वित हुने जनाइएको छ। गाउँपालिका अध्यक्ष केशवनन्द बानियाँले सेनाले निर्माण गरेको ट्रस्टले हाटबजार सञ्चालनमा ठूलो टेवा पुग्ने बताए। यो पूर्वाधारमा हाटबजारसहित सार्वजनिक गतिविधिहरू गर्न समेत सकिनेछ, उनले भने। सेनाले मर्चवार क्षेत्रमा गर्ने गतिविधिले नागरिक उत्साहित भएको उनले बताए। नौ वटा गाउँको बीचमा रहेको हाटबजारमा साप्ताहिक हाट सुरु गर्ने गाउँपालिकाले जनाएको छ।"
५३ वर्षपछि जनकपुर विमानस्थलमामा बन्यो नयाँ टर्मिनल भवन,"जनकपुरधाम : ५३ वर्षपछि जनकपुर विमानस्थलमा नयाँ टर्मिनल भवनबाट सेवा सञ्चालन भएको छ । १८ जना यात्रु बोक्ने सानो जहाजका लागि २०२४ सालमा निर्माण गरिएको टर्मिनल भवनबाट हालसम्म जेनतेन सेवा सञ्चालित थियो । भवन अभावमा यात्रुहरुलाई न्यूनतम सेवा सूविधा समेत पाउन गाहे भएको बेला नव निर्मित अत्याधुनिक टर्मिनल भवनबाट मंगलबारदेखि सेवा सञ्चालन हुने जनकपुर विमानस्थलका प्रमुख किरण गौतमले बताए । ४२ करोडको लागतमा चार रोपनी जग्गामा निर्माण गरिएको नयाँ टर्मिनल भवन नेपालकै पहिलो स्टील स्ट्रक्चरको भवन रहेको जनकपुर विमानस्थल टर्मिनल भवन निर्माण आयोजनाका प्रमुख नल विक्रम थापाले बताए । 'यस भवनमा तत्कालै सात सय यात्रु एकपटक राखेर सेवा दिन मिल्ने व्यवस्था छ त्यसैगरी सिसिटीभि, फायर अलार्म, सञ्चार सेवा, भीआइपी कक्ष र आमाबच्चा स्यहार कक्ष, धुम्रपान क्षेत्रको समेत बन्दोबस्त मिलाईएको छ ,' थापाले अन्नपूर्णकर्मीसँग कुरा गर्दै भने, 'उल्लेखित बजेटबाटै ३५ जना सुरक्षाकर्मीहरुको लागि आवास गृह, ८० वटा कार र १५० वटा मोटरसाइकलको पार्किङ्स्थल, बगैंचा र अन्य संरचनाको पनि निर्माण गरिएको छ ।' २०६९ कात्तिकमा तत्कालीन पर्यटन तथा नागरिक उड्यनमन्त्री पोष्टबहादुर बोगटीले पहिलो चरणमा १८ करोडको लागतमा निर्माणकार्यको शिलान्यास गरेका थिए । डेढवर्षमै काम सक्नेगरी निर्माण कम्पनी पप्पु एण्ड एनके कन्सट्रक्सनलाई ठेक्का दिइएको थियो । तर, निर्माण कम्पनीले समयमा काम नगरी आलटाल गरेपछि ठेक्का तोरेर दोस्रो चरणमा थेगिन जाल्वा उमा एण्ड कम्पनी जेभीसँग सम्झौता गरी काम सम्पन्न गरिएको हो । 'पुरानो भवनमा ठाउँ अभावले एयरलाईन्सको काउन्टर राख्न पनि समस्या थियो,' बुद्ध एयरलाइन्सका जनकपुर स्टेसन म्यानेजर विजय सिंहले भने, 'प्यासेन्जरलाई न्यूनतम सेवासुविधा दिन पनि गाह्रै थियो तर, अब नयाँ भवन भएपछि सेवा विस्तारको अवसर पनि विमान कम्पनीहरुले पाउनेछन् ।' जनकपुरमा कार्यालय राख्न खोज्ने विमानकम्पनीहरुलाई पनि अब सेवा विस्तारको अवसर मिल्ने सिंह बताउँछन् । हाल यहाँबाट बुद्ध एयरलाइन्सको ३ वटा यति एयरलाइन्सको १ र श्री एयरलाइन्सको १ गरी पाँचवटा विमानले सेवा दिँदै आएका छन्।"
"आज लगनगाँठो कस्दै अभिनेत्री श्वेता खड्का, यसरी खुलिन मेहेन्दी समारोहमा","काठमाडौं : आज अभिनेत्री श्वेता खड्का विवाह बन्धनमा बाँधिदैछिन्। केही समयको प्रेमपछि धनगढीका विजयन्द्र सिहं रावतसँग उनी लगनगाँठो कस्न लागेकी हुन्। उनीहरूको गोकर्ण फरेस्ट रिसोर्टमा सिमित पारिवारिक सदस्य र साथीहरूको उपस्थितिमा विवाह हुँदैछ। विवाहको अघिल्लो दिन स्वेताले गोकर्ण फरेस्ट रिसोर्टमा गरिएको मेहेन्दी कार्यक्रमको तस्बिरहरु सामाजिक संजालमा सार्वजनिक गरेकी छन्।खड्काले मेहेन्दी कार्यक्रमको तस्बिर सार्वजनिक गर्दै लेखेकी छन्, 'मेहन्दीको रङहरु सँगै खुल्दै छु म, जीवनको नयाँ पानाहरुमा भुल्दै छु म  ।' श्वेताको यो दोश्रो विवाह हो। यसअघि उनले २७१ साल असार २३ गते अभिनेता श्रीकृष्ण श्रेष्ठसँग विवाह गरेकी थिइन्। विवाहको एक महिनापछि श्रीकृष्णको उपचारका क्रममा मृत्यु भएको थियो। कहाँ भेटिएला फिल्मबाट नेपाली फिल्ममा प्रवेश गरेकी श्वेताले आधा दर्जनभन्दा बढी सिनेमामा अभिनय गरेकी छिन्। खड्काले सामाजिक सञ्जालमा आइतबार मन छुने स्टाटस लेख्दै आफू विवाहबन्धनमा बाँधिन लागेको जानकारी गराएकी थिइन्। जीवनका आरोहअवरोह, उकालीओराली, सुखदुःख अनि हाँसो रोदनका पलहरूलाई आत्मसात् गर्दै आज जिन्दगीको अर्को एउटा मोडमा आइपुगेकी छु। जिन्दगीको यो मोडसम्म आइपुग्दा मैले जे जस्ता पीर, व्यथा, दुःख अनि कष्ट सामना गरेकी छु, त्यसभित्रका कहालीलाग्दा अनुभव शब्दमा बयान गर्न असमर्थ छु, श्वेताले लेखेकी छन्, अचानोको पीडा खुकुरीलाई थाहा हुन्न भनेझैं समयको दुष्चक्रले ममाथि प्रहार गरेका अनेकन प्रहार र त्यसबाट मैले भोगेका पीडा केवल मलाई मात्र थाहा छ। नयाँ यात्रामा म"
राजपुर बम काण्ड : अफताव आलमका भाइ महताव पक्राउ,रौतहट : २०६४ को संविधानसभा चुनावको अघिल्लो दिन भएको राजपुर बमकाण्डका आरोपित नेपाली कांग्रेसका सांसद एवं पूर्वमन्त्री मोहमद अफताव आलमका भाइ महताफ आलम पक्राउ परेका छन्। प्रहरी स्रोतका अनुसार आलमलाई भारतीय प्रहरीसँगको समन्वयमा भारतको मोतिहारी जिल्लाबाट पक्राउ गरिएको हो। अहिले उनलाई रौतहट ल्याइँदै गरेको बताइएको छ। तर यसबारे रौतहट जिल्ला प्रहरी कार्यालयका एसपी शिद्दिबिक्रम शाहले केही बताउन चाहेनन्। संसद आलम पक्राउ परेपछि महताफ फरार थिए। २७ चैत २०६४ मा आलमका काका शेख इद्रिसको घरमा विष्फोट भएको थियो। बिस्फोटनमा घाइते भएका २४ वर्षीय त्रिलोकप्रताप सिंह र २२ वर्षीय ओसी अक्तर मियालाई घाइते अवस्थामा जिउँदै इटाभट्टामा जलाएको आरोप छ। मुख्य आरोपी भनिएका संसद अफताव आलम २०७६ असोज २६ मा पक्राउ परेका थिए। संसद आलम हाल कारागारमा छन्। ११ आरोपीमध्ये ५ जना पक्राउ परिसकेका छन्।
हट्यो धिपधिपे उज्यालोमा सुत्केरी गराउनुपर्ने बाध्यता,"दैलेख : राष्ट्रिय गौरबका आयोजना मध्यपहाडी राजमार्गअन्तरगर्त निर्माणाधिन १० नयाँ सहर मध्येको एक हो, राकमकर्णाली । आठबीस नगरपालिका४ स्थित राकमकर्णालीमा विकासको गति तीव्र छ । नयाँ सहर आयोजनाले केही सडक र प्रतिक्षालय निर्माण गरेको छ । आयोजनाले सडक बत्ति जडानसँगै ल्याण्डपोलिङको काम थालेको छ । मध्यपहाडी राजमार्ग र कर्णाली राजमार्गले छोएको राकमकर्णालीका स्थानीय बासिन्दाहरु भने भरपर्दो बत्ती नहुँदा वर्षौदेखि समस्यामा छन् । राकमकर्णाली बजार नजिकै रहेको कानेगाड खोलामा १८ किलोवाट क्षमताको बिजुली उत्पादन हुन्छ । कानेगाड खोला लद्यु जलविद्युत आयोजनाबाट उत्पादन हुने विद्युत समेत भरपर्दो छैन्,' स्थानीय नैनबहादुर शाहीले भने । विद्युत नहुँदा स्वास्थ्य सेवा प्रवाह सबैभन्दा बढि प्रभावित बनेको छ । दैलेख मात्र नभई कालिकोट र अछामका नागरिकहरु समेत सेवा लिन आउने राकमकर्णाली स्वास्थ्य चौकीमा विद्युत सेवा नहुँदा उपचार प्रभावित भइरहेको थियो । अब भने स्वास्थ्यचौकीमा विद्युतको समस्या झेल्नु नपर्ने भएको छ । डिसीए नेपालको सहयोगमा सोसेक दैलेखले १५ केभीको जेनेरेटर उपलब्ध गराएपछि विद्युतको समस्या झेल्नु नपर्ने भएको हो । संस्थाले स्वास्थ्य सेवा प्रवाहमा सहजता ल्याउन जेनेरेटर प्रदान गरेको हो । स्वास्थ्य सेवा प्रवाहमा दैनिक विद्युतको मार खेप्दै आइरहेको स्वास्थ्य चौकीमा अब २४ सै घण्टा विद्युत उपलब्ध हुनेछ । स्वास्थ्य चौकीलाई संघीय सरकारले १५ शैयाको आधारभूत अस्पतालमा परिणत गर्ने काम थालिसकेको छ । 'रातको समयमा काम गर्न निकै मुस्किल परिरहेको थियो, सोलारको भरमा बर्थिङ सेन्टर सञ्चालन गर्नुपर्ने बाध्यता एकातिर थियो भने अर्कोतिर घाम नलाग्दा सोलार समेत बल्दैनथ्यो,' स्वास्थ्य चौकीका प्रमुख करनबहादुर सांवद माझीले भने, 'बत्ति नहुँदा मेबाइल र टर्चको धिपधिपे उज्यालोको भरमा सुत्केरी गराउन बाध्य थियौं, जेनेरेटर उपलब्ध यी समस्या हट्यो ।' अब इसिजी मेसिन, ल्याबको सामग्रीहरु भीडियो एक्सरे सेवा प्रदान गर्न सहज हुने माझीले बताए । 'विद्युत नहुँदाको प्रभाव विशेषगरी प्रसूतिसेवा र खोप भण्डारणमा थियो, उनले भने, 'अब स्थानीय सर्वसाधरणहरु भीडियो एक्सरेकै लागि सुर्खेत तथा नेपालगंजसम्म जानुपर्ने बाध्यता समेत हट्नेछ भने खोप भण्डारणमा सहज हुनेछ ।' नगरपालिकामा स्वास्थ्य सेवा प्रवाहमा सहज हुने आठबीस नगरपालिकाका स्वास्थ्य शाखा संयोजक देवराज तिमिल्सेना बताउँछन् । 'गर्भवती तथा सुत्केरीहरुलाई चौबिसै घण्टा सेवा दिन सहज भएको छ,' तिमिल्सेनाले भने, 'भीडियो एक्सरे, एक्सरेलगायतका प्रसूतिसेवा र खोप भण्डारणमा सहज हुनेछ ।' आठबीस नगरपालिका४ का वडाध्यक्ष रणबहादुर माझीले बत्ती अभावमा स्वास्थ्य चौकीले झेलिरहेकोसमस्या समाधान भएको बताए । स्वास्थ्य चौकीमा आयोजित एक कार्यक्रममा सोसेकका संस्थापक अध्यक्ष हीरासिंह थापा, उपकार्यकारी निर्देशक बसन्त श्रेष्ठले जेनेरेटर हस्तान्तरण गरेका छन् । जेनेरेटर हस्तान्तरण गर्दै संस्थापक अध्यक्ष थापाले स्वास्थ्य चौकीमा बर्षौदेखि विद्युतको समस्या भइरहेको जानकारी पाएपछि सहयोग गरिएको बताए । उनले जेनेरेटर दिगो रुपमा सञ्चालनमा ल्याउन ध्यान दिन आग्रह गरे । उपकार्यकारी निर्देशक श्रेष्ठले स्वास्थ्य चौकीमा बत्तीबिना उपचार हुने समस्यालाई मध्यनजर गर्दै जेनेरेटर प्रदान गरिएको बताए ।"
विद्युतीय बस सञ्चालनका गर्न मार्ग तयार,"हेटौंडा : वाग्मती प्रदेशका भौतिक पूर्वाधार विकास मन्त्रालयले इन्धनबाट सञ्चालित सवारीलाई विस्थापित गरी विद्युतीय बस सञ्चालन गर्न सातवटा मार्ग तयार गरेको छ। मन्त्रालयका अनुसार प्रदेशका मुख्य शहर हेटौँडा, भरतपुर, सिन्धुलीमाढी, विदुर, धुलिखेल, काठमाडौँ उपत्यका र धादिङबेंसीमा विद्युतीय सवारीसाधन सञ्चालनका लागि रुट तयार भइसकेको छ। यसका लागि मन्त्रालयले निजी क्षेत्रका व्यवसायीलाई बस सञ्चालन गर्न आग्रह गरिसकेको भौतिक पूर्वाधार विकासमन्त्री रामेश्वर फुयाँलले जानकारी दिए। उनले चार्जिङ स्टेशन निर्माणका लागि ११९ स्थानीय तहलाई सूचना आह्वान गरिसकिएको बताए। उनका अनुसार यसका लागि भरतपुर महानगरपालिका, हेटौँडा उपमहानगरपालिका, कागेश्वरी मनोहरा र शङ्खरापुर नगरपालिका, गल्छी गाउँपालिकालगायत आठ स्थानीय तहले चार्जिङ स्टेशनका लागि जग्गा उपलब्ध गराउने आशयपत्र मन्त्रालयमा पठाइसकेका छन्। चार्जिङ स्टेशनको निर्माण गर्न नेपाल विद्युत् प्राधिकरण, नगर विकास कोष, सम्बन्धित स्थानीय तह र प्रदेश सरकारले संयुक्तरुपमा गृहकार्य गरिरहेका छन्। मन्त्री फुयाँलले यातायात सञ्चालन तथा व्यवस्थापन बोर्डका कार्यकारी निर्देशक र उपकार्यकारी निदेशक पदपूर्तिका लागि सूचना प्रकाशन भइसकेको जानकारी दिँदै योग्यता र क्षमताका आधारमा नियुक्ति गरिने जानकारी दिए। प्रदेश सरकारको पहिलो नीति कार्यक्रममा प्रदेशभित्र आगामी २०८५ साल वैशाखसम्ममा इन्धनबाट चल्ले सवारी साधनलाई विस्थापन गर्ने र विद्युतीय सवारी साधनलाई वैकल्पिकरुपमा उल्लेख छ।"
ट्रक दुर्घटनामा ३ को मृत्यु,दार्चुला : दार्चुलामा आईतबार राति ट्रक दुर्घटना हुँदा तीन जनाको मृत्यु भएको छ। गोकुलेश्वरबाट दार्चुला सदरमुकाम खलंगातर्फ आइरहेको ना ३ ख ३४८५ नम्बरको ट्रक भर्तोला भन्ने ठाउँमा दुर्घटनामा परेको जिल्ला प्रहरी कार्यालय दार्चुलाका डीएसपी पदमबहादुर विष्टले जानकारि दिए। उनका अनुसार दुर्घटनामा तीन जनाको घटनास्थलमै मृत्यु भएको हो। मृत्यु हुनेमा २४ वर्षीय चालक शेरसिंह कार्कीको परिचय खुलेको छ भने बाँकी दुई जनाको परिचय खुलेको छैन। गए राती १० बजे ट्रक दुर्घटनामा परेको खबर प्रहरीलाई आएपछि धाप प्रहरी चौकी र दत्तु प्रहरी चौकीलाई दुर्घटना स्थलमा परिचालन गरिएको थियो। प्रहरीले राती करिब साढे १२ बजे ट्रक खोल्सामा खसेको प्रहरीले जानकारी दिएको छ। तीनै जना ट्रकभित्रै मृत अवस्थामा फेला परेका थिए।
कर्णालीमा विकास बजेट खर्च न्यून,"सुर्खेत : कर्णालीमा बजेट खर्च नहुने समस्या दोहोरिने संकेत देखिएको छ । अघिल्ला वर्ष बजेट कार्यान्वयन नै गर्न नसकेको प्रदेश सरकारको विकास बजेट तर्फको खर्च निराशाजनक देखिएको हो । प्रशासनिक बजेट केही खर्च भएपनि विकास तर्फको बजेट खर्च न्यूनछ । चालु आर्थिक वर्षको पहिलो चार महिना वितिसक्दासमेत जम्मा दुई प्रतिशत मात्र विकासबजेट खर्च भएको छ । यही गतिमा खर्च भए बाँकी आठ महिनामा विकास बजेट कार्यान्वयन हुने सम्भावना न्यून छ । प्रदेश सरकारले विगतमा कानुन र कर्मचारीको अभावमा बजेट खर्च गर्न नसकिएको बताउँदै आएको थियो । तर यसपाली पनि खर्चको प्रगति हेर्दा पहिलो चौमासिकको प्रगति निराशाजनक नै देखिएको हो । समयमै बजेट कार्यान्वयन नहुने समस्या समाधान गर्न चालु आर्थिक बर्षको सुरुवातमै मुख्यमन्त्री महेन्द्रबहादुर शाहीले सबै मन्त्रीसँग कार्यसम्पादन सम्झौता नै गरेका छन् । उक्त सम्झौता अनुसार बजेट कार्यान्वयन गर्न नसक्ने मन्त्रीकै विकल्प खोज्ने मुख्यमन्त्रीले बताएका थिए । बजेट खर्च बढाउन मन्त्रीहरुले पनि सचिवहरुसँग कार्यसम्पादन सम्झौता गरेका छन् । तर पनि पहिलो चार महिनाको अवधिमा बजेट कार्यान्वयनको अवस्था सन्तोषजनक छैन । यसपाली पनि विकास बजेटको खर्च न्यून देखिएपछि मुख्यमन्त्री शाहीले बजेट कार्यान्वयनमा गम्भिर बन्न र गति बढाउन मन्त्री र कर्मचारीहरुलाई निर्देशन दिएका हुन् । प्रदेश सरकारले चालु आर्थिक बर्षका लागि गत असारमा ३३ अर्ब ७४ करोड १३ लाख बजेट ल्याएको थियो । जसमध्ये चार महिनाको अवधिमा जम्मा एक अर्ब १२ करोड ९९ लाख ८४ हजार रुपैयाँ खर्च गरेको छ । यो कुल बजेटको तीन दशमलव ९६ प्रतिशत मात्र हो । यस्तै विकास तर्फको खर्च भने न्यून छ । कुल खर्च भएको बजेट मध्ये विकासतर्फको जम्मा ४५ करोड ४७ लाख ९४ हजार रुपैयाँ मात्र छ । चालु आर्थिक वर्षको पहिलो चौमासिकमा विकास बजेटको खर्च जम्मा दुई प्रतिशत मात्र हुन आउँछ । त्यसैगरी यो अवधिमा प्रशासनिक बजेटतर्फ भने ६ प्रतिशत खर्च भएको छ । आर्थिक मामिला तथा योजना मन्त्रालयका अनुसार प्रशासनिक खर्चतर्फ हालसम्म ६७ करोड ५१ लाख ८९ हजार रुपैयाँ खर्च भएको छ । चालु आर्थिक वर्षको चार महिनाको अवधिमा प्रदेशसभा, आन्तरिक मामिला तथा कानुन मन्त्रालय र मुख्यन्यायाधिवक्ताको कार्यालयले पूँजिगततर्फ एक रुपैयाँ पनि खर्च गरेका छैनन् । विनियोजित बटेको आधारमा प्रदेशसभा सचिवालयले सबैभन्दाबढी प्रशासनिक तर्फको बजेट खर्च गरेको प्रदेश लेखा नियन्त्रण कार्यालयका लेखा अधिकृत यमुना श्रेष्ठले जानकारी दिइन् । बजेट सांसदको भक्ता र सेवा सुविधामा खर्च गरिएको हो । यस्तै मुख्यमन्त्री कार्यालयले पूँजिगततर्फ ३५ हजार तीनसय १२ रुपैयाँ खर्च गरेको छ । आर्थिक मामिला तथा योजना मन्त्रालयले पूँजिगततर्फ एककरोड २४ लाख ३८ हजार एकसय ८३ रुपैयाँ, उद्योग, पर्यटन वन तथा वातावरण मन्त्रालयले ७१ लाख ५१ हजार दुईसय ५५ रुपैयाँ र भूमि व्यवस्था कृषि तथा सहकारी मन्त्रालयले २३ लाख ५६ हजार चारसय ६१ रुपैयाँ, भौतिक पूर्वाधार विकास मन्त्रालयले पूँजिगततर्फ ४१ करोड ५५ लाख ७२ हजार तीनसय ६३ रुपैयाँ र सामाजिक विकास मन्त्रालयले एक करोड ६९ लाख २४ हजार आठसय ४८ रुपैँया विकास तर्फको बजेट खर्च गरेको प्रदेश लेखा नियन्त्रण कार्यालयले जनाएको छ ।"
"भक्तपुरमा कोरोना : एकसय ११ जनाको मृत्यु, ८ सय ७५ सक्रिय संक्रमित",भक्तपुर : भक्तपुरमा कोरोना भाइरस संक्रमणको कारण मृत्यु हुनेको संख्या एकसय ११ जना पुगेको छ । ७० पुरुष र ४१ महिला गरी एकसय ११ जनाको संक्रमणको कारण मृत्यु भएको स्वास्थ्य कार्यालय भक्तपुरले जनाएको छ । कार्यालयका अनुसार भक्तपुरका चार नपामध्ये सबैभन्दा बढी भक्तपुर नपाका २७ पुरुष र १५ महिला गरी ४२ जना संक्रमितले ज्यान गुमाएका छन् । भक्तपुरपछि मध्यपुर थिमि नपाका २४ पुरुष र १२ महिला गरी ३६ जना संक्रमितको मृत्यु भएको छ । त्यस्तै सूर्यविनायक नपाका १३ महिला र १२ पुरुष गरी २५ जना तथा चाँगुनारायण नपाका ७ पुरुष र एक महिला गरी ८ संक्रमितको मृत्यु भएको कार्यालय प्रमुख कृष्ण मिजारले जानकारी दिए । ८ हजार ४ सय ९७ संक्रमित प्रमुख मिजारले अहिलेसम्म भक्तपुरमा संक्रमितको कूल संख्या ८ हजार ४ सय ९७ जना पुगेको बताए । जसमा ४ हजार ७ सय ९६ पुरुष र ३ हजार ७ सय एक महिला रहेका छन् । यहाँका चार नपामध्ये मध्यपुर थिमि नपामा सर्वाधिक संक्रमित रहेका छन् । यहाँ एकहजार ७ सय २८ पुरुष र एकहजार ३ सय ९३ महिला गरी कूल ३ हजार एकसय २१ जना संक्रमित रहेका छन् । त्यस्तै दोस्रो स्थानमा रहेको सूर्यविनायक नपामा एकहजार ५ सय ५४ पुरुष र एकहजार एकसय ३५ महिला गरी कूल २ हजार ६ सय ८९ जना संक्रमित पुगेका छन् । भक्तपुर नपामा ८ सय ८३ पुरुष र ७ सय ८६ महिला गरी कूल एक हजार ६ सय ६९ संक्रमित पुग्दा चाँगुनारायण नपामा ४ सय ८५ पुरुष र २ सय ८६ महिला गरी कूल ७ सय ७१ संक्रमित पुगेका छन् । सक्रिय संक्रमित ८ सय ७५ मात्रै स्वास्थ्य कार्यालयको तथ्यांकअनुसार यहाँ सक्रिय संक्रमित ८ सय ७५ जनामात्रै रहेका छन् । जसमा पुरुष ४ सय ७६ र महिला ४ सय ७ रहेका छन् । भक्तपुरका ८८३९ प्रतिशत कोरोना भाइरस संक्रमित डिस्चार्ज भएका छन् । कूल संक्रमितमध्ये ७ हजार ५ सय ११ जना संक्रमण निको भएर घर फकिएको कार्यालयका प्रमुख मिजारले जानकारी दिए । उनका अनुसार ४ हजार २ सय ५८ पुरुष र ३ हजार २ सय ५३ महिला डिस्चार्ज भएका हुन् । सक्रिय संक्रमितमध्ये ४ सय २६ पुरुष र ३ सय ७६ महिला गरी ८ सय २ जना होम आइसोलेसनमा रहेका छन् । यो संख्या सक्रिय संक्रमितको ९१६५ प्रतिशत हो । भक्तपुरका ४२ पुरुष र ३१ महिला गरी ७३ जना संक्रमितमात्रै अस्पताल तथा नपाले सञ्चालन गरेको आइसोलेसनमा रहेका छन् ।

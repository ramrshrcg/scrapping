शीर्षक,विवरण
अर्थमन्त्रीको व्यापारीमोह,"केही व्यापारीको निजी फाइदाका लागि देशको आर्थिक, मौद्रिक तथा वित्तीय नीति तर्जुमा हुने गरेको पञ्चायतकालदेखि नै हो। यसले गणतन्त्रसम्म आइपुग्दा निरन्तरता पाइरहेको छ। विशेष गरेर बजेट भाषण र सरकारले ल्याउने आर्थिक विधेयकमार्फत् यस्ता स्वार्थपरक नीति दर्शित हुने गर्छन्। यो नयाँ विषय होइन। कुनै व्यक्ति वा संस्थाले सीधै उत्पादकसित सामान किन्न पाउने अधिकारजन्य व्यवस्था खारेज गर्दै दलाल (डिलर) मार्फत् नै ल्याउनुपर्ने व्यवस्था नभएका होइनन्। हरेकजसो अर्थमन्त्री व्यापारीको यस्तो चास्नीमा पल्कने गरेका छन्। नीतिगत भ्रष्टाचार यही हो, जुन जनताले तिरेको करमाथि सबैभन्दा जघन्य अपराध पनि। यो सन्दर्भ यहाँ किन उल्लेख गर्नुपर्यो भने अर्थमन्त्री डा युवराज खतिवडाले ल्याएको आव २०७७७८ को बजेटले पनि उही पञ्चायतकाललाई पुनरावृत्ति गराएको छ। नेपालमा मोटर गाडी आपूर्ति गर्दै आएका केही व्यापारीको प्रभावमा परी अर्थमन्त्रीले उनीहरूको साविकको व्यवसायलाई अझ घनीभूत, अप्रतिस्पर्धी र एकलौटीजस्तै बनाइदिएका छन् विद्युतीय परिवहनमा अकल्पनीय कर थोपरेर। समय, काल, प्रविधि र परिवेशले विश्वलाई नै विद्युतीय परिवहनमा जोड्दैछ। विश्वमा नयाँनयाँ आविष्कार भइरहेका छन् कि तापीय ऊर्जा (डिजेल, पेट्रोल) को खपतलाई कसरी विस्थापित गर्ने र नवीकरणीय ऊर्जा उपयोगलाई जोड दिने भनेर। कोभिड१९ का कारण विश्वव्यापी लकडाउनले सडकमा मोटर गाडी गुड्न पाएका छैनन्। यिनले उत्सर्जन गर्ने वायु प्रदूषणबाट अहिले यो पृथ्वी एकप्रकारले मुक्तजस्तै भएको छ र मौसम परिवर्तनका अनुकूल प्रभाव देखिन थालेका छन्। विश्वको सबैभन्दा प्रदूषित सहरमध्येको भारतको नयाँदिल्लीबाट उत्तरतर्फका हिमाल देखिन थालेका छन्, वायु प्रदूषण नभएर। हाम्रो उपत्यकाको हावापानी अहिले स्वच्छ छ। पेट्रोल र डिजेल फ्याँक्ने धुवाँका कारण वातावरण मात्र होइन, मानव स्वास्थ्यमा समेत गम्भीर असर पर्छ। यही धुवाँका कारण क्यान्सरजस्तो घातक रोग लाग्ने गर्दै आएको छ। जलवायु परिवर्तनमा सघाउ पुर्याई अतिवृष्टि, अनावृष्टि, खण्डवृष्टिजस्ता मौसमका अनियमिततासँग संघर्ष गर्न क्योटो प्रोटोकल घोषित छ, जसले कार्वन उत्सर्जनलाई घटाउन विश्वका सबै देशलाई दबाब परिरहेको छ। यही दबाबस्वरुप विद्युतीय चुल्हो, विद्युतीय परिवहनको उपयोग व्यवहार आउन थालेका हुन्। नेपालमा पनि विद्युतीय परिवहनको अवधारणा दुई दशकदेखि नै आएको हो र यो क्रमशः अघि बढ्ने क्रममा थियो। विगतका सरकारले उत्साहजनक रूपमा विद्युतीय परिवहनलाई त्यति प्राथमिकता नदिए पनि भारतीय नाकाबन्दीपछि सरकारी सोचमा केही परिवर्तन आउन थालेको थियो। भारतीय नाकाबन्दीमा एलपी ग्यास अभावले सहरी तथा अर्धसहरी क्षेत्रका अधिकांशका घरमा इन्डक्सन चुल्हो प्रयोग हुन थालेको थियो। विश्वमा घट्दो खनिज तेल, बढ्दो वातावरण प्रदूषण, उच्च लागत, मानव स्वास्थ्यमा पारेको प्रतिकूल असरका कारण विद्युतीय परिवहनले व्यापकता पाउँदै गएको छ। विश्व परिवेश र प्रविधिमा आएको परिवर्तनलाई आत्मसात् गर्दै अबका दिनमा विद्युतीय परिवहन नै अन्तिम विकल्प हुनेतर्फ नेपाल विद्युत् प्राधिकरण सचेत देखिन्छ। आगामी केही वर्षमै सात हजार मेगावाट बिजुली प्रणालीमा थप हुँदैछ। ती उत्पादित सबै बिजुली यहीं खपत हुने अवस्था छैन। उद्योगहरू धमाधम बन्द हुँदै गइरहेका छन्। सरकारको विभिन्न क्षेत्रगत नीति र नियतका कारण आन्तरिक तथा प्रत्यक्ष वैदेशिक लगानी आउने अवस्था कोभिड१९ अघि पनि थिएन। अहिले त कोभिड१९ ले विश्वकै अर्थतन्त्र धराशायी पारेको अवस्थामा लगानी मृगतृष्णा बनेको छ। यो सन्दर्भमा पेट्रोलियम पदार्थ खपत हुने सवारी साधन विस्थापित गरी स्वदेशमा उत्पादित विद्युत् उपयोग गर्ननिम्ति विद्युतीय उपकरणको व्यापक उपयोग अहिलेको खाँचो हो। त्यही भएर प्राधिकरणले विभिन्न ठाउँमा चार्जिङ स्टेसन जडान गर्न लागेको छ। तर सरकारले आगामी आवको बजेटमा विद्युतीय परिवहन र विद्युतीय चुल्होलाई निषेध गरेको छ यसमा ८० प्रतिशतसम्म भन्सार असुलेर। अर्काे शब्दमा हाल विद्यमान गैरविद्युतीय सवारी साधनको आयात, उपयोगलाई अप्रतिस्पर्धी बनाउन यो नीति ल्याइएकोमा दुईमत छैन। मौजुदा तेलखाने गाडी आयातकर्ताको प्रभावस्वरूप विद्युतीय परिवहनलाई बर्जित गरिएको हो। सरकारको यो नीतिबाट केही व्यापारीलाई फाइदा पुगेको होला, तर मुलुकको आर्थिक विकासको गति रोकिएको छ। किनभने प्राधिकरणले जगेडा बिजुली खपत गराउने एउटा प्रमुख विकल्पको रूपमा विद्युतीय परिवहन र इन्डक्सन चुल्होलाई लिएको थियो। भारतमा नेपालको बिजुली निर्यात हुनै सक्दैन। वर्षको झन्डै दुई खर्ब रुपैयाँको बिजुली खेर जाने ऊर्जा मन्त्रालयले नै सार्वजनिक गरिसकेको छ। प्रधानमन्त्री केपी ओली आफैंले गत वर्ष पुल्चोकदेखि सिंहदरबारसम्म विद्युतीय बस चढेर उद्घाटन गरेका थिए। तर यिनै व्यापारीसितको मिलेमतोमा कर्मचारीतन्त्रले प्रधानमन्त्रीलाई समेत झुट सावित गराइदिए। समयको उल्टो गतिमा हिँड्न लागेको यो सरकारको नीति सच्चिनु जरुरी छ। यसका लागि यो आर्थिक विधेयक खारेज गरी विद्युतीय परिवहनलाई शून्य भन्सार लगाउने गरी संशोधन भए मात्र यो सरकार नेपाली जनताको हो भन्ने केही हदसम्म अनुभूत हुनेछ।"
सेना परिचालनको प्रस्ताव लिएर शीतलनिवासमा प्रधानमन्त्री ओली,"काठमाडौं : कोरोना भाइरस (कोभिड१९) तीव्र गतिमा फैलिएपछि प्रधानमन्त्री केपी शर्मा ओली सेना परिचालनको प्रस्ताव लिएर शीतलनिवास पुगेका छन्। सेना परिचालनको प्रस्ताव लिएर राष्ट्रपति विद्यादेवी भण्डारीलाई भेट्न प्रधानमन्त्री ओली सोमबार शीतलनिवास पुगेका हुन्। सो प्रस्ताव राष्ट्रपतिले अनुमोदन गर्नुपर्ने संविधानमा उल्लेख छ। विदेशबाट आएकालाई र जोखिम बढेको ठाउँमा सेना परिचालन गर्ने प्रस्ताव लिएर राष्ट्रपति कहाँ गएको बालुवाटार स्रोतले अन्नपूर्ण अनलाइनलाई जानकारी दियो। राष्ट्रपति, प्रधानमन्त्री र चार वटै सुरक्षा निकायका प्रमखुहरुबीच छलफल भइरहेको छ। जेठ १७ गते बसेको मन्त्रिपरिषद् बैठकले विदेशबाट आएकालाई र जोखिम बढेको ठाउँमा सेना परिचालन गर्ने निर्णय गरेको थियो। संविधानको धारा २६७ (४)मा नेपाल सरकारले नेपाली सेनालाई संघीय कानुन बमोजिम विकास निर्माण र विपद् व्यवस्थापन लगायतका अन्य कार्यमासमेत परिचालन गर्न सकिने उल्लेख छ । सेना परिचालन गर्न मन्त्रिपरिषदबाट पठाएर राष्ट्रपतिले अनुमोदन गरेपछि सेना परिचालन गर्न सकिने छ। धारा २६७ कै उपधारा ६ मा नेपालको सार्वभौमसत्ता, भौगोलिक अखण्डता वा कुनै भागको सुरक्षामा युद्ध, बाह्य आक्रमण, सशस्त्र विद्रोह वा चरम आर्थिक विशृङ्खलताको कारणले गम्भीर सङ्कट उत्पन्न भएमा राष्ट्रिय सुरक्षा परिषदको सिफारिसमा नेपाल सरकार, मन्त्रिपरिषदको निर्णय बमोजिम राष्ट्रपतिबाट नेपाली सेना परिचालनको घोषणा हुने प्रावधान छ। त्यस्तै उपधारा ६ मा नेपाली सेना परिचालनको घोषणा भएको मितिले एक महिनाभित्र प्रतिनिधिसभाबाट अनुमोदन गर्नुपर्ने उल्लेख छ।"
यसरी ल्याइँदै छ स्वदेश फर्कन चाहने नेपालीलाई,"काठमाडौं : सरकारले कोरोना भाइरस संक्रमणका कारण स्वदेश फर्कने नेपालीको व्यवस्थापनका लागि बृहत् कार्ययोजना बनाएको छ। कोभिड १९ क्राइसिस म्यानेजम्यान्ट सेन्टर (सीसीएमसी) ले बनाएको उक्त कार्ययोजनालाई मन्त्रिपरिषद्ले स्वीकृत गरेको छ। मन्त्रिपरिषद्ले कार्ययोजना पारित गरेसँगै सीसीएमसीले विभिन्न मुलुकबाट हवाई वा स्थलमार्गबाट स्वदेश फर्कन चाहने नेपालीको लगतलगायत तथा विवरण संकलन गर्न थालेको छ। हवाई माध्यमबाट स्वदेश फर्कने नेपालीले हवाई खर्च स्वयंले बेहोर्नु पर्नेछ। नेपाल फर्किएपछि सरकारले तोकेको क्वारेन्टाइनमा अनिवार्य बस्नु पर्नेछ। सरकारी क्वारेन्टाइन निःशुल्क हुनेछ। होटल क्वारेन्टाइनमा बस्न चाहे सम्बन्धित व्यक्तिले खर्च बेहोर्नु पर्नेछ। तर, खाडी र मलेसियामा अलपत्र परेका झण्डै २५ हजार मजुदुरको हवाईलगायत खर्च नेपाल सरकारले व्यहोर्ने छ। मन्त्रिपरिषद्ले पारित गरेको कार्ययोजनामा स्वदेश फर्किने नेपालीलाई सुरक्षित ढंगले व्यवस्थापन गर्ने कार्यविधि र विभिन्न निकायको कार्य विभाजन गरिएको छ। विमानस्थलमा यात्रु जम्मा गर्ने, अभिलेख राख्ने, स्वास्थ्य परीक्षण गर्ने र होल्डिङ क्षेत्रमा पठाउने जिम्मा विमानस्थलमा गठित संयन्त्रले गर्नेछ। हवार्ई माध्यमबाट आउने व्यक्तिको सम्पूर्ण रेकर्ड सम्बन्धित मुलुकमा रहेका नेपाली दूतावासमार्फत परराष्ट्र मन्त्रालयले उपलब्ध गराउनु पर्नेछ। परराष्ट्रलाई पहिलो चरणमा ल्याउने नेपालीको अन्तिम नाम सूची तयार पार्न शुक्रबार नै कोभिड १९ रोकथाम तथा नियन्त्रण उच्चस्तरीय समितिले निर्देशन गरिसकेको छ। सोहीअनुसार परराष्ट्रले अहिले सम्बन्धित दूतावासका कर्मचारीमार्फत नाम सूची तयार पार्ने काम सुरु गरिसकेको छ। हवाई माध्यमबाट भित्रने यात्रुले तोकिएको ढाँचाको अनिवार्य फारम भर्नुपर्नेछ। पर्यटन तथा नागरिक उड्डयन मन्त्रालयले नेपाल आउने यात्रुको सबै विवरण २४ घण्टाअगावै उपलब्ध गराउनु पर्नेछ। सोहीअनुसार सीसीएमसीले उनीहरूको व्यवस्थापन गर्नेछ। स्थलमार्गबाट आउनेमध्ये स्वास्थ्य जाँचमा शंकास्पद देखिएमा यात्रुलाई नाका रहेको प्रदेशस्थित कोभिड अस्पताल लगिनेछ। सामान्य स्वास्थ्य अवस्था देखिएकाहरूलाई सम्बन्धित जिल्लास्थित क्वारेन्टाइनमा पठाइनेछ। त्रिभुवन अन्तर्राष्ट्रिय विमानस्थलमा ओर्लिएपछि उपत्यकाका तीनवटै जिल्लामा प्रदेशअनुरूप बनाइएका होल्डिङ क्षेत्रमा यात्रुलाई राखिनेछ। विमानस्थलमा रहेको हेल्थ डेस्कले सबै यात्रुको प्रारम्भिक स्वास्थ्य परीक्षण गर्नेछ। स्वास्थ्य जाँचका क्रममा कोरोना भाइरसको शंका भएका त्यस्ता यात्रुलाई सीधै कोभिड अस्पताल लगिनेछ। स्वास्थ्य अवस्था सामान्य भएका यात्रुलाई होल्डिङ क्षेत्रमा लगिनेछ। हवाई माध्यमबाट आएका प्रदेश १ र २ का यात्रुलाई भक्तपुरमा, बागमती, गण्डकी र प्रदेश ५ कायात्रुलाई काठमाडांै, कर्णाली र सुदूरपश्चिम प्रदेश जाने यात्रुलाई ललितपुरस्थित होल्डिङ क्षेत्रमा राखिनेछ। सीसीएमसीले होल्डिङ क्षेत्र बनाउन आन्तरिक गृहकार्य सुरु गरिसकेको छ। हवाई माध्यमबाट १० लाख यात्रु भित्रिने सरकारले प्रारम्भिक अनुमान गरेको छ। जसमा दैनिक १० हजार यात्रु हवाई माध्यमबाट भित्रिनेछन्। स्थलमार्गबाट झण्डै ५ लाख यात्रु भारतबाट आउन सक्ने सरकारले अनुमान गरेको छ। यसमा झण्डै ३ लाख ५० हजार नेपाली भारतबाट तत्काल फर्कन चाहेको सरकारी अनुमान छ। सोहीअनुसार सरकारले उनीहरूको व्यवस्थापनका लागि योजना तयार पारेको हो। उपत्यकामा रहने यात्रुलाई समेत काठमाडौंमा रहने होल्डिङ एरियामा राखिनेछ। प्रदेशअनुसार तोकिएका होल्डिङ क्षेत्रमा भएका यात्रुलाई सरकारले व्यवस्थापन गरेको सवारी साधनले सम्बन्धित जिल्ला र पालिकामा पुर्याउनेछ। त्यहाँ उनीहरू १४ दिन अनिवार्य क्वारेन्टाइनमा बस्नुपर्नेछ। क्वारेन्टाइनमा भएकै बेला विदेशबाट आएका ती यात्रुको आरडीटी वा पीसीआर परीक्षणमार्फत कोरोना भाइरसको परीक्षण हुनेछ। क्वारेन्टाइनमा रहँदा कोरोना भाइरसको संक्रमण देखिए त्यस्ता यात्रुलाई तत्काल कोभिड १९ अस्पतालमा लागिनेछ। परीक्षणमा कोरोनाबाट संक्रमित नदेखिएका यात्रुलाई घर फिर्ता गरिने मन्त्रिपरिषद्ले पारित गरेको आन्तरिक योजनामा छ। हवाई माध्यमबाट नेपाल भित्रिने विदेशीलाई काठमाडौंमा रहेको क्वारेन्टाइनमा १४ दिनसम्म अनिवार्य राखिनेछ। काठमाडौं उपत्यकामा बस्ने गैरआवासीय नागरिकलाई सम्बन्धित दूतावास वा विदेशी संस्थाले नै व्यवस्थापन गर्नु पर्नेछ। सरकारले होटल क्वारेन्टाइनमा बस्न चाहने नेपाली तथा गैरआवासीय नागरिकलाई सोहीअनुसार होटलको व्यवस्थापन गरेको छ। होटल क्वारेन्टाइनमा बस्न चाहने यात्रुले साँखु, चन्द्रागिरि, बूढानीलकण्ठ क्षेत्रमा तोकिएको होटलमा सरकारले व्यवस्थापन गरेको सवारी साधनले लैजाने व्यवस्था गरेको छ। कार्ययोजनाले विभिन्न निकायको कार्यविभाजनसमेत गरेको छ। स्वास्थ्य मन्त्रालयले परीक्षण र उपचारको व्यवस्था मिलाउने, गृहले लकडाउनको पूर्ण कार्यान्वयन गराउने, पालिकाहरुले आफ्नो क्षेत्रमा प्रवेश गरेका नागरिकको अभिलेख राख्ने, क्वारेन्टाइन र राहत व्यवस्था गर्ने, रोजगारी सिर्जना गर्नेलगायत छन्।"
घाइतेको निःशुल्क उपचार गर्न प्रचण्डको माग,काठमाडौं : नेपाल कम्युनिष्ट पार्टी (नेकपा) का कार्यकारी अध्यक्ष पुष्पकमल दाहाल प्रचण्डले पूर्वपश्चिम राजमार्गअन्तर्गत बाँकेको राप्ती सोनारी गाउँपालिका२ मा हिजो राति भएको सवारी दुर्घटनाको खबरले आफू स्तब्ध भएको बताएका छन्। अध्यक्ष दाहालले आज एक वक्तव्यमार्फत दुर्घटनामा परी निधन भएका प्रति श्रद्धाञ्जलि व्यक्त गर्दै शोक सन्तप्त परिवारजनमा समवेदना व्यक्त गरेका छन्। उनले दुर्घटनामा घाइते भएकाको शीघ्र स्वास्थ्यलाभको कामना गर्दै निःशुल्क स्वाथ्योपचारको माग गरेका छन्। अध्यक्ष दाहालले भने 'लकडाउनको समयमा तीव्र गतिका कारण हुने गरेका यस प्रकारका सवारी दुर्घटना रोक्न सम्बन्धित सबैको गम्भीर ध्यानाकर्षण पनि गराउँछु।'
यस्तो छ संसद सचिवालयमा दर्ता भएको संविधान संशोधन विधेयक,"काठमाडौं : नेपालको संविधान संशोधन विधेयक संघीय संसद सचिवालयमा दर्ता भएको छ। सोमबार राष्ट्रिय जनता पार्टी (राजपा) र समाजवादी पार्टी ले संविधान संशोधन प्रस्ताव दर्ता गरेका हुन्। गैरसरकारी विधेयकको रुपमा दर्ता भएको संविधान संशोधनको प्रस्तुतकर्ता राजपाका लक्ष्मणलाल कर्ण र समाजवादीका राजेन्द्रप्रसाद श्रेष्ठका छन्। सोमबार संशोधन विधेयक दर्ता गर्न राजपाका अध्यक्ष मण्डलका सदस्य महिन्द्रराय यादवलगायत नेताहरू संसद सचिवालय सिंहदरबार पुगेका थिए। सभामुखको अनुपस्थितिमा सभामुखले गर्ने सबै काम उपसभामुखले गर्नुपर्ने, प्रधानमन्त्री, मन्त्रिपरिषद्लगायतसँग जोडिएका आर्थिक अपचलनका मुद्दा हेर्न शक्तिशाली लोकपाल गठन गर्नुपर्ने, सर्वोच्च अदालतको संवैधानिक इजलासले प्रभावकारी काम नगरेको भन्दै संविधान संशोधन गरेर संवैधानिक अदालत गठन गर्नुपर्ने र राजदूत लगायत संवैधानिक नियुक्त समावेशी र समानुपातिक हुनुपर्ने माग छ । शुक्रबार गैरसरकारी विधेयकका रूपमा संविधान संशोधन विधेयक दर्ता गर्न संसद सचिवालयले अस्वीकार गरेको थियो। राजपाका नेताहरू महन्थ ठाकुर, राजेन्द्र महतो, महेन्द्र राय यादव, अनिल झालगायत नेताहरू संविधान संशोधन विधेयक दर्ता गर्न संसद सचिवालय पुगेका थिए। संविधान संशोधन विधेयक भाषा, वैवाहिक अंगीकृत नागरिकता, प्रदेश सीमांकन र राष्ट्रियसभामा प्रतिनिधि छान्ने विषय समावेश छ।"
एमसीसी संसदबाट अनुमोदनपछि मात्रै कार्यान्वयन हुन्छ : अर्थमन्त्री खतिवडा,"काठमाडौं : अर्थमन्त्री डा युवराज खतिवडाले अमेरिकी सहयोग मिलेनियम च्यालेन्ज कर्पोरेशन (एमसिसी) सम्झौतासँग सम्बन्धित बजेट र कार्यक्रम संसद्ले अनुमोदन गरेपछि मात्रै कार्यान्वयनमा जाने स्पष्ट पारेका छन्। प्रतिनिधिसभाको आजको बैठकमा आर्थिक वर्ष २०७७०७८ को बजेटमा सांसदले उठाएका विषयमाथि स्पष्ट गर्दै मन्त्री डा खतिवडाले सो विषयमा प्रधानमन्त्री केपी शर्मा ओलीले यही जेठ ६ गते स्पष्ट पारिसक्नुभएकाले सोहीअनुसार हुने बताए। सम्झौताका विषयमा यही जेठ १६ गते भएको सत्तारुढ नेपाल कम्युनिष्ट पार्टी (नेकपा) को सचिवालय बैठकमा संसद्बाट सम्झौता पारित नभएका अवस्थामा त्यसअन्तर्गतका बजेट र कार्यक्रम राखिएकामा प्रश्न उठाइएपछि अर्थमन्त्रीले सोबमोजिम स्पष्ट पार्ने सहमति भएको थियो। नेकपा सचिवालयले विस्तृत छलफल गरी सो सम्झौताबारे निर्णय गर्ने जनाएको छ। मन्त्री डा खतिवडाले स्वदेशी आवश्यकता, राष्ट्रिय प्राथमिकता र हितलाई ध्यानमा राखेर वैदेशिक सहायता नीतिअनुसार वैदेशिक सहयोग लिई कार्यान्वयन गरिने पनि स्पष्ट गरे। उनले कोभिड१९ को संक्रमणका कारण विश्व अर्थतन्त्र नै संकटमा परेकाले अब क्रमशः आर्थिक क्रियाकलाप सुरु गर्दै जनजीवनलाई क्रमशः गतिशील बनाइने र कोरोना रोकथाम र नियन्त्रणमा विनियोजित बजेट अपुग भएमा पछि रकमान्तर गर्न सकिने जनाए। रोग र भोकबाट बची छिमेकी मुलुकको अनुभवसमेतका आधारमा क्रमशः आर्थिक क्रियाकलाप सञ्चालन गर्दै औसत आर्थिक वृद्धिदर हासिल गर्न सकिने उनले जनाए। बजेट भौगोलिक हिसाबले सन्तुलित भएको तथा सङ्घ र प्रदेशको बजेट विनियोजन प्राकृतिक स्रोत तथा वित्त आयोगको सुझावका आधारमा गरिएको जनाउँदै उनले श्रम र सीपलाई रुपान्तरण गरी नयाँ अवसर सिर्जना गर्ने कार्यक्रम बजेटमा उल्लेख भएको बताए। उनले कोरोना महामारीका कारण खर्चमा मितव्ययिता अपनाउँदै प्रशासनिक र कार्यालयगत खर्चमा २८ प्रतिशत कटौती गरिएको बताए। मन्त्री डा खतिवडाले बजेटको कार्यान्वयनका लागि सबै पक्षको सहयोग आवश्यक रहेकामा पनि जोड दिए। निजी विद्यालयलाई सुम्पन खोजेको होइन बजेटमा उल्लिखित एक निजी विद्यालयले एक सामुदायिक विद्यालयको गुणस्तर सुधारका लागि जिम्मेवारी वहन बारे स्पष्ट पार्दै उनले निजी विद्यालयको एक प्रतिशत शिक्षा सेवा शुल्कको रकम सामुदायिक विद्यालयको पूर्वाधार विकासमा खर्च गराउने सोचअनुसार उसको सामाजिक उत्तरदायित्व र सहकार्यको वातावरण विकासका लागि सो प्रस्ताव गरिएको बताए। उनले सामुदायिक विद्यालयको स्तर सुधार्ने र माविसम्म निःशुल्क अनिवार्य बनाउँदै जाने भन्नेमा द्विविधा नरहेको र सामुदायिक विद्यालय निजी क्षेत्रलाई हस्तान्तरण गर्न नखोजिएको स्पष्ट पारे। संसदबाट अनुमोदन नभएसम्म एमसीएका सबै काम स्थगित गर्ने नेकपाको निर्णय पारित नभएसम्म एमसीसी स्थगन"
संविधान दोस्रो संशोधन विधेयक नेपाल राजपत्रमा प्रकाशित,"काठमाडौं : सरकारले नेपालको संविधान (दोस्रो संशोधन) विधयेक २०७७ नेपाल राजपत्रमा प्रकाशित गरेको छ। नेपालको संविधानअनुसार, सर्वसाधारणको जानकारीका लागि उक्त विधेयक आइतबार नै नेपालपत्रमा प्रकाशित गरिएको हो। नेपालको वास्तविक नक्सा सार्वजनिक गर्दै सरकारले उक्त नक्सा नेपालको निशान छापमा समावेश गर्ने हेतुले संविधान संशोधन गर्न लागेको हो। सरकारले सङ्घीय संसद्मा यही जेठ ९ गते संविधान संशोधन गर्न विधेयक दर्ता गरेकोमा कानून, न्याय तथा संसदीय मामिलामन्त्री डा शिवमाया तुम्बाहाङफेले आइतबार प्रतिनिधिसभा समक्ष उक्त विधेयक प्रस्तुत गरेकी थिइन्। संविधान संशोधन विधेयक सदनमा प्रस्तुत भएपछि सर्वसाधारणको जानकारीका लागि नेपालपत्रमा प्रकाशित गर्नु पर्ने संवैधानिक व्यवस्था छ। सङ्घीय संसद् सचिवालयले पनि उक्त संशोधन विधेयक सर्वसाधारणको जानकारीका लागि गोरखापत्र दैनिक, रेडियो नेपाल र नेपाल टेलिभिजनमासमेत सूचना प्रकाशन र प्रसारण गरेको छ। संसदको कार्यसूचीमा संविधान संशोधन विधेयक निशान छाप परिवर्तन गर्न संविधान संशोधन विधयेक संसदमा प्रस्तुत संविधान संशोधनसम्बन्धी विधेयक सदनमा प्रस्तुत भएको ३० दिनभित्र सर्वसाधारणको जानकारीका लागि सार्वजनिकरुपमा प्रकाशित गर्नुपर्ने व्यवस्था छ। सूचनामा संविधान संशोधन गर्न पर्नाका कारणबारे भनिएको छ, 'नेपालको संविधानको अनुसूची ३ मा रहेको नेपालको निशान छापभित्र अङ्कित नेपालको नक्सालाई नेपालको वास्तविक सीमाअनुरुप मिलाउन आवश्यक भएकाले।' सर्वसाधारणसँग प्रतिक्रिया लिने उद्देश्यले नभई संविधानअनुरुप जानकारीका लागि सूचना प्रकाशित गरिएको सङ्घीय संसद् सचिवालयका प्रवक्ता डा रोजनाथ पाण्डेले जानकारी दिए। यद्यपि, विधेयकका सम्बन्धमा कुनै जिज्ञासा रहेछ भने आफ्ना् जनप्रतिनिधि (सांसद) मार्फत आफ्नो भावना सर्वसाधारणले व्यक्त गर्न भने सक्ने छन्। सात दिनपछि उक्त विधेयकलाई प्रतिनिधिसभामा विभिन्न चरण र प्रक्रिया पूरा गरी निर्णयार्थ प्रस्तुत गरिनेछ। प्रतिनिधिसभाबाट दुई तिहाइका आधारमा पारित भएपछि उक्त विधेयक राष्ट्रियसभामा प्रवेश पाउनेछ। त्यहाँ पनि प्रतिनिधिसभा जस्तै विभिन्न चरण गरेपछि निर्णयार्थ सदनसमक्ष पेश हुने विधेयकलाई दुई तिहाइका आधारमा अनुमोदन गर्नुपर्नेछ। दुवै सदनबाट पारित विधेयकलाई सभामुखले प्रमाणित गरी प्रमाणीकरणका लागि राष्ट्रपतिसमक्ष पठाउनुपर्नेछ। राष्ट्रपतिबाट प्राप्त विधेयक १५ दिनभित्र प्रमाणीकरण हुनेछ। राष्ट्रपतिबाट प्रमाणीकरण भएकै मितिदेखि संविधान सशोधन हुनेछ।"
सेना परिचालनको प्रस्ताव लिएर शीतलनिवासमा प्रधानमन्त्री ओली,"काठमाडौं : कोरोना भाइरस (कोभिड१९) तीव्र गतिमा फैलिएपछि प्रधानमन्त्री केपी शर्मा ओली सेना परिचालनको प्रस्ताव लिएर शीतलनिवास पुगेका छन्। सेना परिचालनको प्रस्ताव लिएर राष्ट्रपति विद्यादेवी भण्डारीलाई भेट्न प्रधानमन्त्री ओली सोमबार शीतलनिवास पुगेका हुन्। सो प्रस्ताव राष्ट्रपतिले अनुमोदन गर्नुपर्ने संविधानमा उल्लेख छ। विदेशबाट आएकालाई र जोखिम बढेको ठाउँमा सेना परिचालन गर्ने प्रस्ताव लिएर राष्ट्रपति कहाँ गएको बालुवाटार स्रोतले अन्नपूर्ण अनलाइनलाई जानकारी दियो। राष्ट्रपति, प्रधानमन्त्री र चार वटै सुरक्षा निकायका प्रमखुहरुबीच छलफल भइरहेको छ। जेठ १७ गते बसेको मन्त्रिपरिषद् बैठकले विदेशबाट आएकालाई र जोखिम बढेको ठाउँमा सेना परिचालन गर्ने निर्णय गरेको थियो। संविधानको धारा २६७ (४)मा नेपाल सरकारले नेपाली सेनालाई संघीय कानुन बमोजिम विकास निर्माण र विपद् व्यवस्थापन लगायतका अन्य कार्यमासमेत परिचालन गर्न सकिने उल्लेख छ । सेना परिचालन गर्न मन्त्रिपरिषदबाट पठाएर राष्ट्रपतिले अनुमोदन गरेपछि सेना परिचालन गर्न सकिने छ। धारा २६७ कै उपधारा ६ मा नेपालको सार्वभौमसत्ता, भौगोलिक अखण्डता वा कुनै भागको सुरक्षामा युद्ध, बाह्य आक्रमण, सशस्त्र विद्रोह वा चरम आर्थिक विशृङ्खलताको कारणले गम्भीर सङ्कट उत्पन्न भएमा राष्ट्रिय सुरक्षा परिषदको सिफारिसमा नेपाल सरकार, मन्त्रिपरिषदको निर्णय बमोजिम राष्ट्रपतिबाट नेपाली सेना परिचालनको घोषणा हुने प्रावधान छ। त्यस्तै उपधारा ६ मा नेपाली सेना परिचालनको घोषणा भएको मितिले एक महिनाभित्र प्रतिनिधिसभाबाट अनुमोदन गर्नुपर्ने उल्लेख छ।"
विप्लव माओवादीका चितवन जिल्ला सेक्रेटरीले पार्टी छाडे,चितवन : सरकारद्धारा प्रतिबन्धित नेत्रविक्रम चन्द विप्लव नेतृत्वको माओवादीका चितवन जिल्ला सेक्रेटरी दुर्गा सुवेदीले पार्टी परित्यागको घोषणा गरेका छन् । सर्वोच्च अदालतको आदेशबाट रिहा भएका सुवेदीले सामान्य जीवन बिताउने भन्दै पार्टी परित्याग गरेको बताए । अबदेखि आफू पार्टीमा नरहने उनको भनाइ छ । सुवेदीले पार्टीबाट राजीनामा दिई स्वतन्त्र जीवन जिउने प्रतिबद्धता जनाएका छन् । पक्राउ परेको २८ दिनपछि सुवेदी रिहा भएका हुन् । उनका आफन्तले सर्वोच्च अदालतमा बन्दी प्रत्यक्षीकरणको रिट हालेका थिए । उक्त रिटमा सुनुवाई गर्दै सोमबार नै फैसला भएको हो । सोमबार साँझ जिल्ला प्रहरी कार्यालय चितवनबाट रिहा भएका हुन । गत २३ गते उनलाई चितवन प्रहरीले पक्राउ गरेको थियो । साथै राज्यविरुद्धको अभियोग र संगठित अपराधको अभियोगमा हिरासतमा राखी चितवन प्रहरीले अनुसन्धान अघि बढाइएको थियो । सर्वोच्चको आदेश अनुसार रिहा गरिएको जिल्ला प्रहरी कार्यालय चितवनका प्रवक्ता डिएसपी एकनारायण कोइरालाले बताए । गत वर्षको कात्तिकदेखि उनी विप्लव समूहको चितवनको सक्रेटरी भएका थिए । २०५४ सालदेखि राजनैतिक जीवनमा लागेका सुवेदीले पारिवारिक समस्या देखाउँदै राजतिनीबाट टाढा रहने बताए । आइतबार चितवन प्रहरीले विप्लवका केन्द्रीय सदस्य अनिल शर्मा विरहीलाई पनि रिहा गरेको थियो । चितवन जिल्ला अदालतले साधारण तारेखमा थुनामुक्त गर्न आदेश दिएपछि शर्मा २७ दिनको हिरासतपछि रिहा भएका थिए ।
सर्लाहीमा एकै दिन थपिए ३८ जना कोरोना संक्रमित,मलंगवा : सर्लाहीमा एकै दिन सबभन्दा बढी कोरोना भाइरस (कोभिड१९) को ३८ संक्रमित फेला परेका छन्। कविलासी नगरपालिकामा ३६ र हरिपुर नगरपालिकामा २ जनामा संक्रमण देखिएको हो । कविलासीबाट फेला परेका संक्रमितको ११ वर्षदेखि ७५ वर्ष उमेर समूहका छन् । कविलासीमा फेला परेकामा ३३ जना पुरुष र एकजना महिला रहेका छन् । त्यसैगरी हरिपुर नगरपालिकामा ३२ वर्षीय पुरुष र उमेर नखुलेकी एकजना महिला संक्रमित फेला परेको छ । फेला परेकाहरु सबै भारतको मुम्बइबाट आएको कविलासीका मेयर कौशल यादवले जानकारी दिए । जिल्लामा संक्रमित राख्नका लागि बनाइएको कोभिड विषेश अस्पताल भरिसकेपछि सोमबार फेला परेका संक्रमितलाई कहाँ राख्ने विषयमा छलफल भइरहेको प्रमुख जिल्ला अधिकारी मोहनबहादुर जिसीले जानकारी दिएका छन् । योसँगै जिल्लामा संक्रमितको संख्या १ सय ९ पुगेको छ।
दाङमा थप ९ जनामा कोरोना भाइरस संक्रमण,"दाङ : दाङमा कोरोना संक्रमितको संख्या दिनप्रतिदिन थपिदै गएको छ।दाङको घोराही उपमहानगरपालिकामा सोमबार ९ जनामा कोरोना संक्रमण देखिएको छ । सोमबार मात्रै थप ९ जनामा कोरोना संक्रमण देखिएसँगै दाङमा संक्रमितको सख्यन ४३ पुगेको छ । राप्ती स्वास्थ्य विज्ञान प्रतिष्ठान दाङमा गरिएको परीक्षणमा घोराही उपमहानगरपालिकाका १, २, ५ र १७ नं वडाका व्यक्तिमा संक्रमण देखिएको घोराही उपमहानगरपालिकाको स्वास्थ्य शाखाले जनाएको छ । उनीहरु ११ वर्ष देखि ५३ वर्ष उमेर समुहका छन्। ती सबैको आइसोलेन कक्षमा उपचारका गरिने र स्वास्थ्य अवस्था सामान्य रहेको घोराही उपमहानगरको स्वास्थ्य शाखाले जनाएको छ।"
अछामका ३३ वर्षीया पुरुषमा कोरोना पुष्टी,अछाम : अछामको चौरपाटी गाउँपालिका२ का ३३ वर्षीया पुरुषमा कोरोना भाइरसको पुष्टी भएको छ। सेती प्रादेशिक अस्पतालमा गरिएको स्वाब परिक्षणमा कोरोना पुष्टि भएको हो। उनी चैत १२ गते भारतबाट गौरी फन्टा नाका हुँदै चौरपाटी गाउँपालिका पुगेका थिए। वडाको क्वारेन्टाइनमा बसेका उनको सहित १८ जनाको स्वाब परिक्षणको लागि सेती प्रादेशिक अस्पतालमा पठाइएको थियो। १७ जनाको रिपोर्ट नेगेटिभ आएको छ भने ३३ वर्षीय ती पुरुषको रिपोर्ट पोजिटिभ आएको हो। जिल्लाभित्र कोरोना देखिएको यी पहिलो व्यक्ति हुन्। यसअघि अछामका तर जिल्ला बाहिर रहेका ३ जनामा कोरोना संक्रमण देखिएको छ। ती मध्ये एकजना निको भएर फर्किका छन् भने २ जनाको सेती प्रादेशिक अस्पतालमा उपचार भइरहेको छ। जिल्लामा अहिलेसम्म ४ हजार ९१ जना भन्दा बढी क्वारेन्टाइनमा रहेका जिल्ला समन्वय समितिका प्रमुख नरबहादुर कुँवरले जानकारी दिए। आरडिटि किट अभावका कारण भने क्वारेन्टाइनमा बसेकाहरुको कोरोना परिक्षण हुन सकेको छैन्। अधिकांश स्थानीय तहहरुले परिक्षण बिना नै घर पठाउन थालेका छन्।
थप २२६ जनामा कोरोना पुष्टि : संक्रमितको संख्या १७ सय ९८ पुग्यो,"काठमाडौं : सोमबार थप २२६ जनामा कोरोना भाइस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता तथा डा विकास देवकोटाले विभिन्न प्रयोगशालामा गरिएको परीक्षणमा थप २२६ जनामा कोरोना भाइरस संक्रमण भएको पुष्टि गरेका हुन्। योसहित कोरोना संक्रमितको संख्या १७ सय ९८ पुगेको छ। हालसम्म पीसीआर विधिबाट ७१ हजार ९०३ र आरडीटी विधिबाट १ लाख १३ हजार ७५७ नमूना परीक्षण भएका छन्। गत २४ घन्टामा पीसीआर विधिबाट २ हजार ३१० र आरडीटी विधिबाट २ हजार ६४८ थप नयाँ नमूना परीक्षण भएका हुन्। प्रवक्ता देवकोटाका अनुसार संक्रमित हुनेमा १ हजार ६६७ पुरुष र १३१ महिला रहेका छन्। सोमबार थप एक जिल्लामा कोरोना संक्रमण देखिएको छ। सुदूरपश्चिम प्रदेशको डोटी जिल्लामा कोरोना संक्रमण देखिएको हो। यो सहित ५९ जिल्लामा कोरोना संक्रमण फैलिसकेको प्रवक्ता देवकोटाले बताए। डा देवकोटाका अनुसार सातवटै प्रदेशमा कोरोना संक्रमण देखिएको छ। जसमध्ये प्रदेश १ मा १६८ जना, प्रदेश २ मा ६९४ जना, बागमती प्रदेशमा ४६ जना, गण्डकी प्रदेशमा २६ जना, प्रदेशमा ५ मा ६२१ जना, कर्णाली प्रदेशमा १५८ र सुदूरपश्चिम प्रदेशमा ४५ जना गरी कुल १ हजार ७ सय ९८ जना कोरोना पुष्टि भएको हो। यस्तै आइसोलेसनमा १ हजार ५ सय ६९ जना रहेका छन् भने क्वारेन्टाइन बस्नेको संख्या १ लाख ३३ हजार ९७५ पुगेको छ। सोमबार थप १ जना डिस्चार्ज भएका छन्। यो सहित कोरोना जित्नेको संख्या २२१ पुगेको छ। डडेल्धुराका एकजना पुरुष डिस्चार्ज भएका छन्। उनी अस्पताल बसाइको दशौं दिनमा डिस्चार्ज भएका हुन्। कोरोनाबाट मृत्यु हुनेको संख्या ८ पुगेको छ।"
पुनःनिर्माण प्राधिकरणले गर्यो १ लाख ६ हजार लाभग्राहीको गुनासो सम्बोधन,"काठमाडौं : राष्ट्रिय पुनःनिर्माण प्राधिकरणले प्राधिकरणको प्रणालीमा दर्ता भएका ६ लाख ३४ हजार ९७३ गुनासोको फर्स्यौट गरेको छ। लाभग्राहीमा समावेश गरियोस् भनी लाभग्राहीले दर्ता गरेका र विभिन्न चरणका सर्वेक्षणबाट सङ्कलन गरिएका सबै गुनासोहरु फस्यौट भएको राष्ट्रिय पुनःनिर्माण प्राधिकरणले जनाएको छ। यी गुनासो सम्बोधनपछि पुनःनिर्माणका एक लाख छ हजार ४६५ लाभग्राही र ६७ हजार ६८१ गुनासोकर्ता प्रबलीकरण लाभग्राही कायम भएको प्राधिकरणका सहप्रवक्ता मनोहर घिमिरेले जानकारी दिए। पुनःनिर्माणमा गुनासो सम्बोधनको काम निकै चुनौतीपूर्ण रहेको प्राधिकरणका प्रमुख कार्यकारी अधिकृत सुशील ज्ञवालीले बताए। लाभग्राही हुन नसकेका कुनै गुनासोकर्ताले अझै पनि पुनरावेदन समितिमा निवदेन दिनसक्ने उनले बताए। प्राधिकरणले गरेको शुरुआती सर्वेक्षणबाट लाभग्राही सूचीमा नाम नपरेको भन्दै गुनासो आउन थालेपछि पहिलो चरणमा अति प्रभावित १४ जिल्लामा २०७४ असार मसान्तसम्ममा गुनासो दर्ता खुल्ला गरिएको थियो। विसं २०७४ साउनदेखि कार्तिकसम्ममा अति प्रभावित १४ जिल्लामा ३३२ इञ्जिनीयर र समाजिक परिचालक सहितको टोली खटाई छुट तथा पुनःजाँच सर्वेक्षण गरिएको थियो। विसं २०७५ चैत्र १५ देखि २०७६ साउनसम्म दोस्रो पटक छुट तथा पुनः जाँच सर्वेक्षण सञ्चालन भयो। सबै गुनासो सम्बोधन भएपछि कूल पुनःनिर्माण लाभग्राहीको सङ्ख्या आठ लाख ३१ हजार ९९४ पुगेको छ। त्यसैगरी, प्रबलीकरण लाभग्राहीको सङ्ख्या ७७ हजार २६४ पुगेको छ। सात लाख ८२ हजार ६९५ पुनःनिर्माण लाभग्राहीले सम्झौता गरिसकेका छन्। यीमध्ये सात लाख ७६ हजार ८९८ ले पहिलो किस्ता लिइसकेका छन्। त्यसैगरी, कूल प्रवलीकरण लाभग्राहीमध्ये ४६ हजार ११९ ले सम्झौता गरेकामा ४५ हजार ७४२ ले पहिलो किस्ता लिइसकेका छन्। पुनःनिर्माण लाभग्राहीले निजी आवास निर्माणका लागि तीन किस्तामा गरी रु तीन लाख र प्रबलीकरण लाभग्राहीले आंशिक क्षतिग्रस्त घर प्रबलीकरण गर्न दुई किस्तामा रु एक लाख रुपैयाँ पाउँछन्। प्राधिकरणले गरेको गुनासो सम्बोधनबाट चित्त नबुझेमा गुनासोकर्ताले पुनरावेदन समितिमा निवेदन दिन सक्नेछन्। उच्च अदालतका न्यायाधीशको अध्यक्षतामा तीन सदस्यीय पुनरावेदन समितिको व्यवस्था रहेको छ। पुनरावेदन समितिले त्यस्ता गुनसोकर्तालाई लाभग्राही हुने ठहर गरेमा उनीहरु आवास अनुदान पाउन योग्य हुन्छन्।"
सुस्त कोरोना परिक्षण,"भैरहवा : रुपन्देही जिल्लाका विभिन्न क्वारेन्टाइनमा सर्वसाधरणहरु भरीभराउ छन्। यहाँका क्वारेन्टाइनहरुमा रहेका अधिकांश भारतबाट आएका हजारौँ नेपालीहरु छन्। रुपन्देहीमा सबै भारतबाट आएका व्यक्तिहरुमा संक्रमण पुष्टि भइरहेको छ। तर यहाँका क्वारेन्टाइनमा रहेकाहरुको स्वास्थ्य परिक्षण सुस्त गतिमा भइरहेको छ। परिक्षण गर्नुपर्नेको संख्या दिनहुँ बढ्दो क्रममा रहे पनि परिक्षण व्यवस्थापन निकै फितलो देखिएको छ। आरडीटि पोजेटिभ आएका २८ जनाको स्वाब संकलन गरी पीसिआर परिक्षणका लागि पठाएका थियौँ सम्मरीमाई गाउँपालिकाका अध्यक्ष बब्लु शुक्लले भने, तर, एक हप्ता भइसक्दा समेत रिपोर्ट आएको छैन। जसका कारण हामी सबै चिन्तित छौँ। उनले थपे जसको आरडीटि परिक्षण पोजेटिभ आएको छ उनीहरु पीसिआर रिपोर्ट के आउने भन्ने चिन्तामा छन्। यदि कोही संक्रमित नै भएका छन् भने उनीहरुको औषधी उपचार तर्फ लाग्नुपर्ने अवस्थामा हामी रिपोर्टको पर्खाइमा बस्नुपर्ने बाध्यता छ।सम्मरीमाई गाउँपालिकाको क्वारेन्टाइनमा ३ सय ५० जना छन्। भारतबाट पालिकावासी आउने क्रम जारी रहेपनि उनीहरुको स्वास्थ्य परिक्षणमा निकै ढिलाई भइरहेको अध्यक्ष शुक्लले गुनासो पोखे। परिक्षण गर्नुपर्नेको संख्या बढ्दै गएपनि प्रदेश पाँच सरकारले भैरहवामा संचालनमा ल्याएको एउटा प्रदेशस्तरीय प्रयोगशाला अप्रयाप्त देखिएको छ। उक्त प्रयोगशालामा रुपन्देहीका साथै प्रदेशका अन्य जिल्लाबाट पनि स्वाब संकलन गरी परिक्षणका लागि आउने गर्दछ। प्रयोगशालामा चाप पनि बढ्दै गएको छ। तिव्र परिक्षणका लागि प्रयोगशालामा साम्रगी र जनशक्ति थप नगरिदाँ समस्या उत्पन्न भएको छ। त्यस्तै कोटहीमाई गाउँपालिकाको अवस्था पनि उस्तै छ। यहाँको क्वारेन्टाइनमा ३ सय ३० जना छन्। ४६ जना आरडिटी रिपोर्ट पोजेटिभ आएपछि पीसिआर परिक्षणको लागि स्वाब पठाइएपनि रिपोर्ट आउनमा ढिलाई भइरहेको गाउँपालिकाका प्रमुख प्रशासकिय अधिकृत नेत्र प्रसाद घिमिरेले बताए। उनले एक हप्ता अघि स्वाब संकलन गरेर पीसिआर परिक्षणका लागि पठाइएपनि हाल सम्म रिपोर्ट नआएको बताए।आरडिटी रिपोर्ट पोजेटिभ आएका व्यक्तिहरुलाई हामीले क्वारेन्टाइनमा संक्रमित सरह नै राखिरहेका छौँ उनले भने, तर, मान्छेहरु आत्तिएका छन्, वास्तवमा नै कोही संक्रमित छन् भने उनीहरुको औषधी उपचारमा ढिलाई भइरहेको छ। भैरहवा स्थिती प्रदेश जनस्वास्थ्य प्रयोगशालामा रुपन्देही र कपिलवस्तु जिल्लाबाट बढी चाप छ। यस प्रयोगशालाबाट आइतबार साँझ सम्म तीन हजार ७ सय २० जनाको स्वाब संकलन भएको र परिक्षणमा दुई हजार ७ सय ९० जना रिपोर्ट नेगेटिभ आएको छ। त्यस्तै यी मध्ये १ सय १० जना रिपोर्ट पोजेटिभ आएको छ भने ८ सय १९ जना स्वाब परिक्षण गर्न बाँकी छ। छिटो समयमा उपलब्ध थोरै साम्रगी र जनशक्तिले प्रयोगशालामा संचालनमा ल्याउँदा एकाएक अहिले प्रयोगशालामा चाप बढ्दै गएकोले केही कठिनाई देखिएको स्वास्थ्य कार्यालय रुपन्देहीका प्रमुख डा राजेन्द्र गिरीले बताए। प्रयोगशालाको क्षमता बढाउनका लागि आवश्यक जनशक्ति विस्तारै थपिदै गएको र थप केही मेसिन जडानका लागि प्रक्रियामा रहेकोले आगामी दिनमा प्रयोगशालामा परिक्षण र रिपोर्ट तिव्र गतिमा आउने उनको भनाई छ। चाप बढ्दै गएपनि नयाँ प्रयोगशालामा स्थापना गर्नुभन्दा भएको प्रयोगशालालाई थप व्यवस्थित बनाए यही बढी उपयोगी हुन्छ उनले अन्नपूर्ण अनलाइनसँग भने।"
कपिलवस्तुमा थप ४० जनामा कोरोना भाइरस पुष्टि,"कपिलवस्तु : जिल्लामा थप ४० जनामा कोरोना भाइरस संक्रमण पुष्टि भएको छ। यसरी नयाँ संक्रमित ४० जना र हाल सम्मका २ सय ७० जना गरी जिल्लामा कुल ३ सय १० जना कोरोना भाइरसको संक्रमणमा रहेको स्वास्थ्य कार्यालयले जनाएको छ । सोमबार मात्रै बुद्धभूमि नगरपालिकाका १० जना पुरुष, शिवराज नगरपालिकाका २६ जना पुरुष, महाराजगंज नगरपालिकाका २ जना पुरुष र वाणगंगा नगरपालिकाका २ जना महिलामा संक्रमण पुष्टि भएको स्वास्थ्य कार्यालयका फोकल पर्सन कुमार थापाले बताए । संक्रमित सबैको स्वास्थ्य सामान्य रहेको जनाइएको छ । जिल्लाका १० वटा स्थानीय तहले निर्माण गरेको विभिन्न क्वारेन्टाइनमा ४ हजार ८ सय जना रहेका छन् । जिल्लाका विभिन्न स्थानीय तहमा ४ सय ९५ वेडको आइसोलेसन वार्ड निर्माण गरिएका छन्।"
रुपन्देहीमा चट्याङ लागेर दुईजनाको मृत्यु,भैरहवा : रुपन्देहीमा चट्याङ लागेर दुईजनाको मृत्यु भएको छ । जिल्लाको छुट्टाछुट्टै स्थानमा चट्याङ लागेर दुईजना महिलाको मृत्यु भएको प्रहरीले जनाएको छ । सोमबार बिहानको वर्षासँगै लागेको चट्याङले जिल्लाको लुम्बिनी सांस्कृतिक नगरपालिका २ की ५५ वर्षीया चयनमती यादव र मायादेवी गाउँपालिका ५ की ५० वर्षीया कमलावती यादवको मृत्यु भएको जिल्ला प्रहरी कार्यालय रुपन्देहीका प्रवक्ता एवं डिएसपी खड्क बहादुर खत्रीले जानकारी दिए । उनका अनुसार मृतक दुवै महिला खेतबारीमा गएको बेला चट्याङ लागेर मृत्यु भएको हो ।
कोरोना संक्रमित बढ्न थालेपछि तीन महिनालाई पुग्ने स्वास्थ्य सामाग्री किन्ने सरकारको तयारी,"काठमाडौं : मुलुकमा कोरोना भाइरस (कोभिड१९) का सङ्क्रमित ठूलो सङ्ख्यामा देखिन थालेपछि सरकारले ठूलो मात्रामा स्वास्थ्य सामाग्री किन्ने तयारी गरेको छ। स्वास्थ्य तथा जनसङ्ख्या मन्त्रालय, स्वास्थ्य विभागको व्यवस्थापन महाशाखाका निर्देशक डा भोगेन्द्रराज डोटेलले सङ्क्रमित सङ्ख्या अनुमानभन्दा बढ्ने भएकाले ठूलोमात्रामा स्वास्थ्य सामग्री किन्ने तयारी गरिएको बताए। उनले सङ्क्रमितको सङ्ख्या सोचेकोभन्दा बढ्ने भएकाले तीन महिनालाई पुग्ने गरी एकैपटक सामग्री किन्ने तयारी गरिएको बताए। हिजोसम्म एक हजार ५६७ जना सङ्क्रमित देखिएका थिए। उहाँका अनुसार स्वास्थ्य सामग्री खरिदका लागि इपिडिमियोलाजिष्टको समूह गठन गरेर उक्त समूहले कति आवश्यक सामग्री चाहिन्छ भनेर पहिचान गर्नेछ। 'सङ्क्रमितको सङ्ख्या हाम्रो हातमा रहेको छैन । केही दिनको तथ्याङ्क हेर्दा यो सङ्ख्या बढ्छ' उनले भने 'त्यसैले पटकपटक किन्नुभन्दा पनि एकैपटक तीन महिनालाई पुग्ने ठूलो मात्रामा औषधि किन्ने तयारीमा छौं ।' उनका अनुसार पहिले एक हजार ५०० सङ्क्रमित हुने अनुमान गरेका थियौं। केही दिनअघि मात्र पाँच हजारको सङ्ख्यामा सङ्क्रमित हुने अनुमान गरिएको छ। दैनिक १५० जनाभन्दामाथि सङ्क्रमित देखिन थालेको र विदेशमा रहेका अलपत्रलाई नेपाल ल्याउने सरकारको निर्णयसँगै सङ्क्रमितको सङ्ख्या अझै बढ्ने अनुमान गरिएको छ। अहिले महाशाखासँग एक लाख ७० हजार व्यक्तिगत सुरक्षा उपकरण (पिपिइ), १४ लाख मास्क, एक लाख ८० हजार एन ९५ मास्क, २८ हजार भिटिएम र ४० हजार आरडिटी मौज्दात रहेको उनले बताए।"
डोटीका पहिलो कोरोना संक्रमित : श्रीमती र बच्चासहित भारतबाट आएका थिए,"डोटी : डोटीमा पहिलो कोरोना संक्रमित व्यक्ति भेटिएका छन्। सुदूरपश्चिम प्रदेशका अन्य जिल्लामा यस अघिनै कोरोना संक्रमित व्यक्ति भेटिएका थिए। सोमबार डोटीमा समेत कोरोना संक्रमितको पुष्टि भएसँगै सुदूरपश्चिम प्रदेशका सबै जिल्लामा कोरोना भाइरसका संक्रमित देखिएका छन्। सेती प्रादेशिक अस्पताल कैलालीको प्रयोगशालामा भएको परिक्षणमा डोटी शिखर नगरपालिका३ का २५ वर्षका एक जना पुरुषमा कोरोना भाइरस संक्रमणको पुष्टि भएको हो। उनी जेठ १२ गते श्रीमती, एक बच्चा सहित भारतबाट घर फर्किएका हुन्। उनीसँगै आएका उनको श्रीमती र बच्चाको भने कोरोना रिपोर्ट नेगेटिभ देखिएको छ। संक्रमित पुरुष १२ गतेदेखि नै शिखर नगरपालिका३, आलीमा रहेको क्वारेन्टाइनमा बसेका थिए। जेठ १६ गते उनको बच्चालाई केही सन्चो नभएपछि सोही दिन आमा, बुवा र बच्चालाई जिल्ला अस्पतालको आइसोलेसन वार्डमा राखिएको जिल्ला अस्पतालले जनाएको छ। संक्रमित व्यक्ति अहिले पनि जिल्ला अस्पतालको आइसोलेसनमै राखिएका छन् भने उनका श्रीमती रबच्चा समेत अस्पतालमै रहेका छन्। जेठ १५ गतेनै उनी, उनको श्रीमती र बच्चा सहित शिखर नगरपालिकाकै अन्य एक जना गरी चार जनाको कोरोना परिक्षणको लागि स्वाब लिइएमा अन्य तीन जनाको भने रिपोर्ट नेगेटिभ आएको शिखर नगरपालिका स्वास्थ्य इकाइका प्रमुख हरिष शाहले जानकारी दिए। अहिले उनको स्वास्थ्य अवस्था सामान्य रहेको अस्पताल स्रोतले जनाएको छ। उनी चार दिनसम्म बसेको क्वारेन्टाइनमा बसेका अन्य सबै व्यक्तिहरुको थ्रोट स्वाब लिने काम मंगलबारबाटै गरिने शाहले बताए। गौरीफन्टा नाकाबाट जिल्लासम्म उनी आएको गाडीमा कोको रहेका थिए, कुन कुन व्यक्तिहरुसँग उनको सम्पर्क भएको थियोलगायत कन्ट्र्याक्ट ट्रेसिङ्गको काम सुरु हुने जिल्ला अस्पताल डोटीका प्रमुख रमेश मलासीले बताए। संक्रमित व्यक्तिको श्रीमती, बच्चालाई समेत फेरि १४ देखि २१ दिनसम्म क्वारेन्टाइनमा राखिने र उनीहरुको अर्को पटक थ्रोट स्वाब संकलन गरी कोरोना परिक्षण गरिने जिल्ला स्वास्थ्य कार्यालयका कोरोना फोकन पर्सन सूर्य बिष्टले जानकारी दिए।"
२५ जनाले जिते कोरोना : भीम अस्पतालबाट नाँच्दै गाउँदै घर फर्किए (भिडियो),"भैरहवा : रुपन्देही जिल्लाको भैरहवास्थित भीम अस्पतालमा उपचारत २५ जना कोरोना संक्रमित निको भएर नाँच्दै गाउँदै घर फर्किएका छन्। योसँगै अस्पतालमा उपचारत संक्रतिमको संख्या शून्य भएको छ । डिस्चार्ज भएर घर फर्किने क्रममा अस्पतालमा परिसरमा उनीहरु झुमेर नाचे । साथै उनीहरुलाई निको बनाउनमा फ्रन्ट लाइनमा रहेर उपचार गरेका केही चिकित्सक पनि उनीहरुको थप आत्मबल बढाउन नाचमा साथ दिएर खुशीयाली मनाए । घर फर्किने क्रममा उनीहरुले उपचारमा खटिएका सबै चिकित्सकलाई धन्वयाद दिँदै आत्मबल बढाए कोरोनालाई सहजै जित्न सकिने बताए । डिस्चार्ज भएकालाई प्रदेश पाँच सरकारका सामाजिक विकासमन्त्री सुर्दशन बराल, प्रदेशसभा सांसद सन्तोष कुमार पाण्डेय, जिल्ला समन्वय समिति रुपन्देहीका प्रमुख एकराज विश्वकर्मालगायत अस्पतालका स्वास्थ्यकर्मीले खादा ओढाएर पुष्पगुच्छा दिएर विदाइ गरे । डिस्चार्ज हुनेहरुमा रुपन्देहीको लुम्बिनी सांस्कृतिक नगरपालिकाका पाँचजना, गैडहवा गाउँपालिकाका दश, सिद्धार्थनगर नगरपालिकाका एक, कपिलवस्तुका पाँच, नवलपरासीका तीन र भारतका एकजना रहेको भीम अस्पतालका प्रवक्ता गोपाल उपाध्यायले बताए । उनले संक्रमितको उपचारका लागि कुनै विशिष्ट औषधि नरहेपनि निको गराउनका लागि सामन्य भीटामिनका साथै मनोबल बढाउने परामर्श, योगा, सकारात्क सोचको विकास गर्ने लगायतका उपचारत पद्दतिबाट निको बनाइएको बताए । डिस्चार्ज हुनेहरु ४ वर्ष देखि ५० वर्ष उमेर समूहका छन् । अस्पतालमा २० दिन बिताएका कोरोना संक्रमित २४ घण्टाको अन्तरालमा पीसीआर रिपोर्ट निगेटिभ भएपछि डिस्चार्ज गरिएको अस्पतालका मेडिकल सुपरीटेण्डेण्ट डा नविन दर्नालले बताए । 'अस्पतालमा आउँदा मरिने पो हो कि भन्ने अवस्थामा आउनुभएको थियो, उनले भने, 'तर अहिले निकै खुशी भएर नाच्दै गाउँदै घर जानु भयो ।' सामाजिक विकास मन्त्री बरालले कोरोना संक्रमित बिरामीलाई निको पार्न खट्ने अस्पतालका सबै कर्मचारी र स्वास्थ्यकर्मीलाई धन्यवाद दिए । उनले प्रदेश ५ मा कोरोना संक्रमण निरन्तर बढ्दै गइरहेकोले आइसोलेसन सेन्टरलाई विस्तार गरिने काम भइरहेको बताए । उनले संक्रमण हुँदैमा आत्तिहाल्नुपर्ने स्थिति नरहेको भन्दै संक्रमित सबैलाई माया र सदभाव आवश्यक रहेको बताए ।कोरोना संक्रमित भइ डिस्चार्ज हुने भारत गोण्डा का २८ वर्षीय पुरुषले भीम अस्पतालमा रहँदा स्वास्थ्यकर्मीको राम्रो व्यवहारले छिटै निको भएको प्रतिक्रिया दिए। नवलपरासीमा पूजाका लागि नेपाल आएको बेला उनमा कोरोना संक्रमण पुष्टि भएको थियो ।"
सहुलियत तथा कर छुटप्रति हवाई कम्पनी खुशी,"काठमाडौं : सरकारले आर्थिक वर्ष २०७७०७८ को बजेटमा हवाई क्षेत्रमा व्यवस्था गरेको सहुलियत तथा कर छुटको विषयप्रति हवाई सेवा सञ्चालकको छाता संगठन वायुसेवा सञ्चालक संघले आभार प्रकट गरेको छ। विश्वव्यापी महामारीका रुपमा फैलिएको कोभिड१९ का कारण सिथिल बनेको मुलुकको हवाई उद्योगको पुनरुत्थानका लागि बजेटमा भएको व्यवस्थाप्रतिसंघले विज्ञप्ति निकालेर सरकारलाई धन्यवाद दिएको हो। सरकारले आगामी आवको बजेट र नीति तथा कार्यक्रममा नेपाली वायुसेवा कम्पनीले भुक्तानी गर्नुपर्ने पार्किङ शुल्क, वायुसेवा सञ्चालन अनुमति नवीकरण दस्तुर, उडान योग्यता प्रमाणपत्र दस्तुर र हवाई इन्धनमा लाग्ने गरेको पूर्वाधार कर छुट दिने घोषणा गरेको थियो। यस्तै कोभिडका कारण विगत दुई महिनादेखि बन्द भएको आन्तरिक तथा बाह्य उडान सेवाका अवधिमा दिनहुँ छ करोडभन्दा बढी राजश्व गुमाइरहेको निजी वायुसेवा कम्पनीले बजेट वक्तव्यमार्फत आव २०७६०७७ को आय विवरणअनुसार लाग्ने आयकरमा २० प्रतिशत छुट दिने गरिएको घोषणाबाट केही हदसम्म लाभान्वित नै हुने देखिएको भन्दै उक्त व्यवस्थाका निम्ति पनिसंघले आभार प्रकट गरेको विज्ञप्तिमा उल्लेख छ। बैंकबाट प्रभाव हुने कर्जा कार्यक्रमको पुनःसंरचना गरी ५ प्रतिशत व्याजदरमा कर्जा उपलब्ध गराउने, पर्यटन व्यवसायका कर्मचारीको पारिश्रमिक भुक्तानी तथा व्यवसाय सञ्चालनका लागि पाँच प्रतिशत व्याजदरमा कर्जा उपलब्ध गराउन रु ५० अर्बको छुट्टै कोष खडा गर्ने जस्ता बजेटमा घोषणा गरिएका विषय स्वागतयोग्य भएको भन्दैसंघले यसको सफल कार्यान्वयनका लागि नेपाल राष्ट्र बैंकको मौद्रिक नीतिमा समेटिनुपर्ने सुझाएको छ। आम नेपाली यात्रुलाई सुपथ मूल्यमा हवाई सेवा प्रदान गर्न र राष्ट्रको महत्वपूर्ण उद्योगलाई विषम घडीमा टिकाइराख्न प्रतिलिटर बिक्री मूल्यको करिब १० प्रतिशत नाफा राखी हवाई इन्धनको मूल्य समायोजनका लागि पनिसंघले नेपाल आयल निगमलगायत सम्बन्धित मन्त्रालयमा अनुरोध गरिएको उल्लेख गरेको छ। संघले हवाई इन्धनमा पूर्वाधार कर छुट तथा थप भन्सार शुल्क नलाग्ने व्यवस्थाबाट हवाई यात्रा केही सस्तो भए तापनि छिमेकी मुलुकको तुलनामा नेपालमा हवाई इन्धनको मूल्य झण्डै दोब्बर देखिएको र निगमले हवाई इन्धनमा अझै पनि इण्डियन आयाल निगमले प्रदान गरेको तुलनामा पनि रु ३३ मुनाफा लिई रु ६५ मूल्य तोकी राख्नु अस्वभाविक र अवान्छनीय भएको जनाएको छ।"
बाँके दुर्घटनामा मृत्यु भएका सातजनाको पहिचान,"दाङ : बाँकेको राप्तीसोनारी२ स्थित जंगलमा भएको बस दुर्घटनामा मृत्यु भएकामध्ये सातजनाको नाम खुलेको छ । प्रदेश नं ५ प्रहरी कार्यालय तुलसीपुरले आफन्तको सूचनाको आधारमा ६ जनाको सनाखत भएको जनाएको छ । भारतबाट आएका रोल्पाका ४ जना र बसका ३ स्टाफको सनाखत भएको प्रहरीले जनाएको छ । बाँकेको नेपालगञ्जबाट दाङ हुँदै सल्यान जाँदै गरेको हाइस बस आइतबार राती दुर्घटना हुँदा १२ जनाको मृत्यु भएको छ । मृतकमध्ये गाडी चालक दैलेखका २८ वर्षीय दानबहादुर खड्का र सहचालक सुर्खेतका २२ वर्षीय पवनबहादुर भण्डारी, सहयोगी रितेश कार्की र यात्रुहरु रोल्पा थबाङका भीमबहादुर विक, बुद्धिराम विक, पूर्णबहादुर पुन, सीता पुन रहेको प्रदेश प्रहरीले जनाएको छ ।"
दैलेखमा एकै दिन ५० जनालाई कोरोना,"दैलेख : दैलेखमा एकै दिन ५० जनामा कोरोना संक्रमण पुष्टि भएको छ। कर्णाली प्रदेश अस्पताल सुर्खेतको पशुपंक्षी रोग अन्वेषण प्रयोगशाला र कर्णाली स्वास्थ्य विज्ञान प्रतिष्ठान जुम्लाको प्रयोगशालामा गरिएको परिक्षणमा ५० जनामा कोरोना संक्रमण पुष्टि भएको हो। नयाँ पुष्टि हुनेहरुमा नारायण नगरपालिकाका ४० जना, महाबु गाउँपालिकाका एक जना र दुल्लु नगरपालिकाका ७, चामुण्डाविन्द्रासैनी नगरपालिकाका एक र नौमूले गाउँपालिकाका एक जना छन्। सामाजिक विकास मन्त्रालय कर्णाली प्रदेश अन्तरर्गतको स्वास्थ्य सेवा महाशाखाका प्रमुख डालक्ष्मीनारायण तिवारीले कोरोना संक्रमण देखिएको पुष्टि गरे। योसँगै दैलेखका कोरोना संक्रमितको संख्या ९८ जना पुगेको छ। कोरोनाका कारण दैलेखका एक जनाको मृत्यु भईसकेको छ । शनिवार दुल्लु नगरपालिका११ खागितडाका ३५ युवाको क्वारेन्टाइनमै मृत्यु भएको थियो। जेठ ५ गते दैलेखको आठबीस नगरपालिका१ सात्तलाका ३५ बर्षीय युवामा संक्रमण पुष्टि भएको थियो। उनी कर्णाली प्रदेशकै पहिलो संक्रमित हुन् । त्यसको दुई साता नबित्दै दैलेखमा कोरोना संक्रमितको संख्या झण्डै एक सय जना पुगेको हो।"
"सुदूरपश्चिममा थप १८ जनामा कोरोना पुष्टि, संक्रमितको संख्या ४३ पुग्यो","धनगढी : सुदूरपश्चिममा थप १८ जनामा कोरोना भाइस (कोभिड१९) संक्रमण देखिएको छ।धनगढीको पशुरोग अन्वेषण प्रयोगशालामा गरिएको परीक्षणमा सोमबार १४ जना कैलालीका र अरु जिल्लाका ४ जनामा कोरोना भाइरस संक्रमण देखिएको सेती प्रादेशिक अस्पतालले जनाएको छ । अस्पतालले जारी गरेको विज्ञप्तिमा १८ जना थपिए पनि उनीहरुको ठेगाना भने खुलाइएको छैन । कैलालीका ११ जना पुरुष र ४ जना महिला, अछाम, डोटी, बैतडी र कञ्चनपुरका एकएक जना पुरुषमा कोरोना पुष्टि भएको अस्पतालले जनाएको छ । सेती अस्पतालका सूचना अधिकारी दिलिप श्रेष्ठले उनीहरुको ठेगाना केही बेरपछि थाहा हुने बताए । यो सँगै सुदुरपश्चिममा कोरोनासंक्रमितको संख्या ४३ पुगेको छ । सुदूरपश्चिमकै थप दुईजनाको कर्णाली प्रदेशका अस्पतालमा उपचार भइरहेको छ ।"
डडेल्धुराका संक्रमितले १० औं दिनमा जिते कोरोना,डडेल्धुरा : डडेल्धुराका कोरोना संक्रमित युवक १० दिनमै कोरोनालाई जितेर घर फर्किएका छन्। परशुराम नगरपालिका१० का २८ वर्षीय युवकले १० दिनमै कोरोना जितेर घर फर्किएका हुन् । धनगढीस्थित सेती प्रादेशिक अस्पतालको प्रयोगशालामा गरिएको परीक्षणमा दुई पटक रिपोर्ट नेगेटिभ आएपछि उनलाई सोमबार दिउँसो डिस्चार्ज गरिएको हो । जेठ ९ मा कोरोना संक्रमित देखिएका युवाको पछिल्लो रिपोर्ट नेगेटिभ आएपछि घर पठाइएको डडेल्धुरा अस्पतालका निमित्त मेडिकल सुपरिटेन्डेन्ट डा जगदीशचन्द्र विष्टले जानकारी दिए। डडेल्धुरा अस्पताल विकास समितिका अध्यक्ष करूणाकर ओझाले उनलाई पुष्प गुच्छा दिएर विदाइ गरे। उनलाई घरमा दुई साता अलग्गै बस्न डा विष्टले सुझाव दिएका छन्। जिल्ला सदरमुकाममा बस्दै आएका उनी अस्पतालको एम्बुलेन्समार्फत घर गए। सरकारी कर्मचारीसमेत रहेका ती युवकमा गत जेठ ९ मा संक्रमण पुष्टि भएको थियो। उनको आन्तरिक 'ट्राभल हिस्ट्री' मात्रै रहेको छ। उक्त युवकले कोरोना जितेसँगै डडेल्धुरा कोरोना मुक्त भएपनि गौरिफण्डा नाका भएर भित्रिनेको संख्या दिनप्रतिदिन बढेसँगै स्थानीयमा त्रास फैलिएको छ।भारतबाट डडेल्धुरामा चार हजार बढी मानिस भित्रिएका छन् ।
रुकुम घटना : छानबिनको माग गर्दै काठमाडौंमा विरोध प्रदर्शन फोटो (फिचर),"काठमाडौं : रुकुम घटनाको निष्पक्ष छानबिनको माग गर्दै नेपाल दलित संघले विरोध प्रदर्शन गरेको छ।दलित संघले सोमबार दिउँसो काठमाडौंको माइतीघर मण्डलामा विरोध प्रदर्शन गरेको हो। गत जेठ १० गते जिल्लाको चौरजहारी नगरपालिका८ सोती घटनामा मारिएका नवराज विकसहितका मृतकका परिवारको न्यायका लागि दलित युवा प्रर्दशनमा उत्रिएका हुन् । प्रदर्शनकारीले बाँच्न पाउने अधिकार सुनिश्चित गर, घटनाको निष्पक्ष छानबिन गर, घटनालाई तोडमोड गर्न खोज्न पाइदैन, पीडितलाई न्याय नदिने सरकार हामीलाई चाहिँदैन, मृतकलाई सहिद घोषणालगायतका नारा लगाउँदै विरोध गरेका हुन् । उक्त घटनामा नवराजसहित पाँचजनाको मृत्यु भएको छ। लामो समयदेखिको प्रेम सम्बन्धमा रहेका युवायुवती विवाह गर्न लाग्दा दलित भएकै कारण हत्या गर्नु जघन्य अपराध भएकाले दोषीलाई हदैसम्मको कारबाही हुनुपर्ने उनको माग छ। सोती घटनामा जाजरकोट भेरी नगरपालिका ११ का गोविन्द्र शाही अझै बेपत्ता छन् । उनको खोजी भइरहेको प्रहरीले जनाएको छ।"
जाजरकोटका चार क्वारेन्टाइनमा सेनाको सुरक्षा,"जाजरकोट : कोरोना महामारीबाट बच्न क्वारेन्टाइनमा राखिएकाहरु भाग्न थालेपछि जाजरकोटमा सेनाले सुरक्षा दिन थालेको छ। जिल्लाका चार स्थानमा सेनाले क्वारेन्टाइनको सुरक्षा दिने भएको छ। हालै जिल्लामा भारतबाट ठूलो संख्यामा मानिसहरु भित्रिएका छन्। जिल्ला सदरमुकामस्थित त्रिभुवन मावि र भेरी ज्ञानोदय क्याम्पस, छेडागाडका दशेरा तथा वडावन र नलगाडको दल्लीमा रहेका क्वारेन्टाइनमा सेनाले सुरक्षा दिने भएको हो। सदरमुकाम र दल्लीमा सेनाले सुरक्षा दिईरहेको छ भने अन्य दुई स्थानमा सुरक्षाका लागी आइतवार नै टोली प्रस्थान गरेको छ। क्वारेन्टाइनमा बसेकाहरु भाग्ने र बजारमा डुल्न थालेपछि जिल्ला सुरक्षा समिति र जिल्ला विपद् व्यवस्थापन समितिले सेनालाई सुरक्षाको जिम्मा दिने निर्णय गरेको हो। ज्वालादल गण मालिका व्यारेकको टोलीले ति स्थानमा अस्थायी क्याम्प खडा गरेर सुरक्षा दिने प्रमुख सेनानी सुरेन्द्र प्रताप रावलले बताए। त्यस्तै शिवालयमा सशस्त्र प्रहरीले सुरक्षा दिने छ। जिल्लाभर २३ स्थानमा क्वारेन्टाइन रहेका छन्। अन्य स्थानमा प्रहरीले सुरक्षा दिनेछ। हालै जिल्लामा भारतबाट एक सय २२ महिला र एक हजार तीन सय १२ गरी एक हजार चार सय ३४ जना विभिन्न क्वारेन्टाइनमा राखिएको छ। उनीहरुलाई विद्यालयका क्वारेन्टाइनमा राखिएको छ। खानको प्रवन्ध स्थानीय तहले गरिरहेका छन्। क्वारेन्टाइनमा रहेकाहरुलाई भिटिएम अभावमा परिक्षण गर्न समस्या परेको छेडागाड नगरपालिकाका प्रमुख लालबहादुर महताराले बताए। अझै भारतबाट फर्कने क्रम जारी छ। परीक्षणको दायरा बढ्न सकेको छैन। यसरी बढ्दै गए स्थानिय सरकारलाई थेग्नै गाह्रो पर्ने उनले बताए।"
४४ सहसचिव र उपसचिवको सरुवा (सूचीसहित),काठमाडौं : सरकारले ४४ जना सहसचिवउपसचिवको सुरुवा गरेको छ। आइतबारको मन्त्रिपरिषद निर्णय अनुसार ४४ सहसचिव र उपसचिवको सरुवा गरिएको हो। सुर्खेत प्रमुख जिल्ला अधिकारी रमेश न्यौपानेलाई पाल्पा सुरुवा गरिएको छ। पाल्पाका प्रजिअलाई गृहमन्त्रालयमा सरुवा गरिएको छ। गृह मन्त्रालयका सहसचिव हिरालाल रेग्मीलाई सुर्खेतको प्रजिअमा पठाइएको छ। काठमाडौं जिल्ला प्रशासन कार्यालयका सप्रजिअउपसचिव कृष्णबहादुर कटुवाल महोत्तरीमा प्रजिअ (रापद्धि)का रुपमा सरुवा भएका छन्। त्यस्तै बर्दियाका प्रजिअ सिंहदरबारमा सरुवा भएका छन्।
चट्याङ लागेर दुई जनाको मृत्यु,जनकपुरधाम : धनुषा र महोत्तरीमा चट्याङ लागेर दुई जनाको मृत्यु भएको छ। धनुषा र महोत्तरीमा एकएक गरी दुई जनाको चट्याङबाट मृत्यु भएको छ। सोमबार बिहान मसलाधारे वर्षसँगै लागेको चट्याङका कारण दुई जनाको मृत्यु भएको धनुषाको हो। मृत्यु हुनेमा धनुषाको मिथिला नगरपालिका७७ केमलीपुरकी ४८ वर्षीया छिनमाया काफ्लेको र महोत्तरीको महोत्तरी गाउँपालिका१ का ४५ वर्षका इन्दल यादवको मृत्यु भएको प्रहरीले जनाएको छ। काफ्ले पानी पर्नुभन्दा पहिले जंगल घाँस ल्याउन गएको बेला मेघगर्जनसँगै परेको चट्याङ लागेर उनको घटनास्थलमै मृत्यु भएको इलाका प्रहरी कार्यालय ढल्केबरका प्रहरी निरीक्षक तीर्थ कार्कीले जानकारी दिए। यस्तै सोमबार बिहान भैँसी चराउन गोठ गएको बेला गाउँ नजिकैको चौरमा लागेको चट्याङबाट यादवको घटनास्थलमै मृत्यु भएको महोत्तरीका प्रहरी उपरीक्षक श्याककृष्ण अधिकारीले जानकारी दिए।
गुम्यो लक्ष्मीको सहारा,"जाजरकोटः तीनवर्ष अघि पति गुमाएकी जाजरकोट भेरी नगरपालिका११, मटेलाकी लक्ष्मी सुनारमाथि अर्को बज्रपात परेको छ। जेठ १० गते रुकुमपश्चिमको चौरजहारीमा भएको घटनामा लक्ष्मीले प्राणभन्दा प्यारो छोरा गुमाइन्। छोराको त्यही शोकमा अहिले उनको भोक र निन्द्रा हराएको छ। चौरजहारी नगरपालिका८, सोतीमा भएको घटनामा उनले १९ वर्षीय छोरा लोकेन्द्रलाई गुमाइन्। घटना भएको र छोरो हराएको खवरले उनको मन चसक्क घोचेको थियो। तर, पनि दुई दिनसम्म लक्ष्मीलाई लागेको थियो, छोरा कतै टुप्लुक्क आइपुग्छ कि ! पौडी खेल्न माहिर छोरा न पौडिएर कतै लुकेर पो बसेको छ कि ! लक्ष्मीको मनमा झिनो आशाको दियो बलिरहेको थियो। तर, १४ जेठ दिउँसोको खबरसँगै त्यो आशाको त्यान्द्रो पनि चुँडियो। लोकेन्द्रको शव भेरी नगरपालिका१२ स्थित नदी किनारमा भेटियो। त्यसपछि उनी बेहोस् भएर लडिन्। होस खुले पनि उनी शोकमा इन्तु न चिन्तु छन्। दिनभर टोलाई रहन्छिन्। दुर्घटनाले पतिको ज्यान लियो, साथीसँग गएको छोरालाई जातीय विभेदको घटनाले। आर्थिक अवस्था निकै कमजोर भएको लक्ष्मीको परिवार ज्याला मजदुरी गरेर गुजारा चलाउँथ्यो। तर सँधै त्यसरी चल्दैन भन्ने निश्कर्ष पुगेपछि उनीहरूले जेठो छोरा रामबहादुरलाई विदेश पठाउने निर्णय गरे। ऋण गरेर रामबहादुर मलेसिया पुगे। छोरो मलेसिया पुगेको केही महिनामा यता आमा लक्ष्मीको जीवनमा ठूलो बज्रपात आइलाग्यो। २०७३ फागुनमा सदरमुकाम खलंगाबाट नेपालगञ्जका लागि छुटेको बसमा चढेर घर फर्किँदै गरेका लक्षेले घर पुग्न पाएनन्। उनी चढेको बस बीच बाटोमै भीरबाट पासागाड खोलामा खस्यो। उनको घटनास्थलमै मृत्यु भयो। उनीसँगै रहेकी पाँच वर्षीया छोरी गम्भीर घाइते भइन्। उनी अहिले अपांग जीवन बाँचिरहेकी छन्। उनकाअनुसार छोरीको उपचारका लागि चारलाख रूपैयाँ खर्च भइसक्यो। तर, उनी पूर्णरूपमा सञ्चो भइनन्। जेठो छोरा रामबहादुर विदेश जाँदा लिएको ऋण पनि तिर्न बाँकी छ। केही कमाइकाज होला भनेर छोरालाई ऋण गरेर विदेश पठाएका थियौं, ऊ गएपछि यता पतिको ज्यान गयो। त्यही बेलाको ऋण पनि तिर्न सकेका छैनौं, लक्ष्मी भन्छिन्। कान्छो छोरा लोकेन्द्र लक्ष्मीको जीउने आधार थिए। रुकुममा मारिएका नवराज विक र लोकेन्द्र दुई बहिनाका छोराहरु हुन्। दाई नवराजको आग्रहमा गएका थिए लोकन्द्र त्यसदिन। लक्ष्मीलाई पनि लाग्छ उनीहरूलाई कि मारेर फालिएको हो कि कुटेर पौडिनै नसक्ने गरी। १४ जेठमा भेटिएका लक्ष्मीका छोरा लोकेन्द्रको शवले पनि यही भन्छ। शव टाउकोमा ठाउँठाउँ चोट लागेको र हात बाँधिएको अवस्थामा भेटिएको थियो। भेरीको छालमा हुर्केको हो। पौडी खेलेर वारपार गर्थ्यो। जिँउदै भेरीमा फालेको भए त तरेर आउँथ्यो होला। मेरो छोरालाई उनीहरूले मारेरै फालेका हुन्, लक्ष्मी भन्छिन, हात बाँधेको अवस्थामा लास भेटियो, अपराधीले सजाय पाउन। बाबुको दुर्घटनामा मृत्यु भएपछि लोकेन्द्रको पढाइले पनि निरन्तरता पाउन सकेन। विदेश गएका दाइ अलपत्र परेपछि घरव्यवहार धान्ने जिम्मा उनको काँधमा आइलाग्यो। आमा लक्ष्मीले फेरि ऋण गरिन् र, लोकेन्द्रलाई सुनचाँदीको काम सिक्न सुर्खेत पठाइन्। नौ कक्षासम्म पढेका लोकेन्द्र केही समय पहिले सुनचाँदीको काम सिक्न सुर्खेत पुगेका थिए। काम सिक्दै थिए। काम सिकेर आमालाई र बहिनीलाई सुुखसँग पाल्छु भन्थे लोकेन्द्र। लक्ष्मीले भनिन्, बरु म अभागीलाई कालले लिए हुन्थ्यो। लकडाउनकै हुनु अगावै लोकेन्द्र सुर्खेतबाट जाजरकोट घर फर्किएका थिए। तीन वर्षअघि मलेसिया पुगेका लक्ष्मीका जेठो छोरा रामबहादुर त्यहाँ अलपत्र छन्। रुकुम घटना : थप एकजनाको शव भेटियो, मृतकको संख्या पाँच पुग्यो दोषीलाई कारबाही गर : राष्ट्रसंघ"
धर्मशालामा ७० वर्षीय वृद्ध मृत फेला,स्याङ्जा : भीरकोट नगरपालिका ४ स्थित छाँयाक्षेत्र छाङ्छाङ्दी मन्दिरमा बस्दै आएका एक जेष्ठ नागरिक मृत भेटिएका छन् । मन्दिरको धर्मशालामा बस्दै आएका गोपाल गिरी आइतबार साँझ अचेत अवस्थामा देखेपछि स्थानीयले प्रहरीलाई खबर गरेका थिए । वालिङ नगरपालिका ८ घर भई विगत १६१७ वर्षदेखि सोही धर्मशालामा बस्दै आएका करिब ७० वर्षीय गिरी आइतबार साँझ धर्मशालामा मृत भेटिएको प्रहरीले जनाएको छ । प्रहरीका अनुसार दुई दिनअघि उनी पेट दुखेको भन्दै वालिङमा गएर उपचार गरी फर्केका थिए। मृत्युबारे थपअनुसन्धान जारी रहेको प्रहरी उपरीक्षक विमलराज कणेलले जानकारी दिए ।
क्वारेन्टाइन नहुँदा भारतबाट आएका सिधै गाउँ छिरे,"जुम्ला : भारत र अन्य जिल्लाबाट जुम्ला आएका घछ जना क्वारेन्टनइनको व्यवस्था नभएपछि गाउँ पसेका छन् । आइतबार राति ११ बजे जुम्ला बसपार्कमा आइपुगेको चन्दननाथ नगरपालिकाका १२ जना र तातोपानी गाउँपालिकाका २३ जना बस्ने स्थान नभएर गाउँ छिरेका हुन्। स्थानयि अमर बहादुर रोकायाका अनुसार गाडीबाट बसपार्कमा ओर्लिएपछि प्रहरीले केहीबेर रोकेर राखेको थियो । केहीबेरपछि प्रहरीहरु हिँडे । उनीहरु हामी हामी क्वारेन्टाइनमा जान्छौं कहाँ छ ? भनेर सोधिरहेका थिए। भोक र थकाइले लखतरान परेको उनीहरु केही समयको प्रयासपछि पनि क्वारेन्टाइनको व्यवस्थापन भएकोनपाएपछि गाउँ छिरे । ८, १० जना गैरागाउँतिर लागेका, केही छिनातिर लागेका थिए। बल्ल तल्ल ज्यान जोगाएर यहाँसम्म आइपुगेका पनि अब कहाँ बस्ने टुंगो नलाग्दा हैरान भएको उनीहरुले बताएका थिए । जिल्ला विपद व्यवस्थापन समितिको निर्णय कार्यान्वयन हुन नसकेको कारण समस्या आएको हो। यसैगरी सो टोलीसँगै आएका गुठिचौर गाउँपालिकाका ५ जना गाउँपालिकाको गाडीमा गाउँपालिकाको क्वारेन्टाइनमा गएको जानकारी प्राप्त भएको छ। अहिले भारतबाट आएका धेरैमा संक्रमण कोरोना संक्रमण देखिएको छ। उनीहरुलाई छुट्टै बस्ने व्यवस्था नै नभएर गाउँ छिरेपछि जुम्लामा त्रास फैलिएको छ । उनीहरु कता गए भन्ने थाहाँ भएको छैन। राख्ने स्थान नभएका कारण बसपार्कमा त्यसै बसिरहेका थिए प्रहरी नायब उपरीक्षक लालबहादुर धामीले जानकारी भने स्थान निर्धारण भएको छैन कता राख्ने भन्नेमा अन्यौल भयो ।लामो समयदेखि भोकै रहेको उनीहरुलाई जुम्लामा रहेको कर्णाली स्पोर्ट क्लबले चिउरा, दालमोट, जुस र पनी दिई सहयोग गरेको थियो। स्थानीयको विरोधपछि तोकिएके सरकारी संरचनाहरुमा राख्न नसकेपछि क्वारेन्टाइन कता बनाउने भन्ने अन्यौल भएको हो । चन्दननाथ नगरपालिकाले नगरपालिकामा आएका व्यक्तिहरु वडास्तरमा जिम्मा दिएर राख्ने निर्णय भएको जनाएको छ । यता तातोपानी गाउँपालिकाले जिल्लाले पहिले एकिकृत क्वारेन्टाइन गर्ने भनेर दुर्गा मावि लाम्रामा मानिसहरु भरिभरा भएको बताएको छ । अहिलेसम्म उच्च सुरक्षाका साथ क्वारेन्टाइन जुम्लाका रहेकोमा अब के हुने भन्ने त्रास बढेको छ । अहिलेसम्म ४०० जनाभन्दा बढी जिल्ला आएका छन् र उनीहरु कर्णाली प्राविधिक शिक्षालय, दुर्गा मावि लामा, सरस्वति मावि कुडारी र सिता मावि रारालिहीमा रहेका छन् । स्थानीयको अवरोध र अदालतको आदेशले चुनौती जुम्लाका सबै स्थानीय तहले आआफ्ना ठाउँमा क्वारेन्टाइन निमार्ण गरेका थिए तर गत बैखाश २१ गते अदालतमा अधिवक्ता पदम शाहीले मापदण्ड विपरति क्वारेन्टाई निर्माण गरेको भनी भनि जुम्ला सबै स्थानिय तहविरुद्ध रिट दाएर गरेपछि अदालतले सबै स्थानीय तहलाई क्वरेन्टाइन व्यवस्पन गर्न आदेश दियो । सबै स्थानीय तहका जिल्ला विपद व्यवस्थापन समितिको निणय अनुसार जिल्लामा एकिकृत क्वारेन्टाइन निमार्ण गर्ने निर्णय गरे। यसै निर्णयअनुसार जुम्लाको कर्णाली प्राविधिक शिक्षलयमा र कर्णाली स्वास्थ्य विज्ञान प्रतिष्ठाननजिक क्याम्पस क्षेत्रलाई क्वारेन्टाइन निमार्ण गरी जिल्ला फर्कनेलाई राख्ने तयारी गरिएको थियो। थियो। कर्णाली प्रबिधिक शिक्षलयमा राखिए पनि क्यम्पस क्षेत्रमा राख्न खोज्दा स्थानीले अवरोध गरेपछि राख्न सकिएका छैन । राख्न सकिएको सकिएको छैन । जिल्लाका अन्य स्थानमा पनि क्वारेन्टाइन बनाउदो ठाँउठाँउमा स्वाथीयले विरोध गरिरहेका छन् । गरीरहेका छन।"
इटहरीमा एक जनाको हत्या,इटहरी : इटहरीमा आइतबार राति छुरा प्रहारबाट ३० वर्षीय राजन राईको मूत्यु भएको छ। इटहरी २० तरहराका उनलाई राति ११ बजे भएको आक्रमण भएको थियो। गम्भीर घाइते भएका उनको उपचारका क्रममा धरानस्थित वीपी प्रतिष्ठानमा मृत्यु भएको इलाका प्रहरी कार्यालय इटहरीका प्रहरी निरीक्षक मानप्रसाद श्रेष्ठले जानकारी दिए। श्रेष्ठका अनुसार प्रज्वल तामाङ समूहले एकता टोलमा राईमाथि आक्रमण गरेको थियो। छुरा प्रहारअघि पाँच जनाको समुह बसेर रक्सी खाएको र सामान्य विवाद भएको बताइएको छ। राईको परिवार बेलायतमा छ। लकडाउनअघि नेपाल आएका उनी बेलायत फर्कन पाएका थिएनन्। प्रहरीले घटनाबारे थप अनुसन्धान गरिरहेको जनाएको छ।
डोटीको शिक्षा कार्यालय भवनमा कोरोना विशेष अस्पताल बनाइने,डोटी : डोटीको शिक्षा विकास तथा समन्वय इकाईको कार्यालय रहेको सरकारी भवनलाई कोरोना विशेष अस्पताल बनाइने भएको छ । जिल्लामा अहिलेसम्म कोरोना विशेष अस्पताल नहुँदा उक्त कार्यालयको भवन र राजपुरमा रहेको सुजङ्ग अस्पताललाई कोरोना विशेष अस्पताल बनाइने भएको हो। जिल्लास्थित क्रियासिल राजनीतिक दल तथा अन्य सरोकार निकायबीच बसेको सर्बपक्षीय बैठकले सो निर्णय गरेको हो । जिल्लामा रहेको एक मात्र जिल्ला अस्पताल डोटीमा अन्य बिमारीलाई पनि चेकजाँच गर्नुपर्ने भएकाले सुजङ अस्पतालाई कोरोना विशेष अस्पताल बनाइने भएको हो। जिल्लामा कोरोना उपचारको लागि दुईवटा कोरोना विशेष अस्पताल बनाउन लागिएको प्रमुख जिल्ला अधिकारी टेकनारायण पौडेलले बताए ।केही दिनभित्रै दुईवटै अस्पताल तयार हुने बताइएको छ । एमबीबीसएस डाक्टर कार्यरत रहेका जिल्ला भित्रका स्वास्थ्य संस्थामा कम्तीमा १० वेडसम्मको आइसोलेसन कक्ष तयार गर्न बैठकले निर्णय गरेको छ। अहिलेसम्म डोटीमा ७ हजार भन्दा बढीको संख्यामा भारतबाट आइ क्वारेन्टाइनमा बसिरहेका र उनीहरुको व्यवस्थापनमा कठीनाइ भएको छ। त्यसका लागि सिमानाका नै बन्द गरेर २०२० दिनको अन्तरालमा सिमानाका खोल्ने व्यवस्था गर्न समेत बैठकबाट संघीय तथा प्रदेश सरकारलाई अनुरोध पठाइएको छ । जिल्लामा कोरोना परीक्षणका लागि किट अभाव भएकाले किटको माग समेत गरिएको छ । १२ हजार आरटी पीसीआर भिटिएम तथा १० हजार आरडीटी किटको माग गरिएको जिल्ला समन्वय समितिका संयोजक रामबहादुर ऐरले बताए । यदि भारतबाट आउने व्यक्ति रोकिएनन् भने जिल्लास्थित सरकारी संरचनालाई समेत क्वारेन्टाइनका लागि प्रयोगमा ल्याइने संयोजक ऐरले बताए । डोटी जिल्लाबाहेक सुदूरपश्चिम प्रदेशका सबै जिल्लामा भारतबाट घर फर्किएका व्यक्तिमा कोरोना भाइरस देखिएपछि स्थानीयमा त्रास देखिएको छ । जिल्लामा कोरोना परीक्षण किट अभावका कारण समयमै परीक्षण नहुँदा डोटीमा कोरोना संक्रमित व्यक्ति नदेखिएको स्थानीयको भनाइ छ।
भारतबाट भित्रिने दुर्गमका नागरिकलाई सुर्खेतमै राखिने,"सुर्खेतः कर्णालीमा भारतबाट भित्रिने दुर्गमका नागरिकलाई अब सुर्खेतमै रोकिने भएको छ । प्रदेश सरकारले अब कर्णाली भित्रिने दुर्गम हुम्ला, डोल्पा र मुगका नागरिकलाई सुर्खेतमै व्यवस्थापन गर्ने निर्णय गरेको छ । भारतलगायतका देशबाट भित्रिने ती जिल्लाका बासिन्दालाई अब सुर्खेतमै स्थापना गरिएको क्वारेन्टाइनमा राख्ने र कोरोनाको अन्तिम रिपोर्ट नेगेटिभ आएपछि मात्र जिल्ला पठाइने भएको हो । यसअघि हुम्ला, डोल्पा र मुगुका नागरिकलाई प्रदेश सरकारले रातारात गाउँ पठाउँदै आएको थियो । तर रातारात गाउँ पठाइएका उनीहरुको कोरोना परीक्षणका लागि स्वाब लिन हेलिकोप्टर नै चार्टर्ड गर्नु परेको थियो । भौगोलिक रुपमा विकट भएको र सडक मार्गबाट सहज पहुँच नहुँदा ती जिल्लामा स्वाब लिन हेलिकोप्टर प्रयोग गर्ने गरिएको थियो । यसले प्रदेश सरकारको दोहोरो खर्च भएको भन्दै त्यहाँका नागरिकलाई सुर्खेतमै व्यवस्थापन गर्न प्रदेश सरकारमाथि दबाव बढेको थियो । अन्ततः प्रदेश सरकारले पनि अब बाहिरबाट कर्णाली भित्रिने दुर्गम जिल्लाका नागरिकलाई सुर्खेतमै व्यवस्थापन गर्ने निर्णय गरेको हो । मुख्यमन्त्री महेन्द्रबहादुर शाहीको अध्यक्षतामा आइतबार सम्पन्न प्रदेश विपद् व्यवस्थापन केन्द्रको बैठकले दुगर्मका नागरिक कर्णाली भित्रिएमा उनीहरुलाई सुर्खेतमै रोक्ने निर्णय गरेको हो । यो निर्णयअनुसार अब भारत, तेस्रोमुलुक र देशकै अन्य स्थानबाट कर्णाली भित्रिने दुर्गमका नागरिकलाई कोरोना परीक्षणको रिपोर्ट नआउँदासम्म सुर्खेतमै राखिने छ । दुर्गमका नागरिकलाई हतारमा पठाउँदा स्वाब लिन कठिन भएको र संक्रमण भएमा पनि हेलिकोप्टबाटै उद्दार गरेर उपचारका लागि ल्याउनुपर्ने अवस्था रहेकाले सुर्खेतमै व्यवस्थापन गर्ने निर्णय गरिएको मुख्यमन्त्री तथा मन्त्री परिषद्को कार्यालयले जनाएको छ । यसले सरकारको दोहोरो खर्च रोकिने र बाहिरबाट आउने शंकास्पदलाई सुर्खेतमै रोक्दा हालसम्म संक्रमण नदेखिएका ती जिल्ला पनि सुरक्षित हुने प्रदेश सरकारको दाबी छ । यो निर्णयसँगै अब ती जिल्लाका बासिन्दा बाहिरबाट आएमा सुर्खेतको क्वारेन्टाइनमा राख्ने र स्वास्थ्य परीक्षण गरी कोरोना नभएको पुष्टि भएपछि मात्रै गाउँ पठाइने छ । ती जिल्लाका नागरिकलाई पहिले रातारात गाडीमा घर पठाउने र हेलिकोप्टर चार्टर्ड गरेर स्वास्थ्य परीक्षण तथा डाक्टर खटाउँदा सरकारको दोब्बरो खर्च भएको भन्दै आलोचना भइरहेको छ । 'डोल्पा, मुगु र हुम्लामा कोरोना संक्रमणको जोखिम कम छ, ती जिल्लामा अब बाहिरबाट आउने नागरिक पनि थोरै छन्, 'मुख्यमन्त्री तथा मन्त्रीपरिषद् कार्यालय स्रोतले भन्यो, 'दुर्गममा संक्रमण रोक्न र सरकारको दोहोर खर्च जोगाउन पनि यस्तो निर्णय गरिएको हो ।' तीन जिल्लामध्ये डोल्पामा सबैभन्दा कम अर्थात एक हजार नागरिक मात्रै भित्रिने अनुमान गरिएको छ । 'पहिले पनि दुर्गमका नागरिकलाई सुर्खेतमा रोक्न नसक्दा हेलिकोप्टर चार्टर्ड गरेर स्वाब संकलन गर्दा दोम्बर खर्च लाग्यो, त्यो खर्चले उहाँहरुलाई सुर्खेतमै व्यवस्थापन गर्न सकिने रहेछ,' स्रोतले भन्यो, 'हिमाली जिल्लाका नागरिकलाई सुर्खेतमै राख्दा सरकारको खर्च कटौती हुन्छ, अर्कोतर्फ दुर्गममा संक्रमणको खत्तरा पनि कम हुन्छ ।' यसअघि ती जिल्लामा बाहिरबाट गएका सम्पूर्ण नागरिकको कोरोना परीक्षण सकिएको छ ।संयुक्त विधिबाट गरिएको परीक्षणमा ती जिल्ला कोरोनामुक्त देखिएको प्रदेश सरकारको दाबी छ । दुर्गममा संक्रमण फैलिए थेग्न गाह्रो हुनेभन्दै यस्तो निर्णय गरिएको प्रदेश सरकारको भनाइ छ । यही जोखिम रोक्न अब बाहिरबाट आउने ति जिल्लाका नागरिकलाई सुर्खेतमै राख्ने र कोरोना नभएको पुष्टि भएपछि मात्रै गाउँ पठाउने निर्णय गरिएको हो ।"
जनकपुरधामबाट हतियारसहित युवक पक्राउ,"महोत्तरी : जनकपुरधामबाट पेस्तोलसहित एक युवक पक्राउ परेका छन्। पक्राउ पर्नेमा महोत्तरीको लोहारपट्टी नगरपालिका८ भ्रमपुराका २१ वर्षीय अजिजुत राईन रहेको प्रदेश प्रहरी कार्यालय जनकपुरधामका प्रमुख धिरज प्रताप सिंहले जानकारी दिए। ज४ प ३९३३ नम्बरको मोटरसाइकलमा सवार रहेका राईनलाई जनकपुरधाम उपमहानगरपालिकाको बेल्ही चोकस्थित तेतरीया बजार नजिकैबाट प्रहरीले पक्राउ गरेको हो। पक्राउ परेका उनको साथबाट पेस्तोलमा लाग्ने म्यागजिन ३ थान, पाँच राउण्ड गोली र एक चक्कु पनि बरामद भएको प्रहरीले जनाएको छ।"
भारतबाट फर्किनेहरूले क्वारेन्टाइन भरिभराउ,"खगेन्द्र सिंहडोटी, भगिरथ अवस्थीबैतडी : कोरोना भाइरसको महामारीका कारण भारतबाट घर फर्कनेको संख्या बढेसँगै डोटीमा क्वारेन्टाइनको व्यवस्थापनमा समस्या देखिएको छ। जिल्लामा क्षमताभन्दा बढी भित्रिएपछि क्वारेन्टाइनको व्यवस्थापनमा समस्या आएको हो। करिब १० दिनयता भारतबाट जिल्ला भित्रिनेको संख्या पाँच हजार आठ सय १७ पुगेको छ। जिल्लामा रहेका सबै सामुदायिक विद्यालय भरिभराउ भइसकेका छन्। स्थानीय तहहरूले क्षमताभन्दा बढी भएका कारण व्यवस्थापनमा कठिनाई भइसकेको बताइरहेका छन्। जिल्लाभर क्वारेन्टाइनको संख्यामा समेत वृद्धि भएका कारण सुरक्षा व्यवस्थापनमा समेत समस्या भएको जिल्ला प्रहरी कार्यालयले जनाएको छ। भारतबाट आउने व्यक्तिहरू क्षमताभन्दा बढी भएका कारण व्यवस्थापन गर्नमा नगरपालिकालाई समस्या भइरहेको छ, दिपायल सिलगढी नगरपालिकाका मेयर मञ्जु मलासीले भनिन्। नगरभित्रका सबै सामुदायिक विद्यालय तथा केही निजी विद्यालयहरू भरिभराउ भइसके, अब त राख्नलाई ठाउँसमेत छैन। क्षमताभन्दा दोब्बरको संख्यामा भएकाले खान, बस्न तथा खानेपानीको समेत समस्या भइरहेको मलासीले बताइन्। उनले यताका क्वारेन्टाइन खाली नहुँदासम्म सीमा नाका बन्द गरेर भारतबाट आउनेलाई रोक्नुपर्ने बताइन्। क्वारेन्टाइनमा भएकाको चेकजाँच गरेर घर पठाउनु पर्छ र अनि मात्रै फेरि सीमानाका खोलेर घर आउनेलाई बोलाउनु पर्छ, मलासीले भनिन्। शिखर नगरपालिकाका सबै वडाका विद्यालयमा राख्दासमेत नअटाएर अस्थायी टहरा निर्माण भइरहेका छन्। क्षमताभन्दा बढी व्यक्तिहरू भारतबाट आएका कारण व्यवस्थापनमा समस्या देखिएकाले बाँस र त्रिपालका अस्थायी घर बनाएर राख्ने गरेका छौं, व्यवस्थापनमा खटिएका शिखर नगरपालिकाका कर्मचारी यज्ञराज भट्टले भने। उनले भने, अब आउने या त सरकारले तराईका जिल्लाहरूमै व्यवस्थापन गर्नुपर्ने या सीमा नाका बन्द गर्नुपर्ने बताए। जिल्लाका केआईसिंह गाउँपालिका, आदर्श गाउँपालिका, सायल गाउँपालिका लगायतका पालिकाहरूमा क्षमताभन्दा बढी व्यक्तिहरू भारतबाट आइरहेका कारण व्यवस्थापनमा समस्या देखिएको स्थानीय तहहरूले जनाएका छन्। जिल्लामा क्वारेन्टाइनको संख्यासमेत धेरै भएपछि सुरक्षा चुनौती थपिएको जिल्ला प्रहरीले जनाएको छ। जिल्लामा प्रहरीको जम्मा दरबन्दीको आधा संख्या जतिमा मात्रै प्रहरी रहेकाले सबै क्वारेन्टाइनमा पर्याप्त संख्यामा खटाउन सकेका छैनौं, जिल्ला प्रहरी कार्यालयका सूचना अधिकारी प्रहरी निरीक्षक कर्णबहादुर बोहराले भने। धेरै संख्यामा मान्छे रहेको कुनै क्वारेन्टाइनमा दुईजना प्रहरी खटाइएको भए पनि अधिकांशमा एकजना मात्रै खटाइएको जिल्ला प्रहरी कार्यालयले जनाएको छ। बैतडीमा पनि क्वारेन्टाइन अभाव बैतडीमा चार हजार ६२६ नागरिक क्वारेन्टाइनमा बसिरहेका छन्। गाउँगाउँका विद्यालयमा मानिस भरिन थालेपछि क्वारेन्टाइनको अभाव हुने भएको छ। यो संख्या दिनानुदिन बढ्दै गइरहेको स्वास्थ्य कार्यालयका कोभिड १९ सम्पर्क व्यक्ति भुवनप्रसाद जोशीले बताए। उनले भने, भारतबाट फर्कने नागरिक दिनदिनै बढ्दै छन्। फर्केकाहरू सबै क्वारेन्टाइनमा बसिरहेका छन्। सबैभन्दा बढी जिल्लाको शिवनाथ गाउँपालिकामा ९११ जना क्वारेन्टाइनमा छन्। यस्तै, मेलौली नगरपालिकामा ७३२, पञ्चेश्वर गाउँपालिकामा ७१६, पाटन नगरपालिकामा ४५२, दोगडाकेदार गाउँपालिकामा ३८४, पुर्चौडी नगरपालिकामा ३२८, दशरथचन्द नगरपालिकामा ३३५, सुर्नया गाउँपालिकामा ३३९, सिगास गाउँपालिकामा २९३ र डिलाशैनी गाउँपालिकामा १३६ जना क्वारेन्टाइनमा बसिरहेका छन्। सुदूरपश्चिमका भारतसँग सीमा जोडिएका विभिन्न नाकाबाट उद्धार गरेर ल्याइएका नागरिकलाई क्वारेन्टाइनमा राखिएको हो। उनीहरूको उद्धार गरिए पनि कोरोना परीक्षण नहुँदा संक्रमणको जोखिम बढ्दै गएको छ। १४ दिन अनिवार्य क्वारेन्टाइनमा बसेपछि उनीहरूको कोरोना परीक्षण हुने स्वास्थ्य कार्यालय बैतडीले जनाएको छ। सुदूरपश्चिममा टेस्ट किट अभाव"
बाँकेमा बस दुर्घटना : मृत्यु हुनेको संख्या १२ पुग्यो,"दाङ : बाँकेको राप्तीसोनारी२ स्थित श्री जंगलमा भएको बस दुर्घटनामा मृत्यु हुनेको संख्या १२ जना पुगेको छ। भारतबाट फर्केकाहरुलाई लिएर बाँकेको नेपालगञ्जबाट दाङ आउँदै गरेको यात्रुबाहक बस दुर्घटना भएको हो। पूर्वपश्चिम राजमार्ग अन्तर्गत बाँकेको राप्तीसोनारी२ स्थित श्री जंगलमा दुर्घटना हुँदा घटनास्थलमा ११ जना र भेरी अञ्चल अस्पतालमा उपचारको क्रममा थप एक जनाको मृत्यु भएको प्रदेश प्रहरी प्रवक्ता एसएसपी राजकुमार बैदवारले जानकारी दिए। नेपालगञ्जबाट दाङ हुँदै सल्यान जानलागेको गरेको ना ५ ख ५९९५ नम्बरको बस रोकिराखेको बा ४ ख ९०६४ नम्बरको ट्रकमा ठोक्किँदा दुर्घटना भएको हो। दुर्घटनास्थल अगैयादेखि १३ किलोमिटर पश्चिममा पर्छ। मृत्यु हुनेहरुको पहिचान हुन सकेको छैन। दुर्घटनामा परी २१ जना घाइते भएका छन्। घाइतेको नेपालगन्ज उपचार भइरहेको छ। गाडीमा चालकसहित ३३ जना रहेको खुलेको छ। ५ जनाको अवस्था गम्भीर रहेको प्रवक्ता बैदवारले बताए। दुर्घटनापछि चालक फरार रहेको प्रहरीले जनाएको छ। भारतबाट फर्कनेहरू चढेको बस दुर्घटना, ११ जनाको मृत्यु, २१ घाइते"
वैदेशिक रोजगारी : १० महिनामा ८०४ नेपालीको मृत्यु,"काठमाडौं : वैदेशिक रोजगारीका क्रममा चालू आर्थिक वर्षको वैशाखसम्म आठ सय चार जनाको ज्यान गएको छ । वैदेशिक रोजगार बोर्डका अनुसार पछिल्लो चैत र वैशाखमा मात्रै वैदेशिक रोजगारीका क्रममा दुई सय सात जना नेपालीले ज्यान गुमाएका छन्। आर्थिक सर्वेक्षणमा जनाइएअनुसार फागुनसम्म पाँच सय ८१ पुरुष र १६ महिला गरी पाँच सय ९७ जनाको ज्यान गएको हो । गत आर्थिक वर्षमा सात सय ५४ जना नेपालीको वैदेशिक रोजगरीका क्रममा मृत्यु भएको थियो । बोर्डका कार्यकारी निर्देशक राजन श्रेष्ठका अनुसार कोराना भाइरस (कोभिड १९) बाट वैदेशिक रोजगारीमा गएका २३ जनाको ज्यान गएको छ । गैरआवासीय नेपाली संघका अनुसार कोरोना विदेशी भूमिमा भाइरस (कोभिड १९) बाट एक सय २१ जनो ज्यान गएको छ । १४ हजार भन्दा बढी कोरोनाबाट संक्रमित भएका छन् । अन्तर्राष्ट्रिय उडान बन्द भएका कारण पछिल्लो दुई महिना (लकडाउन बेला) मृत्यु भएका कामदारको शव स्वदेश ल्याउन समस्या भएको छ । पछिल्ले दुई महिनायता मृत्यु भएका मध्ये ७५ जनाको सोही देशमा दाहसंस्कार गर्ने परिवारले सहमति जनाइसकेका छन् । बोर्डले नेपालसहित अधिकांश देशमा कोरोनाका कारण लकडाउन भएकाले सोही देशमै दाहसंस्कार गर्न परिवारलाई प्रेरित गर्दै आएको छ । नीतिगत निर्णय गरेर सम्बन्धीत देशमा दाहसंस्कार गरेमा ५० हजार आर्थिक सहायता दिने निर्णय गरिएको छ । अपर्याप्त आराम, न्यून पारिश्रमिक, स्वास्थ्यमा लापरबाही र पारिवारिक झमेला तथा दबाबका कारण वैदेशिक रोजगारीमा जाने कामदारको मृत्यु हुने गरेको छ । धेरै र कमसल रक्सी खाने, पानी कम पिउने, समयमा खानपानको प्रबन्ध नहुँदा स्ट्रोक, हृदयाघातजस्ता कारणले वैदेशिक रोजगारीका क्रममा नेपालीले ज्यान गुमाइरहेका छन् । कार्यस्थलको असुरक्षा तथा अव्यवस्थित बसाइका कारण वर्षेनी नेपालीको ज्यान गइरहेको छ । यहाँ मेडिकल फिट भएर पनि उता विभिन्न कारणले मृत्यु हुने गरेको छ । चर्को गर्मी र अत्यधिक चिसोका कारण पनि नेपाली कामदारको मृत्यु हुने गरेको विज्ञहरु बताउँछन् । दिनभर ५५ डिग्रीसम्ममा काम गर्ने र राती एसीमा सुत्ने गरेका कारण पनि बिहान उठ्दा कतिपयको मृत्यु हुने गरेको छ । सर्वेक्षण अनुसार आव २०७४७५ मा आठ सय २१, आव ०७३७४ मा सात सय ५६, ०७२७३ मा आठ सय १६, ०७१७२ मा एक हजार ६, ०७०७१ मा आठ सय ७७ जनाको वैदेशिक रोजगारीका क्रममा ज्यान गएको छ । वैदेशिक रोजगारीका क्रममा हालसम्म करिब नौ हजार भन्दा कामदारको ज्यान गएको वैदेशिक रोजगर बोर्डले जनाएको छ । कार्यस्थलमा सुरक्षित वातावरण, अन्तराष्ट्रिय श्रम संगठनको निर्देशिकाअनुसार आराम, राम्रो बसोबासको व्यवस्थाबाट दुर्घटना न्यून गर्नुपर्ने भएपनि सरकारले त्यसतर्फ ध्यान दिन नसकेको विज्ञहरु बताउँछन् । वैदेशिक रोजगारीका क्रममा दैनिक त्रिभुवन अन्तर्राष्ट्रिय विमानस्थलमा झण्डै तीनजनाको शव आउने गरेको छ । कतिपयको उतै पनि दाहसंस्कार गर्छन् वैदेशिक रोजगारीका क्रममा हुने मृत्युको वास्तविक पहिचान हुन सकेको छैन् । मृत्यु भएका कामदारको पोस्टमार्टम नगरी स्वदेश पठाइने गरेकाले मृत्युको वास्तविक कारण खुल्न सकेको छैन् । श्रम सम्झौता हुँदा बिमाबाट पोस्टमार्टम गर्ने व्यवस्था गर्नसके मात्र वास्तविक तथ्य पत्ता लाग्ने श्रमविज्ञ डागणेश गुरुङ बताउँछन् । सरकारले २०७४ मा पाटन स्वास्थ्य विज्ञान प्रतिष्ठानका प्राडा केदार बरालको संयोजकत्वमा चार सदस्यीय कार्यदल गठन गरेर अनुसन्धान गरेपनि वैदेशिक रोजगारीमा वास्तविक मृत्युको कारण र रहस्य पत्ता लगाउन सकेको थिएन । मलेसियामा सुतेकै अवस्थामा अचानक मृत्यु (सडेन डेथ) र कतारमा मुटुको कारण मृत्यु (कार्डियाक डेथ) हुने गरेको पाइएको छ । श्रम स्वीकृति लिएका कामदारका परिवारले मात्रै वैदेशिक रोजगारीका क्रममा मृत्यु भएमा बोर्डबाट आर्थिक सहायता पाउँछन्। अवैध रूपमा काम गरेर बस्नेको मृत्यु भएमा सहायता पाउँदैनन् । बोर्डले पछिल्लो समयमा कार्यस्थल सुरक्षा, तनाव व्यवस्थापन, कसरी स्वस्थ रहने लगायतका विषयमा तालिम दिने योजना बनाएको छ । बोर्डले वैदेशिक रोजगारीमा निधन भएकालाई सात लाख क्षतिपूर्ति उपलब्ध गराउँछ । विदेश जाने घटे नेपालबाट हरेक वर्ष चार लाख हाराहारीमा जनशक्ति वैदेशिक रोजगारीमा जाने गरेपनि पछिल्लो समयमा घटेको छ । चालू आर्थिक वर्षको फागुनसम्म एक लाख ९० हजार तीन सय ८८ जना कामदार वैदेशिक रोजगारीमा गएका छन् । चैत्रपछि कोरोनका कारण वैदेशिक रोजगार ठप्प छ । सर्वेक्षण अनुसार चालू आवमा कतारमा २९ हजार आठ सय ३५, ३९ हजार एक सय ६७, साउदी अरबमा ३९ हजार दुई सय ७९, संयुक्त अरब इमिरेट्स(युएई) मा ५२ हजार ४६ जना कामदार गएका छन् । सर्वेक्षेण अनुसार आव २०७६७७ को फागुनसम्म ५० लाख ५० लाख ४१ हजारले वैदेशिक रोजगारीका लागि श्रम स्वीकृति लिएका छन् । ४७ लाख ९२ हजार कामदार वैदेशिक रोजगारीमा गएका छन् । वैदेशिक रोजगारीमा दुई लाख ३७ हजार महिला पुगेका छन् भने ४५ लाख ४७ हजार पुरुप विदेश पुगेका छन् । वैदेशिक रोजगारीमा गएका मध्ये ७४५ प्रतिशत अदक्ष छन् । २४ प्रतिशत अर्ददक्ष र १५ प्रतिशत मात्रै दक्ष कामदार छन् । सरकारले पछिल्लो समयमा कामदारलाई सीप सिकाएर मात्रै विदेश पठाउने नीति ल्याएको छ ।"
असार १ गतेदेखि पढाइ सञ्चालन हुने गरी सरकारले ल्यायो निर्देशिका,"काठमाडौँ : असार १ गतेदेखि वैकल्पिक विधिबाट विद्यालयको पठनपाठन सुरु गर्ने गरी शिक्षा मन्त्रालयले नयाँ निर्देशिका ल्याएको छ । वैकल्पिक प्रणालीबाट विद्यार्थीको सिकाइ सहजीकरण निर्देशिका २०७७ हालै शिक्षा मन्त्रालयले स्वीकृत गरेको हो । निर्देशिकामा विद्यार्थीको पाँच तहमा वर्गीकरण गरी विभिन्न वैकल्पिक माध्यमबाट पढाइ गरिने उल्लेख छ । जसअन्तर्गत अनलाइन, टेलिभिजन, दूर शिक्षा लगायत वैकल्पिक विधिबाट पढाइ गरिने बताइएको छ । कम्प्युटर तथा अनलाइनको पहुँच नपुगेका विद्यार्थीलाई पनि निर्देशिकाले समेटेको छ । उक्त निर्देशिका प्रदेश तथा स्थानीय तहका सरकारले असार १ गतेदेखि नै लागू गराउने बताइएको छ ।"
बाँके दुर्घटनाका मृतक र घाइतेको स्वाब संकलन (अपडेट),"नेपालगन्ज : बाँकेको ठोरिया जंगलमा आइतबार मध्यराती भएको दुर्घटनका १२ मृतकको सनाखत हुन सकेको छैन । घाइते २१ जनामध्ये १० जना सल्यानका, ६ जना दाङका र ५ जना रोल्पाका छन् । उनीहरुको नेपालगन्जको भेरी अस्पतालमा उपचार भइरहेको छ । पूर्वपश्चिम राजमार्गको बाँकेको राप्ती सोनारी गाउँपालिका२ मा भएको दुर्घटनाका घाइते र मृतकको कोरोना परीक्षणका लागि स्वाब संकलन गरिएको छ । दुर्घटनापछि सोमबार बिहान १ बजे नेपालगन्जको भेरी अस्पतालमा ल्याइएको थियो । उनीहरुको बिहान स्वाब संकलन गरिएको अस्पतालका मेडिकल सुपरिटेन्डेन्ट डाप्रकाशबहादुर थापाले जानकारी दिए । भारतबाट आएको हुनाले सबैको कोरोना परीक्षण गरिएको हो । कोरोनाको रिपोर्ट आएपछि मात्र शव व्यवस्थापनबारे टुंगो लाग्ने उनले बताए । घाइतेमध्ये ४ जनाको छाती, टाउको र मुहारमा चोट लागेको, तीनजनाको खुट्टा र हिप फ्याक्चर भएका र ४ जनाको अवस्था भने सामान्य रहेको डा थापाले जानकारी दिए ।"
बाँके बस दुर्घटना : मृतकमध्ये दुईको सनाखत (अपडेट),"दाङ : बाँकेको राप्तीसोनारी२ स्थित श्री जंगलमा भएको बस दुर्घटनामा मृत्यु भएकामध्ये दुई जनाको सनाखत भएको छ। भारतबाट फर्केकालाई लिएर बाँकेको नेपालगञ्जबाट दाङ आउँदै गरेको यात्रुबाहक बस गएराति दुर्घटना हुँदा मृत्यु भएका १२ जनामध्ये दुई जनाको सनाखत भएको प्रहरीले जनाएको हो। मृतकमध्ये गाडी चालक दैलेखका २८ वर्षीय दानबहादुर खड्का र सहचालक सुर्खेतका २२ वर्षीय पवनबहादुर भण्डारीको सनाखत भएको र अन्यको सनाखत गर्ने क्रम जारी रहेको प्रदेश प्रहरीले जनाएको छ। पूर्वपश्चिम राजमार्ग अन्तर्गत बाँकेको राप्तीसोनारी२ स्थित श्री जंगलमा दुर्घटना हुँदा घटनास्थलमा ११ जना र भेरी अञ्चल अस्पतालमा उपचारको क्रममा थप एक जनाको मृत्यु भएको प्रदेश प्रहरी प्रवक्ता एसएसपी राजकुमार बैदवारले जानकारी दिए। नेपालगञ्जबाट दाङ हुँदै सल्यान जानलागेको गरेको ना ५ ख ५९९५ नम्बरको बस रोकिराखेको बा ४ ख ९०६४ नम्बरको ट्रकमा ठोक्किँदा दुर्घटना भएको हो। ५ जनाको अवस्था गम्भीर रहेको प्रवक्ता बैदवारले बताए। घाइते २१ जनामध्ये १० जना सल्यानका, ६ जना दाङका र ५ जना रोल्पाका रहेका छन्। उनीहरुको नेपालगन्जको भेरी अस्पतालमा उपचार भइरहेको छ। पूर्वपश्चिम राजमार्गको बाँकेको राप्ती सोनारी गाउँपालिका२ मा भएको दुर्घटनाका घाइते र मृतकको कोरोना परीक्षणका लागि स्वाब संकलन गरिएको छ। दुर्घटनापछि सोमबार बिहान १ बजे नेपालगन्जको भेरी अस्पतालमा ल्याइएको थियो। उनीहरुको बिहान स्वाब संकलन गरिएको अस्पतालका मेडिकल सुपरिटेन्डेन्ट डाप्रकाशबहादुर थापाले जानकारी दिए। भारतबाट फर्कनेहरू चढेको बस दुर्घटना, ११ जनाको मृत्यु, २१ घाइते बाँकेमा बस दुर्घटना : मृत्यु हुनेको संख्या १२ पुग्यो बाँके दुर्घटनाका मृतक र घाइतेको स्वाब संकलन (अपडेट)"
डडेल्धुरामा क्वारेन्टाइनमा मृत्यु भएका बालकको कोरोना रिपोर्ट 'नेगेटिभ',डडेल्धुरा : आइतबार बिहान मृत्यु भएका बालकको कोरोना रिपोर्ट नेगेटिभ आएको छ। धनगढीस्थित सेती प्रादेशिक अस्पतालको प्रयोगशालामा गरिएको पीसीआर परीक्षणको रिपोर्ट नेगेटिभ आएको अस्पतालले जनाएको छ। भारतको मुम्बैबाट उपचार गरी आएका उनी डडेल्धुराको बहुमुखी क्याम्पसको क्वारेन्टाइनमा बसेका थिए। शनिबार राती उनको मृत्यु भएको थियो। क्वारेन्टाइनमा रहेका उनको स्वास्थ्यमा समस्या आएपछि डडेल्धुरा अस्पताल लगिएको थियो। अस्पताल पुर्याउने वित्तिकै उनलाई मृत्यु घोषणा गरेको थियो। आइतबार उनको स्वाब संकलन गरी धनगढी पठाइएको र उनको कोरोना रिपोर्ट नेगेटिभ आएको डडेल्धुरा अस्पतालले जनाएको छ। डडेल्धुराको नबदुर्गा गाउँपालिका ३ घर भएका उनी साढे ६ वर्षीय बालक हुन्। उनलाई मलेरिया रोग लागेकाले उपचारका लागि आमाबुवाले भारत लगेको प्रहरीले जनाएको छ। डडेल्धुराका पहिलो संक्रमितले जिते कोरोना डडेल्धुराका पहिलो कोरोना संक्रमितले कोरोना जितेका छन् । उनको दोस्रो र तेस्रो पटकको परीक्षण रिपोर्ट नेगेटिभ आएको छ । उनलाई सोमबार नै अस्पतालबाट डिस्चार्ज गर्ने तयारी भइरहेको डडेल्धुरा अस्पतालका मेसु डाजगदिस चन्द्र बिष्टले जानकारी दिए। उनको स्वाबको नमुना दोस्रो पटक परीक्षण गर्दा नेगेटिभ आएको हो। उनी सुरूदेखि नै समान्य अवस्थामा थिए । जेठ ६ गते स्कृवटाइफसको उपचार गरेर अस्पतालबाट आएका थिए। त्यसैदिन कोरोना जाँचका लागि उनको स्वाब लिइएको थियो। करिब १० दिनको अस्पतालको बसाइ पछि उनी डिस्चार्ज हुँदैछन्। अहिले डडेल्धुरा अस्पतालको आइसोलेसनमा एक महिला र १ छन्। अस्पतालकै २ जना कर्मचारीमा र्यापिड परीक्षणको रिपोर्ट पोजिटिभ देखाएपछि आइसोलेसन वार्डमा राखिएको हो । २ जनामध्ये १ जनाको रिपोर्ट नेगेटिभ आएको र अर्का बाँकी १ जनाको रिपोर्ट आउन बाँकी रहेको अस्पतालले जनाएको छ।
रुकुम घटना : दोषीलाई कारबाहीको माग गर्दै विरोध प्रदर्शन,"रुकुम : रुकुम घटनाको निष्पक्ष छानबिनको माग गदै रुकुम पश्चिमका युवाले बाँफिकोट गाउँपालिकामा बिरोध प्रर्दशन गरेका छन् । गत जेठ १० गते जिल्लाको चौरजहारी नगरपालिका८ सोती घटनामा मारिएका नवराज विकसहितका मृतकका परिवारको न्यायका लागि दलित युवा प्रर्दशनमा उत्रिएका हुन् । प्रदर्शनकारीले हत्यारालाई कारबाही गर, घटनाको निष्पक्ष छानबिन गर, घटनालाई तोडमोड गर्न खोज्न पाइदैन, पीडितलाई न्याय नदिने सरकार हामीलाई चाहिँदैन, मृतकलाई सहिद घोषणा गरलगायतका नारा लगाउँदै गाउँ परिक्रम गरेर विरोध गरेका हुन् । लकडाउनको प्रवाह नगरी उनीहरु न्यायका लागि प्रर्दशनमा उत्रिएको दलित युवा बिनाराम विकले बताए । राजनीतिक पहुँचका आधारमा घटनामा संलग्नलाई जोगाउन खोजेको भन्दै बिरोध प्रदर्शन गरिएको उनले बताए । घटनालाई तोडमोड हुन नदिन बाम्बारको खबरदारी आवश्यक रहेका कारण विरोधमा उत्रिनु परेको बताउँदै उनले घटनाको निष्पक्ष छानबिन हुनु पर्ने, स्थानीयदेखि केन्द्रीय सत्तासम्मको प्रभाव पर्न नहुने माग गरे । उक्त घटनामा नवराजसहित पाँचजनाको मृत्यु भएको छ । मृतक सबैको पोष्टमार्ट रिपोर्ट समेत आइसकेको छ । पोष्टमार्टम रिपोर्टले समेत मृतकको पेटमा पानी नभएको देखाएकाले बाहिर नै हत्या गरेर भेरी नदीमा फालिएकाले दोषीलाई कारबाही हुनुपर्ने दलित अधिकारकर्मी दत्तबहादुर विकले बताए । लामो समयदेखिको प्रेम सम्बन्धमा रहेका केटाकेटी विवाह गर्न लाग्दा दलित भएकै कारण हत्या गर्नु जघन्य अपराध भएकाले दोषीलाई हदैसम्मको कारबाही हुनुपर्ने उनको माग छ । सोती घटनामा जाजरकोट भेरी नगरपालिका ११ का गोविन्द्र शाही अझै बेपत्ता छन् । उनको खोजी भइरहेको प्रहरीले जनाएको छ।"
बैतडीमा कोरोना संक्रमितको सम्पर्कमा रहेका व्यक्तिको स्वाब संकलन भएन,"बैतडी : बैतडीको शिवनाथ गाउँपालिकाका ४ जना कोरोना संक्रमितको सम्पर्कमा रहेका मानिसको स्वाब अझै पनि संकलन भएको छैन। गौरीफन्टा नाकाबाट संक्रमित व्यक्तिसँगै बैतडीका ४ सय बढी नागरिक जिल्ला भित्रिए पनि उनीहरुको स्वाब भने संकलन हुन सकेको छैन् । संक्रमित व्यक्तिको सम्पर्कमा रहेका नागरिक अहिले जिल्लाका विभिन्न स्थानीय तहका क्वारेन्टाइनमा छन् । यही जेठ १० गते बैतडीको शिवनाथ गाउँपालिकाका ४ जनामा कोरोना संक्रमण पुष्टि भएको थियो । गौरीफन्टा नाकाबाट स्वदेश फर्केका उनीहरुको र्यापिड टेस्ट रिपोट पोजिटिभ देखिएपछि पीसीआर परीक्षण गरिएको थियो । सेती प्रादेशिक अस्पतालको प्रयोगशालामा गरिएको परीक्षणमा उनीहरुमा कोरोना पुष्टि भएको थियो । कोरोना पुष्टि भएका व्यक्तिको सम्पर्कमा रहेकाहरुको कोरोना परीक्षण भने हुन नसकेको स्वास्थ्य कार्यालयका प्रमुख योगेशप्रसाद भट्टले बताए । भीटीएम अभावमा सबैको स्वाब संकलन गर्न नसिकएको उनले बताए। संक्रमित व्यक्तिको सम्पर्कमा रहेका नागरिकको स्वाब संकलन नहुँदा कोरोनाको जोखिम बढ्दै गएको स्वास्थ्यकर्मीले बताए। 'बैतडीमा आएका नागरिक धेरैजसो भारतका कोरोना अति प्रभावित क्षेत्रबाट आएका छन् । उनीहरुको परीक्षण गर्न नसक्दा कोरोनाको जोखिम बढ्दै गएको छ, 'शिवनाथ गाउँपालिकाका स्वास्थ्य शाखा प्रमुख नरेन्द्रसिंह महताले भने, 'भारतबाट फर्केका नागरिकको कोरोना परीक्षण नहुँदा जोखिम बढ्दै गएको छ ।' क्वारेन्टाइन व्यवस्थापनमा चुनौती जिल्लाका १० वटै स्थानीय तहमा भारतबाट फर्केका नागरिकको संख्या दिनानुदिन बढ्दै गएपछि क्वारेन्टाइन व्यवस्थापनमा चुनौती देखिएको छ । भारतमा लकडाउन खुकुलो भएसँगै रोजगारीका लागि गएकाहरु धमाधम स्वदेश फर्कन थालेपछि क्वारेन्टाइन व्यवस्थापनमा चुनौती देखिएको हो । सुर्नया गाउँपालिकाका अध्यक्ष बीरबहादुर बिष्टले भारतबाट फर्केका नागरिकलाई क्वारेन्टाइनमा राख्नका लागि अप्ठ्यारो भइरहेको बताए। भारतबाट फर्केका नागरिकहरुलाई क्वारेन्टाइनमा राख्नका लागि चुनौती थपिएको दशरथचन्द नगरपालिकाकी उपप्रमुख मीना चन्दले बताइन् । उनले भनिन्, 'हाम्रो तयारी भन्दा बढी नागरिक भित्रिएका छन् । यो अवस्थामा क्वारेन्टाइनमा बस्नेहरुले पनि अनुशासनपूर्वक बसिदिनुपर्छ । व्यवस्थापनमा केही चुनौती देखिएका छन् । यी चुनौतीहरुको सामना सबै मिलेर गर्नुपर्छ ।' जिल्लामा आइतबारसम्म ५ हजार बढी नागरिक क्वारेन्टाइनमा बसेका छन्। यो संख्या दिनानुदिन बढ्दै गरहेको स्वास्थ्य कार्यालयका कोभिड १९ सम्पर्क व्यक्ति भुवनप्रसाद जोशीले बताए । उनले भने, 'भारतबाट फर्कने नागरिकको संख्या दिनानु दिन बढ्दै गएको छ । त्यसैले भारतबाट फर्केका नागरिकलाई क्वारेन्टाइनमा राख्न अहिले चुनौती देखिएको छ।' ३ हजार ६ सय कीट आइपुग्यो बैतडीमा क्वारेन्टाइनमा बसेका नागरिकको द्रुत परीक्षणका लागि ३ हजार ६ सय र्यापिड टेस्ट किट आइपुगेको स्वास्थ्य कार्यालयले जनाएको छ । भारतबाट फर्केर जिल्लाका विभिन्न क्वारेन्टाइनमा बसेकाको कोरोना परीक्षणका लागि कीट जिल्लामा पुगेको स्वास्थ्य कार्यालयका प्रमुख योगेशप्रसाद भट्टले बताए । उनले भने, 'अहिलेका लागि ३ हजार ६ सय कीट पुगेको छ । हामीले सबै स्थानीय तहमा कीट पठाइसकेका छौं। थप किट पनि माग गरेका छौं।' किटको अभावमा क्वारेन्टाइनमा बसेका र १४ दिन पुगेका नागरिकको परीक्षणमा समस्या भइरहेकाले बेला किट आपूर्ति भएपछि समस्या समाधान भएको भट्टले बताए । उनले भने, 'क्वारेन्टाइनमा १४ दिन पूरा गरेका नागरिकको कोरोना परीक्षण गरेर मात्र घर पठाउनेछौं।'"
"पूर्वी नवलरासीमा थप ३ जनामा कोरोना संक्रमण, उपचारका लागि जिल्ला अस्पताल लगियो","नवलपुर : पछिल्लो पटक पूर्वी नवलपरासीमा देखिएका ३ जना कोरोना संक्रमितलाई उपचारका लागि जिल्ला अस्पतालमा पठाइएको छ । सोमबार एक १४ वर्षीया किशोरसहित २ जना पुरुषमा कोरोना संक्रमण भएको पुष्टि भएको हो । संक्रमितलाई मध्यविन्दु जिल्ला अस्पताल डण्डाको आइसोलेसनमा पठाइएको स्वास्थ्य कार्यालयका प्रमुख केशव चापागाईले जानकारी दिए । अस्पतालमा ५ बेडको आइसोलेसन छ । ३ जना संक्रमित राखेसँगै अस्पतालको आइसोलेसन भरिएको छ । यसअघि देखिएका संक्रमितमध्ये २ जना पनि अस्पतालकै आइसोलेसनमा छन्। प्रसूति र जटिल किसिमका बिरामीबाहेक अस्पतालको अन्य सेवा बन्द रहेको चापागाईले जानकारी दिए । योसँगै जिल्लामा कोरोना संक्रमतिको संख्या ९ पुगेको छ । अन्य एकजना कोरोना संक्रमित युवती निको भएर घर फर्किसकेकी छिन्। सोमबार कोरोना संक्रमित हुनेमा कावासोती नगरपालिका१ र १२ का २२ र ३६ वर्षीया पुरुष छन् । १४ वर्षीय किशोर विनयी त्रिवेणी गाउँपालिका३ का हुन् । भारतबाट आएका उनीहरुको अवस्था सामान्य छ । संक्रमित किशोर ८ जनाको समूहमा र अन्य अर्को समूहमा आएका हुन् । अन्य ४५ जनाको रिपोर्ट आउन बाँकी छ । जिल्लामा दिनप्रतिदिन कोरोना संक्रमित देखिन थालेपछि आइसोलेसन अभाव हुन थालेको छ।' चोरमारा प्राथमिक स्वास्थ्य केन्द्र र पितौजीघाट हेल्थ पोष्टमा ३३ गरी ६ आइसोलेसन वेड छन् । तर हरेक दिन संक्रमित थपिदै गएकाले तत्काल कम्तिमा ५० बेडको आइसोलेसन आवश्यक छ । त्यसका लागि छलफल भइरहेको छ, 'चापागाईले भने । जिल्लामा १ हजार ५० जना क्वारेन्टाइन छन् । उनीहरुसबै भारतबाट आएका हुन्। दिनहुँ भारतबाट आउनेको संख्या बढ्दो छ ।"
कर्णालीमा दुई प्रहरीसहित ७५ जनामा कोरोना संक्रमण : संक्रमितको संख्या १६ सय ४७ पुग्यो,"सुर्खेत : कर्णाली प्रदेशमा दुई सुरक्षाकर्मीसहित ७५ जना नयाँ कोरोना संक्रमित थपिएका छन् । प्रदेश अस्पताल सुर्खेतमा ३२ र कर्णाली स्वास्थ्य विज्ञान प्रतिष्ठान जुम्लामा पीसीआर परीक्षण गरिएका ४३ गरी ७५ जना नयाँ कोरोना संक्रमित थपिएका हुन् । जसमा दुई सुरक्षाकर्मी पनि रहेका छन् । यो सँगै कर्णाली प्रदेशमा कोरोना संक्रमितको संख्या एकसय ९८ पुगेको छ । कर्णाली प्रदेशमा थप ७५ जनामा कोरोना पुष्टिसँगै नेपालमा संक्रमितको संख्या १६ सय ४७ पुगेको छ। स्वास्थ्य विज्ञान प्रतिष्ठानले सार्वजनिक गरेको पछिल्लो पीसीआर रिपोर्ट तथ्यांक अनुसार जिल्ला प्रहरी कार्यालय जुम्लामा कार्यरत २७ र ३४ वर्षीय दुई पुरुष सुरक्षाकर्मीलाई कोरोना संक्रमण भएको पृष्टि भएको हो । दुई सुरक्षाकर्मीसहित जुम्लामा थपिएका ४३ नयाँ कोरोना संक्रमितमध्ये १९ जना जुम्ला र २४ जना दैलेखका हुन् । जसमा जुम्ला हिमा गाउँपालिका१, ५, ६, ७ का ३६, ६३, २३, २६, २३, ४३, ४६ र ५९ वर्षीय पुरुष, जुम्ला सिंजा गाउँपालिका३, ४, ५, ६ का २४, २३, २३, २१, २६, १६, ४५, ११, १२, ३४ र २७ वर्षीय पुरुष रहेका छन् । भने दैलेख दुल्लु नगरपालिकाकी २३ र ३० वर्षीया महिलासहित दैलेखका विभिन्न स्थानीय तहका २४ जनामा कोरोना संक्रमण पृष्टी भएको हो । यस्तै सुर्खेतमा परीक्षण गरिएकामध्ये दैलेख १७, सुर्खेतका ५ र सल्यानका १० जनामा कोरोना पृष्टी भएको सामाजिक विकास मन्त्रालय कर्णाली प्रदेश स्वास्थ्य महाशाखाले जनाएको छ । कर्णालीमा कुल कोरोना पृष्टि भएका एकसय ९८ जनामध्ये दैलेखका ८९, सुर्खेत ३४, सल्यान ३५, जुम्ला १९ (दुई प्रहरी संक्रमितसहित), कालिकोटका १८ र मुगुका एक जना रहेका छन् । कर्णालीमा हालसम्म कोरोनाका कारण दैलेखका एक जनाको मृत्यु भएको छ भने बाजुरा र बझाङ घर भएका दुई जनामा कोरोना पोजिटिभ देखिएको छ।"
मेलम्ची आयोजनाको जग्गा अतिक्रमण,"काठमाडौं : मेलम्चीको पानी वितरणका लागि पाइप बिच्छ्याउन अधिग्रहण गरिएको जग्गा अतिक्रमण हुन थाले पनि सरोकार भएका निकायको ध्यान जान सकेको छैन। गोकर्णेश्वर नगरपालिका१ सुन्दरीजलबाट थोक वितरण प्रणालीका लागि पाइप बिच्छ्याउन करिब पाँच किलोमिटर स्थानमा जग्गा अधिग्रहण गरिएको थियो। अधिग्रहण गरिएको करिब २५ मिटर चौडाइमुनि एक हजार ४०० मिलिमिटर व्यासको पाइप बिच्छ्याइएको छ। त्यसमाथि सडकका रूपमा उपयोग भइरहेको छ। करिब २५ मिटर चौडाइको भागको संरक्षणमा कुनै निकाय देखा नपरेकाले हाल नगरपालिकाको वडा नं १, २ र ४ का करिब दर्जन स्थानमा जग्गा मिचिएको छ। थोक वितरण प्रणालीका लागि पाइप बिच्छ्याउने बेलामा नै २५ मिटर दूरीको दायाँ बायाँ नै सिमेन्टका साना पिलर गाडिएको छ। पिलरलाई जग्गाभित्र पार्दै मकै, तरकारीलगायत बाली रोपेको प्रष्ट देखिए पनि कसैले नरोप नभनेको स्थानीयवासी रामबहादुर श्रेष्ठले बताए। वाग्मती किनारका विभिन्न स्थानमा सुकुम्वासीका नाममा अतिक्रमण गरिएजस्तै हुनसक्ने भएकाले सरोकार भएका निकायको बेलैमा ध्यान जानुपर्ने उनको भनाइ छ। मुनि ठूला पाइप बिच्छ्याएर माथि राजमार्गको जत्तिकै सडक खाली रहेकाले मालबाहक सवारी पनि यो बाटोमा कुद्ने गरेका छन्। एक हजार ४०० मिलिमिटर व्यासको पाइप जमीनभन्दा तीन मिटर तल रहेकाले सवारी हिँड्दा असर नगर्ने मेलम्ची खानेपानी विकास समितिका कार्यकारी निर्देशक तिरेशप्रसाद खत्री बताउछन्। आयोजनाले अधिग्रहण गरेको जग्गा अतिक्रमण गर्न भने नपाइने उनले स्पष्ट पारे। यो सडकमा एक वर्षभित्र याङ्री र लार्के खोलाको पानी ल्याउँदा वितरणका लागि अर्को एक हजार ६०० मिलिमिटरदेखि एक हजार ८०० मिलिमिटर व्यासको पाइप बिच्छ्याउनुपर्ने हुन्छ। सिन्धुपाल्चोकका तीन खोलाबाट गरी दैनिक ५१ करोड लिटर पानी राजधानी ल्याउने योजना छ। अधिग्रहण गरिएको यो क्षेत्र काठमाडौं उपत्यका खानेपानी व्यवस्थापन बोर्ड मातहत हुने भएकाले सम्बन्धित निकायको ध्यानाकर्षण गराइने पनि कार्यकारी निर्देशक खत्रीले बताए। सिन्धुपाल्चोकको हेलम्बु गाउँपालिकाबाट २७५ किमि सुरुङ मार्गबाट आउने पानी सुन्दरीजलमा निर्मित अत्याधुनिक प्रशोधन केन्द्रमा प्रशोधन गरी थोक वितरण प्रणालीमार्फत् विभिन्न स्थानमा निर्माण भएका पानी पोखरीमा लगिन्छ। त्यहाँबाट वितरण सञ्जालमा राखी उपभोक्ताका घरघरमा पानी वितरण गरिने जनाइएको छ। आगामी असार मसान्तसम्म मेलम्चीको पानी राजधानी आउने सरकारले हालै सङ्घीय संसद्मा पेश गरेको नीति तथा कार्यक्रम र बजेट वक्तव्यमा समेत उल्लेख गरिएको छ। यसअघि विसं २०७३ देखि पटकपटक मेलम्चीको पानी राजधानी आउने म्याद थप हुँदै आएको छ।"
सुदूरपश्चिममा टेस्ट किट अभाव,"बैतडी डोटी : पीसीआर प्रविधिको परीक्षण सुस्त रहेका बेला सुदूरपश्चिमका पहाडी जिल्लामा आरडीटी किटकै अभाव भएको छ। जेठमा मात्रै भारतबाट सुदूरपश्चिमका ९ वटा जिल्लामा ४० हजार मानिस फर्किएका छन्। सामाजिक विकास मन्त्रालयको तथ्यांकअनुसार शुक्रबारसम्म ९ वटै जिल्लामा ३२ हजार ७३२ जना भारताट फर्केका व्यक्ति क्वारेन्टाइन बसेका छन्। तर, अहिलेसम्म उनीहरूको आरडीटी परीक्षण पनि हुन सकेको छैन। बैतडी जिल्लामा मात्रै भारतबाट फर्किएका चार हजार मानिस क्वारेन्टाइनमा बसेका छन्। बैतडीमा ८ सय मात्रै आरडीटी किट मौज्दात रहेको स्वास्थ्य कार्यालयका कोभिड १९ सम्पर्क व्यक्ति भुवनप्रसाद जोशीले बताए। उनले भने, हामीले सबै पालिकामा पठाएको समेत गनेर अहिले अवस्थामा ८ सय किट मात्रै मौज्दात छन्। क्वारेन्टाइनमा १४ दिन पुगेकाको आरडीटी चेक गर्दैछौं। किट अभावको बारेमा सम्बन्धित ठाउँमा भनिसकेका छौं। क्वारेन्टाइनमा अहिले बसिरहेका नागरिकको भारतका बढी कोरोना प्रभावित क्षेत्रबाट फर्केका भए पनि कोरोना परीक्षण नहुँदा जोखिम बढ्दै गएको स्वास्थ्यकर्मीले बताएका छन्। क्वारेन्टाइनमा बसेकाका आरडीटी मात्रै नभएर पीसीआर परीक्षण गर्नु उपयुक्त हुने मेलौली नगरपालिकाका स्वास्थ्य शाखा प्रमुख नारायण चन्दले बताए। उनले भने, भारतका अति कोरोना प्रभावित क्षेत्रबाट फर्केका नागरिक पुगेका छन्। तिनको चेकजाँच नहुँदा संक्रमणको जोखिम बढ्दै गएको छ। जिल्लामा भारतबाट फर्कने नागरिकको संख्या बढ्दै गएपछि कोरोना परीक्षणका लागि आरडीटी किटको अभाव भएको स्वास्थ्य कार्यालयका प्रमुख योगेशप्रसाद भट्टले बताए। डोटीमा पनि भारतबाट घर फर्कनेको संख्या दिनानुदिन बढ्दै गएको छ। शुक्रबारसम्म झन्डै ६ हजार मानिस जिल्लाका क्वारेन्टाइनमा पुगेका छन्। जिल्लामा किट अभावका कारण अहिले स्वास्थ्य परीक्षण हुन नसकिरहेको जिल्ला स्वास्थ्य कार्यालयले जनाएको छ। केही व्यक्ति क्वारेन्टाइनमा बसेको समयावधि पुग्न लागे पनि उनीहरूको कोरोना परीक्षणका लागि किट अभावका कारण समयमै चेक गर्न नसकिने जिल्ला स्वास्थ्य कार्यालय प्रमुख रमेश मलासीले बताए। हामीसँग जम्मा पिसीआर दुई सय ९७ थान र आरडीटी किट दुई सय ४६ थान मात्र मौज्दात छ, यसले ६ हजारको कसरी चेक गर्ने ? मलासीले भने। आवश्यक किटका लागि प्रदेश सरकारसँग माग गरिसकेको उनको भनाइ छ। १० दिनयता भारतबाट जिल्ला भित्रिनेको संख्या पाँच हजार आठ सय १७ पुगेको छ। सीमानाकाबाट बिनापरीक्षण जिल्ला प्रवेश गरी क्वारेन्टाइनमा राखिएको र हालसम्म कुनै पनि व्यक्तिको परीक्षण हुन नसक्दा कोरोना संक्रमण बढ्न सक्ने अवस्थामा रहेको प्रमुख जिल्ला अधिकारी टेकनारायण पौडेलले बताए। बिनापरीक्षण क्वारेनटाइनबाट घर पठाउँदा संक्रमण समुदाय स्तरसम्म फैलिन सक्ने र यसबाट सिर्जित परिस्थिति भयावह हुन गई नियन्त्रणबाहिर जान सक्नेसमेत प्रजिअ पौडेलले बताए। र्यापिड टेस्ट किट र भिटिएमको अभाव हेटौंडामा कोरोना त्रासः स्वाबको चाप, किटको अभाव पाल्पामा किट अभाव, भारतबाट आएकाहरुको कोरोना जाँच रोकियो किट नभएपछि रोकियो परीक्षण किट अभावले कोरोना परीक्षण रोकियो डोटीमा किट अभावमा कोरोना परिक्षण न्यून आफै किट खरिद गरी स्थानीयको स्वाब संकलन गर्दै गन्यापधुरा"
रुकुम हत्याकाण्डको छानविन माग गर्दै प्रदर्शन,"जाजरकोट : नवराज बिक हत्याकाण्डको निष्पक्ष छानविनको माग गर्दै सोमबार जाजरकोटमा प्रदर्शन गरिएको छ । सोती घटना संघर्ष समिति जाजरकोटको आयोजनामा घटनाको सत्य तथ्य छानविनका लागि दवाव दिन सदरमुकाममा प्रदर्शन गरिएको हो । प्रदर्शनकारीले घटनाको सत्यतथ्य छानविन गर, दोषीलाई कारवाही गर, पीडितलाई न्याय देऊ, वेपत्ता गोविन्द शाहीको खोजी गर लगायत नारा लेखिएका प्लेकार्ड बोकेर सदरमुकाममा नारावाजी गरेका थिए । प्रदर्शनपछिको कोणसभामा संघर्ष समितिका पदाधिकारी तथा सदस्यहरुले सम्बोधन गरेका थिए । घटनालाई तोडमोड गर्न खोजिए जाजरकोटवासीले आन्दोलन थप आक्रामक बनाउने उनीहरुको चेतावनी छ । १० जेठमा पश्चिम रुकुमको सोतीमा भएको घटनामा जाजरकोटका नवराज बिक सहित पाँच जनाको ज्यान गएको छ भने गोविन्द शाही वेपत्ता छन् । जातीय विभेदका कारण भएको उक्त नरसंहारको विरोध स्वरुप जिल्लावासीले प्रदर्शन जारी राखेका छन् ।"
तीन दिनको मौसम : कहाँकहाँ हुन्छ वर्षा ?,"काठमाडौं : नेपालमा पश्चिमी वायुको आंशिक प्रभाव रहेको जल तथा मौसम विज्ञान विभागको मौसम पूर्वानुमान महाशाखाले जनाएको छ। सोमबार बिहान जारी मौसम बुलेटिनमा नेपालको पुर्वी भूभाग नजिकै निम्न चापीय रेखा रहेको उल्लेख छ। महाशाखाका अनुसार अहिले देशभर सामान्य बदली रहि प्रदेश ५, गण्डकी र बागमती प्रदेशका केहि भूभागमा वर्षा भइरहेको छ। सोमबार पूर्वी भूभागहरु लगायत मध्य तथा पश्चिमी पहाडी भूभागमा सामान्य बदली रहि बाँकी भूभागमा मौसम आंशिक बदली रहनेछ। पूर्वी भूभागहरु लगायत मध्य तथा पश्चिमी पहाडी भूभागका थोरै स्थानहरुमा मेघगर्जनचट्याङसहित वर्षाको सम्भावना रहेको छ। राती पूर्वी भूभागहरु लगायत मध्य तथा पश्चिमी पहाडी भूभागमा सामान्य बदली रहि बाँकी भूभागमा मौसम सामान्यतया सफा रहनेछ। पूर्वी भूभागहरु लगायत मध्य तथा पश्चिमी पहाडी भूभागका थोरै स्थानहरुमा मेघगर्जनचट्याङ सहित वर्षाको सम्भावना रहेको छ। मंगलबार देशको पूर्वी भूभागहरु लगायत मध्य तथा पश्चिमी पहाडी भूभागमा सामान्य बदली रहि बाँकी भूभागमा मौसम सामान्यतया सफा रहनेछ। पूर्वी भूभागहरुका थोरै स्थानहरुमा र मध्य तथा पश्चिमी पहाडी भूभागका एक दुइ स्थानमा मेघगर्जनचट्याङसहित वर्षाको सम्भावना रहेको छ। बुधबार देशको पहाडी भूभागमा सामान्य बदली रहि बाँकी भूभागमा मौसम सामान्यतया सफा रहनेछ। पहाडी भूभागका एकदुई स्थानहरुमा मेघगर्जनचट्याङसहित हल्का वर्षाको सम्भावना रहेको छ। पूर्वी भूभागहरु लगायत मध्य तथा पश्चिमी पहाडी भूभागका थोरै स्थानहरुमा स्थानहरुमा मेघगर्जनचट्याङहावाहुरीसहित वर्षाको सम्भावना रहेकोले सतर्कता अपनाउन महाशाखाले अनुरोध गरेको छ।"
मुसहरहरुको घर निर्माणमा भारतीय एसएसबीको अवरोध,"जनकपुरधाम : नेपालभारत दशगजा क्षेत्रमा अति विपन्न मुसहर समुदायका लागि प्रदेश सरकारबाट भइरहेको घर निर्माण कार्य भारतीय सीमा सुरक्षाकर्मी (एसएसबी) ले रोकाएका छन् । महोत्तरीको मनरासीसवा नगरपालिका१० मधवा गाउँमा संघ सरकारको सशर्त अनुदानमा प्रदेश सरकार मार्फत् संचालित जनता आवास कार्यक्रम अन्तर्गत ४७ वटा घर निर्माण कार्य सुरु भएको थियो । दुईकोठे पक्की घर निर्माणका लागि प्रतिघर ३ लाख ३६ हजार रुपैयाँ बजेट छुट्याइएको थियो । तर, भारतीय पक्षको अवरोधले मुसहरको पक्की घर निर्माणको काम अन्योलमय बनेको छ । वर्षौँदेखि माटोको झुपडीमा जीवन काटिरहेका विपन्न मुसहरहरुलाई यस आर्थिक वर्षमा दुईकोठे पक्की घर बनाएर दिने प्रदेश सरकारको योजना भए पनि भारतीय एसएसबीको अवरोधले काम रोकेपछि काम अघि बढेको छैन । दशगजामै रहेको मुसहर बस्तीमा ४७ जना मुसहरहरुले लालपूर्जा देखाएपछि उनीहरुको घर निर्माणको गर्ने निधो गरिएको थियो । सिमानाका पिलरहरु भन्दा ४० फिट टाढा पर्ने जग्गाहरुमा मात्रै निर्माण गर्ने गरी जग खनेर १५ दिन अगाडि सो क्षेत्रकी निर्वाचित सांसद रानी शर्मा तिवारीले शिलान्यास पनि गरेकी थिइन् । तर, निर्माण सुरु हुन नपाउँदै भारतीय एसएसबीले अवरोध गरेपछि आफूहरुको सपना अधुरो रहेको मुसहरीका बेचन सदाले बताए । दशगजा क्षेत्रमा कुनै पनि निर्माण गर्ने कानूनी प्रावधान छैन् भन्दै काम रोकाएका हुन् । अब यो हावाहुरी र वर्षातको बेला पक्की घरको आशमा भएको घर पनि भत्कायौँ अब ओत लाग्ने ठाउँ पनि छैन्, बेचनले बताए । नेपालकै जग्गामा आफ्ना नागरिकको लागि घर निर्माण गर्दा भारतीय एसएसबीले अनावश्यक विवाद सृजना गरेको भौतिक पूर्वाधार तथा विकास मन्त्रालयका डिभिजनल ईन्जिनियर विनोद यादवले बताए । वर्षौँदेखि दशगजाको नेपाली भू भागमा यी मुसहर परिवारहरु बस्दैआएका छन् । गाउँब्लकमा पर्ने सो जग्गामा मुसहरहरुकै स्वामित्व रहेको भन्दै स्थानीय निकायले हामीलाई सिफारिस गरेपछि निर्माणको अनुमति दिएका थियौं तर, अहिले काम रोकिएको छ, इन्जिनियर यादवले बताए । विवादको टुंगो लगाउन मंगलबार सीमा नापी गर्ने अमिनलाई बोलाई नेपाल र भारतीय पक्षबीच छलफल डाकिएको यादवले जानकारी गराए । तीनवटा घरको कुर्सी निर्माण भइसकेको र अन्यका लागि निर्माण सामग्रीहरु खसालिसक्दा बीचमै काम रोकिएको छ । पुस्तौँदेखि सोही जग्गामा बस्दैआएका मुसहरहरुलाई अन्यत्र कतै सार्नसक्ने अवस्था पनि नभएको सांसद तिवारी भन्छिन् । यद्यपि आफुले उनीहरुो बासस्थानका लागि पहल गरिरहेको बताएकी छन् ।"
यसरी ल्याइँदै छ स्वदेश फर्कन चाहने नेपालीलाई,"काठमाडौं : सरकारले कोरोना भाइरस संक्रमणका कारण स्वदेश फर्कने नेपालीको व्यवस्थापनका लागि बृहत् कार्ययोजना बनाएको छ। कोभिड १९ क्राइसिस म्यानेजम्यान्ट सेन्टर (सीसीएमसी) ले बनाएको उक्त कार्ययोजनालाई मन्त्रिपरिषद्ले स्वीकृत गरेको छ। मन्त्रिपरिषद्ले कार्ययोजना पारित गरेसँगै सीसीएमसीले विभिन्न मुलुकबाट हवाई वा स्थलमार्गबाट स्वदेश फर्कन चाहने नेपालीको लगतलगायत तथा विवरण संकलन गर्न थालेको छ। हवाई माध्यमबाट स्वदेश फर्कने नेपालीले हवाई खर्च स्वयंले बेहोर्नु पर्नेछ। नेपाल फर्किएपछि सरकारले तोकेको क्वारेन्टाइनमा अनिवार्य बस्नु पर्नेछ। सरकारी क्वारेन्टाइन निःशुल्क हुनेछ। होटल क्वारेन्टाइनमा बस्न चाहे सम्बन्धित व्यक्तिले खर्च बेहोर्नु पर्नेछ। तर, खाडी र मलेसियामा अलपत्र परेका झण्डै २५ हजार मजुदुरको हवाईलगायत खर्च नेपाल सरकारले व्यहोर्ने छ। मन्त्रिपरिषद्ले पारित गरेको कार्ययोजनामा स्वदेश फर्किने नेपालीलाई सुरक्षित ढंगले व्यवस्थापन गर्ने कार्यविधि र विभिन्न निकायको कार्य विभाजन गरिएको छ। विमानस्थलमा यात्रु जम्मा गर्ने, अभिलेख राख्ने, स्वास्थ्य परीक्षण गर्ने र होल्डिङ क्षेत्रमा पठाउने जिम्मा विमानस्थलमा गठित संयन्त्रले गर्नेछ। हवार्ई माध्यमबाट आउने व्यक्तिको सम्पूर्ण रेकर्ड सम्बन्धित मुलुकमा रहेका नेपाली दूतावासमार्फत परराष्ट्र मन्त्रालयले उपलब्ध गराउनु पर्नेछ। परराष्ट्रलाई पहिलो चरणमा ल्याउने नेपालीको अन्तिम नाम सूची तयार पार्न शुक्रबार नै कोभिड १९ रोकथाम तथा नियन्त्रण उच्चस्तरीय समितिले निर्देशन गरिसकेको छ। सोहीअनुसार परराष्ट्रले अहिले सम्बन्धित दूतावासका कर्मचारीमार्फत नाम सूची तयार पार्ने काम सुरु गरिसकेको छ। हवाई माध्यमबाट भित्रने यात्रुले तोकिएको ढाँचाको अनिवार्य फारम भर्नुपर्नेछ। पर्यटन तथा नागरिक उड्डयन मन्त्रालयले नेपाल आउने यात्रुको सबै विवरण २४ घण्टाअगावै उपलब्ध गराउनु पर्नेछ। सोहीअनुसार सीसीएमसीले उनीहरूको व्यवस्थापन गर्नेछ। स्थलमार्गबाट आउनेमध्ये स्वास्थ्य जाँचमा शंकास्पद देखिएमा यात्रुलाई नाका रहेको प्रदेशस्थित कोभिड अस्पताल लगिनेछ। सामान्य स्वास्थ्य अवस्था देखिएकाहरूलाई सम्बन्धित जिल्लास्थित क्वारेन्टाइनमा पठाइनेछ। त्रिभुवन अन्तर्राष्ट्रिय विमानस्थलमा ओर्लिएपछि उपत्यकाका तीनवटै जिल्लामा प्रदेशअनुरूप बनाइएका होल्डिङ क्षेत्रमा यात्रुलाई राखिनेछ। विमानस्थलमा रहेको हेल्थ डेस्कले सबै यात्रुको प्रारम्भिक स्वास्थ्य परीक्षण गर्नेछ। स्वास्थ्य जाँचका क्रममा कोरोना भाइरसको शंका भएका त्यस्ता यात्रुलाई सीधै कोभिड अस्पताल लगिनेछ। स्वास्थ्य अवस्था सामान्य भएका यात्रुलाई होल्डिङ क्षेत्रमा लगिनेछ। हवाई माध्यमबाट आएका प्रदेश १ र २ का यात्रुलाई भक्तपुरमा, बागमती, गण्डकी र प्रदेश ५ कायात्रुलाई काठमाडांै, कर्णाली र सुदूरपश्चिम प्रदेश जाने यात्रुलाई ललितपुरस्थित होल्डिङ क्षेत्रमा राखिनेछ। सीसीएमसीले होल्डिङ क्षेत्र बनाउन आन्तरिक गृहकार्य सुरु गरिसकेको छ। हवाई माध्यमबाट १० लाख यात्रु भित्रिने सरकारले प्रारम्भिक अनुमान गरेको छ। जसमा दैनिक १० हजार यात्रु हवाई माध्यमबाट भित्रिनेछन्। स्थलमार्गबाट झण्डै ५ लाख यात्रु भारतबाट आउन सक्ने सरकारले अनुमान गरेको छ। यसमा झण्डै ३ लाख ५० हजार नेपाली भारतबाट तत्काल फर्कन चाहेको सरकारी अनुमान छ। सोहीअनुसार सरकारले उनीहरूको व्यवस्थापनका लागि योजना तयार पारेको हो। उपत्यकामा रहने यात्रुलाई समेत काठमाडौंमा रहने होल्डिङ एरियामा राखिनेछ। प्रदेशअनुसार तोकिएका होल्डिङ क्षेत्रमा भएका यात्रुलाई सरकारले व्यवस्थापन गरेको सवारी साधनले सम्बन्धित जिल्ला र पालिकामा पुर्याउनेछ। त्यहाँ उनीहरू १४ दिन अनिवार्य क्वारेन्टाइनमा बस्नुपर्नेछ। क्वारेन्टाइनमा भएकै बेला विदेशबाट आएका ती यात्रुको आरडीटी वा पीसीआर परीक्षणमार्फत कोरोना भाइरसको परीक्षण हुनेछ। क्वारेन्टाइनमा रहँदा कोरोना भाइरसको संक्रमण देखिए त्यस्ता यात्रुलाई तत्काल कोभिड १९ अस्पतालमा लागिनेछ। परीक्षणमा कोरोनाबाट संक्रमित नदेखिएका यात्रुलाई घर फिर्ता गरिने मन्त्रिपरिषद्ले पारित गरेको आन्तरिक योजनामा छ। हवाई माध्यमबाट नेपाल भित्रिने विदेशीलाई काठमाडौंमा रहेको क्वारेन्टाइनमा १४ दिनसम्म अनिवार्य राखिनेछ। काठमाडौं उपत्यकामा बस्ने गैरआवासीय नागरिकलाई सम्बन्धित दूतावास वा विदेशी संस्थाले नै व्यवस्थापन गर्नु पर्नेछ। सरकारले होटल क्वारेन्टाइनमा बस्न चाहने नेपाली तथा गैरआवासीय नागरिकलाई सोहीअनुसार होटलको व्यवस्थापन गरेको छ। होटल क्वारेन्टाइनमा बस्न चाहने यात्रुले साँखु, चन्द्रागिरि, बूढानीलकण्ठ क्षेत्रमा तोकिएको होटलमा सरकारले व्यवस्थापन गरेको सवारी साधनले लैजाने व्यवस्था गरेको छ। कार्ययोजनाले विभिन्न निकायको कार्यविभाजनसमेत गरेको छ। स्वास्थ्य मन्त्रालयले परीक्षण र उपचारको व्यवस्था मिलाउने, गृहले लकडाउनको पूर्ण कार्यान्वयन गराउने, पालिकाहरुले आफ्नो क्षेत्रमा प्रवेश गरेका नागरिकको अभिलेख राख्ने, क्वारेन्टाइन र राहत व्यवस्था गर्ने, रोजगारी सिर्जना गर्नेलगायत छन्। विदेशमा अलपत्र नेपालीलाई स्वदेश फर्काउँदै सरकार विदेशमा दुई सय बढी नेपालीको शव अलपत्र विदेशमा रहेका नेपालीको उद्धार गर्ने प्रधानमन्त्रीको प्रतिबद्धता स्वदेश फर्कंदै नेपाली, व्यवस्थापन जिम्मा सेनालाई दिने तयारी विदेशमा अलपत्र नेपाली ल्याउन बजेट विनियोजन कोरोना कहर : विदेशमा अलपत्र परेका २० हजार नेपाली फर्काउने सरकारको योजना"
"भारतबाट फर्कनेहरू चढेको बस दुर्घटना, ११ जनाको मृत्यु, २१ घाइते",दाङ : भारतबाट फर्केकाहरुलाई लिएर बाँकेको नेपालगञ्जबाट दाङ आउँदै गरेको यात्रुबाहक बस दुर्घटना हुँदा ११ जनाको मृत्यु भएको छ। पूर्वपश्चिम राजमार्ग अन्तर्गत बाँकेको राप्तीसोनारी२ स्थित श्री जंगलमा दुर्घटना हुँदा ११ जनाको मृत्यु भएको प्रदेश प्रहरी प्रवक्ता एसएसपी राजकुमार बैदवारले जानकारी दिए। दुर्घटनास्थल अगैयादेखि १३ किलोमिटर पश्चिममा पर्छ। नेपालगञ्जबाट दाङ हुँदै सल्यान जानलागेको गरेको ना ५ ख ५९९५ नम्बरको बस रोकिराखेको बा ४ ख ९०६४ नम्बरको ट्रकमा ठोक्किँदा दुर्घटना भएको एसएसपी बैदवारले बताए। उनका अनुसार ११ जनाको घटनास्थलमै मृत्यु भएको हो। मृत्यु हुनेहरुको पहिचान हुन सकेको छैन। दुर्घटनामा परी २१ जना घाइते भएका छन्। घाइतेको नेपालगन्ज उपचार भइरहेको छ। गाडीमा चालकसहित ३३ जना रहेको खुलेको छ। ६ जनाको अवस्था गम्भीर रहेको प्रवक्ता बैदवारले बताए।

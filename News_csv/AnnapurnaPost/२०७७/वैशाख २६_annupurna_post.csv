शीर्षक,विवरण
एसएमईकेन्द्रित पुनकर्जा सुविधा,"नेपाल राष्ट्र बैंकले सहुलियतपूर्ण पुनकर्जा सुविधा धेरै उद्यमी, व्यवसायीमा पुर्याउन एक ऋणीको उच्चतम सीमा १० करोड बनाउने भएको छ। यसअघि एक ऋणीका लागि ५० करोड रुपैयाँसम्मको सीमा थियो। राष्ट्र बैंकले आफ्नो मुनाफा योगदान गरी ५० अर्बको पुनकर्जा कोषलाई बढाएर ६० अर्ब रुपैयाँ पुर्याएको छ भने सरकारले त्यसमा ४० अर्ब थपेर सय अर्ब रुपैयाँ पुर्याउने घोषणा गरेको छ। कोरोना भाइरस महामारीका कारण उद्यम, व्यवसाय संकटपूर्ण अवस्थामा रहेकाले तिनीहरूको उद्घारका लागि सहुलियतपूर्ण कर्जा परिचालन महत्तवपूर्ण हुन्छ। सहुलियतपूर्ण पुनकर्जा परिचालनमा राष्ट्र बैंकले उत्पादनमूलक साना तथा मझौला उद्यम (एसएमई) लाई प्राथमिकता दिएको छ। अर्थतन्त्रको मेरुदण्ड मानिने एसएमईको पुनर्बहाली रोजगारी, उत्पादन र उपभोगका दृष्टिले अत्यावश्यक छ। पुनकर्जाको ब्याजदर तय गर्दा १५ लाख रुपैयाँसम्मको ऋणमा दुई प्रतिशत र त्यसभन्दा माथि राष्ट्र बैंकले पनि तीन प्रतिशतमा बैंकहरूलाई उपलब्ध गराउने तयारी छ। यसअघिसम्म बैंकहरुमार्फत् पुनकर्जा सुविधा लिँदा ऋणीले सात प्रतिशतसम्म ब्याज तिर्नुपरेको छ। राष्ट्र बैंकको पछिल्लो पहलकदमीले पुनकर्जाको ब्याजदर पाँच प्रतिशतभित्र सीमित गर्नेछ। सहुलियत ऋण प्राप्त गर्नेको उत्पादन लागत कम हुनेछ, उनीहरूले उच्च ब्याजदरमा ऋण लिनुपर्ने बाध्यात्मक अवस्था नरहेपछि उक्त खर्च कर्मचारीको तलब भत्ता, उत्पादन वृद्घि तथा उपभोग बढाउन प्रोत्साहन (इन्सेन्टिभ) कार्यक्रममा केन्द्रित गर्न पाउँछन्। सहुलियतपूर्ण पुनकर्जा सुविधाको व्यापक उपलब्धताले उद्यमीहरूलाई उद्यम, व्यवसायमा आकर्षित गर्नेछ। कृषि, पशुपालन जस्ता कम प्रतिफलयुक्त मानिएका व्यवसायले पनि राम्रो प्रतिफल पाउने वातावरण निर्माण हुनसक्छ। कोरोना भाइरस महामारीले रेमिट्यान्सको आप्रवाहमा समेत धक्का लागेपछि अब मुलुकले विगतमा जस्तो आयात बढाउन सक्ने अवस्था हुँदैन। त्यसकारण आयात प्रतिस्थापन हुनसक्ने हरसम्भव उपाय अवलम्बन गर्नुपर्छ। कृषि उत्पादनको अथाह सम्भावना भएको हाम्रो मुलुकमा खाद्यान्न, फलफूल, तरकारी व्यापकरूपमा मुलुकभित्रै उत्पादन गर्नुपर्छ। त्यस्तै, पेट्रोलियम पदार्थमाथिको बढ्दो निर्भरता कम गर्न जलविद्युत्को प्रयोग बढाउने उपभोक्ता र औद्योगिक क्षेत्रमैत्री महसुल नीति तर्जुमा गर्नुपर्छ। स्वदेशी लगानीमा निर्माण हुँदै गरेको माथिल्लो तामाकोसी जलविद्युत् आयोजना चाँडो सम्पन्न गरी भारतबाट विद्युत् आयात गर्ने बाध्यात्मक अवस्थालाई अन्त्य गर्नुपर्छ। यसरी हामीले मुलुकबाट बाहिर जाने विदेशी मुद्रालाई बचत गर्न सक्छौं। यसका अतिरिक्त पनि राष्ट्र बैंकले कोरोना भाइरस महामारीले अतिप्रभावित पर्यटन क्षेत्रका उद्यम, व्यवसाय तथा एसएमईहरूका कर्मचारी तथा सञ्चालन खर्च आवश्यकतालाई सम्बोधन गर्न बैंक तथा वित्ताीय संस्थाले ऋणको स्वीकृत सीमाभन्दा १० प्रतिशत थप चालु पुँजी (वर्किङ क्यापिटल) दिन सक्ने व्यवस्थासमेत गरेको छ। यसका लागि कर्जास्वपुँजी (लोनइक्विटी ) अनुपातसम्बन्धी व्यवस्थालाई समेत खुकुलो पारेको छ। यो व्यवस्थाले उल्लिखित व्यवसायमा नगदप्रवाह सुचारु नहुँदासम्म टिक्न सहयोग गर्नेछ। राष्ट्र बैंकले सबै ऋणीहरूलाई ऋण तिर्ने समयावधि बढाउने, ब्याजमा छुट दिने, सहुलियत पूर्ण पुनकर्जा उपलब्ध गराउनुका साथै चालु पुँजीसमेत दिने व्यवस्था गरेको छ। यसका अतिरिक्त सरकारले कर तिर्ने अवधि केही लम्ब्याएको छ। सरकारले रोजगारी नटुटोस् र उत्पादन तथा मूल्य अभिवृद्घिको शृंखला नभत्कियोस् भनेर उद्यम, व्यवसायलाई यति धेरै सहुलियत दिएको हो। उद्यम, व्यवसाय वा रोजगारदातालाई सुविधा दिँदा श्रमिकसम्म ट्रिकल डाउन हुन्छ भन्ने विश्वासकै आधारमा यी सुविधा दिइएका हुन्। तर, कतिपय औद्योगिक प्रतिष्ठानहरूले भने श्रमिकलाई संकटको समयमा तलबसमेत दिएका छैनन्, जुन निन्दनीय छ। संकटमा कामदारको मनोबल उचो राख्नुपर्ने अवस्थामा श्रमिकलाई दुःख दिनेहरूलाई सरकारले प्रभावकारी अनुगमन गरी छुट, सुविधाबाट वञ्चित गर्ने नीति लिनुपर्छ। त्यस्तै, रोजगारी गुमाएका, दैनिक ज्यालादारी गर्ने, जोखिममा रहेका समूहलाई सरकारले स्वास्थ्यसामग्रीदेखि जीवनयापनका लागि आवश्यक दैनिक आवश्यकता परिपूर्तिका लागि प्रभावकारीरूपमा राहत वितरण गर्नुपर्छ। अहिले सरकारबाट प्रभावकारी अनुगमन नहुँदा घोषणा गरिएका कार्यक्रम समेतअपेक्षाअनुरूप कार्यान्वयन हुन सकेका छैनन्।"
कृषिमा २५ प्रतिशत प्रतिफल निश्चित,"काठमाडौं : युवालाई कृषिमा आकर्षित गर्न सरकारले आगामी आर्थिक वर्षदेखि लागत खर्चमा न्यूनतम् २५ प्रतिशत प्रतिफल सुनिश्चित गरिदिने तयारी गरेको छ। कृषि तथा पशुपन्छी विकास मन्त्रालयले आर्थिक वर्ष २०७७७८ को नीति तथा कार्यक्रममार्फत यस्तो व्यवस्था गर्न लागेको हो। कृषि पेशाबाट विमुख भएका र वैदेशिक रोजगारबाट फर्केका युवा तथा कृषि कर्ममै खटिएका किसानको लागत खर्च सुनिश्चित गर्न मन्त्रालयले यस्तो कार्यक्रमलाई प्राथमिकतामा राखेको छ। धान, गहुँ र उखुको समर्थन मूल्य तोकेजस्तै मन्त्रालयले अब केही खाद्यान्न बाली, तरकारी बाली, दलहन तथा तेलहन, फलफूल र माछामासुजन्य पदार्थको उत्पादनमा लाग्ने लागत खर्चमै २५ प्रतिशत न्यूनतम् प्रतिफल रकम जोडेर मूल्य तोकिदिने तयारी गरेको छ। यसरी तोकिने न्यूनतम् २५ प्रतिशत प्रतिफल मूल्यका आधारमा बजारमा बिक्री हुन नसकेको उत्पादन सरकारले खरिद गरिदिने व्यवस्था आगामी वर्षको बजेटमार्फत व्यवस्था गर्न लागेका छौं, मन्त्रालयका उपसचिव गंगादत्त आचार्यले भने। यसका लागि साना तथा सिमान्तकृत किसानलाई ३ प्रतिशत ब्याजदरमा बिना धितो ऋण उपलब्ध गराउने तयारी पनि मन्त्रालयले गरेको छ। मझौला तथा ठूला किसानलाई ५ प्रतिशत ब्याजमा घरदैलोमै ऋण उपलब्ध गराउने तयारी छ। यो कार्यक्रमबाट वैदेशिक रोजगारबाट फर्कने युवाका साथै स्वदेशमै कृषिमा पहिलेदेखि लागेका किसान लाभान्वित हुने मन्त्रालयको भनाइ छ। यो व्यवस्थाले बाझो जमिनबाट पनि उत्पादन लिन सकिने मन्त्रालयको दाबी छ। कृषि तथा पशुपन्छी विकासमन्त्री घनश्याम भुसालले कृषिमा परिवर्तन ल्याउन पंचसूत्र भन्ने कार्यक्रम सार्वजनिक गरेका थिए। त्यसअनुसार कृषि सामग्रीका सबै वस्तुमा अनुदान, सम्पूर्ण किसानलाई प्राविधिक सेवा, सस्तो र सुलभ ऋणको सुविधा, बाली तथा पशुपन्छीको बिमा तथा किसानको उत्पादनमा न्यूनतम् प्रतिफलको ग्यारेन्टी गर्ने पाँच सूत्र तयार पारिएको थियो। मन्त्रालयले आगामी आर्थिक वर्षका लागि ३३ अर्ब १८ करोडको बजेट सीमा पाएपनि यो सीमाभन्दा बढी बजेट विनियोजन हुने विश्वास गरेको छ। हामीले कोरोना भाइरस संक्रमणभन्दा अघि पाएको बजेट सीमाभित्रै कार्यक्रम तयार गरिरहेका छौं, आचार्यले भने,तर कोरोना भाइरसका कृषि क्षेत्रमा ठूलो क्षति भएकाले तोकिएको बजेट सीमाभन्दा बढी रकम विनियोजन हुने विश्वास हामीलाई छ। चालु आवमा संघीय मन्त्रालयले २८ अर्ब पाएको थियो। यसबाहेक खाद्य सुरक्षाका सवालमा महत्वपूर्ण योगदान दिने र आयात हुने आँप, केरा, सुन्तला, ओखर, धान, गहुँ, मकै, कोदो, फापर, ताजा तरकारी, आलुजस्ता बालीको उत्पादन वृद्धिको सवालमा संघीय कृषि तथा पशुपन्छी विकास मन्त्रालयले आवश्यक कार्यक्रम तयार गरी कार्यान्वयनमा ल्याउने तयारी गरेको छ। खाद्य स्वच्छता, क्वारेन्टाइन, वैदेशिक वाणिज्य नीति, निर्यात प्रवद्र्धन तथा नीतिको सवालमा संघीय मन्त्रालयले नीति तथा कार्यक्रम केन्द्रस्तरबाट कार्यान्वयनमा ल्याउने तयारी छ। प्राथमिक सुविधा स्थानीय तहबाटै मन्त्रालयले आगामी आर्थिक वर्षको बजेटमार्फत कृषिका लागि आवश्यक प्राथमिक चरणको आधारभूत सम्पूर्ण सुविधा स्थानीय गाउँपालिका र नगरपालिकामार्फत उपलब्ध गराउने तयारी भएको छ। स्थानीय तहलाई भरपर्दो बनाएर त्यहीबाट उत्पादनमा वृद्धि गराउने योजना मन्त्रालयको छ। तल्लो तहसम्म कृषिको आफ्नै संयन्त्र नहुँदा केन्द्रबाट स्थानीय तहसम्मको किसानलाई सेवा सुविधा उपलब्ध गराउन कठिनाइ भएको मन्त्रालयको ठहर छ। स्थानीय किसान र वैदेशिक रोजगारबाट फर्केका युवालाई कृषिमा आकर्षित गर्न आगामी आर्थिक वर्षको बजेटमार्फत स्थानीय तहमै सबै सेवा सुविधा उपलब्ध गराउने तयारी हामीले गरेका छौं, आचार्यले भने,यसका लागि आवश्यक कार्यक्रम र बजेट सशर्त स्थानीय तहलाई दिने गरी कार्यक्रम तयार पारेका छौं। उनका अनुसार खाद्यान्न, ताजा तरकारी, फलफूल, संकलन केन्द्र, माछा, मासु, अण्डाको उत्पादन, दूध तथा दुग्धजन्य पदार्थको प्रशोधन, साना सिँचाइ, उत्पादित उपजको बजारीकरण, कृषि तथा पशुपन्छीसम्बन्धी भरपर्दो प्राविधिक सेवा, अनुदानित मल र अनुदानित उन्नत बिउसमेत स्थानीय तहबाटै उपलब्ध गराउने तयारी मन्त्रालयले गरेको छ। केन्द्रले स्थानीय तहलाई प्रदेश र शैक्षिक संस्थान, बिमा र बैंकसँग जोडेर आवश्यक सुविधा स्थानीय तहमै उपलब्ध गराउने तयारी गरेको छ। कृषि गर्न चाहने युवा तथा किसानलाई आवश्यक प्राथमिक तहको सम्पूर्ण सुविधा गाउँपालिका र नगरपालिकाबाटै पाउन सक्षम हुनेछन्, आचार्यले भने। यसका लागि रासायनिक मलमा उपलब्ध हुँदै आएको अनुदान रकम पनि वृद्धि गर्ने तयारी मन्त्रालयको छ। चालु आर्थिक वर्षमा रासायनिक मल खरिद गर्न ९ अर्ब रुपैयाँ विनियोजन भएको थियो। यस्तै अनुदानमा उन्नत जातको बिउ उपलब्ध गराउन मन्त्रालयले १ अर्ब रुपैयाँ विनियोजन गर्ने गृहकार्य गरेको छ।"
स्वास्थ्य सामग्रीमा ल्याउन ढिलाइ,"काठमाडौं : सेनाले जिम्मा पाएको समयभन्दा १५ गुणाले कोरोना भाइरस संक्रमण बढीसक्दा पनि स्वास्थ्य सामग्री भित्र्याउन सकेको छैन। उसले चीनको पाँच दिने सार्वजनिक बिदालाई बहाना बनाएको छ। सरकारले गत चैत १६ मा नेपाली सेनालाई स्वास्थ्य उपकरण आपूर्तिको जिम्मेवारी दिएको थियो। सेनाले गत चैत २५ मा मात्र औषधि खरिद प्रक्रिया अघि बढाएको र २२ वैशाख भित्र सामाग्री ल्याउने सार्वजनिक गरेको थियो। परराष्ट्र अधिकारीका अनुसार प्रक्रियासँगै कूटनीतिक पहल कदमीमा चुक्दा यस्तो समस्या आएको हो। अझै दश दिन औषधि आउने नै देखिँदैन, परराष्ट्र एक अधिकारीले भने, हाम्रो कुटनीतिक हैसियत र पहलकदमीको प्रभावहिनता यहाँ देखिएको छ। यद्यपी यस विषयमा परराष्ट्र सचिव शंकरदास बैरागीले भने कूटनीतिक पहल भइरहेको बताए। प्रधानसेनापति पूर्णचन्द्र थापा स्वयंले बुधबार चिनियाँ दूतावासका सैनिक सहचारी (डीए) लगायतलाई जंगी अड्डामा बोलाएर स्वास्थ्य सामग्री जतिसक्दो छिटो ल्याउने वातावरण मिलाइदिन आग्रह गरे। उनले बेइजिङस्थित आफ्नो डीएलाई पनि तत्काल पहलकदमी अघि बढाउन निर्देशन दिएको सैनिक प्रवक्ता विज्ञानदेव पाण्डेले अन्नपूर्णलाई बताए। चिनियाँ डीएले छिटोभन्दा छिटो स्वास्थ्य सामग्री ल्याउन पहल गर्ने उनले जानकारी दिए। प्रधानसेनापतिले डीएसँग वातावरण मिलाउन आग्रह गर्नुभएको छ। परराष्ट्र मन्त्रालयले पनि कुटनीतिक नोट तथा फोनमार्फत पनि चीनसँग पहल गरिरहेको छ, प्रवक्ता एवं सहायक रथी पाण्डेले भने, चीनमा पाँच दिन सार्वजनिक बिदा पर्नाले ढिलाइ भएको हो। छिट्टै सामग्री आउँछ। वायर हाउस पाइसकेका छौं। भन्सार क्लियर हुने वित्तिकै हामी दुई वाइडबडी त्यहाँ (क्वाङचाओगोञ्जाओ) पठाउनेछौं। सडकमार्गबाट आउने सामग्री गत २२ गते सात ट्रक, २४ र २५ गते गरेर ३२ चीनबाट हिँडिसकेको जानकारी उनले दिए। ती सामग्री १० दिनभित्र काठमाडौं आइपुग्ने उनको दाबी छ। जहाजबाट ल्याउने सामग्रीमा भने ५ दिन सार्वजनिक बिदाले ढिलाइ भएको बताउने कुरा बाझिएको छ। विश्वमै चीनबाट सामग्री विश्वलाई चीनमा उत्पादित स्वास्थ्य सामग्री आवश्यक परेको र एकैपटक आपूर्ति गर्न खोज्नाले समस्या परेको धारणा परराष्ट्र अधिकारीको छ। विमानस्थलमा ट्राफिक समस्या समेत रहेको, चेकजाँच समयमा नहुने, वायरहाउस नपाउने कारणले पनि समस्या भएको बताइएको छ। गोन्जाओ पुगेका कैयन मुलुकका जहाज सामान नै नबोकी फर्कनु परेकाले सबै पक्ष ध्यान दिएर जानुपर्ने सुझाव परराष्ट्रको छ। तर, गोन्जाओ एयरपोर्टमा नेपाल ल्याउने सामग्री जम्मा गर्न वायरहाउस पाएकोमा प्रवक्ता पाण्डेले खुसी ब्यक्त गर्दै भने, चीनको प्राथमिकतामा छौं। ८१ औं नम्बरको हामीले छिट्टै पाउनुको कारण छिमेकी नै भएर हो। सेनाले उडान र सडक मार्ग फरक फरक कम्पनीलाई जिम्मा दिएको छ। विमानबाट पहिलो खेप १४ थरीका १८ टन र दोस्रो खेप १७ थरीका २८ टन स्वास्थ्य सामग्री रहनेछ। हवाइमार्गबाट साढे चार करोड र सडकमार्गबाट पाउने तीन करोड रकम भाडामा खर्चेको छ। सेनाले चीनको सरकारी कम्पनी साइनो फर्म इन्टरनेसनल कर्पोरेसनबाट जीटुजी प्रक्रियामार्फत ६७ थरीका स्वास्थ्य सामग्री ल्याउने सम्झौता गरेको थियो। भारतबाट पनि हिँडेको छैन त्यसको तीन दिनपछि सेनाले अर्को छिमेकी भारतसँग पनि औषधि खरिदको प्रक्रिया अघि बढाएको थियो। तर भारतसँग पनि औषधि सम्झौता गरेको कम्पनीले नेपालसम्म ल्याउन नसक्ने भएपछि उसले दूतावासमा बुझाउने र त्यहाँबाट नेपाल ट्रकमा ल्याउने तयारी गरेको छ। सेनाले खरिद जिम्माको सबै प्रक्रिया दिल्लीस्थित नेपाली दूतावासलाई दिएको हो। भारतीय औषधि विभाग अन्तर्गतको बीपीपीआईले सेनाले मागेको औषधि दिने सहमति गरेको थियो तर उक्त कम्पनीले निर्यात गर्न नपाउने भएपछि सबै कार्यको जिम्मा दिल्ली दूतावासले टुंग्याउने सेनाले बताएको थियो। दूतावासका डीएमार्फत सेनाले त्यसमा काम गरेको हो। उत्पादक कम्पनी बीपीपीआईले औषधिको तयारी गरेपछि सेनाले पुनः ढुवानी प्रक्रिया थाल्नेछ। दिल्लीबाट आउने सामान थोरै हुन भएकाले दुई ट्रकमा नै आउने प्रवक्ता पाण्डेले बताए।"
बजेट अधिवेशन प्रारम्भ : पहिलो बैठकमा केके भयो (भिडियो),"काठमाडौं : संघीय संसदको बजेट अधिवेशन सुरु भएको छ । विभिन्न दलका नेताहरुले बोलिरहेका छन्। दुवै सदन प्रतिनिधिसभा र राष्ट्रियसभाको बैठक बिहीबार ४ बजे सुरु भएको हो । कोरोना संक्रमणको जोखिमबाट मुक्त गर्न दुवै सदनको बैठक कक्षमा स्वास्थ्य सुरक्षाका सबै माफदण्ड अपनाइएको छ। कोरोना जाँचको रिपोर्टको आधारमा मात्र सांसदलाई भित्र प्रवेश गराइएको छ। बैठक कक्षमा सामाजिक दुरी कायम हुने गरी बस्ने कुर्सी मिलाइएको छ। त्यसैगरी दुवै सदनको बैठक कक्षलाई सेनिटाइज्ड तथा डिस इन्फेक्टेड गरिएको छ। कोरोना सङ्क्रमण रोकथामका लागि सतर्कता अपनाउन सांसद बस्ने सिटमा दायाँबायाँ एक मिटर ५० सेन्टीमिटर र पछाडि एक ३० सेन्टीमिटर दूरी कायम गरिएको छ। त्यसैगरी संसद्को छैटौँ अधिवेशन आजदेखि शुरु हुने भएपछि कोभिड१९ भए नभएको निक्र्योल गर्न दुवै सदनका सांसद्, कर्मचारी तथा मर्यादापालकको बिहीबार थ्रोट स्वाब सङ्कलन गरिएको थियो । सभामुख अग्निप्रसाद सापकोटाले कोभिड१९ को जोखिम हुन नदिइ संसद बैठक सञ्चालन गर्न सांसद र सम्बन्धित कर्मचारीको स्वास्थ्य सुरक्षाका लागि आवश्यक सबै मापदण्ड पूरा गरिएको जानकारी दिए । उनले भने 'वर्तमान परिस्थितिमा सङ्घीय संसद्को बैठक शुरु गर्नुपर्ने आवश्यकता छ। बैठकका लागि कोरोनाको जोखिम हुन नदिन आवश्यक सबै मापदण्ड पूरा गरिएको छ।' सभामुख सापकोटाले विश्व स्वास्थ्य सङ्गठनले निर्देशन गरेका मापदण्ड पूरा गरी स्वास्थ्य क्षेत्रका विज्ञसँगको समन्वयमा बैठक सञ्चालनको तयारी गरिएको र सबै सांसद र सम्बन्धित कर्मचारीको स्वास्थ्य परीक्षण गरिएको बताए । संवैधानिक व्यवस्थाअनुसार अगामी जेठ १५ गते बजेट ल्याउनुपर्ने र त्यसअघि पूर्वतयारीका छलफल तथा अन्य कार्यक्रमका लागि हाल बजेट अधिवेशन प्रारम्भ गर्नुपरेको उनको भनाइ थियो । वैशाख २८ गतेदेखि ३० गतेसम्म प्रि बजेट छलफल हुने, आगामी जेठ २ गते सरकारको नीति तथा कार्यक्रम प्रस्तुत हुने, जेठ १३ गते आर्थिक सर्वेक्षण र जेठ १५ गते बजेट प्रस्तुत हुने कार्यक्रम तय भएको छ।राष्ट्रपतिले यही वैशाख २१ गते प्रधानमन्त्रीको सिफारिसमा सङ्घीय संसद्को छैटौँ अधिवेशन शुक्रबारका लागि आह्वान गरेकी थिइन्।"
दाहालनेपाल पक्षका नेताको दबाब,"काठमाडौं : तय भइसकेको स्थायी समिति स्थगित भएपछि सत्तारुढ नेकपाका असन्तुष्ट नेताले पुनः बैठक बोलाउन दबाब दिने भएका छन्। बिहीबारका लागि तय भएको बैठक सचिवालयले बुधबार साँझ स्थगन गरेको थियो। असन्तुष्ट पक्षका नेताहहरूले बिहीबार पार्टी कार्यालय धुम्वराहीमा भेला भइ बैठक बोलाउन दबाब दिने निर्णय गरेका हुन्। बैठक बोलाएर स्थगित गर्ने कुरा हामीलाई चित्त बुझेको छैन। उहाँ (प्रधानमन्त्री) बैठकबाट भागेर कति दिन हिँड्नुहुन्छ ? स्थायी समिति सदस्य अष्टलक्ष्मी शाक्यले अन्नपूर्णसँग भनिन्, बैठक सुरुवात गरेर ब्यस्त रहेको दिन स्थगित गरेको भए पनि हुन्थ्यो, तर बैठक नै नराखी भाग्ने कुरा सैह्य विषय होइन। यो हामी (स्थायी समिति सदस्यहरू) को अपमान हो। त्यसकारण अब फेरि दबाब बढाउनु पर्यो, छिटो बैठक राख भन्नुपर्यो भन्नका लागि हामी छलफलमा बसेका हौं। अध्यक्षद्वय ओली, पुष्पकमल दाहाल, वरिष्ठ नेता माधव नेपाललगायत नेतालाई भेटेरै बैठक बोलाउन दबाब दिने योजना धुम्वराही छलफलमा सहभागी नेताहरूले बनाएका थिए। धुम्वराही बैठक लगत्तै भीम रावल, जर्नादन शर्मा, देव गुरुङ, रघुजी पन्त र हरिबोल गजुरेललगायत नेताले दाहालाई भेट गरेका थिए। दाहालले नेताहरूको मागलाई सम्बोधन गर्न प्रयास गर्ने बताएका थिए। उनीहरूले ओलीसँग भेटको समय भने पाएको छैन। टोलीले शुक्रबार नेपालाई भेट्ने कार्यक्रम छ। सवै नेताहरू किन जाने, ४५ जना नेताको टिम बनाऔं, नेताहरूलाई भेटौं, स्पष्टसँग बैठक राख्ने विषयमा कुरा राखौं भन्ने भयो, त्यसपछि हामीले नेताहरुलाई जिम्मा लगाएका छौं, स्थायी समिति सदस्य गणेश साहले भने। धुम्वराही भेलामा स्थायी समिति सदस्यहरू शाक्य, भीम रावल, भीमप्रसाद आचार्य, सुरेन्द्र पाण्डे, हरिबोल गजुरेल, गणेश शाह, गोकर्ण बिष्ट, चक्रपाणि खनाल, जनार्दन शर्मा, देव गुरुङ, देवेन्द्र पौडेल, पम्फा भुसाल, मातृका यादव, मुकुन्द न्यौपाने, युवराज ज्ञवाली, रघुजी पन्त र लीलामणि पोखरेल सहभागी थिए। प्रधानमन्त्री ओलीले गत वैशाख ८ मा दल विभाजन गर्ने र संवैधानिक परिषद्को गणपूरक संख्या घटाउने गरी अध्यादेश ल्याएपछि त्यसलाई फिर्ता गराउन दबाब बढाउने उद्देश्यले नेकपाका २० जना स्थायी समिति सदस्यले १० वैशाखमा लिखित रूपमै बैठक बोलाउन माग गरेका थिए। विधानतः २५ प्रतिशत सदस्यले बैठकको माग गरेको १५ दिनभित्र बैठक बोलाउनु पर्ने मागलाई बेवास्ता गरेको, बोलाइसकेको बैठक समेत प्रधानमन्त्रीको हठका कारण स्थगित भएको निष्र्कष पनि नेताहरूले निकालेका छन् । उनीहरूले बैठकबाट कसैलाई पनि भाग्न नदिने बताएका छन्। कोरोना, अध्यादेश प्रकरणदेखिका सरकार र पार्टीका कामको समीक्षा र सरकारको नीति तथा कार्यक्रम र बजेटका विषयमा छलफल गर्न स्थायी समिति बैठक आवश्यक रहेको उनीहरूले बताएका छन्। नेतृ शाक्यले भनिन्, १५ दिन भइसक्यो हामी बैठकका लागि कुरेर बसेको। तर बैठक बस्ने कुरै भएन। यो तरिका नै भएन। पार्टीलाई ढाँट्ने, छल्ने, टार्ने अनि आफ्नो खुसीमा जे मन लाग्यो त्यही गर्ने, त्यो निरंकुश विचार मात्र हो ? यसरी हुँदैन पार्टीमा। प्रधानमन्त्रीको शैली लोकतन्त्र, गणतन्त्र कमजोर बनाउने, संविधान कुल्चने, आफै मपाई भन्ने, बादशाह हुने खालको देखियो। त्यसपछि हामीले पार्टीभित्र विवाद गर्न परेन। बैठक हामीले त्यही भएर माग गरेका हौं। बैठक नराखी उपायै छनै।यसअघि मंगलबार मात्रै पनि पार्टी बैठक माग गर्ने नेताहरुले ललितपुरको झम्सिखेलको अगेनो रेष्टुरेन्टमा भेला भएर स्थायी समिति बैठकमा कसरी प्रस्तुत हुने भन्नेमा सामूहिक रणनीति बनाउन छलफल गरेका थिए। त्यहाँ स्थायी समिति सदस्य भीम रावलले प्रधानमन्त्री ओलीलाई प्रधनमन्त्री र पार्टी अध्यक्षबाटै राजीनामा गराउनुपर्ने १ पृष्ठको २७ वुँदे आरोपपत्रसहितको प्रस्ताव राखेका थिए। तर उनको प्रस्तावमा नेताहरु पूरै सहमत नदेखिए पनि एक व्यक्ति एक मुख्य जिम्मेवारीको एजेण्डा स्थायी समितिमा उठाउने निष्र्कष भने निकालेका थिए।यसरी बैठक माग गर्ने नेताहरु अध्यक्ष दाहाल र वरिष्ठ नेता नेपाल पक्षका हुन्। ओली पक्षका नेताहरुले भने अहिले स्थायी समिति वबठकको औचित्यता नै नरहेको बताइरहेका छन्। यसले नेकपाभित्रको धुव्रीकरण बढ्ने र विवाद झनै नयाँ ढंगले बल्झिने संकेत देखिएको छ। दुईचार दिनमै वैठक वोलाउँछौं : दाहाल अन्नपूर्ण। काठमाडौंनेकपाका अध्यक्ष पुष्पकमल दाहालले पार्टी स्थायी समिति बैठक दुई, चार दिनभित्रै बोलाउने बताएका छन्। पार्टी वैठक स्थगित भएपछि पहिलो पटक सार्वजनिक प्रतिक्रिया दिदै दाहालले गृहकार्य नपुगेकै कारण बैठक स्थगित भएको बताएका हुन्। संसद भवन नयाँ वानेश्वरमा पत्रकारहरुसँग कुरा गदै दाहालले बिहीबार त्यसको तयारी भइरहेको पनि वताए। अलि गृहकार्य नपुगेकै हो, दुई चार दिनमै हामी स्थायी समिति बैठक बोलाउँछौं, दाहालले भने।नेकपाका सचिवालय सदस्य तथा उपप्रधान तथा रक्षामन्त्री ईश्वर पोखरेलले भने अध्यक्ष र महासचिवले प्रतिवेदन लेखनको काम नसकेका कारण बैठक स्थगित हुनुपरेको बताएका थिए। उनले पनि संसद भवन नयाँ बानेश्वरमै प्रतिवेदन तयार हुने बित्तिकै सचिवालय बैठक बसेर स्थायी समिति बैठकको मिति तोकिने बताए। दाहाल र पोखरेल संसद भवनमा तयारीको अनुमगन गर्न पुगेका बेला सञ्चारकर्मीहरुसँग त्यस्तो बताएका हुन्।"
बजेट अधिवेशन प्रारम्भ : पहिलो बैठकमा केके भयो (भिडियो),"काठमाडौं : संघीय संसदको बजेट अधिवेशन सुरु भएको छ । विभिन्न दलका नेताहरुले बोलिरहेका छन्। दुवै सदन प्रतिनिधिसभा र राष्ट्रियसभाको बैठक बिहीबार ४ बजे सुरु भएको हो । कोरोना संक्रमणको जोखिमबाट मुक्त गर्न दुवै सदनको बैठक कक्षमा स्वास्थ्य सुरक्षाका सबै माफदण्ड अपनाइएको छ। कोरोना जाँचको रिपोर्टको आधारमा मात्र सांसदलाई भित्र प्रवेश गराइएको छ। बैठक कक्षमा सामाजिक दुरी कायम हुने गरी बस्ने कुर्सी मिलाइएको छ। त्यसैगरी दुवै सदनको बैठक कक्षलाई सेनिटाइज्ड तथा डिस इन्फेक्टेड गरिएको छ। कोरोना सङ्क्रमण रोकथामका लागि सतर्कता अपनाउन सांसद बस्ने सिटमा दायाँबायाँ एक मिटर ५० सेन्टीमिटर र पछाडि एक ३० सेन्टीमिटर दूरी कायम गरिएको छ। त्यसैगरी संसद्को छैटौँ अधिवेशन आजदेखि शुरु हुने भएपछि कोभिड१९ भए नभएको निक्र्योल गर्न दुवै सदनका सांसद्, कर्मचारी तथा मर्यादापालकको बिहीबार थ्रोट स्वाब सङ्कलन गरिएको थियो । सभामुख अग्निप्रसाद सापकोटाले कोभिड१९ को जोखिम हुन नदिइ संसद बैठक सञ्चालन गर्न सांसद र सम्बन्धित कर्मचारीको स्वास्थ्य सुरक्षाका लागि आवश्यक सबै मापदण्ड पूरा गरिएको जानकारी दिए । उनले भने 'वर्तमान परिस्थितिमा सङ्घीय संसद्को बैठक शुरु गर्नुपर्ने आवश्यकता छ। बैठकका लागि कोरोनाको जोखिम हुन नदिन आवश्यक सबै मापदण्ड पूरा गरिएको छ।' सभामुख सापकोटाले विश्व स्वास्थ्य सङ्गठनले निर्देशन गरेका मापदण्ड पूरा गरी स्वास्थ्य क्षेत्रका विज्ञसँगको समन्वयमा बैठक सञ्चालनको तयारी गरिएको र सबै सांसद र सम्बन्धित कर्मचारीको स्वास्थ्य परीक्षण गरिएको बताए । संवैधानिक व्यवस्थाअनुसार अगामी जेठ १५ गते बजेट ल्याउनुपर्ने र त्यसअघि पूर्वतयारीका छलफल तथा अन्य कार्यक्रमका लागि हाल बजेट अधिवेशन प्रारम्भ गर्नुपरेको उनको भनाइ थियो । वैशाख २८ गतेदेखि ३० गतेसम्म प्रि बजेट छलफल हुने, आगामी जेठ २ गते सरकारको नीति तथा कार्यक्रम प्रस्तुत हुने, जेठ १३ गते आर्थिक सर्वेक्षण र जेठ १५ गते बजेट प्रस्तुत हुने कार्यक्रम तय भएको छ।राष्ट्रपतिले यही वैशाख २१ गते प्रधानमन्त्रीको सिफारिसमा सङ्घीय संसद्को छैटौँ अधिवेशन शुक्रबारका लागि आह्वान गरेकी थिइन्।"
"संसद्मा सरकारको 'नैतिकता' खोज्दै देउवा, प्रधानमन्त्रीको 'राजीनामा' माग्दै बाबुराम","काठमाडौं : शुक्रबार संघीय संसद्को बजेट अधिवेशनको सुरु भएको छ। अधिवेशनको पहिलो दिन विपक्षी दलका नेता सरकारप्रति आक्रामक देखिए। प्रमुख विपक्षी कांग्रेसका सभापति शेरबहादुर देउवा, जनता समाजवादीका नेता डा बाबुराम भट्टराई, राजेन्द्र महतोलगायतका नेताले सरकारको चर्को आलोचना गरे। देउवाले सरकारले नैतिकता गुमाएको टिप्पणी गर्दा बाबुरामले प्रधानमन्त्रीको राजीनामा मागे। उता नेता महतोले दुई तिहाइको सरकारको मूल्य दुई कौडीको नभएको टिप्पणी गरे। वर्षे अधिवेशनको पहिलो दिन सत्तापक्ष र विपक्षी दलका शीर्ष नेताले सम्बोधन गरेका हुन्। विपक्षी दलका नेताले सरकारको चर्को आलोचना गर्दा सत्तापक्षका नेता सुवास नेम्बाङले कोरोनासँग लड्न सबै एक हुनुपर्नेमा जोड दिए। कोरोना भाइरसबाट जोगिन भौतिक दूरीसहितको बसाइ, मास्क र कोरोना संक्रमण नभएको सांसदको रिपोर्टसहित शुक्रबारको बैठक बसेको हो । अर्को बैठकदेखि प्रतिनिधिसभामा प्रिबजेटमाथि छलफल हुनेछ । त्यसैगरी राष्ट्रियसभाको अर्को बैठक पनि वैशाख २८ गते बस्नेछ । कुन नेता के बोले ? सरकारले राजनीतिक र नैतिक आधार गुमायो : देउवा देउवाले सरकारले शासन गर्ने राजनीतिक र नैतिक आधार गुमाएको आरोप लगाए। देउवाले विश्वव्यापी महामारीको रुपमा फैलिएको कोरोना भाइरस (कोभिड१९) संक्रमण नियन्त्रण र यसले सबैभन्दा पीडित पक्ष बनेकाको दुःख सरकारले देख्न नसकेको, स्वास्थ्य सामग्री खरिदमै भ्रष्टाचार गरेको भन्दै सरकारको आलोचना गरेका हुन्। सरकारले कोरोना नियन्त्रणका लागि रणनीति नै बनाएको छैन। अत्यन्त विषम अवस्थामा भ्रष्टाचारको विषय सर्वाजनिक हुनु सरकार लोकतान्त्रिक मूल्य मान्यता र संविधानको भावना विपरित क्रियाकालापमा देखिन्छ। यो अवस्थामा सांसदको अपहरण हुनु अवाञ्छनित र अपराधिक गतिविधि स्वीकार्य हुँदैन, देउवाले भने, यी विषयलाई नेपाली कांग्रेसले गम्भीरता पूर्वक लिएको छ। सरकारका कामलाई अत्यन्त सूक्ष्म ढंगले हेर्दा सरकारले शासन गर्ने राजनीतिक र नैतिक आधार गुमाइसकेको छ। देउवाले कोरोनाका कारण विदेशमा विचल्लीमा परेका नेपालीको उद्धारमा सरकारसँग योजना नदेखिएको भन्दै आपत्ति जनाए। कोरोनाबाट पर्ने नकारात्मक पक्षको अध्ययन गरी तत्काल र दीर्घकालीन रणनीति बनाउन सरकार चुकेको उनको आरोप छ। सँगै देउवाले यो परिस्थितिमा आफ्नो काममा सक्रिय स्वास्थ्यकर्मी, सञ्चारकर्मी र सुरक्षाकर्मीको भने प्रशंसा गरेका छन्। देउवाले कोरोनाका कारण मृत्यु भएकाप्रति श्रद्धाञ्जलि अर्पण गर्दै स्वास्थ्य उपचार गराइरहेका सबैको स्वास्थ्य लाभको कामना गरेका छन्। प्रधानमन्त्रीले राजीनामा दिनुपर्छ : बाबुराम पूर्वप्रधानमन्त्री एवम् प्रतिनिधिसभा सदस्य डा बाबुराम भट्टराईले प्रधानमन्त्रीको राजीनामा माग गरेका छन्। उनले कुर्सीमा बसेर कोही पनि महान नभएको भन्दै प्रधानमन्त्री ओलीलाई राजीनामा दिन आग्रह गरेको प्रष्ट पारे। कुर्सीमा बसेर महान् कोही पनि हुँदैन। नैतिक आत्मा ठूलो हुन्छ। यसका निम्ति मेरो सम्माननीय प्रधानमन्त्रीसँग आग्रह छ। तपाईं जुन उचाईमा रहनु भएको छ त्यही रहनुहोस् र तपाईं अनावश्यक ढंगले विभिन्न गतिविधिमा संलग्न हुँदा तपाईं आफैंमाथि पनि अन्याय भएको छ, बाबुरामले भने, रोगले जीर्ण भएको शरीरलाई तपाईंले आराम दिनुपर्छ। यो लोकतन्त्र र तपाईंको छविलाई बचाएर अगाडि बढ्न तपाईंले राजनीनामा दिनु नै उपयुक्त हुन्छ। बाबुरामले प्रधानमन्त्रीको राजीनामा नै अहिलेको राजनीतिक निकास भएको उल्लेख गरे। उनले अब नयाँ पुस्तालाई नेतृत्व हस्तान्तरण गर्नुपर्नेमा जोड दिँदै प्रधानमन्त्रीलाई राजीनामा दिन आग्रह गरे। बाबुरामले प्रधानमन्त्रीले राजीनामा दिँदा विकल्पबारे चिन्ता नगर्न आग्रहसमेत गरेका छन्। तपाईंको राजनीनामा नै एउटा उचित निकास हुन्छ। त्यसले नै समाज र देशलाई अगाडि बढाउन पाउँछ। मेरो बिनम्र आग्रह छ, बाबुरामले भने, प्रश्न उठ्छ उहाँको विकल्प के ? यो मेरो निजी विचार हो। हामी पूर्वप्रधानमन्त्री अब इच्छा र आकांक्षा नराखौँ। राजनीतिक महत्वपूर्ण विषय हो। राजनीतिबाट सन्यास लिएर सुख पाइदैन। तर प्रत्यक्ष कार्यकारी भूमिकामा हामी नरहेर नयाँ पुस्तालाई अगाडि बढायौँ भने देशले निकास पाउँछ। सम्बोधनका क्रममा न्युनतम विषयमा राष्ट्रिय सहमति गरेर अगाडि बढ्नुपर्नेमा बाबुरामले जोड दिएका छन्। त्यसैगरी भट्टराईले सएईई लिनु आवश्यक नभएको बताएका छन्। शुक्रबार बजेट अधिवेशनको पहिलो दिन प्रतिनिधिसभा बैठकलाई सम्बोधन गर्दै उनले यस्तो बताएका हुन्। विश्वव्यापी महामारीको रुपमा फैलिएको कोरोना भाइरस (कोभिड१९) संक्रमणको मारमा परेका बालबालिकालाई परीक्षाले मानसिक तनाव दिएको भन्दै उनले यो परीक्षा आवश्यक नभएको बताएका हुन्। एसईईको परीक्षा लिनु आवश्यक छैन, भट्टराईले भने, १२ कक्षासम्म माद्यमिक तह भएपछि १० कक्षाको परीक्षा लिनु आवश्यक छैन। आआफ्नो विद्यालयले उचित नम्बर दिएर बालबालिकालाई चिन्तित नबन भने पुग्छ। शिक्षामन्त्रीले लकडाउन खुलेको भोलिपल्ट परीक्षा हुन्छ भन्नु अझ गलत भएको भट्टराईको भनाइ छ। कोरोनाविरुद्ध एक भएर लडौं : नेम्वाङ नेपाल कम्युनिस्ट पार्टी (नेकपा) संसदीय दलका उपनेता सुवास नेम्वाङले कोरोना सङ्क्रमणविरुद्धको लडाइँमा सबै एकजुट हुनुपर्ने बताए । कोरोना रोकथामका लागि लकडाउन आवश्यकता एवं बाध्यता भएको र यो प्रभावकारी ढङ्गले कार्यान्वयन भएका कारण कोरोनाको सङ्क्रमणले नेपालमा भयावह रुप लिन नपाएको उनको भनाइ छ । सबै एकजुट भएका कारण यो परिणाम आएको बताउँदै उनले आफ्नो दलका तर्फबाट सरकारलाई स्वास्थ्यकर्मी, सुरक्षाकर्मीलगायत अग्रभागका रहेर काम गर्ने सबैलाई धन्यवाद दिए। कोरानाले धेरै क्षेत्रमा प्रभाव पारेको उल्लेख गर्दै उनले विदेशमा रहेका र हाल अप्ठ्यारामा परेका नेपालीको समस्या सम्बोधन गर्न सरकारको ध्यान गएको र चाँडै यथोचित काम हुने जानकारी दिए । उनले केही दिनअघि सांसद् अपहरण भएको भनिएको घटना उचित नभएको बताउँदै त्यसबारे यथार्थ के हो भन्नेबारेमा बुझ्नु जरुरी रहेको धारणा व्यक्त गरे । नेता नेम्वाङले आफूहरु कुनै पनि आपराधिक क्रियाकलापको पक्षमा नरहेको स्पष्ट पारे । दुई तिहाइको सरकारले दुई कौडीको काम गरेन : महतो सांसद राजेन्द्र महतोले दुई तिहाइको सरकारले दुई कौडीको काम नगरेको आरोप लगाए। आज मैले धेरै कुरा केही भन्नु छैन, सांसद महतोले भने, दुई तिहाइको सरकार दुई कौडीको काम गरेन। महतोले विश्वव्यापी महामारीको रुपमा फैलिएको कोरोना भाइरस (कोभिड१९) संक्रमण नियन्त्रणका लागि सरकारले काम नगरेको भन्दै जनताको रक्षा गर्न सरकारसँग माग गर्दै यस्तो बताएका हुन्। सांसद महतोले अन्य केही माग नगरी आज जनताको रक्षाको मात्र माग गर्ने उल्लेख गर्दै सरकारका कामप्रति आपत्ति जनाए। म आज एउटा माग गर्न आएको छु। निर्वाचित सांसद किन रिहाइ भएन ? यो विषय उठाउँदैन। रेशम चौधरी किन रिहा भएन ? त्यो सवाल उठाउँदिन। म आज केही सवाल उठाउने वाला छैन। आज एउटा मात्र कुरा उठाउन मन लागेको छ। एउटा मात्रै प्रश्न हो। एउटा मात्र माग हो। सभामुख महोदय, आज तपाईमार्फत यो सरकारलाई एउटा माग गर्न आएको हुँ, महतोले भने, नेपाली नागरिकको जीवन रक्षा गरिदेऊ, नेपाली नागरिकलाई बचाऊ, सरकार नेपाली जनता संकटमा छन्। कोरोना संक्रमणबाट नेपालीको रक्षा गर। बजेट अधिवेशन प्रारम्भ : पहिलो बैठकमा केके भयो (भिडियो) सरकारले शासन गर्ने राजनीतिक र नैतिक आधार गुमायो : देउवा दुई तिहाइको सरकारले दुई कौडीको काम गरेन : राजेन्द्र महतो एसईई परीक्षा लिनु आवश्यक छैन : बाबुराम भट्टराई लोकतन्त्रलाई बचाउन प्रधानमन्त्रीले राजीनामा दिनुपर्छ : बाबुराम प्रतिनिधिसभाको अर्को बैठक वैशाख २८ गते कोरोनाविरुद्ध एकजुट भएर लडौं : नेम्वाङ महतोले महामारीको समयमा पनि भ्रष्टाचार भएको भन्दै आपत्ति जनाए। महामारीको समयमा पनि भ्रष्टाचार रे ! त्यो पनि उठाउँदिन। वाइडवडीमा के भो त्यो पनि उठाउँदिन। घरघरमा पाइपको लाइन पुग्यो कि पुगेन त्यो पनि उठाउँदिन। एजेन्डा र क्षमता नभएको सरकारसँग के माग्ने, उनले सरकारका पछिल्ला गतिविधिप्रति कटाक्ष गर्दै भने, यो सरकारले दिन पनि के सक्छ ? गुण्डा लगाएर अपहरण गर्छ। विपक्षीलाई तह लगाउने रे ! कुर्सी पाउन र जोगाउन चाहिँ सिपालु छ। यो सरकार। उनले संकटको समाधान गर्न सरकार लागि नपरेको भन्दै अधिकांश समय सरकारको चर्को आलोचना गर्दै स्वास्थ्यकर्मी र सुरक्षाकर्मीको भने प्रशंसा गरेका छन्।"
नेपाली भूमि मिच्दै भारतले खोल्यो चीनसँगको बाटो,"काठमाडौं : नेपाली भूमि अतिक्रमण गर्दै भारत सरकारले चीनसँगको बाटो खुलाएको छ । नेपालको दार्चुला जिल्लामा पर्ने गुन्जीबाट लिपुलेक जोडिने क्षेत्र भारतले अतिक्रमण गर्दै तिब्बतमा रहेको कैलाश मानसरोवर यात्राका लागि नयाँ बाटो खुलाएको जनाएको छ । भारतको रक्षा मन्त्रालयले हालै यसबारे जानकारी गराएको छ । भारतीय रक्षामन्त्री राजनाथ सिंहले भिडिओ सन्देश मार्फत उक्त रोडको उद्घाटन गरेका थिए । भारतको उत्तराखण्डमा पर्ने धार्चुलाको पिथौरागढदेखि नेपालको दार्चुलाको भूमि हुँदै भारतले तिब्बतसँगको बाटो खोलेको हो । त्यसो त, चिनियाँ राष्ट्रपति सी जिनफिङ र भारतीय प्रधानमन्त्री नरेन्द्र मोदीले त्यस क्षेत्रमा व्यापारीक नाका खुलाउने भन्दै सहमतिपत्रमा हस्ताक्षर गरेका थिए । जहाँ नेपालको सहभागिता थिएन । यसपटक नयाँदिल्लीस्थित नेपाली दूतावासले पनि कुनै प्रतिक्रिया दिएको छैन । नेपालस्थित सीमाविद्हरुले भने भारतको यो निर्णयलाई सुगौली सन्धि विपरीत भएको बताएका छन् । यसअघि पनि भारत सरकारले लिपुलेक क्षेत्रलाई आफ्नो भूमिमा पर्ने गरी नक्सा तयार पारेपछि नेपालीहरुले व्यापक विरोध जनाएका थिए । कुटनीतिक तहमा भने यसबारे कुनै छलफल भएन ।"
"आजदेखि बजेट अधिवेशन, सांसदलाई कोरोना रिपोर्ट अनिवार्य","काठमाडौं : संघीय संसद्ले आगामी बजेटका सिद्धान्त र प्राथमिकतामाथिको (प्रिबजेट) छलफल वैशाख २८ गतेबाट गर्ने भएको छ। लकडाउनकाबीच शुक्रबारबाट संसद्को बजेट अधिवेशन सुरु हुँदैछ। यसपटक बजेट अधिवेशन ढिलो गरी आह्वान भएकाले सचिवालयले नीति तथा कार्यक्रम अघि प्रिबजेट छलफल गर्ने कार्यसूची बनाएको छ। बजेट प्रस्तुत गर्नु १५ दिन अगावै प्रिबजेट छलफल सक्नुपर्ने संसद् नियमावलीमा व्यवस्था अनुसार वैशाख मसान्तभित्र प्रिबजेट छलफल सम्पन्न गरिसक्नुपर्छ। जेठ १५ मा संसद्का दुवै सदनमा बजेट प्रस्तुत गर्नैपर्ने संवैधानिक व्यवस्था छ। संसद् सचिवालयका अनुसार प्रतिनिधिसभामा तीन दिन र राष्ट्रियसभामा दुई दिन प्रिबजेट छलफल गर्ने कार्यसूची बनाइएको छ। प्रिबजेट छलफल पछि जेठ २ मा राष्ट्रपति विद्यादेवी भण्डारीले संसद्का दुवै सदनको संयुक्त बैठकमा सरकारको वार्षिक नीति तथा कार्यक्रमसहित सम्वोधन गर्नेछिन। नीति तथा कार्यक्रम पारित भएपछि सरकारलाई वार्षिक बजेट पेश गर्ने बाटो खुल्छ। झण्डै एक हजार जनाको भीडभाडबीच संसद्को अधिवेशन सुरु हुन लागेको हो। संसद्मा मन्त्री, सांसद, कर्मचारी, सुरक्षाकर्मी र नेताहरूको सहयोगीको एकै ठाउँ भीडभाड हुने भएकाले स्वास्थ्य सुरक्षाका दृष्टिकोणले निकै चुनौति र जोखिम हुन सक्ने भन्दै विज्ञले चिन्ता व्यक्त गरेका छन्। तर संसद्का पदाधिकारीले विश्व स्वास्थ्य संगठन (डब्लुएचओ) ले तोकेका मापदण्ड पूरा गरेर अधिवेशन सुरु गर्न लागिएको दाबी गरेका छन्। संसद् सचिवालयले कोरोनाको सम्भावित जोखिम र चुनौतिका कारण सांसद, कर्मचारी र मर्यादापालकको पीसीआर टेस्ट गर्न थ्रोट स्वाब संकलन सुरु गरेको छ। सचिवालयकाअनुसार बिहीबार २ सय १२ सांसदसहित ४ सय ४१ जनाको स्वाब संकलन गरेर परीक्षणका लागि प्रयोगशालामा पठाइएको छ। संसद्का सहप्रवक्ता दशरथ धमलाका अनुसार १ सय ७९ जना प्रतिनिधिसभा र ३३ जना राष्ट्रियसभा सांसदको पीसीआर टेस्टका लागि थ्रोट स्वाब संकलन गरिएको छ। स्वाब संकलनमा मेडिकल ल्याबरोटरी एसोसियसन अफ नेपाल (मेलान) को प्राविधिक जनशक्तिको समन्वयमा गरिएको थियो। मेलानका संस्थापक अध्यक्ष कृष्णप्रसाद रिजालले बाँकी सांसदको शुक्रबार बिहान स्वाब संकलन गर्न टोली खटिने जानकारी दिए। सचिवालयका अनुसार नेकपा अध्यक्ष पुष्पकमल दाहाल, विपक्षी दलका नेता शेरबहादुर देउवा, सभामुख अग्नि सापकोटा, राष्ट्रियसभा अध्यक्ष गणेश तिमिल्सेना, नेकपा संसदीय दलका उपनेता सुवास नेम्वाङ, गृहमन्त्री रामबहादुर थापा, परराष्ट्रमन्त्री प्रदीप ज्ञवालीलगायतको स्वाब संकलन गरेर प्रयोगशालामा पठाइएको छ। सचिवालयका स्वास्थ्य इकाई शाखाका डापुष्प रिजालका अनुसार स्वाब संकलन गरिएकाको रिपोर्ट शुक्रबार आइसक्नेछ। संसद् सचिवालयले बैठकमा प्रवेश गर्नुअघि सांसदहरूले कोरोना संक्रमण नभएको प्रमाणपत्र देखाउनुपर्ने नियम बनाएको छ। बिहीबार स्वाब संकलन गरिएका सांसदहरूको शुक्रबार संसद् बैठक बस्नु अगावै रिपोर्ट आइसक्नेछ। राष्ट्रियसभाको बिहीबार बसेको कार्यव्यवस्था परामर्श समितिमा रिपोर्ट अनिवार्य गर्ने राजनीतिक सहमति जुटेको हो। केही सांसदहरू कोरोना संक्रमित क्षेत्रबाट आउने र अधिकांस सांसदहरू राहत बाँडन गाउँ गाउँ पुगेकाले सुरक्षा सतर्कताका लागि कोरोना नभएको रिपोर्ट अनिवार्य गर्न लागिएको हो। विश्व स्वास्थ्य संगठन (डब्लुएचओ)ले तोकेका मापदण्ड अन्तर्गत स्वास्थ्य सेवा विभागका विज्ञको सुझाव अनुसार अधिवेशनको सम्पूर्ण तयारी गरिएको सभामुख अग्नि सापकोटाको सचिवालयले जनाएको छ। स्वास्थ्य विभागबाट डाअमृत पोखरेल, यशोदा बराल, हरिहर शर्माको टोलीले संसद् भवनको स्थलगत अवलोकन गरी सुुरक्षा सतर्कता र डब्लुएचओको मापदण्ड अनुसारका मापदण्ड अनुसार सांसदका लागि कुर्सी, टेबुल, माइक व्यवस्थापन र अन्य सरसफाइबारे समन्वय गरेका थिए। दुवै सदनमा साविकको बीचका दुई कुर्सी छाडेर सांसदहरूलाई बस्ने व्यवस्था गरिएको छ। संयुक्त बैठकका दिन प्रतिनिधिसभाको बैठक हलको बाल्कोनीमा पनि सांसदहरूलाई राखिनेछ। पत्रकार, दर्शक र आगन्तुक कक्ष रहेको बाल्कोनीमा संयुक्त सदनका दिन झण्डै एक सय जना सांसदलाई राखिनेछ। स्वास्थ्य विज्ञको सुझावका आधारमा सांसदहरूलाई अनिवार्य रूपमा पालना गर्न आचारसंहिता र नियमहरू पनि बनाइएका छन्। बैठकको पहिलो दिन जुन सांसद जुन सिटमा बस्ने हो, अधिवेशन अवधिभर त्यही कुर्सीमा बस्नुपर्ने, रोस्टम नभइ सिटमै रहेको माइकबाट बोल्नुपर्नेलगायतका नियम र संसद् प्रवेश गर्नुअघि साबुन पानीले अनिवार्य हात धुनुपर्नेलगायतका आचारसंहिता सांसदका लागि बनाइएका छन्। सांसदलाई नियम संसद् छिर्नु अघि कोरोना संक्रमण नभएको रिपोर्ट पेश गर्नुपर्ने अधिवेशन अवधिभर एउटै सिटमा बस्नुपर्ने आफू बसेको सिटमा रहेकै माइकबाटै बोल्नुपर्ने संसद् भवन प्रवेश र फर्कंदा फरकफरक ढोका प्रयोग गर्नुपर्ने क्याण्टिन र सभाहल बाहिर अनावश्यक भीड गर्न नपाइने सांसदलाई आचारसंहिता बैठक प्रवेश गर्नुअघि अनिवार्य रूपमा साबुन पानीले हात धुनुपर्ने बैठक अवधिभर मेडिकल मास्कको प्रयोग गर्नुपर्ने घरमा होम क्वारेण्टाइनमा बस्नुपर्ने तोकिएको कुर्सीमा मात्र बस्नुपर्ने भौतिक दूरी कायम गरी समूहगत छलफल गर्ने"
राष्ट्रपति भण्डारी र सभामुख सापकोटाबीच भेटवार्ता,"काठमाडौं : राष्ट्रपति विद्यादेवी भण्डारीसँग सभामुख अग्निप्रसाद सापकोटाले भेटवार्ता गरेका छन्। राष्ट्रपति कार्यालय शीतल निवासमा भएको शुक्रबार सम्पन्न सो भेटमा राष्ट्रपति भण्डारीलाई सभामुख सापकोटाले कोरोना भाइरस (कोभिड१९) का कारण उत्पन्न परिस्थितिमा विश्व स्वास्थ्य संघठनको स्वास्थ्य मापदण्ड अनुसार संसद्का बैठक सञ्चालनको तयारी गरिएको जानकारी गराएका थिए। शुक्रबार अपराह्न ४ बजेदेखि शुरु हुन लागेको संघीय संसद्को छैटौँ अधिवेशन तथा सरकारको नीति तथा कार्यक्रमका सन्दर्भमा उनीहरुबीच छलफल भएको सभामुख सापकोटाका प्रेस संयोजक श्रीधर न्यौपानेले जानकारी दिए। भेटमा चार बजेदेखि सुरु हुन लागेको संघीय संसदको छैंठौं अधिवेशन, सरकारको नीति तथा कार्यक्रमका सन्दर्भमा छलफल भएको हो । सभामुख सापकोटाले राष्ट्रपतिलाई चालु वर्षे अधिवेशन सञ्चालनका विषयमा छलफल गरेका छन् । सभामुखले भेटमा राष्ट्रपतिलाई कोरोना भाइरसका कारण उत्पन्न विषम परिस्थितिमा विश्व स्वास्थ्य संगठनले गरेको दिशानिर्देश अनुसार संसदका बैठक सञ्चालनको तयारी गरिएको जानकारी गराएका छन् ।"
विदेशमा अलपत्र नेपालीप्रति सरकार संवेदनशील बन्नुपर्छ : पूर्व श्रममन्त्री विष्ट,"काठमाडौं : पूर्व श्रम रोजगार मन्त्री गोकर्ण विष्टले विदेशमा रहेका नेपालीको समस्याप्रति सरकार संवेदनशील बन्नुपर्ने धारणा राखेका छन्। शुक्रबार सामाजिक संजाल फेसबुकमार्फत उनले वैदेशिक रोजगारीमा गएका कतिपय नेपाली श्रमिकहरू कोरोना भाइरसका कारण जोखिममा रहेको उल्लेख गरेका छन्। नेपाल कम्युनिष्ट पार्टी (नेकपा)का नेतासमेत रहेका विष्टले लेखेका छन्, 'खास गरी करार अवधि सकिएर स्वदेश फर्कने क्रममा रहेका, अलेखबद्ध, आममाफीमा भाग लिएका, भिजिट भिषाको म्याद सकिएका, विभिन्न कारणले रोजगारी गुमाएका र अन्य विभिन्न कारणले समेत श्रमिकहरु समस्यामा छन्।' उनले कतिपय देशमा करार सम्झौताको एकपक्षीय रूपमा रद्द गरी अन्तर्राष्ट्रिय कानुनको उल्लंघन गर्ने र जबरजस्ती देश छाड्न आदेश गर्ने जस्ता अमानविय घटनासमेत देखा परेको उल्लेख गरेका छन्। विभिन्न देशमा खानेबस्ने समस्याको कारण नेपालीहरूको जीवन अत्यन्त जोखिममा भएको बताउँदै विष्टले अलपत्र परेका नेपालीको उद्धार र राहतको व्यवस्था गर्न सरकारसँग आग्रह गरेका छन्। उनले भनेका छन्,'परदेशमा रगतपसिना बगाएर मातृभूमिको सेवा गर्ने विभिन्न देशमा रहेका नेपालीहरू अलपत्र परेका छन्। उनीहरूले उद्धार र राहतको लागि सरकारको सहारा खोजिरहेका छन्।' विष्टले विदेशमा अलपत्र परेकालाई उद्धार गरी नेपाल ल्याउन, स्वदेश नल्याउँदासम्म खानेबस्ने कुराको व्यवस्था गर्न र सम्बन्धित देशलाई करार सम्झौताको अनिवार्य पालना गराउन नेपाल सरकारले अविलम्ब प्रभावकारी कदम चाल्नुपर्ने धारणा राखेका छन्। विश्वव्यापी महामारीका रूपमा फैलिएको कोरोना भाइरस महाव्याधि (कोभिड १९) बाट अलपत्र वैदेशिक रोजगारीमा रहेका कामदार तत्काल ल्याउन सरकारलाई दबाब परेको छ। आन्तरिक तथा बाह्य दबाब परे पनि सरकार तत्काल कामदार ल्याउने मनस्थिति बानाइसकेको छैन। श्रम, रोजगार तथा सामाजिक सुरक्षा मन्त्रालयका अनुसार चार लाख श्रमिक तत्काल स्वदेश फर्कन चाहेका छन्। रोजगारीमा रहेका दुई लाख १८ हजार श्रमिक रोजगारी गुमाएर अलपत्र परिसकेका छन्। सेवा क्षेत्र, होटल, सेक्युरिटी, फुड एण्ड बेभरेज, वस्तु आपूर्ति, ढुवानी क्षेत्रका कामदारले रोजगारी गुमाएका छन्। मुलुकभित्र आन्तरिक तयारी गर्न नसक्दा समस्यामा परेका नेपालीलाई घर फिर्तीको विषय अन्योल बनेको छ।"
एसईई परीक्षा लिनु आवश्यक छैन : बाबुराम भट्टराई,"काठमाडौं : पूर्वप्रधानमन्त्री एवम् प्रतिनिधिसभा सदस्य डा बाबुराम भट्टराईले सएईई लिनु आवश्यक नभएको बताएका छन्। शुक्रबार बजेट अधिवेशनको पहिलो दिन प्रतिनिधिसभा बैठकलाई सम्बोधन गर्दै उनले यस्तो बताएका हुन्। विश्वव्यापी महामारीको रुपमा फैलिएको कोरोना भाइरस (कोभिड१९) संक्रमणको मारमा परेका बालबालिकालाई परीक्षाले मानसिक तनाव दिएको भन्दै उनले यो परीक्षा आवश्यक नभएको प्रष्ट पारे। एसईईको परीक्षा लिनु आवश्यक छैन, भट्टराईले भने, १२ कक्षासम्म माद्यमिक तह भएपछि १० कक्षाको परीक्षा लिनु आवश्यक छैन। आआफ्नो विद्यालयले उचित नम्बर दिएर बालबालिकालाई चिन्तित नबन भने पुग्छ। बजेट अधिवेशन प्रारम्भ : पहिलो बैठकमा केके भयो (भिडियो) सरकारले शासन गर्ने राजनीतिक र नैतिक आधार गुमायो : देउवा दुई तिहाइको सरकारले दुई कौडीको काम गरेन : राजेन्द्र महतो शिक्षामन्त्रीले लकडाउन खुलेको भोलिपल्ट परीक्षा हुन्छ भन्नु अझ गलत भएको भट्टराईको भनाइ छ।"
संसद् बैठक आज : स्वास्थ्य सुरक्षाका सबै मापदण्ड पूरा,"काठमाडौं : संघीय संसदको बजेट अधिवेशन आज प्रारम्भ हुँदैछ। दुवै सदन प्रतिनिधिसभा र राष्ट्रियसभाको बैठक आजै अपरान्ह बस्दैछ। कोरोना संक्रमणको जोखिमबाट मुक्त गर्न दुवै सदनको बैठक कक्षमा स्वास्थ्य सुरक्षाका सबै माफदण्ड अपनाइएको छ। कोरोना जाँचको रिपोर्टको आधारमा मात्र सांसदलाई भित्र प्रवेश गराइनेछ। बैठक कक्षमा सामाजिक दुरी कायम हुने गरी बस्ने कुर्सी मिलाइएको छ। त्यसैगरी दुवै सदनको बैठक कक्षलाई सेनिटाइज्ड तथा डिस इन्फेक्टेड गरिएको छ। कोरोना सङ्क्रमण रोकथामका लागि सतर्कता अपनाउन सांसद बस्ने सिटमा दायाँबायाँ एक मिटर ५० सेन्टीमिटर र पछाडि एक ३० सेन्टीमिटर दूरी कायम गरिएको छ । त्यसैगरी संसद्को छैटौँ अधिवेशन आजदेखि शुरु हुने भएपछि कोभिड१९ भए नभएको निक्र्योल गर्न दुवै सदनका सांसद्, कर्मचारी तथा मर्यादापालक गरी ४४१ जनाको बिहीबार थ्रोट स्वाब सङ्कलन गरिएको थियो । सङ्घीय संसद्का प्रतिनिधिसभामा २७५ र राष्ट्रियसभामा ५८ सांसद छन् । बाँकी सांसद, सुरक्षाकर्मी र कर्मचारीको आज स्वास्थ्य परीक्षण गरिने जनाइएको छ । बिहीबार सङ्कलित स्वाबको रिर्पोट ढिलामा आज अपराह्न ३ बजेसम्म आइपुग्ने र त्यसका आधारमा प्रवेश गराएर मात्र बैठक सञ्चालन गर्ने तयारी गरिएको छ । सभामुख अग्निप्रसाद सापकोटाले कोभिड१९ को जोखिम हुन नदिइ संसद बैठक सञ्चालन गर्न सांसद र सम्बन्धित कर्मचारीको स्वास्थ्य सुरक्षाका लागि आवश्यक सबै मापदण्ड पूरा गरिएको जानकारी दिए उनले भने 'वर्तमान परिस्थितिमा सङ्घीय संसद्को बैठक शुरु गर्नुपर्ने आवश्यकता छ। बैठकका लागि कोरोनाको जोखिम हुन नदिन आवश्यक सबै मापदण्ड पूरा गरिएको छ।' सभामुख सापकोटाले विश्व स्वास्थ्य सङ्गठनले निर्देशन गरेका मापदण्ड पूरा गरी स्वास्थ्य क्षेत्रका विज्ञसँगको समन्वयमा बैठक सञ्चालनको तयारी गरिएको र सबै सांसद र सम्बन्धित कर्मचारीको स्वास्थ्य परीक्षण गरिएको बताए । संवैधानिक व्यवस्थाअनुसार अगामी जेठ १५ गते बजेट ल्याउनुपर्ने र त्यसअघि पूर्वतयारीका छलफल तथा अन्य कार्यक्रमका लागि हाल बजेट अधिवेशन प्रारम्भ गर्नुपरेको उनको भनाइ थियो । सभामुख सापकोटाले आज अपराह्न ४ बजे संसद् बैठक प्रारम्भ हुने, यही वैशाख २८ गतेदेखि ३० गतेसम्म प्रि बजेट छलफल हुने, आगामी जेठ २ गते सरकारको नीति तथा कार्यक्रम प्रस्तुत हुने, जेठ १३ गते आर्थिक सर्वेक्षण र जेठ १५ गते बजेट प्रस्तुत हुने कार्यक्रम तय भएको जानकारी दिए।राष्ट्रपतिले यही वैशाख २१ गते प्रधानमन्त्रीको सिफारिसमा सङ्घीय संसद्को छैटौँ अधिवेशन शुक्रबारका लागि आह्वान गरेकी थिइन्।"
प्रतिनिधिसभाको अर्को बैठक वैशाख २८ गते,"काठमाडौं : प्रतिनिधिसभाको अर्को बैठक वैशाख २८ गते आइतबार बिहान ११ बजे बस्ने भएको छ। वर्षे अधिवेशनको पहिलो दिन सत्तापक्ष र विपक्षी दलका शीर्ष नेताले सम्बोधन गरेका थिए। शुक्रबारको बैठकमा प्रमुख प्रतिपक्षी दलका नेता शेरबहादुर देउवा, सत्तापक्षका नेता सुवास नेम्वाङले सम्बोधन गरे। त्यसैगरी पूर्वप्रधानमन्त्री बाबुराम भट्टराई, सांसद राजेन्द्र महतो, प्रेम सुवाललगायतले प्रतिनिधिसभा बैठकलाई सम्बोधन गरेका थिए। अर्को बैठकबाट प्रतिनिधिसभामा प्रिबजेटमाथि छलफल हुनेछ। राष्ट्रपति भण्डारी र सभामुख सापकोटाबीच भेटवार्ता बजेट अधिवेशन प्रारम्भ : पहिलो बैठकमा केके भयो (भिडियो) सरकारले शासन गर्ने राजनीतिक र नैतिक आधार गुमायो : देउवा दुई तिहाइको सरकारले दुई कौडीको काम गरेन : राजेन्द्र महतो एसईई परीक्षा लिनु आवश्यक छैन : बाबुराम भट्टराई लोकतन्त्रलाई बचाउन प्रधानमन्त्रीले राजीनामा दिनुपर्छ : बाबुराम त्यसैगरी राष्ट्रियसभाको अर्को बैठकसमेत वैशाख २८ गते बस्ने भएको छ।"
दाहालनेपाल पक्षका नेताको दबाब,"काठमाडौं : तय भइसकेको स्थायी समिति स्थगित भएपछि सत्तारुढ नेकपाका असन्तुष्ट नेताले पुनः बैठक बोलाउन दबाब दिने भएका छन्। बिहीबारका लागि तय भएको बैठक सचिवालयले बुधबार साँझ स्थगन गरेको थियो। असन्तुष्ट पक्षका नेताहहरूले बिहीबार पार्टी कार्यालय धुम्वराहीमा भेला भइ बैठक बोलाउन दबाब दिने निर्णय गरेका हुन्। प्रधानमन्त्री केपी ओलीको कार्यशैली सुधार हुनेभन्दा झन् निरंकुश हुँदै जान थालेको निष्र्कष निकाल्दै नेताहरूले बैठक छल्ने, ढाँट्ने र मनपरी गर्ने शैलीको डटेर विरोध गर्नुपर्ने निष्र्कष समेत निकालेका छन्। बैठक बोलाएर स्थगित गर्ने कुरा हामीलाई चित्त बुझेको छैन। उहाँ (प्रधानमन्त्री) बैठकबाट भागेर कति दिन हिँड्नुहुन्छ ? स्थायी समिति सदस्य अष्टलक्ष्मी शाक्यले अन्नपूर्णसँग भनिन्, बैठक सुरुवात गरेर ब्यस्त रहेको दिन स्थगित गरेको भए पनि हुन्थ्यो, तर बैठक नै नराखी भाग्ने कुरा सैह्य विषय होइन। यो हामी (स्थायी समिति सदस्यहरू) को अपमान हो। त्यसकारण अब फेरि दबाब बढाउनु पर्यो, छिटो बैठक राख भन्नुपर्यो भन्नका लागि हामी छलफलमा बसेका हौं। अध्यक्षद्वय ओली, पुष्पकमल दाहाल, वरिष्ठ नेता माधव नेपाललगायत नेतालाई भेटेरै बैठक बोलाउन दबाब दिने योजना धुम्वराही छलफलमा सहभागी नेताहरूले बनाएका थिए। धुम्वराही बैठक लगत्तै भीम रावल, जर्नादन शर्मा, देव गुरुङ, रघुजी पन्त र हरिबोल गजुरेललगायत नेताले दाहालाई भेट गरेका थिए। दाहालले नेताहरूको मागलाई सम्बोधन गर्न प्रयास गर्ने बताएका थिए। उनीहरूले ओलीसँग भेटको समय भने पाएको छैन। टोलीले शुक्रबार नेपालाई भेट्ने कार्यक्रम छ। सवै नेताहरू किन जाने, ४५ जना नेताको टिम बनाऔं, नेताहरूलाई भेटौं, स्पष्टसँग बैठक राख्ने विषयमा कुरा राखौं भन्ने भयो, त्यसपछि हामीले नेताहरुलाई जिम्मा लगाएका छौं, स्थायी समिति सदस्य गणेश साहले भने। धुम्वराही भेलामा स्थायी समिति सदस्यहरू शाक्य, भीम रावल, भीमप्रसाद आचार्य, सुरेन्द्र पाण्डे, हरिबोल गजुरेल, गणेश शाह, गोकर्ण बिष्ट, चक्रपाणि खनाल, जनार्दन शर्मा, देव गुरुङ, देवेन्द्र पौडेल, पम्फा भुसाल, मातृका यादव, मुकुन्द न्यौपाने, युवराज ज्ञवाली, रघुजी पन्त र लीलामणि पोखरेल सहभागी थिए। प्रधानमन्त्री ओलीले गत वैशाख ८ मा दल विभाजन गर्ने र संवैधानिक परिषद्को गणपूरक संख्या घटाउने गरी अध्यादेश ल्याएपछि त्यसलाई फिर्ता गराउन दबाब बढाउने उद्देश्यले नेकपाका २० जना स्थायी समिति सदस्यले १० वैशाखमा लिखित रूपमै बैठक बोलाउन माग गरेका थिए। विधानतः २५ प्रतिशत सदस्यले बैठकको माग गरेको १५ दिनभित्र बैठक बोलाउनु पर्ने मागलाई बेवास्ता गरेको, बोलाइसकेको बैठक समेत प्रधानमन्त्रीको हठका कारण स्थगित भएको निष्र्कष पनि नेताहरूले निकालेका छन् । उनीहरूले बैठकबाट कसैलाई पनि भाग्न नदिने बताएका छन्। कोरोना, अध्यादेश प्रकरणदेखिका सरकार र पार्टीका कामको समीक्षा र सरकारको नीति तथा कार्यक्रम र बजेटका विषयमा छलफल गर्न स्थायी समिति बैठक आवश्यक रहेको उनीहरूले बताएका छन्। नेतृ शाक्यले भनिन्, १५ दिन भइसक्यो हामी बैठकका लागि कुरेर बसेको। तर बैठक बस्ने कुरै भएन। यो तरिका नै भएन। पार्टीलाई ढाँट्ने, छल्ने, टार्ने अनि आफ्नो खुसीमा जे मन लाग्यो त्यही गर्ने, त्यो निरंकुश विचार मात्र हो ? यसरी हुँदैन पार्टीमा। प्रधानमन्त्रीको शैली लोकतन्त्र, गणतन्त्र कमजोर बनाउने, संविधान कुल्चने, आफै मपाई भन्ने, बादशाह हुने खालको देखियो। त्यसपछि हामीले पार्टीभित्र विवाद गर्न परेन। बैठक हामीले त्यही भएर माग गरेका हौं। बैठक नराखी उपायै छनै।यसअघि मंगलबार मात्रै पनि पार्टी बैठक माग गर्ने नेताहरुले ललितपुरको झम्सिखेलको अगेनो रेष्टुरेन्टमा भेला भएर स्थायी समिति बैठकमा कसरी प्रस्तुत हुने भन्नेमा सामूहिक रणनीति बनाउन छलफल गरेका थिए। त्यहाँ स्थायी समिति सदस्य भीम रावलले प्रधानमन्त्री ओलीलाई प्रधनमन्त्री र पार्टी अध्यक्षबाटै राजीनामा गराउनुपर्ने १ पृष्ठको २७ वुँदे आरोपपत्रसहितको प्रस्ताव राखेका थिए। तर उनको प्रस्तावमा नेताहरु पूरै सहमत नदेखिए पनि एक व्यक्ति एक मुख्य जिम्मेवारीको एजेण्डा स्थायी समितिमा उठाउने निष्र्कष भने निकालेका थिए।यसरी बैठक माग गर्ने नेताहरु अध्यक्ष दाहाल र वरिष्ठ नेता नेपाल पक्षका हुन्। ओली पक्षका नेताहरुले भने अहिले स्थायी समिति वबठकको औचित्यता नै नरहेको बताइरहेका छन्। यसले नेकपाभित्रको धुव्रीकरण बढ्ने र विवाद झनै नयाँ ढंगले बल्झिने संकेत देखिएको छ। दुईचार दिनमै वैठक वोलाउँछौं : दाहाल अन्नपूर्ण। काठमाडौंनेकपाका अध्यक्ष पुष्पकमल दाहालले पार्टी स्थायी समिति बैठक दुई, चार दिनभित्रै बोलाउने बताएका छन्। पार्टी वैठक स्थगित भएपछि पहिलो पटक सार्वजनिक प्रतिक्रिया दिदै दाहालले गृहकार्य नपुगेकै कारण बैठक स्थगित भएको बताएका हुन्। संसद भवन नयाँ वानेश्वरमा पत्रकारहरुसँग कुरा गदै दाहालले बिहीबार त्यसको तयारी भइरहेको पनि वताए। अलि गृहकार्य नपुगेकै हो, दुई चार दिनमै हामी स्थायी समिति बैठक बोलाउँछौं, दाहालले भने।नेकपाका सचिवालय सदस्य तथा उपप्रधान तथा रक्षामन्त्री ईश्वर पोखरेलले भने अध्यक्ष र महासचिवले प्रतिवेदन लेखनको काम नसकेका कारण बैठक स्थगित हुनुपरेको बताएका थिए। उनले पनि संसद भवन नयाँ बानेश्वरमै प्रतिवेदन तयार हुने बित्तिकै सचिवालय बैठक बसेर स्थायी समिति बैठकको मिति तोकिने बताए। दाहाल र पोखरेल संसद भवनमा तयारीको अनुमगन गर्न पुगेका बेला सञ्चारकर्मीहरुसँग त्यस्तो बताएका हुन्।"
सरकारले शासन गर्ने राजनीतिक र नैतिक आधार गुमायो : देउवा,"काठमाडौं : प्रमुख प्रतिपक्षी दलका सभापति शेरबहादुर देउवाले सरकारले शासन गर्ने राजनीतिक र नैतिक आधार गुमाएको आरोप लगाएका छन्। बजेट अधिवेशनको पहिलो दिन शुक्रबार प्रतिनिधिसभा बैठकलाई सम्बोधन गर्दै प्रमुख प्रतिपक्षी दलका नेता देउवाले यस्तो आरोप लगाएका हुन्। देउवाले विश्वव्यापी महामारीको रुपमा फैलिएको कोरोना भाइरस (कोभिड१९) संक्रमण नियन्त्रण र यसले सबैभन्दा पीडित पक्ष बनेकाको दुःख सरकारले देख्न नसकेको, स्वास्थ्य सामग्री खरिदमै भ्रष्टाचार गरेको भन्दै सरकारको आलोचना गरेका हुन्। सरकारले कोरोना नियन्त्रणका लागि रणनीति नै बनाएको छैन। अत्यन्त विषम अवस्थामा भ्रष्टाचारको विषय सर्वाजनिक हुनु सरकार लोकतान्त्रिक मूल्य मान्यता र संविधानको भावना विपरित क्रियाकालापमा देखिन्छ। यो अवस्थामा सांसदको अपहरण हुनु अवाञ्छनित र अपराधिक गतिविधि स्वीकार्य हुँदैन, देउवाले भने, यी विषयलाई नेपाली कांग्रेसले गम्भीरता पूर्वक लिएको छ। सरकारका कामलाई अत्यन्त सूक्ष्म ढंगले हेर्दा सरकारले शासन गर्ने राजनीतिक र नैतिक आधार गुमाइसकेको छ। देउवाले कोरोनाका कारण विदेशमा विचल्लीमा परेका नेपालीको उद्धारमा सरकारसँग योजना नदेखिएको भन्दै आपत्ति जनाए। कोरोनाबाट पर्ने नकारात्मक पक्षको अध्ययन गरी तत्काल र दीर्घकालीन रणनीति बनाउन सरकार चुकेको उनको आरोप छ। सँगै देउवाले यो परिस्थितिमा आफ्नो काममा सक्रिय स्वास्थ्यकर्मी, सञ्चारकर्मी र सुरक्षाकर्मीको भने प्रशंसा गरेका छन्। देउवाले कोरोनाका कारण मृत्यु भएकाप्रति श्रद्धाञ्जलि अर्पण गर्दै स्वास्थ्य उपचार गराइरहेका सबैको स्वास्थ्य लाभको कामना गरेका छन्।"
लोकतन्त्रलाई बचाउन प्रधानमन्त्रीले राजीनामा दिनुपर्छ : बाबुराम,"काठमाडौं : पूर्वप्रधानमन्त्री एवम् प्रतिनिधिसभा सदस्य डा बाबुराम भट्टराईले प्रधानमन्त्रीको राजीनामा माग गरेका छन्। शुक्रबार प्रतिनिधिसभा बैठकमा बोल्दै भट्टराईले यस्तो माग गरेका हुन्। उनले कुर्सीमा बसेर कोही पनि महान नभएको भन्दै प्रधानमन्त्री ओलीलाई राजीनामा दिन आग्रह गरेको प्रष्ट पारे। कुर्सीमा बसेर महान् कोही पनि हुँदैन। नैतिक आत्मा ठूलो हुन्छ। यसका निम्ति मेरो सम्माननीय प्रधानमन्त्रीसँग आग्रह छ। तपाईं जुन उचाईमा रहनु भएको छ त्यही रहनुहोस् र तपाईं अनावश्यक ढंगले विभिन्न गतिविधिमा संलग्न हुँदा तपाईं आफैंमाथि पनि अन्याय भएको छ, बाबुरामले भने, रोगले जीर्ण भएको शरीरलाई तपाईंले आराम दिनुपर्छ। यो लोकतन्त्र र तपाईंको छविलाई बचाएर अगाडि बढ्न तपाईंले राजनीनामा दिनु नै उपयुक्त हुन्छ। बाबुरामले प्रधानमन्त्रीको राजीनामा नै अहिलेको राजनीतिक निकास भएको उल्लेख गरे। उनले अब नयाँ पुस्तालाई नेतृत्व हस्तान्तरण गर्नुपर्नेमा जोड दिँदै प्रधानमन्त्रीलाई राजीनामा दिन आग्रह गरे। बाबुरामले प्रधानमन्त्रीले राजीनामा दिँदा विकल्पबारे चिन्ता नगर्न आग्रहसमेत गरेका छन्। तपाईंको राजनीनामा नै एउटा उचित निकास हुन्छ। त्यसले नै समाज र देशलाई अगाडि बढाउन पाउँछ। मेरो बिनम्र आग्रह छ, बाबुरामले भने, प्रश्न उठ्छ उहाँको विकल्प के ? यो मेरो निजी विचार हो। हामी पूर्वप्रधानमन्त्री अब इच्छा र आकांक्षा नराखौँ। राजनीतिक महत्वपूर्ण विषय हो। राजनीतिबाट सन्यास लिएर सुख पाइदैन। तर प्रत्यक्ष कार्यकारी भूमिकामा हामी नरहेर नयाँ पुस्तालाई अगाडि बढायौँ भने देशले निकास पाउँछ। सम्बोधनका क्रममा न्युनतम विषयमा राष्ट्रिय सहमति गरेर अगाडि बढ्नुपर्नेमा बाबुरामले जोड दिएका छन्। त्यसैगरी भट्टराईले सएईई लिनु आवश्यक नभएको बताएका छन्। शुक्रबार बजेट अधिवेशनको पहिलो दिन प्रतिनिधिसभा बैठकलाई सम्बोधन गर्दै उनले यस्तो बताएका हुन्। विश्वव्यापी महामारीको रुपमा फैलिएको कोरोना भाइरस (कोभिड१९) संक्रमणको मारमा परेका बालबालिकालाई परीक्षाले मानसिक तनाव दिएको भन्दै उनले यो परीक्षा आवश्यक नभएको बताएका हुन्। संसद् बैठक आज : स्वास्थ्य सुरक्षाका सबै मापदण्ड पूरा संसदमा सरकारको पक्षमा प्रस्तुत हुन नेकपाका सांसदलाई प्रधानमन्त्रीको लिखित निर्देशन राष्ट्रपति भण्डारी र सभामुख सापकोटाबीच भेटवार्ता बजेट अधिवेशन प्रारम्भ : पहिलो बैठकमा केके भयो (भिडियो) सरकारले शासन गर्ने राजनीतिक र नैतिक आधार गुमायो : देउवा दुई तिहाइको सरकारले दुई कौडीको काम गरेन : राजेन्द्र महतो एसईई परीक्षा लिनु आवश्यक छैन : बाबुराम भट्टराई एसईईको परीक्षा लिनु आवश्यक छैन, भट्टराईले भने, १२ कक्षासम्म माद्यमिक तह भएपछि १० कक्षाको परीक्षा लिनु आवश्यक छैन। आआफ्नो विद्यालयले उचित नम्बर दिएर बालबालिकालाई चिन्तित नबन भने पुग्छ। शिक्षामन्त्रीले लकडाउन खुलेको भोलिपल्ट परीक्षा हुन्छ भन्नु अझ गलत भएको भट्टराईको भनाइ छ।"
संसदमा सरकारको पक्षमा प्रस्तुत हुन नेकपाका सांसदलाई प्रधानमन्त्रीको लिखित निर्देशन,"काठमाडौं : संसदीय दलका नेता समेत रहेका प्रधानमन्त्री केपी शर्मा ओलीले संसद बैठकमा सरकारको पक्षमा प्रस्तुत हुन नेपाल कम्युनिस्ट पार्टी (नेकपा) का सांसदलाई लिखित निर्देशन दिएका छन् । शुक्रबार प्रधानमन्त्री ओलीले सांसदहरुलाई सरकारको पक्षमा उभिन लिखित निर्देशन दिएका हुन्। शुक्रबार बिहान प्रधानमन्त्री ओली आफू निकट नेताहरुसँग छलफलमा जुटेका थिए। 'संसदका दुवै सदनका बैठकहरु छोटा छरिता र मर्यादित एवम विषय केन्द्रित हुनुपर्ने र संसदमा हाम्रो दलको एकता र विषयगत एकरुपता स्पष्ट देखिनुपर्ने आवश्यकतालाई माननीयज्यूहरुले बुझ्नु नै भएको छ। अन्य साना भेटघाट छलफल औचित्य आवश्यकता र संभावना हेरी आयोजना गरिने नै छ,' प्रधानमन्त्री ओलीले भनेका छन्,' विगतमा जस्तै य संसद अधिवेसनमा पनि सक्रिय,समझदारीपूर्ण र एकतावद्ध प्रयासका साथ अघि बढ्न म नेपाल कम्युनिस्ट पार्टी (नेकपा) संसदीय दलका सबै माननीयज्यूहरुमा अनुरोधका साथ निर्देशन गर्दछु।' संघीय संसदको बजेट अधिवेशन आज प्रारम्भ हुँदैछ। दुवै सदन प्रतिनिधिसभा र राष्ट्रियसभाको बैठक आजै अपरान्ह बस्दैछ। कोरोना संक्रमणको जोखिमबाट मुक्त गर्न दुवै सदनको बैठक कक्षमा स्वास्थ्य सुरक्षाका सबै माफदण्ड अपनाइएको छ।"
दुई तिहाइको सरकारले दुई कौडीको काम गरेन : राजेन्द्र महतो,"काठमाडौं : सांसद राजेन्द्र महतोले दुई तिहाइको सरकारले दुई कौडीको काम नगरेको आरोप लगाएका छन्। बजेट अधिवेशनको पहिलो दिन शुक्रबार प्रतिनिधिसभा बैठकलाई सम्बोधन गर्दै महतोले यस्तो आरोप लगाएका हुन्। आज मैले धेरै कुरा केही भन्नु छैन, सांसद महतोले भने, दुई तिहाइको सरकार दुई कौडीको काम गरेन। महतोले विश्वव्यापी महामारीको रुपमा फैलिएको कोरोना भाइरस (कोभिड१९) संक्रमण नियन्त्रणका लागि सरकारले काम नगरेको भन्दै जनताको रक्षा गर्न सरकारसँग माग गर्दै यस्तो बताएका हुन्। सांसद महतोले अन्य केही माग नगरी आज जनताको रक्षाको मात्र माग गर्ने उल्लेख गर्दै सरकारका कामप्रति आपत्ति जनाए। म आज एउटा माग गर्न आएको छु। निर्वाचित सांसद किन रिहाइ भएन ? यो विषय उठाउँदैन। रेशम चौधरी किन रिहा भएन ? त्यो सवाल उठाउँदिन। म आज केही सवाल उठाउने वाला छैन। आज एउटा मात्र कुरा उठाउन मन लागेको छ। एउटा मात्रै प्रश्न हो। एउटा मात्र माग हो। सभामुख महोदय, आज तपाईमार्फत यो सरकारलाई एउटा माग गर्न आएको हुँ, महतोले भने, नेपाली नागरिकको जीवन रक्षा गरिदेऊ, नेपाली नागरिकलाई बचाऊ, सरकार नेपाली जनता संकटमा छन्। कोरोना संक्रमणबाट नेपालीको रक्षा गर। महतोले महामारीको समयमा पनि भ्रष्टाचार भएको भन्दै आपत्ति जनाए। महामारीको समयमा पनि भ्रष्टाचार रे ! त्यो पनि उठाउँदिन। वाइडवडीमा के भो त्यो पनि उठाउँदिन। घरघरमा पाइपको लाइन पुग्यो कि पुगेन त्यो पनि उठाउँदिन। एजेन्डा र क्षमता नभएको सरकारसँग के माग्ने, उनले सरकारका पछिल्ला गतिविधिप्रति कटाक्ष गर्दै भने, यो सरकारले दिन पनि के सक्छ ? गुण्डा लगाएर अपहरण गर्छ। विपक्षीलाई तह लगाउने रे ! कुर्सी पाउन र जोगाउन चाहिँ सिपालु छ। यो सरकार। राष्ट्रपति भण्डारी र सभामुख सापकोटाबीच भेटवार्ता बजेट अधिवेशन प्रारम्भ : पहिलो बैठकमा केके भयो (भिडियो) सरकारले शासन गर्ने राजनीतिक र नैतिक आधार गुमायो : देउवा उनले संकटको समाधान गर्न सरकार लागि नपरेको भन्दै अधिकांश समय सरकारको चर्को आलोचना गर्दै स्वास्थ्यकर्मी र सुरक्षाकर्मीको भने प्रशंसा गरेका छन्।"
लिपुलेक कालापानीबारे सरकार सजग छ : परराष्ट्रमन्त्री ज्ञवाली,"काठमाडौं : भारतले एकतर्फी रूपमा नेपालको भूगोलमा रहेको लिपुलेक कालापानीबाट चीनको स्वशासित क्षेत्र तिब्बतको मानसरोवर जोड्ने सडक ट्रयाकको उद्घाटन गरेको समाचारले दुई मित्रराष्ट्र बीच थाती रहेको लिपुलेक कालापानी विवादलाई नयाँ चरणमा प्रवेश गराएको छ। भारतका संघीय रक्षामन्त्री राजनाथ सिंहले आज ट्विट गर्दै अब भारतीय तीर्थयात्रीलाई मानसरोवरको यात्रा गर्न सहज हुने भन्दै प्रसन्नता व्यक्त गरेका छन्। नेपाल सरकार यसबारे जानकार रहे नरहेको र आगामी कदम के हुने भन्नेबारे प्रश्नमा परराष्ट्रमन्त्री प्रदीपकुमार ज्ञवालीले नेपाल सरकारले विभिन्न सञ्चारमाध्यमबाट सो क्षेत्रमा पछिल्लो भारतीय गतिविधिबारे जानकारी पाएको र यसबारे स्पष्ट विवरण दिन भारतीय दूतावासमार्फत भारत सरकारसमक्ष आग्रह गरिएको बताए। लिपुलेक कालापानीबारे सरकार सजग छ, भारत सरकारबाट स्पष्ट विवरण आएपछि नेपाल सरकारले केकस्तो प्रतिक्रिया दिने भन्ने आधिकारिक धारणा सार्वजनिक गर्नेछ, मन्त्री ज्ञवालीले भने। यसअघि भारत सरकारले नेपालको दार्चुला जिल्लामा पर्ने लिपुलेक कालापानी क्षेत्रमा विभिन्न सैनिक असैनिक गतिविधि गरिआएको छ। भारतले सो क्षेत्रलाई आफ्नो क्षेत्रमा गाभी नक्शा सार्वजनिक गरेपछि नेपाल सरकारले केहीअघि आपत्ति जनाएको थियो। रासस"
कोरोनाविरुद्ध एकजुट भएर लडौं : नेम्वाङ,"काठमाडौं : नेपाल कम्युनिस्ट पार्टी (नेकपा) संसदीय दलका उपनेता सुवास नेम्वाङले कोरोना सङ्क्रमणविरुद्धको लडाइँमा सबै एकजुट हुनुपर्ने बताएका छन् । प्रतिनिधिसभाको बैठकमा उनले कोरोनाको चुनौतीलाई सामना गरिरहेको अवस्थामा बजेट अधिवेशन प्रारम्भ भएको बताउँदै कोरोनाविरुद्धको लडाइँमा सबैलाई एकजुट हुन आग्रह गरे । नेता नेम्वाङले कोरोना रोकथामका लागि लकडाउन आवश्यकता एवं बाध्यता भएको र यो प्रभावकारी ढङ्गले कार्यान्वयन भएका कारण कोरोनाको सङ्क्रमणले नेपालमा भयावह रुप लिन नपाएको उनको भनाइ छ । सबै एकजुट भएका कारण यो परिणाम आएको बताउँदै उनले आफ्नो दलका तर्फबाट सरकारलाई स्वास्थ्यकर्मी, सुरक्षाकर्मीलगायत अग्रभागका रहेर काम गर्ने सबैलाई धन्यवाद दिए। बजेट अधिवेशन प्रारम्भ : पहिलो बैठकमा केके भयो (भिडियो) सरकारले शासन गर्ने राजनीतिक र नैतिक आधार गुमायो : देउवा दुई तिहाइको सरकारले दुई कौडीको काम गरेन : राजेन्द्र महतो एसईई परीक्षा लिनु आवश्यक छैन : बाबुराम भट्टराई लोकतन्त्रलाई बचाउन प्रधानमन्त्रीले राजीनामा दिनुपर्छ : बाबुराम प्रतिनिधिसभाको अर्को बैठक वैशाख २८ गते कोरानाले धेरै क्षेत्रमा प्रभाव पारेको उल्लेख गर्दै उनले विदेशमा रहेका र हाल अप्ठ्यारामा परेका नेपालीको समस्या सम्बोधन गर्न सरकारको ध्यान गएको र चाँडै यथोचित काम हुने जानकारी दिए । उनले केही दिनअघि सांसद् अपहरण भएको भनिएको घटना उचित नभएको बताउँदै त्यसबारे यथार्थ के हो भन्नेबारेमा बुझ्नु जरुरी रहेको धारणा व्यक्त गरे । नेता नेम्वाङले आफूहरु कुनै पनि आपराधिक क्रियाकलापको पक्षमा नरहेको स्पष्ट पारे ।"
स्वास्थ्य सामग्रीमा ल्याउन ढिलाइ,"काठमाडौं : सेनाले जिम्मा पाएको समयभन्दा १५ गुणाले कोरोना भाइरस संक्रमण बढीसक्दा पनि स्वास्थ्य सामग्री भित्र्याउन सकेको छैन। उसले चीनको पाँच दिने सार्वजनिक बिदालाई बहाना बनाएको छ। सरकारले गत चैत १६ मा नेपाली सेनालाई स्वास्थ्य उपकरण आपूर्तिको जिम्मेवारी दिएको थियो। सेनाले गत चैत २५ मा मात्र औषधि खरिद प्रक्रिया अघि बढाएको र २२ वैशाख भित्र सामाग्री ल्याउने सार्वजनिक गरेको थियो। परराष्ट्र अधिकारीका अनुसार प्रक्रियासँगै कूटनीतिक पहल कदमीमा चुक्दा यस्तो समस्या आएको हो। अझै दश दिन औषधि आउने नै देखिँदैन, परराष्ट्र एक अधिकारीले भने, हाम्रो कुटनीतिक हैसियत र पहलकदमीको प्रभावहिनता यहाँ देखिएको छ। यद्यपी यस विषयमा परराष्ट्र सचिव शंकरदास बैरागीले भने कूटनीतिक पहल भइरहेको बताए। प्रधानसेनापति पूर्णचन्द्र थापा स्वयंले बुधबार चिनियाँ दूतावासका सैनिक सहचारी (डीए) लगायतलाई जंगी अड्डामा बोलाएर स्वास्थ्य सामग्री जतिसक्दो छिटो ल्याउने वातावरण मिलाइदिन आग्रह गरे। उनले बेइजिङस्थित आफ्नो डीएलाई पनि तत्काल पहलकदमी अघि बढाउन निर्देशन दिएको सैनिक प्रवक्ता विज्ञानदेव पाण्डेले अन्नपूर्णलाई बताए। चिनियाँ डीएले छिटोभन्दा छिटो स्वास्थ्य सामग्री ल्याउन पहल गर्ने उनले जानकारी दिए। प्रधानसेनापतिले डीएसँग वातावरण मिलाउन आग्रह गर्नुभएको छ। परराष्ट्र मन्त्रालयले पनि कुटनीतिक नोट तथा फोनमार्फत पनि चीनसँग पहल गरिरहेको छ, प्रवक्ता एवं सहायक रथी पाण्डेले भने, चीनमा पाँच दिन सार्वजनिक बिदा पर्नाले ढिलाइ भएको हो। छिट्टै सामग्री आउँछ। वायर हाउस पाइसकेका छौं। भन्सार क्लियर हुने वित्तिकै हामी दुई वाइडबडी त्यहाँ (क्वाङचाओगोञ्जाओ) पठाउनेछौं। सडकमार्गबाट आउने सामग्री गत २२ गते सात ट्रक, २४ र २५ गते गरेर ३२ चीनबाट हिँडिसकेको जानकारी उनले दिए। ती सामग्री १० दिनभित्र काठमाडौं आइपुग्ने उनको दाबी छ। जहाजबाट ल्याउने सामग्रीमा भने ५ दिन सार्वजनिक बिदाले ढिलाइ भएको बताउने कुरा बाझिएको छ। विश्वमै चीनबाट सामग्री विश्वलाई चीनमा उत्पादित स्वास्थ्य सामग्री आवश्यक परेको र एकैपटक आपूर्ति गर्न खोज्नाले समस्या परेको धारणा परराष्ट्र अधिकारीको छ। विमानस्थलमा ट्राफिक समस्या समेत रहेको, चेकजाँच समयमा नहुने, वायरहाउस नपाउने कारणले पनि समस्या भएको बताइएको छ। गोन्जाओ पुगेका कैयन मुलुकका जहाज सामान नै नबोकी फर्कनु परेकाले सबै पक्ष ध्यान दिएर जानुपर्ने सुझाव परराष्ट्रको छ। तर, गोन्जाओ एयरपोर्टमा नेपाल ल्याउने सामग्री जम्मा गर्न वायरहाउस पाएकोमा प्रवक्ता पाण्डेले खुसी ब्यक्त गर्दै भने, चीनको प्राथमिकतामा छौं। ८१ औं नम्बरको हामीले छिट्टै पाउनुको कारण छिमेकी नै भएर हो। सेनाले उडान र सडक मार्ग फरक फरक कम्पनीलाई जिम्मा दिएको छ। विमानबाट पहिलो खेप १४ थरीका १८ टन र दोस्रो खेप १७ थरीका २८ टन स्वास्थ्य सामग्री रहनेछ। हवाइमार्गबाट साढे चार करोड र सडकमार्गबाट पाउने तीन करोड रकम भाडामा खर्चेको छ। सेनाले चीनको सरकारी कम्पनी साइनो फर्म इन्टरनेसनल कर्पोरेसनबाट जीटुजी प्रक्रियामार्फत ६७ थरीका स्वास्थ्य सामग्री ल्याउने सम्झौता गरेको थियो। भारतबाट पनि हिँडेको छैन त्यसको तीन दिनपछि सेनाले अर्को छिमेकी भारतसँग पनि औषधि खरिदको प्रक्रिया अघि बढाएको थियो। तर भारतसँग पनि औषधि सम्झौता गरेको कम्पनीले नेपालसम्म ल्याउन नसक्ने भएपछि उसले दूतावासमा बुझाउने र त्यहाँबाट नेपाल ट्रकमा ल्याउने तयारी गरेको छ। सेनाले खरिद जिम्माको सबै प्रक्रिया दिल्लीस्थित नेपाली दूतावासलाई दिएको हो। भारतीय औषधि विभाग अन्तर्गतको बीपीपीआईले सेनाले मागेको औषधि दिने सहमति गरेको थियो तर उक्त कम्पनीले निर्यात गर्न नपाउने भएपछि सबै कार्यको जिम्मा दिल्ली दूतावासले टुंग्याउने सेनाले बताएको थियो। दूतावासका डीएमार्फत सेनाले त्यसमा काम गरेको हो। उत्पादक कम्पनी बीपीपीआईले औषधिको तयारी गरेपछि सेनाले पुनः ढुवानी प्रक्रिया थाल्नेछ। दिल्लीबाट आउने सामान थोरै हुन भएकाले दुई ट्रकमा नै आउने प्रवक्ता पाण्डेले बताए।"
नेपालगन्जमा १३० को परीक्षण गर्दा एक जनामा कोरोना,नेपालगन्ज : नेपालगन्जमा १६ वर्षका एक युवामा संक्रमण भएको छ। पहिलो संक्रमितसँग सम्पर्कबाट कोरोना सरेका २२ जना संक्रमितसँग सम्पर्क भएका एक सय ३० जनाको कोरोना परीक्षण गर्दा नेपालगन्जमा थप एक जनाको कोरोना पोजेटिभ भेटिएको भेरी अस्पताल नेपालगन्जका मेडिकल सुपरिटेन्डेन्ट डाप्रकाशबहादुर थापाले बताए। योसँगै नेपालगन्जमा कोरोना संक्रमितको संख्या २४ पुगेको छ। बुधबार एक सय ३६ जनाको कोरोना परीक्षण गरिएकामध्ये ६ जनाको र बिहीबार संकलन गरिएका ४८ गरी ५४ जनाको रिपोर्ट आउन बाँकी छ।
बैतडीमा औलो र स्क्रब टाइफसका बिरामी देखिए,"बैतडी : गर्मीयाम शुरु भएसँगै बैतडीमा स्क्रब टाइफस र औलोका बिरामी फेला पर्न थालेका छन्। पछिल्ला केही वर्ष यता बैतडी जस्ता पहाडी जिल्लाहरुमा पनि औलोका बिरामी देखिन थालेका हुन्। इनोफेलिज जातको पोथी लामखुट्टेको टोकाइबाट हुने औलो ज्वरोका बिरामी यो बर्ष पनि देखिन थालेका स्वास्थ्य कार्यालय बैतडीका प्रमुख योगेशप्रसाद भट्टले बताए। जिल्लाको शिवनाथ गाउँपालिका २ जोलापानीकी ६ वर्षीया अस्मीता साउँदमा औलोरोग भएको पुष्टी भएको छ। केही दिनअघि ज्वरो आएकी साउँदको परीक्षण गर्दा औलो देखिएको शिवनाथ गाउँपालिकाका स्वास्थ्य संयोजक नरेन्द्र महताले जानकारी दिए । साउँदको अहिले उपचार भईरहेको छ। एकजनाको औलो देखिएपछि उनका घरपरिवारका अन्य सदस्यहरुको औलो परीक्षण गर्दा नेगेटिभ रिपोट आएको उनले बताए। पोथी लामखुट्टेको टोकाइबाट औलो सर्ने भएकाले सुत्ने बेला झुलको प्रयोग गरेर सुत्ने, घरवरीपरीको वातावरण सफा राख्नुपर्नेमा स्वास्थ्यकर्मीहरुले जोड दिएका छन्। यस्तै बैतडीको दशरथचन्द नगरपालिका वडा नं ६ का एक ४८ वर्षीय पुरुषमा स्क्रब टाइफसको संक्रमण पुष्टी भएको छ। ती पुरुषमा अत्यधिक ज्वरो आउने भएपछि धनगढीको माया मेट्रो अस्पतालमा चेकजाँच गर्दा स्क्रब टाइफस पुष्टी भएको हो। माइटका कारण सर्ने यो रोगबाट गत साल बैतडीमा ४० भन्दा बढी संक्रमित भएका थिए।"
क्वारेन्टाइनबाट निकालेर जर्बजस्ती घरमा,"लुम्बिनी : समरीमाई गाउँपालिका१ का वडाध्यक्ष शिवकुमार यादवले भारतबाट आएकी आमालाई जबर्जस्ती क्वारेन्टाइनबाट निकालेर घर लगेका छन्। समरीमाई ७, बेतकुइया मर्चवारको भैसागाहन मदरसामा दुई दिनदेखि रहेकी ४८ वर्षीया सावित्री यादव तीन दिनअघि भारतबाट लुकिछिपी नेपाल आएकी थिइन्। नेपाल आएको खबर पाएपछि गाउँलेको विरोधपछि उनलाई बेतकुइयाको भैसागाहन मदरसामा राखिएको थियो। उनको स्वास्थ्य जाँच नगरिकनै वडाध्यक्षले जर्बस्ती घर लगेको उक्त क्वारेन्टाइनका स्वास्थ विभाग प्रमुख मुन्सीप्रसाद माझीले बताए। उनले भने, वडाध्यक्षज्यूहरुले लैजाने भन्नुभएछ, हामीले त नलैजानुस् भनेकै हो तर उहाँले लगेर जानुभयो। क्वारेन्टाइनमा अहिले २८ जना छन्। ती सबै भारतबाट आएका हुन्। क्वारेन्टाइनमा नेपाल प्रहरीको सुरक्षा टोली छ। क्वारेन्टाइनबाट जर्बजस्ती आफ्नो मान्छे लगेको भन्दै त्यहाँ बसेका अन्य व्यक्तिले पनि अब त्यहाँ नबस्ने भन्दै झगडा शुरु गरेको गाउँपालिका अध्यक्ष जीतेन्द्रनाथ शुक्लाले बताए। उनले भने, म जिल्लाभरिका स्थानीय तहका प्रमुखहरुको बैठकमा सहभागी हुन भैरहवा छु, मैले भर्खर सुनेँ। क्वारेन्टाइनमा बसेको मान्छेको स्वाब परीक्षण नगरी घर लैजान मिल्दैन। क्वारेन्टाइनमा आएकाहरु सबैको रिर्पोट नेगिटभ आएको छ। क्वारेन्टाइनमा बसेको मान्छेलाई यत्तिकै घर लग्न नपाइने रुपन्देहीका प्रमुख जिल्ला अधिकारी महादेव पन्थले बताए। उाले भने, मलाई जानकारी आएको छैन तर त्यसरी लैजानै मिल्दैन। मर्चवार क्षेत्र भारतसँंग सीमा जोडिएको रुपन्देहीको दक्षिणी क्षेत्र हो। उक्त क्षेत्रबाट मानिसहरु राति नेपाल प्रवेश गरिरहेको गुनासो छ।"
भारतले खोल्यो नेपाली भूमि लिपुलेक हुँदै मानसरोवर जाने बाटो,"काठमाडौं : भारतले चीन नेपाली भूमि हुदै लिपुलेक हु्ँदै चीनको मानसरोवर जाने बाटो खोलेको छ। नेपालको सहमति बेगर भारतले नेपाली भूमि अतिक्रम गर्दै तिब्बतमा रहेको हिन्दुहरुको धार्मिक स्थल लिपुलेक जाने सडकको शुक्रबार उद्घाटन गरेको हो। भारतका रक्षा मन्त्री राजनाथ सिंहले भिडियो कन्फ्रेन्सन मार्फत लिपुलेक हुँदै मानसरोवर जाने सडकको उद्घाटन गरेका हुन्। रक्षामन्त्री सिंहले कैलाश मानसरोवर यात्रा सडकको भारतीय सेना प्रमुखसहितको उपस्थितमा उद्घाटन गरेका हुन्। सिंहले सामाजिक संजाल ट्वीटरमा मानसरोवर जाने लिंक रोड उद्घाटन गरेको जानकारी गराएका छन्। उनले यो सडक निर्माण गरेका बीआरओलाई धन्यवाद दिदै लेखेको छन् 'बीआरओले धार्चुला र लिपुलेक (चिनियाँ बोर्डर) जोड्ने लिंक रोड कैलाश मानसरोवर यात्रा रुट बनाएर उत्कृष्ट काम गरेको छ। यो सडक भारतीयहरुलाई मानसरोवर जाने सबै भन्दा छोटो रुट हो। नेपाललाई थाहा नदिई सनमा २०१५ मे १५ (२०७२ जेठ १ )मा लिपुलेकलाई भारत र चीनले द्वदेशिय व्यापार नाका बनाउने सम्झौता गरेका थिए। भारतीय प्रधानमन्त्री नरेन्द्र मोदीको चीन भ्रमणको अवसरमा नेपालको लिपुलेक भञ्ज्याङलाई चीन र भारतको व्यापारिक नाका बनाउने समझदारी गरेको थियो। नेपाललाई जानकारी नदिई भएको उ भारत गत कार्तिक १६ गते नेपाली भूमि लिम्पियाधुरा, लिपुलेक र कालापानी आफ्नोमा पारेर नक्सा जारी गरेको थियो। नेपाली भूमि भारतमा पारेर नक्सा सार्वजनिक गरेपछि नेपालमा ठूलो विरोध हुँदै आएको छ भने सरकारले पनि लिम्पियाधुरा, लिपुलेक र कालापानी नेपाली भुभाग भएको भन्दै भारतसँग कुटनीतिक पहल गरिरहेको थियो। नक्समा नेपालको ३९५ वर्गकिलोमिटर भन्दाबढी भूभाग भारतमा पारिएको छ। सन् १८१६ मा नेपाल र तत्कालिन ब्रिटिस इन्डिया कम्पनीबीच भएको सुगौली सन्धिअनुसार नेपाल र भारतबीचको पश्चिमी क्षेत्रमा सीमानाको उद्गमविन्दु लिम्पियाधुरा हो, जहाँबाट काली नदी बग्छ। तर भारतले काली नदीलाई नक्कली बताएर सन १८५६ देखि नै नेपाली भूभाग अतिक्रण गर्दै आएको थियो। सन् १९६२ मा भारत चीन युद्धको नेपाल भूभाग कालापानीमा भारतीय सेना राखेर भारतले लिम्पियाधुरा, कालापानी र लिपुलेक अतिक्रण गर्दै आएको छ। लिम्पियाधुरा समुन्द्री सतहबाट झन्डै ५ हजार ५ सय ३२ मिटर उचाइमा छ। सीमाविद बुद्धिनारायण श्रेष्ठले नेपाली भूमि भएर सडक बनाउने कार्य गलत भएको प्रतिक्रिया दिँदै विस्तृत अध्ययन गरेर बताउने बताए।"
सबै क्याम्पसमा अनलाइन ल्याब राख्न माग,"काठमाडौं : सामूदायिक क्याम्पस आवद्ध विज्ञहरुले हरेक क्याम्पसमा अनिवार्य अनलाइन सम्बन्धि प्रयोगशाला (ल्याब) बनाएर अनलाइनबाट पठनपाठन गराउने बानीको विकास गराउन सरकारसँग माग गरेका छन् । शुक्रबार शिक्षा पत्रकार सञ्चाल नेपाल र नेपाल पब्लिक क्याम्पस संघले संयुक्त रुपमा आयोजना गरेको भर्चुअल वैठकमा उनीहरुले यस्तो बताएका हुन् । कोभिड १९ को संक्रमण त्रासका कारण बन्द भएका शैक्षिक संस्थामा अहिले भइरहेको अनलाइन पढाइ देखावटी मात्र भएको पनि उनीहरुले बताए । संघ अध्यक्ष शिवराज सञ्जेलले धेरै क्याम्पसले अनलाइनबाट पढाउन कोशिस गरेपनि पर्याप्त संचनाका कारण समस्या भएको बताए । क्याम्पस मात्र नभएर सम्पूर्ण तहका शैक्षिक संस्थाहरुले अनलाइनबाट पढाउन गरेको प्रयास सकारात्मक भएपनि पूर्ण नभएको उनले बताए । 'अब राज्यले हरेक क्याम्पसमा अनिवार्य रुपमा अनलाइन ल्याब राख्ने व्यवस्थ गर्नुपर्छ। यसको लागि विश्वविद्यालय अनुदान आयोग तथा सम्बन्धित विश्वविद्यालयहरुले सहयोगको लागि पहल गर्नुपर्छ,' ललितपुरस्थित जनभावना क्याम्पसका प्राचार्य समेत रहेका सञ्जेलले भने । कुलेश्वरस्थित जनभावना क्याम्पसका प्राचार्य भोला ओझाले त्रिभुवन विश्वविद्यालयले अनलाइन माध्यमबाट पढाउन आफ्ना आंगिक क्याम्पसलाई निर्देशिका जारी गरेपनि सामूदायिक क्याम्पसलाई भने बेवास्ता गरेको गुनासो गरे । 'हामी पनि त्यही विश्वविद्यालयको सम्बन्धनमा सञ्चालित क्याम्पस हौं । हामीले त्रिविको कुल विद्यार्थी भारको ३३ प्रतिशत बोकेका छौं,' ओझाले भने । उनका अनुसार मुलुकभर सात सय सामूदायिक क्याम्पस छन् । उनका अनुसार अहिले अधिकांश क्याम्पसले अनलाइन माध्यमबाट पढाइ सञ्चालन गरिरहेका छन् । तर यी क्याम्पसका समस्याबारे बुझिदिने र उनीहरुलाई आवश्यक निर्देशन दिने अभिभावकको समेत अभाव रहेको ओझाले गुनासो गरे । पोखराको जनप्रीय बहुमुखी क्याम्पसका प्रमुख वीरंजी गौतमले अहिलेको अनलाईन कक्षाले करिब १०प्रतिशत विद्यार्थी मात्र समेटन सकेको बताए । नवलपुरको मध्यविन्दु बहुमुखी क्याम्पसका प्रमुख मुक्ति पाण्डेले अहिले अनलाइन कक्षाका लागि अघि बढ्दा भविष्यमा विद्यार्थीका लागि राम्रो पद्धति हुन सक्ने बताए ।"
यार्सागुम्बासहित जडिबुटी संकलनमा रोक,"गोरखा : उत्तरी गोरखाको हिमाली भेगमा पाइने यार्सागुम्बा संकलन गर्न जिल्ला प्रशासन कार्यालयले रोक लगाउने भएको छ। शुक्रबार जिल्लास्तरीय कमाण्ड पोष्ट, जिल्ला सुरक्षा समिति तथा कोरोनाबाट उत्पन्न विपद व्यवस्थापन केन्द्रले चुमनुब्री तथा धार्चे गाउँपालिकाका हिमाली भेगमा पाइने यार्सागुम्बा र जडिबुटी संकलन गर्न निषेध गर्ने निर्णय गरेको जनाएको छ। समूहमा मिलेर संकलन गरिने हुँदा तत्कालका लागि यार्सागुम्बा लगायतका जडिबुटी संकलनका लागि अनुमति नदिने निर्णय गरेको कार्यालयका सूचना अधिकारी हर्क रोकाले जानकारी दिए। विश्वव्यापी महामारीको रुपमा फैलिएको कोरोना भाइरसको संक्रमण रोक्न गरिएको लकडाउनका समयमा यार्सागुम्बा संकलन कार्य नगर्न नगराउन सम्बन्धित पक्षलाई जानकारी गराउने निर्णय भएको छ, उनले भने, यस विषयमा सहयोग गर्न चुमनुब्री गाउँपालिकालाई अनुरोध गर्ने र निर्णय बिपरीत कसैले सो जडिबुटी संकलन गरेको पाइएमा प्रचलित कानून बमोजिम कारबाह गर्ने निर्णय गरिएको छ। चुमनुब्री गाउँपालिकाको वडा नम्बर १, ३ र ७ तथा धार्चे गाउँपालिकाको वडा नम्बर ३ का उच्च भेगमा यो सिजनमा यार्सागुम्बा संकलन गर्ने गरिन्थ्यो। तर यसबर्ष लकडाउनका कारण गाउँलेहरु अहिलेसम्म लेकमा नगएको वडाअध्यक्षहरुले जानकारी दिएका छन्।"
गुम्यो रोजगार,"अछाम : ढकारी गाउँपालिकाका५ का नरेन्द्र साउँद रोजगारीका लागि मंसिरमा भारतको पिथौरागढ गएका थिए। उनका दाजु दिलबहादुरसँगै रोजगारीका लागि पिथौरागढ गएका हुन्। आर्थिक अवस्था कमजोरका कारण नरेन्द्रले कक्षा ४ मा पढाई छोडे। उनी दाईसँगै पिथौरागढमा सडक निमार्णका लागी ढुंगा बोक्ने काम गर्थे। यसैबाट जेनतेन हुने आम्दानी दुबै दाईभाई मिलेर घर खर्चका लागि पठाउथे। अहिले उनीहरुको रोजगार गुमेको छ। उनले भने ७ जनाको परिवार छ,यहि खर्चबाट घर चल्छ अब त्यो पनि छैन्। अब परिवार कसरी पाल्ने।कोरोना भाईरसको भन्दा पनी घरपरिवार कसरी पाल्ने भन्ने चिन्ता लागेको उनले दु:खेसो गरे। खडगबहादुर साउँद हरेक वर्ष हिउँदको खेती लगाएर कमाउनका लागि पिथौरागढ जान्छन्। उनको ९ जनाको परिवार पिथौरागढकै कमाईबाट पालिन्छन्। उनले भने उतैको कमाईले घरमा चुलो बल्छ। छोरा बिरामी थियो,उपचार गर्न सगै लगेको थिए। राम्रोसँग उपचार नै हुन पाएन। कमाएको पैसा जति उतै सकियो। रित्तो हात फर्किनु पर्यो।खडगको घरमा खेती लगाउने पुरुष कोहि नभएकाले उनी खेतीपाती लगाउन सिजनका केहि कमाई गरेर घर फर्किने गर्छन्। नरेन्द्र र खडग जस्तै रतन जैशीको चिन्ता पनि उस्तै छ। कमाईका लागि भारत गएका उनी रोजगार गुमेपछि जसोतसो गाउँ फर्किएका छन्। रतनले भने अहिले गाउँपालिकाको क्वारेन्टाइनमा बसेका छौं। लकडाउन भएपछि पिथौरागढमा एक महिना खोलीमा बस्यौं। कमाएको पैसाले उतै खान ठिक्क भयो।' गाउँपालिका४ र ५ का ३२ जना मंसिरमा सबैसँगै रोजगारीका लागी पिथौरागढ गएका थिए। उनीहरु सबैलाई बैशाख २० गते धारचुलाबाट उद्धार गरी गाउँपालिकाले निमार्ण गरेको क्वारेन्टाइनमा राखिएको छ। कोरोना भाइरसका कारण लकडाउन भएपछि भारतमा रहेका अछामीहरुको बिचल्ली भएको छ। अछामका अधिकांश परिवार घरको चुलो भारतको कमाईबाट बल्ने गर्छ। भारतको रोजगारमा निर्भर रहेका स्थानीय बासिन्दाहरु अहिले चिन्तित छन्। अछामका स्थानीय तहहरुले स्थानीय स्तरमै रोजगारको व्यवस्था गर्ने भनेपनी यहाँका अधिकाश पुरुषहरु अझै पनि कमाउन भारत जानुपर्ने बाध्यताको अन्त्य हुन सकेको छैन्। स्थानीयतहरुको तथाक अनुसार जिल्लामा चैत १ गते यता ३ हजार ३ सय २१ जना भारत तथा तेस्रो मुलुकबाट भित्रिएका छन्। मेल्लेख गाउँपालिकामा ५७४, रामारोशन गाउँपालिकामा २४७, पञ्चदेवल बिनायक नगरपालिकामा १२० चौरपाटी गाउँपालिकामा ९०,ढकारी गाउँपालिकामा ६१९ तुर्माखाँद गाउँपालिकामा ३९०, कमलबजार नगरपालिकामा २१४,मंगलसेन नगरपालिकामा ६२२, बान्नीगढी जयगढ गाउँपालिकामा २९९, साँफेबगर नगरपालिमा १४३ भारतबाट भित्रिएका छन्।"
पिसिआर विधिलाई प्राथमिकता : स्वास्थ्यमन्त्री ढकाल,"काठमाडौं : स्वास्थ्य तथा जनसङ्ख्या मन्त्री भानुभक्त ढकालले सरकारले कोरोना भाइरस (कोभिड१९)को पिसिआर प्रविधिबाट परीक्षणलाई प्राथमिकता राखेको बताएका छन्। मन्त्रालयमा शुक्रबार आयोजित सङ्घीय संसद्का सांसदसँग मन्त्रालयको नीति तथा कार्यक्रम सुझाव सङ्कलनका क्रममा उनले पिसिआर परीक्षणका लागि पर्याप्त किट भएको जानकारी दिए। उनका अनुसार अहिले सरकारसँग पर्याप्तमात्रामा पिसिआर किट रहेकोे छ। २० हजार चीन र ३० हजार स्विट्जरल्याण्ड सरकारले किट उपलब्ध गराएको छ। मन्त्री ढकालले कोभिड१९ बढी जोखिम देखिएको उदयपुर, पर्सा र नेपालगञ्जमा मन्त्रालयबाट विशेष टोली परिचालन समेत भएको जानकारी दिए। उाले हिजो सांसदको परीक्षणलाई लिएर सञ्चारमाध्यमा गलत प्रचार भएको बताए। 'सञ्चारमाध्यमले जनताको परीक्षण नगरेर सांसदको पिसिआर विधिबाट परीक्षण गरेको भनेर प्रकाशित गरे', उनले भने 'तर त्यसो होइन। सांसदमा हिजो २१२ जनाको तथा अन्य सुरक्षाकर्मी र कर्मचारीको १७९ गरिएको छ। त्यहाँ सांसद जतिकै अन्यको पनि परीक्षण गरिएको छ।' उनले प्रदेशमा समान रुपले परीक्षण किट पठाइएको भन्दै बढी संवेदनशील ठाउँमा केन्द्रबाट नै विशेष टोली खटाइएको बताए। सो कार्यक्रममा सांसद जुलीकुमारी महतोले प्रदेश नं २ मा पर्याप्तमात्रामा परीक्षण गर्नुपर्ने बताए। उनले सरकारले नयाँ कार्यक्रमभन्दा पहिलेको कार्यक्रमलाई निरन्तरता दिनुपर्ने बताए। सांसद समिना हुसेनले पिसिआर परीक्षण कम भएकाले बढाउनुपर्ने बताए। सांसद सुरेशचन्द्र दासले भारतमा अलपत्र परेका नेपालीलाई परीक्षण गरेर क्वारेन्टाइनमा राखेर नेपाल भित्र्याउनुपर्ने बताए। सांसद सरिताकुमारी गिरी र चाँदतारा कुमारीले टेकुस्थित सरुवा रोग अस्पतालले मुलुकका बिरामीलाई थेग्न नसक्ने भन्दै सातवटै प्रदेशमा सरुवा अस्पताल निर्माण गर्नुपर्ने बताए। सांसद लीला श्रेष्ठले स्वास्थ्यका क्षेत्रमा अल्पकालीन र दीर्घकालीन योजना बनाउनुपर्ने बताए। सांसद तुलसाकुमारी दाहालले एक परिवार एक सदस्यलाई पिसिआर विधिबाट कोभिड१९ परीक्षण गर्नुपर्ने बताए।"
किट अभावमा क्वारेन्टाइनबाट परीक्षणबिनै घर पठाइयो,"जाजरकोट : लकडाउनकै अवधीमा जिल्ला बाहिरबाट आएका एक सय ६७ जनालाई जाजरकोटको बारेकोट गाउँपालिकाले क्वारेन्टाइनमा राख्यो। तर उनीहरु मध्ये आधाभन्दा बढी नागरिकलाई एक हप्ता मात्र क्वारेन्टाइन राखेर परीक्षणबिनै घर पठाइएको छ। किट नहुँदा गाउँपालिकाले परीक्षणबिनै घर पठाएको हो । क्वारेन्टाइनमा राखिएका सबैको परीक्षणका लागि आरडीटी किट माग गरेका थियौं तर स्वास्थ्य सेवा कार्यालयले किट सकिएको भन्दै ७० वाटा मात्र पठाएपछि आधाभन्दा बढी परीक्षण नगरेरै घर पठाएको गाउँपालिकाका स्वास्थ्य शाखा प्रमुख वीरराज सिंहले बताए । गाउँपालिकामा लकडाउनको अवधीमा दुई हजार चार सय भित्रिएका थिए । त्यसमध्ये एक सय दुई पटक गरेर एक सय २५ जनाको मात्र आरडीटी परीक्षण गरिएको छ। बाँकीको परीक्षण हुन सकेको छैन।धेरैजसो क्वारेन्टाइनमा पनि बसेनन्। परीक्षण पनि गराएनन्। कतिपय भारतबाट पनि आएका छन् । परीक्षण नहुँदा अन्यौल बढेको छ गाउँपालिका अध्यक्ष महेन्द्र शाहले भने, 'किट नहुँदा सबैको परीक्षण गर्न सकिएको छैन । सम्बन्धित निकायमा किट माग गरेको गरेका छौं, तर सुनुवाई हुन सकेको छैन।' बारेकोटमा मात्र होइन किट अभावमा जिल्लाका सातवटै पालिकामा जिल्ला बाहिरबाट आएका परीक्षण हुन सकेको छैन । जिल्ला बाहिरबाट आएका र घरमा रहेका सबै घुलमिल भइसकेका छन्। एक जना मात्र संक्रमित भित्रिएको भए सबै समुदाय जोखिममा पर्ने निश्चित छ।न परीक्षण छन् समुदाय सचेत छन्। रुघाखोकी र ज्वरो आएका बिरामी पनि सिधै मेडिकल गएर औषधि किनेर खाने गरेका छन्। जसले गर्दा पनि संकास्पद पहिचान गर्न समस्या परिरहेको स्वास्थ्यकर्मीको भनाइ छ। छेडागाड नगरपालिका थलह बजारमा रहेको डेभिड मेडिकलका संचालक अर्जुन अधिकारी ज्वरो र रुघाखोकीका विरामीले प्रयोग गर्ने सिटामोल, एमोक्सिलिन एन्टिवायोटिक लगायतका औषधीको विक्री बढिरहेको बताए । उनले आफ्नो मेडिकलमा दैनिक ५१० जना बिरामी ज्वरो र रुघाखोकीका आउने गरेको बताए।ज्वरो आएका सरकारी स्वास्थ्य संस्थामा जाँदा कोरोनाको आशंकामा क्वारेन्टाइनमा बस्नु पर्ने झन्झटका कारण पनि मानिस सिधै मेडिकलबाट औषधि लिएर खाने गरेको स्थानीयको भनाइ छ।स्वास्थ्य संस्थामा पनि थर्मलगन बाहेक अन्य कुनै साधन नहुँदा स्वास्थ्यकर्मी आफै यसबारे अनभिज्ञ रहेका छन् । द्रुत परीक्षण (र्यापिड डाइग्नोष्टिक टेष्ट) बाट कोरोना भाइरस भए नभएको पत्ता लगाउन आवश्यक पर्ने किटको अभाव हुँदा शंकास्पदको परीक्षण गर्न समस्या भएको छ। लकडाउनको अवधि करिब १० हजार मानिस जिल्लामा भित्रिएका भएपनि हाल सम्म पाँच सयको मात्र आरडिटी परीक्षण भएको छ । संक्रमण फैलिएका बाँके, पर्सालगायतका सहरबाट लकडाउनकै समयमा आएकाको भने किट अभावले परीक्षण गर्न नसकिएको स्वास्थ्य सेवा कार्यालयका प्रमुख टीकाराम जैसीले बताए। प्रदेश सरकार अन्र्तगतको सामाजिक विकास मन्त्रालयसँग किट माग गरिएको भएपनि कर्णालीमै किट नहुँदा समस्या भएको उनले बताए । हालसम्म कर्णालीमा कोरोनाको संक्रमण नदेखिएको भन्दै ढुक्क हुने अवस्था नरहेको पुर्वसाँसद राजिव विक्रम शाहको भनाई छ । उनले भने, 'लकडाउनकै अवधिमा कर्णालीमा भारतबाट हजारौंको संख्यामा मानिस भित्रिएका छन् । कर्णालीका दुर्गम गाउँमा परीक्षणको अभाव छ ।आरडिटी किट समेत पठाउन नसकेको सरकारले पीसीआरबाट परीक्षण गर्ने कुरा झन कठिन कुरा छ। जसले गर्दा कर्णालीमा भुसको आगो झै कोरोना फैलिन सक्छ।अहिलेसम्म देखिएको छैन भनेर ढुक्क भएर नबसौं।परीक्षणको दायरा बढाऔं।'"
सीमा नाकाबाट प्रवेश गराउने र लुकाउनेमाथि कारवाही हुने,"कञ्चनपुर : जिल्लाका भारतसँग सीमा जोडिएका सबै प्रवेश बिन्दुसहित खुला सिमानाको जुनसुकै स्थानबाट प्रवेश गरउने र लुकाउनेमाथि कारवाही हुने भएको छ। जिल्ला प्रशासन कार्यालयले आज जारी गरेको आदेश अनुसार सीमानाकाबाट प्रवेश गर्ने गराउने र प्रवेश गरेका व्यक्तिलाई लुकाउने कार्य गरे गराएमा प्रचलित कानूनबमोजिम कारवाही गरिने छ। सीमा क्षेत्रमा यात्रुको आगमनको कार्य आगामी जेठ १८ गतेको मध्यरातसम्म स्थगित गर्ने गरी निरन्तरता दिइने भएको छ। अर्को व्यवस्था नभएसम्मका लागि जेठ ५ गते सोमबार मध्यरातसम्म जिल्लाभर स्वास्थ्य सुरक्षा मापदण्ड पालना र सामाजिक दूरी कायम गरी पशुपन्छी माछा, कखुरा, पालन र नर्सरीबाट बिरुवा उत्पादन तथा दाना उत्पादन, फलफूल तरकारी दूध, दुग्धजन्य पदार्थ उत्पादन, सङ्कलन भण्डारण, एग्रोभेट भेटेनरी औषधि पसलको सञ्चालन, सरकारी तथा निजी क्षेत्रबाट सञ्चालित स्वास्थ्य संस्था, अस्पताल, नर्सिङहोम, पोलिक्लिनिक ल्याब, सबै प्रकारका खोपलगायत अत्यावश्यक सेवाको सञ्चालन जुनसुकै समयमा पनि गर्न पाइने भएको छ। औषधि पसलको सञ्चालन, कृषि सामग्री, पानी, ग्यास, खाद्य सामग्री, पेट्रोलिय पदार्थ बोकेका ढुवानीका साधान, रासायनिक मल, प्राङ्गारिक मल बोकेका ढुवानी साधन, बढीमा पाँच जना कामदार रहने गरी सवारीसाधन मर्मत गर्ने वर्कसप, इन्टरनेट जडान र मर्मतलगायतका कार्यसमेत गर्न पाइने भएको छ।"
सिंहदरबार अगाडी चिनियाँ नागरिक र प्रहरीबीच झडप : डिएसपीसहित ५ घाइते,"काठमाडौं : सिंहदरबारको मुख्य गेट अगाडी चिनियाँ नागरिक र प्रहरीबीच झडप भएको छ। शुक्रबार निषेधित क्षेत्रमा चिनियाँ नागरिकहरु जुलुससहित आएपछि झडप हुँदा डीएसपीसहित ५ जना घाइते भएका छन्। चिनियाँ नागरिकहरु 'वी वान्ट टू गो ब्याक होम' लेखिएको प्ले कार्ड बोकेर सिंहदरबारको गेट अगाडि धर्ना दिएका थिए। डिएसपी हरिबहादुर बस्नेत, चिनियाँ र प्रहरीसहित ५ जना घाइते भएका छन्।"
डोल्पामा एक जनामा आरडिटि पोजिटिभ,डोल्पा : डोल्पामा आरडिटि परिक्षण गर्दा एक जनाको रिपोट भोजेटिभ आएको छ। त्रिपूरा सुन्दरी नगरपालिका७ को कस्तुरी आधारभुत विद्यालयमा क्वारेन्टाइनमा बसेका ६४ वर्षीय एक जनामा आरडिटि परिक्षण गर्दा पोजिटिभ देखिएको हो। ३६ जनाको परिक्षण गर्दा उनको परिक्षण पोजिटिभ आएपछि उक्त क्वारेन्टाइनमा रहेका ३६ जना सबै उच्च सुरक्षाका साथ राखिएको प्रमुख जिल्ला अधिकारी सुरेश सुनारले जानकारी दिए। प्रजिअ सुनारका अनुसार शंकास्पद भए पनि प्रमाणित भएको छैन्। डराउनुपर्ने अबस्था नरहेको बताए। उनको थप परिक्षणको लागि जिल्लाबाट डाक्टर रमेश रोक्कासहित ल्याबको टोली हिडेको र जिल्ला अस्पतालमा रहेको आरडिटि किडले पनि परिक्षण गरिने प्रजिअ सुनारले जानकारी दिए। स्वास्थ्यकर्मीको टोलीले परिक्षणका क्रममा पोजिटिभ देखाएकोले उनको स्वाब परिक्षणको लागि भोली नै प्रदेशबाट हेली मगाएर पिसिआर परिक्षणको लागि लैजाने सुनारले जानकारी दिए। सरकारले नागरिक उद्धार क्रममा डोल्पा नागरिक ल्याउने क्रममा उनि पनि डोल्पा आएका थिए। आउने बित्तिकै उनी क्वारेन्टाइनमा बसेका थिए। उनको आरडिटि रिपोट पोजिटिभ आएपनिअरु कुनै पनि लक्षण देखिएको भने नभएको स्वास्थ्यकर्मीले जानकारी दिए। आरडिटि परिक्षणको रिपोट भोजेटिभ आएसँगै जिल्लामा सुरक्षा कडाइ गरिएको छ भने आधिकारीक रिपोर्ट जिल्लाबाट गएको डाक्टरको टोलीले दिने र उनको स्वाब पिसिआर परिक्षणका लागि सुर्खेत पठाउने तयारी भएको प्रमुख जिल्ला अधिकारी सुनारले बताए।
एकै ठाउँका २३ सहित बाँकेमा कोरोना संक्रमितको संख्या २४ पुग्यो,"बाँके : नेपालगञ्ज उपमहानगरपालिका८ स्थित कोरोना सङ्क्रमित जोलाहनपूर्वा टोलमा शुक्रबार थप एक युवकमा पोजेटिभ देखिएको छ। कोरोना सङ्क्रमण पोजिटिभ देखिएका १६ वर्षीय वडा नम्बर ८ जोलाहनपूर्वा टोलकै भएको जिल्ला स्वास्थ्य कार्यालय बाँकेका कोरोना फोकल पर्सन नरेश श्रेष्ठले जानकारी दिए। यसअघि सोही ठाउँका २२ जनामा सङ्क्रमण पुष्टि भएको थियो। नेपालगञ्जमा पहिलोपटक यही वैशाख १९ गते वडा नम्बर ७ डिएसपी रोडका ६० वर्षीय पुरुषमा पहिलोपटक सङ्क्रमण देखिएको थियो। दुई दिनअघि बुधबार सङ्क्रमित क्षेत्र वरपर वडा नम्बर ८ बाट लिइएका १३६ स्वाबको परीक्षणका क्रममा एकमा पोजिटिभ देखिएको हो। श्रेष्ठका अनुसार दुई दिनअघि यही वैशाख २४ गते नेपालगञ्ज ८ का विभिन्न क्षेत्रमा गरिएको १३० जनाको स्वाबको परीक्षणका क्रममा एक जनाको रिपोर्ट पोजेटिभ आएको हो। एक सय २९ जनाको कोरोना परीक्षणको रिपोर्ट नेगेटिभ आएको छ भने अन्य ६ सहित बिहीवार सङ्कलित ४८ स्वाबको रिपोर्ट आउन बाँकी छ। एक थपिएसँगै बाँकेमा कोरोना सङ्क्रमितको सङ्ख्या २४ पुगेको छ। यही वैशाख १९ गते शुक्रबार पहिलोपटक नेपालगञ्जका ६० वर्षीयद्धमा कोरोना पुष्टि भएको थियो। शुक्रबार भेटिएका कोरोना सङ्क्रमित युवकलाई खजुरास्थित सुशील कोइराला प्रखर क्यान्सर अस्पतालमा स्थापना गरिएको कोरोना विशेष आइसोलेशन अस्पतालमा उपचारका लागि पठाइएको श्रेष्ठले जानकारी दिए। बाँके कारागारमा उच्च सतर्कता नेपालगञ्जमा कोरोना भाइरस सङ्क्रमण देखिएपछि बाँके जिल्ला कारागारले उच्च सतर्कता अपनाएको छ। सङ्क्रमणको जोखिमलाई ध्यानमा राखी कैदीबन्दी भेटघाट पूर्णरुपमा बन्द गरी कारागारमा अत्यावश्यकीय कामबाहेक अन्य व्यक्तिको सम्पर्कमा रोक लगाइएको कारागारका प्रमुख देवेन्द्र श्रेष्ठले जानकारी दिए। उनका अनुसार कारागारमा क्षमताभन्दा बढी कैदीबन्दी छन्। तीन सय जना क्षमता रहेको कारागारमा अहिले ८०५ छन्। उनीहरुलाई मास्क, स्यानिटाइजर जस्ता सामग्रीका साथै हात धुनका लागि पर्याप्त मात्रामा साबुनपानीको व्यवस्था गरिएको छ। कारागारमा रहेका दीर्घरोगीलाई भेरी अस्पताल र शिक्षण अस्पतालमा नियमित उपचारको व्यवस्था गरिएको छ। नेपालगञ्जमा साविकको मध्य तथा सुदूरपश्चिमका २५ जिल्लाका कैदीबन्दी आउने गरेका छन्। खासगरी अस्वस्थ कैदीबन्दीलाई उपचारको सुविधाका लागि बाँके जिल्ला कारागारमा ल्याइने गरिएको कारागार प्रमुख श्रेष्ठको भनाइ छ। कारागारमा अहिले पनि ८० वर्षसम्मका दीर्घरोग भएका कैदीबन्दी छन्। अस्वस्थ भई भेरी अस्पतालमा एक हप्तादेखि उपचाररत नेपालगञ्ज ४ का सीताराम वैश्यको बिहीबार निधन भएको छ। मधुमेह र उच्च रक्तचापका रोगी वैश्यलाई कमलपित्त देखिएपछि उपचारार्थ भर्ना भएकै बेला निधन भएको कारागार प्रमुख श्रेष्ठले जानकारी दिए। कारागार प्रमुख श्रेष्ठका अनुसार गनापुरमा आठ बिघा क्षेत्रफलमा खुला कारागार निर्माणको काम जारी छ। नौबस्तामा पनि १० बिघा क्षेत्रफलमा तीन हजार कैदीबन्दी अटाउने क्षमताको क्षेत्रीय कारागार निर्माण भइरहेको छ।"
मोरङको विराट चोकमा कसले फाल्यो १० र २० का नोट ?,"विराटनगर : केही दिनअघि जनकपुरका सडकमा पैसा फालेर महिला भागेको घटना सेलाउन नपाउँदै मोरङको विराटचोकमा शुक्रबार यस्तै घटना दोहोरिएको छ । शुक्रबार दिउँसो एक बोलेरो जीपमा आएका व्यक्तिले पूर्व पश्चिम राजमार्गअन्तर्गत पर्ने विराटचोक बजार क्षेत्रमा १० र २० को नोट फालेर भागपछि स्थानीय अचम्ममा परे । कोरोना संक्रमणको महामारीमा पैसाबाट पनि भाइरस सर्ने चर्चा चलिरहेको समयमा यसरी सडकमानै बोलेरोका झ्यालबाट पैसा फाल्दै गएपछि स्थानीय त्रसित समेत बनेको प्रत्यक्षदर्शी स्थानीय सञ्चारकर्मी सुदिप कोइरालाले जानकारी दिए । 'सडकमा पैसा फालेको स्थानीयले देखेपछि प्रहरीलाई खबर गरे, प्रहरी पनि सो स्थानमा पुग्यो तर, प्रहरी समेत अलमलमा परेपछि मैले पैसा टिपेर पोको पारेर प्रहरीलाई दिएँ,' सञ्चारकर्मी कोइरालाले भने, 'मैले सर्जिकल ग्लोब लगाएकाले अनुसन्धानका लागि दिएँ ।' उनका अनुसार स्थानीयले बोलेरोमा रहेका व्यक्तिले पैसा फालेको बताए पनि बोलेरो झापातर्फ गएकाले प्रहरीले समाचार तयार पार्दासम्म नियन्त्रणमा लिएको छैन । घटनाको विषयमा अनुसन्धान भइरहेको मोरङ प्रहरीले बताएको छ । यस अघि जनकपुरको महावीर चोकमा १० र सयका विभिन्न नोट फालेर दुई महिला भागेको घटना सार्वजनिक भएको थियो भने भारतका विभिन्न राज्यमा पनि सडकमा पैसा फाल्ने देखिएका थिए ।"
अलपत्र नेपालीलाई तत्काल स्वदेश फर्काउन निर्देशन,काठमाडौं : प्रतिनिधिसभाको उद्योग तथा वाणिज्य र श्रम तथा उपभोक्ता हित समितिले विभिन्न मुलुकमा अलपत्र परेका र विदेशबाट फर्कन चाहेका नेपालीलाई तत्कालै स्वदेश फर्काउने व्यवस्था मिलाउन सरकारलाई निर्देशन दिएको छ। समितिको शुक्रबार बसेको बैठकले नेपाल फर्काएपछि उनीहरुलाई नेपालमा कहाँ कसरी राख्ने सोसम्बन्धी कार्य अविलम्ब गर्न पनि निर्देशन दिएको छ। विदेशमा अलपत्र परेका नेपाली नागरिकलाई सुरक्षित तबरबाट तत्काल नेपाल फर्काउन सर्वोच्च अदालतले दिएको परमादेशको परिपालना गर्न पनि सरकारलाई निर्देशन दिएको समितिका सभापति विमल श्रीवास्तवले जानकारी दिए। यसैगरी बैठकले लकडाउनको समयमा स्वदेशभित्र रहेका मजदूरले भोग्नुपरेको समाधान गर्न र ती मजदूरलाई आवश्यक सहयोग उनीहरुको खाना तथा बस्ने प्रबन्ध मिलाउ पनि निर्देशन दिएको छ।
सिंहदरबार अगाडि चिनियाँ नागरिक र प्रहरीबीच भएको झडप (फोटोभिडियो),"फोटो र भिडियो : शम्भु कट्टेल काठमाडौं : सिंहदरबारको मुख्य गेट अगाडी चिनियाँ नागरिक र प्रहरीबीच झडप भएको छ। शुक्रबार निषेधित क्षेत्रमा चिनियाँ नागरिकहरु जुलुससहित आएपछि झडप हुँदा डीएसपीसहित ५ जना घाइते भएका छन्। चिनियाँ नागरिकहरु 'वी वान्ट टू गो ब्याक होम' लेखिएको प्ले कार्ड बोकेर सिंहदरबारको गेट अगाडि धर्ना दिएका थिए। डिएसपी हरिबहादुर बस्नेत, चिनियाँ र प्रहरीसहित ५ जना घाइते भएका छन्।"
संसदमा सरकारको पक्षमा प्रस्तुत हुन नेकपाका सांसदलाई प्रधानमन्त्रीको लिखित निर्देशन,"काठमाडौं : संसदीय दलका नेता समेत रहेका प्रधानमन्त्री केपी शर्मा ओलीले संसद बैठकमा सरकारको पक्षमा प्रस्तुत हुन नेपाल कम्युनिस्ट पार्टी (नेकपा) का सांसदलाई लिखित निर्देशन दिएका छन् । शुक्रबार प्रधानमन्त्री ओलीले सांसदहरुलाई सरकारको पक्षमा उभिन लिखित निर्देशन दिएका हुन्। शुक्रबार बिहान प्रधानमन्त्री ओली आफू निकट नेताहरुसँग छलफलमा जुटेका थिए। 'संसदका दुवै सदनका बैठकहरु छोटा छरिता र मर्यादित एवम विषय केन्द्रित हुनुपर्ने र संसदमा हाम्रो दलको एकता र विषयगत एकरुपता स्पष्ट देखिनुपर्ने आवश्यकतालाई माननीयज्यूहरुले बुझ्नु नै भएको छ। अन्य साना भेटघाट छलफल औचित्य आवश्यकता र संभावना हेरी आयोजना गरिने नै छ,' प्रधानमन्त्री ओलीले भनेका छन्,' विगतमा जस्तै य संसद अधिवेसनमा पनि सक्रिय,समझदारीपूर्ण र एकतावद्ध प्रयासका साथ अघि बढ्न म नेपाल कम्युनिस्ट पार्टी (नेकपा) संसदीय दलका सबै माननीयज्यूहरुमा अनुरोधका साथ निर्देशन गर्दछु।' संघीय संसदको बजेट अधिवेशन आज प्रारम्भ हुँदैछ। दुवै सदन प्रतिनिधिसभा र राष्ट्रियसभाको बैठक आजै अपरान्ह बस्दैछ। कोरोना संक्रमणको जोखिमबाट मुक्त गर्न दुवै सदनको बैठक कक्षमा स्वास्थ्य सुरक्षाका सबै माफदण्ड अपनाइएको छ।"
कोरोनाविरुद्ध म्यादी प्रहरी परिचालन,"कपिलवस्तु : विजयनगर गाउँपालिकामा कोरोना भाइरस नियन्त्रणका लागि म्यादी प्रहरी परिचालन गरिएको छ। ५० युवालाई म्यादी प्रहरीमा नियुक्त गरी परिचालन गरिएको पालिकाले जनाएको छ। सीमाको सुरक्षा तथा गाउँगाउँमा जनचेतना फैलाउन उनीहरुलाई परिचालन गरिएको गाउँपालिकाका अध्यक्ष गोपाल थापाले बताए। पालिकामा बन्दाबन्दीको पालना गराउन र सामाजिक दूरी कायम गर्न म्यादी प्रहरीले सहयोग गर्नेछन्। क्वारेन्टाइन सुरक्षाका लागि १२, सीमामा पैदल यात्रुको निगरानी गर्न २१, ठेक्का दिइएका नदी तथा खोलाको निगरानीका लागि आठ र गाउँटोलमा नौ जना म्यादी प्रहरी परिचालन गरिएको गाउँपालिकाका अध्यक्ष थापाले बताए। नेपाल प्रहरी र सशस्त्र प्रहरीसँग समन्वय गरी म्यादी प्रहरी परिचालन गरिएको उनको भनाइ छ। स्थानीय नागरिकलाई म्यादीमा भर्ना गरिएकाले समुदायको तल्लो तहसम्म पुगेर काम गर्न सहज हुने अध्यक्ष थापाको विश्वास छ। सुरक्षाका लागि जनशक्ति अभाव भएका बेला गाउँपालिकाले म्यादी प्रहरी परिचालन गरेकाले शान्तिसुरक्षा कायम गर्न सहज हुने इलाका प्रहरी कार्यालय गणेशपुरका प्रहरी निरीक्षक मधु नेपालले बताए। रासस"
मुख्यमन्त्री गुरुङले गरे पुल निर्माणको अनुगमन,"पोखरा : कोभिड१९ कोरोना भाइरस नियन्त्रण गर्न सरकारले चैत ११ गते देखि लकडाउन लागू गरेको छ।मुलुकभर विकास निर्माणको काम ठप्प भएको छ। गण्डकी प्रदेशमा भने लकडाउनको कारण रोकिएका विकास निर्माणको कामले निरन्तरता पाएको छ। यसै बीच पोखरा महानगरपालिका २२ को चिसापानीस्थित फुस्रे खोलामा निर्माण भइरहेको पक्की पुलको बिहीबार गण्डकी प्रदेशका मुख्यमन्त्री पृथ्वीसुब्बा गुरुङले अनुगमन गरेका छन् । २०७५ फागुन ७ गते मुख्यमन्त्री गुरुङले शिलान्यास गरेको प्रदेश सरकारको बजेट र योजनामा बनेको पुलको बिहीबार ढलान भइरहेको थियो । मुख्यमन्त्री गुरुङले पुल निर्माणको अवलोकन गर्दै लकडाउनका कारण निर्माणमा पर्ने समस्या समाधान गर्ने बताए । गुणस्तरीयतामा कम्परमाइज नगरी निर्माण समयमै सक्न निर्माण कम्पनीका प्रतिनिधिलाई मुख्यमन्त्री गुरुङले सुझाए । लकडाउन लम्बिदै गएपछि गण्डकी प्रदेश सरकारले बिचैमा रोकिएका विकास निर्माणको कामलाई निरन्तरता दिनेगरी वैशाख पहिलो हप्तामै कार्यविधि तयार पारेर सुरु गरेको उनले सुनाए । गण्डकी प्रदेश प्रवेश गर्ने नाकामा कडाई गर्ने, मान्छेको आवातजावन रोकेर लकडाउनलाई कडाइ गरेर पनि विकास निर्माणका कामलाई सामाजिक दूरी कायम गरी निरन्तरता दिने निर्णयअनुसार काम भइरहेको उनले बताए । संघ सरकारले पनि विकास निर्माण, कृषि, उद्योग लगायतका उद्योग संचालन गर्ने निर्णय गरेकोले थप सहज भएको,' मुख्यमन्त्री गुरुङले सुनाए । ०७७ को असार मसान्तभित्र सक्ने समयसीमा रहेको पुल ३ करोड ९८ लाख रुपैयाँमा प्रदेश सरकारको लागनीमा निर्माण भइरहेको हो । पुल निर्माणको जिम्मा श्रीगीता सिम्रन जेवीले पाएको थियो । पुल निर्माणका लागि आवश्यक सामग्री ढुवानीमा समस्या नभए तोकिएकै समयमा पुल निर्माण सम्पन्न हुने गरी काम अघि बढेको निर्माण कम्पनीका ठेकेदार दलबहादुर रानाले बताए। पुल निर्माणमा २० जना मजदुर दैनिक काम गरिरहेको पनि उनले जानकारी दिए । पुल निर्माणका लागि आवश्यक गिटी, बालुवालगायतका सामग्री ल्याउन पासको व्यवस्था भइरहेको र यसलाई लकडाउन थपिएअनुसार थप्नु पर्ने उनले बताए । तनहुँको कोत्रेबाट पनि निर्माण समाग्री ल्याउनु पर्ने भएकोले कास्की र कास्की बाहिरका जिल्लाबाट समाग्री ल्याउन सहज भए समयमै पुल निर्माण सम्पन्न हुने उनले सुनाए । गण्डकी प्रदेशका सांसद राजिव पहारीले निर्माण समाग्री ढुवानी लगायतका समस्या परे प्रदेश सरकारले समाधान गर्ने भएकोले गुणस्तरीयतामा ध्यान दिदै समयसिमा भित्रै निर्माण सम्पन गर्ने गरी काम गर्न सुझाए । पुल निर्माणपछि पोखराबाट सिदार्थ राजमार्गको कुविण्डेसम्म पुग्न ९ किलो मिटर दूरी छोटिने बताइएको छ । गण्डकी प्रदेशको राजधानी पोखराको पोखरा औधोगिक क्षेत्रका ३१ उद्योग पनि लकडाउनको एक महिनापछि संचालनमा आएका छन् । अत्यावश्यक सेवा खाध्यान्न, पानी, डेरीलगायतका उद्योगहरु र यी उद्योगहरुका लागि चाहिने सिपोटीभ उद्योग संचालनमा आएका हुन् । पोखरामा निमार्णकै क्रममा रोकिएका निजी घर निर्माणको काम पनि सुरु भइरहेको छ ।"
बेनीजोमसोम सडक निर्माणमा स्थानीयको अवरोध,"जोमसोम : राष्ट्रिय गौरवको निर्माणधिन बेनीजोमसोम ७६ किमी सडक स्तरोन्नति कार्यमा स्थानीयले अवरोध गरेका छन् । विश्व व्यापी माहामारीको रुपमा फैलिएको नोवल कोरना भाइरस (कोभिड१९)को सम्भावित जोखिम भन्दै स्थानीयले उपकरण चलाउने अपरेटरलाई सडक खन्न रोकेको करिडोर सडकका ईन्जिनीयर अश्विनीकुमार यादबले जानकारी दिए । कालिगण्डकी करिडोरको बेनीजोमसोम सडकको प्याकेज नम्बर ३ को घासा कोवाङ खण्डको भीर कटिङको काममा स्थानीयले अवरोध पुर्याएका हुन् । उक्त खण्डमा शर्मा गुजरमुखि जेभीले सडक स्तरोन्नतिको जिम्मा लिएको थियो । प्याकेज२ म्याग्दीको दानामा पनि स्थानीयले अवरोध गरेपनि उनीहरु सडक खन्न दिने सहमतीमा पुगेको इन्जिनियर यादवले बताए । लकडाउन गरेसँगै सडकको काम रोकिएको थियो । नेपाल सरकार मन्त्रीपरिषद बैठकले हालै कोरोना जोखिमको सावधानी अपनाउँदै विकास निर्माण काम सूचारु गर्न निर्देशन दिएपनि स्थानीय स्तरमा सडक खन्ने काममा बाधा पुगेको इन्जिनियर यादवले उल्लेख गरे । काम रोकिएपछि अहिले अपरेटर चालक बिचल्ली परेको इन्जिनियर यादवको भनाई छ । यसअघि मुस्ताङ प्रशासनले समेत कोरोना जोखिम न्युनिकरण गर्न ११ बुँदे सर्तमा रही विकासको काम गर्न निर्माण कम्पनीलाई आह्वान गरिएको थियो । तर , स्थानीयले भने कोरोना जोखिम कायमै रहेको भन्दै सडक खन्ने अपरेटरलाई १४ दिन क्वारेन्टाइन बस्न लगाएका थिए । तर, सडकका उपकरण अपरेटरले सेल्फ क्वारेन्टाइनमा रही सामाजिक दूरी कायम गरी काम गर्ने स्थानीयलाई आश्वस्त जनाए पनि क्वारेन्टाइन नबसे काम गर्न नदिने अडान लिएको इन्जिनियर यादवले जनाए । स्थानीयको असहयोगका कारण लकडाउनमा घर फर्किएका मजदुरलाई काममा बोलाउन समस्या परेको उनले उल्लेख गरे ।यस्तै ,करिडोरले घर गएका मजदुरलाई कार्यस्थलमा पास स्वीकृत गर्न अप्ठ्यारो परेको जनाएको छ ।सडक स्तरोन्नतिकार्यमा स्थानीय तह र स्थानीय प्रशासनले सहजीकरण गर्न नसकेको इन्जिनियर यादवको दुखेसो छ । कोरोनाका कारण विगत १ महिना अघिदेखि राष्ट्रिय गौरवको आयोजनाको काम प्रभावित भएको थियो । करिडोरले लक डाउन समयमा सवारी साधनको आउजाउ नहुने हुँदा काम गर्न सहज हुने जनाए पनि स्थानीयको अवरोधले समस्या परेको हो । लकडाउन अघि बेनीजोमसोम सडकको राहुघाटदेखि मुस्ताङको घासासम्म मुस्ताङ आउजाउ गर्ने सवारीले टाइमकार्ड लगाएर सडकको काम हुँदै आइरहेको थियो । त्यहाँ सडकको बैकल्पिक डाइभर्सन नहुँदा दैनिक ८ घण्टा सवारी रोकेर काम गर्नुपर्ने बाध्यता थियो । लकडाउन खुकुलो र सरकारले अनुमति दिएपछि करिडोरका मजदुर विस्तारै कार्यस्थल फर्किँदै थिए । शर्मा गजुरमुखि र सप्तकोशी जलाधार कन्ट्रक्सनले म्याग्दीको रुप्से ,घासा ,कोवाङ र स्याङलगायतका स्थानमा सडक फराकिलो पार्ने ,कटिङ र सबवेशलगायतका काम गर्दै आइरहेका छन् । घासा खण्डमा शर्मा गजुरमुखिका करिब १० वटा उपकरणले स्थानीयको अवरोधका कारण काम गर्न सकेका छैनन् । बेनीजोमसोम ७६ किमी सडकको ४ खण्डमा ६० प्रतिशत प्रगति भएको छ । यस्तै ,जोमसोमकोरला १ सय १० किमी सडकको ७ खण्डमध्ये ३ वटा प्याकेज करिडोरलाई हस्तान्तरण भइसकेको छ भने भेनाझैते ११ किमी सडक अन्तिम चरणमा छ । अन्य ३ खण्डको काम ६५ प्रतिशत सम्पन्न भएको छ । करिडोरले स्थानीयको समन्वय भएमा सडकको कामलाई सूचारु गर्ने जनाएको छ ।"
कोरोना जितेर प्रदेश १ मा थप ८ जना डिस्चार्ज,"विराटनगर : विराटनगरको कोरोना उपचार केन्द्रबाट शुक्रबार एकैपटक ८ जना डिस्चार्ज भएका छन् । उदयपुरको भुल्केमा कोरोना संक्रमण पुष्टि भई वैशाख ८, ९ र १० गते ल्याइएका मध्ये एक महिलासहित ८ जना डिस्चार्ज भएका हुन् । लगातार तीन पटकको स्वाब परीक्षणमा कोरोना नेगेटिभ आएपछि उनीहरुलाई डिस्चार्ज गरिएको कोशी अस्पतालका मेडिकल सुपरिटेण्डेन्ट डा संगीता मिश्राले जानकारी दिइन् । शुक्रबार डिस्चार्ज हुनेमा एक भारतीय नागरिक पनि छन् । अन्य दुईजना विराटनगर १७ का र एक महिलासहित बाँकी ५ जना उदयपुर भुल्केका स्थानीय हुन् । उपचार केन्द्रमा रहेका ६ जना गत बुधबार कोरोनामुक्त भएर डिस्चार्ज भएका थिए । ती सब भारतीय नागरिक थिए । हाल सम्म ७ भारतीय र ७ नेपाली नागरिक डिस्चार्ज भएका हुन् । शुक्रबार डिस्चार्ज हुनेहरुमा भारतीय नागरिक २४ वर्षीय मो आदिम, विराटनगर १७ का ७२ वर्षीय आइमुन मियाँ र ६० वर्षीय इजरायल मिया, उदयपुर भुल्केका २० वर्षका अजाद आलम, १८ वर्षका माँ इमरान अहमद, १८ वर्षकै परबेज आलम, ४१ वर्षका मोख्तार मियाँ र ५५ वर्षका रौसन खातुन रहेका छन् । शुक्रबार डिस्चार्ज भएका महिलालाई होम क्वारेन्टाइन र बाँकी ७ जनालाई विराटनर रानीस्थित मस्जिदको क्वारेन्टाइनमा राखिनेछ । अब अस्पतालको आइसोलेसनमा १७ जना संक्रमित छन् । यसअघि डिस्चार्ज भएका ६ जनालाई विराटनगरस्थित रानी मरकजमा क्वारेन्टाइन राखिएको छ । शुक्रबार संक्रमितलाई निगरानी गरी निको पारेकोमा बिरामीका आफन्त र मस्जिदका पदाधिकारीले प्लेकाडमा लेखेर चिकित्सक र प्रदेश १ सरकारलाई धन्यवाद समेत दिएका थिए ।"
प्रदेश १ का थप ८ जना कोरोना जितेर डिस्चार्ज हुँदै,"विराटनगर : विराटनगरको कोरोना विषेश अस्पतालबाट शुक्रबार थप ८ जना कोरोना जितेर डिस्चार्ज हुँदैछन् । पछिल्लो ३ पटक गरिएको कोरोना परीक्षणमा रिपोर्ट नेगेटिभ आएपछि ८ जनालाई डिस्चार्ज गर्ने तयारी गरिएको हो । डिस्चार्ज हुने सबै उदयपुरको त्रियुगा नगरपालिका ३ भुल्केमा संक्रमण देखिएका नागरिक हुन् । सोही स्थानमा कोरोना संक्रमण पुष्टि भएका ६ जना बुधबार डिस्चार्ज भएका थिए। डिस्चार्ज भएसँगै विराटनगरबाट छुट्नेको संख्या १४ पुग्नेछ । झापाका २, भोजपुरका १ र उदयपुरका ८ गरी कोरोना विषेश अस्पतालमा ३१ जना संक्रमितले उपचार गराइरहेका थिए । सबैको स्वास्थ्य अवस्था समान्य रहेको उपचार तथा निगरानीमा खटिएका चिकित्सक डाडेनप्रसाद आचार्यले जानकारी दिए । उनीहरु डिस्चार्ज भएपनि नियमित चिकित्सकको निगरानी र सावधानीमा रहनुपर्ने डाक्टर आचार्य बताए। प्रदेश १ का ३१ बाहेक पछिल्लो समय थपमा कोरोना संक्रमण देखिएको छैन। यो सहित नेपालमा हालसम्म कोरोना जित्नेको संख्या ३० पुग्नेछ भने संक्रमितको संख्या १०१ पुगेको छ। उनीहरुको विभिन्न अस्पतालमा उपचार भइरहेको छ।"
"कर्णालीमा कोरोना जोखिम : गाउँ भरिए, क्वारेन्टाइन रित्तै, छैन परीक्षण","कालिकोट : जिल्लामा गत चैत महिनायता झण्डै ९ हजार व्यक्ति जिल्ला भित्रिएका छन् । लकडाउनकै अवधिमा स्थानीय सरकारले उद्धारका नाममा ५ हजार मानिसलाई गाडीमा हालेर ल्याएका छन् । हाल जिल्लाका ९ वटै स्थानीय तहले बनाएका क्वारेन्टाइनमा २ सय ३३ जना मात्र छन् । क्वारेन्टाइनमा १४ दिन बसेर ९ सय १४ जना घर फर्किएका छन् । जिल्लाभरी गरी जम्मा १७ जनाको मात्र स्वाब संकलन गरी परीक्षण गरिएको छ । जम्मा ४ सय ३७ जनाको मात्र र्यापि टेष्ट गरिएको छ । लकडाउनकै अवधिमा उद्धारका नाममा जिल्ला भित्र्याएका त कोही आफै पैदल बाटो हिँडेर गाउँ आएका छन्।तर जिल्लाका ९ वटै स्थानीय तहमा बनेका क्वारेन्टाइन रित्तै छन् । विदेशबाट आएका तथा संक्रमित पहिचान भएका ठाउँबाट आएका मानिसले गाउँ भरिए पनि उनीहरुलाई स्थानीय सरकारले क्वारेन्टाइनमा राख्न नसक्दा क्वारेन्टाइन खाली भएका हुन् । जिल्लामा १ हजार ८४ बेडको क्वारेन्टाइनको व्यवस्था गरिएको भएपनि २ सय ३३ जना मात्र क्वारेन्टाइनमा बसालिएका छन् । बाँकी ८ सय ५१ क्वारेन्टाइनका बेडहरु खाली छन् । प्रमुख जिल्ला अधिकारी कृष्णचन्द्र पौडेलले जिल्लामा आउने सबै मानिसलाई क्वारेन्टाइनमा राख्नन आग्रह गरिएको भएपनि सबैलाई क्वारेन्टाइनमा राख्न नसकिएको बताए । उनले भने, 'हामीले स्थानीय सरकारलाई आग्रह गरेका हौँ। तर स्थानीय सरकारले उद्धार गरेर ल्याएका मानिसलाई समेत क्वारेन्टाइनमा राख्न सकेनन् । जसका कारण कोरोनाको संक्रमणको जोखिम गाउँमा बढेको छ । स्वास्थ्य सेवा कार्यालय कालिकोटका जनस्वास्थ्य अधिकृत तथा सूचना अधिकारी कटकबहादुर महतका अनुसार प्रदेश सरकारले पठाएका ६ सय आरडिटी किटमध्ये ४ सय ३७ जनाको परीक्षण गर्दा सबैको रिपोर्ट नेगेटिभ आएको छ । अब १ सय ६३ किट मात्र बाँकी छन् । जिल्लामा बाहिरबाट आउनेको संख्या धेरै परीक्षण किट कम भएकाले सबैको परीक्षण गर्न सम्भव छैन् । उनले भने, 'हामीले पछिल्लो समयमा विदेशबाट आएकाको हकमा अनिवार्य तर नेपालका विभिन्न भागबाट आएका मानिसको हकमा एक गाडीमा आएकामध्ये दुई तीनजना र एकै परिवारका धेरै आएको खण्डमा एकजनाको नमुनाका रुपमा परीक्षण गर्ने गरिरहेका छौँ।' बाँकेमा संक्रमितको संख्या बढ्दै गइरहेका बेला बाँकेलगायत शंकास्पद ठाउँबाट आएका धेरै मानिसको परीक्षण नहुँदा गाउँमा त्रास बढेको हो । बाँकेको नेपालगञ्ज र कैलालीको गौरीफण्टाबाट धेरै मानिस जिल्ला भित्रिएका छन् । तर उनीहरुको परीक्षण भएको छैन् । जिल्लाको सान्नीत्रिवेणी गाउँपालिकाले उद्धार गरेका एक सय ८० जनालाई होम क्वारेन्टाइनमा बस्ने भनेर घर पठाएको थियो । ती सबै मानिस गाउँमा घुमफिर भेटघाट गरिरहेका छन् । यस्तै पलाँता गाउँपालिकाले झण्डै २ सय जना उद्धार गरी ल्याएको थियो । पलाँतामा झण्डै एक हजार मानिस आफै पैदल बाटो हिँडेर आएको स्थानीय बताउँछन् । सान्नीत्रिवेणी गाउँपालिकाकी स्थानीय मातृका उपाध्यायले भने्, 'भारतबाट आएका २ जना लुसाका मानिसलाई क्वारेन्टाइनमा राखिएको छ । अरु सयौँ विदेशबाट आएका तथा नेपालगञ्ज, सुर्खेत, काठमाडौंबाट आएका मानिस गाउँमा डुलिरहेका छन् । गाउँमा लकडाउनको कुनै मतलव छैन् । लकडाउनकै समयमा देश भित्रका विभिन्न ठाउँबाट आएकाको भने किट अभावले सबैको स्वास्थ्य परीक्षण गर्न नसकिएको स्वास्थ्य सेवा कार्यालयका सूचना अधिकारी महतले बताए । क्वारेन्टाइनमा राखिएकालाई समेत बिना र्यापिड टेष्ट घर पठाइएको छ । जिल्लामा हालसम्म १ हजार १ सय ४७ जनालाई क्वारेन्टाइनमा राखिएकोमा ४ सय ३७ जनाको मात्र टेष्ट गरिएको छ। बाँकी ७ सय १० जनाको बिना परीक्षण घर पठाइएको छ । यसले पनि कालिकोवासीलाई थप त्रसित बनाएका छ ।"
बेमौसमे झरीले कैलाली र कञ्चनपुरमा साढे ३२ करोडको नोक्सान,"धनगढी : हिउँदे झरीबाटै कृषि उपजमा नोक्सान सहदै आएका कैलाली र कञ्चनपुरका किसान लकडाउन र बेमौसमे झरीले झन् थला परेका छन्। दुबै जिल्लामा दलहन बाली, केरा र तरकारीमा गरी किसानले साढे ३२ करोडको नोक्सान सहनु परेको छ । कैलाली र कञ्चनपुर जिल्ला हेर्ने कृषि ज्ञान केन्द्र महेन्द्रनगरको तथ्यांक अनुसार फागुन र चैतमा भित्र्याउने मसुरोमा मात्रै किसानले ३० करोडको नोक्सान व्यहोरेका छन्। त्यस्तै केरा र तरकारीमा पनि दुबै जिल्लामा ढाई करोडको नोक्सानी भएको छ । हिउँदमा परेको अविरल वर्षाले सबैभन्दा बढी मसुरो उत्पादनमा ह्रास आएको छ । कृषि ज्ञान केन्द्र महेन्द्रनगरका प्रमुख रामचन्द्र भट्टले मसुरोमा २० प्रतिशतको नोक्सान भएको बताए । कैलालीमा २१ हजार र कञ्चनपुरका ५ हजार हेक्टरमा मसुरो खेती गरिन्छ । यसपाली गतवर्षको भन्दा ५ हजार टन मसुरो कम उत्पादन भएको र त्यसको नोक्सान किसानलाई भएको छ । मुल्यमा भन्ने हो भने किसानलाई ३० करोड बढीको क्षती भएको छ,' ज्ञान केन्द्रका प्रमुख भट्टले भने । हिउँदभरी लगातारको झरीले गहिरो जमिनमा लगाएको मसुरो खेती नष्ट भएको थियो । हिउँददेखि नै कृषि उपजमा नोक्सान सहन बाध्य भएका किसानलाई लकडाउन र वैशाखे झरीले झन नोक्सान पुगाएको छ । कैलाली र कञ्चनपुरमा लकडाउनका कारण मात्रै केरा किसानले डेढ करोडको नोक्सान व्यहोरेका छन्। ज्ञान केन्द्रको तथ्यांक अनुसार कैलालीमा एक हजार हेक्टर क्षेत्रफल र कञ्चनपुरका ५ सय हेक्टरमा केरा खेती गरिन्छ । 'त्योमध्ये लकडाउनका बेला कैलालीमा ७५० हेक्टर र कञ्चनपुरमा २५० हेक्टर क्षेत्रफलमा लगाएको केरा फलिरहेको थियो । अहिले केरा बजारमा जान थालेपनि लकडाउनको पहिलो महिना त किसानले धेरै नोक्सान सहे,' ज्ञान केन्द्रका प्रमुख रामचन्द्र भट्टले भने, 'दुबै जिल्लामा केरा किसानले मात्रै डेढ करोडको नोक्सान सहनु परेको छ ।' कैलालीको टीकापुर, जानकी, लम्कीचुहा, भजनी र जोशीपुर केरा पकेट क्षेत्रमा पर्छन् । त्यहाँका एकै किसानले ७० विगाहा भन्दा बढीमा केरा खेती गरिरहेका छन । 'सबैभन्दा बढी पकेट क्षेत्रका केरा किसानलाई क्षति भएको छ । अझ चैतदेखि जेठमा फल्ने केरामा लगानी पनि बढी हुने र मुनाफा पनि बढी हुने गर्छ, 'ठूला केरा किसान पनि घाटामा गएका छन्, यसले किसान हतोत्साही बनेका छन्,' ज्ञान केन्द्र प्रमुख भट्टले भने । लकडाउनका कारण हाटबजार बन्द छन्। तरकारी मण्डी बन्द छन् । घुमाएर बेच्नका लागि पनि बेच्ने मान्छे कोरोनाको डरले बाहिर निस्कन नमानेपछि बेमौसमी तरकारी फलाएका किसानले पनि करोडौं नोक्सान सहनु परेको छ। कैलाली र कञ्चनपुरमा बगर एक सय विघाको बगर खेती र ५० विघा भन्दा बढी सामान्य जमिनमा लगाएको तरकारी नष्ट भएको कृषि ज्ञान केन्द्र कञ्चनपुरले जनाएको छ । कडाउन खुला होला र तरकारी बजारमा पठाउला भनेर बगरमा कुरिरहेका किसान वैशाखको बाढीको चपेटामा परेका छन्। कैलालीका मोहना, कन्द्रा, खुटीया, कञ्चनपुरको चौधर नदी सहित दर्जनौ नदीका बगरमा लगाएको तरकारी वैशाखमा आएको बाढीले बगाएको छ । 'बगरमा लगाएको तरकारी बगायो भनेर सैयौं किसानका निवेदन दिन आएका छन्। अहिलेसम्म कैलाली र कञ्चनपुरका बगरमा लगाएको र खाली जमिनमा लगाएको गरी १५० विघामा एक करोड भन्दा बढी तरकारी नोक्सान भएको तथ्यांक संकलन भएको छ,' कृषि ज्ञान केन्द्र कञ्चनपुरका प्रमुख रामचन्द्र भट्टले भने । मोहना, खुटीयासहित कैलालीका नदीको बगरमा तरकारी खेती गरिरहेका किसान नसिर अहमतले भने, 'यसपाली त लगानीको आधा पनि रकम उठदैन ।' नसिरका बुवाले धनगढीको बारी र बगरमा ३६ वर्ष अघिदेखि तरकारी खेती गर्दै आएका थिए । 'बुवाको स्वर्गबास भयो, त्यसपछि म तरकारी खेतीमा लागेको छु तर यसपालीको जत्तीको घाटा कहिल्लै भएन,' नसिरले भने ,लकडाउनका कारण फलिरहेको आधा भन्दा बढी तरकारी कुहिने निश्चित छ, 'उनले, बजारमा तरकारी जान नपाएपछि बारीमै काँक्रा, गोलभेडा १० रुपैयाँ किलो, करेला, लौकी, तरभुजा, फर्सि २० देखि २५ रुपैयाँ किलो खुद्रा बिक्री भइरहेको छ।' 'थोरै मान्छे आउँछन्, साँझको चुलो बाल्ने पैसो त चाहियो भनेर कुहिनु भन्दा सस्तोमै बिक्री गर्नुपरेको छ,' उनले भने । 'तरभुजासहितको तरकारी सुदूरपश्चिमका ७ वटा पहाडि जिल्ला र प्रदेश ५ को नेपालगञ्ज सुर्खेतसम्म जाने गरेको थियो, यसपाली धनगढीकै बजारमा जान पाएको छैन।'"
"बैतडीमा ६ हजार भित्रिए, १ हजार १ सय जनाको मात्रै कोरोना परीक्षण","बैतडी : बैतडीमा भारतबाट अहिलेसम्म ६ हजार ९१ जना भित्रिएका छन् । गएको चैत महिनादेखि हालसम्म विभिन्न नाकाबाट ६ हजार ९१ जना जिल्ला भित्रिएको सहायक प्रमुख जिल्ला अधिकारी लोकेन्द्रसिंह नेगीले जानकारी दिए । गएको चैत १ गतेदेखि वैशाख तेश्रो साता सम्म जिल्लामा भारतबाट मात्रै ६ हजार बढी नागरिक भित्रिएको उनले बताए । जिल्लामा ६ हजार बढी नागरिक भित्रिए पनि अहिलेसम्म १ हजार १२० जनाको मात्रै कोरोना परीक्षण गरिएको छ । ४३० जनाको थ्रोट स्वाब संकलन गरेर कोरोना परीक्षण गरिएको हो भने ७९० जनाको द्रुत परीक्षण गरिएको हो । कोरोना जाँच गरिएका सबैको रिपोट भने नेगेटिभ आएको छ । जिल्लामा भारतबाट फर्किएका सबै नागरिकको कोरोना परीक्षण गर्ने कोरोना भाइरस संक्रमण रोकथाम नियन्त्रण जिल्ला संयन्त्रको बैठकले निर्णय गरेको भए पनि आरडीटी कीटको अभावमा सबैको परीक्षण गर्न नसकिएको स्वास्थ्य कार्यालयका प्रमुख योगेशप्रसाद भट्टले बताए । उनले भने, 'हामीसँग आरडीटी कीट अभाव छ । भारतबाट फर्केका सबै नागरिकको परीक्षण गर्ने भनेपनि कीटको अभावमा सो कार्य गर्न सकेको छैन।' जिल्लाका सबै स्थानीय तहमा भारतबाट फर्केका नागरिकको दु्त परीक्षणबाट कोरोना जाँच गर्ने भनिएको भएपनि कीट अभावमा सो कार्य अघि बढ्न नसकेको स्वास्थ्य कार्यालयका प्रमुख भट्टले बताए । लकडाउन पछि मात्रै भारतबाट २ हजार ९२ जना जिल्ला भित्रिएका छन् । कतिपयलाई प्रशासन आँफैले सीमा नाकाबाट उद्धार गरेको हो भने केही नागरिक ट्युबमार्फत महाकाली तरेर जिल्ला भित्रिएका हुन् । लकडाउनपछि जिल्ला भित्रिएकामध्ये पनि एक हजार बढी नागरिकको कोरोना परीक्षण बाँकी नै छ । यद्यपि ती नागरिक क्वारेन्टाइनमा बसिरहेका सहायक प्रमुख जिल्ला अधिकारी नेगीले बताए । उनले भने, 'यही वैशाख १८ गते सीमा नाकाबाट उद्धार गरी ल्याइएका १ हजार २६९ जनाको कोरोना परीक्षण बाँकी छ । तर जिल्लाका आरडीटी कीटको अभाव भएकाले हामीले कीट उपलब्ध गराउन माग गरेका छौं ।' जिल्लाका विभिन्न स्थानीय तहमा रहेका क्वारेन्टाइनमा अहिले पनि १ हजार ३२४ छन् । उनीहरु सबैको कोरोना परीक्षण बाँकी छ । भारतबाट फर्केका नागरिकहरुको आरडीटी गर्ने वा थ्रोट स्वाब संकलन गर्ने भन्ने अहिलेसम्म टुंगो लागेको छैन् । यही वैशाख १८ गते उद्धार गरिएका नागरिक क्वारेन्टाइनमा बसेको पनि एक हप्ता हुँदासम्म कोरोना परीक्षण कसरी गर्ने भन्ने टुंगो लागेको छैन् । क्वारेन्टाइनमा बसेका नागरिकले भने आफूहरुको छिटो जाँच गर्नुपर्ने बताएका छन् । 'हामी भारतमै ३५ दिन क्वारेन्टाइनमा बसेर आएका हौं । यता पनि हामीलाई क्वारेन्टाइनमा राखिएको छ । क्वारेन्टाइनमा पनि निकै समस्या छ,'पुर्चौंडी ८ का उत्तम बोहराले भने, 'हाम्रो स्वास्थ्य परीक्षणका लागि छिटो पहल गरियोस् । '"
हप्तामा पाँच डेङ्गु संक्रमित,"म्याग्दी : हिमाली जिल्ला म्याग्दीमा डेङ्गु रोग नियन्त्रण गर्न खोजी र नष्ट अभियान सञ्चालन गरिएको छ। बेनी नगरपालिकामा एक हप्ताको अवधिमा पाँच जनामा डेङ्गु पोजेटिभ भेटिएसँगै डेङ्गुरोग सार्ने लामखुट्टेको बासस्थान खोज्ने र नष्ट गर्ने अभियानलाई तीव्रता दिइएको हो। एडिस एजिप्टाइ जातको संक्रमित पोथी लामखुट्टेको टोकाइबाट सर्ने सङ्क्रामक सरुवा रोग खोज्ने र नष्ट गर्ने कामसहित डेङ्गु नियन्त्रणको योजना बनाउन वडास्तरमा अभिमुखीकरणसहित टोलटोलमा जनचेतनामूलक कार्यक्रमसमेत शुरू गरिएको छ। एक हप्तामै नगरपालिकाभित्र पाँच डेङ्गुका संक्रमित भेटिएपछि बेनीबजारमा सवारी साधन मर्मत गर्ने ग्यारेजबाट टायर नष्ट गर्ने, वडास्तरीय कार्ययोजना बनाउन जनप्रतिपनिधिको अगुवाइमा टोल सुधार समितिसहितको भेला गरिएको बेनपा७ का वडाध्यक्ष राजेन्द्रकुमार श्रेष्ठले जानकारी दिए। लामखुट्टेको बासस्थान पहिचान र नष्ट गर्ने रणनीति बनाएर टोलटोलमा अभियान शुरू गरेको छ भने वडा नं ८ ले कार्ययोजना बनाएर सचेतनामूलक अभियानलाई तीव्रता दिएको वडाध्यक्ष रामकृष्ण बराइलीले बताउनुभयो। सरोकारवालाका लागि अखिमुखीकरणका साथै डेङ्गु नियन्त्रणका लागि रणनीति तयार पारिएको उनको भनाइ छ। नगरभित्रका १० वटै वडामा कार्ययोजना, टोलटोलमा अभियानसँगै लामखुट्टेका बासस्थान हुने पानी जम्ने टायर, खाल्डाखुल्डी, झाडी पहिचान गरेर हटाउने जनाइएको छ। बजार क्षेत्रमा टोललाई सक्रिय बनाएर डेङ्गुको जोखिमस्थलको पहिचान गरी नष्ट गरिने र ग्रामीण क्षेत्रमा समेत सचेतनामूलक कार्यक्रमलाई प्राथमिकता दिने नगरप्रमुख हरिकुमार श्रेष्ठको भनाइ छ। बजार क्षेत्रमा नेपाल प्रहरी र नेपाली सेनाको सहयोगसमेत लिने जनाइएको छ। नगरपालिकाभित्रका वडामा स्वास्थ्य कार्यालयका प्रमुख एकनारायण लम्साल र नगरपालिका स्वास्थ्य शाखा संयोजक लीला गौतमले सहजीकरण गरेका छन्। डेङ्गु एक बिरामीबाट अर्को बिरामीमा समेत सजिलै सङ्क्रमण फैलिने भएकाले सतर्कता अपनाउनुपर्छ। डेङ्गुबाट जोगिन वनजङ्गलमा घाँस दाउरामा ल्याउन जाने, पशुचौपाया राख्ने गोठ आसपासका क्षेत्र, घरभित्र र वरपरको वातावरण सफा राख्ने, झाडीमा जाँदा शरीर ढाक्ने कपडा लगाउनेलगायतका सतर्कता आवश्यक रहेको बेनी अस्पतालका चिकित्सकको भनाइ छ। कोभिड१९ विरुद्ध जारी लकडाउनको समयमा ग्रामीण भेगमा डेङ्गु भेटिएपछि जिल्लामा डेङ्गुको जोखिम बढेको स्वास्थ्यकर्मी बताउँछन्। लामखुट्टेको टोकाइबाट यो रोग सर्ने भएकाले आफ्नो घर वरिपरि पानी जम्न नदिइ सफा राख्न पनि नगरपालिकाले सबैसँग आग्रह गरेको छ। कोरोना भाइरसको जोखिम हुन नदिन जारी लकडाउनको अवस्थामा सामाजिक दूरी कायम राख्दै विशेषगरी बजार क्षेत्रमा रहेका ग्यारेज, पानी जमेका सडकका खाल्टाखुल्टीमा किटनाशक औषधि छर्कनाका साथै डेङ्गु रोगबारेमा जानकारी दिने उद्देश्यले बजारको सरसफाइसमेत गरिएको छ। डेङ्गु भाइरसद्वारा संक्रमित एडिज एजिप्टी र एडिज एल्बोपिक्टस जातका पोथी लामखुट्टेको टोकाइबाट सर्ने गर्छ।"
"विषालु च्याउ खाँदा एक जनाको मृत्यु, एक गम्भीर",संखुवासभा : सभापोखरी गाउँपालिकामा विषालु च्याउ खाँदा एक जनाको मृत्यु भएको छ। सभापोखरी२ का २४ वर्षीय मनिला राईको उपचारका क्रममा मृत्यु भएको हो। मनिलाको जिल्ला अस्पताल खाँदबारीमा उपचार हुन नसकेपछि धरानस्थित विपि कोराला स्वास्थ्य विज्ञान प्रतिष्ठानमा बुधबार लगिएको थियो। मनिलासँगै च्याउ खाँदा बिरामी परेकी २४ वर्षीय अनिता राईको स्वास्थ्यमा पनि थप समस्या भएपछि जिल्ला अस्पतालले शुक्रबार रिफर गरेको जिल्ला अस्पतालका मेडिकल सुपरिटेन्डेन डा श्यामसुन्दर झाले जानकारी दिए। श्रीमान दिनेश पनि च्याउ खाएर बिरामी परेपछि उपचारमा लैजान समस्या भएको छ। समयै उपचारमा लैजान नसक्दा उनको स्वास्थ्यमा थप समस्या आउने अस्पतालले जनाएको छ। विषालु च्याउ खाँदा तीन घरका १० जना बिरामी भएका हुन्। बिरामी परेका ८ जनाको उपचारपछि घर फर्किएकीएको जिल्ला अस्पतालले जनाएको छ। त्यसैगरी सभापोखरी६ बाह्रविसेमा जंगली च्याउ खाँदा मंगलबार ४५ वर्षीय सुर्यबाहादुर लिम्बु र ६ वर्षीय छोरा आमस लिम्बु बिरामी परेका थिए। बाबु छोरीको पनि उपचार पछि डिस्चार्ज भइसकेको छ।
कोरोना कहरः व्यवसाय बन्द गर्दै भक्तपुरका महिला उद्यमी,"भक्तपुर : कोरोना भाइरस संक्रमण नियन्त्रण तथा व्यवस्थापन गर्न सरकारले घोषणा गरेको लकडाउन लम्बिएपछि यहाँका महिला उद्यमी व्यवसायीहरु आफ्नो व्यवसाय नै बन्द गर्नेतर्फ अघि बढेका छन् । सरकारको ४२ थरिका उद्योग सञ्चालन गर्ने निर्णयभित्र नपरेका व्युटीपार्लर तथा सिलाइबुनाइ सञ्चालन गर्दै आएका महिला उद्यमी आआफ्नो उद्यम तथा व्यवसाय बन्द गर्ने प्रक्रियामा अघि बढेका हुन् । उनीहरुले लकडाउन लम्बिँदा व्यवसाय सञ्चालन गर्न सकिने अवस्थै नभएकाले बन्द गर्ने प्रक्रियामा अघि बढेको सुनाए तर लकडाउनका कारण भक्तपुर घरेलु तथा साना उद्योग कार्यालय खुलेको छैन । उनीहरुले आफ्नो उद्यम तथा व्यवसाय घरेलु तथा साना उद्योग कार्यालयमा विधिवत दर्ता गरेका छन् । त्यसैले कार्यालयमार्फत नै विधिवत रुपमा उद्यम बन्द गर्ने प्रक्रियामा अघि बढेको उनीहरु बताउँछन् । सरकारी कार्यालय नखुलेपछि उनीहरुले जिल्लास्थित भक्तपुर घरेलु तथा साना उद्योग संघमा गएर आफ्नो उद्यम तथा व्यवसाय बन्द गर्ने प्रक्रिया अघि बढाउन आग्रह गरेका छन् । 'लकडाउन भएदेखि व्यवसाय ठप्प छ, व्युटीपार्लर चलाउँदै आएकी सूर्यविनायक नपा ६ की सुमिना श्रेष्ठले भनिन्, 'लकडाउन बढेको बढेयै छ । पसलको बहाल नै पो कसरी तिर्ने भन्ने चिन्ता भइरहेको छ ।' उनले लकडाउनमा सरकारले खोलेका उद्योग व्यवसायमा व्युटीपार्लर नपरेपछि आफू निराश भएको सुनाइन् ।'सामाजिक दूरी कायम गर्नुपर्छ भनिन्छ, उनले थपिन्, 'अब व्युटीपार्लरमा कसरी सामाजिक दूरी कायम हुन्छ । यो भनेको व्युटीपार्लर नखोल भनेकै हो ।' उनका अनुसार धेरै साथीले के गर्ने ? कसरी व्यवसाय अगाडि बढाउने भनेर प्रश्न गर्ने गरेका छन् । अधिकांशले व्यवसाय बन्द गर्नुको विकल्प नभएको निष्कर्ष सुनाएको र सोहीअनुसार दर्ता गरेर सञ्चालनमा ल्याएको व्यवसाय बन्द गर्न अघि बढेको उनले सुनाइन् । भक्तपुर घरेलु तथा साना उद्योग संघका अध्यक्ष वीरेन्द्र जतीले घरेलु कार्यालयमा दर्ता गरेर व्युटीपार्लर र सिलाइबुनाइ सञ्चालन गर्दै आएका महिला संघमा व्यवसाय बन्द गरिदिन आग्रह गर्दै संघमा आएको स्वीकार गरे । उनले सरकारी कार्यालय बन्द भएकाले संघमा दैनिकजसो महिला आफ्नो उद्यम तथा व्यवसाय बन्द गर्ने प्रक्रिया अघि बढाइदिन आउने गरेको स्पष्ट पारे ।उनका अनुसार एकसयभन्दा बढी महिला उद्यमी आआफ्नो उद्यम तथा व्यवसाय बन्द गर्ने प्रक्रियामा आएका छन् । ती महिला उद्यमीहरु संघका सदस्यसमेत हुन् । त्यसैले संघमार्फत पहल गरिदिने आशमा उनीहरु संघमा आउने गरेको उनको भनाइ थियो । 'उद्यम तथा व्यवसाय बन्द गर्ने प्रक्रिया अघि बढाइदिन भनी दैनिक दसपन्ध्र जना महिला उद्यमीहरु संघमा आउँछन्,' अध्यक्ष जतीले भने, तैपनि हामीले सम्झाइबुझाई फर्काउने गर्दै आएका छौं ।' उद्यम तथा व्यवसाय बन्द गरेरमात्रै समस्या समाधान नहुने उनको भनाइ थियो ।'घरेलु कार्यालयमा उद्योग बन्द गर्नुअघि आन्तरिक राजस्व कार्यालयमा सबै आर्थिक विवरण बुझाउनुपर्छ,' अध्यक्ष जतीले भने । घरेलु तथा साना उद्योग कार्यालय भक्तपुरका प्रमुख सुवोधकुमार साहले लकडाउनको कारण कार्यालय बन्द भएकाले उद्यम व्यवसाय बन्द गर्न आउनेहरुको बारे जानकारी नभएको बताए ।उनले सरकारले लकडाउनको कारण नवीकरण गर्न नपाएका उद्योग व्यवसायको हकमा जेठ मसान्तसम्म म्याद थप गरेकाले व्यवसायीहरुलाई चिन्ता नलिन आग्रह गरे ।' सरकारले लकडाउनको कारण नवीकरण गर्न तथा उद्योग खारेज गर्नपर्ने सवालमा जेठ मसान्तसम्मको म्याद थप गरेको छ, कार्यालय प्रमुख साहले भने, 'त्यसैले जेठ मसान्तभित्र नवीकरण वा खारेज गर्दा कुनै थप शुल्क लाग्नेछैन ।' उनले लकडाउनले गैरकृषिजन्य घरेलु तथा साना उद्योगहरु मारमा परेको स्वीकार गर्दै लकडाउनकै कारण मारमा परेका साना तथा लघु उद्यमलाई प्याकेजमै राहत दिनेबारे छलफल भइरहेको स्पष्ट पारे ।"
दिल्लीमा बैतडीका युवक कोरोना संक्रमित,"धनगढी : भारतको राजधानी दिल्लीमा घर आउन नपाएका एकजना नेपाली युवकमा कोरोनाको संक्रमण देखिएको छ । राजधानी नयाँदिल्लीको आजादपुर मण्डीमा जेसीए ट्रेडर्स नामक फलफुल कम्पनीमा कार्यरत बैतडीको दोगडा केदार गाउँपालिका ९ चडेपानी (बगौरा) घर भएका २३ वर्षीय पुरुषलाई कोरोना संक्रमण देखिएको हो । केही दिन अघिदेखि मालिकले उनलाई काममा बोलाएका थिए । भारतमा लकडाउन चलिरहेका बेला पनि उनलाई बैंक जान र अरु काममा मालिकले खटाएका थिए । उनलाई रुघाखोकी र श्वासप्रश्वासमा अप्ठेरो भएपछि चार दिनअघि उनको थ्रोट स्वाब संकलन गरिएको थियो । बिहीबार उनको थ्रोट स्वाबको नमूना पोजिटिभ आएको उनीसँगै दिल्लीमा रहेका दत्तराज भट्टले जानकारी दिए । उनलाई बिहीबार राती नै दिल्लीको राम मनोहर लोहिया अस्पतालमा आइसोलेसन वार्डमा भर्ना गरिएको छ। यद्यपी उनको स्वास्थ्य अवस्था राम्रो रहेको छ । भारतको राजधानी दिल्लीको आजादपुर मण्डीमा मात्रै दोगडा केदार गाउपालिकाका ३६ जना भन्दा बढी कामदार रोकिएका छन्।उनीहरुले आर्थिक अभाव भएको बताएका छन्। भारतले एक राज्यबाट अर्को राज्यमा रहेका मजदुरलाई समेत बोक्न थालेका बेला, नेपालले भारतमा रहेका नेपालीलाई छिटो घर बोलाउनुपर्ने उनीहरुको माग छ।'अहिलेसम्म कोठामै बसिरहेका छौं, अब खाद्यान्न किन्ने रकम पनि सकिन थाल्यो, यस्तै गरी काममा गयो भने कोरोनाको डर छ,' सोही कम्पनीमा कार्यरत अर्का नेपाली जयराज भट्टले भने । सीमा बन्द भएकाले आफूहरु त्यहाँ बसिरहेको उनीहरुले बताए। आफूहरुको समस्याका बारेमा भारतीय दूतावासमा पनि खबर गरेको तर दूतावासबाट पनि सोचे अनुसारको सहयोग नभएको उनीहरुले बताए ।"
हावाहुरीले ९ घरका छानो उडायो,"सन्धिखर्क : हावाहुरीले शितगंगा नगरपालिकाकाका ९ वटा घरको छानो उडाएको छ ।हुरीले ९ वटा घरको छानो उडाउँदा २५ लाख भन्दा बढीको क्षति भएको जनाइएको छ। बिहीबार साँझ आएको हावाहुरीले वडा नम्बर ४ , १० र १२ आएको हुरीले आफ्नो घरको छानोसहित ९ जनाको घरको छानो र ७ जनाको गोठको छानो उडाउँदा लाखौको क्षति भएको जिल्ला समन्वय समिति सदस्य समेत रहेका बलेन्द्र बिश्वकर्माले बताए । हुरीले उडाएको छानोले २ वटा मोटरसाइकल तथा एउटा जीपमा समेत क्षति पुगेको छ । हावाहुरुले वडा नम्बर ८ मा केरा खेतिमा क्षति पुर्याएको छ । यस्तै वडा नम्बर १० मा केही घर गोठ हुरीले उडाएको छ ।"
क्वारेन्टाइनमा बिजोग,"बैतडी : जिल्लाको पुर्चौंडी नगरपालिका ८ मल्लादेही रत्न आधारभूत विद्यालय क्वारेन्टाइनमा बसेका नागरिकहरुले समस्या भएको बताएका छन्। चिसो भुइँमा एउटा म्याटको भरमा क्वारेन्टाइनमा बस्नु परेको उनीहरुले गुनासो गरेका छन्। वडा नम्बर ८ मा हामी ७० जना क्वारेन्टाइनमा बसीरहेका छौं। हामीलाई नगरपालिकाले ८ ओट मात्रै कम्बल उपलब्ध गराएको छ। लगातारको बर्षाले विद्यालयको छानो समेत चुहिने गरेको छ।पुर्चौंडी ८ मल्लादेहीका उत्तम बोहराले भने, हामीले भारतीय क्वारेन्टाइनमा पनि ३५ दिन दुःख काट्यौं। स्वदेशका क्वारेन्टाइनमा पनि हामीलाई दुःख नै छ। क्वारेन्टाइन व्यवस्थित नहुँदा आफूहरुलाई बसोबासका लागि निकै समस्या परेको सोही ठाउँका कृष्ण साउँदले बताए। विद्यालयको चुहिने छानामुनी बस्नुपरेको छ। चिसो लागेर अरु बिरामी हुने अवस्था आएको छ। हामीलाई क्वारेन्टाइनमा बसेको एक हप्ता भईसक्दा समेत बसोबासको राम्रो व्यवस्थापन गरिएको छैन्।उनले भने, हामीलाई समस्या भएको बिषयमा नगरपालिका हेरिदिनु पर्यो। हाम्रो समस्या बुझिदिनु पर्यो। कोरोना भन्दा पनि अन्य रोग लाग्ने चिन्ता बढेको क्वारेन्टाइनमा बसेकाहरुले बताएका छन्। आफूले स्थानीयस्तरमा सक्दो व्यवस्थापन गरेको भएपनि नगरपालिकाबाट सहयोग नमिलेको वडा नं ८ का वडा अध्यक्ष जनक बिष्टले बताए। उनले भने वडासँग कुनै प्रकारको बजेट छैन्। क्वारेन्टाइनमा बसीरहेका चिसो भुँईमा बस्न बाध्य भएका छन्। समस्या नगरपालिकासँग राखेको भएपनि कुनै सुनुवाई भएको छैन्। जिल्लाको अनुगमन समितिले समेत अनुगमन गरेन। मैले बारम्बार यताको समस्या बुझ्न आग्रह गर्दा समेत सुनुवाई भएन्। क्वारेन्टाइनमा चिसोका कारण नागरिकमा केही स्वास्थ्य समस्या आएको को जिम्मेवार हुन्छ?' पुर्चौंडी नगरपालिकामा मात्रै भारतबाट फर्केका ८७६ जना विभिन्न क्वारेन्टाइनमा बसीरहेका छन्। नगरपालिकामा सोचेको भन्दा धेरै नागरिक भित्रिएकाले व्यवस्थापनमा केही समस्या रहेको भएपनि समस्या समाधानका लागि पहल भईरहेको नगरप्रवक्ता दलबहादुर धामीले बताए। उनले भने केही मान्छेहरुले त्यस्तो भनेपनि हामीले सकेसम्म राम्रो व्यवस्थापनका लागि पहल गरिरहेका छौं। वडा नं ८ को समस्याका बिषयमा बुझ्नका लागि अनुगमन गर्नेछौं। बिहीबार मात्रै जिल्ला समन्वय समिति प्रमुखको नेतृत्वमा प्रमुख जिल्ला अधिकारी, जिल्ला प्रहरी कार्यालयका प्रमुख लगायतको टोलीले पुर्चौडी नगरपालिकाका विभिन्न स्थानमा क्वारेन्टाइनको अनुगमन गरेको छ। समय अभावका कारणले मल्लादेही क्वारेन्टाइनमा अनुगमन गर्न नसकिएको जिल्ला समन्वय समितिका प्रमुख सिद्धराज भट्टले बताए।"
२१२ सांसदको कोरोना रिपोर्ट 'नेगेटिभ',काठमाडौं : संघीय संसद प्रतिनिधिसभा र राष्ट्रियसभाका सांसद तथा कर्मचारीको कोभिड१९ को स्वाब परीक्षणको रिपोर्ट नेगेटिभ आएको छ । स्वास्थ्य तथा जनसङ्ख्या मन्त्रालय इपिडिमियोलोजी तथा रोग नियन्त्रण महाशाखाका निर्देशक डा वासुदेव पाण्डेले बिहीबार परीक्षण गराएका सबै ४३४ को रिपोर्ट नेगेटिभ आएको जानकारी दिए। ती मध्ये २१२ सांसद र बाँकी संसद् सचिवालयका कर्मचारी थिए। उनीहरु सबैको संसद् भवन नयाँ बानेश्वरमा स्वाब संकलन गरी पीसीआर परीक्षण गरिएको थियो । शुक्रबारदेखि संघीय संसद्को बजेट अधिवेशन सुरु हुँदैछ । कोरोनोको जोखिम हुन नदिन सांसद र कर्मचारीको अनिवार्य पीसीआर परीक्षण गरिएको थियो । महाशाखा निर्देशक डा पाण्डेका अनुसार बिहीबार परीक्षण नभएका सांसदको आज पीसीआर परीक्षणका लागि स्वाब संकलन गरिएको छ । रासस
लिखुका ४० मजदुर बाग्लुङमा अलपत्र : गाउँपालिकाले नसुनेपछि सांसद गुहार्दै,"ओखलढुंगा : लिखु गाउँपालिका५ का ४० जना युवाहरू बाग्लुङ जिल्लामा अलपत्र परेका छन्। मजदुरका रुपमा बाग्लुङ पुगेका उनीहरु लकडाउनका कारण अलपत्र परेका हुन्। ज्यामी काम गरेर जीवन निर्वाह गर्दै उनीहरू जिल्ला फर्कन सकेका छैनन्। लकडाउन हुनेबित्तिकै काम छाडेर हिँड्ने तरखरमा रहेका उनीहरु सवारी नचलेपछि रोकिएका थिए। ज्यामी काम गरेकै ठाउँमा बस्दै आएका उनीहरू काम छाडेपछि अहिले अलपत्र छन्। सबै मिलेर ३४ वटा कोठामा खाँदिएर बसेका छौँअलपत्र परेका मजदुर निर्मल खड्काले भने, अहिले हामीसँग पैसा, चामल, ग्यास सबैथोक सकिएको छ। सुरुमा त्यहाँको बाग्लुङ नगरपालिकाले प्रतिव्यक्ति ५ केजीका दरले चामल र २ केजीका दरले राहत दिएको थियो। त्यसपछि भने नगरपालिकाले राहत नदिएको उनीहरुको भनाई छ। उनीहरुले उद्दारका लागि जिल्लाको लिखु गाउँपालिका अध्यक्ष, वडा नं ५ का वडाध्यक्ष र संघीय सांसद यज्ञराज सुनुवारसँग अनुरोध गरेको बताए। गाउँपालिका अध्यक्षले चासो नदिएको उनीहरुको गुनासो छ। अलपत्र नागरिकको उद्दारका विषयमा गाउँपालिका अध्यक्ष गोविन्दबहादुर पौडेलले अलपत्र उनीहरुको विवरण वडाबाट प्राप्त नभएकाले पहल गर्न ढिलाइ भएको बताए। वडा कार्यालयले भने गएको २४ गते नै उनीहरुको विवरणसहितको सिफारिश पठाइसकेको वडा नं ५ का वडाध्यक्ष गोपाल भट्टराईको दावी छ। स्थानयि तहले नसुनेपछि उनीहरुले संघीय प्रतिनिधी सभाका सांसद यज्ञराज सुनुवारलाई सहयोग गर्न अपिल गरेका छन्। सांसद सुनुवारले उनीहरुका समस्याबारे बाग्लुङ जिल्ला प्रशासन र लिखु गाउँपालिकासँग समन्वय भइरहेको बताए। सुनुवारका अनुसार अधिकांश युवा होटल मजदुरका रुपमा बाग्लुङ पुगेको जानकारी प्राप्त भएको छ।"
मध्यरातमा हात्तीको उपद्रो,"राजविराज : मध्यरात गाउँ प्रवेश गरी आंतक मच्चाउँदै आएको तीनवटा हात्तीको समूहले बिहीबार राती अग्नीसाइर कृष्ण सवरण गाउँपालिका५ मोहनपुर टोलमा घर तोडफोड गरेको छ । हात्तीको समूहले पुष्पराज बञ्जारा र अम्बिका राईको घर भत्काउनुका साथै खाधान्न नष्ट गरेको स्थानीय बाबुराम बस्नेतले जानकारी दिए । घरसहित भर्खरै भित्र्याइएको गहुँ, चामल, गाईवस्तुका लागि राखेको आहारा समेत गरी करीब साढे एक लाख मूल्य बराबरको खाधान्न क्षति भएको पीडितले बताए । साढे एक महिनादेखि जारी लकडाउनले बेरोजगार बनाएको बेला हात्तीले घर र खाधान्न समेत क्षति पुर्याउँदा समस्या परेको पीडित बञ्जाराले बताए । भत्किएको घरको मर्मत सम्भार गर्न र नष्ट भएको खाधान्नको क्षतिपूर्ती अविलम्ब उपलब्ध गराउन पीडितले स्थानीय तहसँग माग गरेका छन् । मानवीय र भौतिक क्षति बढदै गएकाले हात्ती आतंक रोक्न पहलका लागि समेत पीडितले स्थानीय तहसँग माग गरेका छन् । बिहीबार बिहान मात्र नजिकैको शम्भुनाथ नगरपालिका२ भलुवाहीकी ३८ वर्षीया जानुका मगरको हात्तीले आक्रमण गरी ज्यान लिएको थियो । शम्भुनाथ नगरपालिका २ का वडा अध्यक्ष दुर्गानन्द भगतका अनुसार दिनभरी उत्तरपट्टीको टिकघारी जंगलमा बस्ने हात्ती रात परेपछि गाउँ पस्छ र तोडफोड मच्चाउँछ । दुई सातादेखि दैनिक रुपमा मध्यरात भएपछि कोशी टप्पु वन्य जन्तु आरक्षबाट सप्तरीको उत्तरी भेगको वस्तीमा हात्तीको समूह गाउँ प्रवेश गर्ने गरेकोले आंतक बढेको छ । अहिले आरक्षबाट निक्लिएको तीनवटा हात्तीको समूहले सप्तरी जिल्लाको उत्तरी र पूर्वी भेग तथा पूर्वपश्चिम राजमार्गका विभिन्न स्थानमा बस्ने मानिसलाई हैरान पारेको छ । दिनभरी नजिकैको जङ्गलमा बस्ने हात्ती रात परेपछि गाउँ प्रवेश गरेर मध्यरात घर तोडफोड र मानिसमाथि आक्रमण गर्दै आउन थालेपछि हात्तीको त्रासले गाउँलेहरुले जाग्राम बस्ने गरेका छन् ।"
"लकडाउनमा मुसहरले पाए पक्की घर, खुसीयालीमा भोज (फोटोभिडियाे)","(गौशाला) महोत्तरी : पुस्तौदेखि जीर्ण फुसको छाप्रोमा बस्दै आएका महोत्तरीको गौशाला नगरपालिका१२ का मुसहर जातीले पक्की घर पाएपछि खुशी भएका छन् । तराई मधेश समृद्धि कार्यक्रमअन्तर्गतको बजेटबाट मुसहरका लागि एकीकृत बस्ती निर्माण गरिएको गौशाला नगरपालिका मेयर शिवनाथ महतोले बताए । लकडाउनमा भोकमरीले पिल्सिएका मुसहरलाई राहतमा खाद्यान्न मात्रै होइन् बस्नलाई लसकरै रहेका चिटिक्कका पक्की घरसहितको नमूना बस्ती हस्तान्तरण गरिएको छ । मुसहरले आफ्नो कूलदेवता भुँईया महराजको पूजा गर्दै गृह प्रवेश गरेका छन् । फुसको छाप्रो जस्तो घरमा बस्नुको पीडै पीडा थियो, मुसरलाई । पुस्तौंनी रोग,भोक, शोकले थलिएका मुसहरको मुहारमा एकीकृत बस्ती निर्माणले खुशी थपिदिएको छ । गर्मीमा आगलागीको डरसँगै हावाहुरीले छानो उडाउँथ्यो । वर्षामा छानो चुहेर रातभरी उनीहरुले आँख चिम्लिन पाउँदैन्थे। झन् जाडोमा न्यायो घर, ओढ्नेओछ्याउनेको अभाव मुसहरका लागि पुसमाघको शितलहर ज्यान लिने कालजस्तै बनेर आउँथ्यो ।जाडो टल्न मुसहर घुर बालेर रात काट्दै बाध्य थिए । 'पक्की घर पाएसँगै जीवन भरको सारा दुःख जितेको मुहसुस भएको छ । जीवन भर दुःखैदःखमा बित्यो, बस्तीकी ७० वर्षीया दसनी देवी मुसहरनीले भनिन्, 'बुढेकालमा आफ्नै दैलोमा भोकै भएपनि शान्तीले विश्राम गर्ने दिन आयो।' वडा अध्यक्ष कृष्णबहादुर विश्वकर्माका आनुसार, बस्ती निर्माण गर्न एक करोड ५ लाख रुपैंया खर्च भएको छ । गौशाला नगरपालिकाको प्राविधिक सहयोगमा निर्माण भएको बस्तीमा प्रदेश सभा सदस्य भरत साहले पनि संसदीय कोषबाट ५ लाख सहयोग गरेका थिए । निलो जस्ता पाता छाएको एकिकृत बस्ती भित्रका १६ वटा घर छन् । प्रत्येक घरमा तीन कोठा, ब्रण्डा, एटेच शौचालय तथा बाथरुम, बिजुली बत्तीको सुविधा छ । बस्ती भित्र चौतर्फी रुपमा फराकिला सडक, खानेपानीको सुविधा रहेको छ । बस्ती बनेपछि २० परिवारका १ सय १ जना जीवनमा खुशियाली थपिएको छ । पक्की घरमा बस्न पाउने सपना पनि नदेखेका मुसहरहरुले सुविधासम्पन्न बस्ती भित्र बस्न पाएपछि उनीहरुमा खुशीको कुनै सीमा छैन । गृहप्रवेश गरेको खुशियालीमा मुसहरले गाउँ सामुहिक भोजको व्यवस्था गरेका छन् । छुवाछुतको व्यवहार खप्दैं आएका मुसहरहरुसंग बस्तीको उद्घाटमा पुगेकाहरु उनीसँगै बसेर भोज खाएका थिए । जीवनभरी मालिकको हरवाह चरवाह गरेर ६० बर्षीय ललुवा मुसहरले जीवन बिताए । उनीसंग सम्पत्तिको नाउँमा केही लुगाफाटो, भात पकाउने भाँडाकुडा र एउटा फुसको छाप्रो मात्रै थियो । बुढेसकालमा पक्की घर पाउने कुरा उनका लागि धेरै परको कुरा थियो । जीवनको उतार्धमा पक्की घरमा प्रवेश गरेका उनले भने, 'हाम्रो पक्की घर बन्यो । अब अरु गरिबको पनि यस्तै घर सरकारले बनाइदिनु पर्छ ।'"
उदयपुरमा हावाहुरीले ठूलो क्षति,"उदयपुर : बिहीबार साँझ वर्षासँगै आएको हावाहुरीले उदयपुरमा लाखौँको क्षति पुगेको छ । झण्डै आधा घण्टासम्म चलेको हावाहुरीले व्यक्तिका घर, गोठ, पशुचौपाय, अन्नवालीमा क्षति पुगेको हो। हावाहुरीका कारण कटारी नगरपालिका६ धप्पडका गुमानसिंह खड्काको टिनको छानो भएको दुई तले घरको गार्हो भत्काउँदा पाँच लाख बराबरको क्षति भएको जिल्ला प्रहरी कार्यालयका एसपी विरबहादुर बुढामगरले जानकारी दिए। त्यसैगरी चौदण्डीगढी नगरपालिका४ बसाहाका गणेशबहादुर घिमिरेको घरनजिकको सिमलको रुख भाँचिदा गोठमा रहेको १ गाई मरेको उनले बताए । रुखले किच्दा सँगै रहेको गाई घाइते भएको छ । प्रहरीको प्रारम्भिक तथ्यांकअनुसार घिमिरेको तीन लाख बराबरको क्षति भएको छ। टेलिफोन, विद्युत समेत अवरुद्ध हुँदा सबै क्षेत्रको तथ्यांक आइनसकेको उनले बताए। धेरै ठाउँबाट क्षति भएको खबर आएको छ, उनले भने, आज बिहानैबाट प्रहरी परिचालन गरी तथ्यांक संकलन गरिँदै छ। हावाहुरीले किसानले लगाएको मकै विनाह पारेको छ । बारी तथा जंगलका रुखहरु ढल्दा सडकसमेत अवरुद्ध भएका छन् भने बिजुलीका पोलहरु ढलेका छन्।"
कपिलवस्तुका संक्रमित दाजुभाइ केहीदनअघि मात्रै मुम्बइबाट आएका,कपिलवस्तु : मायादेवी गाउँपालिका वडा नं २ अभिरावका २ जनामा कोरोना संक्रमण भेटिएको छ। राष्ट्रिय जनस्वास्थ्य प्रयोगशाला टेकुमा गरिएको परीक्षणमा गाउँपालिकाको वडा नं २ अभिरावका १६ र २२ वर्षका पुरुषमा कोरोना संक्रमण देखिएको जनाइएको छ । उनीहरु एउटै घरका दुई भाइ हुन् । भारतको मुम्बईबाट आएका उनीहरु ३ दिनअघि सीमा क्षेत्रको चाकरचौडाबाट लुकीछिपी कपिलवस्तु प्रवेश गरेका थिए। संक्रमित रहेका दुई भाइलाई गाउँपालिकाको पकडीस्थित छत्रपाली तीर्था देवि माविको क्वारेन्टाइनमा राखिएको थियो । उनीहरुसहित सो क्वारेन्टिनका ६५ जना सर्वसाधारणको स्वाब परीक्षणका लागि नमूना संकलन गरी काठमाडौं पठाइएको थियो। उनीहरुको थप उपचारको लागि बुटवल लैजाने तयारी भइरहेको कपिलबस्तुका प्रमुख जिल्ला अधिकारी दीर्घ नारायण पौडेलले जनाकारी दिए। यो संगै नेपालमा कोरोना संक्रमितको संख्या १ सय १ पुगेको छ ।
सेनाको निगरानीमा कोसीको काम,"राजविराज : सप्तरीस्थित कोसी बाँधमा भइरहेको कामको स्थानीयले विरोध जनाएपछि बिहीबार सुरक्षाकर्मीको निगरानीमा काम सुरु भएको छ। लकडाउन र सीमानाका बन्द भएका बेला स्वास्थ्य र सुरक्षाको मापदण्ड पूरा नगरी सयौं मजदुरहरूबाट भइरहेको कामको विरोध गरेपछि बिहीबार नेपाली सेना, सशस्त्र प्रहरीको निगरानीमा काम सुरु गरिएको स्थानीयले बताए। स्थानीयबाट काममा अवरोध हुन नदिन बिहानैदेखि सेना, सशस्त्र प्रहरीसमेत खटिएपछि एकसाथ वडा नम्बर ८, १०, ११, १२ मा काम सुरु भएको छ। काम सुरु गर्नुअघि ठेकेदार र सुरक्षाकर्मीहरूले सर्वसाधारणलाई बाहिर निक्लन निषेध गर्दै छुट्टाछुट्टै माइकिङ गरेको हनुमाननगर कंकालिनी नगरपालिका११ का साकिर खानले बताए। रेडजोनबारे जानकारी दिँदै रातो झण्डा लिएर नेपाली सेनासहित सुरक्षाकर्मीहरूको गाडी कोसी बाँधमा काम भइरहेको क्षेत्र कोसी ब्यारेजदेखि रम्पुरा मल्हनियासम्म घुमेको र दिनभरी कोसी बाँधमा निगरानी गरेर बसेको खानले बताए। स्वास्थ्य र सुरक्षाको मापदण्ड पूरा नगरी भारतीय र अन्यत्र जिल्लाका मजदुरहरू ल्याइ काम गराएको भन्दै स्थानीयले अवरोध गरेपछि तीन दिनअघि वडा नम्बर १२ मा काम स्थगित भएको थियो। जिल्ला प्रशासन कार्यालय र कोसी योजना विराटनगरको सम्पर्क सह भूअर्जन कार्यालयले बाढी नियन्त्रण एवं जल निस्सरण जल संशाधन विभाग वीरपुरलाई शर्तहरू पालना गरेर मात्र काम गर्न अनुमति दिएको छ। अनुमतिपत्रमा नेपाल प्रवेश अगाडि संक्रमित नभएको प्रमाण, नेपाल प्रवेशपछि स्वास्थ्य जाँच, सामाजिक दूरी कायम, अलग क्याम्प र गृह र स्वास्थ्य तथा जनसंख्या मन्त्रालयले तय गरेको स्वास्थ्य सम्बन्धी मापदण्ड पालना गर्नुपर्ने उल्लेख छ। सुरुमा सशस्त्र प्रहरीलाई अनुगमन गरी तीन दिनभित्र प्रतिवेदन पेस गर्न दिइएको जिम्मेवारी परिवर्तन गरी स्वास्थ्य कार्यालयलाई दिइएको जिल्ला प्रशासन कार्यालय सप्तरीका प्रशासकीय अधिकृत आनन्द ठाकुरले बताए। शर्तअनुसार काम नभएको र कोरोना संक्रमण नियन्त्रण तथा रोकथामका लागि अपनाउनुपर्ने सामान्य सतर्कतासमेत नअपनाइ काम सुरु गरिएको विरोधमा स्थानीयवासीले बिहीबार राहुल मण्डलको नेतृत्वमा २१ सदस्यीय संघर्ष समिति गठन गरेका छन्। संघर्ष समितिका अध्यक्ष मण्डलले ठेकेदारहरूले कोरोनाको जोखिममा आवश्यक मापदण्ड पूरा नगरेको र माटोको साटो कोसीकै बालुवा बोरामा भरेर स्पर मर्मत गर्न खोजेको आरोप लगाए। बर्सेनि कागजमा करौडोंको काम हुने गरेकाले प्रत्येक वर्ष बाढीले दुःख दिने गरेको उनले बताए। जल संशाधन विभाग वीरपुरका स्कुटी इञ्जिनियर अरुणकुमार पासवानलेसमेत स्परको मुखहरूमा बाहिरबाट माटो ल्याएर हाल्ने सम्झौता भएको बताएका छन्। सन् १९५४ को कोसी सम्झौताअनुसार ब्यारेज र तटबन्धको सुरक्षा नेपाल सरकारले गर्छ भने संरचनाको मर्मतसम्भार तथा नियन्त्रण भारत सरकारले गर्छ। मर्मतस्थलमा एम्बुलेन्स राख्नुपर्ने, कामदारलाई स्थानीयसँग सम्पर्क हुन नदिने गरी छुट्टै शिविर बनाउने, स्वास्थ्य जाँच हुनुपर्ने, मास्क, पञ्जा, स्यानिटाइजरसहित मजदुरहरूको व्यक्तिगत सुरक्षाको प्रबन्ध गर्नुपर्ने स्थानीयको माग छ। विशेष गरी कोरोनाको संक्रमण फैलिन नदिन स्वास्थ्य सुरक्षाको ग्यारेन्टी गर्ने विषयलाई प्रमुख प्राथमिकता दिनुपर्ने वडा नम्बर ११ का हरेराम पण्डितको भनाइ छ।"
क्वारेन्टाइनबाट फर्केको ३ दिनपछि आत्महत्या,इलाम ः इलामको सूर्योदय नगरपालिका८ शान्ति चोकका एक युवाले क्वारेन्टाइनबाट फर्केको ३ दिनपछि आत्महत्या गरेका छन्। माघमा घर छाडेर वाग्लुङ पुगेका ३८ वर्षीय युवाराज वागदास १३ दिनअघि घर फर्केका थिए। उनले घरै छेउको खन्युको रुखमा झुण्डिएर आत्महत्या गरेको प्रहरीले जानाएको छ। बैशाख १६ देखि क्वारेन्टाइनमा बसेका वागदास ३ दिनअघि आडडिटी नेगेटिभ देखिएकपछि घर फर्केका थिए। यसअघि वागदासले चार पटकसम्म आत्महत्याको प्रयास गरेको स्थानीयले बताएको इलाका प्रहरी कार्यालय पशुपतिनगरका निरीक्षक रमेश राईले जानकारी दिए। पशुपतिनगरको क्वारेन्टाइनमा८ दिन बस्दा उनको व्यवहार अरुको जस्तै सामान्य रहेको पशुपतिनगर प्राथमिक स्वास्थ चौकी प्रमुख किरण खरेलले बताए।होम क्वारेन्टाइनमा बस्नेगरी पठाइएका उनले आत्महत्या गर्नुको कारणबारे अनुसन्धान भइरहेको प्रहरीले जनाएको छ। स्थानीय अनिश याक्खाका अनुसार घर आएका उनी क्वारेन्टाइनमा जानुपर्ने भयले भागेपछि कन्याममा फेला पारेर क्वारेन्टाइनमा राखिएको थियो। वागदासका श्रीमती र ३ छोरी रहेको याख्खाले जानकारी दिए।
"घरभाडा लिने, बस्न नदिने","ललितपुर : मोरङ विराटनगरबाट हालै एक महिला ललितपुर महानगरपालिका३ धोबीघाट आएकी थिइन्। त्यहाँ उनको डेरा छ। तर, बाहिरबाट आएका कारण कोरोना भाइरसको जोखिम हुन सक्ने भन्दै उनलाई त्यहाँ बस्न दिएनन्। वडाध्यक्ष श्रीगोपाल महर्जनका अनुसार त्यो घरमा एक वृद्धा बस्छिन्। उनले ती महिलालाई घरमा बस्न नदिएकी हुन्। खोइ ! काभ्रेतिर जान्छु भन्थिन्, कता गइन् ? थाहा भएन, वडाध्यक्ष महर्जनले भने। उनका अनुसार बाहिरी जिल्लाबाट काठमाडौं उपत्यका आउनेको संख्या बढेको छ। यसै साता पनि पोखराबाट अर्की महिला वडा नम्बर ३ मा आइन्। अन्य सवारी साधनमा आउने सम्भावना नदेखिपछि उनी एम्बुलेन्स चढेर आएकी थिइन्। छरछिमेकीले यसबारे वडामा गुनासो गरेपछि उनलाई घरमै क्वारेन्टाइनमा बस्न भनिएको महर्जनले सुनाए। उनले पोखराभन्दा काठमाडौं सुरक्षित छ भनिन्, उनले भने, यसरी बाहिरबाट आउनेहरूका कारण त्रास बढेको छ। उनलाई जे चाहिन्छ वडामा खबर गर्न भनिएको छ। घरबाहिर निस्किन वञ्चित गरिएको उनले बताए। ललितपुरमा भित्रिनेको संख्या बढ्दो देखिएपछि स्थानीय सरकार कडा रूपमा प्रस्तुत हुन थालेको छ। वडा नम्बर ९ ले बाहिरबाट आउनेलाई बस्न नदिने भन्दै प्रेस विज्ञप्ति निकालेको छ। स्थिति सामान्य नहुन्जेल भाडामा बस्नेहरूलाई नफर्किन आग्रह गरिएको छ। यसको जानकारी घरधनीले डेरामा बस्नेलाई फोनमार्फत दिनुपर्नेछ। जबर्जस्ती फर्किए टोल सुधार समितिको निगरानीमा १४ दिनसम्म पूरै घर लक गरिने उल्लेख छ। सहायक प्रमुख जिल्ला अधिकारी खिमराज भुसालले स्थानीय सरकारले त्यसरी घरबाट निकाल्ने र बस्नै नदिने काम उचित नभएको बताए। माथिल्लो तहको सरकारले पनि हेर्छ, उनले भने, समस्यामा परेका नागरिकलाई पीडामा पार्नु हुँदैन। बरु सबैको आवश्यक परीक्षण गरेर सचेत गराउनुपर्छ। महानगरीय प्रहरी परिसर ललितपुरका प्रमुख टेकप्रसाद राईले पोखराबाट आएकी महिला धोबीघाटस्थित आफ्नो घरमा रहेको बताए। प्रहरीले यस्तै प्रकारका समस्या भएकाहरुको पहिचान गरिसकेको उनको भनाइ छ। प्रत्येक नागरिक आफैं सचेत भएकाले स्थानीय सरकारलाई निरंकुश नबन्न उनले आग्रह गरे। भाडा पनि उठाउने, बस्न पनि नदिने, उनले भने, बाहिरबाट आउँदैमा कोरोना लागेको छ भन्नु उचित छैन। ललितपुर महानगरपालिकामा ७० हजार घरधुरी छन्। ५ प्रतिशत मात्र भाडामा नलगाएको देखिएको वडाध्यक्ष महर्जनको भनाइ छ। तर, काठमाडांै सुरक्षित गर्न भाडा उठाएर खानेहरू सचेत बन्नुपर्ने, आउनेजतिलाई आफैं क्वारेन्टाइनमा बस्न लगाउनुपर्ने उनको धारणा छ। उनले भने, यस्तो बाक्लो बस्तीमा एउटालाई लागे सबैतिर फैलिन्छ। वडा नम्बर १३ का अध्यक्ष गणेश केसीले केही समयअघि पूर्वबाट आएको गाडी थानकोटमा रोक्दा केही यात्रु भागेर आफ्नो वडामा आएको बताए। लुकेर भित्रिनेबाट खतरा छ, उनले भने।"
पटकपटक बलात्कृत किशोरी गर्भवती,"विराटनगर : मोरङको पथरीशनिश्चरे नगरपालिकामा एक व्यक्तिबाट पटकपटक बलात्कारको शिकार बनेकी किशोरी गर्भवती भएकी छन्। छ पटक भन्दाबढी बलात्कृत बनेकी १६ वर्षीया दलित किशोरी गर्भवती रहेको घटना सार्वजनिक भएको इलाका प्रहरी कार्यालय पथरीका डीएसपी दिलिप गिरीले बताए। उनका अनुसार किशोरीलाई पथरीशनिश्चरे ८ का ४८ वर्षीय राजन लिम्बूले विभिन्न डर, धम्की देखाएर छ महिनादेखि बारम्बार बलात्कार गरिरहेको प्रारम्भिक अनुसन्धानबाट खुलेको हो। कोसी अस्पताल विराटनगरमा गरिएको स्वास्थ्य परीक्षणबा टकिशोरीको पेटमा पाँच महिनाको गर्भ रहेको खुलेको डीएसपी गिरीको भनाइ छ। डर र धम्कीका कारण लामो समयसम्म घटना बाहिर नआएको पीडित किशोरीलाई उद्धृत गर्दै प्रहरीले जनाएको छ। पहिलो पटक बलात्कृत हुँदा किशोरीले घरमा भनिदिन्छु भनिछिन्। कसैलाई भने जे पनि गर्ने भन्दै पीडकले धम्की दिएपछि किशोरी घटना बाहिर ल्याउन डराइन्, डीएसपी गिरी भने। बलात्कारको घटना बाहिर ल्याएमा इज्जत पनि जान्छ भन्ने डर देखाएपछि बारम्बार बलात्कारको शिकार भइरहे पनि किशोरी पीडा सहेरै चुपचाप बसिरहेको प्रारम्भिक अनुसन्धानबाट खुल्यो। लामो समयदेखि महिनावारी रोकिएर पेट बढ्दै जानुका साथै खान समेत मन नगर्ने गरेपछि अभिभावकले सोधपुछ गर्दा बलात्कारबाट पीडित बनेकी किशोरी गर्भवती रहेको खुलेको डीएसपी गिरीको भनाइ छ। किशोरीका अभिभावकले जाहेरी दिएपछि बलात्कारमा संलग्न लिम्बूलाई प्रहरीले बिहीबार राति पक्राउ गरेको छ। उनले लिम्बुविरुद्ध जवरजस्ती करणी मुद्धा चलाउन अनुसन्धान सुरु गरिने जानकारी दिए । बलात्कार पीडित गर्भवती किशोरीलाई भने संरक्षणका लागि ओरेक नेपालको जिम्मा लगाइएको प्रहरीले जनाएको छ ।"
रोकिएन रोल्पामा विष्फोट र मृत्यु,"रोल्पा : तत्कालीन माओवादी युद्धको आधार इलाका थियो रोल्पा। जहाँबाट युद्ध सुरु गरेर माओवादीका नेताहरू सत्तासीन भए। तर, रोल्पालीहरू अहिले पनि युद्धका पीडाबाट मुक्त छैनन्। २०६३ मंसिर ५ गतेको शान्ति सम्झौतापछि युद्धको विधिवत् अन्त्य त भयो, तर रोल्पामा ज्यान गुमाउने शृंखला रोकिएको छैन। दश वर्षे युद्धताका ९ सय ६९ जना रोल्पालीले ज्यान गुमाएका थिए। बैशाख १८ गते जिल्लाको गैरीगाउँमा चार बालबालिकाको ज्यान गयो। शान्तिकालमा पनि वेवारिसे बम विष्फोटमा परेर ज्यान गुमाउनेको सूची थपिँदै गएको छ। बृहत शान्ति सम्झौतायता मात्र बम विष्फोटमा परेर सात बालबालिका र एक महिला गरी आठ जनाको ज्यान गइसकेको छ। दुई बालबालिका घाइते भएका छन्। सेनाको सातदोबाटो ब्यारेकको तारबारमा घाँस काट्न जाँदा एक महिलाको ज्यान गएको थियो। वेवारिसे बम विष्फोटमा परेर ज्यान गुमाउने, भारी मात्रामा विष्फोटक पदार्थ भेटिने र बम पड्किरहने क्रम रोकिएको छैन। यसकै ज्वलन्त उदाहरण बनेको छ, त्रिवेणी गाउँपालिका७ गैरीगाउँको मैतेगातिना चार बालबालिका मृत्यु घटना। युद्ध सकिएको लामो समयसम्म पनि रोल्पाली विष्फोटमै परेर मरिरहनु परेको छ, मानवअधिकारकर्मी घनश्याम आचार्य भन्छन्, यसको अन्त्यका लागि सरकार गम्भीर बन्न आवश्यक छ। युद्धकालकै झझल्को दिनेगरी चार बालबालिकाको ज्यान गएको रोल्पालीले महशुस गरेका छन्। प्रहरी प्रमुख प्रहरी नायब उपरीक्षक चित्रबहादुर गुरुङकाअनुसार घटनामा एकै घरका दिदीभाई ११ वर्षीय विमला र ५ वर्षीय छोरा विजय खत्री, १४ वर्षीय नोखिराम डाँगी र त्रिवेणी गाउँपालिका४ छेपबाट मामाघर आएका १३ वर्षीय गौरव नेपालीको इहलिला समाप्त भयो। मैतेगातिनाकै झल्को दिनेगरी शान्ति सम्झौता भएको तीनमहिना लगत्तै (२०६३ फागुन) राङसीमा एक बालकको वेवारिसे बम विष्फोटमा परी मृत्यु भएको र अर्का बालक घाइते भएको अधिकारकर्मी आचार्यले जनाए। २०६३ चैत्र २ मा धबाङका ६ वर्षीय बालक विक्रम बुढाको पनि मृत्यु भयो। वेवारिसे बम विष्फोटमा परेका विक्रमको घटनास्थलमै मृत्यु भएको थियो। २०६३ चैत्र २ गतेको घटना सेलाउन नपाउँदै चैत्र ९ गते ह्वामा कर्टम गाउँमा अर्को विष्फोट भयो। जुन विष्फोटमा एक बालिका घाइते भइन्। विष्फोटक पदार्थ लिएर माछा मार्न जाँदा कोर्चाबाङका एक बालकको पनि शान्तिकालमै मृत्यु भयो। युद्धकालमा दर्जनौं बालबालिकाको ज्यान गएको थियो। शान्तिकालमा पनि वेवारिसे विष्फोटमा बढी बालबालिकाकै ज्यान गएको छ। हतियार र त्रास उस्तै एक वर्षयता मात्र जिल्लाका तीन ठाउँमा युद्धकालीन विष्फोटका सामग्री फेला परे। गएको तिहारताका जिल्लाको उत्तरी कुरेली भित्रीवन पुवाखोरेको एक गोठमा लुकाई राखिएको ठूलो परिमाणमा हतियार, गोली र विष्फोटक पदार्थ फेला पारिएको थियो। त्यसको ६ महिना पश्चात् छिमेकी मिरुलको टुटुमा फागुन २८ गते दुईबोरा विष्फोटक पदार्थ फेला पारिएका थियो। केही दिनअघि चार बालबालिकाको ज्यान गरी बैशाख १८ मा गैरीगाउँमा टुइन्च मोर्टारको सेल भेटिएको छ भने विष्फोटसमेत भयो। सेना समायोजनको उत्तरार्धमा गैरीगाउँको टिलामा कालो हिल ट्यांकीमा गाडिएको अवस्थामा ठूलो परिमाणमा हतियार फेला पारिएको थियो। सखीको जंगलमा टुईन्च मोर्टारको लञ्चर भेटिएको थियो। शान्तिकालमा यसैगरी करिब दर्जनौं पटक वेवारिसे विष्फोटक पदार्थ भेटिएको छ। परिवर्तन गाउँपालिका१ कुरेली भित्रीवन पुवाखोरेको एक गोठमा युद्धताका भण्डारण गरिएको युद्ध सामग्री नै नेपाली सेनाले असोजको ११ र १२ गते नियन्त्रणमा लिएको स्थानीयले जनाएका थिए। गाउँलेकाअनुसार विगतको दशवर्षे युद्धताका यहाँ हातहतियार र विष्फोटनका सामग्री उत्पादनसमेत हुने गरेको थियो। युद्धकै बेला भण्डारण गरिएको हतियार, गोली र विष्फोटका सामग्री शान्ति प्रक्रियाको लामो अवधिसम्म गोठमै थिए। वैदेशिक रोजगारमा गएर गाउँ फर्किएका गोठधनी राजकुमार बुढाले युद्ध सामग्री हटाइदिन तत्कालीन नेकपा माओवादीका नेताहरूलाई आग्रह गरेपछि युद्ध सामग्री भण्डारणको रहस्य बाहिरिएको थियो। गाउँलेकाअनुसार २०७६ असोज ११ र १२ गते नेपाली सेनाको एक टोलीले गोठमा रहेको युद्ध सामग्री नियन्त्रणमा लिन पुगेको थियो। सो हतियार फेला परेकोबारे उतिबेला सुरक्षा निकायले औपचारिक रूपमा जानकारी दिएको थिएन। नेपाली सेनाका प्रवक्ता विज्ञानदेव पाण्डेले विष्फोटक सामग्री खोजीरहेको मात्र बताएका थिए। प्रमुख जिल्ला अधिकारी लक्ष्मण ढकालले आठ महिनापछि आइतबार (बैशाख २१ गते) सो ठाउँमा हतियार फेला परेको विज्ञप्तिमा उल्लेख गरेका छन्। सचेतना आवश्यक रोल्पाका दुम्ला, भाबाङ र जंकोटको सिमाना, लिस्ने, ऐपेलेक, पोबाङ, सेरम, उवा, थबाङ, गाम, पाछाबाङ, राङकोट, सुकिदह, बाङमा, मुनिमारे, दलसिङे, पाखापानी, राँक ताप्ला, डुब्रिङ र जंघा ठूला भिडन्तस्थल हुन्। यी ठाउँमा विष्फोटको सामग्री फेला पर्नसक्ने बताइएको छ। भिडन्त हुँदा दुवै पक्षबाट विष्फोटक पदार्थ छुटाइएको अनुमान छ। हेलिकोप्टरबाट बम बर्साउँदा जंगलमा नपड्किएर रहेका हुनसक्छन्, सामाजिक अगुवा कमन बुढामगर भन्छन्, ति ठाउँमा खोजबिन गरी विष्फोटक पदार्थ निस्क्रिय बनाउन सरकारले ध्यान दिनुपर्छ। माओवादी लडाकुका हतियार उत्पादन स्थल, भण्डारण क्षेत्र, कतिपय ओडार, जंगल, बारी, पाखाबारीमा विष्फोटक पदार्थ हुनसक्ने भएकाले तिनको खोजबिन शान्ति सम्झौतायता भएको छैन। विष्फोटक पदार्थबाट सुरक्षित हुनेबारे उनीहरूलाई विद्यालयमै पढाउन आवश्यक छ। स्थानीय तहका सरकारले पाठ्यपुस्तक नै तयार गरेर लागू गर्न आवश्यक भएको सत्प्रयास समूहका अभियन्ता कुलबहादुर डाँगी बताउँछन्। व्यापक रूपमा जनस्तरमा विष्फोटक पदार्थविरुद्धको सचेतना अभियान थालनी गर्न नागरिकको माग छ।"
लकडाउनमा प्रहरीले चलाएको मोटरसाइकलले ठक्कर दिँदा महिलाको मृत्यु,विराटनगर : लकडाउनका समयमा प्रहरीले चलाएको मोटरसाइकलले ठक्कर दिँदा मोरङमा बिहीबार दिउँसो एक महिलाको मृत्यु भएको छ। धनकुटाको महालक्ष्मी नगरपालिका ९ घर भएका २५ वर्षीय प्रहरी जवान खगेन्द्र कार्कीले चलाएको को २५ प ३८८९ नम्बरको मोटरसाइकलले ठक्कर दिँदा मोरङको बेलबारी नगरपालिका८ घर भएकी ४९ वर्षीया शान्ति राजवंशीको मृत्यु भएको हो। साइकलमा यात्रा गरिरहेकी राजवंशीलाई पूर्वपश्चिम राजमार्ग अन्तर्गत कानेपोखरी गाउँपालिका७ मा पश्चिमतर्फ आउँदै गरेको मोटरसाइकलले ठक्कर दिएको इलाका प्रहरी कार्यालय पथरीका डीएसपी दिलिप गिरीले बताए। उनका अनुसार दुर्घटनामा परेर गम्भीर घाइते भएपछि उपचारका लागि मंगलबारे अस्पताल लैजाँदै गर्दा महिलाको बाटोमै मृत्यु भएको हो। दुर्घटना गराउने प्रहरी जवान कार्कीलाई नियन्त्रणमा लिएर घटनाको अनुसन्धान सुरु गरिएको डीएसपी गिरीले जानकारी दिए। कार्की सुनसरीको दुहवीस्थित दंगा नियन्त्रण प्रहरी गणमा कार्यरत थिए। डीएसपी गिरीका अनुसार पोशाकमै रहेका उनी झापा पुगेर गौरीगञ्जबाट आफन्तलाई लिएर बेलबारीतर्फ आउँदै थिए। कोरोना भाइरसको संक्रमण नियन्त्रणका लागि सरकारले गरेको लकडाउनका समयमा मोटरसाइकल कुदाउनका लागि भने कार्कीले सवारी पास नलिएको र प्रहरीको पोशाक लगाएकै भरमा मोटरसाइकलमा आफन्तलाई बोकेको पाइएको छ।
कोरोनाले न्यायमा असुविधा : प्रधानन्यायाधीश राणा,"काठमाडौं : प्रधानन्यायाधीश चोलेन्द्रसमशेर राणाले स्वतन्त्र न्यायपालिकामाथि कतैबाट आँच आउन नदिन आफू गम्भीर र सचेत रहेको बताएका छन्। कानुन दिवसका सन्दर्भमा बिहीबार सन्देश दिनेक्रममा राणाले यस्तो बताएका हुन्। विश्वव्यापी महामारीको रुपमा फैलिएको कोरोना भाइरस (कोभिड(१९) ले न्याय क्षेत्र पनि प्रभावित बनेको बताउँदै राणाले न्यायको प्राप्तिमा पर्न गएको असुविधालाई परिस्थितिजन्य बाध्यताको रूपमा बुझ्नसमेत आग्रह गरेका छन्। उनले यस्तो महामारीका बेला पाण्डेमिक जष्टिससम्बन्धी विधिशास्त्रको विकास गरिनुपर्ने अनुभूति दिलाएको भनाइसमेत राखेका छन्। प्रधानन्यायाधीश राणाले आफ्नो सन्देशमा संविधानका मूल्य मान्यताप्रति प्रतिबद्धता व्यक्त गर्दै कतैबाट आँच आउन नदिन आफू सचेत रहेको सन्देशमा उल्लेख छ। न्यायपालिकाले अत्यन्त जटिल र कठिन परिस्थितिमा पनि स्वतन्त्र न्यायपालिकाको मूल्य मान्यतालाई अक्षुण राख्नसकेको स्मरणसमेत राणाले गरेका छन्। विधिको शासन तथा नागरिकका हक अधिकारको संरक्षणका लागि न्यायपालिकाले महत्ववपूर्ण भूमिका खेल्दै आएको भनाई उनको छ। न्यायपालिकाको नेतृत्वको हैसियतबाट नेपालको संविधानले प्रत्याभूत गरेको स्वतन्त्र, निष्पक्ष र सक्षम न्यायपालिका तथा विधिको शासनको सुनिश्चितताको लागि सदा क्रियाशील रहने कुराको प्रतिबद्धतासमेत व्यक्त गर्दछु, शुभकामना सन्देशमा उल्लेख छ, त्यस्मा कहीँ कतैबाट कुनै किसिमको आँच आउन नदिन आफू सदैव सचेत, गम्भीर र संवेदनशील रहेको पनि म यस अवसरमा स्पष्ट गर्न चाहन्छु। संविधानले लोकतान्त्रिक शासन प्रणाली, नागरिक स्वतन्त्रता, मौलिक अधिकार, मानव अधिकार, पूर्ण प्रेस स्वतन्त्रता, स्वतन्त्र, निष्पक्ष र सक्षम न्यायपालिका, कानुनी राज्यलगायतका मूल्य मान्यतालाई संविधानको आधारभूत संरचनाको रूपमा स्थापित गरेको भनाइ राणाको छ। संविधानले सुशासन, विकास, समृद्धि र सामाजिक न्यायको परिकल्पना गरेको सन्देशमा उल्लेख छ। यतिबेला विश्वव्यापी महामारीको रूपमा फैलिएको कोरोना भाइरस (कोभिड(१९) को कारणबाट उत्पन्न कठिन र संवेदनशील परिस्थितिको सामना गरिरहेको सन्देशमा जनाइएको छ। यस्तै कोरोना भाइरसबाट विश्वका अधिकांश देश प्रभावित भएको, लाखौं मानिस यसबाट संक्रमित रहेको र दुई लाख ५० हजारभन्दा बढी मानिसले यस रोगका कारण मृत्युवरण गर्नु परेको दुखद् अवस्था दर्शाउँदै सन्देशमा कोरोना भाइरसबाट संक्रमित नागरिकको शीघ्र स्वास्थ्यलाभको कामना गरेका छन्। कोरोनाको औषधि पत्ता लाग्न नसकेको अवस्थामा सामाजिक दूरी कायम गर्नेलगायत स्थापित विधि र मापदण्डको अवलम्बन तथा रोग प्रतिरोधी क्षमता अभिवृद्धिका लागि उच्च मनोबल, सकारात्मक सोच र आत्मसंयम नै यसको रोकथाम र नियन्त्रणको उपयुक्त विकल्प रहेको स्मरण पनि राणाले गराएका छन्। सम्पूर्ण मानव समुदायको सरोकार र विश्वव्यापी बहुआयामिक प्रभाव रहेको शताब्दीकै ठूलो यस महामारीलेपाण्डेमिक जस्टिससम्बन्धी छुट्टै विधिशास्त्रको विकासको आवश्यकता रहेकोसमेत अनुभूति गराएको छ, राणाले भनेका छन्। महामारीको कारण औपचारिक कार्यक्रमको आयोजना गर्न नसकिएकोप्रति उनले दुख व्यक्त गरेका छन्। नेपाल प्रधान न्यायालय ऐन, २००८ विक्रम संवत् २००९ साल वैशाख २६ गते लागू भएको सम्झनामा प्रत्येक वर्ष वैशाख २६ को दिनलाई कानून दिवसको रूपमा मनाइँदै आएको छ।"

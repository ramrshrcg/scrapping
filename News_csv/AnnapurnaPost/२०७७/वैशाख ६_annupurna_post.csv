शीर्षक,विवरण
अलपत्रलाई सुरक्षितसाथ घर पुर्याऊ : सर्वोच्च,"काठमाडौं : सर्वोच्च अदालतले घर जान पैदल हिँडेका सर्वसाधारणलाई निःशुल्क सवारी साधनको व्यवस्था गरी सुरक्षितसाथ गन्तव्यमा पुर्याउन शुक्रबार सरकारलाई आदेश दिएको छ।सर्वोच्चका न्यायाधीश आनन्दमोहन भट्टराई र सपना प्रधान मल्लको संयुक्त इजलासले उक्त अन्तरिम आदेश दिएको हो। सर्वोच्चले उद्धारमा अत्यन्त प्राथमिकतासाथ काम थाल्न भनेको छ। हाल काठमाडौं र अन्य सहरी क्षेत्रबाट आफ्नो गाउँतर्फ पैदल हिँडेका यात्रीको दर्दनाक अवस्था दर्शाउँदै प्रोपब्लिकका तर्फबाट वरिष्ठ अधिवक्ता डाप्रकाशमणि शर्मा लगायतले दायर गरेको रिटमा यस्तो आदेश भएको हो। स्वास्थ्य परीक्षणसम्बन्धी जनशक्तिको मोबाइल समूहलाई परिचालन गरी पैदल यात्रुको र्यापिड टेस्ट गर्दै सुरक्षाका लागि अपनाउनुपर्ने सबै आवश्यक उपाय अवलम्बन गर्नसमेत सर्वोच्चको आदेशमा उल्लेख छ। सडक यात्रुमा कोरोना संक्रमणको आशंका भए आवश्यकताअनुसार क्वारेन्टाइन र आइसोलेसनमा राखी निको भएपछि वा शंकामुक्त भएपछि गन्तव्यमा पुर्याउन भनिएको छ। अलपत्र र समस्यामा परेका नागरिकलाई सुरुमा सुरक्षित रूपले घरसम्म पुर्याउने व्यवस्था गर्नु राज्यको प्राथमिक दायित्व रहेको स्मरणसमेत सर्वोच्चले गराएको छ। अत्यन्त प्राथमिकतासाथ उनीहरूलाई सरकारको कार्यमा आस्वस्त हुने गरी अविलम्ब सबै राजमार्गबाट सवारी साधनको निःशुल्क व्यवस्था गरी उनीहरूको गन्तव्यमा पुर्याइदिनू, सर्वोच्चले आदेशमा भनेको छ। महिला, बालबालिका, ज्येष्ठ नागरिक, शारीरिक रूपमा अस्वस्थ व्यक्तिको विशेष सुरक्षामा ध्यान दिन जरुरी देखिएको सर्वोच्चले जनाएको छ। रिट निवेदक डा शर्मालगायत कानुन व्यवसायीले बहसका क्रममा काठमाडौं उपत्यकासहित मुलुकका सहरी क्षेत्रमा रोजगारी, व्यवसाय, दैनिक ज्यालादारी, मजदुरी, होटल, रेस्टुरेन्ट, कारखानालगायत कामदारले आर्थिक र शारीरिक रूपमा चरम समस्यामा व्यहोर्नुपरेको भन्दै इजलासको ध्यानाकर्षण गराएका थिए। सर्वोच्चले महामारीको प्रभाव सबैलाई परे पनि आफ्नो सुरक्षित घरबासको व्यवस्था नहुने र रोजगारी गुमेको विपन्न वर्ग, आ िश्रत परिवार र अध्ययनका लागि बसेका विद्यार्थीको स्थिति गम्भीर देखिएको जनाएको छ। घर फर्केका व्यक्तिमा कोरोना संक्रमणको आशंका भए आवश्यकताअनुसार क्वारेन्टाइन र आइसोलेसनमा राखी निको भएपछि वा शंका बाहिर आएपछि गन्तव्यमा पुर्याउन पनि सर्वोच्चले आदेश दिएको छ। निश्चित गन्तव्यमा पुर्याउन वडा, जिल्ला, प्रदेश र पालिकाबीच समन्वय गर्न भनिएको छ। जोखिममा रहेका र पेसा एवं रोजगार गुमाएर तनावमा रहेका व्यक्तिलाई मनोसामाजिक परामर्शको प्रबन्ध गर्नसमेत आदेशमा उल्लेख छ। राष्ट्रिय मानवअधिकार आयोगको अनुगमनले खाद्य सामग्री नहुँदा भोकभोकै जोखिमपूर्ण यात्रा गरेको आयोगले जनाएको छ। खासगरी ज्येष्ठ नागरिक, बिरामी, सुत्केरी महिला र बालबालिकाको यात्रा कष्टप्रद देखिएको आयोग अनुगमनबाट देखिएको छ। आयोगका अनुसार काभ्रे, रामेछाप, सिन्धुली, धादिङ, कपिलवस्तु, बाँके, बर्दिया, कैलालीलगायत जिल्लामा र सीमा नाकामा पैदल यात्रुको बिचल्ली भएको छ।"
कोरोनालाई रकम जुटाउन सांसदको विरोध,"काठमाडौं : निर्वाचन पूर्वाधार विकास कार्यक्रमको रकम कोरोना कोषमा पठाउन कार्यव्यवस्था परामर्श समितिले दिएको सहमतिप्रति नेकपाका सांसदले विरोध जनाएका छन्। पूर्वाधार कार्यक्रम सांसदले आआफ्नो निर्वाचन क्षेत्रमा खर्च गर्न पाउने कोष हो। संसद्को दैनिक कामकारबाहीबारे परामर्श गर्ने समितिले आफ्नो हैसियत बिर्सिएर रकम पठाउन सहमति दिन नसक्ने प्रतिनिधिसभा सदस्य देवेन्द्र पौडेलले बताए। सभामुख अग्निप्रसाद सापकोटाको अध्यक्षतामा गत मंगलबार बसेको समितिको बैठकले यो वर्षको खर्च नभएको रकम कोरोना भाइरस संक्रमण रोकथाम, नियन्त्रण तथा उपचार कोषमा पठाउन सहमति दिएको थियो। नेकपाका २४ जना प्रत्यक्ष निर्वाचित सांसदले शुक्रबार अनौपचारिक बैठक बसी उक्त निर्णयप्रति असहमति जनाएका हुन्। जसमा नेकपा स्थायी कमिटी सदस्यसमेत रहेका सांसद पौडेलसहित महेश बस्नेत, गणेशसिंह ठगुन्ना, गणेश पहाडी, पदम गिरी, एलपी साँवा, सूर्य पाठक, लालबहादुर थापा, राजबहादुर बूढा, यज्ञराज सुनुवार, किसान श्रेष्ठ, ध्रुव शाही, रवीन्द्र शर्मा, भैरवहादुर सिंहलगायत छन्। नेकपा संसदीय दलको कार्यालयमा उनीहरूको अनौपचारिक बैठक बसेको थियो। उनीहरूले पूर्वाधार रकम कोरोना कोषमा पठाउनुपर्ने नेकपा प्रवक्ता नारायणकाजी श्रेष्ठ र कांग्रेस सांसद गगन थापाका अभिव्यक्तिप्रति पनि छलफलमा असन्तुष्टि जनाएका थिए। नोभल कोरोना रोग रोकथाम तथा नियन्त्रण उच्चस्तरीय समन्वय समितिका संयोजक उपप्रधानमन्त्री ईश्वर पोखरेलसँग भेटेरै असन्तुष्टि जनाएको सांसद पौडेलले सुनाए। उपप्रधानमन्त्री पोखरेलले संसद्बाट पारित बजेट र कार्यक्रमका विषयमा परामर्श समितिको निर्णय चित्तबुझ्दो नभएको भन्दै पूर्वाधार कार्यक्रमले आगामी बजेटमा पनि निरन्तरता पाउने विश्वास दिलाएका थिए। उनीहरूले कोरोना महामारी फैलिएर भोकमरी वा आर्थिक संकट देखिए मात्र पूर्वाधार कार्यक्रमको बजेट कोषमा लैजान ध्यानाकर्षण गराएका थिए। पोखरेलले पूर्वाधार कार्यक्रम कानुनका रुपमा आइसकेकाले कसैले पनि हटाउन नसक्ने बताएका थिए। उनीहरूले यसबारे स्वास्थ्यमन्त्री भानुभक्त ढकाल र भौतिक पूर्वाधार तथा यातायातमन्त्री वसन्त नेम्बाङको पनि ध्यानाकर्षण गराएका थिए। सांसद पौडेलले पूूर्वाधार विकास कार्यक्रममार्फत आयोजनाहरू कार्यान्वयनमा आइसकेकाले अहिले स्थगन गर्न नहुने बताए। सांसद सुनुवारले पूर्वाधार कार्यक्रमबारे नकारात्मक मात्र प्रचार गरिएको बताए। सबै निर्वाचन क्षेत्रमा समानुपातिक ढंगले बजेट विनियोजन भई विकास निर्माणमा महत्वपूर्ण योगदान रहेको उनको भनाइ छ। १ सय ६५ वटै क्षेत्रमा समावेशी रूपले बजेट गएको छ, उनले भने, यो हिजोको सांसद विकास कोषजस्तो होइन भन्ने बुझ्न जरुरी छ। प्रतिनिधिसभामा प्रत्यक्ष निर्वाचित सांसदको अध्यक्षतामा बन्ने समितिमार्फत खर्च गर्ने गरी सबै निर्वाचन क्षेत्रमा ६ करोड बजेट पूर्वाधार विकास कार्यक्रममार्फत जान्छ। बजेट बाँडफाँट तथा योजना छनोटमा प्रत्यक्ष निर्वाचित सांसदको मात्र हालीमुहाली हुने गरेको भन्दै समानुपातिक र राष्ट्रियसभा सांसदले यो कार्यक्रमप्रति विरोध जनाउँदै आएका छन्। अर्थमन्त्री डा युवराज खतिवडाले आगामी बजेटमा पूर्वाधार विकास कार्यक्रम समावेश नगर्ने जनाउ दिइसकेका छन्। सांसदहरूले भने यो कार्यक्रम र एक निर्वाचन क्षेत्र एक रणनीतिक सडकको अवधारणालाई निरन्तरता दिन अर्थमन्त्री डा खतिवडालाई दबाब दिइरहेको स्रोतले बतायो। संघका सांसदको सिको गर्दै प्रदेशसभा सदस्यले पनि पूर्वाधार विकास कार्यक्रमका नाममा बजेट लिने र आफूखुसी बाँड्ने गरेका छन्।"
कोरोना विरामी डिस्चार्ज : स्वास्थ्यकर्मीलाई प्रधानमन्त्रीको बधाई,"काठमाडौं : प्रधानमन्त्री केपी ओलीले कोरोना भाइरस (कोभिड१९) संक्रमितको उपचारमा संलग्न स्वास्थ्यकर्मीलाई बधाई दिएका छन्। शनिबार कोरोना भाइरसबाट संक्रमित दोस्रो विरामीको डिस्चार्ज भएको खबर थाहा पाए लगत्तै प्रधानमन्त्री ओलीले स्वास्थ्यकर्मीलाई बधाई दिएका हुन्। ओलीले ट्वीटरमार्फत् डिस्चार्ज भएकी बिरामीको आरोग्यताको कामना गर्दै उपचारमा संलग्न चिकित्सक र स्वास्थ्यकर्मीलाई बधाई दिएका हुन्। कोरोना भाइरसबाट संक्रमित दोस्रो विरामी आज पूर्ण स्वस्थ भई अस्पतालबाट डिस्चार्ज हुनुभएको छ, प्रधानमन्त्री ओलीले ट्वीटमा लेखेका छन्, उहाँको आरोग्यताको कामनासहित उपचारमा संलग्न चिकित्सक, स्वास्थ्यकर्मी तथा संबद्ध सबैलाई बधाई तथा धन्यवाद। दोस्रो कोरोना बिरामी युवती कोरोनासँगको २७ दिन लामो लडाईंलाई जितेर शनिबार घर फर्किएकी हुन्। डिस्चार्ज भएसँगै नेपालमा कोरोना संक्रमण निको भएर घर फर्किने उनी दोस्रो व्यक्ति हुन्। यसअघि गत माघ ९ गते पहिलो पटक नेपालमा कोरोना देखिएका युवकको डिस्चार्ज भएको थियो। अहिलेसम्म नेपालमा ३० जनामा कोरोना पुष्टि भएको छ। शनिबार डिस्चार्ज भएकी युवती स्वास्थ्य जाँचका लागि चैत ९ गते टेकु अस्पताल पुगेकी थिइन्। उनमा चैत १० गते कोरोना संक्रमण पोजेटिभ देखिएको थियो। उनी पूर्ण निको भएर डिस्चार्ज भएकी हुन्। उनी चैत ४ गते फ्रान्सबाट कतारको दोहा हुँदै काठमाडौं आएकी हुन्। उनीसँगै कतार एयरवेजको क्यूआर ६५२ जहाजमा नेपाल आएका बागलुङका दुईजना कोरोना संक्रमण देखिएको थियो। उनीहरुको धौलागिरी अस्पतालमा उपचार भइरहेको छ। कोरोना संक्रमितमध्ये १२ जनाको विराटनगरस्थित कोरोना अस्पताल, पाँच जनाको कैलालीको धनगढीस्थित सेती प्रादेशिक अस्पताल, चार जनाको वीरगन्जस्थित नारायणी अस्पतालमा उपचार हुँदैछ। नेपालमा एकै दिन १४ जनामा कोरोना पुष्टि : संक्रमितको संख्या ३० पुग्यो नेपालमा कोरोना संक्रमण तेस्रो चरणमा पुग्ने जोखिम उदयपुरमा भेटिएका १२ संक्रमितलाई मध्यराति विराटनगर ल्याइयो स्वाब परीक्षण गरिएका १९९ जनाको कोरोना रिपोर्ट नेगेटिभ दोस्रो कोरोना संक्रमित : जो २७ दिनमा कोरोनालाई जितेर घर फर्किइन् अन्य सात जनामध्ये एकको शुक्रराज ट्रपिकल तथा सरुवारोग अस्पताल, टेकु र ६ जनाको पाटन अस्पताल, लगनखेल र धौलागिरी अस्पताल, बागलुङ र भरतपुर कोभिड१९ डायग्नोस्टिक प्रयोगशाला, चितवनमा दुईदुई जनाको उपचार भइराखेको छ।"
कांग्रेस पदाधिकारी बैठकका १५ निर्णय,"काठमाडौं : प्रमुख प्रतिपक्षी दल नेपाली कांग्रेसको केन्द्रीय पदाधिकारी बैठकले समसामयिक विषयमा विभिन्न निर्णय गरेको छ। शनिबार बसेको बैठकले पैदल गाउँ गइरहेका नागरिक र सरकारको राहत, कोरोना परीक्षण र स्वास्थोपचार, स्वास्थ सामग्रीको अभाव र अनियमितता, विदेशमा रहेका नेपालीको विषयमा कांग्रेसले विभिन्न निर्णय गरेको छ। बैठकपछि सार्वजनिक वक्तव्य जस्ताको तस्तै : पैदल गाउँ गइरहेका नागरिक र राहत बारे (१) राजधानी लगायतका शहरमा खान बस्न संकट भएपछि पैदल घर फर्किरहेका नागरिकलाई बीच बाटोमा पानी र खानाको ब्यवस्था गरिरहेका पार्टीका साथीहरू एवं स्थानीय तहको निर्वाचित नेतृत्वको सह्राना गर्दै बैठकले अप्ठ्यारोमा परेका नागरिकलाई गाउँ पुग्ने प्रबन्ध अविलम्ब मिलाउन सरकारलाई आग्रह गरेको छ । सरकारले ब्यवस्थापन गर्न ढिलाइ गरिरहँदा कहिँपनि कसैलाईपनि बाटोमा भोको पर्न नदिई गन्तव्यमा पुग्न सहजीकरण गर्न नेपाली कांग्रेसका साथीहरूलाई बैठकले अपील गरेको छ । (२) केन्द्र र प्रदेश सरकारले घोषणा गरेको राहतको बजेट अझैसम्म निर्धारित क्षेत्र र ब्यक्तिसम्म नपुगेको बिषयमा सरकारको ध्यानाकर्षण गराउने र तत्काल पुयाउन आग्रह गर्ने निर्णय बैठकले गरेको छ । (३) सत्तारूढ दलको नेतृत्व रहेका कयौं स्थानीय तहमा राहत वितरणमा पक्षपातपूर्ण ब्यवहार भएको प्राप्त विवरण अध्ययन पश्चात् बैठकले राहत वितरण कार्य न्यायोचित, पारदर्शी र ब्यवस्थित बनाउन आग्रह गर्दै स्थानीय तहमा सर्वदलीय अनुगमनको ब्यवस्था गर्न माग गरेको छ । (४) साना ठुला सबै ब्यवसायीहरुले ब्यहोरिरहेको प्रतिकूल स्थितिमा निश्चित अवधिको ब्याज मिनाहा देखि ब्याज घटाउने सम्मको निर्णयमा पुग्न सरकार र सम्बन्धित तह समक्ष माग गर्ने निर्णय बैठकले गरेको छ । परिक्षण र स्वास्थोपचार बारे (५) संक्रमितको संख्या बढ्दै गएको एवं लक डाउनको अघिल्लो साता नेपाल फर्केका दुई लाख बढी नागरिकको न्यून संख्या मात्रै क्वारेन्टाइनमा बसेको स्थिति दृष्टिगत गरेर परिक्षणलाई समुदाय स्तरमा पुयाउन अत्यावश्यक बनेको ठहर बैठकले गरेको छ । अतः घुम्ती परिक्षण शिविर मार्फत परिक्षणको दायरा र गति बढाउन बैठकले माग गरेको छ । (६) नियमित रुपले संचालित अस्पतालमा कोरोना परिक्षण र उपचार गरिंदा त्यसले संक्रमण ब्यापक फैलन भूमिका गरेको कतिपय देशको अनुभवबाट शिक्षा लिंदै कोरोना उपचार केन्द्र को अलग ब्यवस्था गर्न बैठकले सरकार समक्ष माग गरेको छ । (७) अन्य रोगका बिरामीले यस बीचमा कयौं जिल्लामा सहज उपचार पाउन नसकेको बिषयलाई गम्भीरतापूर्वक लिएर कार्य गर्न बैठकले सरकारको ध्यानाकर्षण गराउने निर्णय गरेको छ । (८) फ्रन्ट लाइनमा रहेर कार्य गरिरहेका स्वास्थकर्मीहरुलाई कतिपय ठाउँमा हतोत्साहित गर्ने ब्यवहार भएको बिषयलाई गम्भीरतापूर्वक लिंदै बैठकले त्यस्तो स्थिति दोहोरिन नदिन एवं स्वास्थकर्मी र सुरक्षाकर्मी बीच कही पनि असमझदारी उत्पन्न हुन नदिन परिपक्व समन्वयका लागि सरकारको ध्यानाकर्षण गराएको छ । स्वास्थ सामग्रीको अभाव र अनियमितता बारे (९) स्वास्थकर्मीहरुलाई पर्याप्त गुणस्तरीय पीपिइ अझैपनि पुयाउन नसकिएको बिषयलाई सरकारको गैह्र जिम्मेवारीको हदका रुपमा लिंदै बैठकले सबै अत्यावश्यक सामग्री तत्काल पर्याप्त प्रबन्ध गर्न र उपलब्ध गराउन सरकार समक्ष माग गरेको छ । (१०) सामग्री खरिदको अनियमिततामा संलग्नलाई पदमुक्त गरेर अनुसन्धानलाई सघाउन अघिल्लो बैठकले गरेको माग यो बैठकले पुनः दोहोयाएको छ । साथै कुनैपनि प्रकृतिको दबाबबाट मुक्त रहेर अनुसन्धान गर्न बैठकले अपील गरेको छ । बिदेशमा रहेका नेपालीहरु बारे (११) कोरोनाको संक्रमणले बिदेशमा जीवन गुमाएका सबै नेपालीप्रति श्रद्धाञ्जली सहित बैठकले सम्बन्धित परिवारजन तथा नेपाली डायस्पोरामा समवेदना प्रकट गरेको छ । बैठकले उपचाररत स्वदेश र बिदेशका सबै नेपालीको सिघ्र स्वास्थलाभ कामना गरेको छ । (१२) बिदेशमा रहेका नेपाली श्रमिक, विद्यार्थी, ब्यवसायी एवं अप्ठ्यारोमा परेका सबै नेपालीको सुरक्षा र राहतका लागि उच्च स्तरीय कुटनैतिक पहल बढाउन बैठकले सरकारलाई आग्रह गरेको छ । नेपाली दूतावासहरुलाई नेपालीको हितमा बिशेष सक्रियता बढाउन तथा नेपाली जनसम्पर्क समिति, एनआरएन एवं अन्य सबै संस्थालाई साझा जिम्मेवारी बोधले कार्य गर्न अपिल गरेको छ । (१३) अप्ठ्यारोमा परेका नेपालीलाई उद्दार गर्न आवश्यक अध्ययन र तयारी शुरु गर्न बैठकले नेपाल सरकारलाई आग्रह गरेको छ । उद्धार पश्चात् देशभित्र गर्नुपर्ने ब्यवस्थापन बारे पूर्व तयारीमा ढिलाइ नगर्न पनि बैठकले सरकारलाई सजग गराएको छ । (१४) महाकाली पारी धार्चुला आइपुगेका नागरिक लगायत अन्य सिमा नाकामा अलपत्र परेका नेपालीलाई ब्यवस्थित ढंगले प्रवेश दिने र क्वारेन्टाइनमा राख्ने कार्य अझैसम्म नगरिएकोमा सरकारप्रति दुःख व्यक्त गर्दै बैठकले मातृ शोकमा परेका युवालाई धार्चुलाबाट नेपाल ल्याई परिक्षण पश्चात् आमाको काममा सरिक हुन दिन र अन्य सबैलाई पनि क्वारेन्टाइनमा राख्ने गरि नेपाल ल्याउन पुनः माग गरेको छ । अत्यावश्यक खाद्यान्न उत्पादन र कृषकलाई राहत बारे (१५) लक डाउन लम्बिनु संगै खाद्यान्नको अभाव बढ्दै जाने स्थिति दृष्टिगत गरेर अत्यावश्यक खाद्यान्न उत्पादनका लागि स्थानीय सरकारहरु मार्फत जरुरी छलफल, कृषकको स्वास्थ्य परिक्षण एवं कृषि क्षेत्रलाई आवश्यक राहतसम्मको प्रबन्ध गर्न र गराउन बैठकले सरकारको ध्यानाकर्षण गराएको छ । नेविसंघलाई जन्मदिनको शुभकामना (१६) बैशाख ६ गते नेपाल बिद्यार्थी संघको जन्मदिवसको अवसरमा आजको पदाधिकारी बैठकले नेविसंघको विगत र वर्तमानमा आवद्ध स्वदेश र बिदेशमा रहेका सबैलाई हार्दिक शुभकामना ब्यक्त गरेको छ । कोरोना संकटको आजको घडीमा नेपाली विद्यार्थीहरुले उच्च सतर्कता साथ आफ्नो ब्यक्तिगत एवं समुदाय र राष्ट्रको हितमा बिशेष जिम्मेवारीबोधका साथ कार्य गर्न बैठकले अपील समेत गरेको छ । जय नेपाल ! कृष्णप्रसाद पौडेल मुख्य सचिव"
खाद्यान्न ढुवानी गर्ने ट्रकले मदिरा बोकेपछि,"बैतडी : लकडाउनका बेला खाद्यान्न ढुवानी गर्ने भनेर सवारी पास लिएको ट्रकले मदिरा ओसारपोसार गरेको पाइएको छ। शनिबार बैतडी प्रहरीले एउटा ट्रक नियन्त्रणमा लिएको हो। वैशाख ४ गते धनगढीबाट मेलौली खाद्यान्न ढुवानीका लागि पास लिएको से १ छ १५४९ नम्बरको ट्रकमा मदिरा बोकेको पाइएपछि शनिबार नियन्त्रणमा लिइएको जिल्ला प्रहरी कार्यालयका प्रमुख प्रहरी नायव उपरीक्षक डिल्लीनारायण पाण्डेयले बताए। ट्रकबाट विभिन्न ब्राण्डका ४३ पेटी मदिरा बरामद गरिएको उनको भनाइ छ। मेलौलीमा ट्रक चेकजाँच गर्दा इलाका प्रहरी कार्यालय मेलौलीको टोलीले ट्रकबाट मदिरा बरामद गरेको हो। उनले भने, खाद्यान्न ढुवानीका लागि पास लिएको ट्रकले मदिरा ओसारपसार गरेको पाइएपछि हामीले ट्रक नियन्त्रणमा लिएका हौं। ट्रक साहु उत्तमसिंह पुजारा र चालक रोशन पन्तलाई पनि प्रहरीले नियन्त्रणमा लिएको छ। घटनाको अनुसन्धानका लागि इलाका प्रहरी कार्यालय पाटनमा कार्यरत प्रहरी निरीक्षक धनदेव साउदको नेतृत्वमा प्रहरी टोली खटिएको प्रहरी नायव उपरीक्षक पाण्डेयले बताए।"
वीरगन्जका सबै औषधि पसल बन्द,"वीरगन्ज : प्रहरीले दुर्व्यवहार गरेको भन्दै वीरगन्जमा रहेका औषधि पसलहरु शनिबार दिउँसो देखि बन्द गरिएको छ। प्रहरीले अभद्र व्यवहार गरेको आरोप लगाउँदै औषधि व्यापारी र पसलेहरुले वीरगन्जका सबै औषधि पसलहरु शनिबार दिउँसो साढे २ बजेदेखि बन्द गरेका हुन्। लकडाउनमा सरकार र स्थानीय प्रशासनले औषधि पसलहरु २४ सै घण्टा खुल्ला राख्न निर्देशन नै दिए पनि उनीहरुले पसल नै बन्द गरि दिएका हुन्। नेपाल औषधि व्यवसायी संघका अनुसार वीरगन्जमा खुद्रा र थोकका गरि २ सय २९ औषधि पसल छन्। शनिबार दिउँसो माइस्थानचोकमा नेपाल औषधि व्यवसायी संघ पर्साका अध्यक्ष ताजुदिन अन्सारीको मोटरसाइकल प्रहरीले खोसेपछि त्यसैको विरोधमा पसले र व्यपारीहरुले दिउँसो साढे २ बजेदेखि औषधि पसलहरु बन्द गरेका हुन्। घरको सरसामान किनमेल गरेर पसल खोल्न जाने क्रममा माइस्थान चोकमा प्रहरीले आफनो मोटरसाइकल खोसेर नियन्त्रणमा लिएको अध्यक्ष अन्सारीले बताए। बिहान ११ बजेदेखि किसान पसलहरु खुलेपछि घरको सामान किनेर पसल खोल्न जाँदै थिएँ , उनले भने ,'तर प्रहरीले रोकेर मोटरसाइकल नियन्त्रणमा लियो , संघको परिचयपत्र देखाउँदा पनि मानेन। औषधि व्यवसायी संघको परिचयपत्र देखाउँदा पनि प्रहरीले ठाँउ ठाउँमा रोकेर दुर्व्यवहार गर्दै पसल खोल्न जान नदिएपछि त्यसैको विरोधमा सबै औषधि पसलहरु बन्द गरिएको संघका नारायणी अन्चल शाखाका महासचिव पप्पु झाले बताए। यसअघि लकडाउनमा घरबाट पसल खोल्न जाने औषधि पसले र पसलमा काम गर्ने कर्मचारीलाई प्रहरीले बाटोमा अवरोध गरेको थिएन झाले भने ,'तर शनिबार भने अध्यक्ष अन्सारीलाई मात्र नभइ अन्य औषधि पसलेलाई पनि प्रहरीले बाटोमै रोकेर फिर्ता पठाइ दिन थालेको छ। विर्तामा रहेको अशोक फर्मासुयटिकल्सका सञ्चालक रत्नेश कुमार गुप्ताले पनि शनिबार घरबाट मोटरसाइकलमा पसल खोल्न जाने क्रममा पावरहाउस चोकमा प्रहरीले रोकेर दुर्व्यवहार गर्दै फिर्ता पठाइ दिएको गुनासो गरे। संघको परिपचयपत्र देखाउदा पनि प्रहरीले नमानेको उनले बताए। संघका महासचिव झाका अनुसार सवारी पासका लागि लकडाउन शुरु भएकै दिन चैत ११ गते जिल्ला प्रहरी कार्यालयमा जादा प्रहरी उपरिक्षक गंगा पन्तले संघकै परिचयपत्रलाई पासको रुपमा मान्यता दिने बताएकी थिइन्। तर शनिबारदेखि भने प्रहरीले सवारी पास खोजेर बाटोमा अवरोध गर्दै दुर्व्यवहार पनि गर्न थालेकाले पसलहरु बन्द गरिएको झाले बताए। 'यस्तो महामारीको संक्रमणमा सबै घर बसेका छन्। तर हामी आफनो ज्यान जोखिममा राखेर जनतालाई सेवा दिइरहेका छौं , झाले भने ,' घरबाट पसल हिँडेर जान सकिने अवस्था छैन्। टरसाइकलमा जाँदा प्रहरीले रोकेर फिर्ता पठाइ दिन थालेको छ। यस्तो अवस्थामा पसल खोल्न सक्ने अवस्था नै छैन्।'औषधि पसलका सञ्चालक र काम गर्ने कर्मचारीलाई घरबाट पसलसम्म जाने सहज वातावरण नभएसम्म पसलहरु बन्द नै रहने उनले बताए। पर्साकी प्रहरी उपरिक्षक गंगा पन्तले भने औषधि पसलेहरुले लकडाउनमा पाएको सहुलियतको दुरुपयोग गरेको बताइन्। औषधि पसल खोल्न जाँदा नभइ अरु कामका लागि मोटरसाइकलमा हिँडेर लकडाउन उल्लंघन गरेकाले त्यस्ता पसलेहरुको मोटरसाइकल प्रहरीले नियन्त्रणमा लिएको उनले बताइन्। उनले भनिन् ,' औषधि पसलेहरुले पसल नखोले अर्को विकल्प खोजिन्छ तर प्रहरी आफनो कदमबाट पछाडि हट्दैन।"
जनकपुरमा तीन जनामा आरडिटी रिपोर्ट पोजिटिभ,जनकपुरधाम : जनकपुरधामस्थित प्रादेशिक अस्पतालमा तीन जनाको रिपोर्ट पोजिटिभ आएको छ। प्रादेशिक अस्पतालमा गरिएको आरडिटी परिक्षणमा तीनै जनाको रिपोर्ट पोजिटिभ भेटिएको प्रादेशिक अस्पतालले जनाएको छ। कोरोना महामारी संक्रमणको बेला जनकपुरमा पैसा फालेर भागेकी महिला र थप एक जनामा आरडिटी रिपोर्ट पोजिटिभ देखिएको प्रादेशिक अस्पतालले जनाएको छ। जनकपुरधामस्थित महाविर चोकमा जथाभावी पैसा फाली लुकीछिपी भाग्ने पक्राउ परेकी दुवै महिला र थप एक जना गरी तीन जनामा रिपोर्ट पोजिटिभ श्रोतले दाबी गरे। जनकपुरधाममा पैसा छरेर भागेकी दुई जनाको महिलाको हुलिया सार्वजनिक गरेको १२ घण्टा नवित्दै ति महिलाहरुलाई प्रहरीले पक्राउ गरी किटको माध्यमबाट टेष्ट गर्दा पोजिटिभ भेटिएको हो। प्रहरी नायब उपरिक्षक तथा प्रवक्ता रामेश्वर कार्कीले सिसिटीभी फुटेजहरु झिकाएर शंकाष्पद देखिएको र प्रहरीले सार्वजनिक गरेको हुलिया अनुसार मिलेको भन्दै स्थानियवासकै सहयोगमा ति दुवै महिला पक्राउ परेको जनाए। यता धनुषाका प्रमु जिल्ला अधिकारी कोषहरि निरौलाले आफुलाई दुई जना संक्रमणको बारेमा जानकारी भएपनि आधिकारिता पिसिआर बिधिबाट स्वायव टेष्टपछि मात्र कोरोना (कोभिड १९) पुष्टि हुने जनाए।
बेपत्ता युवती एक महिनापछि भेटिइन्,"दैलेख : बर्दियाको बारबर्दिया नगरपालिका वडा नम्बर २ स्थित बानीयावार जोगीगाउँ निवासी २३ वर्षीया एक युवती बेपत्ता भएको एक महिनापछि भेटिएकी छिन्। जिल्ला प्रहरी कार्यालय दैलेखको प्रहरी टोलीले उनलाई यहाँको लोहोरे खोला नजिकै एक्लै हिँडिरहेको अवस्थामा फेला पारेको हो। उनी गत चैत्र १ गते आफ्नै घरबाट बेपत्ता भएको पारिवारिक स्रोतले जनाएको छ। उनि घरबाटै हराएपछि परिवारले खोजतलास समेत गरेका थिए। परिवारले नभेटेपछि उनलाई दैलेख प्रहरीले वैशाख ४ गते फेला पारेको हो। उनलाई दुई दिनसम्म बाल हेल्पलाइन १०९८, महिला बालबालिका सेवा केन्द्रमा आवासीय सुविधा सहित संरक्षणमा राखिएको बाल हेल्पलाइन संयोजक रमा श्रेष्ठले बताइन्। बर्दियामा रहेका उनका बुबा र मामा लगायत आफन्त दैलेख बोलाएर उनलाई परिवारको जिम्मा लगाइएको छ। संस्थाका संस्थापक अध्यक्ष हीरासिंह थापा, जिल्ला प्रहरी कार्यालय दैलेखको महिला सेलका प्रतिनीधि लगाएतको उपस्थितीमा ती युवतीलाई परिवारको जिम्मा लगाइएको हो।"
डडेल्धुरामा एक जनाको र्यापिड टेस्ट पोजिटिभ,डडेल्धुरा : भारतबाट आएका डडेल्धुराका एक युवकको र्यापिड डाइग्नोस्टिक टेस्ट(आरडिटी) पोजेटिभ आएको छ। डडेल्धुरा अस्पतालमा र्यापिड टेस्ट विधिमार्फत परीक्षण गर्दा ती युवकमा पोजेटिभ देखाएको हो। उनको आरडीटी रिपोर्ट पोजेटिभ आएको प्रदेश स्वास्थ्य आपतकालीन केन्द्रले पुष्टि गरेको छ। यद्यपि उनको पिसिआर रिपोर्ट भने नेगेटिभ आएको जनाइएको छ। जिल्लाको आलिताल गाउँपालिका२ का २५ वर्षीय ती युवकको गत चैत ३० गते डडेल्धुरा अस्पतालले र्यापिड टेस्ट गरेको थियो। डडेल्धुरा अस्पताल स्रोतका अनुसार आरडीटी रिपोर्ट पोजिटिभ आएपछि उनको थ्रोट स्वाबको नमुना संकलन गरेर बैशाख १ गते धनगढीमा रहेको कोरोना प्रयोगशाला पठाएको थियो। पिसिआरमा नेगेटिभ आएपछि उनलाई होम क्वारेनटाइनमा बस्ने अस्पतालले घर पठाइसकेको छ। उनीहरुसँग सम्पर्कमा आएका मानिसको कन्ट्याक्ट ट्रेसिङ भइरहेको स्वास्थ्य कार्यालय डडेल्धुराका भेक्टरकन्ट्रोलर सुपरभाइजर एंव कोभिड१९ सम्पर्क व्यक्ति हरिप्रसाद भट्टले जानकारी दिए। ती युवकको सम्पर्कमा आएका व्यक्तिहरूको विवरण संकलन भइरहेको छ। भारतको बैंग्लौरबाट फर्किएका उनी कैलालीको गौरीफन्टाबाट आएका ९ सय ९९ मध्येका एक हुन्।
सडकमा पैसा फाल्ने नन्द र भाउजूको आरडीटी रिपोर्ट पोजिटिभ,"जनकपुरधाम : कोरोना भाइरसको त्रासको बेला लुकीछिपी सडकमा जथाभावी पैसा फालेर भागेका दुई महिलाको आरडीटी रिपोर्ट पोजिटिभ आएको छ। प्रादेशिक अस्पताल जनकपुरमा गरिएको परीक्षणमा आरडीटी रिपोर्ट पोजिटिभ देखिएको धनुषाका प्रमुख जिल्ला अधिकारी कोषहरि निरौलाले जानकारी दिए। यो रिपोर्टको आधारमा कोभिड१९ संक्रमण रहेको भनि पुष्टी गर्न नसकिने हुनाले उनीहरु दुबैको पीसीआर विधिबाट स्वाबको टेस्ट भइरहेको प्रजिअ निरौलाले अन्नपूर्णलाई बताए। शुक्रबार जनकपुरधामको महावीर चौकस्थित पेठीया बजार जाने सडकमा १०, ५ र २० को नोट जथाभावी फालेर यी महिला भागेका थिए। सडकमा फालिएको सो नोटमा थुक पनि हालिएको थियो। घटना लगत्तै प्रहरीले सो क्षेत्रमा विशेष निगरानी गरेर फालिएको नोट बरामद गर्नुका साथै चारैतिर सेनिटाइज गरेको थियो। स्थानीयले दिएको उजुरीको आधारमा जिल्ला प्रहरी कार्यालय धनुषाले दुवै महिलाको सीसीटीभी फुटेज निकालेर जनकपुरभरी सर्च अभियाननै चलाएको थियो। यसै क्रममा शनिबार दिउँसो दुवै पक्राउ परेका हुन्। पक्राउ पर्ने दुवै महिला जनकपुरधाम उपमहानगरपालि७ का हुन्। दुवैजना नातामा नन्द र भाउजू रहेको प्रहरीले बताएको छ। उनीहरुको गतिविधि शंकास्पद रहेको हुनाले पक्राउ गरेर जाँचका लागि प्रादेशिक अस्पतालमा पठाइएको प्रजिअ निरौलाले बताए। हाल दुवै महिलालाई अस्पतालको आइसोलेसन कक्षमा राखिएको छ भने पीसीआर परीक्षण भइरहेको छ।"
"जिल्ला बाहिर रहेकाको विवरण संकलन, भारतमा रहेकालाई राहत","अछाम : जिल्लाको मेल्लेख र चौरपाटी गाउँपालिकाले भारतलगायत अन्य मुलुकमा रहेको आफ्ना नागरिकको विवरण संकलन गरेको छ। राहत वितरणसँगै गाउँ भित्रिनेको संख्या कति छ र उनीहरुका क्वारेन्टाइनको व्यवस्था गर्न विवरण संकलन गरिएको बताइएको छ। आफ्ना नागरिकको अवस्थाबारे बुझ्न गाउँपालिकाका आठ वटै वडामा गरेको तथ्याङ्कका आधारमा गाउँपालिकालगायत बाहिर जिल्ला तथा भारत लगायत अन्य मुलुकमा कामको शिलशिलामा बाहिर गएकाको तथ्याङ्क सार्वजनिक गरिएको गाउँपालिका अध्यक्ष लोकबहादुर बोहोराले जानकारी दिए। गाउँपालिकाले संकलन गरेको तथ्याङ्क अनुसार ३ हजार ८ सय ८९ घरदुरीका ५ हजार ९ सय ९३ भारतमा रहेको तथ्याङ्क सार्वजनिक गरेको छ। यस्तै ४९ जना कामको शिलसिलामा अन्य मुलुकमा रहेको गाउँपालिका अध्यक्ष बोहोराले बताए। गाउँपालिकाका २८ हजार ३ सय ९६ जनसंख्या रहेको छ। वडा नं १ ऋषिदका २ सय ३४ घरधुरीका ६ सय ४१ जना, वडा नं२ डाँडासिरीका १ सय ३२ घरधुरीका २ सय २२ जना, वडा नं३ ठाँटीका २ सय ९० घुरधुरीका ७ सय २६ जना र वडा नं४ कुष्कोटका ५ सय १८ घरधुरीका १ हजार ३३ जना भारतमा रहेका छन्। यस्तै वडा नं५ विन्देवासीनीका २ सय २३ घरधुरीका ४ सय ८३ जना, वडा नं६ शोडषाका ३ सय ८३ घरधुरीका १ हजार १ सय ५७ जना, वडा नं६ नन्देगडका ४ सय २१ घुरधुरीका ९ सय १६ जना र वडा नं८ हात्तिकोटका २ सय ७० घरधुरीका ८ सय १९ जना कामको शिलशिलाका भारतका विभिन्न शहरका रहेको गाउँपालिका अध्यक्ष बोहोराको भनाई छ। अध्यक्ष बोहोराले प्रवासबाट आउने नेपालीलाई क्वारेन्टाइनमा राखिने पनि जानकारी दिए। त्यस्तै मेल्लेखले भारतमा अलपत्र परेका आफ्ना नागरिकलाई राहत वितरण गर्न पनि सुरु गरेको छ। भारतको हरियाणमा समस्यामा परेका आफ्ना पालिकाका ३६ जनालाई खाद्यान्न वितरण गरेको अध्यक्ष बोहोराको भनाई छ। उनले भने 'म आफ्ना नागरिकसँग फेसबुक भाईबरबाट निरन्तर सम्पर्कमा छु। उनीहरुको पहुँच दुतावाससँग पुग्दैन्। बढीजस्तो होटलमा काम गर्ने लकडाउनका कारण समस्यामा छन्। सबैसँग सम्पर्कमा छु'। यसैगरी चौरपाटी गाउँपालिकाले आफ्ना भारतलगायत अन्य मुलुकमा रहेकाको तथ्याङ्क सार्वजनिक गरेको छ। गाउँपालिकाका सात वटै वडामा चैत्र २३ देखि २५ गते सम्म संकलन गरेको विवरण अनुसार ४ हजार ९ सय ६९ घरधुरीका २७ सय ९३ महिला र ५ हजार ४ सय २५ पुरुष गरी ८ हजार २सय १८ भारतमा रहेको तथ्याङ्क सार्वजनिक गरेको छ। यस्तै २ महिला र ६५ जना पुरुष गरी ६७ जना कामको शिलसिलामा अन्य मुलुकमा, ७४८ महिला, १० हजार५२ पूरुष गरी १८ सय नेपालका अन्य जिल्ला बाहिर रहेको छन्। गाउँपालिकाका जम्मा ३२ हजार ३ सय ३१ जनसंख्या रहेकोमा हाल पालिकाका सात वटै वडामा १२ हजार ३ सय १७ महिला र ७ हजार ८ सय ७४ पुरुष गरी २० हजार १ सय ९१ जनसंख्या मात्र रहेको प्रमुख प्रशासकिय अधिकृत गणेश प्रसाद जैशी ढुंगानाले बताए। हाल पालिका बाहिर १२ हजार १४० जना जिल्ला बाहिर रहेकाले लगडाउन खुल्ने बित्तिकै घर फर्किन सक्ने भन्दै पालिकाका सात वटै वडामा क्वारेन्टाइन स्थापना गरिरहेको प्रमुख प्रशासकिय अधिकृत जैशी ढुंगानाले बताए।"
तेह्रथुमका ६ जनाको आरडीटी रिपोर्ट पोजिटिभ,तेह्रथुम : तेह्रथुममा र्यापिड डायग्नोस्टिक टेस्ट (आरडीटी) गरिएका ६ जनाको कोरोना भाइरस (कोभिड१९) को रिपोर्ट पोजिटिभ देखिएको छ। आरडीटी रिपोर्ट पोजिटिभ देखिएका सबै मेन्छ्यायेम गाउँपालिकाका हुन्। दुई दिनको अन्तरालमा आरडीटी परीक्षणमा कोरोना पोजेटिभ देखिनेको संख्या बढेको मेन्छ्यायेम गाउँपालिकाका अध्यक्ष यादवबहादुर खापुङले बताए। काठमाडौंबाट गाउँ फर्किएका एक युवासहित पाँचजनामा आरडीटी पोजिटिभ देखिएको मोराहाङ स्वास्थ्य चौकीका इन्चार्ज पंकज यादवले जानकारी दिए। आरडीटी पोजेटिभ देखिएकामध्ये दुईजना गाउँपालिकाले निर्माण गरेको आइसोलेसन र चार जनालाई जिल्ला अस्पतालको आइसोलेसनमा राखिएको जिल्ला अस्पतालका डा आनन्द देवले जानकारी दिए। उनीहरुको स्वाब परीक्षणको लागि कोसी अस्पताल विराटनगरमा पठाउने तयारी भइरहेको अस्पतालले जनाएको छ।
काठमाडौंका ४६४ को परीक्षण रिपोर्ट नेगेटिभ,"काठमाडौं : काठमाडौं महानगरपालिकाले पछिल्लो समय गरेको ४६४ जनाकै र्यापिड परीक्षण नतिजा सङ्क्रमण रहित रहेको जनाएको छ। महानगरले गत बुधबारदेखि परीक्षण शुरु गरेको हो। विदेशबाट फर्किएर महानगरपालिकाभित्र बसोवास गर्दै आएका र उनीहरुको सम्पर्कमा रहेकाको र्यापिड डाइनोस्टिक टेष्टमार्फत नतिजा पत्ता लगाइएको हो। काठमाडौंको सनसिटी अपार्टमेन्टमा बस्ने कोरोना पोजेटिभ देखिएका दुई जना सम्पर्कमा पुगेको जानकारीसँगै महानगरका वडा नम्बर ५, ४, १८, १९, २०, २१, २२, २३, २४, २९, ९, १०, ३१ र ३२ मा परीक्षण गरिसकिएको छ। अब बाँकी रहेका वडामा पनि नियमित परीक्षण गर्ने महानगरको सहरी स्वास्थ्य महाशाखा प्रमुख नरेन्द्र बिलास बज्राचार्यले जानकारी दिए। उनका अनुसार परीक्षणकार्यसँगै विदेशबाट आएकाको पनि तथ्याङ्क लिने काम पनि भइरहेको छ। त्यसैगरी महानगर प्रमुख विद्यासुन्दर शाक्यले पनि पहिलो चरणमा ३२ वटै वडासम्म पुगेर गत फागुन १८ गतेपछि विदेश भ्रमण गरी महानगरमा बसोवास गर्दै आएका महानगरवासीको विवरण सङ्कलन गर्ने, उनीहरुको अवस्था बुझ्नेलगायतका कार्य गरेको भन्दै र्यापिड डाइनोस्टिक टेष्टलाई तीव्ररुपमा अघि बढाइएको बताए। 'अहिले हामीले पहिलो प्राथमिकता विदेशबाट आएर महानगरभित्र बसोवास गर्ने र उहाँहरुको सम्र्पकमा आएकालाई दिएका छौँ', उनले भने, ""कोरोना सङ्क्रमणको आशङ्कामा रहेकाले पनि म कोरोनामुक्त छु भनेर ढुक्क हुने प्रमाणपत्र प्राप्त गरोस् भनेर यो टेष्ट गरिरहेका छौँ।'"
फागुन र चैतको विद्युत् महसुल जेठ ७ गतेभित्र तिरेमा जरिवाना नलाग्ने,"काठमाडौं : सरकारले गत फागुन र चैतको विद्युत् महसुल आगामी जेठ ७ गतेसम्म तिरे कुनै पनि प्रकारको जरिवाना नलाग्ने स्पष्ट पारेको छ। निर्धारित समयभित्र भुक्तानी नगरेमा जरिवाना लाग्ने व्यवस्था रहेकामा मन्त्रिपरिषद्को निर्णयअनुसार, फागुन र चैत महिनाको महसुल वैशाखभित्र वा बढीमा आगामी जेठ ७ गतेसम्म तिरेमा जरिवाना छुट दिने निर्णय भएको प्राधिकरणका कार्यकारी निर्देशक कुलमान घिसिङले बताए। कार्यकारी निर्देशक घिसिङले लकडाउन अवधि लम्बिएमा सोहीअनुसार समयावधि थप हुने प्रष्ट पारे। विश्वभर फैलिएको कोभिड१९ का कारण अर्थतन्त्रमा समेत गम्भीर असर परेको सन्दर्भमा मन्त्रिपरिषद्को गत १६ चैतको बैठकले उपभोक्तालाई विद्युत् महशुल तथा विलम्बबापत लाग्ने जरिवाना एवं अतिरिक्त शुल्क छुट दिने निर्णय गरेको थियो। सोही निर्णयलाई कार्यान्वयन गर्न ऊर्जा, जलस्रोत तथा सिँचाइमन्त्री वर्षमान पुनको अध्यक्षतामा बसेको प्राधिकरण सञ्चालक समितिको गत चैत २५ गतेको ८३०औँ बैठकले जरिवाना छुट दिने निर्णय गरेको थियो। मन्त्री पुनले अनलाइनबाट तिर्न सक्नेले महसुल तिरेर प्राधिकरणको वित्तीय जोखिम न्यूनीकरणमा सहयोग गरिदिन आग्रह गरेका छन्। 'लकडाउनको विषम परिस्थितिका कारण सिंगल फेज मिटर रहेका घरायसी ग्राहकको घरघरमा गएर मिटर रिडिङ गर्न सकिरहेका छैनौँ, ग्राहकले अघिल्लो महिनामा तिरेको रकम बराबरको महसुल प्राधिकरणका आय सङ्कलन गर्न स्वीकृति प्राप्त विभिन्न आठ वटा अनलाइन सेवा प्रदायकमार्फत भुक्तानी गर्न सक्नुहुन्छ, लकडाउन खुला भएर अवस्था सामान्य बनेपछि मिटर रिडिङ गरी ग्राहकले अहिले तिर्नुभएको रकममा समायोजन गरिने छ', घिसिङले भने। 'लकडाउनको विषम परिस्थितिमा ग्राहकवर्गलाई नियमित र भरपर्दो विद्युत् सेवा उपलब्ध गराउन हाम्रो टिम अहोरात्र खटिरहेको छ, दैनिक सञ्चालन खर्च, खरिद गरिएको विद्युत्को भुक्तानीलगायतलाई रकम आवश्यक पर्छ', उनले भने 'महसुल समयमा सङ्कलन नहुँदा हाम्रो न्यूनतम सेवा प्रवाहका लागि खर्च नै नपुग्ने गरी नगद प्रवाह जोखिम आउन सक्ने भएकाले यस्तो सम्भावित अवस्था आउन नदिन अनलाइनमार्फत महसुल भुक्तानीका लागि अनुरोध गरिएको छ, ग्राहकवर्गले प्राधिकरणलाई गर्दै आउनुभएको भरोसा र सहयोग यस्तो विषम परिस्थितिमा पनि निरन्तर रहने छ भन्ने विश्वास गरेका छौँ।' प्राधिकरणले चैत र वैशाखको महशुल आगामी ६ जेठभित्रमा भुक्तानी गरेमा २ प्रतिशत छुट पाउने थप व्यवस्था गरेको छ। यसअघि यस्तो छुट सुविधा विलिङ भएको एक हप्ताभित्रमा महशुल तिरेमा मात्रै पाउने व्यवस्था थियो। प्राधिकरणले वर्तमान अवस्थामा ग्राहकको घरघरमा गई मिटर रिडिङ गर्नसक्ने अवस्था नरहेकाले सिंगल फेज ग्राहकको चैत र वैशाखको विल फागुनको बिलअनुसार नै गर्नेछ भने थ्रि फेज मिटर जडान भएको ग्राहकको हकमा सम्भव भएसम्म मिटर रिडिङ गरेर वास्तविक बिल पठाउनेछ। सिंगल फेज ग्राहकको यी महिनाको बिलपछि वास्तविक रिडिङ गर्दा फरक पर्न गएमा सोहीअनुसार बिलमा मिलान गरिनेछ। मन्त्रिपरिषद्को निर्णयका आधारमा प्राधिकरणले ग्रार्हस्थ (सामुदायिकसमेत) वर्गका १५० युनिटसम्म विद्युत् खपत गर्ने ग्राहकको हकमा गत चैत र यही वैशाखको बिलको इनर्जी शुल्क (न्यूनतम शुल्कबाहेक) मा २५ प्रतिशत छुट दिने निर्णय गरेको छ। चैत महिनाको यस्तो छुट रकम बिल नतिरेको ग्राहकको हकमा बिलमा नै मिलाउनेछ भने बिल तिरिसकेका ग्राहकको हकमा वैशाखको बिलमा मिलान गरिनेछ।"
ट्यांकर चालकले पेट्रोलमा पानी मिसाएको पुष्टि,"काठमाडौं : नेपाल आयल निगमको थानकोटस्थित डिपोबाट बसुन्धरामा रहेको महालक्ष्मी फ्युल सेन्टरले खरिद गरेको पेट्रोलमा ट्याङ्कर चालकले नै पानी मिसाएको खुल्न आएको छ। शुक्रबार सो पम्पले थानकोट डिपोबाट उठाएको आठ हजार लिटर पेट्रोलमा ना ४ ख ३१५६ नम्बरको टयाङ्करको चालकले नै पानी मिसाएको पुष्टि भएको निगमले जनाएको हो। उक्त पेट्रोल पम्पले शनिबार बिहान पेट्रोल बिक्री गर्नु अगाडि गुणस्तर जाँच गर्दा पानी मिसाएको भेटिएको थियो। पेट्रोलमा पानी देखिएसँगै पम्पले थानकोटस्थित डिपोलाई खबर गरेको थियो। सोलगत्तै उक्त पम्पबाट पेट्रोल बिक्री वितरण गर्न बन्द गरिएको थियो। पेट्रोलमा पानी मिसिएको घटनाका बारेमा निगम र वाणिज्य, आपूर्ति तथा उपभोक्ता संरक्षण विभागका प्रतिनिधिले छानबिन गर्दा टयाङ्कर चालकले नै पानी मिसाएको पुष्टि भएको निगमका प्रवक्ता विनितमणि उपाध्यायले जानकारी दिए। टयाङ्कर चालकलाई कारबाहीको प्रक्रिया अगाडि बढाइसकिएको पनि निगमले जनाएको छ।"
उदयपुरमा मात्र कोरोना संक्रमितको संख्या १३ पुग्यो,उदयपुर : उदयपुरको त्रियुगा नगरपालिका ३ भुल्केस्थित नुरे मस्जिदमा बसेका थप एक जनामा कोरोना संक्रमण पुष्टि भएको छ। शनिबार विराटनगरस्थित कोशी अञ्चल अस्पतालको पीसीआर ल्याबमा गरिएको परीक्षणमा थप एक ६५ वर्षीय भारतीय पुरुषमा कोरोना पोजेटिभ देखिएको स्वास्थ्य तथा जनसंख्या मन्त्रालयले पुष्टि गरेको छ। यससँगै जिल्लामा कोरोना संक्रमितको संख्या १३ पुगेको छ। संक्रमितसँगै बसेकाले थप एक जनामा कोरोना देखिनु स्वाभाविक भएको स्वास्थ्य कार्यालय उदयपुरका प्रमुख मोहन सुवेदीले जानकारी दिए। उनले क्वारेन्टाइनम राखिएका अन्य तीन जनामा उच्च जोखिम रहेको बताए। मस्जिदमा बसेका १६ जनामध्ये शुक्रबार १२ जनामा कोरोना पोजेटिभ देखिएको थियो। मस्जिदमा बसेका १६ जनामध्ये १२ जना भारतीय र चार जना नेपाली रहेका छन्। त्यसमध्ये शुक्रबार ११ भारतीय र एक नेपालीमा कोरोना संक्रमण देखिएको थियो। कोरोना संक्रमित १२ जनालाई शुक्रबार राति उदयपुरबाट मोरङको टाँडीस्थित क्वारेन्टाइनस्थलमा लगिएको थियो। शनिबार उदयपुरमा एकजनामा संक्रमण देखिएसँगै नेपालमा संक्रमितको संख्या ३१ पुगेको छ।
कारागारबाट छुटेलगत्तै विप्लव जिल्ला सेक्रेटरी पक्राउ,"नुवाकोट : कारागारबाट छुटेलगत्तै नेत्रविक्रम चन्द विप्लव नेतृत्वको नेकपाका नुवाकोट जिल्ला सेक्रेटरी पुनः पक्राउ परेका छन्। उनी अदालतको आदेश बमोजिम धरौटी राखेर नुवाकोट जिल्ला कारागारबाट रिहा भएका थिए। बिन्तोष उपनामले चिनिने अशोक सिलवाल कारागारबाट रिहा भएकलगत्तै प्रहरीले पक्राउ गरेको हो। उनी योसहित चौथोपटक पक्राउ परेका हुन्। जवरजस्ती चन्दा असुली मुद्धा खेपेका सिलवाललाई सुनसरीको धरानमा हातहतियार सम्बन्धि मुद्धामा पक्राउ गरिएको हो। सुनसरीबाट उनलाई झिकाउनका लागि आदेश बमोजिम पक्राउ गरी सुनसरी पठाइएको जिल्ला प्रहरी कार्यालय नुवाकोटले जनाएको छ। जिल्ला प्रहरी प्रवक्ता तथा प्रहरी नायव उपरिक्षक राजेश थापाले तीन महिना अगाडि उनलाई पक्राउ गरि हिरासतमा राखिएकोमा २० हजार रुपैयाँ धरौटी राखेर रिहा भएका थिए। उनलाई गल्छी, चितवन हुँदै सुनसरी लगिएको छ। यसअघि पुस चौथो साता ककनी गाउँपालिका४ बाट सिलवाल पक्राउ परेका थिए। त्यतिबेला उनलाई प्रहरी टोलीसँग अभद्र व्यवहार भनिए पनि चन्दा असुली तथा एनसेल टावरमा आगजनीको आरोप लगाइएको थियो। त्यसअघि उनलाई सार्वजनिक शान्ति सुरक्षा र नैतिकता विरुद्धको कसूरमा जिल्ला प्रशासन कार्यालय नुवाकोटबाट म्याद लिई हिरासतमा राखिएको थियो। उनलाई कारागारबाट छुटेलगत्तै हातहतियार खरखजाना मुद्दामा प्रहरीले पुनः पक्राउ गरी सुनसरी पुर्याइएको छ। उनी तीन वर्षअघि विदुर नपा२ बट्टारबजारमा पत्रकार सम्मेलन गर्दागर्दै पक्राउ परेका थिए। त्यतिबेला उनी जिल्ला जनपरिषद् नुवाकोटका जनसरकार प्रमुख थिए।"
काठमाडौंबाट आठ हजार श्रमिक हिँडेरै सिन्धुली कटे,"सिन्धुली : देश लकडाउन गरिएपछि रोजगार गुमाएका लगभग आठ हजार श्रमिक काठमाडौंबाट बनेपासिन्धुलीबर्दिवास (विपि) राजमार्ग हुँदै पैदल घर फर्किएका छन्। शनिबार मध्यान्नसम्म विपि राजमार्गबाट सिन्धुली हुँदै पूर्वी नेपाल तथा तराईका जिल्ला फर्कनेको संख्या ८ हजार बढी भएको सिन्धुली प्रहरीले जनाएको हो। राजधानी काठमाडौं, काभ्रे, सिन्धुपाल्चोकमा श्रम गर्दै जीवननिर्वाह गर्ने श्रमिक तथा सर्वसाधरण लकडाउनले रोजगारी गुमेपछि सयौं किलोमिटर पैदल हिँडेरै गाउँ फर्किएका सिन्धुलीकी प्रहरी प्रमुख रन्जु सिग्देलले बताइन्। ओखलढुङ्गा, खोटाङ, उदयपुर, सुनसरी, सिराहा, महोत्तरी, धनुषा लगायतक जिल्लाका श्रमिक र विपन्न बालबच्चासहित काठमाडौंबाट चार पाँचदिनसम्म पैदल हिँडेर घर फर्कने गरेका छन्। उनीहरूको सिन्धुली प्रहरीले र सुनकोसी गाउँपालिकाको दुम्जा प्रहरी चौकीले रेकर्ड राख्ने गरेको छ। कोरोना भाइरस (कोभिड१९)को संक्रमणको त्रासबीच सरकारले देश लकडाउन गरेपछि सवारी साधन र खर्चको अभावमा पैदल हिँडेर गाउँ फर्कनेहरूको संख्या बढ्दै गएको र जिल्लामा स्थानीय सरकार, प्रहरी र सर्वसाधरण उद्दारमा जुट्दै आएका छन्। काठमाडौं उपत्यकामा अलपत्र परेका र पैदल हिँडेका यात्रुहरूलाई व्यवस्थित गर्दै गन्तव्यसम्म पुर्याउन सर्वोच्च अदालतले शुक्रबार सरकारलाई आदेश दिए पनि यस विषयमा सरकारले ठोस निर्णय गर्न सकेको छैन। बरु प्रधानमन्त्रीले सर्वसाधरणलाई पैदल हिँड्न रोक लगाउन आदेश दिएपछि सर्वसाधरणले थप सास्ती भोग्दै आएका छन्। पैदल यात्रुहरू दैनिक सयौंको संख्यामा विपी राजमार्ग हुँदै सिन्धुली भित्रने गरे पनि उनीहरूलाई खान र बस्न समस्या हुने गरेको छ। कतिपय बालबालिका, वृद्धको अवस्था निक्कै कष्ठकर र दयानीय भएको पाइएपछि आफ्नो ज्यान जोखिममै राखेर भए पनि विपत्का समयमा समस्यामा परेका पैदल यात्रीहरूलाई उद्धार गरिरहेका छौं, प्रदेश सभा सदस्य राजन दाहालले भने। पैदल यात्रीको व्यवस्थापन नगर्दा गाउँपालिका र सिन्धुली पुरै जिल्लामा कोरोना संक्रमणका दृष्टिले थप जोखिममा पर्ने देखिएपछि उनिहरूलाई मानवीय दृष्टिले र राजनीतिककर्मीको हैसियतले उद्दार गरेको दाहालको भनाइ छ। विपि राजमार्ग, मध्यपहाडी लोकमार्ग र मदन भण्डारी लोकमार्ग हुँदै पैदल यात्रगर्नेहरूको उद्दारमा स्थानीय सरकारहरू पनि लागि परेका छन्। मध्यपहाडी लोकमार्ग र विपी राजमार्गमा पैदल यात्रा गर्ने झण्डै १ हजार बढी श्रमिकलाई खाना र गाडीको व्यवस्थापन गरेर उद्दार गरिएको गोलन्जोर गाउँपालिकाका अध्यक्ष पुष्प कार्कीले बताए। यस्तै दुधौली नगरपालिकाका नगर प्रमुख घनश्याम राउत र मरिण गाउँपालिकाका अध्यक्ष पानिराज बम्जनले मदन भण्डारी लोकमार्गबाट पैदलयात्रा घरसम्म हिँडेका चार सय बढीको उद्दार गरिएको जनाएका छन्। संघिय सरकारले काठमाडौंमा रहेका मजदुरहरूको व्यवस्थापन र राहतमा उचित कदम नलिएपछि भोकभोकै पैदल यात्रमा निस्केका यात्रुहरूलाई खाना, खाजा, पानी र यातायातको साधनको व्यवस्थापन गरी जिल्लाको सिमाना सम्म पुर्याउने काम गरेका छौं, मरिण गाउँपालिकाका अध्यक्ष बम्जनले भने। जिल्लामा प्रहरीले समेत सम्भव भएसम्मका यात्रुहरूलाई निशुल्क सवारी साधनको व्यवस्थापन गर्दै जिल्लाको सिमानासम्म पुर्याउन मद्दत गर्दै आएको छ। यहाँको निजी स्तरको भगवती बोर्डिङ स्कुल र शिद्धबाबा बोर्डिङ स्कुलले आफ्नो विद्यालयको बस प्रयोग गरेर तराई तथा पूर्वी जिल्ला हिँडेका पैदल यात्रुहरूलाई छिमेकी जिल्लाको सिमनासम्म पुर्याउँदै आएका छन्।"
जाजरकोटमा कोरोना जाँचका लागि किट अभाव,"जाजरकोट : जाजरकोटमा कोरोना परीक्षणका लागि किट अभाव भएको छ। द्रुत परीक्षण (आरडीटी) बाट कोरोना भाइरस भए नभएको पत्ता लगाउन आवश्यक पर्ने किटको अभाव भएको हो। किट अभाव हुँदा शंकास्पदको परीक्षण गर्न समस्या भएको छ। लकडाउनको अवधि र त्यसभन्दा केही समय अघि भारत र अन्य मुलुक गरी करीब पाँच सय मानिस भित्रिएका छन्। देशकै विभिन्न जिल्लाबाट लकडाउनको अवधिमा करिब पाँच हजार मानिस जिल्ला भित्रिएका छन्। तर प्रदेश सरकारले जाजरकोटको लागि तीन सय किट मात्र पठाएको छ। एउटा किटले एक जनाको मात्र परीक्षण गर्न सकिन्छ। हालसम्म तीन वटा टोली बनाएर जाजरकोटमा गरिएको कोरोनाको द्रुत परीक्षणबाट दुई सय ६७ जनाको रिपोर्ट नेगेटिभ आएको छ। पाँच वटा पालिकामा कोरोनाको द्रुत परीक्षण (र्यापिड डाइग्नोस्टिक टेष्ट) गर्दा सबैको रिर्पोट नेगेटिभ आएको हो। भेरी नगरपालिकामा ८४, जुनीचाँदे गाउँपालिकामा ६१, बारेकोट गाउँपालिकामा ५५, नलगाड नगरपालिकामा ४३ र छेडागाड नगरपालिकामा २४ जनाको द्रुत परीक्षण (र्यापिड डाइग्नोस्टिक टेष्ट) गर्दा सबैको रिर्पोट नेगेटिभ आएको स्वास्थ्य सेवा कार्यालय जाजरकोटले जनाएको छ। एक महिना यता भारत र अन्य मुलक बाट आएकाहरुको परीक्षण गरिएको हो। अन्यको भने किट अभावमा हुन सकेको छैन। लकडाउनकै समयमा देशका विभिन्न शहरबाट आएकाहरुको भने किट अभावले परीक्षण गर्न नसकिएको स्वास्थ्य सेवा कार्यालयका प्रमुख टीकाराम जैसीले बताए। अहिलेसम्म परीक्षण गरिएका सबैमा नेगेटिभ रिर्पोट आएको छ। बाँकी चार पालिकामा पनि दुई दिन भित्र परीक्षण गर्ने गरी टोली खटाएका छौ। उनले भने थप परीक्षणको दायरा बढाउन कम्तिमा तत्काल पाँच सय आरडिटी किट माग गरेका हौँ तर स्वास्थ्य सेवा निर्देशनालय सुर्खेतमा समेत किट नभएपछि समस्या देखिएको छ। करिब दुई लाख जनसंख्या भएको जाजरकोटमा थोरै किट पठाएर सरकारले झारा टार्न मात्र खोजेको पुर्व साँसद राजिव विक्रम शाहले आरोप लगाए। उनले परीक्षणको दायरा बढाउन माग गरेका छन्। कर्णाली प्रदेशमै किटको अभाव भएपछि परीक्षणको दायरा बढाउन नसकिएको स्वास्थ्यकर्मीको भनाई छ। प्रमुख जिल्ला अधिकारीमार्फत किटका लागि वन तथा वातावरण मन्त्रीलाई पहल गरिदिन आग्रह गरेका छौ स्वास्थ्य सेवा कार्यालयका महामारी फोकल व्यक्ति कृष्णबहादुर खत्रीले भने प्रयाप्त किट आएको भए शंकास्पद सबैको परीक्षण गर्दा जिल्लामा कोरोना भए नभएको यकिन हुन्थ्यो।"
मिडियालाई जानकारी दिएको भन्दै डा शेरबहादुर पुनलाई मन्त्रालयले काट्यो पत्र,"काठमाडौं : सरकारले कारोना भाइरस (कोभिड १९)को बारेमा आवश्यक जानकारी विभिन्न संचारमाध्यममा दिएको र लेख लेखेको आरोपमा शुक्रराज ट्रपिकल तथा सरुवा रोग अस्पतालका डा शेरबहादुर पुनसँग स्पष्टिकरण सोध्न पत्राचार गरेका छ। अस्पतालको रिसर्च युनिटका संयोजक समेत रहेका सरुवा रोग विशेषज्ञ डा पुनलाई आइतबार स्पष्टिकरण दिनका लागि मन्त्रालयमा आउन निर्देशन दिएको पत्र बुझाउने तयारी भएको छ। मन्त्रालयले स्पष्टिकरणको लागि पत्र अस्पताल प्रशासनमा पठाइसकेको छ। जापानबाट पीएचडी गरेर स्वदेश फर्किएका डा पुनले विभिन्न दैनिक अखबार र अनलाइनमा कोरोना भाइरसप्रति सचेतता फैलाउने उद्देश्यले लेखहरु लेख्दै आएका छन्। स्पष्टिकरण पत्र पठाइएको भन्ने आफूले सुने पनि हात परिनसकेको उनको भनाइ छ। कोरोना भाइरसको बारे सर्वसाधारण जनतालाई जानकारी दिएर सचेत गराउन लेख लेख्ने र अन्तर्वार्ता दिने गरेको थिएँ, डा पुनले अन्नपूर्ण अनलाइनसँग भने, किन स्पष्टिकरण सोधिएको हो। आफै आश्चर्यमा परेको छुँ। कोरोना भाइरस नयाँ रोग भएकाले आफूले थप अध्ययन गरेर जनतालाई जानकारी गराउने बाहेक अन्य कुनै गल्ती नगरेको उनले बताए। कोरोना भाइरस नयाँ रोग भएकोले विदेशमा यस बारे भइरहेको अध्ययन अनुसन्धान र आफूले जानेको विषयमा लेखेको हुँ, उनले भने, संचारकर्मीले जिज्ञासा राखेको विषयमा जवाफ दिएको हुँ। त्यहिं नै गल्ती हो की ? स्वास्थ्यमन्त्री भानुभक्त ढकालका प्रेस सल्लाहकार माधवप्रसाद तिवारीले भने डा पुनलाई मन्त्रालयले कुनै किसिमको स्पष्टिकरण नसोधेको बताए । शहिद शुक्रराज ट्रपिकल तथा सरूवा रोग अस्पतालमा करारमा कार्यरत डा शेरबहादुर पुनलाई स्वास्थ्य तथा जनसंख्या मन्त्रालयको कुनै पनि किसिमको स्पष्टिकरण सोधेको छैन, सल्लाहकार तिवारीले भने, उहाँलाई फोनमार्फत पटक पटक मन्त्रालयमा सम्पर्क गर्न अनुरोध गरिएकोमा सम्पर्कमा नआएपछि प्रशासनले सम्पर्कमा आउन पत्र पत्र काटेको हो ।"
र्यापिड टेस्टमै प्रश्नचिन्ह,"उदयपुर : उदयपुरको भुल्केस्थित मस्जिदमा भेटिएका कोरोना संक्रमित सबैको र्यापिड डायग्नोष्टिक टेस्ट (आरडिटी) मा नेगेटिभ रिपोर्ट आएको थियो तर तिनै व्यक्तिहरुको स्वाब परीक्षण रिपोर्ट पोजिटिभ आएको छ। त्यति मात्र हैन देशका विभिन्न ठाउँमा र्यापिड टेस्ट गर्दा नेगेटिभ रिपोर्टलाई पोजिटिभ देखिएको छ। यसरी फरकफरक नेगेटिभलाई पोजिटिभ र पोजिटिभलाई नेगेटिभ रिपोर्ट आउन थालेपछि र्यापिड टेस्टको विश्वसनियतामा प्रश्नचिन्ह खडा भएको छ। त्यसमा अझ उदयपुरको घटनाले सबैलाई झस्काएको छ। तथ्यमा आधारित रहेर रिपोर्ट नआएपछि सर्वसाधरणमा झनै त्रास फैलिएको छ। र्यापिडको गुणस्तरीयतामा प्रश्नचिन्ह खडा भएकै बेला र्यापिड टेस्टको भरमा क्वारेन्टाइनबाट घर पठाइएकाहरुमा खतरा बढेको स्थानीयले महशुस गर्न थालेका छन्। स्वयंम क्वारेन्टाइनमा बसेकाहरुमासमेत त्रास फैलिएको छ। कटारी नगरपालिका१ बेलसोत क्वारेन्टाइनमा बसेका एक युवाले नाम नबताउने शर्तमा टेलिफोनबाट भने, 'र्यापिड टेस्टले नेगेटिभ देखियो, त्यसैमा ढुक्क भइयो, अहिले यसको गुणस्तरीयताले झनै आफैलाई सन्त्रास भयो।' १४ दिनसम्म क्वारेन्टाइनमा राखिएका २६ जना कसैमा लक्षण देखा नपरेपछि १० प्रतिशतको स्वाब परीक्षण गरी अन्य सबैलाई र्यापिड टेस्ट गरी घर पठाइएको स्वास्थ्य कार्यालय उदयपुरका प्रमुख मोहन सुवेदीले बताए। र्यापिडबाट कोरोना नभएको पुष्टि पछि खुशी भएर घर फर्किएका उनीहरुमा पुनः शंकाले त्रास फैलिएको छ। र्यापिडको भरमा खतरा झन बढ्दो रहेछ, गैरसरकारी संस्था महासंघका केन्द्रीय सदस्य महेश्वरी राईले भनिन्, 'त्यसैले यसलाई नै आधिकारिकता नमानौं, स्वाब टेस्ट गरी आफु, परिवार र समुदायलाई ढुक्क पारौ।' भुल्केको मस्जिदमा १२ भारतीय र ४ नेपाली बसिरहेको भेटिएपछि गत मंगलबार र्यापिड टेस्ट गरिएको थियो। र्यापिड टेस्टमा नतिजा नेगेटिभ आएपछि थप यकिन गर्न सबैको स्वाब संकलन गरेर पठाउँदा कोरोना पुष्टि भएको स्वास्थ्य कार्यालय उदयपुरका प्रमुख मोहन सुवेदीले बताए। यता र्यापिड टेस्टले कोरोना संक्रमित व्यक्तिमा उक्त भाइरसविरुद्ध लड्ने एन्टिबडी बनेको छ वा छैन भनेर पत्ता लगाउने माध्यम मात्र भएको विज्ञहरूले बताएका छन्। संक्रमित व्यक्तिको शरिरले आइजिम एण्टीबडी २३ दिनमा उत्पादन गर्ने दुई सातामा त्यो हराएपछि आइजिजी भन्ने एन्टिबडी उत्पादन गर्ने बताइन्छ। त्यसैले त्यसैले आइजिएम पोजिटिभ देखायो भने कोरोना भाइरस भर्खरै भएको रआइजिजी पोजिटिभ देखायो भने कोरोना संक्रमण भएर निको भएको मानिन्छ। कोरोनालाई शरिरले परास्त गरे पनि आइजिजी एन्टिबडी लामो समयसम्म रहिरहने भएकोले र्यापिड टेस्ट गर्दा पोजिटिभ तर पिसिआरमा नेगेटिभ देखिने बताइन्छ। तर, उदयपुरको मस्जिदमा एक महिना अगाडि नै पुगेकाहरुमा र्यापिड टेस्टले नेगेटिभ देखाएपछि चिकित्सक नै अलमलमा छन्।"
सिन्धुलीमा कोरोना त्रास : बस्तीबस्तीमा ढाट राखेर प्रवेश निषेध,"सिन्धुली : कोरोना भाइरस (कोभिड१९) को संक्रमण बढ्दै गएपछि सिन्धुलीका गाउँगाउँमा ढाट राखेर पैदलयात्रुलाई समेत रोक लगाइएको छ। लकडाउनको अवज्ञा गर्दै गाउँ बस्तीमा सवारी र पैदलयात्रीको आवतजावतमा कम नभएपछि स्थानीयले चोकचोकमा ढाट राखेर बस्ती प्रवेशमा निषेध गरेका हुन्। सिन्धुलीको कमलामाई नगरपालिका४ को विभिन्न स्थान, वडा नं ५ को रानिखोला, तल्लो मधुटार, नयाँ बस्ती, वडा नं ६ को रातमाटा, वडा नं ७ को विभिन्न स्थानमा र दुधौली नगरपालिका, गोलन्जोर गाउँपालिका, फिक्कल गाउँपालिकामा समेत विभिन्न टोल सुधार समिति र स्थानीयले ढाट राखेका हुन्। कोभिड१९ को संक्रमण कम गर्न भन्दै सरकारले गत चैत्र ११ गतेबाट पुरै देश लकडाउन गरेपनि त्यसको उलंघन गर्दै घर बाहिर बिना काम पनि हिँडडुल गर्ने क्रम रोकिएको छैन्। सदरमुकाममा प्रहरीले कडाई गरेपनि ग्रामीण क्षेत्रमा सहरबाटै घुम्न आउनेको संख्या बढेपछि बस्तीमा त्रास बढेको भन्दै ढाट राखिएको स्थानीयले जनाएका छन्। यसैबीच स्थानीयले ढाट प्रयोग गरेर सडकनै बन्द गरेपछि विरोध सुरु भएको छ। लकडाउनको पूर्णरुपमा कार्यान्वय गर्नुपर्ने भएपनि बस्तीमा ढाट राखेर आफू चाहिँ बिना काम लखरलखर गाउँ र शहर धाउने काम रोकिनुपर्ने सिन्धुली उद्योग वाणिज्य संघका अध्यक्ष अमरेशचन्द्र बैदारको भनाई छ। बस्तीमा ढाट राख्दा अत्यावश्यक कामका लागि आउने व्यक्ति, सवारीसाधन, एम्बुलेन्स, दम्कल, सुरक्षा निकायका सवारी साधनलाई आवत जावतमा समेत समस्या हुने गरेको उनको भनाई छ। बस्तीमा ढाट लगाउनुभन्दा आफु घरबाटै बाहिर ननिस्कने हो भने राम्रो हुन्छ। यस्तो कार्यले अर्कोलाई समस्या बनाउन सक्छ, उनले भने। अधिवक्ता जय सापकोटाले पनि सामाजिक सञ्जालमै बस्तीमा ढाट राखेर अत्यावश्यक सामाग्रीको ढुवानी, सुरक्षाकर्मी, एम्बुलेन्स र बारुण यन्त्रसमेत बन्द गर्नु राम्रो नभएको तर्क गरेका छन्। तीनपाटन गाउँपालिकाका विभिन्न स्थानमा स्थानीयले राखेको ढाटलाई भने बागमति प्रदेश सभा सदस्य प्रदिप कटुवाल स्वयम्ले हटाउन थालेका छन्।"
सीमामा सशस्त्र प्रहरीको कडा निगरानी,"दार्चुला : भारतमा रहेका नेपालीहरू दिनप्रतिदिन महाकाली तरेर आउन थालेपछि सशस्त्र प्रहरीले दार्चुला सीमा नाकामा निगरानी बढाएका छन्। जिल्लाका भारतसँग जोडिएका सीमामा चौबीसै घण्टा निगरानी थालिएको सशस्त्र प्रहरी बल नेपाल नम्बर ५० गुल्म दार्चुलाका डीएसपी डम्बरबहादुर विष्टले जानकारी दिए। यतिबेला सीमा क्षेत्रका दुवै देशका नागरिकलाई आवतजावतमा पूर्ण रोक लगाइएको छ। विश्वव्यापीरुपमा फैलिएको कोरोना भाइरस रोकथाम तथा नियन्त्रणका लागि चर्को घामको सामना गर्दै सुरक्षाकर्मीहरू खटिएको पाइएको छ। अहिले सशस्त्र प्रहरी बल नेपाल नम्बर ५० गुल्म दार्चुलाले लेकमको लालीदेखि ब्याँसको डोकटसम्मका आठ स्थानमा अस्थायी पोस्ट स्थापना गरेको छ महाकाली नदी तरेर भारतबाट मजदुर धमाधम नेपाल भित्रन थालेपछि सशस्त्र प्रहरीले सीमा क्षेत्रमा बलियो उपस्थिति जनाएको हो। सशस्त्र प्रहरीले लेकमको रतौडा, लाली, मालिकार्जुनको बाँकु, उकु, डिन्सी, महाकालीको काँकडा, व्याँसको धौलाकोट स्याँकु र डोकटमा अस्थायी पोस्ट स्थापना गरिएको गुल्मपती बिस्ट्ले बताए।"
बैतडीमा पीसीआर प्रयोगशाला बन्ने,"बैतडी : जिल्ला अस्पताल बैतडीमा कोरोना भाइरस (कोभिड१९) परीक्षणका लागि प्रयोगशाला स्थापना हुने भएको छ। सुदूरपश्चिम प्रदेश सरकारले जिल्ला अस्पातल बैतडीमा प्रयोगशाला स्थापना गर्ने निर्णय गरेसँगै विज्ञको टोली प्रयोगशाला स्थापनाका लागि सम्भाव्यता अध्ययन गरेको छ। राष्ट्रिय जनस्वास्थ्य प्रयोगशालाका भाइरोलोजिष्ट डाश्रवणकुमार मिश्र नेतृत्वको टोलीले जिल्ला अस्पातलमा पीसीआर ल्याब स्थापनाका लागि सम्भाव्यता अध्ययन गरेको हो। अहिलेका लागि बैतडीमा पीसीआर ल्याब आवश्यक छ, डा मिश्रले भने, कोरोना फैलिरहेको र धेरै मानिस भारतबाट पनि आउने गरेकाले ल्याब स्थापना भए सजिलो हुन्छ। जिल्लामा ५० शैय्याको अस्पताल बनिरहेको छ। त्यहाँ यो ल्याब स्थापना गर्न सके कोरोना परीक्षण मात्रै नभएर भविष्यमा अन्य जाँचका लागि समेत सजिलो हुने चित्सिकको विश्वास छ। जिल्ला अस्पतालमा पीसीआर प्रयोगशाला सञ्चालनमा आएमा कोरोनाको मात्रै नभएर अन्य मलिकुल चेकजाँचका लागि समेत सजिलो हुने टोलीमा सहभागी डडेल्धुरा अस्पतालका ल्याब इन्चार्ज ईश्वरीप्रसाल भुषालले बताए। जिल्ला अस्पतालमा ल्याब स्थापना हुने कुराले आफूहरुलाई उत्साहित बनाएको जिल्ला अस्पताल बैतडीका प्रमुख डा वसन्तराज जोशीले बताए।"
उदयपु्रमा सुरक्षा सामग्री र जनशक्ति अभाव,"उदयपुर : कोरोना भाइरसको संक्रमण बढ्दै जाँदा स्वास्थ्यकर्मीले प्रयोग गर्ने सुरक्षा सामग्री र जनशक्तिको अभाव भएको छ। शुक्रबार त्रियुगा नगरपालिका ३ भुल्के मस्जिदमा १२ जनामा कोरोना भाइरस देखापरेपछि उत्पन्न परिस्थितिका सामना गर्न स्वास्थ्य र सुरक्षाकर्मीलाई सुरक्षा सामग्री र दक्ष जनशक्तिको अभाव भएको हो। स्वास्थ्यकर्मी परिचालन गर्नका लागि आवश्यक सुरक्षा कवज पीपीई, सेनिटाईजर, मास्क, ग्लोब्स, ज्वरो नाप्ने थर्मल गन जस्ता उपकरणहरु अभाव भएको स्वास्थ्य कार्यालयका प्रमुख मोहन सुवेदीले बताए। उनले भने, प्रदेश सरकारले पठाएका सामग्रीले अहिलेसम्म चलायौँ, हिजो एकैपटक धेरैमा देखापरेपछि त्यहीँअनुसारको जनशक्ति परिचालन गर्न स्वास्थ्यकर्मी र सुरक्षा सामग्री अभाव भएको हो।' उनले संक्रमितहरु गएको ठाउँ, भेट गरेका व्यक्ति र मस्जिद रहेको बस्तिका सबैको र्यापिट टेष्ट गर्नुपर्ने भएकाले सामग्री र स्वास्थ्यकर्मी अभाव भएको बताए। ठुलो संख्यामा स्वास्थ्यकर्मी परिचालन गर्नुपर्ने अवस्था आएको छ,' उनले भने, त्यो जनशिक्त हामीसँग छैन र उनीहरुलाई चाहिने सुरक्षा सामग्री पनि छैन्, त्यसैले प्रदेश सरकारसँग माग गरेका छौ।' जिल्लामा आएको एक सय ३० थान पीपीई सबै स्थानीय तहलाई उपलब्ध गराइसकेको हुँदा जिल्लामा मौजाद नरहेको उनले जानकारी दिए। स्थानीय प्रशासनले संक्रमण फैलिएको पुष्टि भए लगत्तै भुल्के बस्ती सिल गरेको छ। प्रमुख जिल्ला अधिकारी दिपक पहाडीले सर्वसाधरण आउँजाउ बस्न गर्न बस्ती सिल गर्नु परेको बताए।"
सहरले लखेटेका श्रमिकको सडकमा विचल्ली,"आज लकडाउनको २५ औं दिन। चैत ११ गते सुरु भएको लकडाउनले आजसम्म महलमा बस्ने र गाडीमा गुड्नेलाई आरामै होला। सत्तामा बसेका केही नायकले भाषणमा जनताको चिन्ता गरेकै छन्। रोग पहिचानका लागि प्रयोगशालामा सरकारले लगानी गरेकै छ। केही कमरेडलाई लकडाउन कमाउने अवसर पनि बनेको छ। श्रम र पसिना चल्दासम्म स्वागत गरेको सहरले संकटमा श्रमिकलाई लखेटेको छ। पृथ्वीराजमार्गमा चप्पल पड्काउँदै लावालस्कर लागेर तराई झरेका मजदुरका पीडा यत्तिबेला शब्दमा लेख्न नसकेको अनुभूति भएको छ। लकडान सुरु भएताका भारतीय सीमाबाट हुलका हुल नेपाल भित्रिने क्रम बढ्यो। जब चौथो चरणको १५ दिने लकडाउन सुरु भयो, पहाडबाट हुलका हुल तराई र पश्चिम नेपाल जाने क्रम बढेको छ। भूकम्पपछिको पुनर्निर्माणका लागि काठमाडौं, ललितपुर, भक्तपुर, काभ्रे, नुवाकोट, सिन्धुपाल्चोक, गोरखा, लम्जुङ, धादिङ र रसुवा पुगेका मजदुर यत्तिबेला पृथ्वीराजमार्ग हुँदै लकडाउन छल्न र पेट भर्न तराई झरिरहेका छन्। उनीहरुको साथमा बालबच्चा, गर्भवतीसमेत सडकमा पैदलै छन्। सातादिनदेखि बालबच्चा र गर्भवतीसँगै सडकमै रात काटेर हिँड्नुको विकल्प उनीहरुसँग छैन। चप्पल चुडिएकाहरु खाली खुट्टा छन्। हिँड्दाहिँड्दै खुट्टामा फोका उठेर फुटेकाहरु हातमा चप्पल बोकेर खाली खुट्टा खोच्याउँदै गन्तव्यतर्फ लम्किरहेका छन्। यो सकसपूर्ण यात्रा बारे जताततै चर्चा छ। मानवीय संवेदनामाथि बेवास्ता गरिएको भनेर सरकारप्रति विभिन्न टिकाटिप्पणी भइरहेका छन्। यो यथार्थ सुन्नेलाई भन्दा देख्नेलाई र देख्नेलाई भन्दा भोग्नेलाई दर्दनाक छ। शुक्रबार बिहानै पृथ्वीराजमार्गमा निस्कदा तराई झर्ने ठूलासाना धेरै टोली भेटिए। श्रम र पसिना चल्दासम्म स्वागत गरेको सहरले लकडाउनको संकटमा श्रमिकलाई लखेटेको छ। पृथ्वीराजमार्गमा चप्पल पड्काउँदै लावालस्कर लागेर तराई झरेका मजदुरका पीडा यत्तिबेला शब्दमा लेख्न नसकेको अनुभूति भएको छ। त्यसमध्ये एउटा टोली थियो, बिहान चारबजे गोरखाको फुजेलबाट हिँडेका नवलपरासीका अमरसिंह सोमाई र नरेन्द्र खम्चा मगरको। उनीहरु साँढे १० बजे कुरिनटार चेरेसमा भेटिए। मध्यविन्दू १४ मैनाघाटका लागि उनका नौ जनाको टोली पृथ्वीराजमार्गको किनारै किनार बिहानको छाक फुको चाउचाउको फाँको मार्दै अघि बढिरहेका थियो। चर्को घाममा तातेका उनीहरु फोटो खिचाउन र भोगाइ सुनाउन पनि सजिलो मानिरहेका थिएनन्। कुरिनटारको सशस्त्र प्रहरीले केही यात्रुलाई ट्रक चढाइरहेको थियो। ट्रक चढेको छिनमै तराई मूलका १७, १८ वर्षका जस्ता देखिने तीनजना ओर्लिए। हामी हिँडेरै जान्छौं, एकजनाले भने, यसमा जाँदैनौं। प्रहरीले कारण सोध्दा अर्कोले भने, भित्र मान्छे धेरै रहेछन्। रोडमा हिँड्दा भन्दा भित्र धेरै गर्मी रहेछ। तर प्रहरीले गाडी चलेपछि सितल हुने भन्दै फेरि चढायो र जबरजस्ती पठायो। दिउँसो १२ बजे धादिङ र चितवनको सीमा मौवाखोलामा पुग्दा चार वर्षे छोरो साथमा लिएकी सल्यानकी पवित्रा पुन मगरसँग भेटभयो। धादिङबाट सखारै पाँचवर्षे छोरो डोहोयाउँदै हिँडेकी उनी भर्खरै मौवाखोलामा आइपुगेकी थिइन्। थकाइ र भोकले उनमा जति सिथिलता देखिन्थ्यो, त्यो भन्दा उनका छोरा निन्याउरो देखिन्थे। हातमा आधा खाइसकेको चाउचाउको पोको थियो। दूधभातको भोक चाउचाउले कसरी मार्न सक्थ्यो होला र ? त्यसैले हुनसक्छ बच्चाको अनुहार मलिन थियो। धादिङको सर्साचौताराको इँटा उद्योगमा काम गर्ने पवित्रासँगै घर जान हिँडेका सल्यानका आठ जना साथी पनि थिए। बन्दाबन्दीका कारण एकदिन, दुईदिन तीनदिन गर्दै तीनहप्तासम्म काम नपाएपछि उनीहरुले शुक्रबार बिहान चार बजे सल्यानका लागि साइत गरेका थिए। रोग भन्दा भोकको ठूलो मौवाखोलामा अर्को ठूलो जमात थियो, विभिन्न ठाउँबाट हिँडेका, विभिन्न गन्तव्यका लागि। तीमध्ये एक थिए, कैलाली टिकापुर२ विजय नगरका दुखीराम चौधरी। सुरज चौधरी त्यो समूहका पाका र अलिक फरासिला थिए। धादिङको पौवामा घर बनाउने काम गर्दै आएका उनको साथमा अरु १० जना थिए। उनीहरु चार महिनादेखि भूकम्पपछिको पुनर्निर्माणको काम गर्थे। अचानक भएको लकडाउनले उनीहरु कामबिहीन भए। घर जानु भन्दा राम्रो विकल्प उनीहरुले देखेनन्। काम नपाएको २५ दिन भयो, अब मुखमा माड लाग्ने देखिएन, उनले भने, अब मर्नु भन्दा बौलाउनु राम्रो भनेर हामी सबै निस्कियौं। उनीहरु बिहीबार नै निस्किएका हुन्। बिहीबारको रात सडकमा सुतेर काटे। अहिले त कसैको होटल, घर पाउने कुरै भएन, उनले भने, खै कुुन्नी कुन बजार थियो, हामी त्यसको नजिकै रोडमा सुत्यौं। उज्यालो नुहुँदै हिँडिहाल्यौं। केही अघि बढेपछि उनीहरुलाई अर्को टोलका बासिन्दाले चिउरा, बिस्कुट, चाउचाउ बाँडेका रहेछन्। भात नखाएको दुई दिन भयो। हिजो बिहान पनि खाइएन, बेलुका पनि, अहिले बिहान पनि भात खान पाएका छैनौं, रामबहादुर डंगौरियाले भने, रोग कहिले लाग्छ लाग्छ, भोक अहिले लाग्छ। हामीलाई त रोग भन्दा भोकको ठूलो समस्या छ। भोकको पीरले आठ नौ दिन लागे पनि हिँड्न तयार रहेको उनले सुनाए। स्थानीय तहको राहत मौवाखोला धादिङ र चितवनको सीमाना हो। धादिङ तरेर चितवन लागेपछि इच्छाकामना गाउँपालिकाकी अध्यक्ष गीता गुरुङ, केही प्रहरीलाई साथमा लिएर अलपत्र यात्रुलाई भेला गर्दै ट्रक चढाउदै थिइन्। कञ्चनपुर जाने एउटा टोलीलाई पानी र चाउचाउ दिएर हात हल्लाउँदै राम्ररी जान शुभकामना दिइन्। केही बेरमै अर्को ट्रक आयो बुटबल जाने। उनले कैलाली जाने दुखीरामको टोलीलाई पनि खाजा र पानी दिएर ट्रक चढाएर बिदा गरिन्। दुखले हिँडेका यात्रुसँग पैसा नलिइदिन चालकलाई अनुरोध गरिन्। चालकले भने, कहाँको पैसा लिनु, आफू नसुतेको पनि दुईदिन भइसकेको छ। पवित्रा पुनको सानो छोरोले पनि ट्रक चढ्न पाएपछि हात हल्लाए। केही सन्नाटाकैबीच गाउँपालिकाकी अध्यक्ष गीता गुरुङ बोलिन्, गाडीबाट कोरोना सर्ने होइन, सर्ने मान्छेबाट हो। गाडी चढ्न मात्र नपाउने हिँडेर यात्रा गर्न चाहिँ पाउने गर्दा मान्छेले धेरै दुःख पाए। त्यसैले मैले दुईदिनदेखि यहाँ बसेर प्रहरीको साथ लिएर गाडी रोक्दै, मान्छे चढाएर पठाउने गरेकी छु। बिहीबार र शुक्रबार गरेर पाँचसय भन्दा धेरै यात्रु मौवाखोलाबाट ट्रक चढाएर पठाएको उनले सुनाइन्। सहयोगी मन अपरान्ह पाँचबजेतिर मौवाखोलाबाट फर्किदै गर्दा बिहान तीनबजे गोरखाको तान्द्राङबाट हिँडेका सुरज चौधरी साँझ साँढे पाँच बजे तनहूँको आँबुखैरेनीमा भेटिए। बर्दियाको होरीगाउँ जान हिँडेका उनीसँगैका ६८ जनालाई सिद्धिगणेश टोल विकास संस्थाले बाँडेको चिउरा, चाउचाउ र पानी लिइरहेका थिए। टोल विकास संस्थाका सदस्यले फोटो खिचाउन र नाम भन्न पनि मानेनन्। फोटो खिचाएर प्रचार गर्नका लागि नभै मानवीय धर्मका लागि खाजा बाँडेको उनीहरुले भनिरहेका थिए। भरेको छाक टार्न चिउरा र चाउचाउको जोहो त भयो, तर राति कहाँ बास बस्ने ठेगान थिएन। छिटोछिटो गरेर मुग्लिनसम्म पुगे बासका लागि सजिलो हुने टोल विकास संस्थाका सदस्यले सुझाव दिइरहेका थिए। रोगको त डर छैन तर कहाँ बास बस्ने, घर कसरी पुग्ने भन्नेचाहिँ डर छ, संगैका रमेश चौधरीले भने गाडी पाइएन। एकदिन होइन, दुईदिन होइन काम पनि छैन, खल्तीमा दाम पनि छैन। यहाँ आत्तिएर मर्न भन्दा बरु जे पर्ला पर्ला भनेर सबैजना निस्किएको हो। असिनपसिन हुँदै उनीहरुको समूह अन्यौल गन्तव्यतर्फ लम्किरहेका थिए। मुग्लिन पुगेपछि गाडी पाइन्छ ? एउटाजनाले सोधे। तर, मौवाखोलामा जस्तो सेवा मुग्लिनमा देखिएन। बच्चालाई खुवाउन याचना अझै अगाडि बढेपछि तनहुँबाट गोरखा प्रवेश गर्ने मस्र्याङ्दी पुलनेर साँझ छ बजेतिर सुर्खेत जान भनेर हिँडेका राजन क्षेत्रीको टोली भेटियो। उनीहरु कामको खोजीमा गत चैतको तीन गते मात्र गोरखा आएका थिए। काम नपाउँदै लकडाउन भएपछि बाटो तताउनुको विकल्प थिएन। उनको समूह १० जनाको थियो। करिब चार पाँच वर्षका छुनमुने बालक पनि साथमा थिए। चिया खाने खर्च पनि खल्तीमा नभएकाले उनी एक डेढ सय रुपैयाँको पनि याचना गर्दै थिए। बच्चा छट्पटाएर चार वटा पसल गइसक्यो तर पैसा नभएर केही खुवाउन सकेको छैन, उनले भने, कसैले दुईचार पैसा दिए यो बच्चाले मुख मिठो बनाएको हेर्ने मन थियो। लकडाउनले बेहाल बनायो भनेर वडा कार्यालयमा निवेदन पनि दिएको तर उचित राहत नपाएको उनको गुनासो थियो। खान बस्न पाइएन भनेर वडामा निवेदन दियौं तर १० जनाका लागि पाँच किलो मात्रै चामल दिए। दुई दिनलाई पनि पुगेन। त्यसैले जे पर्ला पर्ला भनेर निस्केर हिँडेको। टाउकामा भारी बोकेका उनीहरुको लाइन साँझ अबेर राजमार्गमा चप्पल पट्काउँदै टाढा बिलायो। तराईबाट राँगा र भैंसी खाँदेजस्तो मान्छे खाँदेर जाँदा पनि थोरै हाँसेर बाईबाई गरेको मौवाखोलाको दृश्य गोरखाको क्षेत्रभित्र साँझ अबेरसम्म पनि देखिएन। शुक्रबार साँझ सर्वोच्च अदालतको आदेश समाचारमा देखियो, टाढाका अलपत्र यात्रुलाई गाडी चढाएर तत्काल घर पुर्याउनू। त्यसलगत्तै प्रधानमन्त्रीको अर्को निर्देशन आयो, टाढाका अलपत्र यात्रुलाई खानेबस्ने बन्दोबस्त गर्नू, हिड्न नदिनू।यो विरोधाभासले कतिदिन जनताले सास्ती पाउने हुन् ?"
पाँच कोरोना संक्रमितमध्ये पुन: परीक्षणमा एकको नेगेटिभ रिपोर्ट,"धनगढी : सुदूरपश्चिमका पाँच जना कोरोना संक्रमितमध्ये एक जनाको रिपोर्ट नेगेटिभ आएको छ। त्यस्तै चार जनाको रिपोर्ट पुनः पोजेटिभ आएको छ। सेती प्रादेशिक अस्पतालमा उपचाररत धनगढी उपमहानगरपालिका५ का ३४ वर्षीय युवक, उनकी ३४ वर्षीय भाउजू, कञ्चनपुरको बेदकोट नगरपालिकाका ४१ र्षीय पुरुष र लम्कीचुहा नगरपालिका१ की ६५ वर्षीय महिलाको कोरोना रिपोर्ट फेरि पोजेटिभ आएको छ। सेती प्रादेशिक अस्पतालका प्रवक्ता डाक्टर जगदीश जोशीका अनुसार तीनजनाको तेस्रो र लम्कीचुहा नगरपालिका१ की महिलाको दोस्रो रिपोर्ट पोजेटिभ आएको हो । एक जनाको नेगेटिभ संक्रमितमध्ये एक संक्रमितको दोस्रो रिपोर्ट भने नेगेटिभ आएको छ। दोस्रो रिपोर्ट नेगेटिभ आउनेमा लम्कीचुहा नगरपालिकाका २१ वर्षीय युवक रहेका छन् । उनको रिपोर्ट नेगेटिभ आएपनि अहिले उनलाई अस्पतालको आइसोलेसनमै राखिएको छ। डा जोशीका अनुसार लगातार दुई पटक रिपोर्ट नेगेटिभ आएपछि मात्रै डिस्चार्ज गरिन्छ। धनगढी उपमहानगरपालिका५ का युवकको तेस्रो रिपोर्ट यसअघि नै आइसकेकोमा अब चौथो पटक परीक्षणको तयारी भइरहेकोसमेत डा जोशीले जानकारी दिए । संक्रमित पाँच जना सेती प्रादेशिक अस्पतालमा उपचाररत छन्। सबैको स्वास्थ्य सामान्य नै रहेको अस्पतालले जनाएको छ।"
गोरखा जोड्ने पुलमा जताततै अवरोध : केरौंजा जोड्ने दुई पुल भत्काइयो,"गोरखा : गाउँगाउँका अवरोध तत्काल हटाउने भनी जिल्लास्तरको सर्वदलीय बैठकले निर्णय गरेको भोलिपल्टै धार्चे गाउँपालिका २ केरौंजाका बासिन्दाले दुईवटा पुल भत्काएका छन् । कोरोनाको जोखिम न्यूनीकरण गर्न भन्दै केरौंजा प्रवेश गर्ने बूढीगण्डकीमाथिको दुई वटा पुल भत्काएका स्थानीय कमल गुरुङले जानकारी दिए । केरौंजा प्रवेश गर्ने माछाखोलाको पुल र खोर्लाबेशीको पुल भत्काएको उनले बताए । बाहिर गएका मान्छेहरु धमाधम गाउँमा आउन थाले । कसरी नियन्त्रण गर्ने भनेर हिजो राती बैठक भएको थियो, उनले भने, अनि गाउँ जोड्ने तीनवटै पुलको स्ल्याब निकाल्दिने निर्णय भएको छ । त्यही निर्णय अनुसार अध्यक्षको नेतृत्वको टोलीबाट अहिले धमाधम पुल भत्काउने काम भएको हो । ठाउँठाउँमा राखिएका अवरोधका कारण सर्वसाधारणमा विभिन्न समस्या आउन थालेपछि शुक्रबार सम्पन्न सर्वदलीय बैठकले त्यस्ता अवरोध तत्काल हटाउने निर्णय गरेको थियो । बाहिरबाट मान्छे प्रवेश नगरुन् भन्ने हेतुले स्थानीयबासीको सक्रियतामा बाटोमा ढुङ्गामुढा राखी अवरोध गर्दा बिरामी, बिरामी बोक्ने एम्बुलेन्स, स्वास्थ्यकर्मी, सुरक्षाकर्मीलाई समेत समस्या हुने हुँदा तत्काल त्यस्ता अवरोध हटाउने निर्णय नं ९ मा उल्लेख छ । आफूसँग समन्वय नै नगरी पुल भत्काएको गाउँपालिकाका अध्यक्ष सन्तोष गुरुङले बताए । तत्काल पुल जस्ताको तस्तै बनाउन आग्रह गर्ने र अटेरी गरे कानून कारबाही हुने उनले बताए । पुल भत्काएको बारे जानकारी पाएको भन्दै प्रमुख जिल्ला अधिकारी सुरेन्द्र पौडेलले पुल जस्ताको तस्तै बनाउन प्रहरीमार्फत निर्देशन गरिएको जानकारी दिए । पृथ्वीराजमार्ग र गण्डकी गाउँपालिका तथा शहीद लखन गाउँपालिका जोड्ने त्रिशुलीनदीमाथिका सबै झोलुङ्गे पुल पनि बन्द गरिएको छ । गण्डकी गाउँपालिका जोड्ने १५ वटा पुल र शहीद लखन गाउँपालिका जोड्ने पाँचवटा पुलमा अवरोध गरिएको वडाअध्यक्षहरुले बताएका छन् । गण्डकी गाउँपालिकाको वडा नं ६, ७ र ८ जोड्ने १५ वटा पुलमा अबरोध छ, वडा नं ७ का अध्यक्ष तुलसी रेग्मीले भने, बिहान सातबजेदेखि १० बजेसम्म खुल्ला गरिन्छ र साँझ चारबजेदेखि पाँचबजेसम्म मात्र एक घण्टाका लागि खुल्ला गरिन्छ । अरु बेला बन्द हुन्छ ।"
विप्लव समूहबाट कुटिए विद्यार्थी नेता,"भोजपुर : नेत्रविक्रम चन्द नेतृत्वको नेकपाका हतियारधारी समूहबाट विद्यार्थी नेता कुटिएका छन् । भोजपुर बहुमुखी क्याम्पसका स्ववियू सभापति प्रकाशसिं राईसहित दुईजना विद्यार्थी अगुवालाई सो समूहले कुटपिट गरेको पिडितकोआरोप छ । गत सोमबार राती षडानन्द नगरपालिका वडा नम्बर २ कुदाककाउलेको तल्लो ताबुमा उक्त समूहले कुटपिट गरेको आरोप छ । कुटपिटपछि अनेरास्ववियूले विज्ञप्ती निकाल्दै घटनाको निन्दा गरेको छ । स्ववियू सभापति राई र अनेरास्ववियू जिल्ला कमिटी सदस्य उत्तराज खड्कामाथि चन्द समूहका प्रकाश गुरुङसहितको समूहले कुटपिट गरेको अखिलका जिल्ला संयोजक ध्रुवराज राईले बताए । प्रकाश गुरुङको घर पनि कुदाककाउलेमै रहेको छ । आक्रमणकारीले आफूलाई कञ्चटमा पेस्तोलले हानेपछि नजिकैको प्रहरी चौकीमा आश्रय लिएर पछि घर फर्किएको पीडित राईले बताए । उनका अनुसार साथीको बिरामी आमालाई घर पुर्याउन जिल्ला प्रशासन कार्यालयबाट पास लिएर गएका उनीहरूलाई मोटरसाइकल रोक्न लगाएर कुटपिट गरिएको थियो । जिल्ला प्रहरी कार्यालय भोजपुरका प्रमुख डीएसपी नरबहादुर सलामी मगरका अनुसार कुटपिट गर्ने गुरुङ प्रहरीको खोजी सूचीमा रहेका व्यक्ति हुन् । डिएसपी मगरले भने,यसअघि पनि निकै आपराधिक घटनामा संलग्न भएको हामीसँग रेकर्ड छ । पक्राउका लागि प्रहरी परिचालन गरेका छौं ।"
क्वारेन्टाइनबाट भागेका पर्यटक घोडेपानीमा,बेनी : पोखराको क्वारेन्टाइनबाट केही दिनअघि भागेका दुई जना पर्यटक म्याग्दीको अन्नपूर्ण गाउँपालिका६ घोडेपानीमा भेटिएका छन् । कोरोना रोकथामका लागि गरिएको लकडाउन (बन्दाबन्दी)को समयमा पदयात्रामा आएका एक पुरुष र एक जना महिलालाई घोडेपानीबाट प्रहरीले नियन्त्रणमा लिएको छ। स्थानीय होटल व्यवसायीले बन्दाबन्दीको समयमा आएका पर्यटकलाई घोडेपानी पर्यटक प्रहरी चौकीको जिम्मा लगाएका थिए । पि ०४०४३९५२ नम्बरको पासपोर्ट भएका गुसङ हुन ( ) पुरुष र जि ५१५३५५७६ नम्बरको पासपोर्ट भएकी (सुनफिन लिअङ ( ) को उद्धार गरिएको जिल्ला प्रहरी कार्यालय म्याग्दीका प्रहरी निरीक्षक धुब्रप्रसाद शर्माले जानकारी दिए । सन २०२० मार्च १० तारिकका दिन पोखरा प्रवेश गरेका उनीहरु कास्कीको घान्द्रुक हुँदै घोडेपानी आइपुगेका हुन् । उनीहरुलाई घोडेपानीबाट भुरुङ्ग तातोपानीको सर्वोदय माविको भवनमा अन्नपूर्ण गाउँपालिकाले स्थापना गरेको क्वारेन्टाइन (एकान्तबास)मा राखिएको छ । सोधपुछका क्रममा उनीहरु पोखराको क्वारेन्टाइनबाट भागेर पदयात्रामा आएका अन्नपूर्ण गाउँपालिकाको स्वास्थ्य शाखाका संयोजक समुन्द्र बरुवालले बताए । शुक्रबार साँझ भुरुङ तातोपानीको क्वारेन्टाइनमा राखिएका उनीहरुलाई शनिबार स्वास्थ्य परीक्षण गरेर जिल्ला प्रहरी कार्यालय बेनी पठाइएको छ। उनीहरुलाई चिनियाँ राजदुतावासमा सम्पर्क गरेर जिम्मा लगाइने प्रहरीले जनाएको छ । लकडाउनकै अवधिमा रघुगंगा गाउँपालिका१ बेगमा दुई जना चिनियाँ र बेनी नगरपालिका६ गुफाबाट एक जना दक्षिण कोरियाका पर्यटकको उद्धार गरिएको थियो।
कोरोना अपडेट : स्वास्थ्य मन्त्रालयको पत्रकार सम्मेलन,काठमाडौं : स्वास्थ्य तथा जनसंख्या मन्त्रालयले विश्वव्यापी महामारीको रुपमा फैलिएको कोरोना भाइरस (कोभिड१९) को अपडेट दैनिक गराउँदै आएको छ । नियमित पत्रकार सम्मेलनमार्फत् मन्त्रालयका प्रवक्ता डा विकास देवकोटाले कोरोना अपडेटको विषयमा औपचारिक जानकारी दिँदै आएका छन् । शनिबारको को पत्रकार सम्मेलन अन्य दिनको भन्दा फरक हुने देखिएको छ । नेपालकी दोस्रो कोरोना बिरामीसँगको कुराकानी पत्रकार सम्मेलनमा सुन्न सकिने स्वास्थ्य मन्त्रालयले जनाएको छ । मन्त्रालयका अनुार कोरोना जितेर घर फर्किएकी युवती र शहिद शुक्रराज ट्रपिकल तथा सरुवा रोग केन्द्रका प्रवक्ता डा अनुप बास्तोलासँगको छोटो कुराकानी प्रेस ब्रिफिङ लगत्तै हेर्न सकिने छ । लाइभ
"'मरे पनि परिवारसँगै मरौंला, बाँच्यौ भने काममा फर्कौंला'","तानसेन : बर्दिया बासगढी नगरपालिकाका ४९ वर्षीय हुकुमबहादुर कुँवरसहित ५१ जनाको टोली पोखरा र स्याङ्जाको सिमानाबाट हिँड्दै तीन दिन लगाएर तानसेन आइपुगे। काम गरेको स्थानमा खान नपाएर मरे परिवारकै साथ मरिएला बाँचे फर्किएर काम गरौंला भन्दै ५१ जनाको टोली पोखराबाट हिँड्दै दाङ, बाके र बर्दिया, घर जानेक्रममा तीन दिन लगाएर तानसेन आएका हुन्। ठेकेदारले दिएको पैसा पनि सकियो, स्थानीय स्तरबाट पाएको राहत पनि सकियो, कयौं दिन खाना नखाई रात बितायौं अब यसै पनि मर्ने भयौं उसै पनि मर्ने भयौं भनी जे त होला भनी बाटो लागेको कुँवरले बताए। लकडाउनको अवघि दोस्रो चरणमा थप भएपछि भने ठेकेदार आएको सम्पर्कमा कुवँरले बताए। 'दुई महिना भन्दा धेरै सडकमा काम गरियो पैसा लिने बेलामा ठेकेदारले फोन अफ गरेका छन्' कुँवरले भने 'हामी घर न घाटका भयौं परिवारलाई के लगेर दिने घर पुगिन्छ की पुगिँदैन ठेगान छैन्।' तीन दिनदेखि पोखराबाट हिँडेका उनीहरु पहिलो दिन स्याङ्गजा बजार नजिकै प्रतिक्षालयमा रात बिताएको बताउँछन्। सिद्धार्थ राजमार्गको बाटो हुँदै दोस्रो दिन गल्याङ्ग आइपुगे गल्याङ्ग बजार नजिकको प्रतिक्षालयमा बास बसे। तेस्रो दिन स्थानीयले दिएको चिउरा, चाउचाउ, विस्कुटलगायतका खानेकुरा खाँदै तानसेनतर्फ लागेका थिए। तेस्रो दिनको यात्रामा शुक्रबार साँझ पाल्पाको बर्तुङ्गमा आइपुगेका उनीहरु थकित देखिन्थे। प्रहरीले बाटोमा हिँडेकालाई पिट्ने गरेको समाचारमा सुनेका उनीहरु सुरक्षाकर्मी देख्नासाथ डराए। भोक प्यासले आत्तिएका, लगातार हिँडाइले थाकेका उनीहरुलाई तानसेन बरतुङबासीले सहयोग गरेका थिए। 'परिवारसँगको निरन्तर टेलिफोन सम्पर्कपछि सुख दु:ख घरमा नै बसौंला भन्दै परिवारले बोलाइरहेका छन्' बलबहादुर अधिकारीले भने 'बाटोमा विरामी परिएन भने अझै ५ दिनमा त घर पुगिएला।' उनीहरुलाई जिल्ला प्रहरी, जिल्ला ट्राफिकको समन्वयमा तानसेन नगरपालिकाले सवारी साधन व्यवस्थापन गरी बुटवलसम्म पुर्याएको नगर प्रमुख अशोक कुमार शाहीले बताए।"
क्लिनिकमै एक वृद्धको मृत्यु,तेह्रथुम : मेन्छ्यायेम गाउँपालिका६ मोराहाङका एक वृद्धको क्लिनिकमा उपचारको क्रममा मृत्यु भएको छ। मोराहाङ बजारमा संचालित समृद्धि फर्मामा उपचार गराइरहेका ६२ वर्षीय डम्बरबहादुर लिम्वुको शुक्रबार साँझ मृत्यु भएको हो। सामान्य बिरामी भएपछि लिम्बु अपरान्ह ५ बजे क्लिनिक पुगेका थिए। उनको प्रेसर बढी भएको भन्दै क्लिनिक संचालक पुष्पराज ढुंगानाले प्रेसरको औषधी र ईन्जेक्सन दिएका थिए। औषधी खुवाएपछि केहि समय आराम गर्न क्लिनिक संचालकले आग्रह गरेका थिए। तर औषधी दिएको २० मिनेटमै उनको मृत्यु भएको हो। बिरामीको मृत्यु भएपछि फर्म संचालक ढुंगानालाई प्रहरीले नियन्त्रणमा लिएको छ।मृतकको शव पोष्टमार्टमको लागि विपि कोईराला विज्ञान प्रतिष्ठान धरान पठाइएको र फर्म संचालकमाथि अनुसन्धान भइरहेको जिल्ला प्रहरी कार्यालयका प्रहरी निरीक्षक तेजबहादुर दाहालले जानकारी दिए।पोष्टमार्टमको रिपोर्ट आएपछि मात्र मृत्युको कारण खुल्ने प्रहरीले जनाएको छ।
अटेर गर्नेलाई फकाएर आइसोलेसनमा पुर्याइयो,"चितवन : गत बुधबार साँझ ६३ वर्षीय आमा र उनका २७ वर्षीय कान्छा छोरा र्यापिड डायग्नोसिस टेष्ट गरेर घर फर्किँदै थिए। घर नपुग्दै उनीहरुलाई लिन गाडी आयो। आरडिटीमा पोजिटिभ देखिएको कुरा उनीहरुलाई थाहा दिइएन। स्थानीयले रिपोर्टमा केही नदेखिए पनि भरतपुरबाट कागज लिएर बस्दा ढुक्क हुने भन्दै भरतपुर अस्पताल पठाइएका थिए। अस्पतालको आइसोलेसनमा राख्न खोज्दा उनीहरु बस्न मानेनन्। पोजेटिभ देखिएकोले निर्देशिका अनुसार आइसोलेसनमा बस्न आग्रह गर्दा आफुहरुलाई केही नभएको भन्दै अटर गरेका थिए। आइसोलेसनमा राख्दा उनीहरुले आफुहरु सुविधायुक्त ठाउँमा बसेको भन्दै आनाकानी गरेपछि चितवनका प्रमुख जिल्ला अधिकारी नारायणप्रसाद भट्टराई कडा रुपमा प्रस्तुत भएका थिए। कोरोना संक्रमणको शंका लागेपछि संक्रमित दुई जनालाई अस्पतालको आइसोलेसनमा फकाएर पठाइएको थियो। अहिले तीनै जना आइसोलेसनमा छन्। दुई जना संक्रमित र ति महिलाको माइला छोरा छन्। माइला छोरामा संक्रमण भने देखिएको छैन्। उनलाई पनि निगरानीमा राखिएको छ। उनको फेरि परिक्षण गरिने छ। जबरजस्ती उनीहरुलाई आइसोलेसनमा बस्दा पनि उनीहरु कोरोना संक्रमण फेला भएको पत्याउनै चाहेनन्। सुरुको दिनमासँगै बसेका थिए। अस्पतालका मेसु डा श्रीराम तिवारीका अनुसार पोजेटिभ हुनै सक्दैन भन्दै अटेरका गरेका थिए। 'हामी आमालाई छोडदैनो भनेर सुरुमा तीन जना अटेर गरेर झगडा नै गर्न खोजे' उनले भने 'सिसि क्यामेराबाट हेरेर फोनबाट कराएपछि मात्र अलग अलग बसे।' चितवनमा फेला परेका कोरोना संक्रमितको सम्पर्कमा आउनेको खोजि थालिएको छ। बेलायतबाट फर्किएपछि उनीहरुले भेटघाट गर्ने र सम्पर्कमा आएकाहरुको खोजि गर्न थालिएको छ। बढी आवतजावत गर्ने, घरभित्र पस्ने, चकलेट खानेको सूची बनाइएको छ। त्यसरी सम्पर्कमा आएकाहरुलाई शनिबार साँझबाटै क्वारेन्टाइनमा राखिने तयारी गरिएको छ। सोही वडामा रहेको ब्रम्हनगर माविमा क्वारेन्टाइनको ब्यवस्था गरिएको वडाध्यक्ष बुद्धिराज थपलियाले बताए। शनिबार दिनभर उनीहरुको सम्पर्कमा आएकाको ट्रेसिङ गरिएको थियो। जिल्ला स्वास्थ्य कार्यालय चितवनका प्रमुख दिपक तिवारीको नेतृत्वमा टोली खटिएको थियो। तिवारीका अनुसार आवश्यकता अनुसार आरडिटी र पिसिआरबाट परिक्षण गरिने छ। उक्त वडालाई आवतजावतमा रोक लगाउँदै शिल गरिएको नगर प्रमुख प्रभा बरालले बताइन। घरमै क्वारेन्टाइनमा रहन आग्रह गर्दा पनि उनीहरुले अटेर गरेका थिए। बरालले आफै पुगेर सेल्फ क्वारेन्टाइनमा बस्न आग्रह गरेकी थिईन। कोरोना भएको पुष्टि भएपछि गाउँ नै त्रसित बनेको छ। राप्ती नगरपालिका८ स्थित ब्रम्हनगरका दुई जनामा कोरोना संक्रमण भएको हो। ६३ वर्षीय आमा र उनका २७ वर्षीय छोरामा कोरोना देखिएको हो। बुधबार उनीहरुको आरडिटी गरिएको थियो। भरतपुरस्थित कोभिड १९ प्रयोगशालामा परिक्षण गर्दा पोजिटिभ देखिएपछि पुष्टि गर्नका लागि टेकुस्थित राष्ट्रिय प्रयोगशाला लगिएको थियो। राष्ट्रिय जनस्वास्थ्य प्रयोगशाला टेकुबाट शुक्रबार राति कोरोना संक्रमण भएको पुष्टि भएको हो।"
मन्दिरको भेटी राहत कोषमा,"सन्धिखर्क : अर्घाखाँचीका मन्दिरमा चढाइएको भेटी स्थानीय सरकारको कोरोना राहात कोषमा जम्मा गरिएको छ। सन्धिखर्क ७ खाँचीकोटमा रहेको धार्मिक तथा पर्यटकीय स्थल सुपा देउराली मन्दिरमा र सन्धिखर्क २ चुत्राबेसीको सिद्धेश्वर शिवालय मन्दिरमा चढाइएको भेटीको रकम स्थानीय पालिकाको विपद व्यवस्थापन कोषमा जम्मा गरिएको हो। सुपा देउराली मन्दिरले सन्धिखर्क नगरपालिकाको विपद वयवस्थापन कोषमा र शितगंगा नगरपालिकाको कोरोना विपद व्यवस्थापन खातामा एक लाख एक हजारका दरले दुई लाख २ हजार जम्मा गरेको मन्दिर संरक्षण तथा व्वस्थापन समितिका अध्यक्ष प्रितम थापाले जानकारी दिए। विपदको समयमा सबै मिलेर राहात कोष बनाउनु पर्ने भएकाले मन्दिरको भेटीे रकम २ नगरपालिकामा सहयोग गरेको मन्दिर संरक्षण तथा व्वस्थापन समितिका महासचिव यादव घिमिरेले बताए। मन्दिरको भेटी विद्यालय सञ्चालन तथा विभिन्न विकास निर्माणका काममा खर्च हुँदै आएको थियो। सिद्धेश्वर शिवालय मन्दिर सन्धिखर्क २ चुत्राबेसीले कारोना रोकथाम, नियन्त्रण तथा राहतका लागि सन्धिखर्क नगरपालिकाको राहात कोषमा ५१ हजार रुपैयाँ अािर्थक सहयोग गरेको छ। मन्दिरमा जम्मा भएको भेटीसन्धिखर्क नगरपालिकाको विपद व्वस्थापन कोषमासहयोग गरेको सिद्धेश्वर शिवालय मन्दिरका संरक्षक नारायण खनालले बताए। नेपालमा एक मात्र स्फटिक धातुको शिवलिंग रहेको सिद्धेश्वर मन्दिरमा दैनिक रुपमा वैदिक विधिपूर्वक पुजा आजा गरिँदै आइएको छ। राहतका प्याकेज एउटै तवरबाट गर्न र सबैलाई बराबर पर्ने गरी वितरण गर्ने अर्घाखाँचीका स्थानीय सरकारहरुले आफूखुसी राहत वितरणमा प्रतिबन्ध लगाएका छन्। लक डाउनका कारण दुई छाक टार्न समस्या परेका परिवारलाई एउटै मापदण्डबाट राहत वितरण गर्नका लागि भन्दै पालिकाहरुले यस्तो निणैय गरेका हुन्। जिल्लाका ६ स्थानीय सरकारको विपद व्वस्थापन खातामा १ करोड ८९ लाख ७३ हजार २ सय ६७ रुपैया संकलन भएको छ।"
"हावाहुरीले घर भत्किँदा चारजना सुरक्षाकर्मी घाइते, बालीनालीमा क्षति","रौतहट : रौतहटमा शुक्रबार राति आएको हावाहुरीले सशस्त्र प्रहरी बस्ने अस्थायी घर भत्किँदा चारजना सुरक्षाकर्मीलाई चोटपटक लागेको छ । उनीहरूको बंकुलमा उपचार भइरहेको प्रहरी निरिक्षक दिपनरसिंह राईले जानकारी दिएप्रहरी निरिक्षक दिपनरसिंह राईले जानकारी दिए । भारतीय सीमानासँगै रहेको बंकुल स्थित पोस्ट हावाहुरीले भत्काउँदा सशस्त्र प्रहरी हवल्दार जंगबहादुर दराई, प्रहरी जवानहरु धिरेन्द्र साह कलवार, विरेन्द्र साह कानु र प्रथलाल श्रेष्ठलाई चोटपटक लागेको पोष्टका इन्चार्ज प्रहरी निरीक्षक राईले बताए । उनका अनुसार अहिले घाइतेको अवस्था सामान्य रहेको छ । हावाहुरी र असिनाले चन्द्रपुर नपाको चन्द्रनिगाहपुर, बेतौना , बैजनाथपुर ,सन्तपुर ,अल्टोकी ,मरधर सिन्दुरेघारी नजरपुर ,चेतनगर , मरिनटोल लगायतका गाउँमा पनि धेरै क्षति गरेको नजरपुरका स्थानीय मदन सापकोटाले बताए । यस्तै चन्द्रपुर नपा ९ चेचनगरस्थित मुसहर बस्तीका झुपडीका छानाहरु उडाएकोले बिचल्ली भएको स्थानीय इन्दल माझीले बताएका छन् । हजारौँ बिगाहमा लगाएको हाइब्रिड मकै असिनाले नष्ट गरेको छ । यस्तै दलहन र तरकारी बाली, आँप, केरा, लिच्ची फूलमा क्षति पुगेको छ । खपटा र टायलले छाएका घरका खपटा, टायल फुटेका छन् । जस्ता उडाएको छ । चन्द्रपुर ६ को नयाँबस्ती, नागिनटोलमा घरहरू भत्किएका छन्। चन्द्रपुर ६ को मोथीयाही टोलमा रहेको अधिकांश घरको खपटा उडाएको स्थानीय बलिराम चौधरीले जानकारी दिए । यस्तै सोही वडाको थोकर टोल, बेल्डी , झन्झनेटोल, गैरीगाउँ, जल्दामा खेतीबाली र घरमा क्षति गरेको स्थानीय युवा सहदेव केसीले जानकारी दिए। रौतहटका विभिन्न स्थानमा विद्युत अवरुद्ध भएको छ । बिजुलीका पोल ढलेका छन । केही स्थानमा रुख भाँच्चिएर तार चुँडिएका छन् । इन्टरनेटका तार चुँडिएका छन् । मौलापुर नपा ५ का एकदर्जन बढी घरको छाना उडाएको छ । बौधीमाई नाको सरमुजुवाटोलमा ५० भन्दा बढी घर तथा गोठको छाना उडाएको स्थानीयले जनाएका छन् । हावाहुरी तथा असिनाले गहुबाली, मकै, फलफुलमा धेरै क्षति भएको देवाहीगोनाही नपाकी उपमेयर परनिया देवी पटेलले जानकारी दिएकी छिन् । यस्तै नेकपाका जिल्ला इन्चार्ज युवराज भट्टराईले पिडित किसानलाई राहात उपलब्ध गराउन तथ्याङ्क संकलन गर्न स्थानीय प्रशासन तथा स्थानीय तहसँग आग्रह गरेका छन् ।"
विवाह गरेको एक हप्ता नपुग्दै दम्पतीले गरे आत्महत्या,लटिनाथ : दार्चुलाको मार्मा गाउँपालिका १ दहका एक दम्पतीले बिहे गरेको एक हप्ता नपुग्दै भिरबाट हाम फालेर आत्महत्या गरेका छन्।दहका राजेन्द्र महर र ललिता धामीले गए राति १२:३० बजेतिर ताकु र गुल्जर जोड्ने सुङर भिरबाट हाम फालेर आत्महत्या गरेका हुन्। राजेन्द्रले एक हप्ता पहिले छिमेकी गाउँकी ललितासँग दोस्रो बिहे गरेका थिए।राजेन्द्रकी जेठी श्रीमती लटिनाथ बस्दै आएकी छन्। राजेन्द्रले दोस्रो बिहे गरेपछि उनी लटिनाथमै बस्दै आइरहेको स्थानीय दिनेशसिंहले जानकारी दिए। राजेन्द्रकी जेठी श्रीमतीले दोस्रो बिहे किन गरेको लकडाउन खुलेपछि अदालत गएर मुद्दा हाल्ने भनेपछि उनीहरु दुवै जना तनावमा रहेको हुन सक्ने अनुमान गरिएको छ। राजेन्द्रले हाम फाल्नु अघि ५ जना स्थानीयलाई फोन गरेर अन्तिम फोन भएको बताएका छन्।थप बुझ्नका लागि इलाका प्रहरी कार्यालय लटिनाथबाट प्रहरी निरीक्षक कोमल विष्टको नेतृत्वमा प्रहरी टोली घटनास्थल खटिएको छ।
चुरेका वन तस्करविरुद्ध स्टिङ्ग अप्रेसन (तस्बिरसहित),"बर्दिबास : शुक्रबार बिहान महोत्तरीको बर्दिबास नगरपालिका३ पाटुबाट ४७ वटा चिरान फेन्टा र आरा बरामद भयो । डिभिजन वन कार्यालय महोत्तरीको टोलीले बेडरुम र बख्रा खोरमा लुकाइ राखिएको ५१२ क्यूफिट सालको काठ र १९४ क्यूफिट कर्माको तयारी चिरान काठ बरामद गर्यो। वन तस्करीविरुद्ध स्टिङ्ग अप्रेसन मा पुगेका वन टोलीले पाटु प्राकृतिक सामुदायिक वन नजिकैको बस्तीका घरहरूमा २ पिक काठ भेटेको थियो । पाटु प्राकृतिक सामुदायिक वन चुरे संरक्षित क्षेत्रमा पर्दछ । रेन्जर सन्तोषकुमार यादवको नेतृत्वमा खटिएको टोलीले काठ तस्करीको आरोपमा पाटुका रामकृष्ण माझीलाई पनि नियन्त्रणमा लिएका छन् । हाते चिरान आराले तयार गरी लुकाइएको फेन्टा बेड रुम र बाख्रा खोरमा भेटिएको थियो, उनले भने। बिहीबार महोत्तरीको बर्दिबास१० स्थित खयरमारास्थित बाँके मरहा साँझेदारी वन नजिकै आँप बगैंचाबाट पाँच थान सालको गोली भेटियो । त्यसको नजिकैको वन क्षेत्रका रुख ढालेर लान टुक्राइएको चार थान साल जातकै काठको गोली फेला गरेको थियो । बाँके सबडिभिजन कार्यालय लक्ष्मिनियाँका साहयक वनअधिकृत रामसुन्दर साहका अनुसार वन र आँप बगैंचामा फेला परेको बहुमूल्य साल जातको ५० क्यूफिट काठ रहेको छ । लकडाउनको मौका छोपेर काठ तस्करले रुख काटेर लान लागेको दुई ट्रयाक्टर काठ बरामद गरिएको छ । काठ तस्करी हुन लागेको खबर वन कर्मचारीहरुलाई गाउँलेले दिएका थिए । चुरेका वन कटानी र काठ तस्करीविरुद्ध डिभिजन वन कार्यालय महोत्तरीले स्टिङ्ग अपरेसन चलाएको छ । लकडाउनको मौका छोपेर तस्करले चुरेका लोभलाग्दो सालको जंगलमा आँखा लगाएका छन् । कोरोना भाइरसको महामारीबाट नागरिकलाई बचाउन सरकार,प्रहरीप्रशासन व्यस्त रहेको मौकामा हरिया सालका रुख कटान गरेर तस्करहरुले चौका हानिरहेका छन् । तस्करलाई निरुत्साहित गर्न विशेष टोली परिचालन गरिएको डिभिजन वन कार्यालय महोत्तरीका प्रमुख हेमन्त साहले जनाए । लकडाउनको अवधिमा तस्करी गर्न लागिएको १ सय ८६ क्यूफिट साल जातको काठ बरामद गरिएको छ । काठ तस्करीमा प्रयोग गरिएको तीन वटा मोटरसाइकल, एउटा टेम्पु, दुई दर्जन बढी साइकल नियन्त्रणमा लिइएको छ । तस्करी नियन्त्रणका वन कर्मचारी, सशस्त्र वन रक्षक, रक्षकसहितका छुट्टाछुट्टै तीन टोलीमा ४५ जना खटिरहेका छन् । तस्करविरुद्धका सूचना दिएर वन कार्यालयलाई गाउँलेहरुले सहयोग गरिरहेका छन् । लकडाउनले सहरबजार मात्रै होइन् वनजंगल पनि सुनसान छ । कोरोनाभाइरसको महामारीबाट बच्न सबैले आफूलाई घरभित्र लकडाउन गरेका छन् । तर वनमा काठको चोरी तस्करी र डढेंलोले वन्यजन्तु पनि असुरक्षित भएका छन् भने जंगल नजिकैको गाउँमा आगलागीको खतरा छ ।"
राजमार्ग किनारमा २७० मजदुर अलपत्र (तस्बिरसहित),"शिवखोला (बाँके) : पूर्वपश्चिम राजमार्गमा पर्ने बाँकेको शिवखोलामा दुई सय ७० जना मजदुर अलपत्र परेका छन्। नेपालगन्जबाट ९० किलोमिटर पूर्वमा दाङको सीमामा पर्ने बाँकेको राप्ती सोनारी गाउँपालिका १ को शिव खालामा बाँके राष्ट्रिय निकुञ्जको सुरक्षार्थ स्थापना गरिएको नेपाली सेनाको चेकपोस्ट नजिक अलपत्र परेका हुन्। सेनाको चेक पोस्टका अनुसार शुक्रबार दिउँसो ३:१५ बजेसम्म चार सय १९ जनाले राजमार्गमा यात्रा गरेका थिए। दाङतिर केही व्यक्ति अलपत्र परेकाले रातिसम्म यो संख्या अझै बढ्ने बताइएको छ। अलपत्र पर्नेमा अधिकांश बाँके, बर्दिया, कैलाली, जाजरकोट र भारतका छन्। उनीहरु अधिकांश काठमाडौं, गोरखा, नुवाकोट, स्याङ्जा, धादिङ, दोलखालगायतका जिल्लामा ज्याला मजदुरी गर्न गएका र छाक टार्न समस्या भएपछि फर्केका मजदुरहरु हुन्। उनीहरुमा आलो सुत्केरी, बालबालिका, वृद्धहरु पनि छन्। नुवाकोटबाट जाजरकोटको छेडागार्ड नगरपालिका १ घर जान हिँडेका तेजबहादुर बुढा ५औं दिनमा बाँकेमा पुगेका थिए। उनी अबको ५ दिनमा हिँडेर भएपनि घर पुग्ने बताउँछन्। उनीसँगै चार साथी छन्। उनले दैनिक १५ किलोमिटर पैदल यात्रा गरिरहेको बताए। कतिपय स्थानमा स्थानीय तहहरुले खाना र खाजा दिएर सीमा कटाएका बताए। गोरखाबाटै फर्केका बर्दियाको बाँसगढी नगरपालिका ५ बठुवातालका शिव चौधरीले पाँच दिनसम्म भात खान नपाएको बताए। कसैले गाडीमा चढाउँछ। फेरि सुरक्षाकर्मीले हिँडाउँछन्। गाडीमा आउन नपाउने हिड्न दिने यो कस्तो नियम हो, उनले सरकारसँग प्रतिप्रश्न गरे। उनको टोलीमा एकै टोलका १२ जना छन्। शिवखोलामा कैलालीका ५२ जना भेटिए। जोशीपुर गाउँपालिका बन्दरिया गाउँका लड्डु चौधरी बुटवलबाट दुई दिनमा बाँकेको सीमामा पुगे। उनको साथमा ३२ जना छन्। २० जना काठमाडौंबाट आएका पनि छन्। बाँकेको राप्ती सोनारी गाउँपालिकाले राजमार्गमा अलपत्र नागरिकलाई गाउँपालिकाको सीमा पार गर्न बस, ट्रक र ट्याक्टरको व्यवस्था गरेको छ। राजमार्गमै कोहलपुर नगरपालिकाले भने ठाउँ ठाउँमा प्रवेश निषेध लेखेको छ। राप्ती सोनारीका अध्यक्ष लाहुराम थारुले राज्यको जेसुकै नीति भएपनि आफूले मानवीय हिसाबले सहयोग गरेको बताए। शम्शेरगन्जमा राप्ती सोनारी उद्योग वाणिज्य संघ, भगवती सामुदायिक वन र स्थानीय युवाहरुले खानाको व्यवस्था गरेको संघका अध्यक्ष टीकाराम ढुंगानाले जानकारी दिए। राप्ती सोनारी गाउँपालिकामा मात्र राजमार्ग ७७ किलोमिटर छ। जुन बाँके राष्ट्रिय निकुञ्जसँग जोडिएको छ। निकुञ्जमा पैदल यात्रा बाघको आक्रमणम पर्ने खतरा छ। २८ चैत्रमा नुवाकोटबाट घर जाँदै गरेका बर्दियाको ठाकुरबाबा नगरपालिका ३ मिर्चैयाका ३० वर्षका चक्रप्रसाद थारु निकुञ्जबाट बेपत्ता भएका छन्। बेपत्ता थारुका काका पेंगानुले हरेक दिन गाउँका युवा ल्याएर निकुञ्जमा खोजी गरे पनि अहिलेसम्म भेटाउन नसकेको बताए।"
"उपदेश दिँदै हिडेका थिए कोरोना संक्रमित, बस्ती प्रहरी घेरामा","उदयपुर : उदयपुरको त्रियुगा नगरपालिका३ भुल्के मस्जिदमा रहेका १६ जना मध्ये १२ जनामा कोरोना संक्रमणको पुष्टि भएपछि स्थानीय प्रशासनले शुक्रबार रातिदेखि बस्तीलाई सुरक्षा घेरामा राखेको छ। जमातीका लागि आएकामा कोरोना संक्रमणको पुष्टि भएपछि बस्तीलाई नेपाल प्रहरी र सशस्त्र प्रहरीले घेरा हालेको हो । कोरोना व्यक्तिबाट सर्ने भएकाले एउटा गाउँबाट अर्को गाउँ आउजाउ गर्न नदिन बस्तीलाई सुरक्षा घेरामा राखिएको सहायक प्रमुख जिल्ला अधिकारी भीमप्रसाद भट्टराईले जानकारी दिए। आउजाउ नरोक्ने हो भने, संक्रमण फैलनेसक्ने सम्भावना छ, त्यसैले बस्तीमा सुरक्षा व्यवस्था कडा पारेका हौँ उनले भने । स्थानीयलाई घरबाट वाहिर निस्कन दिइएको छैन। संक्रमितहरु भारतबाट आएपछि बस्तीमा प्रवेश गरी जाँड, रक्सी सेवन गर्न हुँदैन, धर्मप्रतिको विश्वासलाई जीवन्त राख्नुपर्छ जस्ता उपदेशहरु दिँदै हिडेको स्थानीयले बताएका छन् । उनीहरु गाउँभरि हिडेकाले थप व्यक्तिलाई पनि संक्रमण भएको हुनसक्ने अनुमानले बस्तीलाई सुरक्षा घेरामा राखेको भट्टराईले बताए । संक्रमित फेला परेको दिनदेखि नै सुरक्षा व्यवस्था कडा पारेको प्रमुख जिल्ला अधिकारी दिपककुमार पहाडीले बताए।उनले भने, आएका व्यक्ति कहाँकहाँ गए, कसकसलाई भेटे, उनीहरुलाई भेट्न मस्जिदमा कोको पुगे त्यस विषयमा गहिरो अध्ययन भइरहेको छ । उनीहरु गएको ठाउँ र भेट गरेका व्यक्तिको पहिचान हुने काम भइरेको पहाडीले जानकारी दिए।"
५ किलो चामलले एक महिना पुग्छ ?',"दमौली : उमेरले ५० कटेका डम्बर रेउलेको घर गोरखा आरुघाट हो। सल्यान मूल थलो भएका उनी केही वर्षयता गोरखामै बस्छन्। कामको खोजीमा आएका उनी पहिले ट्र्याक्टरमा काम गर्थे। तर, ट्र्याक्टरभन्दा दैनिक ज्यालादारीमा बढी ज्याला आउने सुनेपछि उनी मजदुरी गर्न पोखरा हानिए। पोखरामा घर बनाउने काममा खटिएका उनले त्यसैबाट आफ्नो घर चलाउँथे। तर, कोरोनाको लकडाउनले काम छुटेर खर्च सकिएपछि उनी पोखरा बस्न सकेनन्। पोखराबाट साइकलमा गोरखाका लागि हिँडेका उनी तनहुँको कमलाबारी उकालोमा साइकल धकेल्दै गर्दा भेटिए। अलिअलि कमाएको पैसा सकियो। राहत पनि सकियो, उनले भने, भोकै मर्नु भएन अनि हिँडेको। बिहान आठ बजे हिँडेको बताएका उनी मध्याह्नको चर्को घाममा कमलाबारी आइपुगेका थिए। कुनै उपाय नलागेपछि हिँड्नुपरेको बाध्यता उनले सुनाए। पैसा सकिएपछि वडाले राहत पाँच किलो चामल दिएको थियो, उनले भने, पाँच किलो चामल दिएर महिनाभरी के पुग्थ्यो। भोकै हुन थालेपछि हिँडियो। उनले यसो भनेको अघिल्लो दिन गण्डकी प्रदेशका मुख्यमन्त्री पृथ्वीशुब्बा गुरुङले नियमित सामाजिक सञ्जाल अपडेटका क्रममा कसैले पनि भोकै मर्नु नपर्ने बताइरहेका थिए। वडा वा कतैबाट राहत नपाएर कोही बस्नुपर्दैन, उनले भनेका थिए,प्रदेश सरकारले स्थानीय सरकारमार्फत भए पनि राहतको व्यवस्था गर्छ। तर, उनले यसो भनेको भोलीपल्ट नै प्रदेशकै राजधानीबाट रेउले भोकै बस्न नसकेर घर लागे। राहत थपेको भए त अलि दिनमा खुल्थ्यो होला उहीँ बस्थेँ नि, उनले भने। उनले आफ्ना साथीहरू पनि धेरै खर्च सकिएकाले हिँडेको तर केही दिन मात्र लकडाउन खुल्ने आशमा बसिरहेको बताए। पोखराबाट हिँडेर उनको घर पुग्न कम्तिमा ९ घण्टा लाग्छ। त्यो पनि सहजै हिँड्न सक्नेका लागि। हिँडेर लामो दूरी जान नसक्ने देखेपछि साथीको साइकल मागेर यात्रा थाले पनि पुरानो र थोत्रो साइकल चलाउन बानी नपर्दा समस्या भयो। शरीरको तल्लो भाग सबै दुःखेको छ, उनले भने,उकालोमा ठेल्न नसके पनि ओरालोमा अलि सजिलो भाछ। उनीभन्दा केहीबेर अघि राजमार्गमै भेटिएका व्यास११ खानीगैह्राका सहदेव सुनारको अवस्था पनि उस्तै छ। फरक डम्बर घर जाँदैछन्, सुनार घरमै छन्। स्थानीय सरकारबाट २५ किलो चामल राहत पाए पनि सदस्य धेरै भएकाले सकिन लागेको गुनासो उनी गर्दै थिए। छोरा विदेश छ, उनले भने, यता सबै बन्द छ। पाएको राहत सकिन लाग्यो। उनले यातायात ठप्प भएकाले टाढा लिन जान पनि नसकिने र राहत पनि सकिन लागेकाले अप्ठेरो परेको गुनासो गरे।"
सर्लाहीमा १४ वर्षीय बालकको र्यापिड टेस्ट पोजिटिभ,मलंगवा : सर्लाहीको धनकौल गाउँपालिका५ का १४ वर्षीय बालकको र्यापिड टेस्ट गर्दा कोरोना संक्रमणको लक्षण (पोजिटिभ) देखिएको छ। जिल्लाका विभिन्न क्वारेन्टाइनमा रहेका ६५ जनाको र्यापिड टेस्ट गर्दा एकजनामा कोरोना पोजिटिभ देखिएको प्रमुख जिल्ला अधिकारी मोहनबहादुर जिसीले जानकारी दिए। शुक्रबार साँझ उक्त बालकको र्यापिड टेस्ट गर्दा पोजिटिभ देखिएको प्रजिअ जिसीले बताए। पोजिटिभ लक्षण देखिएका बालकलाई शुक्रबार साँझ नै थप परीक्षणका लागि प्रादेशिक अस्पताल जनकपुर पठाइएको प्रजिअले जिसीले बताए। बालकसँगै क्वारेन्टाइनमा रहेका अन्य एकजनालाई पनि स्वास्थ्य परीक्षणका लागि जनकपुर पठाइएको छ। क्वारेन्टाइनमा सँगै रहेकोमा पोजिटिभ नदेखिएपनि सँगै रहेकाले उनको पनि स्वास्थ्य परीक्षण होस् भनेर जनकपुर पठाइएको प्रजिअ जिसीले स्पष्ट पारे। साँझको समयमा स्वाब निकाल्न सहज नभएकाले जनकपुर पठाइएको प्रजिअ जिसीको भनाई छ। दुबैजनाको पिसीआर टेस्ट जनकपुरमा हुने छ। पोजिटिभ लक्षण देखिएका बालक चैत्र २३ गते भारतको राजधानी दिल्लीबाट आएको प्रजिअ जिसीले बताए। उनी भारतको बैरगिनियामा आएर रौतहटको बाटो हुदैँ सर्लाही आएका थिए। दिल्लीबाट आएको उनलाई सोही दिन बाटैबाट सुरक्षाकर्मीले क्वारेन्टाइनमा राखेका थिए।
नागरिकता नहुँदा राहतबाट वञ्चित,"गौर : रौतहटको विभिन्न स्थानीय तहमा बस्दै आएका नागरिकताविहीन अति विपन्न मुसहर तथा डोमले राहत पाउन सकेका छैनन्। नागरिकतलगायत अन्य कागजात नहुनेले राहत नपाउने निर्देशिका बनेपछि उनीहरू राहतबाट वञ्चित भएका हुन। जन्मको आधारमा नागरिकता पाएका आमाबाबुबाट जन्मेका सन्तानले नयाँ संविधानअनुसार नागरिकता बनाउन पाएका छैनन्। केहीको पहिलेदेखि नै नागरिकता थिएन। २०७२ मा नयाँ संविधान आएपछि झन् उमेर पुगेको अधिकांशले नागरिकता बनाउन नपाएको स्थानीय बताउँछन्। सार्वजनिक जमिन, ऐलानी जमिनमा झुपडी बनाएर बस्दै आएका मुसहर बस्तीमा खाध्य संकट हुन थालेको मुसहर उत्थान संघ रौतहटका अध्यक्ष बिनोद माझी मुसहरले बताए। रौतहटमा करिब दुई हजार घर परिवार मुसहर जातीको छ। तीमध्ये करिब ५ सय मुसहर परिवारले राहत नपाएको गुनासो छ। लकडाउनका कारण दैनिक ज्यालादारीसमेत गर्न नपाएको र घरमा खानेकुरा भण्डारण नहुँदा समस्या भएको मुसहर समुदायका अगुवाहरूले बताएका छन्। जिल्लाका विभिन्न स्थानमा बसोबास गर्ने डोम समुदायले लकडाउनमा मजदुरी गर्न नपाएको र आफूले उत्पादन गरेको बासको समानसमेत बिक्री हुन छाडेकाले आर्थिक अभावमा खाने सामग्री किन्न नपाएको गुनासो गरेका छन्। जिल्लामा ९५ प्रतिशत डोम रौतहटमा सुकुम्बासी छन्। सडक किनार, नहरको डील, सार्वजनिक जमिनमा उनीहरू वर्षौंदेखि झुपडीमा बस्न बाध्य छन्। रौतहटमा दुई सय २० घर डोम समुदायको छ। करिब १३ सय डोम परिवारको संख्या रहेको डोम विकास केन्द्र रौतहटले जनाएको छ। बस्तीमा सरसफाइको न्यूनतम मापदण्ड पनि छैन। खानेपानीको धारा छैन। शौचालय छैन। उनीहरू जीर्ण झुपडीमा रात काट्न बाध्य छन्। काम गर्न नपाउँदा दैनिक कमाइ नभएको र खाने समान नभएको डोम विकास केन्द्रका संस्थापक अध्यक्ष विजय मली डोमले जानकारी दिए। नागरिकता हुने डोमले राहत पाए पनि धेरै डोमजातीले राहत नपाएको गुनासो छ। गुजरा नगरपालिका३ हरिहरपुरका चार परिवार डोम मध्य दुई परिवारले नागरिकता नहुँदा वडाले वितरण गरेको खाध्यान्न पाएनन्। खाने समान नहुँदा धेरै डोम तथा मुसहर परिवार भोकै बस्नुपर्ने अवस्था आएको छ। नागरिकता, भोटर लिस्ट हेरेर राहत दिने भन्दा पनि पहिला मानवीय हिसावले अति पीडित वर्गलाई राहत वितरण गर्नुपर्ने मुसहर उत्थान संघ का केन्द्रीय उपाध्यक्ष नथुनी माझी मुसहरको धारणा रहेको छ। चार परिवारमध्ये दुई परिवारको नागरिकता नहुँदा राहत पाएनन्, स्थानीय हेमन मली डोमले भने। गौर, मौलापुर, महम्दपुर, मिठुअवा, मर्यादपुर, सरमुजुवा, गुजरा, चन्द्रपुर, भलोहीया, पथरा, खेसरैया, धमौरा लगायतको स्थानहरूमा डोमजातीको बसोबास रहेको छ। यता लकडाउनको तीनसाता बितिसक्दा पनि केही स्थानीय तहले राहत वितरण गर्न सकेका छैनन्। कोरोना भाइरस नियन्त्रणका लागि गरेको लकडाउनमा अति विपन्न परिवारलाई खाद्यान्न सहयोग गर्न केन्द्र तथा प्रदेश सरकारले रकम छुट्याए पनि धेरै वडाहरूमा राहत वितरण सुरु भएको छैन। दलितबस्ती, विपन्न बस्तीका बासिन्दा थप पीडामा छन्। आवश्यक कागजपत्र नभएका कारण दलित बस्तीमा राहत पुगेको छैन। मुसहर, डोम बस्तीमा धेरैको नागरिकता छैन, मतदाता परिचय पत्र छैन। रौतहटमा अधिकांश मुसहर सुकुम्बासी छन्। जिल्लामा करिब १५ हजार मुसहरको जनसंख्या छ। उनीहरू दैनिक ज्यालादारी गरेर पेट पाल्दै आएका थिए। दिनभरी ज्यालादारी काम गरेर हातमुख जोड्न बाध्य सो क्षेत्रका अतिविपन्नहरू लकडाउनका कारण काम बन्द भएपछि समस्यामा परेका हुन्। मजदुरी गरेर दैनिक रूपमा खाद्यान्नको जोहो गरिरहेका मानिस समस्यामा छन्। आफूसँग भएको पैसा सकिएपछि पसलले उधारो दिन नमान्ने र बाहिर काममा पनि निस्कन नपाएको उनीहरूको भनाइ छ। जिल्लाको गरुडा, दुर्गाभगवती, यमुनामाई, राजदेवीलगायतका स्थानीय तह तथा अन्य एकदर्जन स्थानीय तहका विभिन्न वडा कार्यालयले राहत वितरण गर्न सकेका छैनन्।"

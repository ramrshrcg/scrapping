शीर्षक,विवरण
तङ्ग्रिँदै अग्निपीडित,"ताप्लेजुङ : मेरिङ्देन गाउँपालिकास्थित दोभानका राजेन्द्र पौडेलले शुक्रबार नयाँ घरबाट व्यवसाय सुरु गरेका छन्। आगलागीमा ८ घरपसल गुमाएका उनले तत्कालका लागि अस्थायी टहरामार्फत पसल सुरु गरेका हुन्। बजारको माथिल्लो सडकमा बनाएको काठे घरमा राजेन्द्रसहित स्थानीय प्रदीप पोख्रेल र जीवन पौडेलले पनि पसल थालेका छन्। नहुनु सर्वस्व भइहाल्यो। दुःख मानेर कतिञ्जेल बस्नु ?, ग्राहकलाई खाद्यान्न बेच्दै पौडेल भने, तङ्ग्रिने प्रयासमा छौं। साहुको ऋण र ग्राहकलाई दिएको उधारो सम्झेर पनि व्यवसायबाट भाग्ने अवस्था नरहेको उनी सुनाउँछन्। तमोर करिडोर र मदन भण्डारी सडकको संगमस्थलमा रहेको दोभान बजार र मैवा नदीको किनारमा रहेको बजारमा फागुन १८ गते भीषण आगलागी भयो। ५० घर खरानी भए। त्यहाँ व्यवसाय गर्ने ६३ परिवारको ४० करोड ५ लाख रुपैयाँभन्दा बढी क्षति भयो। आफन्तको शरणमा रहेकामध्ये केही पीडित अहिले टेन्टमा सरेका छन्। केही अस्थायी टहरामा छन्। अधिकांश पीडितले नयाँ पसल गरेका छन्। होटल सञ्चालन गर्नेहरू पुरानै लयमा फर्किने तयारीमा रहेका दोभान उद्योग वाणिज्य संघका सदस्य गंगाराम गुरागाईंले बताए। आगलागीमा स्थानीय लोकेन्द्र अधिकारीका ३ घर जल्दा ३ करोड ५० लाख रुपैयाँ बराबरको क्षति भयो। तीन दिनसम्म उनको आँसु थामिएन। विभिन्न निकायबाट राहत दिन आएकाहरूले सान्त्वना दिए उनले पनि सडकको भित्तातर्फ टहरा बनाएर पसल थालेका छन्। दिनभरि खुला टहरामा बसेर पसल सञ्चालन गर्छन्। बेलुका खाना खाएर त्यहीँ सुत्छन्। टहराको वरिपरि बारेको छैन। झ्यालढोका पनि छैन। परिवार त आफन्तकैमा बसिरहेका छन्, अधिकारीले भने, म भने बेलुका पसलमा सामान रुँघेर यहीँ सुत्छु। बेलुकीपख पर्ने बताससहितको वर्षाले पाल उडाएर खाद्यान्न भिजाउने उनको गुनासो छ। यसअघि न्यु बुद्ध स्टोरका सञ्चालक दावा ओङ्जु शेर्पा पनि पसल थाल्ने तयारीमा छन्। उनले झापाको बिर्तामोडबाट सामान झिकाएका छन्। घरको बन्दोबस्त मिलाउँदै छन्। हप्ता दिनभित्रमा चाहिँ सुरु हुन्छ होला, शेर्पाले भने। अग्निपीडित परिवारको पुनःस्थापनाबारे गृहकार्य भइरहेको गाउँपालिकाका अध्यक्ष गणेशबहादुर चोङबाङले बताए। अहिले राहत वितरण टोलीसँग समन्वय गर्दै राहत वितरण गर्नमै आफूहरू व्यस्त रहेको उनले सुनाए। पीडितलाई हालसम्म ५० लाखभन्दा बढी नगद प्रदान गरिएको गाउँपालिकाको तथ्यांक छ। सरकार, संघसंस्था र व्यक्तिहरूबाट राहत तथा सहयोग आउने क्रम जारी छ। हामी त्यसलाई वितरण गर्नमै व्यस्त छौं। धेरै पीडितले अस्थायी संरचना निर्माण थाल्नुभएको छ, चोङबाङ्ले भने, बजार कस्तो बनाउने भनेर अब छलफल थाल्छौं।"
ओलीलाई थप शक्ति,"काठमाडौं : सत्तारुढ एमालेमा प्रधानमन्त्री केपी शर्मा ओली अझ शक्तिशाली बनेका छन्। संसदीय दलको विधान संशोधन गर्दै प्रधानमन्त्री एवं अध्यक्ष ओलीलाई कुनै पनि सांसदले पार्टी हितविपरीत गतिवधि गरे ६ महिनासम्म निलम्बन गर्ने, समानुपातिक सांसद हेरफेर गर्न पाउने अधिकार दिइएको छ। निर्वाचन आयोग, अदालतलगायत संवैधानिक निकायमा पार्टीका तर्फबाट आधिकारिक पत्राचार गर्नेदेखि दलका उपनेता, राष्ट्रियसभामा दलका नेतालगायत चयन गर्नेसम्मको अधिकारसमेत दिइएको छ। प्रधानमन्त्री निवास बालुवाटारमा शनिबार बसेको केन्द्रीय समिति बैठकले ओलीलाई यी अधिकार प्रत्यायोजनको निर्णय गरेको हो। वरिष्ठ नेता माधवकुमार नेपाल पक्षधर नेता भने उक्त बैठकमा अनुपस्थित थिए। बैठकले वरिष्ठ नेता नेपालसहित उनी पक्षधर चार नेतालाई पार्टी हितविपरीत गतिविधि गरेको भन्दै स्पष्टीकरण सोधेको छ। पार्टीले समानान्तर गतिविधि नगर्न गरेको निर्देशनविपरीत चैत ४ र ५ गते राष्ट्रिय कार्यकर्ता भेला राखेर पार्टी हितविपरीतका गतिविधि गरेकामा स्पष्टीकरण सोध्ने निर्णय गरिएको नेता प्रदीप ज्ञवालीले बताए। पार्टीले समानान्तर गतिविधि नगर्न उहाँहरूलाई आग्रह गरेको थियो। तर, उहाँहरूले भेला आयोजना गर्नुभयो। भेला गर्नु असाध्यै गम्भीर अनुशासनविपरीत काम हो। गम्भीर र अनुशासन विपरीतको भूमिकामा लाग्नुभएकामा माधव नेपाल, भीम रावल, सुरेन्द्र पाण्डे र घनश्याम भुसाललाई स्पष्टीकरण सोध्ने निर्णय पार्टीले गरेको छ, परराष्ट्रमन्त्रीसमेत रहेका नेता ज्ञवालीले भने, अन्य बाँकी साथीको हकमा गम्भीर आत्मसमीक्षासहित उहाँहरूलाई पार्टीमा फर्किन आग्रह गर्ने निर्णय भएको छ। उहाँहरू जोजो त्यसरी फर्किनुहुन्छ, उहाँहरूको हकमा पार्टीले आवश्यक जिम्मेवारी दिने घोषणा अध्यक्षले गर्नुभएको छ। अर्का वरिष्ठ नेता झलनाथ खनाल भने कारबाही प्रक्रियाबाट जोगिएका छन्। नेत्री रामकुमारी झाँक्रीलाई स्पष्टीकरण सोध्ने विषयमा छलफल चलेको थियो। ० केन्द्रीय समिति महाधिवेशन आयोजकमा रूपान्तरण ० नेपाल, रावल, पाण्डे र भुसाललाई स्पष्टीकरण० संसदीय दलमा कडा बनाइयो अनुशासन० अध्यक्षलाई कारबाहीसम्बन्धी सम्पूर्ण अधिकार नेपाल र खनाल पक्षले अध्यक्ष ओलीले फागुन २८ मा केन्द्रीय समितिको एकपक्षीय बैठक राखेर जिम्मेवारी हेरफेरदेखि केन्द्रीय समितिमा नेता थप गरेकामा असहमति जनाएको थियो। उक्त पक्षले त्यसलाई नमान्ने र त्यस्ता गतिविधि फिर्ता नभएसम्म पार्टी बैठकमै सहभागी नहुने निर्णय गरेको थियो। उक्त पक्षले चैत ४ र ५ गते काठमाडौंमा राष्ट्रिय कार्यकर्ता भेला गरेर स्थानीय तहसम्मै समानान्तर संगठनात्मक समिति गठन गरेर जाने निर्णयसमेत गरेको थियो। नेपाल पक्षले शुक्रबार दलको बैठक प्रधानमन्त्रीको सरकारी निवासमा राखेर पार्टीलाई निजीकरण गरेकाले त्यसमा सहभागी नहुने, फागुन २८ मा गरेको निर्णय खारेज नभएसम्म केन्द्रीय समिति बैठकमा नजाने निर्णय लिएको थियो। प्रधानमन्त्री निवास बालुवाटारमा शनिबार बसेको एमाले केन्द्रीय समिति बैठकमा सहभागी प्रधानमन्त्री केपी शर्मा ओलीलगायत नेता । तस्बिर सौजन्य : प्रधानमन्त्रीको निजी सचिवालय नेपाल पक्षका कृष्णभक्त पोखरेल भने शनिबारको केन्द्रीय समिति र दलको बैठकमा गएका थिए। ओली र खनाल नेपाल दुवै समूहमा नखुलेका नेता वामदेव गौतम दलको बैठकमा गए पनि केन्द्रीय समिति बैठकमा सहभागी भएनन्। माओवादीबाट एमालेमा आएका रामबहादुर थापा, लेखराज भट्ट, टोपबहादुर रायमाझीलगायत नेता भने दुवै बैठकमा सहभागी थिए। केन्द्रीय समिति महाधिवेशन आयोजकमा रूपान्तरणएमाले केन्द्रीय समिति बैठकले १० औं महाधिवेशन मंसिर २ देखि ६ गतेसम्म गर्ने निर्णय गरेको छ। फागुन २८ मै यो निर्णय भए पनि त्यसलाई शनिबार अनुमोदन गरिएको हो। बैठकले केन्द्रीय समितिलाई महाधिवेशन आयोजक समितिमा रुपान्तरण गर्ने निर्णयसमेत गरेको नेता ज्ञवालीले बताए। केन्द्रीय महाधिवेशन आयोजक समिति २ सय ६४ सदस्यीय हुनेछ। अध्यक्ष ओली र महासचिव ईश्वर पोखरेललाई महाधिवेशन आयोजक समितिमा यथावत् राखेर अन्यलाई आयोजक समिति सदस्यका रूपमा रूपान्तरण गर्ने निर्णय बैठकले गरेको छ। महाधिवेशन आयोजक समितिमा माओवादीबाट एमालेमा आएका थापासहितका नेतालाई समेटिएको छ। आयोजक समितिको माइन्युट गर्ने जिम्मा विष्णु रिमाल र प्रदीप ज्ञवालीलाई दिइएको छ। बैठकले २ सय ६४ जना केन्द्रीय सदस्यको कार्यविभाजन गर्न र संगठनलाई व्यवस्थित गर्न संगठन विभाग प्रमुख विष्णु पौडेल, जनसंगठन विभाग प्रमुख टोपबहादुर रायमाझी र स्थायी समिति सदस्य शंकर पोखरेल रहेको कार्यदल गठन गर्ने निर्णय पनि गरेको नेता ज्ञवालीले बताए। अबउप्रान्त प्रदेशमातहतका जिल्ला समितिलाई जिल्ला संगठन समितिमा रुपान्तरित गर्न र ती जिल्लाको समयमै अधिवेशन सम्पन्न गर्ने। पालिका समिति र वडा समितिलाई समेत व्यवस्थित ढंगले कामलाई अगाडि लैजान त्यससम्बन्धी जिम्मेवारी सातवटै प्रदेश समितिलाई सुम्पेको छ, प्रवक्ता ज्ञवालीले भने, यसभन्दा अगाडिको बैठकबाटै हामीले ०७८ असार मसान्तसम्म पार्टी सदस्यता नवीकरण गर्ने समय तोकेका छौं। नवीकरण सम्पन्न भएसँगै अब तलसम्मका समितिलाई व्यवस्थित ढंगले लैजाने अधिवेशन सम्पन्न गर्ने काम गरिनेछ। बैठकले नेकपा स्थापना दिवसका दिन वैशाख ९ मा (अप्रिल २२) बल्खुको मदननगरमा रहेको पार्टीको जग्गामा कार्यालय बनाउन शिलान्यास गर्ने निर्णय पनि गरेको छ। सरकार टिकाउन अनुचित सम्झौता गर्दिनँ : ओलीप्रधानमन्त्री ओलीले सरकार टिकाउन आफूले कुनै पनि शक्तिसँग अनुचित सम्झौता नगर्ने बताएका छन्। प्रधानमन्त्री ओलीले जनताको भावनाविपरीत कुनै काम नगर्ने बताएको एमाले प्रवक्तासमेत रहेका परराष्ट्रमन्त्री प्रदीप ज्ञवालीले बताए। सरकार टिकाउन हामी कुनै पनि प्रकारको अनुचित सम्झौता गर्ने छैनौं, जनताको भावनाको विपरीतका काम गर्ने छैनौं, नेता ज्ञवालीले प्रधानमन्त्री ओलीको भनाइ उद्धृत गर्दै भने, हामीलाई फेरि थप घेराबन्दी गरियो भने थप शक्तिसाथ पुनःस्थापित हुनेछौं। लुरुलुरु बालुवाटार जाँदिनँ : नेपालएमाले वरिष्ठ नेता नेपालले आफूहरू पार्टी छाडेर कतै नजाने बताएका छन्। तर, पार्टी अध्यक्ष एवं प्रधानमन्त्री केपी शर्मा ओलीले बोलाउँदैमा अवैधानिक रूपमा भएका निर्णय मानेर बालुवाटार भने नजाने नेपालको भनाइ छ। नेपालले ओलीसँग आफ्नो मायापिरती ४८४९ वर्ष लामो रहेको बताए। केपी ओलीसँग ४८४९ वर्ष लामो माया पिरती छ, नेपालले शनिबार युवा संघको राष्ट्रिय भेलालाई सम्बोधन गर्दै भने, त्यत्रो समयको मायापिरती कहाँ एकै रातमा सिद्धिन्छ र ? उनले माओवादी केन्द्रसँगको एकता अगाडिको २०७५ जेठ २ गतेको अवस्थामा फर्किए अझै नयाँ ढंगले पार्टीलाई एकताबद्ध बनाएर लैजाने ठाउँ रहेको बताए। अहिले पनि केपी कमरेडलाई मेरो प्रस्ताव हो, नयाँ ढंगबाट जाऊँ, एकताको बाटोमा अगाडि बढौं, उनले भने, त्यसका निम्ति ०७५ जेठ ३ भन्दा अगाडिको अवस्थामा फर्किनुस् र यसबीच भएका बैठक अवैध भएकाले फिर्ता लिनुस् भन्ने छ। उनले ओली पूर्ववत् अवस्थाको पार्टी संरचनामा फर्किए अल्पमतमा पर्ने डरले विधानविपरीत केन्द्रीय समितिमा मनोनयनमा लागेको आरोप लगाए।नेपाल पक्षले बुझायो ज्ञापनपत्रनेपाल पक्षले अध्यक्ष ओलीलाई ५ बुँदे ज्ञापनपत्र बुझाएको छ। नेपालसहित ३८ सांसदले हस्ताक्षर गर्दै अध्यक्ष एवं दलका नेता ओलीलाई बालुवाटारमै तीन नेताले ज्ञापनपत्र बुझाएका हुन्। नेपाल पक्षीय नेता सोमप्रसाद पाण्डे, जीवनराम श्रेष्ठ र यज्ञराज सुनुवार बालुवाटार पुगेका थिए। उक्त पक्षले दलको विधान नबन्दै बोर्ड गठन गरेको भन्दै आपत्ति जनाएको छ। नेपाल र खनालले संसदीय बोर्डमा नबस्ने बताएका छन्। संसदीय दलसम्बन्धी पार्टी विधानको व्यवस्थाविपरीत भए गरिएका कामकारबाहीमा सहमति जनाउनु विधानविपरीत भई लोकतान्त्रिक पद्धतिको समेत उल्लंघन हुन्छ, ज्ञापनपत्रमा छ। विधान, विधि, प्रक्रिया र स्थापित अभ्यासअनुरूप आयोजना हुने दलको बैठकमा उपस्थित हुन प्रतिबद्ध रहेको ज्ञापनपत्रमा जनाइएको छ। नेपाल पक्ष शनिबार संसदीय दल र केन्द्रीय समिति बैठकमा सहभागी भएको थिएन। ओलीले भने समूहगत प्रस्ताव स्वीकार गर्न नसकिने जवाफ दिएका थिए। हामी सबै सूर्य चिह्नबाट जितेका हौं, यहाँ कुनै समूह छ र ?, ओलीले प्रश्न गरे। त्यस्तो समूहगत प्रस्ताव अब पार्टीमा स्वीकार्य नहुने बताएको दलका प्रमुख सचेतक विशाल भट्टराईले बताए। ओलीको भनाइ उद्धृत गर्दै भट्टराईले भने, उहाँहरू मागपत्र लिएर आउनुभयो। मलाई पनि माग पत्र बुझाउने विषयमा अग्रिम जानकारी गराउनुभएको थियो। तर, प्रधानमन्त्रीले नेकपा एमाले संसदीय दलबाहेक अर्काे कुनै समूहगत अस्तित्व छैन। त्यस्तो समूहगत कुरा किमार्थ स्वीकार्य छैन। वैयक्तिक रूपमा आउने हो भने त्यो केही कुरा भए सुन्न सकिन्छ तर गुटगत रूपमा आउने आवाज स्वीकार ह्ँदैन भनेर प्रधानमन्त्रीले भन्नुभयो।"
बिनाकसुर ४० वर्ष जेल,"रविन भट्टराई। विराटनगर, तोयानाथ भट्टराई। इलाम बिनासुनुवाइ ४० वर्ष जेलमा रहनुको पीडा कति हुन्छ ? इलामका दुर्गाप्रसाद तिम्सिना (दीपक जैसी तिम्सिना) बताउन सक्दैनन्। भारतको कोलकातास्थित दमदम कारागारमा रहेका दीपक बुधबार साँझ मात्रै छुटेर खुला संसारमा निस्किएका हुन्। भारतकै दार्जिलिङबाट पक्राउ परी उनलाई विभिन्न कारागार हुँदै कोलकाता पुर्याइएको थियो। उनले म निर्दोष छु मात्रै भनेको भाइ प्रकाशचन्द्र तिम्सिनाले सुनाए। दाइको स्वभाव ८९ वर्षको बच्चाको जस्तो भएको छ, प्रकाशचन्द्रले टेलिफोनमा अन्नपूर्ण पोस्ट्सँग भने, बिनासुनुवाइ यो अवस्थामा पुर्याउनुको पनि न्याय चाहियो। दीपकले भने, म निर्दोष छु ९२ वर्षीया आमा र परिवारसँग ४२ वर्षमा पुनर्मिलन हुँदै आवश्यक परेको खण्डमा अदालतमा उपस्थित हुनुपर्ने कर्तव्य ज्यान मुद्दामा दीपक बिनासुनुवाइ ४० वर्षभन्दा बढी भारतीय कारागारमा बस्न बाध्य भएका हुन्। उनी भाइ र आफन्तका साथ आइतबार माई नगरपालिका१० स्थित घर आइपुग्दै छन्। उच्च अदालत कोलकाताले बुधबार साँझ रिहा गर्न आदेश दिएपछि उनी घर आउन पाएका हुन्। अदालतले दार्जिलिङबाट पुराना कागजात मगाएपछि उनको मानसिक स्वास्थ्य अवस्थालाई ध्यानमा राखी रिहा गर्न आदेश दिएको भारतका कानुन व्यवसायी हीरक सिन्हाले बताए। सोमबार सुनुवाइ स्थगन भएको थियो। तर, दार्जिलिङबाट मुद्दाको पुरानो मिसिल झिकाएपछि र दीपकको मानसिक अवस्थालाई ध्यानमा राखेर अदालतले बुधबार मात्रै बहसपछि रिहा गर्न आदेश दिएको हो, कानुन व्यवसायी सिन्हाले भने। सोमबारै सुनवाइ सकिए पनि प्राविधिक कारण देखाउँदै अदालतले बुधबार मात्रै फैसला सुनाएको हो। भाइ प्रकाशचन्द्र नेपालबाट कोलकाता पुगेपछि नेपाली महावाणिज्य दूतावासका कर्मचारीको रोहबरमा रिहा गर्न अदालतले आदेश दिएको सिन्हाले सुनाए। मुद्दा लामो समयदेखि चलिरहेको थियो। उहाँको भाइ आएर र परिवारका सदस्यले थप प्रमाणसमेत जुटाउनुभएकाले समयमा मुद्दा टुंगियो, उनले सञ्चारमाध्यमसमक्ष भने, नत्र अझै केही दिन पनि फैसला गर्न समय लाग्ने थियो। यो मुद्दामा तीन दिनदेखि लगातार बहस भएको थियो। दीपकको पक्षबाट सिन्हाले बहस गरेका थिए। अदालतले दीपकलाई ६६ महिनामा उपस्थित हुन भनेको छ। उच्च अदालतबाटै आवश्यक परेको खण्डमा पुनः उपस्थित हुन भनिएको आदेशपत्रमा उल्लेख भएको महावाणिज्य दूतावासले जनाएको छ। महावाणिज्य दूतका निजी सचिव सतीस थापाले आदेशको विषयमा पुष्टि गर्दै भने, उहाँलाई अहिले नेपाल जान दिइन्छ। तर, अदालतले बोलाएको समयमा उहाँ जहाँ भए पनि उपस्थित हुनुपर्छ। दीपकलाई जिम्मा लिन काकाका छोरा प्रकाशचन्द्रलाई खबर गरिएको थियो। प्रकाशचन्द्र पुगेलगत्तै उनी रिहा भएका हुन्। प्रकाशचन्द्र र कोलकातास्थित महावाणिज्य दूतावासले संयुक्त रूपमा दीपकलाई बुझेका छन्। चिकित्सकले अदालतमा बुझाएको स्वास्थ्य परीक्षण रिपोर्टका अनुसार उनको मानसिक अवस्था नौ वर्षको बालकको जस्तो छ। उनी १९ वर्षको उमेरमा इलामकै एकतप्पा रूपाटारमा हुँदा ०३७ सालमा तोरी बेच्न भन्दै मंगलबारे बजार हिँडेका थिए। तर, त्यसपछि घर फर्केनन्। अदालतमा पेस गरिएका कागजातका अनुसार इलामबाट दार्जिलिङ पुगेका उनलाई एक व्यक्तिको हत्या आरोप लगाइयो। दार्जिलिङमा बस्दै जाँदा प्रहरीले पक्राउ गरी कर्तव्य ज्यान मुद्दा चलाएको प्रकाशचन्द्रले सुनाए। त्यस बेला त्यहाँ गोर्खाल्यान्ड आन्दोलन चर्किरहेको थियो। त्यही क्रममा आन्दोलनकारीले उनी रहेको जेलमा आगजनी गरेपछि अर्को ठाउँ सारिएको थियो। सन् १९८० मे १२ मा पक्राउ परेका उनलाई सन् २००५ मा दार्जिलिङबाट अलिपुरद्वार हुँदै कोलकाताको जेलमा सरुवा गरिएको थियो। पक्राउ परेदेखि उनी परिवारसँग सम्पर्कविहीन थिए। परिवारले गोर्खाल्यान्ड आन्दोलनमै उनको मृत्यु भयो होला भन्ने अनुमान गरेको थियो। त्यसपछि उनीहरूले दीपक भेटिने माया नै मारे। तर, २०६९ सालमा दीपक जैसीको नामबाट घरमा पत्र आएको थियो। दाइको नाम दुर्गाप्रसाद तिम्सिना भएको र कसैले मजाक गरे कि भन्ने लागेर परिवारले चासो नदिएको प्रकाशचन्द्रले बताए। उनले भने, त्यो कुरा वास्तविक रहेछ अहिले पो थाहा भयो। आमा ९१ वर्षीया धनमायाले ४२ वर्षपछि छोरासँग भेट गर्न पाउँदै छिन्। ४२ वर्षपछि छोरासँग भेट हुन पाउँदा आमाजति खुसी को हुन्छ र ? छोरो भारतीय जेलबाट छुटेको खबर पाएपछि आमा धनमायाको खुसी सुनाइन् भतिजी मुना शर्माले। मुना पहिलो पटक दाजु भेट्न आइतबार काँकडभिट्टा पुग्दै छिन्। हामी भाइबहिनी पुस्तादेखि पहिलो पुस्ताका आमाबुबा, काकाकाकी, बढिआमा एकसाथ खुसी छौं, उत्साहित छौं, उनले भनिन्। दीपक ०३७ सालमा हराएपछि तिम्सिना परिवारको खुसी फाटेको थियो। भोलिदेखि त्यो खुसी जोडिनेछ, काकाकी छोरी मुनाले भनिन्, मैले नदेखेको दाइ भेट्न पाउने भएपछि खुसी त छु नै ! मेरो दाइको चार दशक जेलमा खाइदिने भारतको न्यायप्रति दुःखी पनि छु। मुनाका अनुसार तिम्सिना परिवार ०४२ सालमा एकतप्पाबाट बसाइँ लुम्बाक सरेको थियो। उनी परिवारका जेठो सन्तान हुन्। माइलो भाइको निधन भइसकेको छ। घरमा आमा, कान्छो भाइ धर्मप्रसाद, बुहारी भतिजभतिजी छन्। उनका बुवा चम्पाखर तिम्सिनाको २०२४ सालमा निधन भएको थियो। दीपकसँगै कारागारमा १० वर्ष बसेर असोजमा छुटेका भारतीय नागरिक राधेश्याम दासले उनको अवस्थाबारे सार्वजनिक गरेका थिए। स्थानीय वेस्ट बंगाल रेडियो क्लबले राधेश्यामको भनाइ राख्दै दीपकको खबर प्रसारण गरेपछि मानवअधिकारवादी र सामाजिक अभियन्ताले चासो दिएका थिए। क्लबले नै दीपकका परिवारलाई जानकारी दिएपछि नेपालमा यो विषय सार्वजनिक भयो। परिवारका सदस्यले एक महिनाअघि जेलमा भेटेर उनको सनाखत गरेका थिए। क्लब, कोलकातास्थित नेपाली महावाणिज्य दूतावास, पूर्वन्यायाधीश विदुरविक्रम थापा, वरिष्ठ अधिवक्ता सतिशकृष्ण खरेल, विश्व सेवा विस्तार नामक संस्थालगायतले उनको रिहाइका लागि पहल गर्दै भारतमा विभिन्न अभियान र बहससमेत गरेका थिए। अदालतले फैसलामा तिम्सिनाको रिहाइ गर्ने आदेश दिए पनि उनले पाउने क्षतिपूर्तिका सम्बन्धमा केही उल्लेख गरेको छैन। यो विषयको पनि सम्बोधन हुनुपर्ने माग परिवारले गरेका छन्।"
नेपाल दक्षिण एसियाकै खुसी मुलुक,"काठमाडौं : संयुक्त राष्ट्रसंघको दिगो विकास समाधान नेटवर्कले नेपाललाई दक्षिण एसियाकै खुसी मुलुक घोषणा गरेको छ। नेटवर्कले शुक्रबार सार्वजनिक गरेको सन् २०२१ को वल्र्ड ह्याप्पिनेस रिपोर्टअनुसार खुसी मुलुकको सूचीमा नेपालले ५२६९ अंकसहित ८७ औं स्थान प्राप्त गरेको हो। नेटवर्कले १ सय ४९ मुलुकका नागरिकसँग अन्तरक्रियाका माध्यमबाट खुसीको विषयमा विश्लेषण गरी प्रतिवेदन सार्वजनिक गरेको हो। सन् २०२० मा नेपाल ९२ औं र २०१९ मा सयौं स्थानमा थियो। सन् २०१९ मा नेपाल भुटान र पाकिस्तानपछि तेस्रो खुसी हुने मुलुकमा सूचीकृत थियो। राष्ट्रसंघले कोभिड भाइरस महामारीपछि मनोवैज्ञानिक, सामाजिक, आर्थिक सूचकलाई आधार मानेर १ सय ४९ मुलुकमा अध्ययन गरेको थियो। कुल गार्हस्थ उत्पादन, सामाजिक सहयोग, व्यक्तिगत स्वतन्त्रता र भ्रष्टाचारको अवस्थालाई अध्ययनका लागि आधार लिइएको थियो। भारत ३८१९ अंक प्राप्त गरी १ सय ३९ औं र चीन ५३३९ अंक प्राप्त गरी ८४ औं स्थानमा सूचीकृत भएका छन्। श्रीलंका ४३२५ अंक ल्याएर १ सय २९ औं, पाकिस्तान ४९३४ अंक प्राप्त गरी १ सय ५औं, बंगलादेश ५२५ अंक प्राप्त गरी १ सय १ औं, मालदिभ्स ५१९८ अंक प्राप्त गरी ८९ औं स्थानमा सूचीकृत भएका छन्। जुन मुलुकका जनता आफ्नोपन महसुस गर्छन्, जहाँ विश्वास र खुसी बाँडिनुका साथै सार्वजनिक संस्थाप्रति भरोसा महसुस हुन्छ, त्यो मुलुक खुसियाली मुलुकमा सूचीकृत हुन्छन्, अध्ययनमा सहभागी संयुक्त राष्ट्रसंघका जोन हेलिवेलले भने। उनका अनुसार मुस्लिम समुदायप्रतिको घृणा, बेरोजगारी र सामाजिक विशृंखलताका कारण केही मुलुक बेखुसी मुलुकको सूचीमा परेका छन्। फिनल्यान्ड संसारकै खुसी मुलुकफिनल्यान्ड यो वर्ष पनि संसारकै खुसी मुलुकमा परेको छ। ७८४२ अंक प्राप्त गरी फिनल्यान्ड १ नम्बरमा परेको हो। फिनल्यान्डका नागरिक सबैभन्दा बढी खुसी रहेको प्रतिवेदनले औंल्याएको छ। गत वर्ष विश्वभर कोभिड भाइरसको महामारीपश्चात् पनि फिनल्यान्डका नागरिक अन्य मुलुकको तुलनामा बढी खुसी रहेको अध्ययनका क्रममा भेटिएको जनाइएको छ। एकआपसप्रति विश्वास तथा सरकारप्रति पूर्ण भरोसाका कारण नागरिकमा खुसीयाली देखिएको अध्ययन प्रतिवेदनमा उल्लेख छ। अन्य खुसी मुुलुकको अग्रस्थानमा डेनमार्क दोस्रो, स्विटजरल्यान्ड तेस्रो, आइसल्यान्ड चौथो, नेदरल्यान्ड पाँचौं, नर्वे छैटौं नम्बरमा छन्। सबैभन्दा दुःखी मुलुकमा सार्क सदस्य राष्ट्र अफगानिस्तान सूचीकृत भएको छ। सबैभन्दा धनी राष्ट्रमध्ये एक अमेरिका भने खुसीयाली राष्ट्रको सूचीमा १९ औं नम्बरमा आउन सफल भएको छ।"
वाईसीएलको राष्ट्रिय भेला जेठ २८ देखि ३० गतेसम्म,"काठमाडौं: योङ कम्युनिस्ट लिग, नेपाल (वाईसीएल)को राष्ट्रिय भेला २०७८ साल जेठमा हुने भएको छ। चैत ४ र ५ गते काठमाडौंमा सम्पन्न केन्द्रीय समितिको चौथो पूर्ण बैठकले जेठ २८ गतेदेखि ३० गतेसम्म राष्ट्रिय भेला गर्ने निर्णय गरेको हो। अध्यक्ष रामप्रसाद सापकोटा दीपशिखाका अनुसार बैठकले १ लाख ६५ हजार सदस्यता थप गर्ने निर्णयसमेत गरेको छ। सदस्यता वितरण चैत महिनाभित्र गरिसक्ने निर्णय भउको उनको भनाइ छ। बैठकले पुरानो सदस्यताको नवीकरण गर्दै प्रत्येक प्रतिनिधिसभा निर्वाचन क्षेत्रमा १ हजारका दरले १ लाख ६५ हजार सदस्यता थप गर्ने निर्णय गरेको छ। सदस्यता वितरण चैत महिनाभित्र गरिसक्ने निर्णय भएको छ, सापकोटाले भने, संगठनको राष्ट्रिय भेला २०७८ साल जेठ २८३० गते काठमाडौंमा सम्पन्न गर्ने निर्णय भएको छ।"
फागुन २० देखि चैत ५ सम्म मन्त्रिपरिषद्ले केके निर्णय गर्यो ? (सूचीसहित),काठमाडौं : सरकारले फागुन २० गतेदेखि चैत ५ गतेसम्म गरेका महत्वपूर्ण निर्णय सार्वजनिक गरेको छ। आइतबार सरकारका प्रवक्तासमेत रहेका सञ्चार तथा सूचना प्रविधिमन्त्री पार्वत गुरुङले मन्त्रिपरिषद् बैठकका निर्णय सार्वजनिक गरेका हुन्।
प्रचण्डको आरोप : वर्षाैंदेखि विदेशीबाट पालितपोषित एजेन्ट हुन् केपी,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डले एमाले अध्यक्ष केपी ओलीलाई विदेशीले हुर्काएको एजेन्टको संज्ञा दिएका छन्। आइतबार पार्टी कार्यालय पेरिसडाँडामा भएको कार्यक्रमलाई सम्बोधन गर्दै प्रचण्डले यस्तो आरोप लगाएका हुन् । पेरिसडाँडामा आयोजित ५६ औंअन्तर्राष्ट्रिय जातिभेद उन्मुलन दिवसमा आयोजित कार्यक्रमलाई सम्बोधन गर्दै प्रचण्डले ओलीमाथि गम्भीर आरोप लगाएका हुन् । संघीयता र लोकतान्त्रिक गणतन्त्र सिध्याउन सक्ने एउटै व्यक्ति अनि जाति, लिंग र समुदायका हकअधिकार सिध्याउन सक्ने, विदेशीसँग राम्रै लम्पसार पार्न सक्ने २० औँ, २५ औं वर्षदेखि विदेशीले हुर्काएको पालितपोषित पनि को हो भनेर हेर्दै जाँदा त्यो धारको प्रतिनिधिको रुपमा सबैले केपी ओलीलाई भनेका छन्, प्रचण्डले भने । प्रचण्डले विदेशीको साथमा ओलीले संघीय लोकतान्त्रिक गणतन्त्रलाई समाप्त गर्न लागेकोसमेत आरोप लगाएका छन् । ओली गणतन्त्र समाप्त गर्ने र संविधान च्यात्ने धारको नेतृत्वमा रहेको उनको भनाइ छ । संघीय लोकतान्त्रिक गणतन्त्रलाई कसरी समाप्त गर्ने होला ? संविधानलाई कसरी च्यात्ने होला ? समानुपातिक प्रणालीलाई के गरी निस्तेज पार्ने होला ? हिजोका गणतन्त्र विरोधी र सामन्तवादका दलाल ति सबै मिलेर एउटा धार बनेको छ, प्रचण्डले भने, त्यसको नेतृत्व नेपालमा यो संविधानलाई निस्तेज पार्न सक्ने मान्छे को छ भनेर खोज्दै जाँदा यिनीहरुले केपी ओली भेटेँका थिए। विदेशीका अगाडि राम्रै लम्पसार पर्न सक्ने भन्दै उनले ओलीलाई गणतन्त्रलाई नाश गर्न सक्ने पात्रका रुपमा विदेशीले साथ दिएको आरोप लगाए । उनले त्यस विपरित धारको प्रतिनिधि आफूहरु भएको बताए । प्रचण्डले पुस ५ को ओलीको गलत कदमपछि आफू थप शक्तिशाली भएको दाबी गरे। उनले भने, पुस ५ गतेपछि त म आफूलाई झनै शक्तिशाली महसुस गर्न थालेको छु। फेरि जनताको प्रतिनिधिको रुपमा लडाइँ लड्ने अवसर प्राप्त भएको छ।'"
खनालको स्वास्थ्यका बारेमा भ्रामक समाचार सम्प्रेषण नगर्न आग्रह,"काठमाडौं : नेकपा (एमाले)का वरिष्ठ नेता झलनाथ खनालको स्वास्थ्य अवस्था बाहिर सञ्चारमाध्यममा आएजस्तो नभएको बताइएको छ । उनका स्वकीय सचिव कृष्ण भट्टराईले विज्ञप्ति जारी गरेर खनालको स्वास्थ्यलाई लिएर केही सञ्चारमाध्ममले प्रचार गरेको समाचारप्रति ध्यानाकर्षण भएको जनाउँदै भने, 'बाहिर मिडियामा आएको जस्तो जटिल र संवेदनशील अवस्था भने होइन ।' पूर्वप्रधानमन्त्री खनालको विगत केही समय अगाडिबाट स्वास्थ्यमा सामान्य मात्र समस्या देखा परेको उनले बताए । भट्टराईले खनालको स्वास्थ्यलाई लिएर सञ्चारमाध्यमले भ्रामक अफवाहमा आधारित समाचार सम्प्रेषण गर्ने र प्रचार गर्ने कामप्रति पनि आपत्ति जनाए। 'कुनै पनि व्यक्तिको स्वतन्त्रतासम्बन्धी हकअन्तर्गत स्वास्थ्य जस्तो गम्भीर संवेदनशील कुरामा सूचना सम्प्रेषण गर्नुभन्दा अगाडि परिवारसँग जानकारी लिने वा सम्बन्धित पक्षसँग सत्यतथ्य बुझ्न सबैमा सचेत गराइन्छ,' विज्ञप्तिमा भनिएको छ, 'उहाँको स्वास्थ्य अवस्था सामान्य रहेको, पार्टी कमिटीका सम्पूर्ण कार्यक्रममा सक्रियताका साथ लागिरहनुभएको हुँदा बाहिर आएको गलत सूचनाको भ्रममा नपर्न आमनागरिक, सञ्चार जगत, प्रबुद्ध समुदाय र शुभेच्छुक र शुभचिन्तक सबैमा हार्दिक आग्रह गर्दछु ।'"
कांग्रेस पदाधिकारीको बैठक सोमबार : ओलीको विकल्प खोज्ने निर्णय होला त ?,"काठमाडौं : कांग्रेस पदाधिकारीको बैठक सोमबार बस्दैछ। पार्टी सभापति तथा पूर्वप्रधानमन्त्री शेरबहादुर देउवाले बोलाएको बैठकमा राजनीतिक संक्रमण, सत्ता साझेदारी र आगामी महाधिवेशनबारे छलफल हुनेछ। मुख्यसचिव कृष्णप्रसाद पौडेलले सभापतिको निर्देशनअनुसार सोमबार दिउँसो २ बजे पार्टी केन्द्रीय कार्यालय सानेपामा पदाधिकारी बैठक बस्ने तय भएको जानकारी दिए। आइतबार वरिष्ठ नेता रामचन्द्र पौडेललगायत असन्तुष्ट पक्षका नेताहरू पौडेल निवास बालुवाटारमा बसेर छलफल गरेका थिए। ओलीको विकल्प खोज्न देउवा सक्रिय नदेखिएपछि त्यसका लागि दबाद दिने रणनीतिअनुसार यो बैठक बोलाइएको थियो। बैठकमा महामन्त्री डा शशांक कोइराला, पूर्वमहामन्त्री प्रकाशमान सिंह, नेताहरू अर्जुननरसिंह केसी, डारामशरण महत, कोषाध्यक्ष सीतादेवी यादव,डामिनेन्द्र रिजाललगायतको सहभागिता थियो। कांग्रेस अग्रसर नहुँदा राजनीतिक संक्रमण झन् गहिरिँदै गएको र ओली सरकारको स्वेच्छारिता बढ्दै गएको भन्दै पार्टीभित्रैबाट आवाज उठिरहेका बेला बोलाइएको यो बैठकलाई महत्वका साथ हेरिएको छ। प्रधानमन्त्री केपी ओलीप्रति व्यक्तिगत रुपमा पहिलेदेखि नै अलि नरम देखिएका पार्टी सभापति देउवा नयाँ गठबन्धन निर्माणमा अग्रसर नदेखिएको भन्दै सक्रिय भूमिका निर्वाह गर्न पार्टीभित्रैबाट दबाब दिँदा पनि उनी मौन भूमिकामा छन्। ओलीलाई हटाउनेतिर भन्दा चुनावतिर देउवाको जोड देखिएको छ। कांग्रेसका वरिष्ठ नेता पौडेल, महामन्त्री सशांक कोइराला, कृष्ण सिटौला, प्रकाशमान सिंह लगायतका नेताहरू ओलीको विकल्प खोज्न ढिला भइसकेको नेतृत्व लिन देउवालाई दबाब दिन थालेका छन्। गत शुक्रबार मात्रै महामन्त्री कोइरालाले केही दिनभित्रै जसपा र माओवादी केन्द्रसँग मिलेर ओलीलाई हटाउन कांग्रेसले अविश्वास प्रस्ताव ल्याउने बताएका थिए। तर देउवाको उदासिनताले गर्दा त्यो दिशामा ठोस् गृहकार्य हुन सकेको छैन। फागुन २८ गते देउवा निवासमा बसेको कांग्रेस पदाधिकारी बैठकले कांग्रेसको सहभागिता र सक्रियताबिना नयाँ सरकार बन्न नसक्ने र संक्रमण झन् लम्बिने विश्लेषण गर्दै सरकारको नेतृत्व लिन अग्रसर हुन देउवालाई ग्रिनसिग्नल दिएको थियो। त्यसपछि पनि देउवा खासै तातेका छैनन्। उनी अझै पनि 'पर्ख र हेर'को रणनीतिमा छन्। जनता समाजवादी पार्टी र माओवादी केन्द्रले नयाँ सरकार निर्माणमा कांग्रेसको बेवास्ताले गर्दा आफूहरूले ठोस् निर्णय लिन सकेका बताएका छन्। तर कांग्रेस संस्थापनका नेताहरू भने जसपाले सत्ता साझेदारीबारे स्पस्ट निर्णय नगर्दा सम्म कांग्रेस अग्रसर हुनुको अर्थ नहुने बताउँदै आएका छन्। संसदको अंक गणितमा जसपा निर्णायक भूमिकामा रहे पनि अहिलेसम्म उसले आफ्नो पोजिसन स्पस्ट गरेको छैन। ओली पक्ष र विपक्षी गठबन्धन दुवैतिर वार्ता जारी राखे पनि जसपाले संस्थागत रुपमा निर्णय नलिँदा राजनीतिको कोर्स अल्झिएको छ। सर्वोच्चको पछिल्लो फैसलापछि संकटमा परेका ओलीलाई अविश्वास प्रस्ताव ल्याएर हटाउनेतिर कांग्रेसले संस्थागत रुपमा कुनै अग्रसरता देखाएको छैन। सर्वोच्चको फैसलापछि अब संसदको संरचना त्रिशंकु बनेको छ। बहुमत प्राप्त कुनै पनि दल यतिबेला संसदमा छैन। जसले बहुमत जुटाउँछ, उही प्रधानमन्त्री हुने अवस्था छ।संविधानको धारा ७६ (१) मा प्रतिनिधिसभामा बहुमत प्राप्त संसदीय दलको नेतालाई प्रधानमन्त्री नियुक्त गर्ने र निजका अध्यक्षतामा मन्त्रिपरिषद्को गठन हुने व्यवस्था छ । अब त्यो हैसियत समाप्त भएको छ। सर्वोच्चको फैसलाअनुसार हैसियत अब संविधानको धारा ७६ (२) को प्रधानमन्त्रीका रुपमा कायम भएको छ। माओवादी केन्द्रले विश्वासको मत फिर्ता लिनसाथ उनी अल्पमतमा पर्नेछन्। २ सय ७५ सदस्यीय प्रतिनिधिसभामा प्रधानमन्त्री बन्न १ सय ३८ सांसदको समर्थन चाहिन्छ। संसदमा तत्लकालिन एमालेका १२०, कांग्रेसका ६३, माओवादी केन्द्रका ५३, जसपाका ३४ सांसद छन्।"
बोहराटारमा कांग्रेस नेताहरूको बैठक : ओलीको विकल्प खोज्न देउवालाई दबाब दिने,"काठमाडौं : राजनीतिक संक्रमण, सत्ता साझेदारी र आगामी महाधिवेशनबारे छलफल गर्न नेपाली कांग्रेसका वरिष्ठ नेता रामचन्द्र पौडेललगायत असन्तुष्ट पक्षका नेताहरूको बैठक आइतबार बस्दैछ। नेता पौडेलको निवासमा बालुवाटारमा अपरान्ह बस्न लागेको बैठकमा ओली सरकारको विकल्प र कांग्रेसको भूमिका र अन्य दलहरूसँग साझेदारीबारे छलफल हुने बताइएको छ। कांग्रेस अग्रसर नहुँदा राजनीतिक संक्रमण झन् गहिरिँदै गएको र ओली सरकारको स्वेच्छारिता बढ्दै गएको आरोप लागिरहेका बेला हुन लागेको यो बैठकलाई अर्थपूर्ण रुपमा लिइएको छ। बैठकमा महामन्त्री डा शशांक कोइराला, पूर्वमहामन्त्री प्रकाशमान सिंह, नेताहरू अर्जुननरसिंह केसी, डारामशरण महत, कोषाध्यक्ष सीतादेवी यादव,डामिनेन्द्र रिजाललगायत नेताहरूलाई बोलाइएको छ। प्रधानमन्त्री केपी ओलीप्रति व्यक्तिगत रुपमा पहिलेदेखि नै अलि नरम देखिएका पार्टी सभापति शेर बहादुर देउवा नयाँ गठबन्धन निर्माणमा अग्रसर नदेखिएको भन्दै सक्रिय भूमिका निर्वाह गर्न पार्टीभित्रैबाट दबाब दिँदा पनि उनी मौन भूमिकामा छन्। ओलीलाई हटाउनेतिर भन्दा चुनावतिर देउवाको जोड देखिएको छ। कांग्रेसका वरिष्ठ नेता पौडेल र महामन्त्री सशांक लगायतका नेताहरू ओलीको विकल्प खोज्न ढिला भइसकेको बताउँदै आएका छन्। गत शुक्रबार मात्रै महामन्त्री कोइरालाले केही दिनभित्रै जसपा र माओवादी केन्द्रसँग मिलेर ओलीलाई हटाउन कांग्रेसले अविश्वास प्रस्ताव ल्याउने बताएका थिए। तर देउवाको उदासिनताले गर्दा त्यो दिशामा ठोस् गृहकार्य हुन सकेको छैन। फागुन २८ गते देउवा निवासमा बसेको कांग्रेस पदाधिकारी बैठकले कांग्रेसको सहभागिता र सक्रियताबिना नयाँ सरकार बन्न नसक्ने र संक्रमण झन् लम्बिने विश्लेषण गर्दै सरकारको नेतृत्व लिन अग्रसर हुन देउवालाई ग्रिनसिग्नल दिएको थियो। त्यसपछि पनि देउवा खासै तातेका छैनन्। नयाँ सरकार निर्माणमा कांग्रेसको बेवास्ताले गर्दा जनता समाजवादी पार्टी र माओवादी केन्द्रले पनि ठोस् निर्णय लिन सकेका छैनन्। ओलीको विकल्प खोज्न देउवालाई दबाद दिने रणनीतिअनुसार यो बैठक बोलाइएको हो। कांग्रेस नेता मिनेन्द्र रिजालले समसामयिक विषयमा सल्लाह गर्न पौडैलले बोलाउनुभएको बताए। उनले ओलीको विकल्प खोज्न कांग्रेसको अग्रसरता अपरिहार्य रहेको बताउँदै आएका छन्। सर्वोच्चको पछिल्लो फैसलापछि संकटमा परेका ओलीको विकल्प खोज्नेतिर कांग्रेसले संस्थागत रुपमा कुनै अग्रसरता देखाएको छैन। सर्वोच्चको फैसलापछि अब संसदको संरचना त्रिशंकु बनेको छ। बहुमत प्राप्त कुनै पनि दल यतिबेला संसदमा छैन। जसले बहुमत जुटाउँछ, उही प्रधानमन्त्री हुने अवस्था छ।संविधानको धारा ७६ (१) मा प्रतिनिधिसभामा बहुमत प्राप्त संसदीय दलको नेतालाई प्रधानमन्त्री नियुक्त गर्ने र निजका अध्यक्षतामा मन्त्रिपरिषद्को गठन हुने व्यवस्था छ । अब त्यो हैसियत समाप्त भएको छ। सर्वोच्चको फैसलाअनुसार हैसियत अब संविधानको धारा ७६ (२) को प्रधानमन्त्रीका रुपमा कायम भएको छ। माओवादी केन्द्रले विश्वासको मत फिर्ता लिनसाथ उनी अल्पमतमा पर्नेछन्।"
ओलीलाई थप शक्ति,"काठमाडौं : सत्तारुढ एमालेमा प्रधानमन्त्री केपी शर्मा ओली अझ शक्तिशाली बनेका छन्। संसदीय दलको विधान संशोधन गर्दै प्रधानमन्त्री एवं अध्यक्ष ओलीलाई कुनै पनि सांसदले पार्टी हितविपरीत गतिवधि गरे ६ महिनासम्म निलम्बन गर्ने, समानुपातिक सांसद हेरफेर गर्न पाउने अधिकार दिइएको छ। निर्वाचन आयोग, अदालतलगायत संवैधानिक निकायमा पार्टीका तर्फबाट आधिकारिक पत्राचार गर्नेदेखि दलका उपनेता, राष्ट्रियसभामा दलका नेतालगायत चयन गर्नेसम्मको अधिकारसमेत दिइएको छ। प्रधानमन्त्री निवास बालुवाटारमा शनिबार बसेको केन्द्रीय समिति बैठकले ओलीलाई यी अधिकार प्रत्यायोजनको निर्णय गरेको हो। वरिष्ठ नेता माधवकुमार नेपाल पक्षधर नेता भने उक्त बैठकमा अनुपस्थित थिए। बैठकले वरिष्ठ नेता नेपालसहित उनी पक्षधर चार नेतालाई पार्टी हितविपरीत गतिविधि गरेको भन्दै स्पष्टीकरण सोधेको छ। पार्टीले समानान्तर गतिविधि नगर्न गरेको निर्देशनविपरीत चैत ४ र ५ गते राष्ट्रिय कार्यकर्ता भेला राखेर पार्टी हितविपरीतका गतिविधि गरेकामा स्पष्टीकरण सोध्ने निर्णय गरिएको नेता प्रदीप ज्ञवालीले बताए। पार्टीले समानान्तर गतिविधि नगर्न उहाँहरूलाई आग्रह गरेको थियो। तर, उहाँहरूले भेला आयोजना गर्नुभयो। भेला गर्नु असाध्यै गम्भीर अनुशासनविपरीत काम हो। गम्भीर र अनुशासन विपरीतको भूमिकामा लाग्नुभएकामा माधव नेपाल, भीम रावल, सुरेन्द्र पाण्डे र घनश्याम भुसाललाई स्पष्टीकरण सोध्ने निर्णय पार्टीले गरेको छ, परराष्ट्रमन्त्रीसमेत रहेका नेता ज्ञवालीले भने, अन्य बाँकी साथीको हकमा गम्भीर आत्मसमीक्षासहित उहाँहरूलाई पार्टीमा फर्किन आग्रह गर्ने निर्णय भएको छ। उहाँहरू जोजो त्यसरी फर्किनुहुन्छ, उहाँहरूको हकमा पार्टीले आवश्यक जिम्मेवारी दिने घोषणा अध्यक्षले गर्नुभएको छ। अर्का वरिष्ठ नेता झलनाथ खनाल भने कारबाही प्रक्रियाबाट जोगिएका छन्। नेत्री रामकुमारी झाँक्रीलाई स्पष्टीकरण सोध्ने विषयमा छलफल चलेको थियो। ० केन्द्रीय समिति महाधिवेशन आयोजकमा रूपान्तरण ० नेपाल, रावल, पाण्डे र भुसाललाई स्पष्टीकरण० संसदीय दलमा कडा बनाइयो अनुशासन० अध्यक्षलाई कारबाहीसम्बन्धी सम्पूर्ण अधिकार नेपाल र खनाल पक्षले अध्यक्ष ओलीले फागुन २८ मा केन्द्रीय समितिको एकपक्षीय बैठक राखेर जिम्मेवारी हेरफेरदेखि केन्द्रीय समितिमा नेता थप गरेकामा असहमति जनाएको थियो। उक्त पक्षले त्यसलाई नमान्ने र त्यस्ता गतिविधि फिर्ता नभएसम्म पार्टी बैठकमै सहभागी नहुने निर्णय गरेको थियो। उक्त पक्षले चैत ४ र ५ गते काठमाडौंमा राष्ट्रिय कार्यकर्ता भेला गरेर स्थानीय तहसम्मै समानान्तर संगठनात्मक समिति गठन गरेर जाने निर्णयसमेत गरेको थियो। नेपाल पक्षले शुक्रबार दलको बैठक प्रधानमन्त्रीको सरकारी निवासमा राखेर पार्टीलाई निजीकरण गरेकाले त्यसमा सहभागी नहुने, फागुन २८ मा गरेको निर्णय खारेज नभएसम्म केन्द्रीय समिति बैठकमा नजाने निर्णय लिएको थियो। प्रधानमन्त्री निवास बालुवाटारमा शनिबार बसेको एमाले केन्द्रीय समिति बैठकमा सहभागी प्रधानमन्त्री केपी शर्मा ओलीलगायत नेता । तस्बिर सौजन्य : प्रधानमन्त्रीको निजी सचिवालय नेपाल पक्षका कृष्णभक्त पोखरेल भने शनिबारको केन्द्रीय समिति र दलको बैठकमा गएका थिए। ओली र खनाल नेपाल दुवै समूहमा नखुलेका नेता वामदेव गौतम दलको बैठकमा गए पनि केन्द्रीय समिति बैठकमा सहभागी भएनन्। माओवादीबाट एमालेमा आएका रामबहादुर थापा, लेखराज भट्ट, टोपबहादुर रायमाझीलगायत नेता भने दुवै बैठकमा सहभागी थिए। केन्द्रीय समिति महाधिवेशन आयोजकमा रूपान्तरणएमाले केन्द्रीय समिति बैठकले १० औं महाधिवेशन मंसिर २ देखि ६ गतेसम्म गर्ने निर्णय गरेको छ। फागुन २८ मै यो निर्णय भए पनि त्यसलाई शनिबार अनुमोदन गरिएको हो। बैठकले केन्द्रीय समितिलाई महाधिवेशन आयोजक समितिमा रुपान्तरण गर्ने निर्णयसमेत गरेको नेता ज्ञवालीले बताए। केन्द्रीय महाधिवेशन आयोजक समिति २ सय ६४ सदस्यीय हुनेछ। अध्यक्ष ओली र महासचिव ईश्वर पोखरेललाई महाधिवेशन आयोजक समितिमा यथावत् राखेर अन्यलाई आयोजक समिति सदस्यका रूपमा रूपान्तरण गर्ने निर्णय बैठकले गरेको छ। महाधिवेशन आयोजक समितिमा माओवादीबाट एमालेमा आएका थापासहितका नेतालाई समेटिएको छ। आयोजक समितिको माइन्युट गर्ने जिम्मा विष्णु रिमाल र प्रदीप ज्ञवालीलाई दिइएको छ। बैठकले २ सय ६४ जना केन्द्रीय सदस्यको कार्यविभाजन गर्न र संगठनलाई व्यवस्थित गर्न संगठन विभाग प्रमुख विष्णु पौडेल, जनसंगठन विभाग प्रमुख टोपबहादुर रायमाझी र स्थायी समिति सदस्य शंकर पोखरेल रहेको कार्यदल गठन गर्ने निर्णय पनि गरेको नेता ज्ञवालीले बताए। अबउप्रान्त प्रदेशमातहतका जिल्ला समितिलाई जिल्ला संगठन समितिमा रुपान्तरित गर्न र ती जिल्लाको समयमै अधिवेशन सम्पन्न गर्ने। पालिका समिति र वडा समितिलाई समेत व्यवस्थित ढंगले कामलाई अगाडि लैजान त्यससम्बन्धी जिम्मेवारी सातवटै प्रदेश समितिलाई सुम्पेको छ, प्रवक्ता ज्ञवालीले भने, यसभन्दा अगाडिको बैठकबाटै हामीले ०७८ असार मसान्तसम्म पार्टी सदस्यता नवीकरण गर्ने समय तोकेका छौं। नवीकरण सम्पन्न भएसँगै अब तलसम्मका समितिलाई व्यवस्थित ढंगले लैजाने अधिवेशन सम्पन्न गर्ने काम गरिनेछ। बैठकले नेकपा स्थापना दिवसका दिन वैशाख ९ मा (अप्रिल २२) बल्खुको मदननगरमा रहेको पार्टीको जग्गामा कार्यालय बनाउन शिलान्यास गर्ने निर्णय पनि गरेको छ। सरकार टिकाउन अनुचित सम्झौता गर्दिनँ : ओलीप्रधानमन्त्री ओलीले सरकार टिकाउन आफूले कुनै पनि शक्तिसँग अनुचित सम्झौता नगर्ने बताएका छन्। प्रधानमन्त्री ओलीले जनताको भावनाविपरीत कुनै काम नगर्ने बताएको एमाले प्रवक्तासमेत रहेका परराष्ट्रमन्त्री प्रदीप ज्ञवालीले बताए। सरकार टिकाउन हामी कुनै पनि प्रकारको अनुचित सम्झौता गर्ने छैनौं, जनताको भावनाको विपरीतका काम गर्ने छैनौं, नेता ज्ञवालीले प्रधानमन्त्री ओलीको भनाइ उद्धृत गर्दै भने, हामीलाई फेरि थप घेराबन्दी गरियो भने थप शक्तिसाथ पुनःस्थापित हुनेछौं। लुरुलुरु बालुवाटार जाँदिनँ : नेपालएमाले वरिष्ठ नेता नेपालले आफूहरू पार्टी छाडेर कतै नजाने बताएका छन्। तर, पार्टी अध्यक्ष एवं प्रधानमन्त्री केपी शर्मा ओलीले बोलाउँदैमा अवैधानिक रूपमा भएका निर्णय मानेर बालुवाटार भने नजाने नेपालको भनाइ छ। नेपालले ओलीसँग आफ्नो मायापिरती ४८४९ वर्ष लामो रहेको बताए। केपी ओलीसँग ४८४९ वर्ष लामो माया पिरती छ, नेपालले शनिबार युवा संघको राष्ट्रिय भेलालाई सम्बोधन गर्दै भने, त्यत्रो समयको मायापिरती कहाँ एकै रातमा सिद्धिन्छ र ? उनले माओवादी केन्द्रसँगको एकता अगाडिको २०७५ जेठ २ गतेको अवस्थामा फर्किए अझै नयाँ ढंगले पार्टीलाई एकताबद्ध बनाएर लैजाने ठाउँ रहेको बताए। अहिले पनि केपी कमरेडलाई मेरो प्रस्ताव हो, नयाँ ढंगबाट जाऊँ, एकताको बाटोमा अगाडि बढौं, उनले भने, त्यसका निम्ति ०७५ जेठ ३ भन्दा अगाडिको अवस्थामा फर्किनुस् र यसबीच भएका बैठक अवैध भएकाले फिर्ता लिनुस् भन्ने छ। उनले ओली पूर्ववत् अवस्थाको पार्टी संरचनामा फर्किए अल्पमतमा पर्ने डरले विधानविपरीत केन्द्रीय समितिमा मनोनयनमा लागेको आरोप लगाए।नेपाल पक्षले बुझायो ज्ञापनपत्रनेपाल पक्षले अध्यक्ष ओलीलाई ५ बुँदे ज्ञापनपत्र बुझाएको छ। नेपालसहित ३८ सांसदले हस्ताक्षर गर्दै अध्यक्ष एवं दलका नेता ओलीलाई बालुवाटारमै तीन नेताले ज्ञापनपत्र बुझाएका हुन्। नेपाल पक्षीय नेता सोमप्रसाद पाण्डे, जीवनराम श्रेष्ठ र यज्ञराज सुनुवार बालुवाटार पुगेका थिए। उक्त पक्षले दलको विधान नबन्दै बोर्ड गठन गरेको भन्दै आपत्ति जनाएको छ। नेपाल र खनालले संसदीय बोर्डमा नबस्ने बताएका छन्। संसदीय दलसम्बन्धी पार्टी विधानको व्यवस्थाविपरीत भए गरिएका कामकारबाहीमा सहमति जनाउनु विधानविपरीत भई लोकतान्त्रिक पद्धतिको समेत उल्लंघन हुन्छ, ज्ञापनपत्रमा छ। विधान, विधि, प्रक्रिया र स्थापित अभ्यासअनुरूप आयोजना हुने दलको बैठकमा उपस्थित हुन प्रतिबद्ध रहेको ज्ञापनपत्रमा जनाइएको छ। नेपाल पक्ष शनिबार संसदीय दल र केन्द्रीय समिति बैठकमा सहभागी भएको थिएन। ओलीले भने समूहगत प्रस्ताव स्वीकार गर्न नसकिने जवाफ दिएका थिए। हामी सबै सूर्य चिह्नबाट जितेका हौं, यहाँ कुनै समूह छ र ?, ओलीले प्रश्न गरे। त्यस्तो समूहगत प्रस्ताव अब पार्टीमा स्वीकार्य नहुने बताएको दलका प्रमुख सचेतक विशाल भट्टराईले बताए। ओलीको भनाइ उद्धृत गर्दै भट्टराईले भने, उहाँहरू मागपत्र लिएर आउनुभयो। मलाई पनि माग पत्र बुझाउने विषयमा अग्रिम जानकारी गराउनुभएको थियो। तर, प्रधानमन्त्रीले नेकपा एमाले संसदीय दलबाहेक अर्काे कुनै समूहगत अस्तित्व छैन। त्यस्तो समूहगत कुरा किमार्थ स्वीकार्य छैन। वैयक्तिक रूपमा आउने हो भने त्यो केही कुरा भए सुन्न सकिन्छ तर गुटगत रूपमा आउने आवाज स्वीकार ह्ँदैन भनेर प्रधानमन्त्रीले भन्नुभयो।"
"राष्ट्रपति भण्डारी भोलि बंगलादेश जाँदै, के छ कार्यसूची?","काठमाडौं : राष्ट्रपति विद्यादेवी भण्डारी भोलि बंगलादेश जाने कार्यक्रम छ। दुई दिने राजकीय भ्रमणका लागि राष्ट्रपति भण्डारी बंगलादेश जान लागेको पराष्ट्र मन्त्रालयले जनाएको छ। बंगलादेशका राष्ट्रपति मोहम्मद अब्दुल हमिदको निमन्त्रणामा राष्ट्रपति भण्डारी त्यसतर्फ जान लागेकी हुन्। भ्रमण टोलीमा परराष्ट्रमन्त्री प्रदीपकुमार ज्ञवाली, परराष्ट्र सचिव भरतराज पौडेल र अन्य केही सरकारी अधिकारी पनि सम्मिलित हुनेछन्। यसैगरी १० चैत गते राष्ट्रपति भण्डारीले बंगलादेशमा रहेका नेपालीहरुलाई भेट्ने कार्यक्रम छ। सोही दिन राष्ट्रपति भण्डारी स्वदेश फर्किने कार्यतालिका रहेको छ ।"
"ओलीले सबैमाथि खड्ग चलाउँदैछन्, होसियार : भट्टराई","काठमाडौँ : पूर्वप्रधानमन्त्री तथा जनता समाजवादी पार्टी (जसपा)का अध्यक्ष डा बाबुराम भट्टराईले प्रधानमन्त्री केपी ओलीले पार्टी र राज्यको शक्ति आफूमा केन्द्रित गरेर सबैमाथि खड्ग चलाइरहेको आरोप लगाएका छन् । आइतबार सामाजिक सञ्जाल ट्वीटरमा भट्टराईले ओलीले हिटलर शैलीमा सत्ता चलाइरहेको आरोप समेत लगाएका हुन् । हिटलरको प्रसंग जोड्दै डाभट्टराईले ट्वीटरमा लेखेका छन्, पहिले उनीहरू यहुदीविरूद्ध जाइलागे, म बोलिनॅ । किनकि म यहुदी थिइन्,अन्त्यमा उनीहरू मविरुद्ध आइलागे । कोही पनि बोलेन । किनकि कोही पनि बाँकी थिएन । नेपाली हिट्लरको उदय त्यसरी नै भैरहेछ, जसले पार्टी, राज्यको शक्ति आफूमा केन्द्रित गरेर सबैमाथि खड्ग चलाउँदैछ । होशियार ! शनिबारको एमाले संसदीय दल र केन्द्रीय समिति बैठकले विधान संशोधन गरेर प्रधानमन्त्री ओलीलाई थप शक्तिशाली बनाएको छ। नेकपा (एमाले)ले समानुपातिक सांसद राख्न र हटाउने सक्ने अधिकार पनि पार्टी अध्यक्षलाई नै दिएको छ। सोही विषयप्रति टिप्पणी गर्दै डाभट्टराईले ओली प्रवृत्तिविरुद्ध बोल्न डराउन नहुने पनि बताएका छन्।"
निर्वाचन तयारीमा लाग्नुस् : देउवा,"चितवन : कांग्रेस सभापति शेरबहादुर देउवाले निर्वाचन तयारीमा लाग्न आफ्ना नेता तथा कार्यकर्तालाई आह्वान गरेका छन्। कम्युनिस्ट पार्टीको विवादले अन्योलमा परेको राजनीतिलाई छाडेर पार्टी बनाउनतिर लाग्नुपर्ने देउवाको भनाइ छ। कम्युनिस्ट पार्टीको विवादलाई चासो नदिएर पार्टीलाई जनताको काममा सक्रिय बनाउनुपर्छ, सभापति देउवाले पूर्वप्रधानमन्त्री गिरिजाप्रसाद कोइरालाको ११ औं स्मृति दिवसका अवसरमा शनिबार रत्ननगरमा आयोजित कार्यक्रममा भने। देउवाले कम्युनिस्ट पार्टीभित्रको विवादको किनारा नलागेको भन्दै जनतालाई खुसी पारे मात्रै पार्टीले बहुमत ल्याउने बताए। जनता मालिक हुन् देशका मालिक खुसी भए जिताइदिन्छन्, प्रधानमन्त्री बनाइदिन्छन्, रिसाए भने भोट नहालेर सजाय दिन्छन्, उनले भने, सार्वभौमसत्ता सम्पन्न भनेको ठूलो शक्ति हो। जनताको घरमा वर्षको तीन पल्ट जानुस्, जनताले भोट हाल्छन्। भाषणमा भोट हाल्दैनन्। उनले अड्डा अदालत, प्रहरी प्रशासनजस्ता विभिन्न स्थानमा पुगेर जनताको सुखदुःखमा सहयोग गरेर मत जिते मात्रै भोट दिने बताए। अघिल्लो निर्वाचनको मितिले दुई वर्षभित्र जसरी पनि निर्वाचन हुने भन्दै उनले त्यसका लागि अहिले नै जनताको घरमा पुग्न निर्देशन दिए। जनताले भोट नदिएर हामी हार्यौं, जनता मालिक हुन्, देशको, उनले भने, जनताको घरदैलोमा पुग्नुस्, दुःखसुखमा साथ दिनुस्। जनताको काम गर्नुस्, तब जनताले भोट दिनेछन्। उनले माओवादीले समर्थन फिर्ता नलिएको र संसद्मा कम्युनिस्ट सरकारकै बहुमत रहेको उल्लेख गर्दै त्यसमा ध्यान नदिन आग्रह गरे। माओवादीले समर्थन फिर्ता लिएको छैन, संयुक्त सरकार छ। पार्टी अलग बनाए पनि प्रचण्ड ओलीकै बहुमत छ, उनले भने, प्रचण्ड र ओलीजी र माधव नेपाल र ओलीजी कसरी अघि बढ्नुहुन्छ भन्ने झगडा छ, मधेसमा पनि झगडा छ। अर्काको घरको झगडाको कुरा गर्नुभन्दा भोट ल्याउनतिर लाग्नुस्। पार्टीभित्रको मतभेद छाडेर लागे बहुमत ल्याउने उनको भनाइ थियो। उनले आफू प्रधानमन्त्री बन्न लालायित नभएको बतए।"
हात छाडेर मोटरसाइकल कुदाउँदा मृत्यु,"राजविराज : हात छाडेर तिब्र गतीमा कुदाएको मोटरसाइकल सप्तरीको राजविराजमा दुर्घटना हुँदा मोटरसाइकल चालकको मृत्यु भएको छ। राजविराज नगरपालिका१५ खाँडो पुल नजिक राजविराजहनुमाननगर सडक खण्डमा भएको दुर्घटनामा मोटरसाइकल चालक सप्तरीको तिलाठी कोईलाडी गाउँपालिका४ का १५ वर्षीय विवेककुमार मण्डलको मृत्यु भएको प्रहरीले जनाएको छ। राजविराजबाट हनुमाननगरतर्फ जाँदै गरेको अन टेस्ट मोटरसाइकल हात छाडेर कुदाउँदा अनियन्त्रित भई दुर्घटना भएको स्थानीयवासीले बताए। मोटरसाइकल पछाडी सवार हनुमाननगर कंकालिनी नगरपालिका१० इनर्वाका १५ वर्षीय कौशल मण्डल घाइते भएको जिल्ला प्रहरी कार्यालय, सप्तरीले जनाएको छ। घाइते दुबै जनालाई उपचारका लागि गजेन्द्रनारायण सिंह अस्पताल राजविराज भर्ना गरिएकोमा विवेकको मृत्यु भएको र कौशल घाइते रहेको प्रहरीले जनाएको छ। टाउको र छातिमा चोट लागेर घाइते भएका कौशलको अवस्था समेत गम्भिर छ। उनलाई उपचारका लागि विराटनगर पठाईएको डिएसपी माधवप्रसाद काफ्लेले बताए। शव पोष्टमार्टमका लागि राजविराजस्थित अस्पतालमा राखिएको छ। दुर्घटनाग्रस्त मोटरसाइकल अस्थायी प्रहरी पोष्ट तेतरी गाछी, राजविराजको नियन्त्रणमा छ।"
"अर्घाखाँचीमा जीप दुर्घटना, ३ घाइते, २ को अवस्था गम्भीर",सन्धिखर्क : अर्घाखाँचीको सन्धिखर्क नगरपालिका २ चुत्राबेसीमा आइतबार बिहान बोलेरो जीप दुर्घटना हुँदा ३ जना घाइते भएका छन् । घाइतेमध्ये २ जनाको अवस्था गम्भीर छ । सन्धिखर्क नगरपालिका ९ अर्घाबाट सन्धिखर्क आउँदै गरेको लु१ज ४५३८ नम्बरको बोलेरो जीप चुत्राबेसीको जनज्योती मावि नजिकै दुर्घटना भएको जिल्ला प्रहरी कार्यलय अर्घाखाँचीले बताएको छ । ३ जनामध्ये गम्भीर अवस्थाका सन्धिखर्क ९ अर्घाका ४२ वर्षीय चालक ठगबहादुर घर्ती र ६६ वर्षीया सिता खत्रीलाई अर्घाखाँची अस्पतालमा उपचार हुन नसकेपछि थप उपचारका लागि लुम्बिनी प्रादेशिक अस्पताल बुटबल रिफर गरिएको अर्घाखाँची अस्पतालका प्रमुख डाक्टर कपिल गौतमले बताए । अर्का १८ वर्षीय विजय खत्रीको अस्था सामान्य रहेको छ । उनको अर्घाखाँची अस्पतालमा उपचार भइरहेको छ । जीपमा सवार यात्रु सुरज खनालका अनुसार साढे ३ वर्षीय बालकसहित ६ जना थिए । जीपमा रहेका ६ जनामध्ये ३ जना सकुशल निस्कन सफल भएका छन्।
श्रीराम सुगर मिलले चैत्रभित्र किसानको पैसा तिर्ने,"रौतहट : गरुडामा रहेको श्रीराम सुगर मिलले चैत्र मसान्त भित्र रुखुको बाँकी रकम भिक्तानी गर्न सहमत भएको छ । मिलले तीन करोड भन्दा बढी रकम तिर्न बाकी रहेको छ । आइतबार स्थानीय प्रशासन, उखु उत्पादक संघ र मिल प्रशासनबीच बाँकी रकम किसानलाई भुक्तानी गर्ने सहमति भएको हो ।आर्थिक वर्ष २०७१।०७२ को तीन करोड ,२२ लाख ६ हजार , आव २०७५।०७६ को ९६ हजार , आव २०७६।०७७ को ७२ हजार गरी तीन करोड ,२३ लाख , ७५ हजार करीव किसानको पैसा भुक्तानी गर्न बाकी रहेको छ । रौतहटका प्रमुख जिल्ल अधिकास इन्द्रदेव यादव, उखु उत्पादक संघका अध्यक्ष अशोक यादव, श्रीराम सुगर मिलका महाप्रबन्धक नरेन्द्र कुमार गुप्तासहित जिल्ला स्थित सुरक्षा प्रमुखहरु, उखु उत्पादक संघका पदाधिकारी, मिलका कर्मचारीबीच रकम भुक्तानी गर्ने सहमती भएको हो । चैत्र मसान्त सम्म भुक्तानी लिन आउने लाइ यसअघि कै सहमती अनुसार दिने , बैशाखबाट पाक्षिकरुपमा भुक्तानी गर्ने , त्यसपछि भुक्तानी बाँकी रहेकाको रकम श्रीराम सुगर मिलको खातामा राख्ने र किसानले बाहेक अन्यले झिम्न नपाउनेगरी जिल्ला प्रशासन कार्यालयले खाता रोक्का गर्ने निर्णय भएको रौतहटका प्रमुख जिल्ला अधिकारी इन्द्रदेव यादवले जानकारी दिएका छन् ।"
तोकिएभन्दा बढी भार बोक्ने सवारी साधनलाई कारवाही गरिने,"काठमाडौं : यातायात व्यवस्था विभागले यही चैत १५ गतेदेखि सवारीसाधनले तोकिएभन्दा बढी भार बोकेको पाइएमा सम्बन्धित ठाउँमा सामग्री झार्ने र जरिवाना गर्ने भएको छ । मालवाहक सवारीसाधनको भरवाहन नियमनसम्बन्धी निर्देशिका, २०७४ को व्यवस्थाअनुसार मालवाहक सवारीसाधनको नियमन र गल्ती पाइएमा कारवाही गर्न लागिएको विभागले जनाएको छ । मालवाहक सवारीसाधनले निर्देशिकामा तोकिएको मापदण्डबमोजिम भार ओसारपसार गर्नुपर्ने भए पनि पछिल्लो समय त्यसको विपरीत हुने गरेको विभागमा गुनासो आएको प्रवक्ता डा लोकनाथ भुसालले जानकारी दिए। विभागले यसअघि नै चितवनको अपटारी र महोत्तरीको बर्दिवासमा तौलपुल निर्माण गरेर सञ्चालनमा ल्याइसकेको छ । विभागको सडक सुरक्षाका लागि मुख्य सडकमा तौल पुल निर्माण गरी सवारी साधनको भारवाहन नियमन र नियन्त्रण गर्ने कार्ययोजना रहेको छ । रासस"
अन्नपूर्णमा आउन थाले आरोही,"बेनी : कोरोनापछि म्याग्दीस्थित अन्नपूर्ण प्रथम हिमाल आरोहणका लागि पहिलो पर्वतारोहीको टोली आएको छ । कोरोना भाइरसको महामारीको कारण पछिल्ला दुई वटा सिजनमा हिमाल आरोहण भएको थिएन् । कोरोनाको खोप विकास भएको, सरकारले आरोहण र अन्तराष्ट्रिय उडान खुलाएकाले पर्वतारोही हिमालतर्फ लागेका छन् । सेभेन समित टेकले कोरोनापछि पहिलो पटक म्याग्दीस्थित आठ हजार ९१ मिटर अग्लो अन्नपूर्ण हिमाल आरोहणका लागि १७ जना आरोहीको टोली लिएर आइतबार आधार शिविरतर्फ लागेको छ । अन्नपूर्ण प्रथम हिमाल म्याग्दीको अन्नपूर्ण गाउँपालिका४ नारच्याङको भूगोलमा पर्छ । टोलीको नेतृत्व गरेकी नेपाली पर्वतारोही पुर्णिमा श्रेष्ठले अन्नपूर्ण आरोहण गर्ने गत वर्षको योजनालाई यसपाली मुर्त रुप दिन लागेको बताइन् । पोहोरको बसन्त याममा अन्नपूर्ण चढ्ने तयारी कोरोनाले एक वर्ष पछि ढकेलियो,'उनले भनिन्, 'जेठो र जोखिमयुक्त मानिएको हिमाल चढ्ने हुटहुटिले डोर्यायो । पत्रकार समेत रहेकी पूर्णिमाले यसअघि सन २०१८ मा सगरमाथा, २०१७ मा मनास्लु, २०१९ मा आमाडब्लम हिमाल आरोहण गरेकी थिइन् । अन्नपूर्ण आधार शिविर जोड्ने मौरिज हर्गोज पदमार्गको प्रर्वद्धनका लागि गण्डकी प्रदेश सरकार र अन्नपूर्ण गाउँपालिकाको सहयोगमा आरोहण गर्न लागेका हुन् । गाउँपालिकाले पाँच लाख र प्रदेश सरकारले आठ लाख रुपैयाँ सहयोग गरेको छ । पोल्याड र प्रोसीया लगायत देशका नागरिक समेत सहभागी यो टोलीले एक महिनामा अन्नपूर्ण हिमाल आरोहण गरेर फर्कने शेर्पा पेम्बा शेर्पाले बताए । नयाँ पदमार्ग र जेठो हिमालको प्रचारप्रसार गर्न पत्रकार सहितको टोलीले अन्नपूर्ण आरोहण गर्न आएका हौ,'उनले भने, हाम्रो आरोहणले कोरोना पछिको नेपालको पर्यटन उकास्न सन्देश प्रवाह गराउने अपेक्षा गरेका छौं। फ्रान्सेली नागरिक मौरिस हर्गोजले सन १९५० जुन ३ मा अन्नपूर्ण प्रथम हिमालको पहिलो पटक आरोहण गरेका थिए । अन्नपूर्ण ८ हजार मिटर भन्दा अग्लो पहिलो मानव पाइला परेको जेठो हिमाल हो । बिस २०६८ मा नारच्याङका अगुवाहरुले पहिचान गरेको यो पदमार्ग भएर पहिलो पटक पर्वतारोहण टोली आधार शिविर तर्फ गएको हो । प्रथम आरोही मौरिजको नाममा यो पदमार्ग नामाकरण गरिएको छ । यसअघि अन्नपूर्ण प्रथम हिमालका आरोहीहरु हेलिकप्टरबाट आधार शिविर जाने गरेका थिए । मुस्ताङको कुञ्जो हुदै आधार शिविर जाने पदमार्ग जोखिमयुक्त र घुमाउरो थियो । गत वर्ष प्रथम अन्नपूर्ण पर्यटन महोत्सव आयोजना गरेको अन्नपूर्ण गाउँपालिकाले नक्सा तयार पारेर प्रर्वद्धनमा जोड दिएको गाउँपालिकाका अध्यक्ष डमबहादुर पुनले बताए । आधारभूत स्तरको पुर्बाधार तयार र नक्साङकन गरेका छौ, उनले भने, 'पर्यटन विभागमार्फत थप पूर्वाधार विस्तार भएको छ । नारच्याङबाट तेस्रो दिनमै आधार शिविर पुग्न सकिन्छ । जोखिमपूर्ण र कठिन भएकाले आरोहण गर्नेको संख्या कम भएको हो । नेपाली महिलाहरु त यसको चुचुरोमा पुगेकै छैनन् । पुर्णिमाले सफल आरोहण गरेमा अन्नपूर्णको पहिलो महिला आरोहीको किर्तिमान रहनेछ् ।"
सीमा रक्षामा कुनै कमजोरी हुँदैन : डीआईजी दाहाल,"विराटनगर : सशस्त्र प्रहरी बल प्रदेश १ का प्रमुख डीआईजी वंशीराज दाहालले दुई देशबीचको अन्तर्राष्ट्रिय सिमानाको सुरक्षा गर्ने सवालमा कुनै पनि कमजोरी हुन नदिने प्रतिवद्धता जनाएका छन्। सीमा क्षेत्रको दशगजा हाम्रो पनि गौरवको विषय हो। सीमाको रक्षा गरेर आफ्नो भूमिको संरक्षण गर्ने जिम्मेवारी पाउँदा सशस्त्र प्रहरीले गर्व महसुस गरिरहेको छ, उनले भने, त्यही भएकाले सीमा सुरक्षाका सवालमा कुनै पनि सम्झौता हुने छैन। आफ्नो जिम्मेवारी पूरा गर्न सशस्त्र सधैँ संवेदनशील छ। नेपालभारत सीमा क्षेत्र अन्तर्गत मोरङको सुनवर्षी नगरपालिका८ सिक्टीमा स्थापना गरिएको नयाँ बीओपी (बोर्डर आउट पोस्ट) को उद्घाटन कार्यक्रममा बोल्दै आइतबार दाहालले सीमाको सुरक्षाका लागि कुनै पनि कसर बाँकी नराखिने स्पष्ट पारे। उनले सशस्त्र प्रहरीले अन्य सुरक्षा निकाय, स्थानीय सरकार, सीमा क्षेत्रका बासिन्दा र सरोकारवाला लगायतसँग समन्वय गरेर सीमा क्षेत्रमा कडा सुरक्षा दिइरहेको बताए। सशस्त्र प्रहरीको मुख्य जिम्मेवारी दुई देशबीचको अन्तर्राष्ट्रिय सीमाको रक्षा गर्ने हो, उनले भने, यस विषयमा आफ्नो जिम्मेवारी र दायित्व पूरा गर्न सशस्त्रले अहोरात्र मिहिनेत गरिरहेको छ। डीआईजी दाहालले सीमाको रक्षा, सीमा अपराध र विभिन्न गतिविधी नियन्त्रणमा सशस्त्रलाई सबैको सहयोग आवश्यक रहेको पनि बताए। विकास तथा समृद्धिसँग सुरक्षा जोडिने भएकाले आफ्नो भूमिको रक्षा गर्न र अन्तर्राष्ट्रिय सीमामा सुरक्षा उपस्थिति बढाउन तथा विकास निर्माणलाई तीव्रता दिन दुई देशीय सीमा क्षेत्रमा धमाधम बीओपी स्थापना गर्ने काम भइरहेको डीआईजी दाहालको भनाइ छ।"
झापा आइपुगेका तिम्सिना भन्छन् 'आमालाई भेट्न आतुर छु',"झापा : चालीस वर्ष भारतको कोलकातास्थित दमदम जेलमा बिना सुनुवाइ बिताएका इलामको माई नगरपालिका१० का ६१ वर्षीय दुर्गाप्रसाद तिम्सिना काँकडभिट्टा आइपुगेका छन् । कोलकाता उच्च अदालतका न्यायाधीशद्वय ठोटविल बी राधाकृष्णन् र अनिरुद्र रोयको आदेशमा काकाका छोरा प्रकाशचन्द्र तिम्सिनाको रोहवरमा शनिबार उहाँलाई दमदम कारागारले रिहा गरिदिएको थियो । उनी काँकडभिट्टाम आइतबार बिहान ९ :१५ बजे आइपुगेका हुन् । कोलकाताबाट शनिबार स्थलमार्गहुँदै कार चढेर काँकडभिट्टा आउँदा विश्व सेवा विस्तार नामक उद्धार संस्था, सञ्चारकर्मी र आफन्तले उनलाई फूलमाला र खादा लगाएर स्वागत गरेका थिए । काँकडभिट्टामा आजै आयोजित पत्रकार सम्मेलनमा उनले आफ्नो देश आउन पाएकामा खुशी व्यक्त गर्दै आफू निर्दोष अवस्थामा जेलमा यातनापूर्वक थुनिएको बताए । उनले आफ्नी आमालाई भेट्न आतुर भएको बताएका छन्। कोलकाताबाट भाइ प्रकाशचन्द्र तिम्सिना, विश्व सेवा विस्तार नामक उद्धार संस्थाका प्रतिनिधि इन्द्र बस्नेत र पत्रकारहरु पर्वत पोर्तेल र चिरञ्जीवी घिमिरेले उनलाई लिएर आएका हुन्। लामो अवधि जेलमा शारीरिक र मानसिक यातना पाएका कारण उहाँको स्वास्थ्य अवस्था नाजुक देखिएको छ । उनी कम बोल्छन् एकोहोरिन्छन्। अदालतले मानसिक स्वास्थ्यको कारण जनाउँदै रिहाइको आदेश दिँदा छछ महिनामा उनको स्वास्थ्य अवस्थाका बारेमा जानकारी गराउन भनेको उनका भाइ प्रकाशचन्द्रले बताए । उनको मुद्दाको अन्तिम फैसला नभइसकेको प्रकाशचन्द्रले जानकारी दिए। बुवा चम्पाखर र आमा धनमाया तिम्सिनाको जेठो छोरा दुर्गाप्रसादले माइला भाइ केदार, कान्छा भाइ धर्मानन्द र बहिनी पवित्राको नाम लिए। हाल बुवा र माइला भाइको निधन भइसकेको छ भने घरमा आमा, कान्छो भाइ र बहिनी उनलाई व्यग्रतापूर्वक पर्खिरहेका छन् । भाइ प्रकाशचन्द्रका अनुसार दुर्गाप्रसादको बोलाउने नाम दीपक हो । १९ वर्षको उमेरमा तोरी बेच्न पश्चिम इलामको मङ्गलबारे बजार जाने निहुँले दुर्गाप्रसाद रोजगारीको खोजीमा भारतको दार्जिलिङ गएका थिए। दार्जिलिङमा उसबेला गोर्खाल्याण्ड प्राप्तिका लागि हिंसात्मक आन्दोलन चलिरहेको अवस्था थियो । खोज्न जाने परिस्थिति थिएन र उताबाट पनि दुर्गाप्रसादको कुनै खबर आउन सकेन । कतैबाट खबर नआएपछि दाजु आन्दोलनमै मारिनुभयो होला भन्ने घरपरिवारमा लागेको थियो, भाइ प्रकाशचन्द्रले भने,' चालीस वर्षपछि बङ्गाल रेडियो क्लबका माध्यमले उनी जेलमा जीवितै रहेको खबर आयो ।' हुन त विसं २०६९ मा दीपक जैशी नामबाट घरमा एउटा चिठ्ठी आएको थियो । जेलमा बस्दा उनले आफ्नो नाम दीपक र थर जैशी भनेको हुँदा चिठ्ठी त्यसरी पठाइएको रहेछ । तर यता घरमा भने बेपत्ता रहेका दुर्गाप्रसादको बारेमा कसैले मजाक गरेर चिठ्ठी पठाएको हो कि भन्ने लाग्यो । चिठ्ठीको सत्यता जाँच्न परिवारका सदस्यहरु भारत जान सकिरहेका थिएनन् । दमदम कारागारमा सँगै बसेका पश्चिम बङ्गालकै मेदनीपुर जिल्लाका दाधेश्याम दास नाम कैदीले दुर्गाप्रसादको अवस्था र पहिचानबारे पहिलोपल्ट जेल बाहिर खबर ल्याएका थिए। दासले बङ्गाल रेडियो क्लबमा नेपालका दुर्गाप्रसाद नामका कैदी चार दशकदेखि बिना सुनुवाइ बसिरहेको खबर पुर्याएपछि मिडियामा समाचार छापिन थालेका हुन् । उनलाई अहिले जेल बाहिर ल्याउन रेडियो क्लबको भूमिका महत्वपूर्ण रहेको प्रकाशचन्द्रले बताए। दार्जिलिङमा जुन घरमा दुर्गाप्रसाद आश्रय लिएर बसेका थिए। त्यही घरकी पत्नीको चियाबारीमा विभत्स हत्या भएपछि त्यसको दोष उनीमाथि थोपरिएको थियो । तर उनीमाथि लगाइएको आरोप झुठो भएको बताइएको छ । प्रहरीमा झुठो आरोप दर्ता भएपछि कथित पीडितका तर्फबाट एकपल्ट पनि मुद्दा फ्लोअप नभएको र बिना सुनुवाइ सजाय सुनाउँदै दुर्गाप्रसादलाई कारागार सार्दै दमदममा पुर्याइएको पाइएको छ । हराएका मानिसको खोजीमा सघाउने संस्था विश्व सेवा विस्तारका प्रतिनिधि इन्द्र बस्नेतले बङ्गाल रेडियो क्लबसँगको सम्पर्कपछि इलाममा दुर्गाप्रसादका भाइ प्रकाशचन्द्रसँग सम्पर्क गरेका थिए। घरमा दुर्गाप्रसादका आमा धनमाया वृद्धास्थामा छिन्। उनी सात वर्षकै हुँदा बुवा चम्पाखरको निधन भएको थियो । दुर्घटनामा परी आमा धनमायाको एउटा हाट काटेर फाल्नुपरेको थियो । रातभरि अनिँदो अवस्थामा गाडी चढेर काँकडभिट्टा आइपुगेका दुर्गाप्रसादले पत्रकारसँग हाँसो साट्ने र थोरै बोल्न मात्र सके। उनका भाइ प्रकाशचन्द्रले इलामबाट थप आफन्तहरु काँकडभिट्टा आइपुगेपछि पहिलो मिलन गराएर आजै घर पुर्याइने बताए। रासस"
सिङ्गो गाउँकै पुर्जा अरुको नाममा,"कावासोती : नवलपरासी (बर्दघाट सुस्तापूर्व) नवलपुरको कावासोती नगरपालिका४ हसौरा क्षेत्रका स्थानीयवासी आफूले जोतभोग गरेको जग्गाको पुर्जा अर्कैको नाममा हुँदा चिन्तित बनेका छन्। हसौरा, चिलाहा, सालघारी, चिलाहा खोलापारि, स्कूलटोल, बगनासे, कुसनरी, सातबिघा, बीचटोल, ढुङ्गेनीका बासिन्दा पुर्जाविहीन बन्दा समस्यामा परेका छन्। लामो समयदेखि बसोबास गरेको जमिन भूमाफियाले आफ्नो नाममा पुर्जा बनाउँदा यस क्षेत्रका बासिन्दा समस्यामा परेका हुन्। यहाँको ७० बिघा जग्गाको करिब २५ जनाले आफ्नो नाममा पुर्जा निकालेका छन्। पुर्जा निकाल्नेहरु काठमाडौँ, धादिङ, पोखरा, वीरगञ्जलगायतका व्यक्ति भएको जनाइएको छ। विसं २०३१ देखि बसोबास गर्दै आएको भए पनि आफू बसोबास गरेको जमिनको पुर्जा भने अरुकै नाममा रहेको स्थानीयवासीको भनाइ छ। विसं २०३१ देखि बसोबास गरेको बताउने मायाराम थारूको जग्गाको समेत भूमाफियाले आफ्नो नाममा पुर्जा निकालेका छन्। 'यहाँ केही थिएन मलगायत केही व्यक्तिले झाडी फाँडेर बस्यौँ, त्यो बेला वनको क्षेत्र भनेर मलाई त समातेर भैरहवा जेलमा समेत थुनियो', मायारामले भने, 'पछि धरौटीमा छाड्यो, तर आफैँले भोग गरेको जमिनको भने भूमाफियाले पुर्जा निकाले।' आफैँले भोग गरेको जग्गासमेत भूमाफियाले गाउँमै नआइ पुर्जा बनाएको उनी बताउँछन्। विसं २०३१ देखि बसोबास गरेको भए पनि २०५५ मा भने आफ्नो जग्गा भूमाफियाले पुर्जा बनाएर कब्जा गरेको थारूको भनाइ छ। उनीजस्तै यहाँका धेरै घरपरिवारको बसोबास रहेकाले जग्गाको पुर्जा अर्कैको नाममा छ। विसं २०५४ मा फिल्डबुक कायम गरी विसं २०५५ मा मालपोत कार्यालयले पुर्जा वितरण गरेको थियो। सो समयमा विभिन्न ठाउँका करिब २०२५ जनाले आफ्नो नाममा पुर्जा बनाए। अहिले पनि यहाँ बसोबास गर्नेहरुको जग्गाको पुर्जा अर्कैको नाममा रहेको स्थानीयवासी गोपी शर्माले बताए। पुर्जा गतलरूपमा निकालेको भनेर सो समयमा तत्कालीन गाविस कार्यालय, मालपोत घेर्ने काम गरेपछि मालपोत कार्यालयले पुर्जा बदरको काम अगाडि बढाएको थियो तर मालपोत कार्यालय आफैँले जारी गरेको पुर्जा पुनः सच्याउन नमिल्ने भनी अदालतले आदेश दिएपछि बसोबास गरेका व्यक्तिभन्दा अरुकै नाममा पुर्जा कायम भएको हो। शिवमन्दिर क, ख र ग को नक्सामा जोतभोग गर्नेभन्दा फरक व्यक्तिको नाममा पुर्जा रहेको उनको भनाइ छ। सोही समयमा यहाँका केही स्थानीयवासीले समेत पुर्जा बनाएका थिए तर आफू बसोबास गरेको भन्दा फरक ठाउँको पुर्जा बनेपछि यसले समेत समस्या निम्त्याएको कावासोती४ का वडाध्यक्ष रमाकान्त चापागाईँले बताए। करिब ३०० घरधुरीले जोतभोग गरेको जग्गाभन्दा फरक ठाउँको कित्ताकाट भएको छ। यसले अर्को समस्या निम्त्याएको उनको भनाइ छ। करिब ८० घरपरिवारले आफू बसेको भन्दा केही फरक भए पनि पुर्जा निकालेका छन् तर ३०० घरपरिवार भने आफू बसेको ठाउँभन्दा फरक स्थानमा कित्ताकाट भएपछि पुर्जाविहीन बनेका छन्। तत्कालीन समयमा केन्द्रको नापीले छ महिना यहाँ आएर बाउन्ड्रीको काम गरेको थियो तर पछि फिल्डमा नआइ कित्ताकाट गरेकाले यस्तो समस्या आएको वडाध्यक्ष चापागाईँले बताए। सोही समयमा फिल्डमा नआइ केही भूमाफियाले यस क्षेत्रको जग्गाको पुर्जा आफ्नो नाममा निकालेका थिए। पुर्जा निकाल्ने धेरै मानिस कहाँका हुन् भन्नेसमेत यकिन नभएको वडाध्यक्ष चापागाईँले बताए। यहाँका स्थानीयवासीले भने फिल्डबुक सच्च्याउनुपर्ने माग गरेका छन्। जोतभोग गरेको आधारमा पुनः नापी गरेर पुर्जा दिनुपर्ने माग स्थानीयवासीको छ।"
४० वर्षपछि 'आमा' भन्दै घरको आँगनमा दुर्गाप्रसाद,"इलाम : भारतको कोलकातास्थित दमदम जेलमा चालीस वर्ष जेल जीवन बिताएका इलामको माई नगरपालिका१० का ६१ वर्षीय दुर्गाप्रसाद तिम्सिनाले आइतबार आफ्नो घरको आँगन टेकेका छन् । आइतबार बिहान काँकडभिट्टा नाका हुँदै नेपाल आएका उनी भाइहरु प्रकास र धीरेन्द्रको साथमा घर पुगेका हुन् । घर पुग्दा उनलाई हेर्नको भीड थियो । उनले घर पुगेपछि आमालाई हात जोडेर नमस्कार गरे तर केही बोलेनन् । लामो जेल जीवन र यात्राको थकानले उनी भीडमा डराएजस्तो गरी आमाको नजिकै बसेका थिए । घर फर्किएको खुसीमा ८५ वर्षीया आमा धनमाया तिम्सिनाले मिठाइ ख्वाउन लाग्दा मात्रै उनले गुलियो खान मन नलागेको प्रतिक्रिया दिएका थिए । भाइ प्रकाश र विश्व सेवा विस्तार संस्थाका प्रतिनिधि इन्द्र बस्नेत उनलाई लिएर घर पुगेका हुन् । घर आइपुगेपछि भाइ प्रकाश तिम्सिनाले बिना सुनुवाइ ४० बर्ष जेल बसेका दाजुको क्षतिपूर्तिका लागि फेरि भारतीय अदालत जाने बताएका छन् । यसका लागि नेपाल सरकारले सहयोग गर्नुपर्ने उनको भनाइ छ । लामो अवधि जेलमा शारीरिक र मानसिक यातना पाएका कारण उहाँको स्वास्थ्य अवस्था नाजुक देखिएको छ । उनी कम बोल्छन् एकोहोरिन्छन्। अदालतले मानसिक स्वास्थ्यको कारण जनाउँदै रिहाइको आदेश दिँदा छछ महिनामा उनको स्वास्थ्य अवस्थाका बारेमा जानकारी गराउन भनेको उनका भाइ प्रकाशचन्द्रले बताए । उनको मुद्दाको अन्तिम फैसला नभइसकेको प्रकाशचन्द्रले जानकारी दिए। बुवा चम्पाखर र आमा धनमाया तिम्सिनाको जेठो छोरा दुर्गाप्रसादले माइला भाइ केदार, कान्छा भाइ धर्मानन्द र बहिनी पवित्राको नाम लिए। हाल बुवा र माइला भाइको निधन भइसकेको छ भने घरमा आमा, कान्छो भाइ र बहिनी छन् । भाइ प्रकाशचन्द्रका अनुसार दुर्गाप्रसादको बोलाउने नाम दीपक हो । १९ वर्षको उमेरमा तोरी बेच्न पश्चिम इलामको मङ्गलबारे बजार जाने निहुँले दुर्गाप्रसाद रोजगारीको खोजीमा भारतको दार्जिलिङ गएका थिए। दार्जिलिङमा उसबेला गोर्खाल्याण्ड प्राप्तिका लागि हिंसात्मक आन्दोलन चलिरहेको अवस्था थियो । खोज्न जाने परिस्थिति थिएन र उताबाट पनि दुर्गाप्रसादको कुनै खबर आउन सकेन । २०६९ सालमा दीपक जैशी नामबाट घरमा एउटा चिठ्ठी आएको थियो । जेलमा बस्दा उनले आफ्नो नाम दीपक र थर जैशी भनेको हुँदा चिठ्ठी त्यसरी पठाइएको रहेछ । तर यता घरमा भने बेपत्ता रहेका दुर्गाप्रसादको बारेमा कसैले मजाक गरेर चिठ्ठी पठाएको हो कि भन्ने लाग्यो । चिठ्ठीको सत्यता जाँच्न परिवारका सदस्य भारत जान सकिरहेका थिएनन् । दमदम कारागारमा सँगै बसेका पश्चिम बङ्गालकै मेदनीपुर जिल्लाका दाधेश्याम दास नाम कैदीले दुर्गाप्रसादको अवस्था र पहिचानबारे पहिलोपल्ट जेल बाहिर खबर ल्याएका थिए। दासले बङ्गाल रेडियो क्लबमा नेपालका दुर्गाप्रसाद नामका कैदी चार दशकदेखि बिना सुनुवाइ बसिरहेको खबर पुर्याएपछि मिडियामा समाचार छापिन थालेका हुन् । उनलाई अहिले जेल बाहिर ल्याउन रेडियो क्लबको भूमिका महत्वपूर्ण रहेको छ। दार्जिलिङमा जुन घरमा दुर्गाप्रसाद आश्रय लिएर बसेका थिए। त्यही घरकी पत्नीको चियाबारीमा विभत्स हत्या भएपछि त्यसको दोष उनीमाथि थोपरिएको थियो । तर उनीमाथि लगाइएको आरोप झुठो भएको बताइएको छ । प्रहरीमा झुठो आरोप दर्ता भएपछि कथित पीडितका तर्फबाट एकपल्ट पनि मुद्दा फ्लोअप नभएको र बिना सुनुवाइ सजाय सुनाउँदै दुर्गाप्रसादलाई कारागार सार्दै दमदममा पुर्याइएको पाइएको छ । हराएका मानिसको खोजीमा सघाउने संस्था विश्व सेवा विस्तारका प्रतिनिधि इन्द्र बस्नेतले बङ्गाल रेडियो क्लबसँगको सम्पर्कपछि इलाममा दुर्गाप्रसादका भाइ प्रकाशचन्द्रसँग सम्पर्क गरेका थिए। घरमा दुर्गाप्रसादका आमा धनमाया वृद्धास्थामा छिन्। उनी सात वर्षकै हुँदा बुवा चम्पाखरको निधन भएको थियो ।"
फार्मेसी अधिकृत र प्रहरी निरीक्षकसहित तीनविरुद्ध मुद्दा,"काठमाडौं : औषधि व्यवस्था विभाग विराटनगर शाखाका फार्मेसी अधिकृत र सशस्त्र प्रहरी बल वेश क्याम्प, रुपन्देहीका कार्यालय प्रमुखसहित दुई जनाविरुद्ध मुद्दा दायर भएको छ। अख्तियार दुरुपयोग अनुसन्धान आयोगले फार्मेसी अधिकृत सरोज सुवेदी तथा सशस्त्र प्रहरी निरीक्षक दधिराम पौडेल र सशस्त्र प्रहरी नायब निरीक्षक राजेश पासी विशेष अदालतमा मुद्दा दायर गरेको छ । सिल भएको फार्मेसी पसल खोलिदिने भन्दै विभागका विराटनगर शाखाका फार्मेसी अधिकृत सुवेदीले सेवाग्राहीसँग २ लाख रकम घुस लिएको अभियोगमा आयोगको इटहरी कार्यालयबाट खटिएको टोलीले पक्राउ गरेको थियो । यस्तै सेवाग्राहीको फर्निचर उद्योग संचालनमा सहजीकरण गरिदिने भन्दै सशस्त्र प्रहरी निरीक्षक पौडेल र सशस्त्र प्रहरी नायब राजेश पासीले ५० हजार रकम घुस लिने क्रममा आयोगको बुटवलबाट खटिएको टोलीले पक्राउ गरेको हो । उनीहरुविरुद्ध भष्टाचार निवारण ऐन बमोजिम कैद र सजायको मागसहित विशेष अदालतमा मुद्दा दायर गरिएको अख्तियारका प्रवक्ता एवं सहसचिव नारायणप्रसाद रिसालले जानकारी दिए ।"
सुरु भयो फागु पर्व (फोटो फिचर),काठमाडौं : प्रत्येक वर्ष फागुन शुक्ल अष्टमीका दिनदेखि सुरु हुने फागु पर्व यसपाली आइतबार (आज) देखि प्रारम्भ भएको छ। वसन्तपुर अगाडि विधिवत रुपमा चीर उठाएपछि फागु सुरु भएको मानिन्छ। बिहानको शुभसाइतमा बाजागाजासहित रंगीचंगी ध्वजा र पताकाले सिँगारिएर चीर उठाइएको हो। यही चैत्र १५ गते काठमाडौँ उपत्यकालगायत पहाडि क्षेत्रमा होली खेलेर पर्व मनाइनेछ भने तराईका विभिन्न जिल्लामा भोलिपल्ट अर्थात् चेत्र १६ गते फागु पर्व मनाइँदैछ। प्राचीन समयमा प्रल्हादले शिवशक्तिको आराधना गरेपछि त्यस्तो आध्यात्मिक गतिविधि मन नपराएर उनको सुनियोजितरूपले हत्या गर्ने उद्देश्यले होलिकाले उनलाई लिएर बलिरहेको आगोमा हाम फाल्दा प्रल्हादलाई केही नभएको तर आगोले नजल्ने बरदान पाएकी होलिका आफै जलेको कथा हिन्दू धर्मशास्त्रमा उल्लेख छ। अन्ततः सत्यको विजय हुने मान्यताका साथ सोही बेलादेखि फागु पूर्णिमाका दिन होली पर्व मनाइँदै आएको धार्मिक विश्वास छ।
नेपाल दक्षिण एसियाकै खुसी मुलुक,"काठमाडौं : संयुक्त राष्ट्रसंघको दिगो विकास समाधान नेटवर्कले नेपाललाई दक्षिण एसियाकै खुसी मुलुक घोषणा गरेको छ। नेटवर्कले शुक्रबार सार्वजनिक गरेको सन् २०२१ को वल्र्ड ह्याप्पिनेस रिपोर्टअनुसार खुसी मुलुकको सूचीमा नेपालले ५२६९ अंकसहित ८७ औं स्थान प्राप्त गरेको हो। नेटवर्कले १ सय ४९ मुलुकका नागरिकसँग अन्तरक्रियाका माध्यमबाट खुसीको विषयमा विश्लेषण गरी प्रतिवेदन सार्वजनिक गरेको हो। सन् २०२० मा नेपाल ९२ औं र २०१९ मा सयौं स्थानमा थियो। सन् २०१९ मा नेपाल भुटान र पाकिस्तानपछि तेस्रो खुसी हुने मुलुकमा सूचीकृत थियो। राष्ट्रसंघले कोभिड भाइरस महामारीपछि मनोवैज्ञानिक, सामाजिक, आर्थिक सूचकलाई आधार मानेर १ सय ४९ मुलुकमा अध्ययन गरेको थियो। कुल गार्हस्थ उत्पादन, सामाजिक सहयोग, व्यक्तिगत स्वतन्त्रता र भ्रष्टाचारको अवस्थालाई अध्ययनका लागि आधार लिइएको थियो। भारत ३८१९ अंक प्राप्त गरी १ सय ३९ औं र चीन ५३३९ अंक प्राप्त गरी ८४ औं स्थानमा सूचीकृत भएका छन्। श्रीलंका ४३२५ अंक ल्याएर १ सय २९ औं, पाकिस्तान ४९३४ अंक प्राप्त गरी १ सय ५औं, बंगलादेश ५२५ अंक प्राप्त गरी १ सय १ औं, मालदिभ्स ५१९८ अंक प्राप्त गरी ८९ औं स्थानमा सूचीकृत भएका छन्। जुन मुलुकका जनता आफ्नोपन महसुस गर्छन्, जहाँ विश्वास र खुसी बाँडिनुका साथै सार्वजनिक संस्थाप्रति भरोसा महसुस हुन्छ, त्यो मुलुक खुसियाली मुलुकमा सूचीकृत हुन्छन्, अध्ययनमा सहभागी संयुक्त राष्ट्रसंघका जोन हेलिवेलले भने। उनका अनुसार मुस्लिम समुदायप्रतिको घृणा, बेरोजगारी र सामाजिक विशृंखलताका कारण केही मुलुक बेखुसी मुलुकको सूचीमा परेका छन्। फिनल्यान्ड संसारकै खुसी मुलुक फिनल्यान्ड यो वर्ष पनि संसारकै खुसी मुलुकमा परेको छ। ७८४२ अंक प्राप्त गरी फिनल्यान्ड १ नम्बरमा परेको हो। फिनल्यान्डका नागरिक सबैभन्दा बढी खुसी रहेको प्रतिवेदनले औंल्याएको छ। गत वर्ष विश्वभर कोभिड भाइरसको महामारीपश्चात् पनि फिनल्यान्डका नागरिक अन्य मुलुकको तुलनामा बढी खुसी रहेको अध्ययनका क्रममा भेटिएको जनाइएको छ। एकआपसप्रति विश्वास तथा सरकारप्रति पूर्ण भरोसाका कारण नागरिकमा खुसीयाली देखिएको अध्ययन प्रतिवेदनमा उल्लेख छ। अन्य खुसी मुुलुकको अग्रस्थानमा डेनमार्क दोस्रो, स्विटजरल्यान्ड तेस्रो, आइसल्यान्ड चौथो, नेदरल्यान्ड पाँचौं, नर्वे छैटौं नम्बरमा छन्। सबैभन्दा दुःखी मुलुकमा सार्क सदस्य राष्ट्र अफगानिस्तान सूचीकृत भएको छ। सबैभन्दा धनी राष्ट्रमध्ये एक अमेरिका भने खुसीयाली राष्ट्रको सूचीमा १९ औं नम्बरमा आउन सफल भएको छ।"
बिनाकसुर ४० वर्ष जेल,"रविन भट्टराई। विराटनगर, तोयानाथ भट्टराई। इलाम बिनासुनुवाइ ४० वर्ष जेलमा रहनुको पीडा कति हुन्छ ? इलामका दुर्गाप्रसाद तिम्सिना (दीपक जैसी तिम्सिना) बताउन सक्दैनन्। भारतको कोलकातास्थित दमदम कारागारमा रहेका दीपक बुधबार साँझ मात्रै छुटेर खुला संसारमा निस्किएका हुन्। भारतकै दार्जिलिङबाट पक्राउ परी उनलाई विभिन्न कारागार हुँदै कोलकाता पुर्याइएको थियो। उनले म निर्दोष छु मात्रै भनेको भाइ प्रकाशचन्द्र तिम्सिनाले सुनाए। दाइको स्वभाव ८९ वर्षको बच्चाको जस्तो भएको छ, प्रकाशचन्द्रले टेलिफोनमा अन्नपूर्ण पोस्ट्सँग भने, बिनासुनुवाइ यो अवस्थामा पुर्याउनुको पनि न्याय चाहियो। दीपकले भने, म निर्दोष छु ९२ वर्षीया आमा र परिवारसँग ४२ वर्षमा पुनर्मिलन हुँदै आवश्यक परेको खण्डमा अदालतमा उपस्थित हुनुपर्ने कर्तव्य ज्यान मुद्दामा दीपक बिनासुनुवाइ ४० वर्षभन्दा बढी भारतीय कारागारमा बस्न बाध्य भएका हुन्। उनी भाइ र आफन्तका साथ आइतबार माई नगरपालिका१० स्थित घर आइपुग्दै छन्। उच्च अदालत कोलकाताले बुधबार साँझ रिहा गर्न आदेश दिएपछि उनी घर आउन पाएका हुन्। अदालतले दार्जिलिङबाट पुराना कागजात मगाएपछि उनको मानसिक स्वास्थ्य अवस्थालाई ध्यानमा राखी रिहा गर्न आदेश दिएको भारतका कानुन व्यवसायी हीरक सिन्हाले बताए। सोमबार सुनुवाइ स्थगन भएको थियो। तर, दार्जिलिङबाट मुद्दाको पुरानो मिसिल झिकाएपछि र दीपकको मानसिक अवस्थालाई ध्यानमा राखेर अदालतले बुधबार मात्रै बहसपछि रिहा गर्न आदेश दिएको हो, कानुन व्यवसायी सिन्हाले भने। सोमबारै सुनवाइ सकिए पनि प्राविधिक कारण देखाउँदै अदालतले बुधबार मात्रै फैसला सुनाएको हो। भाइ प्रकाशचन्द्र नेपालबाट कोलकाता पुगेपछि नेपाली महावाणिज्य दूतावासका कर्मचारीको रोहबरमा रिहा गर्न अदालतले आदेश दिएको सिन्हाले सुनाए। मुद्दा लामो समयदेखि चलिरहेको थियो। उहाँको भाइ आएर र परिवारका सदस्यले थप प्रमाणसमेत जुटाउनुभएकाले समयमा मुद्दा टुंगियो, उनले सञ्चारमाध्यमसमक्ष भने, नत्र अझै केही दिन पनि फैसला गर्न समय लाग्ने थियो। यो मुद्दामा तीन दिनदेखि लगातार बहस भएको थियो। दीपकको पक्षबाट सिन्हाले बहस गरेका थिए। अदालतले दीपकलाई ६६ महिनामा उपस्थित हुन भनेको छ। उच्च अदालतबाटै आवश्यक परेको खण्डमा पुनः उपस्थित हुन भनिएको आदेशपत्रमा उल्लेख भएको महावाणिज्य दूतावासले जनाएको छ। महावाणिज्य दूतका निजी सचिव सतीस थापाले आदेशको विषयमा पुष्टि गर्दै भने, उहाँलाई अहिले नेपाल जान दिइन्छ। तर, अदालतले बोलाएको समयमा उहाँ जहाँ भए पनि उपस्थित हुनुपर्छ। दीपकलाई जिम्मा लिन काकाका छोरा प्रकाशचन्द्रलाई खबर गरिएको थियो। प्रकाशचन्द्र पुगेलगत्तै उनी रिहा भएका हुन्। प्रकाशचन्द्र र कोलकातास्थित महावाणिज्य दूतावासले संयुक्त रूपमा दीपकलाई बुझेका छन्। चिकित्सकले अदालतमा बुझाएको स्वास्थ्य परीक्षण रिपोर्टका अनुसार उनको मानसिक अवस्था नौ वर्षको बालकको जस्तो छ। उनी १९ वर्षको उमेरमा इलामकै एकतप्पा रूपाटारमा हुँदा ०३७ सालमा तोरी बेच्न भन्दै मंगलबारे बजार हिँडेका थिए। तर, त्यसपछि घर फर्केनन्। अदालतमा पेस गरिएका कागजातका अनुसार इलामबाट दार्जिलिङ पुगेका उनलाई एक व्यक्तिको हत्या आरोप लगाइयो। दार्जिलिङमा बस्दै जाँदा प्रहरीले पक्राउ गरी कर्तव्य ज्यान मुद्दा चलाएको प्रकाशचन्द्रले सुनाए। त्यस बेला त्यहाँ गोर्खाल्यान्ड आन्दोलन चर्किरहेको थियो। त्यही क्रममा आन्दोलनकारीले उनी रहेको जेलमा आगजनी गरेपछि अर्को ठाउँ सारिएको थियो। सन् १९८० मे १२ मा पक्राउ परेका उनलाई सन् २००५ मा दार्जिलिङबाट अलिपुरद्वार हुँदै कोलकाताको जेलमा सरुवा गरिएको थियो। पक्राउ परेदेखि उनी परिवारसँग सम्पर्कविहीन थिए। परिवारले गोर्खाल्यान्ड आन्दोलनमै उनको मृत्यु भयो होला भन्ने अनुमान गरेको थियो। त्यसपछि उनीहरूले दीपक भेटिने माया नै मारे। तर, २०६९ सालमा दीपक जैसीको नामबाट घरमा पत्र आएको थियो। दाइको नाम दुर्गाप्रसाद तिम्सिना भएको र कसैले मजाक गरे कि भन्ने लागेर परिवारले चासो नदिएको प्रकाशचन्द्रले बताए। उनले भने, त्यो कुरा वास्तविक रहेछ अहिले पो थाहा भयो। आमा ९१ वर्षीया धनमायाले ४२ वर्षपछि छोरासँग भेट गर्न पाउँदै छिन्। ४२ वर्षपछि छोरासँग भेट हुन पाउँदा आमाजति खुसी को हुन्छ र ? छोरो भारतीय जेलबाट छुटेको खबर पाएपछि आमा धनमायाको खुसी सुनाइन् भतिजी मुना शर्माले। मुना पहिलो पटक दाजु भेट्न आइतबार काँकडभिट्टा पुग्दै छिन्। हामी भाइबहिनी पुस्तादेखि पहिलो पुस्ताका आमाबुबा, काकाकाकी, बढिआमा एकसाथ खुसी छौं, उत्साहित छौं, उनले भनिन्। दीपक ०३७ सालमा हराएपछि तिम्सिना परिवारको खुसी फाटेको थियो। भोलिदेखि त्यो खुसी जोडिनेछ, काकाकी छोरी मुनाले भनिन्, मैले नदेखेको दाइ भेट्न पाउने भएपछि खुसी त छु नै ! मेरो दाइको चार दशक जेलमा खाइदिने भारतको न्यायप्रति दुःखी पनि छु। मुनाका अनुसार तिम्सिना परिवार ०४२ सालमा एकतप्पाबाट बसाइँ लुम्बाक सरेको थियो। उनी परिवारका जेठो सन्तान हुन्। माइलो भाइको निधन भइसकेको छ। घरमा आमा, कान्छो भाइ धर्मप्रसाद, बुहारी भतिजभतिजी छन्। उनका बुवा चम्पाखर तिम्सिनाको २०२४ सालमा निधन भएको थियो। दीपकसँगै कारागारमा १० वर्ष बसेर असोजमा छुटेका भारतीय नागरिक राधेश्याम दासले उनको अवस्थाबारे सार्वजनिक गरेका थिए। स्थानीय वेस्ट बंगाल रेडियो क्लबले राधेश्यामको भनाइ राख्दै दीपकको खबर प्रसारण गरेपछि मानवअधिकारवादी र सामाजिक अभियन्ताले चासो दिएका थिए। क्लबले नै दीपकका परिवारलाई जानकारी दिएपछि नेपालमा यो विषय सार्वजनिक भयो। परिवारका सदस्यले एक महिनाअघि जेलमा भेटेर उनको सनाखत गरेका थिए। क्लब, कोलकातास्थित नेपाली महावाणिज्य दूतावास, पूर्वन्यायाधीश विदुरविक्रम थापा, वरिष्ठ अधिवक्ता सतिशकृष्ण खरेल, विश्व सेवा विस्तार नामक संस्थालगायतले उनको रिहाइका लागि पहल गर्दै भारतमा विभिन्न अभियान र बहससमेत गरेका थिए। अदालतले फैसलामा तिम्सिनाको रिहाइ गर्ने आदेश दिए पनि उनले पाउने क्षतिपूर्तिका सम्बन्धमा केही उल्लेख गरेको छैन। यो विषयको पनि सम्बोधन हुनुपर्ने माग परिवारले गरेका छन्।"
टीकापुरमा आजदेखि होली सुरु,"कैलाली : कैलालीको टीकापुरमा आइतबारदेखि होली देउडा खेल्न सुरु गरिने भएको छ। टीकापुर सांस्कृतिक समाजको आयोजनामा खेलिने होली देउडा टीकापुरको खुलामञ्चमा सुरु हुनेछ। होलीको तयारीका लागि शनिबार आयोजक सांस्कृतिक समाज टीकापुरले होली सञ्चालनका विषयमा सर्वपक्षीय सर्वदलीय छलफल गरेको छ। टीकापुर नगरपालिकाका प्रमुख तपेन्द्रबहादुर रावलले सांस्कृतिक समाज टीकापुरले होलीको समयमा मात्र नभई सधैँ संस्कृति संरक्षणका लागि सक्रिय हुनुपर्ने बताए। 'संस्कृति हाम्रो पहिचान हो, संस्कृतिले सभ्यता सिकाउने भएकाले कला र संस्कृति संरक्षणका लागि सांस्कृतिक समाजको सक्रियता आवश्यक छ', नगरप्रमुख रावलले भने, 'होलीलगायत यस क्षेत्रमा रहेका संस्कृति जोगाउन नगरपालिकाले सक्दो सहयोग गर्नेछ। संस्कृति नयाँपुस्तामा हस्तान्तरण गर्ने विषयमा सबैले सचेत हुनुपर्ने आवश्यकता छ।' होली देउडा अष्टमीदेखि सुरु गरिए पनि राति भने पूर्णिमाको केही दिन अगाडिदेखि मात्र खेलिने भएकाले त्यसको व्यवस्थापन गरिने प्रमुख रावलले बताए। 'रातिको समयमा होली देउडा खेल्न सुरक्षाका हिसाबले चुनौती छ', उनले भने, 'त्यसलाई व्यवस्थापनमा ध्यान दिन आवश्यक छ।' छलफलमा वडा नं १ का वडाध्यक्ष गङ्गाराम आचार्यले होली एउटा संस्कृति भएकाले त्यसको संरक्षणमा आफ्नो सहयोग रहने बताए। देउडाप्रेमीले होली देउडा खेल्ने समय दिउँसो बढाएर रातिको समय छोट्याउनुपर्ने सुझाव दिएका छन्। 'विगतका वर्षमा रातिको समयमा खेलिने देउडा अब राति खेल्न सुरक्षा नभएकाले दिउँसोको समय बढाएर दिउँसो मात्र खेल्न जरुरी छ', देउडा संरक्षणकर्मी देवानन्द रिमालले भने, 'संस्कृति पनि संरक्षण होस्, समय पनि व्यवस्थापन हुने गरी चाडपर्व मनाउनुपर्छ।' टीकापुरमा आयोजना हुने होली देउडा हेर्न सुदूरपश्चिमका विभिन्न जिल्ला र प्रदेश नं ५ का बर्दिया, बाँकेका नागरिक पनि हेर्न आउने गर्छन्। सुदूरपश्चिमका पहाडी जिल्लाबाट बसाइँ सरी आएका नागरिकले खेल्ने होली देउडा पछिल्लो समय सबै नागरिकले खेल्ने गरेका छन्। होली देउडा खेल्दा पुरुष सेतो पहिरनमा सजिएर, फूलको माला र रातो टीका पहिरिएर खेल्ने चलन छ। सांस्कृतिक समाजले देउडा खेल युवापुस्तामा हस्तान्तरण गर्न आवश्यक रहेको भन्दै टीकापुरमा साप्ताहिकरूपमा दुई महिनादेखि देउडाको अभ्यास गराइरहेको छ।"
"टिपरको ठक्करबाट दुई जनाको मृत्यु, तीन घाइते",विराटनगर : टिपरले तीन जना सवार मोटरसाइकललाई ठक्कर दिँदा मोरङको रतुवामाई घर भएका दुई जनाको शनिबार साँझ मृत्यु भएको छ। पूर्वपश्चिम लोकमार्गअन्तर्गत झापाको दमक नगरपालिका४ चिया बगानमा दुर्घटना हुँदा मोरङको रतुवामाई नगरपालिका८ का २३ वर्षीय निरन बस्नेत र २४ वर्षीय अनिष कोइरालाको मृत्यु भएको हो। दुर्घटनामा परेर मोटरसाइकलमै सवार रहेका रतुवामाईकै १८ वर्षीय हर्षित बास्तोला गम्भीर घाइते भएका छन्। बास्तोलाको बी एण्ड सी अस्पताल बिर्तामोडमा उपचार भइरहेको प्रहरीले जनाएको छ। इलाका प्रहरी कार्यालय दमकका डीएसपी नवराज कार्कीका अनुसार पूर्वतर्फ जाँदै गरेको प्रदेश १०२००१ क १०८२ नम्बरको टिपरले विपरीत दिशाबाट आउँदै गरेको प्रदेश १ ०२०४४ प ८१३३ नम्बरको मोटरसाइकललाई ठक्कर दिएको हो। साँझ ५:३० बजेतिर भएको दुर्घटनामा परेर गम्भीर घाइते भएकामध्ये बस्नेतको उपचारका क्रममा बी एण्ड सी अस्पतालमा साँझ ७:४० बजेतिर मृत्यु भएको जानकारी कार्कीले दिए। त्यस्तै उपचारका लागि दमककै लाइफलाइन अस्पताल लैजाँदै गर्दा कोइरालाको बाटैमा मृत्यु भएको उनको भनाइ छ। तीन जना सवार मोटरसाइकल मृतकमध्ये बस्नेतले चलाएको खुलेको छ। अर्का मृतक कोइराला पछाडि र घाइते बास्तोला बीचमा बसेको पाइएको प्रहरीको भनाइ छ। टिपरले मोटरसाइकललाई ठक्कर दिएर दुर्घटना भएपछि त्यसबाट जोगिन खोज्दा अर्को मोटरसाइकल पनि अनियन्त्रित भएर दुर्घटनामा परेको जानकारी डीएसपी कार्कीले दिए। उनका अनुसार अनियन्त्रित भएर को २८ प ११३६ नम्बरको मोटरसाइकल दुर्घटनामा पर्दा दुई जना घाइते भएका छन्। उक्त मोटरसाइकलका चालक मोरङको उर्लाबारी नगरपालिका८ का ४० वर्षीय तुलाराम ढुंगाना र ८५ वर्षीय शिवलाल ढुंगाना सामान्य घाइते भएका छन्। दुवै जनाको निम्स अस्पताल दमकमा उपचार भइरहेको जानकारी डीएसपी कार्कीले दिए। उनका अनुसार दुर्घटनापछि टिपर र टिपर चालक दमक४ का ४९ वर्षीय प्रकाश तामाङ तथा दुवै मोटरसाइकललाई नियन्त्रणमा लिएर घटनाको अनुसन्धान अघि बढाइएको छ। प्रहरी नियन्त्रणमा रहेका टिपर चालकले भने मोटरसाइकल ठोक्किएर दुर्घटना भएपछि मात्रै आफूले थाहा पाएको बताएका छन्। दुर्घटनापछि अनियन्त्रित बनेको टिपर सडकको साइडमा रहेको एउटा रुखमा ठोक्किन पुगेको थियो। टिपर ठोक्किएपछि रुख नै भाँचिएको प्रहरीले जनाएको छ। टिपरको अगाडिको भागमा क्षति पुगेको छ। तर चालक भने सकुशल छन्। टिपरले ठक्कर दिएपछि मोटरसाइकलमा पनि पूर्ण रुपमा क्षति पुगेको डीएसपी कार्कीले बताए।
जङ्गली हात्तीको आक्रमणबाट एक जनाको मृत्यु,चितवन : जङ्गली हात्तीको आक्रमणबाट पश्चिम चितवनमा एक महिलाको मृत्यु भएको छ। मृत्यु हुनेमा भरतपुर महानगरपालिका१३ उजेलीनगर घर भइ सोही स्थानको गङ्गानगर भाइको घरमा गएकी ५० वर्षीया तीलमाया भुजेल रहेकी छन्। इलाका प्रहरी कार्यालय गीतानगरका अनुसार आइतबार बिहान करिब ४:०० बजेको समयमा जङ्गली हात्तीको आक्रमणबाट भुजेलको घटनास्थलमा नै मृत्यु भएको हो। यस्तै हात्तीले सोही स्थानमा तीनवटा घर पूर्णरूपमा क्षति पुर्याएको कार्यालयले जनाएको छ। हात्तीको आक्रमणबाट भएको पूर्ण क्षतिको विवरण आइसकेको छैन। हात्तीले घर भत्काउन लागेपछि बाहिर निस्किएर भाग्ने क्रममा उनलाई हात्तीले आक्रमण गरेको हो।
काकडभिट्टा आइपुगे दुर्गाप्रसाद,काकडभिट्टा : ४० वर्षसम्म बिनासुनाइ भारतको जेलमा बन्दी भएका दुर्गाप्रसाद तिम्सिना (दीपक जैसी तिम्सिना) नेपाल आइपुगेका छन् । बुधबार साँझ कोलकाताको दमदम कारागारबाट छुटेका उनी भाइ प्रकाशचन्द्र तिम्सिनाका साथमा आइतबार बिहान काकडभिट्टा आइपुगेका हुन् । दुर्गाप्रसादले आफू कहाँ छु भन्ने कुरा प्रष्टसँग थाहा पाएका छैनन् । कहाँ आइपुग्नुभयो भन्ने प्रश्नमा उनले दोधार हुँदै नेपाल भनेका छन् । उनले आफू दार्जिलिङमा लडाईँ हुँदा ज्यान मारेको मुद्दामा पक्राउ परेको बताएका छन् । उनलाई दार्जिलिङबाट पक्राउ परी विभिन्न कारागार हुँदै कोलकाता पुर्याइएको थियो । उनले आफू निर्दोष भएको बताएका छन् । उनी भाइ र आफन्तका साथ आजै माई नगरपालिका१० इलामस्थित घर पुग्ने बताइएको छ ।
भोलिदेखि गैंडा गणना,"चितवन : दुर्लभ जन्तु एकसिंगे गैंडा गणनाको तयारी अन्तिम चरणमा पुगेको छ। सोमबारबाट गरिने राष्ट्रिय गैंडा गणना गर्न लागिएको हो। राष्ट्रिय निकुञ्ज तथा वन्यजन्तु संरक्षण विभागको नेतृत्वमा गणना गर्न लागिएको हो। चितवन र पर्सा राष्ट्रिय निकुञ्जलाई एउटै ब्लक बनाइएको छ। राष्ट्रिय निकुञ्जमा पर्ने प्रतापपुरबाट गणना सुरु गरिनेछ। यस्तै चैत १७ देखि बर्दिया राष्ट्रिय निकुञ्ज र १९ गते शुक्लाफाँटामा गणना गरिनेछ। हात्तीको प्रयोग गरेर गैंडा गनिन्छ। हात्ती जहाँ पनि पुग्न सक्ने भएकाले यसको प्रयोग बढी हुन्छ। गैंडा गणनामा सहभागी हुने हात्तीको छनोट गरिएको छ। स्वास्थ्य परीक्षण गरेर गणनामा जाने झन्डै ४० वटा हात्ती तयारी अवस्थामा राखिएको छ। गैंडा गणना गर्न हात्तीको प्रयोग गरिन्छ। गणनाका लागि चाहिने गणक, हात्ती र प्राविधिकसहित बन्दोबस्तीको सामग्री तयारीमा लागेको चितवन राष्ट्रिय निकुञ्ज प्रमुख अणनाथ बरालले बताए। निश्चित क्षेत्र लिएर त्यहाँ देखिएका गैंडाको फोटो खिच्ने, रिपोर्ट गर्दै जाने कुनै गैंडा भागेर अघिपछि गए त्यसको रेकर्ड राखेर जोड घटाउ गर्दै जाने हो, उनले भने, बढीमा २५ दिनमा गनेर त्यसको पाँचदिनमा नतिजा बाहिर ल्याउने गरी काम गरेका छौं। ४० वटा हात्तीमा गणक बसेर निश्चित दूरीमा देखिएका गैंडा गणना गर्छन्। ४० जना मुख्य गणक र वैकल्पिक २० जना हुन्छन्। गणनामा खटिनेका लागि शुक्रबारदेखि आइतबारसम्म सौराहामा तालिम आयोजना गरिएको छ। निकुञ्जका सूचना अधिकारी लोकेन्द्र अधिकारीले तयारी तीव्र पारिएको बताए। गैंडाको पछिल्लो अवस्था, बासस्थान, विचरण र संरक्षणको आगामी रणनीतिबारे अनुगमन गरिन्छ, उनले भने, निकुञ्जका लागि मात्रै होइन हामीले अन्तर्राष्ट्रिय स्तरमा गरिएको प्रतिबद्धतामा हामी कहाँ छौ भनेर झक्झकाउँछ। चितवन र पर्सा राष्ट्रिय निकुञ्जको गणना एकैसाथ सुरुगरिँदैछ। पर्सा राष्ट्रिय निकुञ्जमा पर्ने प्रतापपुरबाट गणना सुरु गरिनेछ। गणनाको सम्पूर्ण तयारी भने चितवन राष्ट्रिय निकुञ्जमा नै भइरहेको छ। चितवन र पर्सालाई एउटा ब्लक बनाइएको छ। गैंडा रहेका अन्य दुई राष्ट्रिय निकुञ्जमध्ये बर्दियामा चैत १७ गतेदेखि र शुक्लाफाँटामा १९ गतेदेखि गणना सुरु गरिँदैछ। राष्ट्रिय प्रकृति संरक्षण कोष सौराहाका प्रमुख डा बाबुराम लामिछानेले गणनाको लागि प्राविधिकसहितका अन्य व्यवस्थापन अन्तिम चरणमा पुगेको बताए। हाम्रो तयारी अन्तिम अवस्थामा छ, उनले भने, गणनको लागि जनशक्ति र समग्रीको व्यवस्थापन भइसकेको छ। अघिल्लो गणनाको ६ वर्षपछि गैंडा गणना गर्न लागिएको हो। विगतमा हरेक चारदेखि पाँच वर्षको अन्तरमा गैंडा गणना भएको थियो। कोरोना संक्रमणका कारण गत वर्ष गणना हुन सकेन। यसअघि सन् २०१५ मा गैंडाको गणना गरिएको थियो। सन् १९९४ पछि सन् २०००, २००५, २००८, २०११ र २०१५मा गैंडा गणना भएको थियो। सन् २०१५ माभएको गणनाले चितवन निकुञ्जमा सबभन्दा बढी ६ सय ५ गैंडा देखाएको थियो। एकसिंगे गैंडाका लागि चितवन राष्ट्रिय निकुञ्ज दोस्रो ठूलो बासस्थान हो। बर्दिया, शुक्लाफाँटा र पर्सा राष्ट्रिय निकुञ्जमा गैंडाको बासस्थान छ।"
तङ्ग्रिँदै अग्निपीडित,"ताप्लेजुङ : मेरिङ्देन गाउँपालिकास्थित दोभानका राजेन्द्र पौडेलले शुक्रबार नयाँ घरबाट व्यवसाय सुरु गरेका छन्। आगलागीमा ८ घरपसल गुमाएका उनले तत्कालका लागि अस्थायी टहरामार्फत पसल सुरु गरेका हुन्। बजारको माथिल्लो सडकमा बनाएको काठे घरमा राजेन्द्रसहित स्थानीय प्रदीप पोख्रेल र जीवन पौडेलले पनि पसल थालेका छन्। नहुनु सर्वस्व भइहाल्यो। दुःख मानेर कतिञ्जेल बस्नु ?, ग्राहकलाई खाद्यान्न बेच्दै पौडेल भने, तङ्ग्रिने प्रयासमा छौं। साहुको ऋण र ग्राहकलाई दिएको उधारो सम्झेर पनि व्यवसायबाट भाग्ने अवस्था नरहेको उनी सुनाउँछन्। तमोर करिडोर र मदन भण्डारी सडकको संगमस्थलमा रहेको दोभान बजार र मैवा नदीको किनारमा रहेको बजारमा फागुन १८ गते भीषण आगलागी भयो। ५० घर खरानी भए। त्यहाँ व्यवसाय गर्ने ६३ परिवारको ४० करोड ५ लाख रुपैयाँभन्दा बढी क्षति भयो। आफन्तको शरणमा रहेकामध्ये केही पीडित अहिले टेन्टमा सरेका छन्। केही अस्थायी टहरामा छन्। अधिकांश पीडितले नयाँ पसल गरेका छन्। होटल सञ्चालन गर्नेहरू पुरानै लयमा फर्किने तयारीमा रहेका दोभान उद्योग वाणिज्य संघका सदस्य गंगाराम गुरागाईंले बताए। आगलागीमा स्थानीय लोकेन्द्र अधिकारीका ३ घर जल्दा ३ करोड ५० लाख रुपैयाँ बराबरको क्षति भयो। तीन दिनसम्म उनको आँसु थामिएन। विभिन्न निकायबाट राहत दिन आएकाहरूले सान्त्वना दिए उनले पनि सडकको भित्तातर्फ टहरा बनाएर पसल थालेका छन्। दिनभरि खुला टहरामा बसेर पसल सञ्चालन गर्छन्। बेलुका खाना खाएर त्यहीँ सुत्छन्। टहराको वरिपरि बारेको छैन। झ्यालढोका पनि छैन। परिवार त आफन्तकैमा बसिरहेका छन्, अधिकारीले भने, म भने बेलुका पसलमा सामान रुँघेर यहीँ सुत्छु। बेलुकीपख पर्ने बताससहितको वर्षाले पाल उडाएर खाद्यान्न भिजाउने उनको गुनासो छ। यसअघि न्यु बुद्ध स्टोरका सञ्चालक दावा ओङ्जु शेर्पा पनि पसल थाल्ने तयारीमा छन्। उनले झापाको बिर्तामोडबाट सामान झिकाएका छन्। घरको बन्दोबस्त मिलाउँदै छन्। हप्ता दिनभित्रमा चाहिँ सुरु हुन्छ होला, शेर्पाले भने। अग्निपीडित परिवारको पुनःस्थापनाबारे गृहकार्य भइरहेको गाउँपालिकाका अध्यक्ष गणेशबहादुर चोङबाङले बताए। अहिले राहत वितरण टोलीसँग समन्वय गर्दै राहत वितरण गर्नमै आफूहरू व्यस्त रहेको उनले सुनाए। पीडितलाई हालसम्म ५० लाखभन्दा बढी नगद प्रदान गरिएको गाउँपालिकाको तथ्यांक छ। सरकार, संघसंस्था र व्यक्तिहरूबाट राहत तथा सहयोग आउने क्रम जारी छ। हामी त्यसलाई वितरण गर्नमै व्यस्त छौं। धेरै पीडितले अस्थायी संरचना निर्माण थाल्नुभएको छ, चोङबाङ्ले भने, बजार कस्तो बनाउने भनेर अब छलफल थाल्छौं।"
मनाङमा ट्रक दुर्घटना : मृत्यु हुनेको संख्या ६ पुग्यो,"लमजुङ : मनाङको नासो गाउँपालिका ४, खोत्रोमा शनिबार दिउँसो ट्रक दुर्घटना हुँदा मृत्यु हुनेको संख्या ६ पुगेको छ। घटनास्थलमै ३ जनाको मृत्यु भएकोमा उपचारका लागि लमजुङ ल्याउने क्रममा थप २ जनाको बाटोमा र १ जना पुरानो मेडिकल कलेज चितवनमा उपचारको क्रममा मृत्यु भएको जिल्ला प्रहरी कार्यालय मनाङका प्रहरी नायव उपरीक्षक (डिएसपी) सुवास खड्काले जानकारी दिए। लमजुङ सदरमुकाम बेसीशहरबाट सिमेन्ट बोकेर मनाङ सदरमुकाम चामे जाँदै गरेको ध १ ख ५९२ नम्बरको ट्रक दुर्घटना हुँदा ३ जनाको घटनास्थलमै मृत्यु भएको थियो। मृत्यु हुनेमा मनाङको नासो गाउँपालिका ४, ओडार गाउँका अन्दाजी डेढ वर्षका लियोन गुरुङ, ३५ वर्षीया मनिषा गुरुङ र अन्दाजी ३१ वर्षीया जलकाशी गुरुङको घटनास्थलमै मृत्यु भएको हो। मृतक लियोन मनिषाको छोरा हुन्। मनिषा र जलकाशी दिदीबहिनी हुन्। दुर्घटनामा गम्भीर घाइतेमध्ये २ जनाको ट्रकका सहचालक लमजुङको मर्स्याङ्दी गाउँपालिका ५, घेर्मुका २१ वर्षीय लक्ष्मण नेपाली र चामे गाउँपालिका ४ का २८ वर्षीय राजु विकलाई उपचारका लागि ल्याउने क्रममा बाटोमै मृत्यु भएको र गएराती उपचारको क्रममा नासो गाउँपालिका १ तालका ३ वर्षका थियोन गुरुङको मृत्यु भएको प्रहरीले जनाएको छ। गम्भीर घाइते ट्रकका चालक तनहुँको भानु नगरपालिका ३ का २४ वर्षीय सुमन तामाङ, अन्दाजी ६ वर्षीय नियोल गुरुङको जिल्ला अस्पताल लमजुङमा प्रारम्भिक उपचारपछि पुरानो मेडिकल कलेज चितवनमा रिफर गरिएको छ। प्रहरीका अनुसार सिमेन्ट बोकेर जाँदै गरेको ट्रक उकालो चढ्ने क्रममा अनियन्त्रित भइ ब्याक हुँदा सडकबाट करिब ४५ मिटर तल मर्स्याङ्दी नदीको किनारमा खसेका थियो। मनाङका प्रमुख जिल्ला अधिकारी विष्णु लामिछानेले घटनाको अनुसन्धान भइरहेको बताएका छन्।"

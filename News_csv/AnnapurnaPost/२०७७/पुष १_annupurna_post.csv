शीर्षक,विवरण
चिसोबाट बच्न पूर्वतयारी,"कोभिड१९ को महामारीबाट आक्रान्त तराई तथा पहाडी क्षेत्रका बासिन्दा यतिबेला चिसो मौसमका कारण थप सकसपूर्ण जीवन जिउन बाध्य छन्। तापक्रम घट्दै जाँदा यो समयमा यी क्षेत्रमा चिसो हावासँगै पानीको थोपा चुहिने र बाक्लो हुस्सु लाग्ने गर्छ। तापक्रम घट्ने क्रम भर्खर मात्र सुरु भएको छ। यो अवस्था बढ्दो क्रममा रहेकाले यी क्षेत्रका बासिन्दाले अझै जटिल अवस्थाको सामना गर्नुपर्ने निश्चित छ। प्रकृतिजन्य समस्या भएकाले यसलाई कसैले रोक्न तथा छेक्न त सक्दैन, तर पूर्वतयारी गर्न सकियो भने क्षति न्यूनीकरण गराउन भने अवश्य सकिन्छ। रोग लागेर विविध हैरानी बेहोर्नुभन्दा बेलैमा सचेत भएर चिसोबाट बच्ने र बचाउन सकिने विकल्पबारे सोच्नुपर्छ। यतिखेर पहाडी जिल्लाका तुलनामा तराईका जिल्लामा चिसोको समस्या धेरै छ। केही दिनदेखि तराईमा बाक्लो हुस्सु र चिसो हावासँगै शीतलहरसमेत सुरु भइसकेको छ। यतिबेला मौसम चिसो हुने समय भए पनि अकस्मात चिसोको मात्रा बढेको छ। यसबाट तराई क्षेत्रका आर्थिक अवस्था कमजोर रहेका र एकसरो बाक्लो कपडासमेत किन्न नसक्ने नागरिक सबैभन्दा धेरै पीडामा छन्। सामान्य बनीबुतो गरेर जीवनयापन गर्दै आएका, बस्ने घरको उचित व्यवस्थापन हुन नसकेका, सुकुम्बासी, गर्भवती, वृद्धवृद्धा र बालबालिका बढी कष्ट झेल्न बाध्य छन्। यो समयमा उनीहरूलाई गाँस, बास र कपासको उचित प्रबन्ध गर्न कुनै कसर बाँकी राख्नु हुन्न। असहाय नागरिकको संरक्षक राज्य भएका कारण उनीहरूलाई चिसोबाट जोगाउने अभिभारा पनि राज्यले बहन गर्नुपर्छ। राज्यसँगैै मानव सेवामा लागेका धार्मिक, सामाजिक संघसंस्थाहरू र समाजमा आर्थिक रूपले सम्पन्न नागरिकले पनि यतिबेला मानवता प्रदर्शन गरेर चिसोपीडितहरूको हेरचाहमा सघाउनुपर्छ। मानव सेवा नै समाज सेवाको सबैभन्दा उच्चकोटीको सेवा हो भन्ने भावना अनुसरण गर्नुपर्छ। तराई क्षेत्रमा यस्ता समस्या आउनु नौलो होइन। हरेक वर्ष चिसोका कारण मानिसको मृत्यु हुनु, श्वासप्रश्वासमा समस्या आउनु, निमोनियाले सताउनेजस्ता समस्या तराईका बासिन्दाका लागि सामान्य बनिसकेको छ। यी समस्याबाट बच्न शरीरलाई न्यानो बनाइराख्नुपर्छ। आधुनिक समाजमा पनि पर्याप्त कपडा अभावमा चिसोकै कारण मानिसको मृत्यु हुनुजस्तो लाजमर्दो अवस्था योभन्दा अन्य हुन सक्दैन। वर्षैपिच्छे दोहोरिने समस्या हो भन्दै सरकारले नजरअन्दाज गर्नु हुँदैन। जनताका मर्काबाट पन्छिन मिल्दैन। साह्रै समस्यामा परेकालाई कपडा वितरण गर्ने, दाउरा बालेर घरगोठभित्र तातो बनाइराख्ने तथा अति आवश्यक काम नपरी घरबाट बाहिर ननिस्कन स्थानीयलाई सचेत गराउने काम स्थानीय सरकारले गर्नुपर्छ। व्यक्तिको अवस्था हेरेर आवश्यकताअनुसार यतिबेला निःशुल्क दाउरा वितरण अभियानलाई पनि तीव्र बनाउनुपर्छ। शीतलहर, हुस्सु, कुहिरो र चिसो हावामा रोगले छिटो आक्रमण गर्छ। यतिखेर कोभिड १९ को महामारी सर्वत्र विस्तार भइरहेको अवस्थामा तराईका बासिन्दाले झन् विशेष होसियारी अपनाउनुपर्छ। चिसो समयमा भाइरसले छिटो आक्रमण गर्छ। नागरिकहरूले पनि सरकारको मात्र मुख नताकी आफ्नो स्वास्थ्यको हिफाजत आफैं गर्नुपर्छ। चिसो मौसममा शरीरमा तापक्रम बढाउने किसिमका खाना खानुपर्छ। सुप, दाल, खिचडी र रेसादार सागपात पर्याप्त मात्रामा खानुपर्छ। तातो खाना मात्र नभई शरीरलाई भित्रैबाट गर्मी गराउने खालको खाना खानु बढी लाभदायी हुन्छ। स्वादका लागि मात्र तातो खानेकुरा नखाई शरीरको ताप बढाउने र रोग प्रतिरोधात्मक क्षमता बढाउने खानामा जोड दिनुपर्छ।"
सिजनमै निर्माण ठप्प,"काठमाडौं : पूर्वाधार निर्माण गर्ने मुख्य समयमै काम ठप्प भएको छ। कोभिड१९ का कारण गत चैतदेखि सुस्त रहेको पूर्वाधार विकाससम्बन्धी काम अझै ठप्प छन्। नेपाल निर्माण व्यवसायी महासंघका अध्यक्ष रवि सिंहका अनुसार मंसिरदेखि निर्माण कामले गति लिने अपेक्षा गरिए पनि सरकारको उच्च प्राथमिकतामा नपर्दा पूर्वाधार क्षेत्र ठप्पजस्तै बनेको छ। महालेखा नियन्त्रक कार्यालयको तथ्यांकअनुसार चालू आर्थिक वर्षमा पुँजीगत खर्च १० प्रतिशत मात्र छ। नेपालमा विकाससम्बन्धी काम हुने भनेको फागुनदेखि जेठसम्म हो। वर्षात् र चाडपर्वको समयमा धेरै काम हुँदैन। मंसिरदेखि पूर्वाधार विकाससम्बन्धी कामले क्रमिक रूपमा गति लिने अभ्यास भए पनि यो वर्ष मंसिर सकेर पुस लाग्दा पनि विकास निर्माणका कामले गति लिन नसकेको सिंहको भनाइ छ। म्याद थपको दुविधा, भुक्तानीको अन्योलता र कोभिड प्रोटोकलका कारण विकाससम्बन्धी काम गर्न कठिन भएको सिंहको भनाइ छ। सरकारले २०७७ असार २९ गते लकडाउनमा म्याद सकिएका र सम्झौता भएर पनि काम सम्पन्न नभएका ठेक्काको म्याद ६ महिनासम्म बढाउने निर्णय गरेको थियो। यो निर्णय नै विकाससम्बन्धी काम अघि बढाउन बाधक भएको निर्माण व्यवसायीको भनाइ छ। हाल मुलुकभर ८ खर्ब लागतको ६ हजारभन्दा धेरै आयोजना सञ्चालनमा छन्। ९ महिनादेखि विकास निर्माणका काम ठप्प छन्। सबै क्षेत्र कोभिडबाट प्रभावित छ। म्याद सकिएका र काम नबढेका आयोजनामा मात्र म्याद थप भएको छ, सिंहले भने, विषम परिस्थितिमा सरकारले सबै आयोजनालाई एकै व्यवहार गर्नुपर्ने थियो। सरकारले समयमै विवेक नपुर्याउँदा निर्माण क्षेत्रमा अन्योलता छाएको सिंहको भनाइ छ। सरकारले म्याद थप गर्ने निर्णय गरे पनि धेरै आयोजनाको म्याद सकिने अवस्थामा छन्। कोरोनाका कारण सम्पूर्ण क्षेत्र प्रभावित छ। विकास कार्यलाई अघि बढाउन सरकारले सम्पूर्ण आयोजनाको म्याद एक वर्ष थप गर्नुपर्ने उनको आग्रह छ। सडक विभागले चालू आर्थिक वर्षको पहिलो चार महिनामा ११ प्रतिशत वित्तीय प्रगति हासिल गरेको छ। सडक विभागकै प्रगति सुस्त हुँदा पनि मुलुकमा पुँजीगत खर्च बढ्न नसकेको हो। तीन हजारभन्दा धेरै ठेक्का चालू आवस्थामा छन्। ती ठेक्का कसरी व्यवस्थापन गर्ने भन्नेतर्फ सडक विभागको ध्यान केन्द्रित हुन नसकेको विभागकै अधिकारी बताउँछन्। मुलुकभरका आधाभन्दा धेरै ठेक्का सडक विभागको छ। ठेक्का व्यवस्थापनतर्फ सडक विभागले पहल गर्नुपर्ने हो। कोभिडबाट प्रभावित आयोजनाको अध्ययन तथा मूल्यांकन गरेर आवश्यकताअनुसार म्याद थपका लागि सिफारिस गर्नुपर्ने हो, विभागका एक अधिकारीले भने। तालुकदार निकायबाट पहल नहुँदा पूर्वाधार विकास प्रभावित बन्न पुगेको ती अधिकारी बताउँछन्। रुग्ण आयोजनामा पनि समस्यासरकारले २०७६ फागुन १४ मा २ हजार ७ सय ७० वटा रुग्ण आयोजनको हकमा एक वर्ष म्याद थप गरेको थियो। यी आयोजनाको लागत करिब दुई खर्ब रुपैयाँ छ। म्याद थप भएको एक महिना पनि बित्न नपाउँदै कोभिडका कारण सरकारले देशमा लकडाउन जारी गर्यो। विषम परिस्थितिका बाबजुद एक हजार रुग्ण आयोजना सम्पन्न भएका छन्। स्थानीय तहको अवरोधका कारण कतिपय आयोजनास्थलमा निर्माण व्यवसायी पुग्न नपाएर म्याद सक्न लागेको छ। त्यस्ता आयोजनाका हकमा पनि सरकारको विशेष निर्णय आवश्यक रहेको सिंहले बताए। यी रुग्ण आयोजना सम्पन्न गर्न पनि एक वर्षको म्याद थप गरिदिए लागत मूल्यमै सम्पन्न हुने उनको दाबी छ। ठेक्का तोड्न नौ महिनाको समय लाग्छ। यसरी ठेक्का तोड्दा धेरै निर्माण व्यवसायी कालोसूचीमा पर्ने सम्भावना रहने उनको तर्क छ। पुरानो ठेक्का तोडेर नयाँ ठेक्का लगाउँदा लागत खर्च बढ्नुका साथै कालोसूचीमा परेका कारण काम गर्ने ठेकेदार पाउन मुस्किल हुने उनको विचार छ। विषम परिस्थितिका कारण एक पटक सबैलाई मौका दिनुपर्ने उनको भनाइ छ। धरौटी फिर्ता आयोजना कार्यालयले निर्माण व्यवसायीलाई बिलको भुक्तानी गर्दा पाँच प्रतिशत नगद धरौटी खातामा जम्मा गरेको हुन्छ। निर्माणकार्यमा देखिएको सच्याउने उद्देश्यले यो रकम धरौटी खाता जम्मा गरिन्छ। अध्यक्ष सिंहका अनुसार निर्माण व्यवसायीको करिब २५ अर्ब रुपैयाँ धरौटी खातामा जम्मा छ। कोभिड प्रकोपसँग लड्न सरकारले विभिन्न व्यवसाय उकास्न प्रोत्साहनको नीति अवलम्बन गरेको छ। निर्माण व्यवसायीको बिलबाट जम्मा भएको धरौटी रकम फिर्ता गर्ने हो भने निर्माण व्यवसायीलाई कुनै पनि प्रकारको राहत प्याकेज आवश्यक नपर्ने उनले बताए। उक्त धरौटी रकम प्राप्त गर्न आवश्यक पर्ने बैंक ग्यारेन्टी दिन पनि व्यवसायी तयार भएको उनको दाबी छ। मूल्यवृद्धिनिर्माण व्यवसाय पछिल्लो समय मूल्यवृद्धिको चपेटामा पनि परेको छ। गिट्टी, बालुवा, रडलगायतमा मूल्य वृद्धि भएको छ। गिट्टी बालुवामा शतप्रतिशत र रडमा ४० प्रतिशतसम्म मूल्य बढेको व्यवसायीको भनाइ छ।"
अचानक अध्यादेश,"काठमाडौं : संवैधानिक परिषद्को मंगलबार बिहान ९ बजेको बैठकमा विपक्षी दलका नेता शेरबहादुर देउवा बालुवाटार पुगे। सत्तारूढ नेकपाबाटै निर्वाचित सभामुख अग्नि सापकोटा भने गएनन्। र, पाँच सदस्यको उपस्थिति चाहिने बैठकमा कोरम पुगेन। प्रधानमन्त्री एवं परिषद् अध्यक्ष केपी शर्मा ओलीले साँझ ५ बजे बस्ने गरी बैठक स्थगन गरे। त्यसमा पनि सभामुख नआउने निश्चित थियो। अघिल्लो दिन सोमबार निर्धारित बैठकमा देउवा र सापकोटा उपस्थित नभएपछि मंगलबारलाई सारिएको थियो। पटकपटकको प्रयासमा बैठक बस्न नसकेपछि अन्ततः आफूलाई सहज बनाउँदै प्रधानमन्त्रीले नयाँ अध्यादेश ल्याए। त्यसले बहुमत सदस्यको उपस्थितिलाई कोरम पुगेको मानेर बैठक बस्ने बाटो खोलिदिएको छ। उक्त अध्यादेश राष्ट्रपति कार्यालयबाट दिउँसो जारी भइसकेको छ। लगत्तै नेकपाभित्र र बाहिर वातावरण तरंगित भएको छ। अध्यादेशका पक्ष र विपक्षमा मतहरू सार्वजनिक भएका छन्। गत वैशाखमा सरकारले संवैधानिक परिषद् र दल त्यागसम्बन्धी अध्यादेश जारी गर्दा चौतर्फी विरोधपछि फिर्ता लिएको थियो। त्यसो त विभिन्न संवैधानिक निकायमा ४५ पद रिक्त छन्। लामो समयदेखि ती खाली हुँदा संविधान कार्यान्वयनमै समस्या आएको र अनिर्णयको बन्दी हुन नदिन अध्यादेश जारी गर्नु परेको सरकारको भनाइ छ। उपप्रधानमन्त्री ईश्वर पोखरेलले संविधान कार्यान्वयन गर्न र गतिशील बनाउन अध्यादेश जारी गर्नु परेको बताए। पार्टी विवादमाथि स्थायी समितिमा छलफल चलिरहेको र संसद् अधिवेशन बोलाउनुपर्ने बेला फेरि अध्यादेश ल्याएको भन्दै नेकपाका अर्का अध्यक्ष पुष्पकमल दाहाललगायत प्रधानमन्त्री ओलीविरुद्ध गठबन्धन गरिरहेका नेताहरूले भने विरोध जनाएका छन्। संविधान कार्यान्वयन गर्न र गतिशील बनाउन अध्यादेश जारी गर्नु परेको हो। ईश्वर पोखरेल, उपप्रधानमन्त्री उपसभामुख पद खाली राखेर, सभामुखलाई विश्वासमा नलिई कोरम पुगेन भन्नु हास्यास्पद छ। शेरबहादुर देउवा, विपक्षी दलका नेता राज्य सञ्चालनमा दूरगामी महत्व राख्ने निर्णयमा संवैधानिक परिषद्का सदस्यबीच पर्याप्त समन्वय हुनुपर्छ। अग्नि सापकोटा, सभामुख संवैधानिक परिषद् ऐनमा संशोधन अध्यादेशमा परिषद्मा तीन सदस्य मात्र उपस्थित भए पनि बैठक बस्न सक्ने प्रावधान राखिएको छ। सोही व्यवस्थाअनुसार साँझ ५ बजे प्रधानमन्त्री ओली, प्रधानन्यायाधीश चोलेन्द्रशम्शेर राणा र राष्ट्रियसभाका अध्यक्ष गणेश तिमिल्सेना सम्मिलित बैठक बस्यो। अध्यादेश जारी गरेकामा असन्तुष्टि जनाउँदै विपक्षी दलका नेता देउवा भने साँझको बैठकमा गएनन्। झन्डै दुई घण्टा बसेको बैठकमा संवैधानिक आयोगमा रिक्त पदाधिकारी नियुक्तिबारे छलफल भएको राष्ट्रियसभा अध्यक्ष गणेश तिमिल्सेनाले जानकारी दिए। अध्यादेशमा परिषद् ऐनको दफा (३) मा संशोधन गरी अध्यक्षसहित तत्काल बहाल रहेका बहुमत सदस्य उपस्थित भएमा परिषद्को गणपूरक संख्या पुगेको मानिनेछ भन्ने व्यवस्था गरिएको छ। यसअघि ऐनमा अध्यक्ष र अन्य चार सदस्य उपस्थित भए मात्र गणपूरक संख्या मानिने व्यवस्था थियो। प्रधानमन्त्रीको अध्यक्षतामा गठन हुने परिषद्मा पधानन्यायाधीश, विपक्षी दलका नेता, सभामुख, राष्ट्रियसभाका अध्यक्ष र प्रतिनिधिसभाका उपसभामुख गरी ६ जना हुन्छन्। उपसभामुख पद रिक्त रहेकाले हाल ५ सदस्य बहाल छन्। अब कोरम पुग्न तीन सदस्य मात्र उपस्थित भए पुग्छ। यस्तै अध्यादेशमार्फत उपदफा (५) मा संशोधन गरी बैठकमा पेस भएको प्रत्येक विषयको निर्णय सर्वसम्मतिका आधारमा हुने र सर्वसम्मति कायम हुन नसकेमा अध्यक्षसहित तत्काल बहाल रहेका सदस्यको बहुमतबाट निर्णय हुने व्यवस्था गरिएको छ। यसअघि परिषद् ऐनमा प्रत्येक विषयको निर्णय सर्वसम्मतिका आधारमा हुने, त्यसरी सहमति नजुटे अर्को बैठक बोलाउने र त्यस बैठकमा पनि सर्वसम्मति नजुटे मात्र सम्पूर्ण सदस्यको बहुमतबाट निर्णय हुने व्यवस्था थियो। नेकपाबाट निर्वाचित सभामुख सापकोटा बैठकमा नगएकामा प्रधानमन्त्री निकट नेताहरूले आलोचना गरेका छन्। प्रधानमन्त्रीका प्रेस सल्लाहकार सूर्य थापाले सभामुखले निष्पक्ष भूमिका निर्वाह गर्न नसकेको टिप्पणी गरेका छन्। सभामुख सापकोटाले भने परिषद् बैठकबारे पधानामन्त्रीले पर्याप्त गृहकार्य नगरेका कारण बैठकमा अनुपस्थित भएको प्रतिक्रिया दिएका छन्। दाहाल खेमा असन्तुष्टअध्यादेश जारीपछि सत्तासीन नेकपाभित्रै चर्को द्वन्द्व सिर्जना भएको छ। अर्का अध्यक्ष पुष्पकमल दाहालको निवासमा भेला भएका पार्टी नेताहरूले अध्यादेश जारी गरेकामा प्रधानमन्त्री ओलीको चर्को आलोचना गर्दै तत्कालै अध्यादेश फिर्ता लिन माग गरेका छन्। वरिष्ठ नेता झलनाथ खनाल, माधवकुमार नेपाल, उपाध्यक्ष वामदेव गौतम, प्रवक्ता नारायणकाजी श्रेष्ठसहितको उक्त भेलाले अध्यादेशको चर्को आलोचना गर्दै बुधबार बस्ने स्थायी समिति बैठकको एजेन्डा बनाउने निर्णय गरेको छ। छलफलमा सहभागी एक नेताका अनुसार अध्यक्ष दाहालले पार्टी आन्तरिक विवादमा फसेको बेला पार्टीमा छलफलै नगरी प्रधानमन्त्रीले अध्यादेश जारी गरेकामा आक्रोश पोखेका थिए। वरिष्ठ नेता नेपालले पार्टीलाई अन्धकारमा राखेर अध्यादेश ल्याइएको भन्दै फिर्ता गर्न माग गरेका थिए। अध्यादेश जारी गर्ने सम्बन्धमा पार्टीलाई कुनै जानकारी थिएन र जारी गरिएपछि पार्टीमा कुनै छलफल भएको छैन, प्रवक्ता नारायणकाजी श्रेष्ठले भने, भोलि (बुधबार) को स्थायी कमिटी बैठकमा यसबारे छलफल होला। नेता भीम रावलले पार्टीको स्थायी समिति बैठक जारी रहेको र संसद् अधिवेशन बोलाउनुपर्ने बेला प्रधानमन्त्रीले अध्यादेश जारी गर्नु गलत भएको बताए। अब पुस १८ भित्र बस्नैपर्ने संसद्को हिउँदे अधिवेशनमा अध्यादेश स्वीकृत गर्नुपर्छ। परिषद्ले नियुक्ति दिएका व्यक्तिलाई संसदीय सुनुवाइ समितिले दुई तिहाइ बहुमतका आधारमा अस्वीकृत गर्नसक्ने व्यवस्था छ। विपक्षी र आफ्नै दलले साथ नदिए सुनुवाइ समितिबाट नाम अनुमोदन गराउन सरकारलाई कठिनाइ पर्न भने सक्छ। गुरुङ अध्यादेशको विपक्षमा, चौधरीद्वारा सभामुखको विरोध नेकपाभित्रको आन्तरिक विवादको छाया संसदीय दलमा पनि देखा परेको छ। प्रधानमन्त्रीबाट राजीनामा माग गरिएका प्रमुख सचेतक देव गुरुङले अध्यादेशबाट देश चलाउन खोज्नु अलोकतान्त्रिक विधि भएको प्रतिक्रिया दिएका छन्। संवैधानिक बाध्यताअनुसार पनि हिउँदे अधिवेशन बोलाउनुपर्ने बेला सरकारले अध्यादेशबाट देश चलाउन खोज्नु उपयुक्त नभएको गुरुङको भनाइ छ। उता, नेकपा सचेतक शान्ता चौधरीले संवैधानिक परिषद्मा सभामुख अग्नि सापकोटा नगएर गल्ती गरेको टिप्पणी गरेकी छन्। चौधरीले सामाजिक सञ्जाल फेसबुकमा लेखेकी छन्, प्रधानमन्त्रीले बोलाएको बैठकमा सभामुख जानैपथ्र्यो। नगएर गल्ती गर्नुभयो। प्रधानमन्त्री त जो पनि हुन सक्ला तर संविधानभन्दा माथि रही नियम र प्रक्रियाविपरीत सभामुख चल्न मिल्दैन।"
खल्लो विवाहपञ्चमी,"जनकपुरधाम : यस क्षेत्रकै सबैभन्दा विशिष्ट र भव्य रूपमा मनाइने रामजानकी विवाहपञ्चमी महोत्सव यस वर्ष औपचारिकतामा सीमित भएको छ। विगतमा महोत्सवको रमझम एक महिना पहिलेदेखि नै सुरु हुन्थ्यो। होटल, धर्मशाला, लज र सर्वसाधारणका घरहरू महोत्सव हेर्न आउने पाहुनाहरूले भरिभराउ हुन्थे। १५ दिनअगावै जानकी मन्दिरमा मिथिलानीहरूले मंगलगान गाउन सुरु गर्थे। तर, यस वर्ष भने सबै सुनसान छ। मन्दिरमा पनि खासै चहलपहल छैन। महोत्सव यसवर्ष परम्परा निर्वाह गर्ने किसिमले मात्रै मनाइने भएको छ। मंसिर शुक्लपक्ष पञ्चमी तिथिका दिन लाखौं श्रद्धालुहरूको सहभागितामा प्रत्येक वर्ष रामसीता विवाहमहोत्सव मनाउने गरिन्छ। परापूर्वकालमा भगवान राम र सीताबीच गाँसिएको वैवाहिक सम्बन्धलाई हालसम्म पनि जीवन्त बनाउने यो विवाहपञ्चमी यस वर्ष पुस ४ गते परेको छ। तर, महोत्सवको तयारी भने छैन। कोरोना महामारीले गर्दा सामान्य र परम्परा निर्वाह गर्न मात्रै विवाहपञ्चमी मनाउन लागिएको विवाहपञ्चमी महोत्सव मूल समारोह समितिका अध्यक्ष एवं जानकी मन्दिरका महन्थ रामतपेश्वर दास बताउँछन्। विवाहपञ्चमीमा हुने अति आवश्यक विधिहरू सामान्य रूपमा सम्पन्न गरिने र सीताराम वैवाहिक समारोह पनि जानकी मन्दिर भित्रै गर्ने तयारी रहेको छ। गत वर्षहरूमा वैवाहिक समारोह जानकी मन्दिरको प्रांगणमा हुने गथ्र्यो र त्यसमा सहभागी हुन लाखौं श्रद्धालु जनकपुर आउने गर्थे। महामारीको कारण सामान्य रूपमै महोत्सव मनाउने आयोजकको आग्रह अनुरूप नै यस वर्ष पर्वलाई निरन्तरता मात्र दिन लागिएको धनुषाका प्रमुख जिल्ला अधिकारी बन्धुप्रसाद बाँस्तोलाले बताए। महोत्सवमा सहभागी हुन अधिकांश साधुसन्त भारतबाट आउने गर्थे। तर, यस वर्ष नेपाल भारत सीमा बन्द गरिएको हुँदा अतिथिलाई पनि आमन्त्रण गरिएको छैन। विगतका वर्षहरूमा भारतको अयोध्याबाट साधुसन्तहरूको टोली जन्ती बनेर जनकपुर आउथ्यो। यहाँ जानकी मन्दिरले जन्तीको भव्य स्वागत गरी रंगभूमि मैदानमा जानकीको डोला र रामको डोलाबीच स्वयंम्बर समारोह गरिन्थ्यो। सोही दिन साँझ भव्य मण्डपमा विवाह रामसीताको विवाह हुन्थ्यो। विवाहको भोलिपल्ट रामकलेवा (जन्तीहरूको लागि विशेष भोज) को आयोजन गरेर सबै साधुसन्तलाई ससम्मान उपहारसहित बिदाइ गरेपछि महोत्सव सकिन्थ्यो।"
तत्काल संसद अधिवेशन बोलाउन कांग्रेसको माग,काठमाडौं : प्रमुख विपक्षी दल नेपाली कांग्रेसले तत्काल संसदको अधिवेशन बोलाउन माग गरेको छ । बुधबार बसेको पदाधिकारी बैठकले संवैधानिक मर्मविपरित संवैधानिक परिषद् सम्बन्धी अध्यादेश आएको भन्दै अधिवेशन बोलाउन माग गरेको हो । कांग्रेसले अध्यादेश संविधानको मर्म विपरीत आएको ठहर गर्दै तत्काल अधिवेशन बोलाउन माग गरेको हो । बैठकले संवैधानिक परिषद्सम्बन्धी अध्यादेश तत्काल फिर्ता लिन माग गरेको प्रवक्ता विश्वप्रकाश शर्माले जानकारी दिए । कांग्रेसले मंगलबार बसेको संवैधानिक परिषद् बैठकले केही निर्णय गरेको भए त्यसलाई संसदीय समितिमा चुनौती दिने तयारी गरेको प्रवक्ता शर्माले बताए । बैठकले पुस ३ गते संसदीय दलका कार्यसमितिको बैठक डाकेको छ । बैठकमा मंसिर २९ गते देशभर भएको प्रदर्शनको समीक्षासमेत भएको छ ।
"ओलीप्रचण्डबीच नयाँ सहमति : अध्यादेश फिर्ता लिने, विशेष अधिवेशनको निवेदन स्थगित","काठमाडौं : सत्तारुढ नेपाल कम्युनिस्ट पार्टी (नेकपा) अध्यक्ष एवम् प्रधानमन्त्री केपी ओली र कार्यकारी अध्यक्ष पुष्पकमल दाहाल प्रचण्डबीच संवैधानिक परिषद् सम्बन्धी अध्यादेश फिर्ता लिने सहमति भएको छ। मंगलबार राष्ट्रपतिबाट जारी भएको संवैधानिक परिषद् सम्बन्धी अध्यादेश फिर्ता लिन ओली तयार भएपछि दुई अध्यक्षबीच नयाँ सहमति भएको हो। बुधबार दिउँसो १ बजेका लागि बोलाइएको स्थायी कमिटी बैठकअघि नै कार्यकारी अध्यक्ष र महासचिव विष्णु पौडेलसँगको छलफलमा अध्यादेश फिर्ता लिन ओली सहमत भएका हुन् । नयाँ सहमतिअनुसार अब प्रधानमन्त्री तथा अध्यक्ष केपी शर्मा ओली, प्रचण्डको आरोपपत्र सबै फिर्ता हुने भएको छन्। अध्यादेश फिर्ता लिन सहमत भएका प्रधानमन्त्री ओलीले अध्यादेशबारे छलफलका लागि विशेष अधिवेशन माग गर्दै नेकपा नेताले शीतल निवासमा पुर्याएको निवेदन फिर्ता गर्न प्रचण्डसँग आग्रह गरेका थिए। प्रचण्डलेसमेत ओलीको आग्रहलाई स्वीकार गरेपछि स्थायी कमिटी बैठक सुरु भएको हो । मन्त्रिपरिषद्को सिफारिसमा राष्ट्रपति विद्यादेवी भण्डारीले मंगलबार संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६ को (पहिलो संशोधन) अध्यादेश २०७७ जारी गरेपछि त्यसको चौतर्फी विरोध सुरु भएको छ। राष्ट्रपति भण्डारीले संवैधानिक परिषद्सम्बन्धी अध्यादेश जारी गरेपछि यसको चौतर्फी विरोध भइरहेको छ। अध्यादेशसम्बन्धी विवाद अदालतसम्म पुगेको छ। बुधबार अधिवक्ता ओमप्रकाश अर्यालले अध्यादेशविरुद्ध सर्वोच्च अदालतमा रिटसमेत पेश गरेका छन्।"
संवैधानिक परिषद् सम्बन्धी अध्यादेश फिर्ता गर्ने नेकपा स्थायी कमिटीको निर्णय,"काठमाडौं : सत्तारुढ नेपाल कम्युनिस्ट पार्टी (नेकपा) स्थायी कमिटी बैठकले मंगलबार राष्ट्रपति विद्यादेवी भण्डारीले जारी गरेको संवैधानिक परिषद् सम्बन्धी अध्यादेश फिर्ता गर्ने निर्णय गरेको छ । बुधबार दिउँसो प्रधानमन्त्रीको सरकारी निवास बालुवाटारमा बसेको स्थायी कमिटी बैठकले यो निर्णय गरेको प्रवक्ता नारायणकाजी श्रेष्ठले जानकारी दिए । त्यसैगरी बैठकले संसदको विशेष अधिवेशन माग गर्दै राष्ट्रपति समक्ष नेकपाका सांसदले पेश गर्न लागेको आवेदनको प्रक्रिया फिर्ता लिने निर्णयसमेत गरेको प्रवक्ता श्रेष्ठले बताए । बैठकमा बोल्दै नेकपा अध्यक्ष एवम् प्रधानमन्त्री केपी ओलीले अध्यादेश आएपछि मंगलबार बसेको संवैधानिक परिषद् बैठकले संवैधानिक नियुक्तिका लागि कुनै निर्णय नगरेकाे जानकारीसमेत गराएको श्रेष्ठले बताए । स्थायी कमिटीको अर्को बैठक पुस ५ गते बस्नेगरी स्थगित भएको प्रवक्ता श्रेष्ठले बताए । पूर्व निर्धारित पुस ५ गतेको केन्द्रीय समिति बैठक भने पुस १० गतेसम्मका लागि सरेको छ । मंगलबार बिहानको मन्त्रिपरिषद् बैठकको सिफारिस अनुसार दिउँसो राष्ट्रपति विद्यादेवी भण्डारीले संवैधानिक परिषद् सम्बन्धी अध्यादेश जारी गरेपछि राजनीतिक वृत्तमा खैलाबैला भएको थियो । राष्ट्रपति विद्यादेवी भण्डारीले संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०७७ मंगलबार जारी गरेकी हुन् । संविधानको धारा ११४ को उपधारा (१) बमोजिम मन्त्रिपरिषद्को सिफारिसमा राष्ट्रपति भण्डारीले अध्यादेश जारी गरेपछि यसको चौतर्फी विरोध भएको थियो । अध्यादेश जारी भएसँगै प्रमुख प्रतिपक्षी दल र सत्तारुढ नेपाल कम्युनिस्ट पार्टी (नेकपा) का असन्तुष्ट नेताले समेत आपत्ति जनाएका थिए ।"
राजनीतिक प्रस्ताव फिर्ता गर्ने सहमतिको हल्ला निराधार,"काठमाडौं : सत्तारुढ नेपाल कम्युनिस्ट पार्टी (नेकपा) कार्यकारी अध्यक्ष पुष्पकमल दाहाल प्रचण्डको निजी सचिवालयले अध्यक्षद्वयबीच आदानप्रदान भएका पत्र र राजनीतिक प्रस्ताव फिर्ता लिने सहमति भयो भनेर हल्ला मात्र फैलिएको बताएको छ । प्रचण्डका प्रेस संयोजक विष्णु सापकोटा जुगलले राजनीतिक प्रस्ताव फिर्ताको हल्ला निराधार भएको प्रष्ट पारेका हुन् । उनले सबै प्रस्ताव पार्टीको स्थायी समिति र केन्द्रीय समितिमा छलफल हुने बताए । बैठकमा पेश भएका प्रस्तावहरु पार्टीको स्थायी समिति र केन्द्रीय समितिका बैठकहरुमा छलफल गर्ने, प्रेस संयोजक सापकोटाले भने, राजनीतिक प्रस्ताव फिर्ताको हल्ला निराधार र कपोलकल्पित भएको जानकारी गराउँदछु । यसअघि बालुवाटार स्रोतले भने प्रधानमन्त्री एवम् पार्टी अध्यक्ष केपी ओली र अर्का अध्यक्ष प्रचण्डबीच आदनप्रदान भएका पत्र फिर्ता गर्ने सहमति भएको जानकारी दिएको थियो । उता वरिष्ठ नेता माधवकुमार नेपाल निकट स्रोतले समेत पत्र फिर्ता लिन भएको मागप्रति छलफलमा असन्तुष्टि राखेको प्रष्ट पारेको छ । प्रधानमन्त्री ओली पक्षले पत्र र राजनीतिक प्रतिवेदन फिर्ताको माग गरे पनि त्यो अस्वीकार गरिएको प्रचण्ड र नेपाल पक्षको दाबी छ । बालुवाटारमा ओली र प्रचण्डबीचको छललफलमा मंगलबार राष्ट्रपतिबाट जारी भएको संवैधानिक परिषद् सम्बन्धी प्रस्ताव फिर्ता गर्ने र राष्ट्रपति समक्ष संसदको अधिवेशनको माग गर्दै नेकपा सांसदले पेश गर्न लागेको आवेदन पनि फिर्ता गर्ने सहमति मात्र भएको प्रष्ट पारेका छन् । सोही सहमति अनुसार स्थायी कमिटी बैठकले निर्णय गरेको प्रचण्ड र नेपाल समूहको भनाइ छ ।"
नेकपा स्थायी कमिटी बालुवाटारमा सुरु : प्रधानमन्त्री ओली उपस्थित,"काठमाडौं : सत्तारुढ नेपाल कम्युनिस्ट पार्टी (नेकपा) स्थायी कमिटी बैठक बालुवाटारमा सुरु भएको छ । पार्टी अध्यक्ष एवम् प्रधानमन्त्री केपी ओलीसहितका केही नेता सहभागी नभएपछि दिउँसो १ बजेका लागि बोलाइएको बैठकमा बस्न सकेको थिएन । कार्यकारी अध्यक्ष पुष्पकमल दाहाल प्रचण्डसहित केही शीर्ष नेतासँगको छलफलपछि स्थायी कमिटी बैठक सुरु भएको हो । बैठकमा प्रधानमन्त्री ओलीसमेत सहभागी भएको प्रधानमन्त्रीका प्रेस सल्लाहकार सूर्य थापाले जानकारी दिए । नेकपा स्थायी कमिटी बैठक, फिर्ता होला त अध्यादेश ? स्थायी कमिटी बैठकअघि ओली र प्रचण्डबीच छलफल बालुवाटारमा स्थायी कमिटी बैठक, ओली अनुपस्थित अध्यादेशले लोकतन्त्र ध्यवस्त गर्छ, जोगाउन आन्दोलन गर्छौं : अर्जुननरसिंह केसी विशेष अधिवेशनको माग गर्दै नेकपा सांसद शीतलनिवासमा स्थायी कमिटी बैठकमा ओली नआएपछि फेरि छलफलमा जुटे दुई अध्यक्ष बैठक बस्न ढिला भएपछि अध्यक्ष ओली र प्रचण्डसहित महासचिव विष्णु पौडेलसहितका नेता छलफलमा जुटेका थिए । बुधबार बिहान ओली र अर्का अध्यक्ष प्रचण्डबीच छलफल भएको थियो। मंसिर २१ गतेदेखि सुरु भएको स्थायी कमिटीको बैठकमा पार्टीका दुई अध्यक्ष ओली र प्रचण्डले पार्टी सचिवालय बैठकमा पेश गरेको प्रस्तावमाथि छलफल हुने बताइए पनि ठोस छलफल हुन भने सकेको छैन। स्थायी कमिटी बैठक बस्न नसकेपछि बुधबार दिउँसाे स्थायी कमिटी सदस्यहरु भीम रावल, पम्फा भुसालसहितको असन्तुष्ट नेकपाका सांसद संसद अधिवेशनको माग गर्दै राष्ट्रपति निवास पुगेका थिए मन्त्रिपरिषद्को सिफारिसमा राष्ट्रपति विद्यादेवी भण्डारीले मंगलबार संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६ को (पहिलो संशोधन) अध्यादेश २०७७ जारी गरेपछि त्यसको चौतर्फी विरोध सुरु भएको छ। नेकपा स्थायी कमिटीमासमेत यही विषयमा छलफल हुँदैछ । राष्ट्रपति भण्डारीले संवैधानिक परिषद्सम्बन्धी अध्यादेश जारी गरेपछि यसको चौतर्फी विरोध भइरहेको छ। अध्यादेशसम्बन्धी विवाद अदालतसम्म पुगेको छ। बुधबार अधिवक्ता ओमप्रकाश अर्यालले अध्यादेशविरुद्ध सर्वोच्च अदालतमा रिट समेत पेश गरेका छन्। अध्यादेश जारी भएसँगै प्रमुख प्रतिपक्षी दल र सत्तारुढ नेकपाका असन्तुष्ट नेताले समेत आपत्ति जनाएका छन् । कार्यकारी अध्यक्ष प्रचण्डसहित सचिवालयका बहुमत सदस्यले अध्यादेश फिर्ता लिनुपर्ने अडान लिएका छन्। बालुवाटारमा ओली, प्रचण्डसहितका शीर्ष नेताबीचको छलफलमा अध्यादेश फिर्ता लिने विषयमा प्रधानमन्त्री ओली सहमत भएपछि बैठक सुरु भएको बालुवाटार स्रोतले बताएको छ । यसअघि गत मङ्सिर २८ गते बसेको स्थायी कमिटी बैठक पार्टीका केन्द्रीय सदस्य कमानसिंह लामाको निधनमा शोक प्रकट गर्दै स्थगित भएको बैठक बुधबारका लागि बाेलाइएको थियो ।"
ओली र प्रचण्डबीच भदौ २६ को निर्णयमा फर्किने सहमति : सबै आरोपपत्र फिर्ता हुने,"काठमाडौं : सत्तारुढ नेपाल कम्युनिस्ट पार्टी (नेकपा)का अध्यक्षद्वय केपी ओली र पुष्पकमल दाहाल प्रचण्डबीच भदौ २६ को निर्णयमा फर्किने सहमति भएको छ । बुधबार बालुवाटारमा भएको छलफलमा प्रधानमन्त्रीसमेत रहेका ओली र कार्यकारी अध्यक्ष प्रचण्डबीच यस्तो सहमति भएको हो । अध्यक्षद्वयको सहमतिबारे स्थायी कमिटी बैठकमा जानकारी गराइएको छ । भदौ २६ को निर्णयमा फर्किने सहमति अध्यक्षद्वयले गरेका हुन् । दुई अध्यक्षबीच यसअघि आदानप्रदान भएका आरोपपत्र फिर्ता लिने सहमति भएको बालुवाटार स्रोतको दाबी छ । नेकपा स्थायी कमिटी बैठक, फिर्ता होला त अध्यादेश ? स्थायी कमिटी बैठकअघि ओली र प्रचण्डबीच छलफल बालुवाटारमा स्थायी कमिटी बैठक, ओली अनुपस्थित विशेष अधिवेशनको माग गर्दै नेकपा सांसद शीतलनिवासमा स्थायी कमिटी बैठकमा ओली नआएपछि फेरि छलफलमा जुटे दुई अध्यक्ष नेकपा स्थायी कमिटी बालुवाटारमा सुरु : प्रधानमन्त्री ओली उपस्थित ओलीप्रचण्डबीच नयाँ सहमति : अध्यादेश फिर्ता लिने, विशेष अधिवेशनको निवेदन स्थगित यो सहमतिसँगै नेकपाभित्रको विवाद तत्कालका लागि साम्य भएको एक स्थायी कमिटी सदस्यले जानकारी दिए । सहमति लगत्तै बालुवाटारमा दिउँसो १ बजेका लागि बोलाइएको स्थायी कमिटी बैठक तीन घण्टा ढिला गरी सुरु भएको हो । भदौ २६ मा प्रचण्डले पार्टी र ओलीले सरकार सञ्चालन गर्ने तर एकआपसमा महत्वपूर्ण निर्णय गर्दा समन्वयमा अगाडि बढ्ने गरी कार्यविभाजन गरेर जाने समझदारी भएको थियो। पार्टी भित्र नेतृत्वको कार्यविभाजनमा ओली र प्रचण्डबीच मनमुटाव भएपछि साउन ३० गते महासचिव पौडेलेको संयोजकत्वमा विवाद समस्या समाधान सुझाव कार्यदल गठन गरिएको थियो। कार्यदलमा लुम्बिनी प्रदेशका मुख्यमन्त्री शंकर पोखरेल, नेता जनार्दन शर्मा र पम्फा भुसाल, भीम रावल र सुरेन्द्र पाण्डे सहभागी थिए। कार्यदलले ओली र दाहालबीच गत वर्ष मंसिर ४ गते भएको कार्यविभाजन सम्बन्धी सहमतिलाई पुर्नव्याख्या गर्दै ओलीले पुर्णरुपमा सरकार चलाउने र प्रचण्डले पुर्णरुपमा पार्टी चलाउने तर एकअर्कासँग समन्वय गर्नुपर्ने प्रस्तावसहित १५ बुँदे प्रतिवेदन दिएको थियो। उक्त प्रस्तावमा संवैधानिक नियुक्ति, राजदूत नियुक्ति र मन्त्रिपरिषद् हेरफेर गर्दा पार्टीको सल्लाहसुझाव लिनुपर्ने निर्णय भएको थियो । पार्टी एकताका अन्य निर्णयसमेत गरेर कार्यदलले भदौ ६ गते आफ्नो प्रतिवेदन ओली र दाहालसमक्ष पेश गरेकोमा उनीहरुले त्यसमा सहमति जनाउँदै २५ भदौको स्थायी कमिटी बैठकमा पेश गरेका थिए। त्यसपछि प्रधानमन्त्री ओलीले एकलौटी रुपमा सरकार सञ्चालन गरेको भन्दै ओली र प्रचण्डबीच असन्तुष्टि चुलिएको थियो ।"
भक्तपुरमा राप्रपाको कार्यक्रम राप्रपा संयुक्तद्वारा बहिस्कार !,"भक्तपुर : केन्द्रीय तहमा राष्ट्रिय प्रजातन्त्र पार्टी र राष्ट्रिय प्रजातन्त्र पार्टी संयुक्तबीच पार्टी एकीकरण भए पनि भक्तपुर जिल्लामा एकीकरण हुन सकेको छैन। भक्तपुरमा पार्टीको नेतृत्वको लागि दुवै पार्टीका साविक अध्यक्षद्वयले दावी गरिरहेका छन्। नेतृत्वमा सहमति नहुँदा केन्द्रले तोकेको म्याद गुज्रिए पनि भक्तपुरमा पार्टी एकीकरण हुन सकेको छैन। पार्टी एकीकरण नटुंगिएकै कारण बुधबार भक्तपुरमा आयोजित एक कार्यक्रम राप्रपा संयुक्त पक्षधरका नेता तथा कार्यकर्ताले बहिस्कार गरेका छन्। भक्तपुरका दुइटै राप्रपाको संयुक्त बैठकले बुधबार भक्तपुरमा राप्रपाको झण्डोत्तोलन गर्ने तथा चुनाव चिन्ह अनावरण कार्यक्रम तयर गरिएको थियो। उक्त कार्यक्रम गर्न भक्तपुरमा उपलब्ध राप्रपा १३ केन्द्रीय सदस्य तथा राप्रपा र राप्रपा संयुक्तका जिल्ला अध्यक्ष क्रमशः माधव खत्री र रामशरण लामिछानेको उपस्थितिमा संयुक्त बैठक बसेको थियो। मंसिर २६ गते भएको उक्त बैठकले पार्टी एकीकरण प्रक्रिया पूरा नभए पनि जिल्लामा हुने पार्टीको कार्यक्रममा दुवै पक्ष सहभागी हुने निर्णय गरेको थियो। सोही निर्णयानुसार केन्द्रीय सदस्य रवीन्द्रप्रताप शाहको संयोजकत्वमा पुस १ गते बुधबार पार्टी कार्यालयमा झण्डोत्तोलन र चुनाव चिन्ह अनावरण गर्ने कार्यक्रम तय गरिएको राप्रपाका नेता मुकुन्द कार्कीले जानकारी दिए। उनका अनुसार राप्रपा संयुक्त पक्षका शाह कार्यक्रम संयोजक तोकिएपछि राप्रपा पक्षकी केन्द्रीय सदस्य युवती कार्कीलाई सहसंयोजक तोकिएको थियो। सचिवमा भने राप्रपा भक्तपुरका अध्यक्ष माधव खत्री छानिए। तर निर्णयानुसार बुधबारको कार्यक्रमका संयोजक तोकिएका राप्रपाका केन्द्रीय सदस्य शाह स्वयम् उक्त कार्यक्रममा उपस्थित भएनन्। उनी सहभागी नभएपछि राप्रपा संयुक्ततर्फका केन्द्रीय सदस्यहरु दिनेश श्रेष्ठ, रामेश्वर थापा, भक्तपुर जिल्ला अध्यक्ष रामशरण लामिछानेलगायतका अन्य नेता तथा कार्यकर्ता पनि कार्यक्रममा सहभागी नभएको नेता कार्कीले जानकारी दिए। सहमतिअनुसार भएको कार्यक्रममा सहभागी नभएपछि बहिस्कार जस्तै भन्नुपर्यो, उनले भने। सहमति उल्लंघन गरियो : लामिछाने राप्रपा संयुक्तका भक्तपुर जिल्ला अध्यक्ष लामिछानेले भने राप्रपा भक्तपुरले संयुक्त बैठकको सहमति उल्लंघन गरेकाले बुधबारको कार्यक्रममा सहभागी हुन नसकिने पहिल्यै जानकारी दिएको स्पष्टीकरण दिए। जिल्लामा पार्टीको तर्फबाट हुने सम्पूर्ण कार्यक्रमको संयोजन केन्द्रीय सदस्य रवीन्द्रप्रताप शाहले गर्ने भनी भएको निर्णयलाई राप्रपा भक्तपुरले मंसिर ६ गते गरिने मोटरसाइकल यालीको मात्रै भनेपछि बुधबारको कार्यक्रममा आफूहरु नआउने अग्रीम जानकारी दिएको उनको भनाइ थियो। हामीले पार्टीको झण्डोत्तोलन र चुनाव चिन्ह अनावरण पार्टी एकीकरणपछि गरौं भन्ने प्रस्ताव गरेका थियौं, अध्यक्ष लामिछानेले थपे, तर राप्रपा भक्तपुरले बुधबार नै गर्ने, तपाईंहरु नआए पनि हामी कार्यक्रम गर्छौं भन्ने जवाफ दिएपछि त्यसो भए हामी आउँदैनौं भनेका थियौं। उनले मंसिरबा ६ गतेको कार्यक्रमबारे भने बिहीबार बस्ने पार्टी जिल्ला समितिको बैठकले निर्णय गर्ने जानकारी दिए। मंसिर ६ गते भक्तपुरमा हिन्दू राष्ट्र र राजसंस्था पुनःस्थापनाको पक्षमा बृहत मोटरसाइकल र्याली गर्ने कार्यक्रम तय गरिएको छ। देशमा बलियो प्रजातान्त्रिक शक्ति आवश्यक : ढकाल यसैबीच राप्रपाका उपाध्यक्ष टंक ढकालले देशमा बलियो प्रजातान्त्रिक शक्ति आवश्यक भएको बताएका छन्। भक्तपुरमा राप्रपाको झण्डोत्तोलन र चुनाव चिन्ह अनावरण गर्दै उनले राप्रपा बलियो प्रजातान्त्रिक शक्ति निर्माणमै अघि बढेको बताए। देशमा बलियो प्रजातान्त्रिक शक्तिको अहिले आवश्यकता छ, नेता ढकालले भने, जसले हाम्रो धर्म, संस्कृति, भाषा, परम्पराको रक्षा गर्दै सम्पूर्ण नेपालीलाई एक ढिक्का बनाउन सकियोस्। उनले देशको राष्ट्रियतालाई बलियो बनाउन राप्रपा एकीकरण गरिएको जिकिर गरे। राप्रपाकै केन्द्रीय सदस्य रामसुन्दर विष्टले राष्ट्रवादी आन्दोलनमा सहभागी हुन आह्वान गरे। नेकपा र कांग्रेसलाई मत दिएका जनता अहिले पश्चातापमा रहेको उनको भनाइ थियो। त्यस्तै राप्रपा भक्तपुरका अध्यक्ष माधव खत्रीले गणतान्त्रिक व्यवस्था परिवर्तन गर्ने जिम्मेवारी राप्रपाको काँधमा आएको दावी गरे। उनले हिन्दू राष्ट्र र राजसंस्था पुनःस्थापना नभएसम्म राष्ट्रवादी आन्दोलन टुंग्याउन नहुने बताए।"
दुई महिनाभित्र सम्पत्ति विवरण बुझाउन पर्यटनमन्त्रीको निर्देशन,"काठमाडौं : संस्कृति, पर्यटन तथा नागरिक उड्ययनमन्त्री योगेशकृुमार भट्टराईले मन्त्रालय मातहतका विकास समितिलाई दुई महिना भित्र सम्पत्ति विवरण मन्त्रालयमा बुझाउन निर्देशन दिएका छन्। पर्यटन मन्त्रालय अन्र्तगतका संस्कृत सम्बद्ध निकाय (विकास समिति)सँग बुधबार भएको अन्र्तक्रियामा मन्त्री भट्टराईले विकास समितिलाई गुरुयोजना निर्माण गरी अघि बढ्न निर्देशन दिएका हुन् । उनले गुरु योजनानिर्माण भए मन्त्रालयमा पेश गर्न तथा नभए तत्काल निर्माणको कार्य थालनी गर्न आग्रहसमेत गरेका छन् । मन्त्री भट्टराईले विकास समितिलाई छाता ऐन बनाएर एकीकृत गर्ने योजना रहेको बताउँदै महिना दिनभित्र सुझाव दिन सबै समितिलाई आग्रह गरेका छन् । उनले विकास समितिले मितव्ययिता अपनाउन साथै भेटिपाती पारदर्शी तथा व्यवस्थित गरी लेखा परीक्षण अनिवार्य गर्न र बेरुजु फस्र्यौट गर्नेतर्फ लाग्न पनि निर्देशन दिए । धार्मिक तथा सांस्कृतिक स्थलको विकासका लागि प्रदेश तथा स्थानीय तहको समन्वय गरेर बढीभन्दा बढी फाइदा लिन आग्रह गर्दै मन्त्री भट्टराईले धार्मिकस्थललाई नेपालको ऐतिहासिक अवस्था अध्ययन अनुसन्धान गर्ने थलोका रुपमा विकास गर्नसमेत आग्रह गरेका छन् । अन्तक्र्रियामा पशुपति विकास कोष, लुम्बिनी विकास कोष, देवघाट क्षेत्र विकास समिति चितवन, पाथीभरा क्षेत्र विकास समिति ताप्लेजुङ, बौद्धनाथ क्षेत्र विकास समिति काठमाडौं बौद्ध दर्शन प्रवद्र्धन तथा गुम्बा विकास समिति ललितपुर, बृहत्तर बराह क्षेत्र विकास समिति सुनसरी, मनकामना क्षेत्र विकास समिति गोरखा, हलेसी महादेवस्थान विकास समिति, खोटाङ, बृहत्तर जनकपुर क्षेत्र विकास समिति अध्यक्ष र कार्यकारी निर्देशकको सहभागिता रहेको थियो । रासस"
कांग्रेस पदाधिकारी बैठक: अध्यादेश ल्याउने ओली सरकारविरुद्ध कडा निर्णय आउने,"काठमाडौं : प्रधानमन्त्री केपी ओलीले संवैधानिक परिषद्को निर्णय आफू अनुकुल गर्न आकस्मिक रुपमा अध्यादेश जारी गरेपछिको राजनीतिक परिस्थितिबारे छलफल गर्न कांग्रेस पदाधिकारी बैठक सुरु भएको छ। सभापति शेरबहादुर देउवाको निवास बुढानीलकण्ठमा साढे १ बजे सुरु भएको बैठकमा २९ गतेको देशव्यापी प्रदर्शनको समीक्षा गर्दै ओली सरकारको पछिल्लो कदमविरुद्ध छलफल गरेर कडा निर्णय गर्ने तयारी छ। संविधानमाथि ठाडो हस्तक्षेप गरेर ओली सरकार सर्वसत्तावादी बाटोमा हिड्न खोजिरहेको आरोप कांग्रेसले लगाएको छ। सरकारले ल्याएको अध्यादेशलगायतका विषयमा छलफल गरी निर्णय हुने जानकारी प्रवक्ता विश्वप्रकाश शर्माले अन्नपूर्ण अनलाइनलाई दिए। बुधबार बस्ने बैठकले संविधानिक परिषद्लाई पंगु बनाउने अध्यादेश खारेजी तथा फिर्ता गर्नुपर्ने, संसदको हिउँदे अधिवेशन तत्काल डाक्नुपर्ने, उपसभामुखको निर्वाचन तत्काल हुनुपर्नेलगायतका निर्णय गर्दैछ। त्यसैगरी प्रधानमन्त्रीको हरेक कदममा सामान्य अध्ययन तथा परामर्शबिना लालमोहर लगाउने राष्ट्रपतिको भूमिकाबारे कांग्रेसले आफ्नो दृष्टिकोण सार्वजनिक गर्ने भएको छ। प्रमुख प्रतिपक्षी नेता र सभामुखको उपस्थितिबिना पनि संवैधानिक परिषद्ले निर्णय गर्नसक्ने गरी मंगलबार प्रधानमन्त्रीको सिफारिसमा राष्ट्रपतिले अध्यादेश जारी गरेकी थिइन्। यसको सबैतिरबाट आलोचना भएको छ। नेकपाभित्रै पनि यसको चर्को विरोध भएको छ।"
विशेष अधिवेशनको माग गर्दै नेकपा सांसद शीतलनिवासमा,"काठमाडौं : संघीय संसदको विशेष अधिवेशनको माग गर्दै नेकपाका सांसदहरु राष्ट्रपति कार्यालय शीतलनिवास पुगेका छन्। नेकपा सांसद भीम रावल, पम्फा भुसालसहितको टोली सांसद हस्ताक्षरसहित विशेष अधिवेशन माग गर्दै बुधबार दिउँसो राष्ट्रपति कार्यालय पुगेका हुन्। उनीहरु विशेष अधिवेशन माग गर्दै निवेदन र सांसदहरुको हस्ताक्षरसहित शितल निवास गएको जानकारी एक सांसदले अन्नपूर्ण अनलाइनलाई दिए। आज नै नेकपाको स्थायी कमिटी बैठक बसिरहेको छ। बैठकमा मंगलबार जारी भएको 'विवादित' अध्यादेशबारे छलफल हुने जनाइएको छ। कार्यकारी अध्यक्ष पुष्पकमल दाहाललगायत सचिवालयका पाँच नेताले अध्यादेश फिर्ता गर्नुपर्ने बताएका छन्। मन्त्रिपरिषदको सिफारिसअनुसार राष्ट्रपति विध्यादेवी भण्डारीले मंगबलार संवैधानिक परिषद बैठकसम्बन्धी अध्यादेश जारी गरेपछि चौतर्फी चर्को विरोध भइरहेको छ।"
"नेकपा स्थायी कमिटी बैठक, फिर्ता होला त अध्यादेश ?","काठमाडौं : सत्तारुढ नेपाल कम्युनिष्ट पार्टी (नेकपा) को स्थायी कमिटी बैठक बुधबार दिउँसो १ बजे प्रधानमन्त्रीको सरकारी निवास बालुवाटारमा बस्दैछ । यसअघि मंसिर २८ गते आइतबार बसेको स्थायी कमिटी बैठक केन्द्रीय सदस्य कमानसिंह लामाको निधनको शोक प्रस्ताव पारित गर्दै स्थगित भएको थियो। पूर्वसांसद लामाको कोरोना भाइरस (कोभिड १९) बाट मंसिर २४ गते निधन भएको थियो। पूर्वजानकारी अनुसार नै बुधबार स्थायी कमिटी बैठक बस्न लागेको हो। यसअघि बैठक मंसिर २१ गते पार्टी केन्द्रीय मुख्यालय धुम्बाराहीमा बसेको थियो। २१ गतेको बैठकमा एक पत्र पठाउँदै अध्यक्ष ओली भने अनुपस्थित भएका थिए। सोही दिनको बैठकमा अध्यक्ष एवम् प्रधानमन्त्री केपी शर्मा ओलीले पठाएको दुई पन्ने पत्र पढेर सुनाएपछि एक साता स्थगित भएको थियो । अध्यक्ष एवम् प्रधानमन्त्री ओली र कार्यकारी अध्यक्ष प्रचणडले सचिबालय बैठकमा छुट्टाछुट्टै राजनीतिक प्रतिवेदन पेश गरेपछि पार्टीभित्रको समस्या झन् चुलिदै गएको छ। दुवै अध्यक्षबीच सचिवालय बैठकमा आरोपप्रत्यारोप चलेपछि पार्टी विवाद स्थायी कमिटीसम्म पुगेको हो। नेकपाभित्र विवाद चलिरहेकै बेला मन्त्रिपरिषद्को सिफारिसमा राष्ट्रपति विद्यादेवी भण्डारीले मंगलबार संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६ को (पहिलो संशोधन) अध्यादेश २०७७ जारी गरेकी छन्। राष्ट्रपति भण्डारीले संवैधानिक परिषद्सम्बन्धी अध्यादेश जारी गरेपछि यसको चौतर्फी विरोध भइरहेको छ। अध्यादेशसम्बन्धी विवाद अदालतसम्म पुग्ने देखिन्छ। बुधबार अधिवक्ता ओमप्रकाश अर्यालले अध्यादेशविरुद्ध सर्वोच्च अदालतमा रिट समेत पेश गरेका छन्। अध्यादेश जारी भएसँगै प्रमुख प्रतिपक्षी दल र सत्तारुढ नेपाल कम्युनिस्ट पार्टी (नेकपा) का असन्तुष्ट नेताले समेत आपत्ति जनाएका छन् । कार्यकारी अध्यक्ष प्रचण्डसहित सचिवालयका बहुमत सदस्यले अध्यादेश फिर्ता लिनुपर्ने अडान लिएका छन्। सरकारले गत वैशाख ८ मा पनि संवैधानिक परिषद्सम्बन्धी अध्यादेश ल्याएको थियो। त्यसबेला पनि विरोध भएपछि तीन दिनमै अध्यादेश फिर्ता भएको थियो । आजका लागि बोलाइएको स्थायी कमिटी बैठकलाई आम चासोका साथ हेरिएको छ।"
राष्ट्रपतिलाई महाअभियोग र प्रधानमन्त्रीलाई अविश्वासको प्रस्तावबाट हटाऔं : तरुण दल,"काठमाडौं : नेपाली कांग्रेसको भ्रातृसंस्था नेपाल तरुण दलले राष्ट्रपति र प्रधानमन्त्रीका कारण अहिलेको व्यवस्था नै धरापमा पर्दै गएको दावी गरेको छ । तरुण दलले संघीय लोकतान्त्रिक गणतन्त्र जोगाउन राष्ट्रपति विद्यादेवी भण्डारी र प्रधानमन्त्री केपी शर्मा ओलीलाई पदबाट हटाउनुपर्ने माग गरेको छ । तरुण दलका अध्यक्ष जीतजंग बस्नेतले बुधबार विज्ञप्ति जारी गर्दै प्रधानमन्त्री ओली र राष्ट्रपति भण्डारीलाई पद हटाउन माग गरेका हुन् । सम्माननीय राष्ट्रपतिज्यूको भुमिका सबै नागरिकको अभिभावक हुनुपर्नेमा प्रधानमन्त्रीको कारिन्दा र संविधानको भक्षक जस्तो देखिन आएको हुँदा राष्ट्रपतिलाई महाअभियोग र प्रधानमन्त्रीलाई अविश्वासको प्रस्तावबाट पदबाट हटाई मुलुकलाई संकटबाट मुक्त गर्नका लागि नेपाल तरुण दल केन्द्रिय समिति जोडदार माग गर्दछ, अध्यक्ष बस्नेतले भने । उनले प्रमुख प्रतिपक्षी दल लगायतका विपक्षी दलले संसद बैठकको माग गरिरहेको बेला महिनौदेखि संसदलाइ बन्धक बनाएर र उपसभामुख जस्तो गरिमामय पद खाली राखेर प्रधानमन्त्रीले आफ्नो स्वैच्छाचारी तरिकाले ल्याएको संवैधानिक परिषदसम्बन्धी अध्यादेश अलोकतान्त्रिक, संविधानको मर्म र भावना विपरीत भएको दावी गरेका छन् । 'अध्यादेश तुरुन्त फिर्ताका लिन र जारी अध्यादेश लाई टेकेर तत्काल कुनै पनि निर्णय नगर्न नेपाल तरुण दल केन्द्रिय समिति अनुरोध गर्दछ,' विज्ञप्तिमा भनिएको छ, संसदीय मूल्य मान्यता बोकेका मुलुकहरुले सबै समस्याको समाधान संसदबाट नै खोज्नु पर्छ भन्ने मान्यता नेपाल तरुण दलले राख्दछ । तरुण दलले सरकारको सर्बसत्ताबादका विरुद्ध पार्टीले सडक संघर्ष सुरु गरिसकेको उल्लेख गर्दै सरकार नसच्चिए आन्दोलनलाई झनै सशक्त बनाउने चेतावनी दिएको छ ।"
स्थायी कमिटी बैठकअघि ओली र प्रचण्डबीच छलफल,"काठमाडौं : सत्तारूढ नेपाल कम्युनिष्ट पार्टी (नेकपा) का अध्यक्षद्वय केपी शर्मा ओली र अर्का कार्यकारी अध्यक्ष पुष्पकमल दाहाल 'प्रचण्ड' बीच छलफल भएको छ। प्रधानमन्त्री निवास बालुवाटारमा दुईजना अध्यक्षबीच स्थायी कमिटी बैठकअघि छलफल भएको बालुवाटार स्रोतले जनाएको छ। उनीहरूको छलफलपछि नेकपा स्थायी कमिटी बैठक बस्नेछ। बैठक १ बजे बस्दैछ। यसअघि बैठक मंसिर २१ गते पार्टी केन्द्रीय मुख्यालय धुम्बाराहीमा बसेको थियो। २१ गतेको बैठकमा एक पत्र पठाउँदै अध्यक्ष ओली भने अनुपस्थित भएका थिए। सोही दिनको बैठकमा अध्यक्ष एवम् प्रधानमन्त्री केपी शर्मा ओलीले पठाएको दुई पन्ने पत्र पढेर सुनाएपछि एक साता स्थगित भएको थियो । अध्यक्ष एवम् प्रधानमन्त्री ओली र कार्यकारी अध्यक्ष प्रचणडले सचिबालय बैठकमा छुट्टाछुट्टै राजनीतिक प्रतिवेदन पेश गरेपछि पार्टीभित्रको समस्या झन् चुलिदै गएको छ। दुवै अध्यक्षबीच सचिवालय बैठकमा आरोपप्रत्यारोप चलेपछि पार्टी विवाद स्थायी कमिटीसम्म पुगेको हो। नेकपाभित्र विवाद चलिरहेकै बेला मन्त्रिपरिषद्को सिफारिसमा राष्ट्रपति विद्यादेवी भण्डारीले मंगलबार संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६ को (पहिलो संशोधन) अध्यादेश २०७७ जारी गरेकी छन्। राष्ट्रपति भण्डारीले संवैधानिक परिषद्सम्बन्धी अध्यादेश जारी गरेपछि यसको चौतर्फी विरोध भइरहेको छ। अध्यादेशसम्बन्धी विवाद अदालतसम्म पुग्ने देखिन्छ। बुधबार अधिवक्ता ओमप्रकाश अर्यालले अध्यादेशविरुद्ध सर्वोच्च अदालतमा रिट समेत पेश गरेका छन्। अध्यादेश जारी भएसँगै प्रमुख प्रतिपक्षी दल र सत्तारुढ नेपाल कम्युनिस्ट पार्टी (नेकपा) का असन्तुष्ट नेताले समेत आपत्ति जनाएका छन् । कार्यकारी अध्यक्ष प्रचण्डसहित सचिवालयका बहुमत सदस्यले अध्यादेश फिर्ता लिनुपर्ने अडान लिएका छन्। सरकारले गत वैशाख ८ मा पनि संवैधानिक परिषद्सम्बन्धी अध्यादेश ल्याएको थियो। त्यसबेला पनि विरोध भएपछि तीन दिनमै अध्यादेश फिर्ता भएको थियो । आजका लागि बोलाइएको स्थायी कमिटी बैठकलाई आम चासोका साथ हेरिएको छ।"
"बालुवाटारमा स्थायी कमिटी बैठक, ओली अनुपस्थित","काठमाडौं : नेपाल कम्युनिष्ट पार्टी (नेकपा) स्थायी कमिटी बैठकमा उपस्थित हुन नेताहरु प्रधानमन्त्रीको सरकारी निवास बालुवाटारमा भेला भएका छन्। बैठकमा अध्यक्ष दाहाललगायत नेताहरु उपस्थित भएको र प्रधानमन्त्री उपस्थित नभएको स्थायी कमिटी एक सदस्यले जानकारी दिए। ओली नआए पनि कार्यकारी अध्यक्ष पुष्पकमल दाहाल 'प्रचण्ड'ले बैठक सुरु गर्ने बताइए पनि बैठक सुरु हुन सकेको छैन । बैठकअघि ओली र प्रचण्डबीच बालुवाटारमा भेटवार्ता भएको थियो । यसअघि मंसिर २८ गते आइतबार बसेको स्थायी कमिटी बैठक केन्द्रीय सदस्य कमानसिंह लामाको निधनको शोक प्रस्ताव पारित गर्दै स्थगित भएको थियो। पूर्वसांसद लामाको कोरोना भाइरस (कोभिड १९) बाट मंसिर २४ गते निधन भएको थियो। पूर्वजानकारी अनुसार नै बुधबार स्थायी कमिटी बैठक बस्न लागेको हो। यसअघि बैठक मंसिर २१ गते पार्टी केन्द्रीय मुख्यालय धुम्बाराहीमा बसेको थियो। २१ गतेको बैठकमा एक पत्र पठाउँदै अध्यक्ष ओली भने अनुपस्थित भएका थिए। सोही दिनको बैठकमा अध्यक्ष एवम् प्रधानमन्त्री केपी शर्मा ओलीले पठाएको दुई पन्ने पत्र पढेर सुनाएपछि एक साता स्थगित भएको थियो । अध्यक्ष एवम् प्रधानमन्त्री ओली र कार्यकारी अध्यक्ष प्रचणडले सचिबालय बैठकमा छुट्टाछुट्टै राजनीतिक प्रतिवेदन पेश गरेपछि पार्टीभित्रको समस्या झन् चुलिदै गएको छ। दुवै अध्यक्षबीच सचिवालय बैठकमा आरोपप्रत्यारोप चलेपछि पार्टी विवाद स्थायी कमिटीसम्म पुगेको हो। आजको बैठकमा अध्यक्षद्वयले पेश गरेका प्रस्तावहरूमाथि छलफल गर्ने भनिएको थियो । तर मंगलबार राष्ट्रपति विद्यादेवी भण्डारीले संवैधानिक परिषद् बैठक सम्बन्धी अध्यादेश जारी गरेपछि उत्पन्न विवादले आजको बैठक प्रवेश पाउने निश्चित छ। नेकपाभित्र विवाद चलिरहेकै बेला मन्त्रिपरिषद्को सिफारिसमा राष्ट्रपति विद्यादेवी भण्डारीले मंगलबार संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६ को (पहिलो संशोधन) अध्यादेश २०७७ जारी गरेकी हुन्। राष्ट्रपति भण्डारीले संवैधानिक परिषद्सम्बन्धी अध्यादेश जारी गरेपछि यसको चौतर्फी विरोध भइरहेको छ। अध्यादेशसम्बन्धी विवाद अदालतसम्म पुग्ने देखिन्छ। बुधबार अधिवक्ता ओमप्रकाश अर्यालले अध्यादेशविरुद्ध सर्वोच्च अदालतमा रिट समेत पेश गरेका छन्। अध्यादेश जारी भएसँगै प्रमुख प्रतिपक्षी दल र सत्तारुढ नेपाल कम्युनिस्ट पार्टी (नेकपा) का असन्तुष्ट नेताले समेत आपत्ति जनाएका छन् । कार्यकारी अध्यक्ष प्रचण्डसहित सचिवालयका बहुमत सदस्यले अध्यादेश फिर्ता लिनुपर्ने अडान लिएका छन्। सरकारले गत वैशाख ८ मा पनि संवैधानिक परिषद्सम्बन्धी अध्यादेश ल्याएको थियो। त्यसबेला पनि विरोध भएपछि तीन दिनमै अध्यादेश फिर्ता भएको थियो । आजका लागि बोलाइएको स्थायी कमिटी बैठकलाई आम चासोका साथ हेरिएको छ।"
"अध्यादेशले लोकतन्त्र ध्यवस्त गर्छ, जोगाउन आन्दोलन गर्छौं : अर्जुननरसिंह केसी","पोखरा : नेपाली कांग्रेसका नेता अर्जुननरसिंह केसीले मन्त्रिपरिषद्को सिफारिसमा राष्ट्रपतिले मंगलबार जारी गरेको संवैधानिक परिषद् सम्बन्धी ऐन, २०६६ को पहिलो संशोधन आध्यादेश २०७७ जारी गरेर लोकतन्त्रका सबै मुल्य मान्यता ध्यवस्त पार्न खोजेको आरोप लगाएका छन्। पोखरामा बुधवार आयोजित पत्रकार सम्मेलनमा बोल्दै नेता केसीले लोकतन्त्रको संरक्षण गर्न नेपाली कांग्रेस एक ढिक्का भएर सडकमा उत्रने बताए। लोकतन्त्रको रक्षा गर्न कांग्रेसका महाअधिवेशनलाई पछि सारेर भए पनि कांग्रेस एक भएर आन्दोलनमा होमीनुको विकल्प नरहेको उनले बताए। जुन संस्था मार्फत लोकतन्त्र परिचालन हुन्छन् ती संस्थाको ध्वस्त गर्ने गरी अध्यादेश आएको उनले सुनाए। देशका संवैधानिक संस्थामा पनि निस्पक्ष निर्वाचन गर्ने निर्वाचन आयोग, अख्तियार दुरुपयोग आयोग, लोकसेवा आयोग जस्ता महत्वपूर्ण संस्थाहरु व्यक्तिगत रुपबाट कसैसँग जिम्मेवारभन्दा पनि विधि र विधानसँग मात्र उत्तरदायित्व हुने गरी स्वतन्त्र र निस्पक्ष हुनु पर्छ। यही मान्यतामा कार्यपालिका, न्यायपालिका र व्यवस्थापिका प्रमुख, प्रमुख प्रतिपक्षको नेतालाई सम्मेलीत गरी संवैधानिक परिषदको व्यवस्था गरेको हुन्छ। त्यस्तो संवैधानिक परिषदको व्यवस्थामा कमसेकम ६ जानाको व्यवस्था गरेको ठाउँमा ४ जना अनिवार्य रुपमा कोरोम पुर्याउने संवैधानिक व्यवस्था थियो। अर्कोतिर निर्णय सहमतीबाट गर्ने प्रक्रिया थियो। त्यसलाई तोडेर ६ जनामा तीन जनाको उपस्थितिमा मिटिङ हुन सक्ने र तीन जनामा दुई जनाले निणर्य गर्न सक्ने जुन खालको अध्यादेश आएको छ यो घोर अप्रजातान्त्रिक र निन्दनीए रहेको उनले बताए। यसरी लोकतान्त्रि मान्यतालाई ध्यवस्त गरी अधिनायकबाद तर्फ उन्मुख भएकोले लोकतन्त्रको रक्षाकालागि ठुलो आन्दोलनको विकल्प नरहेको उनले सुनाए। यसले न पत्रकारको प्रेस स्वतन्त्रता रहन्छ, न मानवअधिकार, न स्वतन्त्र रुपमा अख्तीयारले काम गर्न सक्छ। न्यायपालिकाको नियुक्ति पनि यसैले गर्ने हो। दुई जना व्यक्तिले मनोनयन गर्ने हुँदा लोकतान्त्रि पद्धतीमा प्रहार भएको उनले सुनाए। यो परिस्थिमा नेपाली कांग्रेस १४ औं महाअधिवेशन जिम्मेवारीमा रहेकोले महाअधिवेशन पछि सारेर लोकतन्त्रको रक्षाको लागि एक हुनु पर्ने उनले बताए। तदर्थ समिति बनाएर वैधानिकता दिएर राष्ट्रिय परिस्थिति अनुसार आन्दोलनमा केन्द्रित हुनु पर्ने बेला आएको उनले बताए। पत्रकारको जिज्ञासामा नेता केसीले नेपाली कांग्रेस सत्तासीन पाटी नफुटोस, नटुटोस् भन्ने चाहेको सुनाए। विकास र समृद्धिको सपना बाँढेर सत्तामा पुगेको पाटी नफुटोस्। तर फोहोरको डंगुर बनाएर, भ्रष्टाचार गर्ने, लोकतन्त्र नै मास्ने गरी अघि बढेको सरकारविरुद्धमा ठूलो आन्दोन गर्नुको विकल्प नरहेको उनले बताए। सत्तासीन पार्टी फुटिहाले पनि कांग्रेस सत्तामा नजाने उनले स्पस्ट पारे।"
स्थायी कमिटी बैठकमा ओली नआएपछि फेरि छलफलमा जुटे दुई अध्यक्ष,"काठमाडौं : नेकपा अध्यक्ष तथा प्रधानमन्त्री केपी शर्मा ओली बुधबार दिउँसो १ बजे बस्ने भनिएको सत्तारुढ दल नेपाल कम्युनिस्ट पार्टी (नेकपा) को स्थायी कमिटी बैठकमा उपस्थित नभएपछि बैठक प्रभावित भएको छ। बैठक बस्न ढिला भएपछि अहिले दुई अध्यक्ष केपी शर्मा ओली र पुष्पकमल दाहाल तथा महासचिव विष्णु पौडेल छलफलमा जुटेको बताइएको छ। एक बजेका लागि डाकिएको स्थायी कमिटी बैठकमा प्रधानमन्त्री एवं अध्यक्ष उपस्थित नभएपछि फेरि अध्यक्षद्वयले छलफल सुरु गरेका हुन्। आजै बिहान ओली र अर्का अध्यक्ष पुष्पकमल दाहाल प्रचण्डबीच छलफल भएको थियो। छलफलपछि प्रचण्ड बालुवाटार पुगेका थिए। तर, ओली बैठकमा नआएपछि प्रचण्ड फेरि उनीसँग छलफल गर्न निस्किएका हुन्। मंसिर २१ गते देखि सुरु भएको स्थायी कमिटीको बैठकमा पार्टीका दुई अध्यक्षहरु केपी शर्मा ओली र पुष्पकमल दाहाल 'प्रचण्ड'ले पार्टी सचिवालय बैठकमा पेश गरेको प्रस्तावमाथि छलफल हुने बताइए पनि ठोस छलफल हुन भने सकेको छैन। बालुवाटारमा स्थायी कमिटी बैठक, ओली अनुपस्थित यसैबीच स्थायी कमिटी सदस्यहरु भीम रावल, पम्फा भुसालसहितको असन्तुष्ट नेकपाका सांसदहरु संसद अधिवेशनको माग गर्दै राष्ट्रपति निवास पुगेका छन्। मन्त्रिपरिषद्को सिफारिसमा राष्ट्रपति विद्यादेवी भण्डारीले मंगलबार संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६ को (पहिलो संशोधन) अध्यादेश २०७७ जारी गरेपछि त्यसको चौतर्फी विरोध सुरु भएको छ। राष्ट्रपति भण्डारीले संवैधानिक परिषद्सम्बन्धी अध्यादेश जारी गरेपछि यसको चौतर्फी विरोध भइरहेको छ। अध्यादेशसम्बन्धी विवाद अदालतसम्म पुगेको छ। बुधबार अधिवक्ता ओमप्रकाश अर्यालले अध्यादेशविरुद्ध सर्वोच्च अदालतमा रिट समेत पेश गरेका छन्। अध्यादेश जारी भएसँगै प्रमुख प्रतिपक्षी दल र सत्तारुढ नेपाल कम्युनिस्ट पार्टी (नेकपा) का असन्तुष्ट नेताले समेत आपत्ति जनाएका छन् । कार्यकारी अध्यक्ष प्रचण्डसहित सचिवालयका बहुमत सदस्यले अध्यादेश फिर्ता लिनुपर्ने अडान लिएका छन्।"
कांग्रेसले बोलायो बैठक,"काठमाडौं : प्रमुख प्रतिपक्षी नेपाली कांग्रेसले संवैधानिक परिषद्सम्बन्धी अध्यादेशबारे छलफल गर्न बुधबार दिउँसो पदाधिकारी बैठक बोलाएको छ। कांग्रेस सहमहामन्त्री डा प्रकाशशरण महतले सरकारले अकस्मात् ल्याएको अध्यादेशबारे शीर्ष नेता सम्मिलित बैठकमा छलफल गरिने जानकारी दिए। उक्त पार्टीका शीर्षस्थ नेताहरुले सरकारले अध्यादेश ल्याउनुलाई सर्वसत्तावादी सोचको संज्ञा दिँदै सामाजिक सञ्जालमार्फत आक्रोश जनाएका छन्। कांग्रेस सभापति शेरबहादुर देउवाले संसद् बैठक छलेर अध्यादेश ल्याउने कार्य अलोकतान्त्रिक भएको टिप्पणी गरेका छन्। उपसभामुख पद खाली राखेर, सभामुखजस्तो गरिमामय व्यक्तित्वलाई विश्वासमा नलिई कोरम पुगेन भन्नु हास्यास्पद छ भने संसद् अधिवेशन छलेर संवैधानिक परिषद्सम्बन्धी अध्यादेश ल्याउनु अलोकतान्त्रिक छ, सभापति देउवाले भनेका छन्, यसबाट सर्वसत्तावादी सोच झनै प्रस्टिएको छ। उनले अध्यादेशमा कांग्रेसको विमति रहेको प्रस्ट पार्दै फिर्ता नभएसम्म परिषद् बैठकमा सहभागी नहुने जनाएका छन्। वरिष्ठ नेता रामचन्द्र पौडेलले परिषद्को मूल मर्मविपरीत संवैधानिक निकायमा आफूअनुकूल मान्छेहरु भर्ती गर्ने नियतले अध्यादेश ल्याइएको दाबी गरेका छन्। संवैधानिक निकायमा आफूअनुकुलका मानिस भर्ने कुत्सित नियतका साथ संसद अधिवेशनलाई छल्नका लागि हतारहतारमा संवैधानिक परिषदसम्बन्धी अध्यादेश जारी गर्नु सर्वसत्तावाद र निरकुंशतातर्फ सरकार अगाडि बढेको थप प्रमाण हो, नेता पौडेलले भनेका छन्। उपसभापति विमलेन्द्र निधिले अध्यादेश सर्वसत्तावादी र अधिनायकवादी काम भएको आरोप लगाएका छन्। संविधान र प्रणालीमाथि नांगो आक्रमण हो। यो अध्यादेश स्वीकार्य हुँदैन, नेता निधिले भनेका छन्। महामन्त्री डा शशांक कोइरालाले परिषदको निर्णयलाई आफू अनुकुल बनाउन राष्ट्रपतिलाई राजनीतिक रुपमा प्रभावित पार्ने काम भएको जीकिर गरेका छन्। यसरी हतारमा अध्यादेश जारी गर्नुले ओली सरकारको सर्वसत्तावादी चरित्र नांगिएको छ। सिंगो संसद्को अपमान मात्रै भएको छैन, लोकतन्त्रका लागि यो खतरनाक संकेत हो, उनले भनेका छन्, अध्यादेश फिर्ता लिएर तत्काल संसद बोलाउनुपर्दछ। अर्का महामन्त्री पूर्णबहादुर खड्काले संसद बैठक आह्वान गर्नुको साटो अध्यादेश जारी गर्नु दुराशययुक्त, सर्वसत्तावादी सोच र संविधानको मर्म र भावना बिपरीतको संविधान विरोधी कदमको परिणाम भएको बताएका छन्। केन्द्रीय सदस्य गगनकुमार थापाले संविधानको व्यवस्थाको खिल्ली उडाउने प्रावधान राखेर राष्ट्रपतिसँगको साठगाँठमा अध्यादेश जारी गरिएको दाबी गरेका छन्। सरकारको यो असंवैधानिक र निरंकुश कदमलाई असफल बनाएरै छाड्नेछौं, नेता थापाले भनेका छन्, सडक र सदनको बलबाट। जनताको साथ र शक्तिबाट। अर्का नेता उदयशमशेर राणाले जनप्रतिनिधिमूलक संस्थालाई बन्धक बनाएर सरकार अध्यादेशबाट मुलुक चलाउने पुरानै बाटोमा अगाडि बढेको दावी गरेका छन्। अर्को पार्टी जनता समाजवादीका संघीय परिषद् अध्यक्ष डा बाबुराम भट्टराईले तत्काल संसद अधिवेशन बोलाउन माग गरेका छन्। पूर्वप्रधानमन्त्री डा भट्टराईले गणतन्त्रको चीरहरण गरेर प्रतिगमनको बाटोमा सरकार अगाडि बढेको दाबी गरेका छन्। त्यसै त निम्छरा संवैधानिक आयोग, अब अध्यादेशमार्फत बनेको तीन जनाको ओली परिषद्ले ओलीका खल्तीबाट निस्केका नाम राखेर भरेपछि कस्तो बन्लान् ?, उनले ट्विटरमा लेखेका छन्, त्यत्रो वलिदानमार्फत स्थापित गणतन्त्रको चीरहरण गरेर प्रतिगमनको आधार तयार गरिनै लागेको हो त ? अर्काे विनाशकारी अध्यादेश अघि नै संसद अधिवेशन बोलाऊ। जनता समाजवादीकै अध्यक्ष उपेन्द्र यादवले अध्यादेशमार्फत सरकार स्वेच्छाचारी बनेको आरोप लगाएका छन्। विवेकशील साझा पार्टीले पनि अध्यादेशको विरोध गर्दै तत्काल फिर्ता लिन माग गरेको छ।"
भक्तपुरमा कुखुरा फार्ममा आगलागी,"भक्तपुर : भक्तपुरको चाँगुनारायण नगरपालिका ८ सुडालको जीतपुरस्थित कुखुरा फार्ममा आगलागी भएको छ । आगलागीले करिब १५ लाख बराबरको क्षति भएको महानगरीय प्रहरी परिसर भक्तपुरले जनाएको छ । परिसरका अनुसार स्थानीय दीपक गिरीको प्यारेन्ट कुखुरा रहेको चाँगुनारायण कुखुरा फार्ममा मंगलबार राती आगलागी भएको थियो । फार्मको छाना छ्वालीले छाएको हुँदा आगो तीव्र बनेको प्रहरीले जनाएको छ । आगलागीले फार्ममा पालिएका २ हजार ७ सय प्यारेन्ट कुखुरा जलेर नष्ट भएको परिसरका प्रवक्ता प्रहरी नायब उपरीक्षक दीपक गिरीले जानकारी दिए । उनका अनुसार प्रहरी, स्थानीय वासिन्दाले करिब एक घन्टाभित्र आगो नियन्त्रणमा लिएको थियो । आगलागीमा कुनै मानवीय क्षति भने नभएको प्रहरीले जनाएको छ । फार्ममा के कसरी आगो लाग्यो अहिलेसम्म खुल्न नसकेको भक्तपुर प्रहरीले जनाएको छ । परिसरका प्रवक्ता प्रहरी नायब उपरीक्षक गिरीले घटनाको बारेमा थप अनुसन्धान कार्य भइरहेको बताए ।"
चिसोबाट जोगिन घुरकै सहारा (फोटोसहित),"जनकपुरधाम : बाक्लो हुस्सु र कुहिरोले दिनभरी घाम छेक्दा तराई मधेशमा शरीरै कठ्यांग्रिने चिसो बढेको छ । हुने खानेले अनेक जतन गरेर ज्यान जोगाए पनि गरिबका बस्तीमा पराल र घाँसपातको घुरनै चिसोबाट जोगिने सहारा बनेको छ। हिजोआज साँझ बिहान मधेसका गाउँहरुमा प्रत्येक घर अगाडी घुर बलिरहेको हुन्छ । घरका वृद्ध अभिभावक, साना बालबालिका र छरछिमेकीहरुको दैनिकी घुरको आगो ताप्दै गफगाफ गरेरै बित्छ । कोरोना कहरले रोजगारी गुमाएका मजदुर र विपन्नहरुको परिवारमा भने शितलहरले अर्को आफद लिएर आएको छ । चार महिना अगाडिसम्म जनकपुरमा ठेला चलाएर तीन छोराछोरी सहित पाँच जनाको परिवार चलाउँदै आएका धनुषाको लक्ष्मीनियाँका श्रीराम सदालाई महामारीकै बेला साहुले काम छैन् भन्दै घर पठायो । उनले त्यस एता काम पनि पाएका छैनन् । चिसोमा छोराछोरीलाई न्यानो लुगा किनदिने भन्दा भन्दै पनि उनले लुगाको जोहो भने गर्न सकेका छैनन् । यस्तोमा शितलहरबाट परिवार जोगाउन साँझ बिहानको घुर र परालनै सहारा छ उनको । 'भर्खरै अगहनी सकेको छ, गाउँमा पराल जतिपनि पाईन्छ,'श्रीरामले भने, 'हामी गरिबका लागि यहिँ पराल ओढ्ने, ओछ्याउने र ताप्ने सबैमा काम लाग्छ ।' चिसोबाट जोगिन ग्रामिण भेगहरुमा तीन तहकै सरकारबाट दाउरा बाँड्ने, न्यानो वितरण जस्ता कुनै कार्यक्रम चलाईएको छैन् । तर, धनुषाका प्रमुख जिल्ला अधिकारी बन्धु प्रसाद बास्तोला भने जिल्ला विपद् व्यवस्थाप समिति शितलहरको विपद्बाट जोगिन तम्तयार अवस्थामा रहेको बताउँछन् । 'शितलहरको लागि पूर्व तयारी कार्ययोजना बनाईसकेका छौं,'प्रजिअ अधिकारी भन्छन्, 'सबै स्थानीय तहहरुसँग समन्वय गरिरहेका छौं । नेपाल सरकार विपद् व्यवस्थापन प्राधिकरणले पनि शितलहरबाट जोगिने कार्ययोजना पठाईसकेको छ र हाम्रो पनि कार्ययोजना तयार छ यो दुईटैलाई सगै कार्यान्वयनमा लग्छौं ।' कार्ययोजना तहत सूचनाको प्रवाह गर्ने, तथ्यांक संकलन मुख्य काम रहेको यसका साथै कमजोर वर्गहरुलाई तातो न्यानो लाउने खाने व्यवस्था गर्न लागेको प्रजिअ अधिकारीले बताए । अहिले स्थानीय सरकार र प्रदेश सरकार दुवै नजिक भएपनि विपन्न र पछि पारिएका समुदायहरुको सहयोगमा खासै चासो नलिएको असहाय संरक्षण मन्च जनकपुरका संयोजक बैद्यनाथ साह बताउँछन् । 'यस्तो कठ्यांग्रिदो चिसोमा कम्तीमा मुसहर बस्तीमा दाउरा वितरण र कम्बल वितरण गर्न सरकारहरुले चासो देखाउनु पर्थ्यो,'साहले भने, 'यस्तो विपतको आकलन त पहिलादेखिनै गरेर सरकारहरुले पहल गर्नुपर्थ्यो तर, जबसम्म कुनै मानविय क्षति हुँदैन तबसम्म कसैको ध्यान जाँदैन् ।' अभियानहरु पनि सहर केन्द्रितनै रहेको हुँदा गाउँटोल र विपन्न परिवारलाई कसैले नहेरेको स्थानीयहरुको गुनासो छ ।"
गजुरीमा चेपाङ किशोरीका लागि सुविधा सम्पन्न छात्राबास बन्ने,"धादिङ : दक्षिणी धादिङको गजुरीमा सिमान्तकृत चेपाङ समुदायका किशोरीका शिक्षा दिक्षामा सहयोग पुर्याउनको लागि सुविधा सम्पन्न छात्राबास बन्ने भएको छ। गजुरी गाउँपालिका वडा नं १ को हाँगेटारमा चेपाङ किशोरीहरुको लागि निर्माण गर्न लागेको आवासीय चेपाङ छात्राबास भवनको शिलान्यास गरिएको छ। जिल्ला समन्वय समिति, गजुरी गाउँपालिका र नेपाल चेपाङ संघ धादिङको समन्वयमा प्रयास नेपाल धादिङले प्लानेट ईन्फान्ड एण्ड डेभलपमेन्ट, फ्रान्ससँगको साझेदारीमा चेपाङ छात्रावास बनाउन लागेको हो। ३० जना क्षमताको छात्रावास निर्माणपछि पढाइमा जेहेन्दार किशोरीहरु निशुल्क आवासीय सुविधासहित उच्च शिक्षा अध्ययन गर्नको लागि बस्न पाउने छन्। नेपाल चेपाङ संघका सचिव कृष्णबहादुर चेपाङले भने, यसअघि पनि विभिन्न संघ सस्थाको सहयोगमा चेपाङ किशोरीहरुले छात्रवृति पाउने गरेका थिए तर यो आवासीय छात्रावास बनेपछि यहीं बसेर उच्च शिक्षा अध्ययन गर्न पाउनेछन्। छात्रावासको निर्माणमा शिक्षा क्षेत्रमा पछि परेको चेपाङ समुदायमा अलिकति उकासिने छ। साढे ४ रोपनी क्षेत्रफलमा बन्न लागेको छात्राबास भवनमा भान्सा तथा डाइनिङ भवन, पुस्तकालय तथा पढाइ भवन, पाले घर सहितको लागत १ करोड १५ लाख अनुमान गरिएको छ। दक्षिणी धादिङको महाभारत पर्वत श्रृंखलामा सिमान्तकृत चेपाङ समुदायको बसोबास रहेको छ। विकट क्षेत्रमा उच्च शिक्षा हाँसिल गर्न आउँदा हुने बसाइ ब्यवस्थापन सहज बनाउन, चेपाङ किशोरीहरुको शैक्षिक विकासमा सहयोग पुर्याउनको लागि सहकार्य गरिएको प्रयास नेपाल धादिङका कार्यकारी निर्देशक दामोदर अर्यालले बताए। उनले भने, चेपाङ समुदायको मुख्य समस्या भनेकै शिक्षामा पहुँच नहुनु हो, त्यसलाई सहयोग पुर्याउनको लागि गाउँपालिकासँगको समन्वयमा छात्रावास बनाउन लाग्दै छौँ। २०७८ जेठ मसान्तसम्ममा निर्माण सक्ने लक्ष्य राखिएको निर्माण कम्पनी जीए बिल्र्डस् प्रतिनिधि गोबिन्दराज रेग्मीले बताए। छात्राबास भवन शिलन्यास कार्यक्रमलाई सम्बोधन गर्दै जिल्ला समन्वय समिति धादिङका प्रमुख जगन्नाथ नेपालले छात्रावास ले चेपाङ किशोरीको शैक्षिक विकासमा उल्लेख्य सुधार ल्याउने विश्वास ब्यक्त गरे। छात्रावास बनाउनु मात्र ठुलो कुरा नभएको बताउँदै संयोजक नेपालले छात्रावासलाई व्यवस्थित तवरले संचालन गराउनको लागि चेपाङ संघ र गजुरी गाउँपालिकाको ध्यानाकर्षण गराए। गजुरी गाउँपालिकाले उत्कृष्ट, मेहनती र जेहेन्दार चेपाङ समुदायको शिक्षा दिक्षाको प्रवन्ध गराउन हरेक वर्ष ७ लाख रुपैयाँ बजेट विनियोजन गर्दै आएको छ। भौगोलिक रुपले विकट स्थानबाट उच्च शिक्षाको लागि आएका चेपाङ किशोरीहरुको शिक्षामा सहयोगको लागि विकास साझेदारहरुसँगको समन्वय तथा सहकार्यमा निर्मित छात्राबास भवनको सही प्रयोग तथा व्यवस्थापन गर्ने गजुरी गाउँपालिका अध्यक्ष राजेन्द्र विक्रम बस्नेतले प्रतिबद्धता जनाए। उनले भने, गैर सरकारी संस्थासँगको सहकार्यमा छात्रावास बनाउँदै छौँ, यसको संचालन र व्यवस्थानपनको जिम्मा गाउँपाकिाले लिनेछ।"
"काठमाडौंको तापक्रम २ डिग्रीमा झर्यो, अझै घट्ने क्रममा","काठमाडौं : काठमाडौं उपत्यकाको तापक्रम २ दशमलव ८ डिग्रीमा झरेको छ। जल तथा मौसम विज्ञान विभागका अनुसार बुधबार काठमाडौंको तापक्रम यस वर्षकै कम मापन गरिएको छ। यसअघि मङ्गलबार काठमाडौं उपत्यकाको तापक्रम तीन डिग्री थियो। तापक्रम घटेसँगै उपत्यकासहित देशभर बढी चिसो महसुस गरिएको छ। काठमाडौं उपत्यकाको तापक्रम दिनानुदिन घट्ने क्रममा रहेको छ। यसअघि सोमबार भने काठमाडौंको न्यूनतम तापक्रम ४ दशमलव शून्य डिग्री मापन भएको थियो। मौसमविद् समीर श्रेष्ठका अनुसार तापक्रम निरन्तर घट्ने क्रममा रहेको छ। 'अबको केही दिन तापक्रम घटबढ भइरहनेछ,' श्रेष्ठले भने, 'मौसमविद्का अनुसार राति बदली भए दिउँसो तापक्रम बढ्ने र आकाश खुला भए तापक्रम घट्ने हुन्छ।' पश्चिम तराईका जिल्लामा पनि चिसो ह्वात्तै बढेको छ। चिसो बढेसँगै तराईका अधिकांश जिल्लामा हुस्सु र कुहिरोले जनजीवन कष्टकर बन्दै गएको छ। चिसोबाट विशेषगरी वृद्धवृद्धा र बालबालिका बढी प्रभावित हुने भएकाले चिकित्सकले सावधानी अपनाउन सुझाव दिएका छन्। मौसम पूर्वानुमान महाशाखाको पछिल्लो विवरणअनुसार आज काठमाडौं उपत्यकाको न्यूनतम तापक्रम २ दशमलव ८ डिग्री र अधिकतम तापक्रम १९ दशमलव २ डिग्री सेल्सियस रहेको छ। त्यस्तै आज सबैभन्दा कम जुम्लाको न्यूनतम तापक्रम माइनस ७ दशमलव १ डिग्री र सबैभन्दा धेरै विराटनगरको न्यूनतम तापक्रम १० दशमलव ५ डिग्री सेल्सियस रहेको छ।"
बारपाकका बाघेले गरे आत्मसमर्पण,"गोरखा : बारपाकमा राष्ट्रपति आउने कार्यक्रमको पूर्व सन्ध्यामा हातहतियारसहित हुलगंगा र तोडफोड गरेका बाघे (धनबहादुर घले)ले चार वर्षपछि आत्मसमर्पण गरेका छन्। कैद सजाय फैसला भएर फरार रहेका बाघेले सोमबार साँझ आत्मसमर्पण गरेका प्रहरीले जनाएको छ। हातहतियार तथा खरखजना मुद्धामा नौ महिना कैद र ८० हजार रुपैयाँ जरिबाना तिर्ने फैसला भएका बारपाक गाउँपालिका १ का घलेले मंगलबार प्रहरी समक्ष आत्मसर्मण गरेको एसपी सुरेन्द्र गुरुङले जानकारी दिए। २०७३ मंसिर २० गते जिल्ला प्रशासन कार्यालयले सो फैसला गरेपछि उनी प्रहरीको खोजीको सूचीमा थिए। गत २०७२ जेठ २२ गते प्रहरीले ७६०० नम्बरको चार राउण्ड गोली भएको स्वचालित पेस्तोल एक थान, तीन राउण्ड गोली भएको कटुवा पेस्तोल एक थान, थ्रिनटथ्रीको तीन राउण्ड गोली घलेको साथबाट प्रहरीले बरामद गरेको थियो। जेठ २४ गते उनीविरुद्ध हातहतियार खरखजना शिर्षकमा मुद्धा दायर भएको थियो। त्यसयता फरार रहेका घलेले सोमवार साँझ आत्मसमर्पण गरेपछि पिसिआर जाँच गरेर कारागार चलान गर्ने तयारी भएको प्रहरी एसपी गुरुङले बताए। पिसिआर रिपोर्ट नेगेटिभ आएपछि कारागार चलान गर्नेछौँ उनले भने अहिले हिरासतमा राखेका छौँ। चारवर्षअघि घले हातहतियारसहित बारपाकमा खुलेआम हिड्ने गरेको सूचना पाएपछि पक्राउ गर्न गएको प्रहरीलाई स्थानीय अवरोध गर्दा उनी भागेका थिए। प्रहरीले हतियार नियन्त्रणमा लिएको थियो। अभियुक्त नियन्त्रणमा लिने क्रममा तत्कालिन समयमा प्रहरीमाथि आक्रमण भएको थियो भने प्रहरी सवार गाडीमाथि उनका समर्थकले तोडफोड गरेका थिए। सो घटनाका कारण तत्कालीन राष्ट्रपति भूकम्पको केन्द्रविन्दू बारपाकको अवलोकन गर्न जाने कार्यक्रम असुरक्षाको कारण स्थगित भएको थियो। त्यसपछि प्रहरीले पटकपटक उनलाई पक्राउ गर्न प्रयास गरेपछि सफल हुन सकेको थिएन। निरन्तरको प्रयासपछि घले कैद सजाय भुक्तान गर्न आफैँ आएका एसपी गुरुङले बताए।"
'विवादित' अध्यादेशविरुद्ध सर्वोच्चमा रिट दायर,"काठमाडौं : मन्त्रिपरिषद्को सिफारिसमा राष्ट्रपति विद्यादेवी भण्डारीले मंगलबार जारी गरेको संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६ को (पहिलो संशोधन) अध्यादेश २०७७ विरुद्ध सर्वोच्च अदालतमा रिट परेको छ। बुधबार अधिवक्ता ओमप्रकाश अर्यालले रिट दायर गरेका हुन् । अधिवक्ता अर्यालले अध्यादेशविरुद्ध सर्वोच्च अदालतमा रिट पेश गरेको अन्नपूर्ण अनलाइनलाई बताए। उनले आफूलाई सचेत नागरिक र कानून व्यवसायीको हैसियतमा संवैधानवाद, संवैधानिक लोकतन्त्र, मानव अधिकार, सुशासनसँग सम्बन्धित सार्वजनिक सरोकारका अभियानमा सक्रिय नेपाली नागरिक भन्दै रिट दायर गरेका बताएका छन् ।रिटमा उनले राष्ट्रपतिको कार्यालय, प्रधानमन्त्री कार्यालय, मन्त्रिपरिषद्, संवैधानिक परिषदका अध्यक्ष, सचिवालय र त्यसको सदस्य सबैलाई उनले प्रतिपक्ष बनाएका छन् । अध्यादेशमा संवैधानिक परिषदको बैठकले निर्णय गर्न आवश्यक पर्ने गणपुरक संख्या घटाइदिएको छ । अब परिषद्मा अध्यक्षसहित तीनजना सदस्य उपस्थित भएमा बैठकका लागि गणपूरक संख्या पुगेको मानिनेछ । जबकी साविकको व्यवस्थाअनुसार अध्यक्ष र कम्तीमा ४ जना सदस्यहरु उपस्थित भएमा मात्र बैठकको लागि गणपूरक संख्या पुगेको मानिने व्यवस्था थियो । यो व्यवस्थाअनुसार हाल परिषद् बैठक बस्नका लागि सभामुख, राष्ट्रियसभाका अध्यक्ष, प्रमुख विपक्षी दलका नेता सबै उपस्थित हुनैपर्थ्यो। संविधानको धारा ११४ को उपधारा (१) बमोजिम मन्त्रिपरिषद्को सिफारिसमा राष्ट्रपति भण्डारीले 'विवादित' अध्यादेश जारी गरेपछि यसको चौतर्फी विरोध भएको छ । अध्यादेश जारी भएसँगै प्रमुख प्रतिपक्षी दल र सत्तारुढ नेपाल कम्युनिस्ट पार्टी (नेकपा) का असन्तुष्ट नेताले समेत आपत्ति जनाएका छन् । राष्ट्रपतिबाट संवैधानिक परिषद् सम्बन्धी अध्यादेश जारी"
पशुपतिमा १५ सयले गरे पूजा : पहिलो दिन सवा लाख आम्दानी,"काठमाडौं : विश्वव्यापी कोरोना संक्रमणका कारण नौ महिनादेखि बन्द पशुपतिनाथ मन्दिर खुलेको पहिलो दिन बुधबार एक हजार पाँच सय भक्तजनले पूजाआजा र दर्शन गरेका छन्। पशुपति क्षेत्र विकास कोषले सम्पूर्ण स्वास्थ्य सुरक्षा मापदण्ड अपनाई खुला गरेपछि दर्शनार्थी पशुपति पुगेका हुन्। कोष सञ्चालक परिषद् सदस्य आशा पाण्डेका अनुसार पहिलो दिन सुरक्षित ढंगले पूजाआजा र दर्शन गर्ने काम भएको छ। उनले भनिन्, कोभिडका बाबजुद पनि पहिलो दिन एक लाख २१ हजार रुपैयाँ दक्षिणभेटीबाट संकलन भएको छ। मंगलबार राष्ट्रपति विद्यादेवी भण्डारीले पशुपतिनाथ मन्दिरमा क्षमा पूजा गरेकी थिइन्। यसबीच, कोषका सदस्यसचिव डा प्रदीप ढकालले मन्दिरबारेको दर्शन, पूजाआजा र स्वास्थ्य मापदण्ड आदिबारे सूचनामूलक जानकारी दिने डिस्प्लेको उद्घाटन गरेका छन्।"
"काठमाडौँबाट गोरखाको सोती जाँदै गरेको बस दुर्घटना, पाँच जना गम्भीर घाइते","गोरखा : काठमाडौँबाट गोरखाबजार हुँदै सोती जाँदै गरेको रात्रीबस बुधबार बिहान दुर्घटना हुँदा पाँच जना गम्भीर घाइते भएका छन्। ग १ ख ९४४६ नम्बरको रात्रीबस भीमसेन थापा गाउँपालिका ३ को मुरलीचोकमा दुर्घटना हुँदा पाँच जना घाइते भएका प्रहरी निरीक्षक धर्म अधिकारीले जानकारी दिए। घाइते हुनेहरुमा धार्चे ६ का ५० वर्षीय सुरमान घले, भीमसेन थापा गाउँपालिका ३ का २९ वर्षीय उत्तम पुडासैनी, ३० वर्षीय मनोज पुडासैनी र उज्वल पुडासैनी रहेका छन्। त्यस्तै धार्चे २ केरौँजाकी ३२ वर्षीया कान्छी गुरुङ रहेको प्रहरीले जनाएको छ। उनीहरुको टाउको र छात्तीमा चोट लागेको छ। गम्भीर घाइते तीन जनालाई काठमाडौँ र दुई जनालाई गोरखा अस्पतालमा उपचारका लागि लगिएको प्रहरी निरीक्षक अधिकारीले बताए। बसमा करिब ४० जना सवार रहेको र अन्यको अवस्था समान्य रहेको प्रहरीले जनाएको छ। चालक तोपमान तामाङ निदाएका कारण बस खसेको हुनसक्ने प्रारम्भिक अनुमान रहेको प्रहरीले बताएको छ।"
अंग्रेजी नयाँ वर्ष '२०२१'लाई स्वागत गर्न फेवा किनारमा सडक महोत्सवको तयारी,"पोखरा : गत वर्ष सन् २०२० लाई फेवा किनारमा स्वागत गर्दै गर्दा डिसेम्बर महिनामा चीनको उहानमा कोरोना संक्रमण देखा परिसकेको थियो। चीनमा पहिलो पटक देखापरेर विश्वभर फैलिएको कोभिड१९ (कोरोना भाइरस) ले विश्वको पर्यटन उद्योग थला परेको छ। नेपालको पर्यटन उद्योग पनि उस्तै गरी थलापरेको छ। पर्यटन उद्योगलाई उठाउन रेष्टुरेण्ट एण्ड वार एशोसियसन नेपाल (रेवान) पोखराले फेवाताल किसनारमा तीन दिने सडक महोत्सवको तयारी गरेको छ। २२ औं संस्करणको पोखरा सडक महोत्सव स्वास्थ्य सतकर्ता अपनाएर फेवातालको किनार हुने महोत्सवका संयोजक बसन्त गौतमले जानकारी दिए। सडकमा विभिन्न स्वादका खानाको परिकार संस्कृतिक कार्यक्रमका बिच पस्किएर अंग्रेजी नयाँ वर्ष २०२१ लाई स्वागत गर्ने गरी महोत्सवको तयारी गरिएको रेवान पोखराका अध्यक्ष लक्ष्मण बरालले बताए। सडक महोत्सवमा विगत वर्षको जस्तो बसुन्धरा पार्कमा विभिन्न लाइभ संस्कृतिक कार्यक्रम भने नहुने रेवान पोखराका महासचिव विकास भट्टराईले जानकारी दिए। स्वास्थ्य सतर्कता अपनाउनु पर्ने भएकोले धेरै पर्यटक आउने आशामा भन्दा पनि पोखरा खुला छ घुम्न आउनुहोस् भन्ने सन्देश दिन पोखराको फेवाताल किनारको तीन किलोमिटर क्षेत्रको सडकमा महोत्सवको आयोजना गर्न लागिएको उनले बताए। सडक महोत्सवमा ताल किनारको तीन ठाउँमा स्वागत गेट हुने छ। तीनै ठाउँमा विभिन्न जातजातीको थोरै संख्यामा कलाकारहरुको उपस्थितिमा संस्कृतिक कार्यक्रम हुने छ। पोखरा महानगरपालिका, गण्डकी प्रदेश सरकारको हौसला र साथमा पुस १५ गते देखि १७ गतेसम्म सडक महोत्सव हुन लागेको पोखरा पर्यटन परिषदका अध्यक्ष गोपी भट्टराईले जानकारी दिए। एक हप्ताभित्र अहिलेसम्म बन्द रहेका पोखराका पर्यटकीय स्थल खुला गर्ने गरी छलफल भएको पनि उनले जानकारी दिए। पोखराको लेकसाइडमा हुने सडक महोत्सव देशैभरको सबैभन्दा धेरै पर्यटक सहभागी रहने महोत्सव हो। यहाँ सामान्य अवस्थामा विगतमा ३ देखि ४ लाख पर्यटक आउने अनुमान गरिएको छ। कोरोना कहरको कारण पहिलेको जस्तो पर्यटक आउनेभन्दा पनि पोखरा खुला छ भन्ने सन्देश दिन मात्र सडक महोत्सवलाई निरन्तरता दिएको आयोजक रेवानका अध्यक्ष बरालले दोहोर्याए। सडक महोत्सवमा स्वास्थ्य सतर्कता अपनाएर ठाउँ ठाउँमा सेनिटाइजर, मास्क, साबुन पानी राखिने महोत्सवका सहसंयोजक तथा स्वास्थ्य संयोजक भिष्मराज पौडेलले जानकारी दिए। नयाँ वर्ष २०२१ भित्र नै कोरोना संक्रमण नियन्त्रणमा आएर पर्यटकको चहलपहल बढ्ने व्यवसायीको विश्वास छ। कोरोनापछि थलिएको पर्यटकलाई उठाउन पश्चिमाञ्चल होटल संघ पोखरा यसै साता देशका प्रमुख औधोगिक शहर विरगंज, जनकपुर, बिराटनगर, चित्वनमा जाउँ है पोखरा अभियान लिएर आन्तरिक पर्यटकलाई निम्तो दिएर फर्केका छन्। नाटा पोखराको टोली पनि ग्रामिण पर्यटन प्रवद्धन गर्न बारपाक, तनहुँको बन्दीपुर लगायतका पर्यटकीय गाउँको प्रवद्धन गरेर फर्केको छ। रेवान पोखराले पोखरा खुला रहेको सन्देश दिन सडक महोत्सव आयोजना गरेको हो। टान पोखराले नयाँ पर्यटकीय गन्तव्यको खोजीको क्रममा पहिलो पटक ८ हजारभन्दा अग्लो हिमाल अन्नपूर्ण आरोहण गर्ने मोरिस हर्जोगको चाप पछ्याउँदै म्याग्दी तर्फ अन्नपूर्ण प्रथम आधारशिवीर सम्म पुगेर आएको छ। एक हप्ताको नयाँ पदायत्रा मार्ग खोल्ने गरी नक्सा समेत तयार गरेको टान पोखराका अध्यक्ष शुशिल पौडेलले बताएका छन्। पश्चिमाञ्चल होटल संघ पोखराले पोखरा आउने पर्यटकहरुलाई ५० प्रतिशतसम्म छुट दिने निर्णय गरेको संघका प्रथम उपाध्यक्ष लक्ष्मण सुवेदीले जानकारी दिए। यसै गरि शाहासीक खेल प्याराग्लाइडिङमा उड्न चाहाने पर्यटकलाई नेपाल हवाई खेलकुद संस्थाले ४० प्रतिशतसम्म छुट दिएको अध्यक्ष कृष्ण भण्डारीले बताए। सन् १९९७ बाट पोखरा सडक महोत्सव सुरु भएको हो। पोखरा आउने पर्यटक नयाँ वर्षमा कित घर फर्कने कित भारतको गोवा जाने गरेपछि पर्यटकको बसाई लम्ब्याउन सडक महोत्सव सुरु भएको थियो। सडक महोत्सव आन्तरिक पर्यटकमाझ लोकप्रिय भइसकेको छ। विश्व पर्यटन बजारमा समेत नयाँ वर्षमा पोखरालाई आकर्षक गन्तब्यको रुपमा विकास गर्न पर्यटन व्यवसायी लागिपरेको बेलामा कोरोना कहर यति बेला बाधक बनेको छ। अंग्रेजी नयाँ वर्ष २०२१ लाई स्वागत गर्न पोखराको फेवाताल किनारमा पुस १५ गतेदेखि १७ गतेसम्म हुने सडक महोत्सवको बारेमा जानकारी दिन आयोजित पत्रकार सम्मेलनमा सहमागी रेवान पोखराका अध्यक्ष लगायत। तस्बिर : कृष्णमणि बराल।"
उपत्यकामा थप ३९१ जनामा कोरोना संक्रमण,काठमाडौं : बुधबार काठमाडौं उपत्यकामा थप ३९१ जनामा कोरोना भाइरस (कोभिड१९) संक्रमण देखिएको छ। १६३ महिला र २२८ पुरुष गरी ३९१ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। पछिल्लो २४ घण्टामा थप ७३६ जनामा कोरोना भाइरस (कोभिड१९) संक्रमण देखिएको छ। स्वास्थ्य तथा जनसंख्या मन्त्रालयका अनुसार नयाँ थपिएकासहित कोरोना संक्रमितको संख्या २ लाख ५० हजार ९१६ पुगेको छ। बुधबार थप २९१ महिला र ४४५ पुरुष गरी ७३६ जनामा संक्रमण देखिएको छ। ५ हजार ५५५ स्वाबको पीसीआर परीक्षण गराउँदा ७३६ जनामा संक्रमण देखिएको मन्त्रालयले जनाएको छ। यस्तै बुधबार ८४७ जना डिस्चार्ज भएका छन्। योसहित कोरोना जित्नेको संख्या २ लाख ३८ हजार ५६९ पुगेको स्वास्थ्य मन्त्रालयले जनाएको छ। मन्त्रालयका अनुसार निको हुनेको दर ९४४ प्रतिशत हो। देशभर सक्रिय संक्रमितको संख्या रहेको छ। अहिलेसम्म कोरोनाबाट मृत्यु हुनेको संख्या १७ सय ४३ पुगेको मन्त्रालयले जनाएको छ। बुधबार मात्र कोरोनाबाट थप १३ जनाको मृत्यु भएको छ। यस्तै अहिले ४५२ जना क्वारेन्टिन र ९ हजार ७५७ आइसोलेसनमा रहेको मन्त्रालयले जनाएको छ। कोरोनाका गम्भीर २८९ जनाको आइसीयूमा र ५९ जनाको भेन्टिलेटरमा उपचार भइरहेको छ।
"२४ घण्टामा थप ७३६ जनामा कोरोना संक्रमण, ८४७ डिस्चार्ज, १३ को मृत्यु",काठमाडौं : पछिल्लो २४ घण्टामा थप ७३६ जनामा कोरोना भाइरस (कोभिड१९) संक्रमण देखिएको छ। स्वास्थ्य तथा जनसंख्या मन्त्रालयका अनुसार नयाँ थपिएकासहित कोरोना संक्रमितको संख्या २ लाख ५० हजार ९१६ पुगेको छ। बुधबार थप २९१ महिला र ४४५ पुरुष गरी ७३६ जनामा संक्रमण देखिएको छ। ५ हजार ५५५ स्वाबको पीसीआर परीक्षण गराउँदा ७३६ जनामा संक्रमण देखिएको मन्त्रालयले जनाएको छ। यस्तै बुधबार ८४७ जना डिस्चार्ज भएका छन्। योसहित कोरोना जित्नेको संख्या २ लाख ३८ हजार ५६९ पुगेको स्वास्थ्य मन्त्रालयले जनाएको छ। मन्त्रालयका अनुसार निको हुनेको दर ९४४ प्रतिशत हो। देशभर सक्रिय संक्रमितको संख्या रहेको छ। अहिलेसम्म कोरोनाबाट मृत्यु हुनेको संख्या १७ सय ४३ पुगेको मन्त्रालयले जनाएको छ। बुधबार मात्र कोरोनाबाट थप १३ जनाको मृत्यु भएको छ। यस्तै अहिले ४५२ जना क्वारेन्टिन र ९ हजार ७५७ आइसोलेसनमा रहेको मन्त्रालयले जनाएको छ। कोरोनाका गम्भीर २८९ जनाको आइसीयूमा र ५९ जनाको भेन्टिलेटरमा उपचार भइरहेको छ।
नौ महिनापछि खुल्यो पशुपतिनाथ,"काठमाडौं : गत वर्ष चैत ११ गतेदेखि कोरोना भाइरसको सङ्क्रमणबाट बच्न बन्दाबन्दी जारी गरेदेखि बन्द रहेको पशुपति आज बिहान छ बजेदेखि भक्तजनका लागि खुला गरिएको छ । स्वास्थ्य तथा जनसङ्ख्या मन्त्रालयले जारी गरेको स्वास्थ्य सुरक्षाको मापदण्ड पालना गरेर खुला गरिएको मन्दिरमा बिहान छ बजेदेखि नै भक्तजन आउन थालेका छन् । पुसको चिसोमा पनि सयौँ भक्तजन मन्दिर प्रवेश गरेर दर्शन गरेको पशुपति क्षेत्र विकास कोषका कोषाध्यक्ष डा मिलनकुमार थापाले जानकारी दिए । घाम लागेसँगै भक्तजनको चाप पनि बढ्न थालेको छ । भक्तजनलाई दुई मिटरको दूरीमा लाममा राखी दर्शन गर्ने व्यवस्था मिलाइएको छ । भक्तजनले अनिवार्यरूपमा मास्क लगाउनुपर्ने व्यवस्था गरिएको कोषले जनाएको छ । हाललाई मन्दिरको पश्चिम ढोकाबाट प्रवेश गरी दर्शनपछि पनि सोही ढोकाबाट फर्कने व्यवस्था मिलाइएको छ । दर्शनका लागि पशुपतिनाथ मन्दिर खुला गरिए पनि अझै केही समय भक्तजनले रसिद काटेर गरिने विशेष पूजा गर्न पाउने छैनन् । यसैगरी मूल मन्दिर परिसरमा दैनिक हुने गरेको भजनलगायत गतिविधि पनि क्रमशः खुला गरिने कोषका सदस्य सचिव डा प्रदीप ढकालले जानकारी दिए । नौ महिनापछि भक्तजनका लागि आजदेखि दर्शन गर्न खुला गरिने भएपछि मङ्गलबार राष्ट्रपति विद्यादेवी भण्डारीले क्षमासहित विशेष पूजा गरेकी थिइन्। कोरोना महामारीबाट मुक्ति, देश एवं विश्व शान्तिको सङ्कल्पसहित मूल मन्दिर, परिसरका देवीदेवताको पनि पूजा आराधना गरिएको थियो । रासस"
दुर्गममा सडक प्रथामिकतामा : खिजीदेम्वाबाट सडक मार्गका चार नाका खुल्दै,"ओखलढुंगा : गत वर्षसम्म पनि खिजीदेम्वा गाउँपालिका अति दुर्गमका रुपमा परिचित थियो। यहाँबाट सदरमुकाम आउन छिमेकी जिल्ला कि त सोलुखुम्बु कि रामेछाप, सिन्धुली र उदयपुर घुमेर आउनुपर्थ्यो। हिउँदको समयमा ओखलढुंगाको जन्तरधाप, सोलुको टाप्टिङ हुँदै कच्ची सडक चले पनि वर्षा सुरु हुनासाथ बन्द हुने गरेको थियो। गाउँपालिका केन्द्रबाट काठमाडौं जान जति सहज थियो त्योभन्दा अप्ठेरो र लामो सडक पार गर्दै छिमेकी जिल्ला घुमेपछि मात्रै सदरमुकाम ओखलढुंगा पुग्न सकिन्थ्यो। यही दुःख खेपेका जनप्रतिनिधि स्थानीय तहदेखि संघीय संसदसम्म पुगेपछि खिजीदेम्वाले मुहान फेर्न थालेको छ। खिजदेम्वा गाउँपालिकाले संघीय तथा प्रदेश सरकारसँगको बजेट साझेदारीमा चार वटा नाका खोलेको छ। गाउँपालिकाबाट सदरमुकाम ओखढुंगा, प्रदेश राजधानी र संघीय राजधानी आवतजावत गर्न यी नाका खुलेपछि सहज भएको छ। गाउँपालिकामा संघीय, प्रदेश सरकारको बजेट तथा स्थानीय तहको प्रथामिकतामा परेपछि ग्रामीण सडक विस्तारले पनि तीव्रता पाएको छ। सोलु र रामेछाप हुँदै सदरमुकाम आउनु पर्ने बाध्यता अब टरेको छ। खिजीदेम्वाबाट मोलुङको श्रीचउर हुँदै ओखलढुंगा आउने ट्याक खुलिसकेको छ। यो सडकका लागि सांसद यज्ञराज सुनुवारले पूर्वाधार साझेदारी कार्यक्रममा तीन वर्ष लगातार गरेर १ करोड बढी बजेट विनियोज गरेर प्रथामिकता दिएका थिए। त्यस योजनामा खिजीदेम्वा र मोलुङ गाउँपालिकाले साथ दिएपछि खिजिफलाटेहातेबन्सेश्रीचौरओखलढुंगा सडक गत कात्तिकमा खुलेको छ। ५५ किमी सडक कालोपत्रे हुँदै अहिले गाउँपालिकाले आन्तरिक सडक कालोपत्रेको योजना अघि सारेको छ। संघीय समपुरक बजेट अन्तर्गत लिखुभुसिंगा सडक कालोपत्रेको तयारी थालेका छ। ५५ किलोमिटर लामो लिखुभुसिंगा सडकलाई चरणबद्ध रुपमा खण्डखण्ड गर्दै बहुवर्षीय योजनाका रुपमा काम गर्ने योजनाका साथ कालोपत्रेको ठेक्का लगाइएको खिजिदेम्बा गाउँपालिकाका अध्यक्ष बेदबहादुर रोकाले जानकारी दिए। खिजिदेम्बा गाउँपालिकाले आफ्नो सीमित बजेटको बाबजुद पनि संघीय समपुरक बजेटबाट योजना छनोट गरी कालोपत्रे गर्न लागेको गाउँपालिकाले जनाएको छ। अध्यक्ष रोकाले हाल उक्त सडकलाई बजेटको व्यवस्था गरिदिन अझै पनि विभिन्न कोणबाट संघीय सरकारसँग पहल गरिरहेको बताए। खिजिदेम्बा गाउँपालिकाले यसअघि लिखुभुसिंगा सडकको स्तरोन्नति गरेपछि सार्वजनिक यातायात सञ्चालनमा आएका थिए। हाल सो सडकमा अरनिको र संयुक्त यातायातका बसहरु दैनिक रुपमा सञ्चालनमा रहेका छन्। हाल काठमाडौंबाट खिजिफलाटे, रगनी र खिजीकाति गरी ३ ठाउँमा सुपर बस सञ्चालनमा छन्। थप सेवा विस्तारका लागि काठमाडौंदेखि रावादोलुभुसिंगासम्म सार्वजनिक बस सञ्चालनको तयारी भइरहेको छ। जसका लागि खिजिचण्डेश्वरीखिजिकाति सडक र खिजिफलाटेरावादोलुभुसिंगा सडक खण्डमा सुधारको काम पनि सुरु भएको छ। सदरमुकाम जोड्ने विकल्प सडक ठूलो भूगोल र पातलो बस्ती भएको गाउँपालिका रहेकाले सदरमुकामको सहज पहुँचको कुरालाई मध्यनजर गर्दै खिजिदेम्बा गाउँपालिकाले सदरमुकाम जोड्ने विकल्प सडकमा जोड दिइरहेको छ। पहिले सदरमुकामसँग सडक नजोडिँदा खिजिदेम्बाबाट रामेछापको ढाँडे, सिरीषे, मन्थली, सिन्धुलीको खुर्कोट, उदयपुरको घुर्मी हुँदै ओखलढुंगा सदरमुकाम धाउनुपर्ने बाध्यता थियो। अहिले खिजिदेम्बाका ४ ठाउँबाट सदरमुकाम सडक जोडिसकेको छ। जसमा भुसिंगापात्लेधापओखलढुंगा, खिजिफलाटेपात्लेधापओखलढुंगा, खिजिफलाटेनयाँवनश्रीचौररामपुरओखलढुंगा र खिजिफलाटहातेबन्सेश्रीचौरओखलढुंगा सडक रहेका छन्। यी सडकको ट्रयाक खुलेर स्तरोन्नतिपछि गाउँपालिकाका सबै क्षेत्रमा सडक विस्तार हुनेछन् भने चारैतिरका नाका खुल्ने छन्। सडकको पहुँच पुगेपछि यस क्षेत्रका उत्पादन तराईदेखि काठमाण्डौंसम्म पुर्याउन र पर्यटकीय क्षेत्रमा पयर्टक सकेत सहज रुपमा आउने खिजिदेम्वाबासीको आशा छ।"
"चारै सन्तान दृष्टिविहिन भएको परिवारलाई शोक, जेठो छोराको मृत्यु",इटहरी : दृष्टिविहिन भएर थलिएका इटहरी २ स्थित लक्ष्मण तामाङका जेठो छोराको गएराती मृत्यु भएको छ। जेठो छोरा २९ वर्षीय सरोज तामाङको गएराती मृत्यु भएको हो। बौद्ध परम्पराअनुसार उनको केही बेरमै उनको अन्त्येष्टि गरिने उनका पिता लक्ष्मणले जानकारी दिएका छन्। तामाङ परिवारमा २ छोरा र २ छोरी चार जना नै दृष्टिविहिन भएर थला परेका थिए। जन्मँदा स्वस्थ जन्मिएका उनीहरुमा उमेर बढ्दै जाँदा ९ वर्षको उमेरदेखि अन्धोपनको समस्या देखिएको थियो। उमेर बढेसँगै शरीर कुँजो हुने र हिडडुल गर्नसमेत नसक्ने समस्या देखिएको थियो। सबैतिर जँचाउँदा पनि रोग पत्ता नलागेपछि परिवारले हार खाएर उपचार गर्न र जँचाउनै छाडेको थियो। विदेशमा जँचाएर उपचार गराउने इच्छा परिवारको थियो। तर आर्थिक अवस्थाका कारण पूरा हुन सकेको थिएन। जेठा सरोजको मृत्युपछि १५ देखि ३० वर्षसम्मका अर्को एक कान्छा छोरा र दुई छोरीहरु दृष्टिविहीन र शारीरिक अशक्तताका कारण घरमै आमाको स्याहारमा बसिरहेका छन्। कान्छो छोरा अलिअलि बोल्ने गरेपनि अरु भने बोल्न र हिड्न नसक्ने अवस्थामा छन्। दाताहरुको सहयोगको भरमा चलेको परिवारलाई गतवर्ष मात्र उपमहानगरपालिकाले अपांगताको परिचयपत्र बनाइदिएर मासिक तीन हजारका दरले सहयोग पाउन थालेका छन्।
विद्यार्थी भर्नामा बिचौलिया,"विराटनगर : विराटनगर२ मोरङका राजेश गुरागाईंका छोरा दीपकले एसईईमा ए प्लस ल्याएर उत्तीर्ण भए। त्यसबेलादेखि नै राजेशको मोबाइलमा विराटनगरका शैक्षिक परामर्श केन्द्रबाट फोन आएको आएै छ। घरमा नै आएर यो र त्यो कलेज भर्ना गर्नुपर्छ भन्नेको पनि लाइनै लाग्यो। तर, उनले सबैलाई कलेज आफैं छान्ने भन्दै फर्काए। राजेश भन्छन् आफैं विद्यालय र विषय छान्न सक्षम परिवार भएकोमा त यस्तो हालत छ। थाहा नहुनेलाई त यिनले कति कमिसन लिए होलान्। राजेश एक प्रतिनिधि पात्र मात्र हुन्। कोरोना महामारीपछि विदेश पढ्न जाने घट्न थालेपछि शैक्षिक परामर्श सेवा कन्सल्टेन्सी का नाममा खुलेका संस्थाको ध्यान नेपालकै विद्यार्थीमा पर्न थालेको छ। यसको असर विद्यालयको शुल्क र विद्यार्थीको गुणस्तरीय शिक्षामा परेको छ। विद्यार्थीलाई ओगट्ने र विद्यालयसँग कतिमा विद्यार्थी लिने हो भनेर दलाली गर्ने क्रम राजधानी काठमाडौंसँगै प्रदेश राजधानी विराटनगरमा पनि बढेको स्वयं प्याब्सनले स्वीकार गरेको छ। प्याब्सनका केन्द्रीय अध्यक्ष टीकाराम पुरी नेपालकै निजी विद्यालयमा विद्यार्थी पुर्याउनमा बिचौलिया सक्रिय भएको बताउँछन्। विद्यार्थीलाई ओगट्ने, विद्यालय र अभिभावकबीच भेट नगराई कमिसनमा काम गर्ने दलाल बढेका छन्, पुरीले भने। पछिल्लो समय शैक्षिक परामर्श सेवा केन्द्रका नाममा खुलेका संस्थाले विद्यालयसँग कमिसन मागेर विद्यार्थी ल्याउन बारम्बार डिल गर्ने गरेको आफू स्वयंले भोगेको अध्यक्ष पुरीले बताए। मेरै कलेजमा पनि फोन आएको सुनेको छु, अन्य कलेजमा दैनिक यति र उति भन्ने डिल हुने गरेको छ रे, उनले भने, यो विकृति हो। पुरीका अनुसार एक विद्यार्थी ल्याएबापत कक्षा ११ मा ५ हजारदेखि २० हजारसम्म र त्योभन्दा माथिका कक्षमा ५० हजारसम्म कमिसन ती संस्था र व्यक्तिले विद्यालयबाट लिने गरेका छन्। बिचौलिया र संस्थाबाट विद्यार्थी लिँदा विद्यालयलाई भार पर्ने र सो भार विद्यार्थी र अभिभावक माथि नै थोपर्ने गरेकाले विद्यालयको शुल्क बढी हुने गरेको अध्यक्ष पुरीले बताए। यो नराम्रो हो, अब विद्यार्थी र अभिभावक आफैंले कलेज विद्यालय चिन्नुपर्छ, यसले विद्यालय र अभिभावकसँगै विद्यार्थीलाई पनि सहज हुन्छ, अध्यक्ष पुरीले भने। बिचौलिया व्यक्ति र संस्थासँग विद्यालयका शिक्षक कर्मचारीकै मिलेमतो हुने गरेको पाइएकाले त्यसलाई रोक्न प्याब्सन मातहतका सबै विद्यालयलाई निर्देशन दिइएको छ। विद्यार्थीसम्म कलेज र विद्यालयको सेवाका विषयमा जानकारी पुर्याउन निजी विद्यालयले तयारी गरिरहेको अध्यक्ष पुरीको भनाइ छ।"
सार्वजनिक यातायातमा कोचाकोच,"काठमाडौं : कोरोना संक्रमण र दोस्रो चरणको लकडाउन खुलेसँगै सार्वजनिक सवारीसाधन सञ्चालनमा आएका छन्। लकडाउन खुलेको केही साता सार्वजनिक यातायात चढ्न डराउने, हिचकिचाउने क्रम अहिले घटेको छ। अहिले सार्वजनिक सवारी खाली भेटिँदैनन्। सामान्य अवस्थामा झैं सार्वजनिक सवारीमा भीड हुन थालेको छ। ठेलमठेल गर्दै बसमा भित्र छिर्नुपर्ने अवस्था छ। यात्रु बीचमा दूरी कायम राख्ने ठाउँ देखिँदैन। बसमा स्यानिटाइजरका रित्ता खोल पनि भेटिन छाडेका छन् । अहिले कसैलाई पनि कोरोनाको चिन्ता छैन। चिन्ता न यात्रुलाई छ, न चालकलाई छ, न त सरकारलाई नै छ। कालोपुल बस्ने सविना बराल गोंगबुको एक फाइनान्स कम्पनीमा काम गर्छिन्। दैनिक आउजाउ गर्न उनीसँग आफ्नो निजी साधन छैन। भन्छिन्, सुरुसुरुमा बसमा यात्रा गर्न एकदमै डर लाग्थ्यो। तर, अहिले त्यो डर हरायो। सबै मान्छे हिँडिरहेकै छन्। काम गरिरहेकै छन्। त्यसैले मलाई पनि डर लाग्न छाड्यो। बिहान र बेलुका कार्यालय खुल्ने र बन्द हुने समयमा बसमा एकदमै भीडभाड हुने उनको अनुभव छ। उनी एक उदाहरण मात्रै हुन्। दैनिक कामकाजमा काठमाडौं उपत्यका ओहोरदोहोर गर्ने हजारौ हुन्छन्। सवारी चालक र सहचालक पनि अहिले कोरोनको डर हराउँदै गएको बताउँछन्। काठमाडौंभक्तपुर रुटमा बस चलाउने रमेश बलामी विगतमा जस्तो कोरोनाको त्रास नभएको बताउँछन्। सुरुमा सिटमा मात्रै यात्रु राख्ने नियम बनाए पनि हिजोआज नियम लागू नभएको उनले बताए। सुरुआती दिनमा एक सिट खाली राखेर कुदाइयो। विस्तारै सिट क्षमतामा मात्र यात्रु राखियो। हिजोआज त्यो नियम लागू छैन। भीडले सिट र दूरी हेर्न छाडिसक्यो, बलामीले भने। यात्रु धेरै बोकेको भनेर चेकजाँच पनि नहुने बलामीले बताए। सिट क्षमतामा मात्रै मान्छे राखेर सवारी चलाउन उपत्यकाका सवारीले धान्न नसक्ने उनको ठहर छ। तर, विज्ञहरू भन्छन्, अझै निडर हुने अवस्था आइसकेको छैन। शुक्रराज ट्रपिकल तथा सरुवा रोग अस्पतालका रिसर्च युनिटका प्रमुख डा शेरबहादुर पुन अझै हामीले निडर भएर हिँड्ने अवस्था आइनसकेको बताउँछन्। मान्छेहरू अहिले खुल्लै निडर भएर हिँड्न थालेका छन, उनले भने, सबै क्षेत्रमा उस्तै छ। तर अहिले नै त्यो अवस्था आइसकेको छैन। अझै केही समय पर्खौं। नेपाल अहिले कोरोनाको कुन अवस्थामा पुग्यो भनेर भन्न नसकिने पुनले बताए। उनका अनुसार अहिले परीक्षण कम भएर संक्रमितको तथ्यांक कम देखिएको हो। सरकारले परीक्षण र कन्ट्याक्ट टेसिङलाई रोकेकाले अवस्था यकिन गर्न नसकिएको पुनको ठम्याइँ छ। डा पुन भन्छन, रोकिएर शुल्क लिने भनियो, अनि मानिस परीक्षण गराउन छाडे। अहिले पनि ज्वरो आएकोलाई मात्रै निःशुल्क परीक्षण भनिएको छ। जसले संक्रमित परीक्षण गराउन आउँदैनन्। यसले गर्दा सही तथ्यांक हामीसँग छैन।"
सहरी विकासमन्त्रीका योजना,"काठमाडौं : सहरी विकासमन्त्री कृष्णगोपाल श्रेष्ठले आगामी दुई महिनाभित्र गर्ने काम सार्वजनिक गरेका छन्। मन्त्रालयमा मंगलबार आयोजित कार्यक्रममा आफू मन्त्री भएपछि दुई महिनाभित्र गरेका काम र आगामी दुई महिनामा गर्ने कामका योजना उनले सार्वजनिक गरेका हुन्। ललितपुरको गोदावरीमा निर्माणाधीन तीन हजार सिट क्षमताको सभाहल निर्माण सम्पन्न हुने, धोबिखोला बिजुलीबजारको अन्डरपास निर्माण भइसक्ने, काठमाडौं र ललितपुरमा १० वटा पार्कको निर्माण भइसक्ने उनले बताए। यस्तै सहरी सडकमा साइकल लेनका लागि गठित प्राविधिक टोलीको सुझाव कार्यान्वयनमा ल्याइने मन्त्रालयका प्रवक्ता कृष्णप्रसाद दवाडीले बताए। कार्यक्रममा उपत्यका विकास प्राधिकरणका आयुक्त भाइकाजी तिवारीले बाहिरी चक्रपथ, स्मार्ट सिटीलगायत काममा लगानीबोर्ड र मुआब्जालगायका कारण काम अगाडि बढ्न नसकेको बताए।"
विराटनगरमा दुई कोरोना संक्रमितको मृत्यु,"विराटनगर : विराटनगरस्थित कोसी अस्पताल कोभिड१९ उपचार केन्द्रमा एक घण्टाको फरकमा कोरोना भाइरस संक्रमित दुई जनाको मृत्यु भएको छ। मोरङ स्थायी ठेगाना भएका दुवै जनाको मंगलबार राति उपचारका क्रममा मृत्यु भएको हो। उपचारका क्रममा मोरङको सुन्दरहरैँचाका २२ वर्षीय पुरुष युवा र पथरी शनिश्चरेकी ७३ वर्षीया वृद्धा महिलाको मृत्यु भएको जानकारी केन्द्रका प्रमुख एवं वरिष्ठ फिजिसियन डा दीपक सिग्देलले दिए। उनका अनुसार सुन्दरहरैँचा नगरपालिका३ का पुरुषको राति ९:५० बजेतिर मृत्यु भएको हो। पीसीआर परीक्षण गराउँदा मंसिर २९ गते सोमबार रिपोर्ट पोजिटिभ आएपछि युवालाई उपचारका लागि अस्पताल भर्ना गरिएको सिग्देको भनाइ छ। अस्पताल भर्ना गरेर उपचार थालिएकोमा भोलिपल्ट उनको मृत्यु भएको हो। त्यस्तै पथरीशनिश्चरे नगरपालिका१ की वृद्धा महिलाको पनि राति ८:५० बजेतिर मृत्यु भएको छ। डा सिग्देलका अनुसार कोरोना रिपोर्ट पोजिटिभ आएपछि उनलाई उपचारका लागि मंसिर २७ गते भर्ना गरिएको थियो। मृतकमा श्वास फेर्न गाह्रो हुने, ज्वरो आउने, खोकी लाग्ने लगायतका समस्या रहेको अस्पतालले जनाएको छ।"
यस्तो छ तीन दिनको मौसम,"काठमाडौं : देशमा पश्चिमी वायुको आंशिक तथा अरबियन सागरमा रहेको न्युन चापीय क्षेत्रको प्रभाव रहेको छ। जल तथा मौसम विज्ञान विभागले मौसम पूर्वानुमान महाशाखाका अनुसार हाल प्रदेश २, बागमती प्रदेशका भूभागहरुमा आंशिकदेखि सामान्य बदली तथा पूर्वी र पश्चिमी तराईका केहि भूभागहरुमा हुस्सु कुहिरो लागेको छ। बुधबार दिउँसो प्रदेश नं १, प्रदेश २, तथा गण्डकी प्रदेशका भूभागहरुमा आँशिक देखि सामान्य बदली रही बाँकि भूभागमा आँशिक बदली रहनेछ । राती देशको पहाडी भूभागहरुमा आँशिक बदली रही बाँकि भूभागमा मौसम सामान्यतया सफा रहनेछ । बिहीबार देशको पहाडी भूभागहरुमा आँशिक बदली रही बाँकि भूभागमा मौसम सामान्यतया सफा रहनेछ । शुक्रबार देशको पहाडी भूभागहरुमा आँशिक बदली रही बाँकि भूभागमा मौसम सामान्यतया सफा रहनेछ । तराईका अधिकांश भुभागहरुमा तथा पहाडका केही भूभागहरुमा बिहानीपख हुस्सु तथा कुहिरोको कारणले वायुको पारदर्शितामा कमी हुन गइ सडक तथा हवाई यातायात प्रभावित हुन सक्ने सम्भावना रहेकोले आवश्यक सतर्कता अपनाउन महाशाखाले अनुरोध गरेको छ।"

शीर्षक,विवरण
बजेटको प्रवृत्ति,"२०४६ मा प्रजातन्त्र पुनस्र्थापनापछि अस्थिर सरकार हाम्रो नियति जस्तै बन्यो। कुनै पनि सरकारले पूरा कार्यकाल काम गर्न पाएनन्। लगातार तीन पटक बजेट प्रस्तुत गर्ने तत्कालीन अर्थमन्त्री महेश आचार्यपछि त्यो सौभाग्य अर्थमन्त्री डा युवराज खतिवडाले पाए। खतिवडाका तीनवटा बजेटले समान प्रवृत्ति पछ्याएका छन् चर्चा बटुल्न कार्यान्वयन नै हुन नसक्ने कार्यक्रम घोषणा गर्ने। यद्यपि एकएक वटा बहाना भने सरकारसँग हुने गरेको छ। पहिलो बजेट संघीयता व्यवस्थापन र कानुन निर्माणमा अल्झेर कार्यान्वयन हुन पाएन भन्ने उनको कथन छ। दोस्रो बजेट कार्यान्वयन असफल हुनुमा महामारीलाई दोष दिने ठाउँ बन्यो। तेस्रो बजेट महामारीकै अनिश्चितताबीच आएको छ। यो कार्यान्वयन हुनेछ भन्ने स्वयं अर्थमन्त्रीलाई पनि विश्वास छैन। भनिन्छ, नियत असल भयो भने नियति बदल्न सकिन्छ। असल नियतले पहल गर्ने हो भने त्यसले परिणाम दिन सक्छ। मानवीय संकट निम्त्याएको महामारी सम्बोधन गर्न सरकारले यतिबेला बजेटको परम्परागत प्रवृत्तिमा बदलाव ल्याउन जरुरी थियो। तर बजेट घोषणामा सीमित हुने देखिन्छ। महामारीको मारमा परेको मानव जीवन र अर्थतन्त्र सञ्चालन तथा पुनरुत्थानका लागि कुनै स्पष्ट कार्यक्रम ल्याइएको छैन। उद्यम व्यवसाय पुनस्र्थापना र रोजगारी जोगाउन बजेटबाट सार्थक पहल अपेक्षित थियो। त्यसो त अर्थमन्त्रीले चैतमा लकडाउन सुरु गरेदेखि नै बजेटमार्फत् निजी क्षेत्रका समस्या सम्बोधन गर्ने बताउँदै आएका थिए। स्वास्थ्य संकटकालमा नागरिकको जीवन रक्षाका लागि जसरी युद्धस्तरमा काम गर्नबाट सरकार चुक्यो, त्यसरी नै अर्थतन्त्रको पुनरुत्थानमा पनि चुकेको छ। सरकारको फितलो तयारीका कारण जनस्वास्थ्य संकटको गम्भीर चुनौती हाम्रोसामु खडा छ। बजेटमार्फत् प्रभावित उद्यम, व्यवसाय बचाउन पहल नगर्दा अर्थतन्त्र दुर्घटनामा पर्न सक्छ। एकपटक उद्योग, व्यवसाय बन्द भए भने तिनलाई पुनः सञ्चालन गर्न कठिन हुनेछ। समय छँदै सम्बोधन गर्न सकिएन भने मुलुकले महँगो मूल्य चुकाउनुपर्ने हुन्छ। अर्थमन्त्री खतिवडा नीतिगत नियमितता र अनुमान क्षमतामा धेरैपटक चुकिसकेका छन्। तत्कालीन अर्थमन्त्री विष्णु पौडेलका समयमा बजेट निर्माणमा संलग्न रहेका अर्थमन्त्री खतिवडाले त्यतिबेला विद्युतीय सवारी साधन आयातमा भन्सार महसुल छुट दिने नीतिलाई पुनः उल्ट्याएका छन्। मुलुकमा विद्युत् उत्पादन प्रशस्त भएर उपभोग बढाउनुपर्ने समयमा उनले विद्युतीय सामग्रीमा कर बढाएर उपभोगलाई निरुत्साहित गर्न खोजेका छन्। यसले उनकै नियतमाथि पनि प्रश्न उठेको छ। वास्तविकता र धरातलमा रहेर भन्दा आफ्नो दिग्गज बुझाइको भ्रममा डोरिएका उनले पहिलो बजेट कार्यान्वयनमै धोका खाएका हुन्। १३ खर्ब १५ को बजेट ल्याउँदा र सामान्य अवस्थामा पनि आर्थिक वर्ष २०७५७६ मा जम्मा ११ खर्ब १० अर्ब खर्च भएको छ। चालु आर्थिक वर्ष २०७६७७ मा १५ खर्ब ३२ अर्ब रुपैयाँको बजेट घोषणा भएकोमा कोरोना भाइरस महामारीका कारण १० खर्ब ७३ अर्ब रुपैयाँमात्र खर्च हुने संशोधित अनुमान अर्थमन्त्रीले संसद्मा पेस गरेका छन्। राजस्वको अनुमान क्षमतामा त उनी निकै कमजोर साबित भए। सामान्य अवस्थामा चालु आवको ६ महिनामा उनले अनुमान गरेको भन्दा १०० अर्ब राजस्व कम उठेको थियो। अर्थतन्त्र क्रमशः शिथिलताउन्मुख थियो। त्यही समयमा कोरोना भाइरस महामारी सुरु भयो, जुन उनलाई गतिलो बहाना भएको छ। कोरोना महामारीले नेपालको अर्थतन्त्रमा पर्यटनबाहेक अन्य क्षेत्रमा असर नपर्ने अर्थमन्त्रीका पूर्वानुमान सार्वजनिक भएको थियो। पर्यटनको योगदान कुल गार्हस्थ उत्पादनमा तीन प्रतिशत जति हो, ठूलो असर पर्दैन भन्दा भन्दै उनको त्यही अनुमान राष्ट्रिय अर्थतन्त्रका लागि घातक भयो। अर्थमन्त्री खतिवडा यसअघि पनि नेपाल राष्ट्रबैंकको गभर्नर र राष्ट्रिय योजना आयोगको उपाध्यक्षका रूपमा काम गरिसकेका व्यक्ति हुन्। उनी बृहत्तर र नवीन सोचभन्दा पनि एउटा टेक्नोक्र्याट मात्र हुन्। जसरी अहिलेका स्वास्थ्यमन्त्रीको फितलो तयारीका कारण महामारीको जोखिम मुलुकले भोगिरहेको छ, त्यसैगरी परिस्थितिलाई सही रूपमा पर्गेल्न नसक्ने र अर्थतन्त्रलाई स्पष्ट मार्गदर्शन गर्न नसक्ने अर्थमन्त्रीका कारण मुलुकको अर्थतन्त्रले महँगो मूल्य चुकाउनुपर्ने हुनसक्छ।"
उपचार नहुँदा संक्रमितको क्वारेन्टाइनमै गयो प्राण,"सुर्खेतदैलेख : कर्णालीमा कोरोनाबाट पहिलो मृत्यु भएको छ। दैलेखको दुल्लु नगरपालिका ११ खागीतडाका ३५ वर्षीय युवाको शनिबार बिहान मृत्यु भएको हो। समयमै कोरोना परीक्षण र उपचार नपाउँदा उनको मृत्यु भएको छ। नगरपालिकाले बनाएको क्वारेन्टाइनमा बसेका १० दिनसम्म पनि ती युवाको कोरोना परीक्षण हुन सकेको थिएन। समयमै परीक्षण नहुँदा उनलाई आइसोलेसनको साटो गाउँमै रहेको क्वारेन्टाइनमा अरू ७९ जनासँगै राखिएको थियो। त्यही क्रममा शनिबार बिहान चिया खाएर सुतेका उनी ओछ्यानमै मृत भेटिएका हुन्। समयमै पीसीआर परीक्षण नभएका कारण उनले आवश्यक उपचार नै पाउन सकेनन्। कोरोना आशंकामा उनलाई क्वारेन्टाइनबाहिर जाने अनुमति पनि दिइएको थिएन। परीक्षणमा भएको ढिलाइ र उपचारमा भएको लापरबाहीका कारण ती युवाले क्वारेन्टाइनमा प्राण त्यागेको आफन्तले गुनासो गरेका छन्। उनको मृत्यु भएपछि मात्र शनिबार नै स्वाब परीक्षण गरिएको थियो। कर्णाली स्वास्थ्य विज्ञान प्रतिष्ठान जुम्लामा गरिएको पीसीआर परीक्षणमा रिपोर्ट पोजेटिभ आएको सामाजिक विकास मन्त्रालयले जनाएको छ। सामाजिक विकास मन्त्रालयअन्तर्गतको जनस्वास्थ्य शाखाका प्रमुख नवराज कँडेलले मृतक युवाको पीसीआर रिपोर्ट पोजेटिभ आएको पुष्टि गरेका हुन्। मृतक युवाका आफन्तले समयमै परीक्षण र उपचार नगर्दा क्वारेन्टाइनमै मृत्यु भएको बताएका छन्। भारतबाट फर्किंदा बाटोमा सामान्य ज्वरो आएको थियो, यहाँ आइसकेपछि बेलैमा परीक्षण भएन मृतकका दाइ भन्छन्, भेडा हुलेजस्तै क्वारेन्टाइनमै थुन्ने काम मात्र भयो, समयमै परीक्षण गरेर उपचार गरिदिएको भए ज्यान जाने थिएन। उनले ज्यानमारा क्वारेन्टाइनमा थुनेर राख्दा भाइको मृत्यु भएको दुखेसो पोखे। दुल्लु नगरपालिकाका मेयर घनश्याम भण्डारीले पनि परीक्षणमा भएको ढिलाइका कारण युवाले उपचार नपाएरै मृत्युवरण गर्नुपरेको बताए। मेयर भण्डारीका अनुसार परीक्षणका लागि क्वारेन्टाइनमा बसेकोहरूका स्वाब पठाइए पनि परीक्षण समयमै नहुँदा थप जोखिम बढेको छ। मृतक युवा एक वर्षअघि रोजगारीका लागि भारतको अहमदाबाज पुगेका थिए। उनी त्यहाँको एक होटलमा काम गर्थे। कोरोना संक्रमण बढ्दै गएपछि भने उनी ज्यान जोगाउन साथीहरूसँगै जन्मघर फर्किएका थिए। तर, उनले स्वदेश आएर पनि ज्यान जोगाउन सकेनन्। मृतकका श्रीमती, एक छोरा र एक छोरी छन्। पछिल्लो समय भारतबाट भित्रिनेको संख्या बढेको छ। उनीहरूसँगै कोरोना पनि भित्रिएको छ। स्थानीय तहमा रहेका क्वारेन्टाइन भरिभराउ छन्। राख्ने स्थान नहुँदा उनीहरूलाई कोचेर राखिएको छ। तर, पीसीआर परीक्षणमा भएको सुस्तताले कर्णालीमा थप जोखिम बढेको छ। समयमै परीक्षण नगर्ने र मृत्यु भएपछि मात्र परीक्षण गर्ने कार्यले क्वारेन्टाइनमा बसेकाहरू त्रसित हुन थालेका छन्। प्रदेश सरकारले परीक्षण र उपचारमा ध्यान नदिँदा क्वारेन्टाइनमै अन्य रोगले पीडित बिरामीको पनि ज्यान जाने खतरा बढेको छ। किट अभावका कारण समयमै परीक्षण हुन नसकेको र भारतबाट फर्किएकाहरूलाई क्वारेन्टाइनभित्रै हुल्नुको स्थानीय तहसँग विकल्प नभएको गाउँपालिका महासंघ कर्णालीका संस्थापक अध्यक्ष कवीन्द्रकुमार केसीले बताए"
नारायणी अस्पतालमा डाइलासिस सेवा सुचारु,"वीरगन्ज : वीरगन्जको नारायणी अस्पतालमा आइतबारदेखि उपचार सेवा सुरु भएको छ । चैत २९ गते वीरगन्जमा पहिलो पटक कोरोनाका ३ संक्रमित फेला परेपछि संघीय सरकारले नारायणी अस्पताललाई कोभिड अस्पतालको रुपमा संचालन गरेको थियो । चैत ३० गते नारायणी अस्पतालमा कोरोनाका ३ संक्रमित भर्ना गरेर अन्य सबै उपचार र सेवा बन्द गरिएको थियो । नारायणी अस्पतालमा कोरोना संक्रमितलाई भर्ना गरेर अन्य सबै उपचार सेवा बन्द हुँदा त्यसको चर्को विरोध हुँदै आएको थियो । तर, अस्पतालमा भर्ना गरिएका सबै कोरोना संक्रमित उपचारपछि निको भएर घर गएपछि अस्पतालमा आइतबारदेखि फेरी उपचार सेवा सुरु गरिएको हो। नारायणी अस्पतालमा भर्ना भएका संक्रमित क्रमश निको भइ घर फर्किएपछि जेठ १२ गते देखि खाली भएको थियो । त्यसयता फेला परेका संक्रमितलाई भने गण्डक हस्पिटलमा संचालित अस्थायी कोभिड अस्पतालमा भर्ना गरेर उपचार भइरहेको छ । आइतबारदेखि नारायणी अस्पतालमा डायलासिस र आकस्मिक उपचार सेवा सुचारु गरिएको अस्पतालका मेसु डाक्टर मदन उपाध्यायले जानकारी दिए । उपाध्यायले नारायणी अस्पताल कोभिड १९ अस्पतालबाट साधारण अस्पतालमा परिणत भएको मुलुककै पहिलो अस्पताल रहेको पनि बताए। कोरोना संक्रमित सबैलाई निको बनाएर घर पठाएपछि जेठ १२ गते खाली भएको नारायणी अस्पतालमा सरसफाइ र निसंक्रमण गरेर आइतबारदेखि साधरण अस्पतालमा परिणत गरिएको उनले बताए । आइतबारदेखि डायलासिस र आकस्मिक उपचार कक्ष मात्रै संचालनमा ल्याएका छौं, उनले भने, 'बहिरंग (ओपिडी ) सेवा पनि २३ दिन भित्रै संचालनमा ल्याउँछौं।' ओपीडीमा खटिने चिकित्सकको पीसीआर जाँचको रिपोर्ट आइ नसकेको भन्दै उनले रिपोर्ट राम्रो आए लगत्तै ओपीडी सेवा पनि सुचारु हुने बताए ।अन्तरङग सेवा संचालनमा भने अझ केही दिन लाग्ने उनले जानकारी दिए । कोरोना संक्रमितलाई अन्तरङग विभागकै वार्डमा राखेर उपचार गरिएको थियो,उनले भने, 'वार्डको बेड, भीत्ता, भुइ , झ्याल ढोका सबैको स्याम्पल पीसीआर जाँचका लागि प्रयोगशालामा पठाएका छौं , त्यसको रिपोर्ट आउन अझ केही समय लाग्छ ।' चैत ३० मा सरकारले कोभिड १९ अस्पताल बनाएपछि नारायणी अस्पतालमा बन्द गरिएको साधरण उपचार सेवा सुचारुको माग गर्दै वीरगन्जका राजनीतिक दल, विभिन्न संघसंस्था र नागरिक समाजले निरन्तरत प्रदर्शन गर्दै आएका थिए। नारायणी अस्पतालमा पर्सा , बारा , रौतहट र सर्लाहीका गरी ४ जिल्लाका बिरामी उपचारका लागि आउने गरेका छन् ।"
भेडी खर्क कि क्वारेन्टाइन !,"मुगु : गाउँपालिकाका स्थानीयलाई उद्दार गरी घर ल्याउदा कोरोना भाइरस सक्रमण हुन सक्ने भन्दै रोकथाम तथा नियन्त्रणका लागि खत्याड गाँउपालिकाले पाटनमा प्लास्टिकको क्वारेन्टाइन बनाएको छ। त्यहाँ बनाइएका अव्यवस्थित क्वारेन्टाइनमा स्थानीय भेडी खर्कमा भेडा बाख्रा जस्तै कोच्चिएर बस्न बाध्य छन्। खत्याडबासीलाई क्वारेन्टाइनमा राख्नका लागि गाउँपालिकाले १० स्थानमा क्वारेन्टाइन स्थापना गरेको हो। क्वारेन्टाइन मध्ये सोही गाँउपालिका५ हलेखाडा र छोटेमा स्थापना गरिएको क्वारेन्टाइन वर्षायाममा भेडा बाख्रा राख्ने पाटन क्षेत्रमा पर्दछन् । क्वारेन्टाइनमा भेडा बाख्रालाई खोरमा थुने जस्तै गरी राखिएको त्यहाँ बस्नेको गुनासो छ। समुन्द्री सतहबाट २ हजार ६ सय मिटर उचाइमा रहेको हलेखाडा र छोटेमा स्थापना गरिएका क्वारेन्टाइन तरकारी खेतीका लागि प्रयोग गरिने पातलो प्लास्टिकले निमार्ण गरिएका छन्। जुन प्लास्टिकले बनेका क्वारेन्टाइनमा हलेखाडामा ४८ र छोटेमा १ सय १९ जना राखिएको छ। एउटा प्लास्टिकको पालमुनी २० देखि २५ जना भारतबाट फर्केका खत्याडबासीलाई राखिएको छ। पाटन क्षेत्रको उक्त भूभागमा आकासमा बादल देखिने बित्तिकै पानी पार्छ। आगो ताप्नका लागि जंगलबाट दाउरासमेत ल्याउन पाइदैन। क्वारेन्टाइनमा सानासान बालबालिकासमेत छन्। चिसो भुइँमाथि सुत्नु पर्दा कोरोनाको सक्रमण भन्दा चिसोले ज्यान जाने खतरा छ। क्वारेन्टाइनमा हेल्थ डेस्कको पनि व्यवस्था छैन। क्वारेन्टाइनमा बसेकाको अहिलेसम्म ज्वरोसमेत नापिएको छैन। कोरोना परीक्षणका लागि आरडीटी र पीसीआर विधिको प्रयोग कहिले हुने हो थाहै छैन। क्वारेन्टाइनमा शौचालय र खानेपानीको पनि व्यवस्था छैन। बिहान बेलुका भात खान दिएका छन्, भारतको नैनितालबाट फर्किएका खत्याड गाउँपालिका ३ का रविन बानियाँले भने, सुनेको मापदण्ड अनुसारको सुविधा हुने कुरै भएन। हामीलाई पशु चौपाय राख्ने खुला पाटन क्षेत्रमा प्लास्टिकको पालमुनी राखिएको छ। क्वारेन्टाइनमा सबै भन्दा समस्या खानेपानीको छ। क्वारेन्टाइन व्यवस्थापनको जिम्मा पाएका युवालाई समेत मास्क, स्यानिटाइजर दिइएको छैन। जोखिम मोलेर व्यवस्थापन गर्नु परेको क्वारेन्टाइन व्यवस्थापन समितिका संयोजक कलबहादुर रोकायाले बताए। गाउँपालिकाले हलेखाडा, छोटे झुगला लगायत १० स्थानमा क्वारेन्टाइन स्थापना गरेको छ। कोरोना रोकथाम तथा नियन्त्रणका लागि जिल्लाबाहिर रहेका नागरिकलाई गाउँपालिका प्रवेश दिएको छैन। क्वारेन्टाइनमा समस्या भएको गुनासो आएपछि व्यवस्थापनको बारे बुझन आफूसहितको टोली आइतबार छोटे तिर जान लागेको खत्याड गाउँपालिकाकी उपाध्यक्ष जयनन्दा रावलले जानकारी दिइन्।"
आइतबार १६६ जनामा कोरोना पुष्टि : संक्रमितको संख्या १५ सय ६७ पुग्यो,काठमाडौं : आइतबार एकै दिन १६६ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता डा विकास देवकोटाका अनुसार योसँगै संक्रमितको संख्या १५ सय ६७ पुगेको हो। अहिलेसम्म क्वारेन्टाइनमा एक लाख १९ हजार एक सय ९२ जना छन् भने आइसोलेसन एक हजार तीन सय ४९ जना रहेका छन्। आइतबार एक जनाको डिस्चार्ज भएसँगै कोरोना जित्नेको संख्या भने २२० पुगेको छ। जसमध्ये १७२ पुरुष छन् भने ४८ जना महिला छन्। आइतबार चितवनको भरतपुर अस्पतालबाट मकवानपुर हेटौंडाकी २५ वर्षीया महिलाको डिस्चार्ज भएको हो। नेपालमा कोरोना भाइरस (कोभिड१९) बाट मृत्यु हुनेको संख्या आठ पुगेको छ। देवकोटाका अनुसार शनिबार र आइतबार मृत्यु भएका दुई जनाको पीसीआर रिपोर्ट पोजिटिभ आएसँगै मृतकको संख्या आठ पुगेको हो। यसअघि नेपालमा कोरोनाकै कारण ६ जनाको मृत्यु भएको थियो। प्रवक्ता देवकोटाका अनुसार दैलेखको दुल्लु नगरपालिका७ को क्वारेन्टाइनमा रहेका दुल्लु११ का ३५ वर्षीय पुरुष र बाजुराकी दुई वर्षीया बालिकाको पीसीआर रिपोर्ट पोजिटिभ आएसँगै कोरोनाबाट मृत्यु हुनेको संख्या आठ पुगेको हो। दैलेखका पुरुषको शनिबार मृत्यु भएको थियो भने बाजुराकी बालिकाको आइतबार बिहान बाजुरा अस्पतालको आइसोलेसनमा मृत्यु भएको थियो। प्रवत्ता देवकोटाका अनुसार अहिलेसम्म पीसीआर विधिबाट ६९ हजार पाँच सय ८२ र आरडीटी विधिबाट एक लाख ११ हजार एक सय ९ जनाको नमुना परीक्षण गरिएको छ। पछिल्लो २४ घण्टामा पीसीआर विधिबाट दुई हजार आठ सय ५३ र आरडीटी विधिबाट चार हजार ५४ जनाको नमुना परीक्षण भएको छ।
दोस्रो शीतयुद्धतर्फ संकेत गर्दै भारतचीन,"काठमाडौं : विश्व कोभिड१९ महामारीसँग लडिरहँदा नेपालका दुई छिमेकी (भारतचीन) सीमामा आमनेसामने र आरोपप्रत्यारोपमा छन्। लद्दाख र सिक्किम क्षेत्रको सीमाको विषय असहज अवस्थामा पुगेको छ। दुवै मुलुकले लद्दाखको गलवान घाँटीमा सैनिक तैनाथी बढाएका छन्। दुई देशका सेना नाथुला र पेंगोग त्सो क्षेत्रमा भुँडी र कुम धकेलाधकेलमा छन्। हुन त उनीहरूले तीन वर्षअघि दोक्लममा आमनेसामनेसमेत सल्टाएका थिए। भारतीय र पश्चिमा मिडिया नियाल्ने हो भने चीन अन्तर्राष्ट्रिय दबाब र निसानामा परेको देखिन्छ। यसको पछिल्लो कारण हो, कोभिड१९। चीन र अमेरिकाबीच उत्पन्न कैयन् मतान्तरले विश्व शीतयुद्ध २मा प्रवेशको अनुभूत गराउँदै छ। दुवै निकट मुलुकलाई आफ्नो शिविरमा तान्ने प्रयासमा छन्। दोस्रो विश्वयुद्धपछि यस्तै अवस्था आउँदा स्वतन्त्र भूमिका निर्वाह गर्न गठित असंलग्न आन्दोलन (नाम) यति खेर भूमिकाविहीन छ। अमेरिका मात्र होइन, ऊसँग नजिकका मुलुकले पनि चीनमाथि दबाब सिर्जना गर्दै छन्। भारत पनि अमेरिकाको महत्वपूर्ण रणनीतिक साझेदार हो। चीनसँग भारतको प्रतिस्पर्धा छ। यही जगमा अडेर विश्लेषण गर्ने हो भने यी दुई मुलुक सीमा विवाद र तनावमा तानिएका छन्। भारतले ताइवान मामिलासँगै कोभिड उत्पत्ति अनुसन्धानको विषय विश्व स्वास्थ्य संगठनमा उठाउनु यसकै परिणाम हो। सीमा विवादमा अमेरिकी राष्ट्रपति डोनाल्ड ट्रम्पबाट मध्यस्थता गर्ने भन्दै ट्विट आएको छ। तर, भारत र चीन दुवैले अमेरिकी मध्यस्थता नचाहिने बताइसकेका छन। ट्रम्पको धारणा आइरहँदा अमेरिकासँग नजिकका मुलुकले पनि चीनलाई दबाबमा मात्र राखेका छैनन् कि सम्बन्धमा तिक्तता उत्पन्न भएको छ। जापान, अस्ट्रेलिया, दक्षिण कोरियालगायत मुलुक चीनको चेकबुक कूटनीतिलाई व्यंग्य गरिरहेका छन्। चीनको पक्षमा वकालत गर्ने केही मुलुकमा पाकिस्तान देखिएको छ। यो सीमा विवादमा भारतलाई दोषी करार गर्दै पाकिस्तानी प्रधानमन्त्री इमरान खानले ट्विटरमा लेखेका छन्, भारत छिमेकी देशहरूका लागि खतरा बनेको छ। अमेरिकाचीन व्यापार युद्ध, अमेरिकाको इन्डो प्यासिफिक रणनीति, चीनको बेल्ट एन्ड रोड इनिसिएटिभ र त्यसमा पक्षविपक्ष विश्व नियाल्दा स्पष्ट हुन्छ। शीतयुद्ध २ को सुरुआती चरणमा कोभिड१९ महामारीको बीचबाट विश्व प्रवेश गरेको छ। चीनले अमेरिकासँग प्रतिस्पर्धा गर्ने नीति लिएपछि त्यसको मारमा भारत परेको हो। भारत र चीनको बीचमा परेर जसरी नेपाल समस्या खेपेको हुन्छ त्यस्तै समस्या यति बेला भूगोलका रूपमा नभए पनि चीन र अमेरिकाको बीचमा भारत परेको छ। दुई छिमेकीबीच तनाव बढ्नु र भारतले नेपाली भूमिमा एकलौटी रूपमा सडक निर्माण गर्यो। त्यसमा आपत्ति जनाउँदा भारत उल्टै चिनियाँ उक्साहट भनी तल्लो स्तरमा झर्यो। कूटनीतिक मामिला सेना प्रमुखले बोल्नु एक किसिमले धम्क्याउनु हो। वर्षौँदेखि नेपाल र भारतबीच जारी सीमा विवाद भारतले एकतर्फी रूपमा नक्सा जारी मात्र होइन, लिपुलेक जोड्ने सडक बनाएपछिको प्रतिक्रियास्वरूप नेपालले आफ्नो नक्सालाई अद्यावधिक गरिसकेको छ। कूटनीतिक क्षेत्रका विश्लेषकचाहिं चीन भारतसँग लामो समय सँगै जान खोजेको टिप्पणी गर्छन्। ठूलो लोकतन्त्र भारतको विश्वमा जति मित्र छन् चीनले त्यति मित्र बनाइसकेको छैन। त्यही कारण चीनले चेकबुक कूटनीतिमा जोड दिएको हो। अरू विषयमा भारत अघि भए पनि चेकबुक कूटनीतिमा चीन अगाडि छ। भारतसँगै जान खोजेको र धेरै पर नजा भनेर सन्देश दिन चीन र भारतबीच बेलाबेला यस्तो समस्या आउने गरेको हो, पूर्वराजदूत डा दिनेश भट्टराई भन्छन्। चीनले भारतसँगको सीमा क्षेत्रको अवस्था पूर्ण नियन्त्रणमा रहेको र विवाद वार्ताका माध्यमबाट समाधान गर्न सकिने बताएको छ। विदेश मन्त्रालयका प्रवक्ता झाओले भनेका छन्, राष्ट्रपति सी चिनफिङ र भारतीय प्रधानमन्त्री नरेन्द्र मोदीबीच गत वर्ष भएको शिखर बैठकमा बनेको सहमति चीनले कडाइपूर्वक पालना गरिरहेको छ। भारतका लागि चीनका राजदूत सुन विडोङले भारत र चीन मिलेर कोभिडमाथि जित हासिल गर्ने मात्र होइन, मुलुकबीचको सम्बन्धलाई असर पार्ने विषयसँग टाढा रहेर सहकार्य अघि बढाउनुपर्ने धारणा बाहिर ल्याएका छन्। चिनियाँले यति बेला भारतसँग हाम्रो हाई मिलिटिरी अफिसियलहरू संवादमा छन् भनिसकेको अवस्थाले त्यहाँ धेरै ठूलो विवाद भइराख्दैन भन्ने लाग्छ, पूर्वराजदूत भट्टराई भन्छन्, त्यो सल्टिहाल्ने विषय पनि होइन। खासमा चीन र भारतबीचको सम्बन्धमा निकै अलमल छ। दुवैले एकअर्कालाई टाढा पनि जान नदिने, धेरै नजिक पनि नहुने नीति अवलम्बन गरेको देखिन्छ। अमेरिका र चीनको लडाइँ यति खेर विश्व स्वास्थ्य संगठनसम्म पनि देखापरेको छ। त्यहाँ भारत अमेरिकाको पक्षमा लाग्यो भन्ने चीनलाई परेको छ। चीन पछिल्लो समय भारत अमेरिकातिर नजिक जाने हो कि भन्ने चिन्तामा छ, उनी भन्छन्, चीनले आफ्ना फलोअर्स मुलुकहरूमार्फत भारतलाई यो क्षेत्रकै खतरा खेलाडी मात्र होइन, साना छिमेकका लागि पनि खतरा भनिरहेको छ। भारतका विदेशमन्त्री एस जयशंकरको चाहनामा ठूला र बलिया मुलुक मात्र परेका छन्। सानालाई पेलेरै हिँड्न सकिन्छ भन्ने सोच उनमा हावी भएको कूटनीति क्षेत्रका विज्ञको बुझाइ छ। उनलाई छिमेकीको गाम्भीर्य नबुझ्ने परराष्ट्रमन्त्रीका रूपमा उनीहरूले विश्लेषण गरिरहेका छन्। झट्ट हेर्दा त्यस्तो व्यवहार पनि देखिँदै छ। हुन त भारत ठूला राष्ट्रहरूको समस्यामा पर्ने र छिमेकमा ध्यान दिन कर्मचारी मात्रै सामेल हुने गर्दा पनि समस्या जटिल बनेको हुन सक्छ। पूर्वपरराष्ट्रसचिव दुर्गाप्रसाद भट्टराई भारतचीन सम्बन्ध यहाँबाट नियालेजस्तो सहज नरहेको बताउँछन्। अमेरिकीसँग धेरै नलहसिन चीनले भारतलाई सम्झाइरहेको हुन सक्ने उनको आकलन छ। यो आमनेसामने खासै नियन्त्रणबाहिर जानेजस्तो देखिँदैन, उनी भन्छन्, भारतले पनि चीन र अमेरिका दुवैलाई समदूरीमा राखेर काम गर्न प्रयास गरेको छ। चीनले भारतलाई अमेरिकासँग होइन, हामी छिमेकी मिलेर हिंड्नुपर्छ भन्ने सन्देश दिइरहेको हुन सक्छ। विश्लेषकले भारत र चीनबीचको यो समस्या ठूलो मानेका छैनन्। उनीहरू पहिलाझंै लड्न सक्ने अवस्थामा छैनन्। तर, चीनले भारतलाई यस क्षेत्रको सहकार्यबाट बाहिर नजान दबाबमा राखेको छ। जसरी बाहिरी विश्वले चीनलाई दबाबमा राखेको छ त्यसरी चीनले पनि भारतलाई दबाबमा राखेको देखिन्छ। दक्षिण एसियाली अध्ययन केन्द्रका प्रमुख डा निश्चल पाण्डे भारत र चीनबीचको सीमा स्पष्ट नभएको बताउँछन्। सीमा स्पष्ट नहुँदा उनीहरू सिमानामा आमनेसामने भइरहेका हुन्छन्, उनी भन्छन्, चारपाँच दशकदेखि यस्तो भइरहे पनि सीमाको द्वन्द्वका कारण दुवैतर्फका नागरिक मृत्युवरणमा पुगेका छैनन्। हुन त यति बेला भारतले विवादलाई रचनात्मक र सकारात्मक प्रयासद्वारा समाधान गर्ने बताएको छ। भारत आफ्ना सबै छिमेकीसँग पारस्परिक संवेदनशीलता र पारस्परिक सम्मानका आधारमा भरोसा र विश्वासको वातावरण कायम गर्न चाहन्छ, भारतीय विदेश मन्त्रालयका प्रवक्ता अनुराग श्रीवास्तवले भनेका छन्, यो एक निरन्तर प्रक्रिया हो र यसका लागि रचनात्मक र सकारात्मक प्रयासको आवश्यक पर्छ। कालापानी क्षेत्रको विषयमा चीन पनि जोडिने गर्छ। तर, यति बेला चीन र भारतबीच अर्कै स्थानको समस्या रहँदा भारत ठूलो छिमेकी चीन र अति घनिष्ठ छिमेकी नेपालसँग फेस सेभिङ गर्नु छ। यद्यपि, भारतचीनअमेरिका यो परिदृष्य भने शीतयुद्ध दुईको संकेत हो।"
महसुल छुटले प्राधिकरणको आम्दानी प्रभावित,"काठमाडौं। आगामी आर्थिक वर्षको बजेटले विभिन्न क्षेत्रमा विद्युत् महसुल छुट दिँदा नेपाल विद्युत प्राधिकरणलाई व्ययभार बढ्ने भएको छ। बजेटले घरायसी साना विद्युत् उपभोक्तालाई मासिक १० युनिटसम्म खपत गर्नेलाई निःशुल्क, मासिक १५० युनिट खपत गर्नेलाई २५ प्रतिशत र २५० युनिटसम्म खपत गर्नेलाई १५ प्रतिशतले महसुल छुट दिने उल्लेख गरेको छ। यस्तै खानेपानी र सिँचाइ उपभोक्ता समितिले तिर्नुपर्ने विद्युत् डिमान्ड शुल्क मिनाहा र विद्युत् महसुलमा सहुलियत दिने व्यवस्था गरेको छ। यसका साथै आगामी बजेटले कोभिड १९ का कारण प्रभावित उत्पादनमूलक उद्योगको लकडाउन अवधिभर विद्युत्को डिमान्ड शुल्क छुट दिने र माग कम हुने समयको विद्युत् खपतमा ५० प्रतिशत छुट दिने व्यवस्था गरेको छ। यस्तै विद्युतीय सवारीमा पनि कर बढाइएकोले यसले रातिको विद्युत् खपतमा असर गर्ने देखिन्छ। आगामी वर्षका लागि बजेटले दिएका यी छुट प्रत्यक्ष रुपमा प्राधिकरणको वित्तीय व्यवस्थापनसँग सम्बन्ध राख्ने गर्दछन्। विद्युत् खरिद तथा बिक्री गर्ने एक मात्र सरकारी निकाय विद्युत् प्राधिकरणले बजेटले दिएका छुट योजनाले आगामी आर्थिक वर्षको वित्तीय परिसूचमा असर गर्ने बताइएको छ। यी छुट योजना लागू भएपछि अर्को वर्ष प्राधिकरणलाई थप करिब १२ अर्ब रुपैयाँ व्ययभार पर्ने बताइएको छ। उद्योग क्षेत्रमा दिइएको छुटबाट मात्र करिब वार्षिक ५ देखि ६ अर्ब रुपैयाँ थप आर्थिक भार प्राधिकरणलाई पर्ने बताइएको छ। सरकारले कोरोना संक्रमण रोकथामका लागि जारी लकडाउन अवधिका लागि नभइ आगामी आर्थिक वर्ष भरीका लागि नै यी छुट दिइएको हो। यस्तै आगामी वर्ष निजी प्रबद्र्धक तथा भारतबाट विद्युत् खरिद गरेबापतको रकम पनि करिब ५० अर्ब रुपैयाँ बुझाउनु पर्ने प्राधिकरणको भनाइ छ। गत वर्ष विद्युत् खरिद गर्न मात्रै प्राधिकरणले ४९ अर्ब रुपैयाँ बुझाएको थियो। प्राधिकरणको वार्षिक आय करिब ६० देखि ७० अर्ब हुने गरेकोमा १२ अर्ब रुपैयाँ छुट आयोजनामा जाने, करिब ५० अर्ब विद्युत् खरिदमा जाने, विद्युत् माग घट्दा राजस्व असुली पनि प्रभावित बन्ने हुँदा आगामी वर्ष प्राधिकरणको वित्तीय अवस्था नकारात्मकमा जान सक्ने बताइएको छ। विगत ३ वर्षदेखि प्राधिकरणको वित्तीय अवस्था घनात्मक रहँदै आएको छ। यसले नयाँ विद्युत् खरिद सम्झौताको दरमा पनि असर गर्ने देखिन्छ। आगामी आर्थिक वर्ष राष्ट्रिय प्रसारमा जोडिने नयाँ आयोजनालाई पुरानो दरमा विद्युत् खरिद सम्झौता गर्न कठिन हुनसक्ने प्राधिकरणको भनाइ छ। विद्युत् खरिद दरमा केही कटौती गर्नुको विकल्प प्राधिकरणसँग नहुनसक्छ। प्राधिकरणले आगामी बजेटले दिएको छुटलाई सकारात्क रुपमा लिएको भएपनि सरकारले छुटबापतको व्ययभार बहन गर्ने जिम्मा लिनुपर्ने बताउँछ। यसका लागि सरकारले प्राधिकरणलाई क्षतिपूर्ति नदिने हो भने प्राधिकरणको वित्तीय अवस्था ऋणात्मक जान सक्ने भनिएको छ। विद्युत् प्राधिकरण ऐन २०४१ ले पनि सरकारले विद्युत् उपभोगमा छुट दिने सक्ने तर त्यसबापतको क्षतिपूर्ति पनि सरकारले नै बहन गर्नुपर्ने उल्लेख छ।"
पारित नभएसम्म एमसीसी स्थगन,"काठमाडौं : सत्तारुढ दल नेकपाले अमेरिकी मिलेनियम च्यालेन्ज कर्पोरेसन (एमसीसी) को कम्प्याक्ट सम्झौता अनुमोदन नभएसम्म त्यसअन्तर्गतका कार्य तत्काललाई रोक्ने निर्णय गरेको छ। प्रधानमन्त्री केपी ओलीले एमसीए (एमसीसी कार्यान्वयन गर्ने निकाय) का नेपाल प्रतिनिधिलाई बोलाई संसदबाट अनुमोदनपछि गर्नुपर्ने काम तत्काल स्थगन गर्न निर्देशन दिने नेकपाको सचिवालयले निर्णय गरेको छ। ०७७७८ को बजेटमा एमसीसीअन्तर्गतको कार्यक्रम समावेश भएपछि उत्पन्न विवाद मत्थर गर्न शनिबार सचिवालयको अनौपचारिक बैठकले त्यस्तो निर्णय लिएको हो। एमसीसी सम्झौताको प्रस्ताव अहिलेसंसदमा विचाराधीन छ। उक्त सम्झौता सदनबाट अनुमोदन भएको खण्डमा बजेटमा उल्लेख भएअनुसार गर्ने र अनमोदन नभए सरकारले आवश्यक वैकल्पिक व्यवस्थाबारे सोचेर अगाडि बढ्ने प्रधानमन्त्री र अर्थमन्त्रीले स्पष्ट पार्नुभएको छ, प्रवक्ता नारायणकाजी श्रेष्ठले भने, अनुमोदन नभइसकेको अवस्थामा एमसीएअन्तर्गतका काम जति अनुमोदन भएपछि मात्रै गर्ने। अहिलेलाई रोक्ने समझदारी भएको छ। सरकारले १५ जेठमासंसदमा पेस गरेको आर्थिक वर्षको बजेटमा लप्सीफेदीरातामाटेहेटौंडा र लप्सीफेदीरातमाटेदमौलीबुटवल ४०० केभी अन्तरदेशीय प्रसारण निर्माण गर्ने र त्यसका लागि सम्भावित वैदेशिक अनुदान सहायतासम्बन्धी अनुसूचीमा एमसीसीको ५ अर्ब ७३ करोड रुपैयाँ सहयोग गर्ने उल्लेख छ। सरकारले २ जेठमा नीति तथा कार्यक्रममा पनि एमसीसी उल्लेख भएपछि नेकपाभित्र विवाद बल्झिएको थियो। असन्तुष्ट नेताहरूले अध्यक्ष पुष्पकमल दाहाललाई बैठकका लागि दबाब दिएका थिए। शुक्रबार साँझ प्रधानमन्त्री ओलीलाई भेटेर दाहालले पार्टीमा छलफलबिनै एमसीसी बजेटमा राखेको भन्दै असन्तुष्टि जनाएपछि सचिवालय बैठक तय भएको थियो। नेकपाले बैठकमा अर्थमन्त्री डा युवराज खतिवडा, एमसीसी अध्ययन गर्न पार्टीको गत केन्द्रीय समितिले गठन गरेको अध्ययन कार्यदलका सदस्य भीम रावल र परराष्ट्रमन्त्री प्रदीप ज्ञवालीलाई समेत बोलाएर छलफल गरेको थियो। शनिबारको बैठकमा सचिवालयका तीन नेता (प्रधानमन्त्री ओली, उपप्रधानमन्त्री ईश्वर पोखरेल र महासचिव विष्णु पौडेल), परराष्ट्रमन्त्री ज्ञवाली र अर्थमन्त्री डा खतिवडाबाहेक अन्य नेताले परिमार्जनबिना एमसीसी अघि बढाउने कुरामा सहमत हुन नसक्ने धारणा व्यक्त गरेका थिए। स्थायी समिति सदस्य रावलले बैठकमा प्रधानमन्त्रीले पनि राष्ट्रिय हित र नेपालको स्वतन्त्रताविपरीत कुनै पनि कुरा अघि नबढाइनेमा जोड दिएको बताए। अर्थ मन्त्रालयबाट सम्झौता अनुमोदन नहुँदासम्म जुन काम अगाडि बढाइएको छ, त्यो रोक्नुपर्छ भन्ने कुरा मैले नै बैठकमा राखेको थिएँ, रावलले अन्नपूर्णसँग भने, त्यसपछि यस विषयमा एमसीएका कर्मचारीलाई बोलाएर केके काम अघि बढाइएको रहेछ बुझ्ने र सम्झौता अनुमोदन नभएसम्म अघि नबढाउन प्रधानमन्त्रीले निर्देशन दिने कुरा भएको छ। ऊर्जा पूर्वाधार तथा सडक स्तरोन्नतिका लागि अमेरिकाले ५० करोड अर्थात् करिब ५७ अर्ब रुपैयाँ अनुदान र नेपालको १३ करोड डलर अर्थात् १५ अर्ब ९६ करोड रुपैयाँ राखेर ५ वर्षभित्र निर्माण सम्पन्न गर्ने गरी ०७४ भदौ २९ गते एमसीसी परियोजनामा नेपालअमेरिकाबीच कम्प्याट सम्झौता भएको थियो। त्यसपछि यो सम्झौता अनुमोदनका लागि ०७६ असार ३० मा सरकारलेसंसदमा प्रस्ताव दर्ता गराए पनि सत्तारुढ दलभित्रै विवाद भएपछि यो अहिलेसम्म संसदमा विचाराधीन छ। प्रधानमन्त्री ओली जारी संसद्को अधिवेशनबाटै सम्झौता अनुमोदनका लागि जुटेका छन्। अब यो विषय संसद्को कार्यक्षेत्रमा पुगेकाले संसद्ले नै जे निर्णय गर्छ, त्यहीअनुसार हुने ओलीको मत छ। संसद्ले एमसीसी अनुमोदन नगरे बजेटको अनुसूची हेरफेर हुनेसमेत नेकपा बैठकले निष्कर्ष निकालेको छ। नेता रावललेसंसदमा अनुमोदनका लागि लैजानुपूर्व पार्टीमा व्यापक छलफल गरेर सहमतिका आधारमा निर्णय लिएर मात्र अगाडि बढ्ने समझदारी भएको बताए। संसद्ले अनुमोदन नगराएको खण्डमा बजेटको अनुसूचीबाट उक्त प्रसंग हटाइने जवाफ आफूहरूलाई प्रधानमन्त्री र अर्थमन्त्री दुवैले प्रस्ट्याएको उनले बताए। अब छिट्टै पार्टी बैठक बोलाएर छलफल गरी निर्णयमा पुगिने भन्ने भएको छ, रावलले भने, बजेटमा जसरी लेखिएको छ, त्यो यसअघि पनि लेखिएकाले यसपटक लेखिएको मात्र हो। त्यसले अनुमोदन भएको अर्थ लाग्दैन भन्ने कुरा अर्थमन्त्री र प्रधानमन्त्रीले प्रस्ट पार्नुभयो। सदनले अनुमोदन गरेन भने बजेटको अनुसूचीबाट त्यो आफैँ हट्छ। अर्थमन्त्री खतिवडाले यसअघि प्रस्तुत अघिल्ला दुवै आर्थिक वर्षको बजेटमा पनि एमसीसीका विषय उल्लेख थियो। अध्यक्ष दाहाल, वरिष्ठ नेता झलनाथ खनाल, उपाध्यक्ष वामदेव गौतम र प्रवक्ता श्रेष्ठले भने बजेटको अनुसूचीबाटै एमसीसीको सन्दर्भ हटाउनुपर्ने धारणा व्यक्त गरेका थिए। उपाध्यक्ष गौतमले पार्टी निर्णयबिनै बजेटमा राख्दा पार्टीको अपमान भएको बताएको एक सदस्यको भनाइ छ। बजेटमा एमसीसी राख्ने विषयमा कहाँ कुरा भयो ? पार्टीभित्र छलफल नै नभई मनपरी बजेटमा राख्ने ? बजेट भनेको कानुन हो। पार्टीको निर्णय नभई बजेटमा राखेर अर्थमन्त्रीले पार्टीको अपमान गर्नुभयो, गौतमलाई उद्धृत गर्दै एक सदस्यले भने। वरिष्ठ नेता नेपालले भने मध्यमार्गी धारणा व्यक्त गर्दै अर्थमन्त्रीले सदनमा प्रस्ट्याएर गए ठीकै हुने बताए। उनले एमसीसीलाई यथास्थितिमा अनुमोदन गराएर जान नहुने मत व्यक्त गरे। पहिला पनि उल्लेख भएकाले अहिले यसमा विवाद गर्न आवश्यक नभएको धारणा प्रधानमन्त्री ओली र अर्थमन्त्री खतिवडाले राखेका थिए। बजेटमा लेख्दैमा अनुमोदन भएको अर्थ लाग्ने हो भने दुई वर्षयता निरन्तर एमसीसी अनुमोदन हुँदै आएको जिकिर प्रधानमन्त्रीले गरेका थिए। छिट्टै दुई अध्यक्षको आपसी समझदारीमा सचिवालय बैठक बसेर छलफल गरी आवश्यक निष्कर्षमा पुगेको प्रवक्ता श्रेष्ठले बताए। नेकपामा विवाद बढेपछि कार्यदल नै बनाएर त्यसको पार्टिले लिएको छ। कार्यदलले एमसीसी राष्ट्रहितमा नरहेको भन्दै कतिपय बुँदा परिमार्जनपछि मात्र पारित गर्न सकिने सुझाव दिएको थियो। एमसीसीको पक्षमा वकालत गरेका परराष्ट्रमन्त्री पनि कार्यदलमा थिए। उक्त प्रतिवेदन सहमतिमा आएको भए पनि ज्ञवालीले फरक मत राखेका थिए। प्रतिवेदन अध्ययन गरेर छिट्टै सचिवालय बैठकमा त्यसबारे गम्भीर छलफल गरी आवश्यक निष्कर्षमा पुग्ने समझदारी बनेको पनि श्रेष्ठले बताए।"
यसरी हुँदैछ 'फास्ट ट्रयाक'बाट संविधान संशोधन,"काठमाडौं : संविधानको अनुसूचीमा रहेको निसान छापलाई नेपालको नयाँ नक्साअनुसार अध्यावधिक गर्न सरकारले संविधान संशोधन विधेयक छोटो विधि (फास्ट ट्र्याक)बाट पारित गर्ने तयारी गरेको छ। कोरोना संक्रमणको सम्भावित जोखिम र विधेयकप्रति कुनै पनि दलको विरोध नरहेका कारण छोटो प्रक्रियाबाट पारित गर्नुपर्ने प्रस्ताव सरकारले गरेको हो। भारतले अतिक्रमण गरेका लिम्पियाधुरा, लिपुलेक र कालापानी समेटेर नक्सा जारी गरेसँगै त्यसअनुसार निसान छापभित्रको नक्सा सच्याउन सरकारले गत शुक्रबार संसद्मा विधेयक दर्ता गरेको थियो। विपक्षी कांग्रेस केन्द्रीय कार्यसमिति बैठकले शनिबार संविधान संशोधनका पक्षमा उभिने निर्णय गरेपछि विधेयक आइतबार प्रतिनिधिसभामा पेस गरिएको छ। उसले पार्टीले निर्णय गर्नुपर्ने भन्दै केही दिन पर्खिन समय मागेको थियो। कानुन, न्याय तथा संसदीय मामिलामन्त्री डा शिवमाया तुम्बाहाङफेले आइतबारको प्रतिनिधिसभा बैठकमा विधेयक पेस गरेकी हुन्। त्यसलाई आइतबारै सर्वसाधारणको जानकारीका लागि राजपत्र र गोरखापत्रमा प्रकाशन गर्न पठाइएको छ। सार्वजनिक सूचना जारी भएको सात दिनपछि र सांसदलाई संशोधन राख्ने ७२ घण्टाको समयावधि घटाएर छोटो विधिबाट पारित गर्ने तयारी भइरहेको मन्त्री डा तुम्बाहाङफेले अन्नपूर्णलाई बताइन्। कोरोना महामारी दिनप्रतिदिन फैलिरहेको छ, उनले भनिन्, संशोधन विधेयक र बजेट चाँडो पारित गरी बर्खे अधिवेशन नै चाँडो अन्त्य गर्नुपर्ने अवस्था छ। विधेयकलाई छोटो प्रक्रियामा लैजान प्रतिनिधिसभा नियमावलीका केही नियम निलम्बन गर्र्नुपर्छ। त्यसो गर्न दलीय सहमति चाहिन्छ। यस विषयमा छिट्टै कार्यव्यवस्था परामर्श समितिको बैठक बसेर टुंगो लगाइने उनले बताइन्। सत्तासीन नेकपा संसदीय दलका उपनेता सुवास नेम्बाङले विधेयकमा कसैको विवाद नरहेको र केही पनि तलमाथि गर्नुपर्ने अवस्था नरहेकाले चाँडो पारित गर्नुपर्ने बताए। प्रधानमन्त्रीज्यूले बोलाउनुभएको सर्वदलीय बैठकमा नयाँ नक्सा र त्यसअनुसारका संवैधानिक व्यवस्थाका लागि सिंगो मुलुक एक भएर उभिने कुरा भएको थियो, नेता नेम्बाङले भने। संविधान संशोधनका पक्षमा कांग्रेससमेत उभिएकाले दुईतिहाइभन्दा बढी मत देखिएको छ। कांग्रेस प्रवक्ता विश्वप्रकाश शर्माले फास्ट ट्र्याकबाट विधेयक पारित गर्नुपर्ने निर्णय पार्टीको केन्द्रीय कार्यसमिति बैठकले गरेको जानकारी दिए। मधेसकेन्द्रित दल विधेयकका विषयमा सकारात्मक देखिए पनि पक्षमा वा विपक्ष कता मतदान गर्ने भनेर निर्णय गरेका छैनन्। हामीले केही निर्णय गरेका छैनौं, राजपाका सांसद लक्ष्मणलाल कर्णले भने, समाजवादी र राजपाले भोट हाल्ने बेला निर्णय गर्छौं। यी दुई दलले गैरसरकारी विधेयकका रूपमा छुट्टै संशोधन विधेयक संसद्मा दर्ता गर्ने तयारी गरेका छन्। संविधानको धारा २७४ (१) मा नेपालको सार्वभौमसत्ता, अखण्डता, स्वाधीनता र जनतामा निहित सार्वभौमसत्ताको प्रतिकूल हुने गरी संविधान संशोधन गर्न नसकिने व्यवस्था छ। सोही धाराको उपधारा (३) मा विधेयक सदनमा प्रस्तुत भएको ३० दिनभित्र सर्वसाधारण जनताको जानकारीका लागि सार्वजनिक रूपमा प्रकाशन गर्नुपर्ने व्यवस्था छ। नियमावलीअनुसार जनतामा जानकारीका लागि प्रकाशन भएको सात दिनपछि मात्र विधेयकमाथि प्रतिनिधिसभामा सैद्धान्तिक छलफल हुने व्यवस्था छ। सैद्धान्तिक छलफलपछि सांसदहरूलाई संशोधन राख्न ७२ घण्टाको समयावधि दिइन्छ। सार्वजनिक जानकारीका लाग प्रकाशन भएको सात दिनको समय र ७२ घण्टा संशोधनको समय घटाउनुपर्ने प्रस्ताव सरकारले गरेको हो। नियमावलीको नियम १३७ (७) अनुसार विधेयकका धारा, उपधारा, खण्ड, उपखण्ड वा स्पष्टीकरणमध्ये जहाँ संशोधन प्रस्ताव पेस गरिएको छ, सोही बुँदामा मात्र सांसदले संशोधन पेस गर्न सक्नेछन्। यो प्रावधानले मधेसकेन्द्रित दलले उठाएका बुँदालाई सरकारले पेस गरेको विधेयकमा समेटेर पारित गर्ने अवस्था देखिँदैन। सांसदहरूबाट संशोधन परेपछि सभामुखले ती संशोधनमाथि छलफल गर्न विशेष समिति गठन गर्न सक्ने व्यवस्था छ। समिति गठन नभए सभामुखले प्रतिनिधिसभा बैठकमा संशोधनमाथि परेका संशोधनलाई निर्णयार्थ पेस गर्नुपर्नेछ। संशोधन विधेयकलाई सभामुखले निर्णय प्रक्रियामा लैजाँदा मतविभाजन गरेर सांसदहरूको हस्ताक्षर संकलन गर्नुपर्छ। दुईतिहाइ सांसदले विधेयकको पक्षमा हस्ताक्षर गरेर मत दिए विधेयक पारित हुनेछ। पारित विधेयकलाई राष्ट्रियसभामा पठाइनेछ। राष्ट्रियसभाले भने सर्वसाधारणलाई जानकारीका लागि सूचना प्रकाशन नगरी सोझै सैैद्धान्तिक छलफल गरी विधेयक पारित गर्ने प्रक्रिया अघि बढाउन सक्छ। राष्ट्रियसभाको दुईतिहाइ मतले विधेयक पारित भयो भने पुनः प्रतिनिधिसभामा पठाउनुपर्छ। दुवै सदनबाट पारित भएको विधेयक लालमोहरका लागि राष्ट्रपतिसमक्ष पठाउनुपर्ने संवैधानिक व्यवस्था छ। संशोधन विधेयक पारित गर्दाका प्रक्रिया जनतालाई जानकारीका लागि राजपत्र र गोरखापत्रमा विधेयक प्रकाशन गर्नुपर्ने सात दिनपछि मात्र प्रतिनिधिसभामा सैद्धान्तिक छलफल हुने सांसदहरूलाई संशोधन राख्न ७२ घण्टाको समयावधि दिनुपर्ने संशोधन प्रस्तावमाथि दफावार छलफल गर्न सभामुखले विशेष समिति गठन गर्न सक्ने विधेयकबारे निर्णय गर्दा मतविभाजन गरी सांसदहरूको दस्तखतसमेत गराइने प्रतिनिधिसभामा दुईतिहाइले पारित भएको विधेयक राष्ट्रियसभामा पठाइने राष्ट्रियसभाले पनि विधेयकमाथि प्रक्रिया पूरा गरेर पारित गरी प्रतिनिधिसभामा पठाउनुपर्ने दुवै सदनले दुईतिहाइले पारित गरेपछि लालमोहरका लागि राष्ट्रपतिसमक्ष पठाइने"
निशान छाप परिवर्तन गर्न संविधान संशोधन विधयेक संसदमा प्रस्तुत,"काठमाडौं : नेपालको संविधान दोस्रो संशोधन विध्ययेक संसदमा पेश भएको छ । सोमबारको संघीय संसदको बैठकमा कानुनमन्त्री शिवमाया तुम्बाहाङ्फेले नेपालको नयाँ नक्साअनुसार निशाना छाप परिवर्तन गर्न संविधान संशोधनको विध्ययेक पेश गरेकी हुन् । सरकारले लिपुलेक, लिम्पियाधुरा र कालापानीसमेटिएको नयाँ नक्सा जारी गरेपछि सोही अनुसार निशान छाप परिवर्तन गर्ने प्रयोजनका लागि संविधान संशोधन विध्ययेक ल्याइएको हो । यसअघि बुधबार संसदको कार्यसूचीबाट संविधन संशोधन प्रस्ताव राखेर पनि हटाइएको थियो । प्रमुख प्रतिपक्षी दल नेपाली कांग्रेसले पार्टीमा आन्तरिक छलफलका लागि समय मागेकाले बुधबारको बैठकअघि सार्वजनिक भएको संविधान संशोधनको प्रस्ताव कार्यसूचीबाट हटाइएको थियो । संविधान संशोधन प्रस्तावमा सरकार किन पछि हट्यो संविधान संशोधनका पक्षमा मतदान गर्ने कांग्रेसको औपचारिक निर्णय"
संविधान संशोधनका पक्षमा मतदान गर्ने कांग्रेसको औपचारिक निर्णय,"काठमाडौं : कांग्रेसले कालापानी, लिपुलेक र लिम्पियाधुरासहितको भूमि समेटेर सरकारले जारी गरेको नयाँ नक्सासम्बन्धी संविधान संशोधनका पक्षमा मतदान गर्ने औपचारिक निर्णय गरेको छ। प्रमुख प्रतिपक्षी कांग्रेसको शनिबार बसेको केन्द्रीय समिति बैठकले नयाँ नक्साअनुसार निसान छापमा रहेको नेपालको पुरानो नक्सा सच्याउन सरकारले संसद्मा दर्ता गरेको संविधान संशोधनका पक्षमा मतदान गर्ने निर्णय गरेको हो। कांग्रेसले औपचारिक निर्णय नगर्दा संविधान संशोधनमा ढिलाइ भइरहेको सत्तारुढ दल र सरकारको दाबी छ। बैठकमा महामन्त्री पूर्णबहादुर खड्काले नयाँ नक्सासम्बन्धी संविधान संशोधनका पक्षमा मतदान गर्न संसदीय दललाई निर्देशन दिने प्रस्ताव पेस गरेका थिए। कालापानी, लिपुलेक र लिम्पियाधुराको भूभाग समावेश गरी नेपाल सरकारले सार्वजनिक गरेको नक्सा र संविधानको धारा ९ को उपधारा २ सँग सम्बन्धित अनुसूची ३ मा संशोधन गर्न संसद्मा प्रस्तुत हुने प्रस्तावको पक्षमा मतदान गर्न संसदीय दललाई निर्देशन गर्छ, महामन्त्री खड्काद्वारा बैठकमा प्रस्तुत प्रस्तावमा उल्लेख छ। कांग्रेस प्रवक्ता विश्वप्रकाश शर्माले सर्वसम्मत संविधान संशोधनका पक्षमा कांग्रेसले निर्णय गरेको जानकारी दिए। कांग्रेसले यसअघि नै संविधान संशोधनका पक्षमा मतदान गर्ने जनाए पनि औपचारिक निर्णयका लागि मात्र केन्द्रीय समिति बैठक बोलाएको हो। बैठकमा बोल्ने सबै केन्द्रीय सदस्यले संविधान संशोधनका पक्षमा धारणा व्यक्त गरेका थिए। अघिल्लो साता प्रधानमन्त्री केपी ओलीले बोलाएको सर्वदलीय बैठकमा कांग्रेस सभापति शेरबहादुर देउवाले संविधान संशोधनबारे कांग्रेस सकारात्मक भए पनि औपचारिक निर्णय केन्द्रीय समितिबाट गर्ने जानकारी गराएका थिए। बुधबार नै संविधान संशोधन प्रस्ताव संसद्मा पेस गर्ने कार्यसूची रहे पनि कांग्रेसले समय मागेका कारण हटाइएको सरकारले दाबी गरेको थियो। तर, कांग्रेसले भने त्यसको खण्डन गरेको थियो। कांग्रेसले संविधान संशोधन प्रक्रिया विलम्ब हुनुमा सरकारलाई दोष दिँदै आएको छ। भारतीय सञ्चारमाध्यमले कांग्रेस संविधान संशोधनका विपक्षमा उभिएपछि नयाँ नक्सा जारी गर्नबाट सरकार पछि हटेको समाचार प्रमुखतासाथ सम्प्रेषण गरेका थिए। संविधान संशोधनका लागि दुई तिहाइ मत आवश्यक हुन्छ। सत्तारुढ दल नेकपा एक्लैसँग दुई तिहाइ मत नभएकाले संविधान संशोधनका लागि प्रमुख प्रतिपक्षी कांग्रेस वा मधेस केन्द्रित दलको समर्थन आवश्यक हुन्छ। कांग्रेसले संविधान संशोधनका पक्षमा मतदान गर्ने निर्णय गरेसँगै संशोधन प्रक्रिया अगाडि बढ्ने भएको छ। मधेस केन्द्रित दलले भने नयाँ नक्सासँगै आफूहरूको मागलाई पनि संविधान संशोधनमार्फत सम्बोधन गर्नुपर्ने माग गर्दै आएका छन्। उनीहरूले नक्सासम्बन्धी संविधान संशोधनका पक्षमा आफूहरू रहे पनि मधेसका मुद्दालाई पनि सँगसँगै प्याकेजमै सम्बोधन गर्नुपर्ने धारणा व्यक्त गर्दै आएका छन्।"
दोस्रो शीतयुद्धतर्फ संकेत गर्दै भारतचीन,"काठमाडौं : विश्व कोभिड१९ महामारीसँग लडिरहँदा नेपालका दुई छिमेकी (भारतचीन) सीमामा आमनेसामने र आरोपप्रत्यारोपमा छन्। लद्दाख र सिक्किम क्षेत्रको सीमाको विषय असहज अवस्थामा पुगेको छ। दुवै मुलुकले लद्दाखको गलवान घाँटीमा सैनिक तैनाथी बढाएका छन्। दुई देशका सेना नाथुला र पेंगोग त्सो क्षेत्रमा भुँडी र कुम धकेलाधकेलमा छन्। हुन त उनीहरूले तीन वर्षअघि दोक्लममा आमनेसामनेसमेत सल्टाएका थिए। भारतीय र पश्चिमा मिडिया नियाल्ने हो भने चीन अन्तर्राष्ट्रिय दबाब र निसानामा परेको देखिन्छ। यसको पछिल्लो कारण हो, कोभिड१९। चीन र अमेरिकाबीच उत्पन्न कैयन् मतान्तरले विश्व शीतयुद्ध २मा प्रवेशको अनुभूत गराउँदै छ। दुवै निकट मुलुकलाई आफ्नो शिविरमा तान्ने प्रयासमा छन्। दोस्रो विश्वयुद्धपछि यस्तै अवस्था आउँदा स्वतन्त्र भूमिका निर्वाह गर्न गठित असंलग्न आन्दोलन (नाम) यति खेर भूमिकाविहीन छ। अमेरिका मात्र होइन, ऊसँग नजिकका मुलुकले पनि चीनमाथि दबाब सिर्जना गर्दै छन्। भारत पनि अमेरिकाको महत्वपूर्ण रणनीतिक साझेदार हो। चीनसँग भारतको प्रतिस्पर्धा छ। यही जगमा अडेर विश्लेषण गर्ने हो भने यी दुई मुलुक सीमा विवाद र तनावमा तानिएका छन्। भारतले ताइवान मामिलासँगै कोभिड उत्पत्ति अनुसन्धानको विषय विश्व स्वास्थ्य संगठनमा उठाउनु यसकै परिणाम हो। सीमा विवादमा अमेरिकी राष्ट्रपति डोनाल्ड ट्रम्पबाट मध्यस्थता गर्ने भन्दै ट्विट आएको छ। तर, भारत र चीन दुवैले अमेरिकी मध्यस्थता नचाहिने बताइसकेका छन। ट्रम्पको धारणा आइरहँदा अमेरिकासँग नजिकका मुलुकले पनि चीनलाई दबाबमा मात्र राखेका छैनन् कि सम्बन्धमा तिक्तता उत्पन्न भएको छ। जापान, अस्ट्रेलिया, दक्षिण कोरियालगायत मुलुक चीनको चेकबुक कूटनीतिलाई व्यंग्य गरिरहेका छन्। चीनको पक्षमा वकालत गर्ने केही मुलुकमा पाकिस्तान देखिएको छ। यो सीमा विवादमा भारतलाई दोषी करार गर्दै पाकिस्तानी प्रधानमन्त्री इमरान खानले ट्विटरमा लेखेका छन्, भारत छिमेकी देशहरूका लागि खतरा बनेको छ। अमेरिकाचीन व्यापार युद्ध, अमेरिकाको इन्डो प्यासिफिक रणनीति, चीनको बेल्ट एन्ड रोड इनिसिएटिभ र त्यसमा पक्षविपक्ष विश्व नियाल्दा स्पष्ट हुन्छ। शीतयुद्ध २ को सुरुआती चरणमा कोभिड१९ महामारीको बीचबाट विश्व प्रवेश गरेको छ। चीनले अमेरिकासँग प्रतिस्पर्धा गर्ने नीति लिएपछि त्यसको मारमा भारत परेको हो। भारत र चीनको बीचमा परेर जसरी नेपाल समस्या खेपेको हुन्छ त्यस्तै समस्या यति बेला भूगोलका रूपमा नभए पनि चीन र अमेरिकाको बीचमा भारत परेको छ। दुई छिमेकीबीच तनाव बढ्नु र भारतले नेपाली भूमिमा एकलौटी रूपमा सडक निर्माण गर्यो। त्यसमा आपत्ति जनाउँदा भारत उल्टै चिनियाँ उक्साहट भनी तल्लो स्तरमा झर्यो। कूटनीतिक मामिला सेना प्रमुखले बोल्नु एक किसिमले धम्क्याउनु हो। वर्षौँदेखि नेपाल र भारतबीच जारी सीमा विवाद भारतले एकतर्फी रूपमा नक्सा जारी मात्र होइन, लिपुलेक जोड्ने सडक बनाएपछिको प्रतिक्रियास्वरूप नेपालले आफ्नो नक्सालाई अद्यावधिक गरिसकेको छ। कूटनीतिक क्षेत्रका विश्लेषकचाहिं चीन भारतसँग लामो समय सँगै जान खोजेको टिप्पणी गर्छन्। ठूलो लोकतन्त्र भारतको विश्वमा जति मित्र छन् चीनले त्यति मित्र बनाइसकेको छैन। त्यही कारण चीनले चेकबुक कूटनीतिमा जोड दिएको हो। अरू विषयमा भारत अघि भए पनि चेकबुक कूटनीतिमा चीन अगाडि छ। भारतसँगै जान खोजेको र धेरै पर नजा भनेर सन्देश दिन चीन र भारतबीच बेलाबेला यस्तो समस्या आउने गरेको हो, पूर्वराजदूत डा दिनेश भट्टराई भन्छन्। चीनले भारतसँगको सीमा क्षेत्रको अवस्था पूर्ण नियन्त्रणमा रहेको र विवाद वार्ताका माध्यमबाट समाधान गर्न सकिने बताएको छ। विदेश मन्त्रालयका प्रवक्ता झाओले भनेका छन्, राष्ट्रपति सी चिनफिङ र भारतीय प्रधानमन्त्री नरेन्द्र मोदीबीच गत वर्ष भएको शिखर बैठकमा बनेको सहमति चीनले कडाइपूर्वक पालना गरिरहेको छ। भारतका लागि चीनका राजदूत सुन विडोङले भारत र चीन मिलेर कोभिडमाथि जित हासिल गर्ने मात्र होइन, मुलुकबीचको सम्बन्धलाई असर पार्ने विषयसँग टाढा रहेर सहकार्य अघि बढाउनुपर्ने धारणा बाहिर ल्याएका छन्। चिनियाँले यति बेला भारतसँग हाम्रो हाई मिलिटिरी अफिसियलहरू संवादमा छन् भनिसकेको अवस्थाले त्यहाँ धेरै ठूलो विवाद भइराख्दैन भन्ने लाग्छ, पूर्वराजदूत भट्टराई भन्छन्, त्यो सल्टिहाल्ने विषय पनि होइन। खासमा चीन र भारतबीचको सम्बन्धमा निकै अलमल छ। दुवैले एकअर्कालाई टाढा पनि जान नदिने, धेरै नजिक पनि नहुने नीति अवलम्बन गरेको देखिन्छ। अमेरिका र चीनको लडाइँ यति खेर विश्व स्वास्थ्य संगठनसम्म पनि देखापरेको छ। त्यहाँ भारत अमेरिकाको पक्षमा लाग्यो भन्ने चीनलाई परेको छ। चीन पछिल्लो समय भारत अमेरिकातिर नजिक जाने हो कि भन्ने चिन्तामा छ, उनी भन्छन्, चीनले आफ्ना फलोअर्स मुलुकहरूमार्फत भारतलाई यो क्षेत्रकै खतरा खेलाडी मात्र होइन, साना छिमेकका लागि पनि खतरा भनिरहेको छ। भारतका विदेशमन्त्री एस जयशंकरको चाहनामा ठूला र बलिया मुलुक मात्र परेका छन्। सानालाई पेलेरै हिँड्न सकिन्छ भन्ने सोच उनमा हावी भएको कूटनीति क्षेत्रका विज्ञको बुझाइ छ। उनलाई छिमेकीको गाम्भीर्य नबुझ्ने परराष्ट्रमन्त्रीका रूपमा उनीहरूले विश्लेषण गरिरहेका छन्। झट्ट हेर्दा त्यस्तो व्यवहार पनि देखिँदै छ। हुन त भारत ठूला राष्ट्रहरूको समस्यामा पर्ने र छिमेकमा ध्यान दिन कर्मचारी मात्रै सामेल हुने गर्दा पनि समस्या जटिल बनेको हुन सक्छ। पूर्वपरराष्ट्रसचिव दुर्गाप्रसाद भट्टराई भारतचीन सम्बन्ध यहाँबाट नियालेजस्तो सहज नरहेको बताउँछन्। अमेरिकीसँग धेरै नलहसिन चीनले भारतलाई सम्झाइरहेको हुन सक्ने उनको आकलन छ। यो आमनेसामने खासै नियन्त्रणबाहिर जानेजस्तो देखिँदैन, उनी भन्छन्, भारतले पनि चीन र अमेरिका दुवैलाई समदूरीमा राखेर काम गर्न प्रयास गरेको छ। चीनले भारतलाई अमेरिकासँग होइन, हामी छिमेकी मिलेर हिंड्नुपर्छ भन्ने सन्देश दिइरहेको हुन सक्छ। विश्लेषकले भारत र चीनबीचको यो समस्या ठूलो मानेका छैनन्। उनीहरू पहिलाझंै लड्न सक्ने अवस्थामा छैनन्। तर, चीनले भारतलाई यस क्षेत्रको सहकार्यबाट बाहिर नजान दबाबमा राखेको छ। जसरी बाहिरी विश्वले चीनलाई दबाबमा राखेको छ त्यसरी चीनले पनि भारतलाई दबाबमा राखेको देखिन्छ। दक्षिण एसियाली अध्ययन केन्द्रका प्रमुख डा निश्चल पाण्डे भारत र चीनबीचको सीमा स्पष्ट नभएको बताउँछन्। सीमा स्पष्ट नहुँदा उनीहरू सिमानामा आमनेसामने भइरहेका हुन्छन्, उनी भन्छन्, चारपाँच दशकदेखि यस्तो भइरहे पनि सीमाको द्वन्द्वका कारण दुवैतर्फका नागरिक मृत्युवरणमा पुगेका छैनन्। हुन त यति बेला भारतले विवादलाई रचनात्मक र सकारात्मक प्रयासद्वारा समाधान गर्ने बताएको छ। भारत आफ्ना सबै छिमेकीसँग पारस्परिक संवेदनशीलता र पारस्परिक सम्मानका आधारमा भरोसा र विश्वासको वातावरण कायम गर्न चाहन्छ, भारतीय विदेश मन्त्रालयका प्रवक्ता अनुराग श्रीवास्तवले भनेका छन्, यो एक निरन्तर प्रक्रिया हो र यसका लागि रचनात्मक र सकारात्मक प्रयासको आवश्यक पर्छ। कालापानी क्षेत्रको विषयमा चीन पनि जोडिने गर्छ। तर, यति बेला चीन र भारतबीच अर्कै स्थानको समस्या रहँदा भारत ठूलो छिमेकी चीन र अति घनिष्ठ छिमेकी नेपालसँग फेस सेभिङ गर्नु छ। यद्यपि, भारतचीनअमेरिका यो परिदृष्य भने शीतयुद्ध दुईको संकेत हो।"
गण्डकीको प्राथमिकतामा स्वास्थ्य र कृषि : एक पालिका एक उत्पादन,"पोखरा : आगामी आर्थिक वर्षमा स्वास्थ्य र कृषिलाई प्राथमिकताका साथ बजेट विनियोजन गर्ने गरी गण्डकी प्रदेश सरकारको नीति तथा कार्यक्रम सार्वजनिक भएको छ । प्रदेश प्रमुख अमिक शेरचनले प्रदेश सभामा आइतबार नीति तथा कार्यक्रम प्रस्तुत गरेका हुन् । कृषि उत्पादन र उत्पादकत्व वृद्धि गर्न यान्त्रिकीकरण, आधुनिकीकरण र व्यावसायीकरणका कार्यक्रम प्रवद्र्धन गर्ने नीति अख्तियार गरिने शेरचनले बताए । १ पालिका १ उत्पादन कार्यक्रमलाई प्रभावकारी बनाउन विभिन्न बाली, पशुपक्षी तथा मत्स्यपालनका पकेट तथा ब्लक विस्तार गरिने छ, उनले भने, बजार मागको आधारमा युवा वर्गलाई लक्ष्य गरी आधुनिक प्रविधिमा आधारित व्यावसायिक कृषि तथा पशुपक्षी सम्बन्धी तालिम कार्यक्रमलाई निरन्तरता दिइने छ । स्याउ उत्पादनमा आत्मनिर्भर हुन मनाङ, मुस्ताङ र गोरखा (धार्चे र चुमनुब्री) जिल्लामा उच्च घनत्वमा आधारित स्याउ खेती र प्रविधियुक्त स्याउ नर्सरी स्थापना गरी स्याउ सुपर जोन विकास कार्यक्रमलाई निरन्तरता दिइने शेरचनले सुनाए । भूबनोट र सम्भाव्यताको आधारमा एभोकाडो, किबी, सुन्तला, कागती, ओखर, अलैची, केरा, लिची, ड्रागन फ्रुट, स्ट्रबेरी, टिमुर, चिया, कफी, च्याउ, मोरिंगा, रेशम खेती, घाँसेबाली, मौरी पालन आदिलाई प्रोत्साहन गरिने पनि उनले बताए । कृषि उद्यमशीलता अभिवृद्धि गर्न बैंक तथा वित्तीय संस्थासँगको सहकार्यमा किसानलाई सहुलियत ब्याजदरमा कृषि ऋण उपलब्ध गराइने छ, नीति तथा कार्यक्रममा भनिएको छ, नेपाल सरकारसँगको सहकार्यमा बाली तथा पशुपक्षी बिमा कार्यक्रम विस्तार गर्न बिमा कम्पनीसँगको समन्वयलाई प्रभावकारी बनाइने छ । कृषि व्यवसाय गर्न चाहने किसानलाई बिउबिजन, कृषि औजार, प्रविधि र तालिम दिने, स्थानीय तहसँगको सहकार्यमा बाँझो जग्गाको लगत संकलन गरी उपयोग गर्ने नीति शेरचनले सार्वजनिक गरेका छन् । सहकारी, सामूहिक, करार तथा व्यावसायिक खेती गर्न प्रोत्साहन गरिनेछ । कृषि भूमिको प्रभावकारी व्यवस्थापनको लागि जग्गा एकीकरण तथा चक्लाबन्दी कार्यक्रमलाई विस्तार गरिनेछ, उनले भने । खासै प्रभावकारी नभएको मुख्यमन्त्री जलवायुमैत्री नमुना कृषि गाउँ कार्यक्रमलाई थप प्रभावकारी बनाइने उल्लेख गरिएको छ । हाल ७२ ठाउँमा उक्त कार्यक्रम सञ्चालित छ । मुख्य कृषि उपजको न्यूनतम समर्थन मूल्य तोक्ने, प्रदेशभित्रका कृषि उपज थोक बजारको कारोबार तथा मूल्य सम्बन्धी सूचना प्रणालीको विकास गर्ने र कृषि उत्पादनको बजार सुनिश्चितताका लागि कृषक र व्यापारीबीच अग्रिम करार गरिने नीति सरकारले लिएको छ । प्रदेश दुग्ध विकास बोर्डलाई क्रियाशील बनाइने, उन्नत नश्लको गाईपालनमा अत्याधुनिक प्रविधि भिœयाई प्रदेशलाई दुग्ध पदार्थमा आत्मनिर्भर बनाउन चीनको चाइना एकेडेमी अफ एग्रिकल्चर मेकनाइजेसन साइन्ससँग भएको समझदारी बमोजिम कार्य अगाडि बढाउने नीति तथा कार्यक्रममा उल्लेख छ । जटिल अवस्थामा रहेका गर्भवतीको जीवन रक्षाका लागि प्रदेश अन्तर्गतका अस्पतालमा मातृ प्रतीक्षा कक्ष स्थापना गरिने भएको छ । मनाङ र मुस्ताङ जिल्लाका अस्पतालमा २ शड्ढया र बाँकी सबै जिल्लाका ९ अस्पतालमा ५ शड्ढयाको सघन उपचार कक्षको स्थापना गरिने भएको छ । नेपाल सरकारसँगको सहकार्यमा जिल्ला अस्पताललाई २५ देखि ५० शड्ढया र धौलागिरी अस्पताललाई २ सय शड्ढयाको जनरल अस्पतालमा स्तरोन्नति गरिनेछ, नीति तथा कार्यक्रममा उल्लेख छ । नेपाल सरकारसँगको सहकार्यमा बागलुङको बुर्तीबाङ, लमजुङको सुन्दरबजार, तनहुँको बन्दीपुर, स्याङ्जाको गल्याङ र भीरकोट तथा गोरखाको आँपपिपल अस्पताललाई सुदृढीकरण गरिने नीति सार्वजनिक भएको छ । प्रदेशका सबै नागरिकलाई आगामी ३ वर्षभित्र स्वास्थ्य बिमा कार्यक्रममा आबद्ध गराउने महत्वाकांक्षी नीति तथा कार्यक्रममा उल्लेख छ । नेपाल सरकारसँगको सहकार्यमा पोखरा स्वास्थ्य विज्ञान प्रतिष्ठानमा मिर्गाैला र मुटुरोगको विशिष्टिकृत उपचार सेवा प्रारम्भ गर्ने शेरचनले सुनाए । संक्रामक तथा सरुवा रोगको उपचारको व्यवस्था गर्न नेपाल सरकारसँगको सहकार्यमा प्रयोगशाला परीक्षणसहितको अत्याधुनिक प्रविधियुक्त संक्रामक तथा सरुवा रोग अस्पताल स्थापना गरिने भएको छ । मनाङ र मुस्ताङ जिल्लाका अस्पतालमा २ शड्ढया र बाँकी सबै जिल्लाका ९ अस्पतालमा ५ शड्ढयाको सघन उपचार कक्षको स्थापना गरिने भएको छ । नेपाल सरकारसँगको सहकार्यमा जिल्ला अस्पताललाई २५ देखि ५० शड्ढया र धौलागिरी अस्पताललाई २ सय शड्ढयाको जनरल अस्पतालमा स्तरोन्नति गरिनेछ, नीति तथा कार्यक्रममा उल्लेख छ । नेपाल सरकारसँगको सहकार्यमा बागलुङको बुर्तीबाङ, लमजुङको सुन्दरबजार, तनहुँको बन्दीपुर, स्याङ्जाको गल्याङ र भीरकोट तथा गोरखाको आँपपिपल अस्पताललाई सुदृढीकरण गरिने भएको छ । गण्डकी विश्वविद्यालयको भौतिक पूर्वाधार निर्माण कार्यको थाल्ने, आउने वर्ष चिकित्सा विज्ञान तथा सूचना प्रविधि सम्बन्धी विषयको अध्ययनअध्यापन थाल्ने तयारीमा सरकार । गण्डकी विश्वविद्यालयमा ५ सय शड्ढयाको शिक्षण अस्पताल स्थापनाका लागि विस्तृत आयोजना प्रतिवेदन तयार गरी निर्माण कार्य प्रारम्भ गरिने भएको छ ।"
यथार्थको जगमा उभिएर बजेट प्रस्तुत भएको छ,"काठमाडौं : नेपाल कम्युनिस्ट पार्टी (नेकपा) महासचिव एवम् प्रतिनिधिसभा सदस्य विष्णु पौडेलले आर्थिक वर्ष २०७७ ७८ को बजेट यथार्थको जगमा उभिएर प्रस्तुत भएको बताएका छन्। आइतबार प्रतिनिधिसभाको बैठकमा बजेटमाथिको छलफलमा सहभागी हुँदै पूर्वअर्थमन्त्रीसमेत रहेका पौडेलले बजेट गतवर्षको तुलनामा चार प्रतिशतले कम भए पनि यो यथार्थको जगमा उभिएर प्रस्तुत भएको बताएका हुन्। बजेटले आजको यथार्थतालाई स्वीकार गरेको छ। यथार्थको जगमा उभिएर बजेट उभिएको छ। जीडीपीको तुलनामा बजेटले ३३ प्रतिशतको आधारलाई प्रतिनिधित्व गर्छ। त्यसको आधारमा बजेट गत वर्षको तुलनामा पाँच प्रतिशतले कम छ, पौडेलले भने, राजश्वको दृष्टिकोणले अहिलेको साइज ९ दशमलव ३ प्रतिशतले कम छ। यस हिसाबले हेर्दा धरातलीय यथार्थलाई विश्लेषण गर्दै यो बजेट आएको छ। पौडेलले बजेटले आन्तरिक राजश्वलाई प्रमुख स्रोत मानेको प्रष्ट पारे। हाम्रो स्रोत के हो ? वैदेशिक सहयोग र आन्तरिक ऋण विभिन्न विधामा आधारित हुन्छ। बजेटले आन्तरिक राजश्वले प्रमुख स्रोत ठानेको छ, पौडेलले भने। बजेटले निश्चित लक्ष्य चुनौती र सम्भावनालाई आत्मासाथ गरेको पौडेलको भनाइ छ। सँगै बजेटले नागरिकको जीवन रक्षालाई महत्वपूर्ण मुद्दा बनाएको उनले प्रष्ट पारे। बजेटले आजका चुनौती र भोलिका सम्भावना दुवै चिजका बीचमा एउटा अन्योन्याश्रित अन्तर सम्बन्धलाई यसले आत्मसाथ गरेको छ, उनले भने, नागरिकको जीवनरक्षालाई यसले महत्वपूर्ण मुद्दा बनाएको छ। आर्थिक पुर्नउत्थान विकासमा निरन्तरता, लोककल्याणकारी राज्य, स्वाधिन समुन्नत र समाजवाद उन्मुख अर्थतन्त्र यो बजेटका लक्ष्य हुन्। पौडेलले कोभिड१९ महामारी नियन्त्रण मुख्य अभिभारा भए पनि आर्थिक गतिविधिलाई निरन्तरता दिनुपर्ने बताए। उनले अबको कार्यभार महामारीसँग जुद्दै आर्थिक गतिविधि र उत्पादनलाई निरन्तरता दिनु रहेको प्रष्ट पारेका हुन्। मान्छे बरु कोरोनाले मर्न तयार छ तर भोकै मर्न कोही तयार हुन्न। कोरोनाले उत्पन्न समस्यालाई बजेटले प्राथमिकता दिएको छ, पौडेलले भने, आर्थिक गतिविधि र उत्पादन बृद्धिमा निरन्तरा दिएनौं भने कोरोना सकिएको भोलिपल्ट केही गर्न नसक्ने अवस्थामा पुग्छौं।"
बजेटको लक्ष्य पूरा हुन मुस्किल : कांग्रेस नेता सिंह,"काठमाडौं : प्रमुख प्रतिपक्षी दल नेपाली कांग्रेसले सरकारले आगामी आर्थिक वर्षका लागि प्रस्तुत गरेको बजेटका लक्ष्य पूरा हुन मुस्किल पर्ने टिप्पणी गरेको छ। प्रतिनिधिसभाको आजको बैठकमा आर्थिक वर्ष २०७७७८ को राजश्व र व्ययको वार्षिक अनुमानमाथिको सामान्य छलफलमा भाग लिँदै सो पार्टीका सांसद प्रकाशमान सिंहले कोरोनाले पारेको प्रभाव न्यूनीकरण गर्नेतर्फ सरकारले ध्यान नदिएको आरोप लगाए। सार्वजनिक खर्च पुनरावलोकन आयोगले दिएको सुझावलाई बजेटले कार्यान्वयन नगरेको, अनुत्पादक खर्च घटाउनेतर्फ ध्यान नदिएको र ठूला तथा राष्ट्रिय गौरवका आयोजना पूरा गर्नेतर्फ ठोस व्यवस्था नभएको उनको भनाइ छ। उनले राष्ट्रिय गौरवका आयोजनाको कार्यप्रगति हेर्ने जिम्मा प्रधानमन्त्रीले नै लिए पनि परियोजनाको हालत दुरुहपूर्ण रहेको तथा मेलम्ची खानेपानी आयोजनाको पहिलो खण्ड नै पूरा नभएको अवस्थामा दोस्रो खण्ड सुरु गर्ने विषय आफैँमा मिल्दो नभएको धारणा राखे। उनले युवा तथा खेलकूद, अन्तरदेशीय प्रसारण लाइन तथा लप्सेफेदीरातमाटे ४०० केभी प्रसारण लाइन निर्माणको विषयमा सत्तारुढ दलभित्रै सहमति नभएको अवस्थामा कार्यान्वयन हुनेमा आशङ्का व्यक्त गरे। बजेट स्वार्थसिद्ध गर्न मात्रै केन्द्रित राजपाका सांसद राजेन्द्र महतोले सरकारले आगामी आवका लागि ल्याएको बजेट आम जनताको पक्षमा नभएको र सत्तारुढ दलको स्वार्थसिद्ध गर्न मात्रै केन्द्रित भएको आरोप लगाए। कोरोनाका कारण समस्यामा परेका नागरिकलाई राहत दिन बजेटले कुनै सम्बोधन नगरेको, गरिब तथा गरिखाने वर्गको पक्षमा कार्यक्रम नआएकोमा उनले रोष प्रकट गरे। उनले मुलुक सङ्घीयतामा गएको भन्ने तथ्यसमेत सरकारले बिर्सेको र स्रोत तथा साधनको वितरणमा समेत विभेद गरिएको बताए।"
पारित नभएसम्म एमसीसी स्थगन,"काठमाडौं : सत्तारुढ दल नेकपाले अमेरिकी मिलेनियम च्यालेन्ज कर्पोरेसन (एमसीसी) को कम्प्याक्ट सम्झौता अनुमोदन नभएसम्म त्यसअन्तर्गतका कार्य तत्काललाई रोक्ने निर्णय गरेको छ। प्रधानमन्त्री केपी ओलीले एमसीए (एमसीसी कार्यान्वयन गर्ने निकाय) का नेपाल प्रतिनिधिलाई बोलाई संसदबाट अनुमोदनपछि गर्नुपर्ने काम तत्काल स्थगन गर्न निर्देशन दिने नेकपाको सचिवालयले निर्णय गरेको छ। ०७७७८ को बजेटमा एमसीसीअन्तर्गतको कार्यक्रम समावेश भएपछि उत्पन्न विवाद मत्थर गर्न शनिबार सचिवालयको अनौपचारिक बैठकले त्यस्तो निर्णय लिएको हो। एमसीसी सम्झौताको प्रस्ताव अहिलेसंसदमा विचाराधीन छ। उक्त सम्झौता सदनबाट अनुमोदन भएको खण्डमा बजेटमा उल्लेख भएअनुसार गर्ने र अनमोदन नभए सरकारले आवश्यक वैकल्पिक व्यवस्थाबारे सोचेर अगाडि बढ्ने प्रधानमन्त्री र अर्थमन्त्रीले स्पष्ट पार्नुभएको छ, प्रवक्ता नारायणकाजी श्रेष्ठले भने, अनुमोदन नभइसकेको अवस्थामा एमसीएअन्तर्गतका काम जति अनुमोदन भएपछि मात्रै गर्ने। अहिलेलाई रोक्ने समझदारी भएको छ। सरकारले १५ जेठमासंसदमा पेस गरेको आर्थिक वर्षको बजेटमा लप्सीफेदीरातामाटेहेटौंडा र लप्सीफेदीरातमाटेदमौलीबुटवल ४०० केभी अन्तरदेशीय प्रसारण निर्माण गर्ने र त्यसका लागि सम्भावित वैदेशिक अनुदान सहायतासम्बन्धी अनुसूचीमा एमसीसीको ५ अर्ब ७३ करोड रुपैयाँ सहयोग गर्ने उल्लेख छ। सरकारले २ जेठमा नीति तथा कार्यक्रममा पनि एमसीसी उल्लेख भएपछि नेकपाभित्र विवाद बल्झिएको थियो। असन्तुष्ट नेताहरूले अध्यक्ष पुष्पकमल दाहाललाई बैठकका लागि दबाब दिएका थिए। शुक्रबार साँझ प्रधानमन्त्री ओलीलाई भेटेर दाहालले पार्टीमा छलफलबिनै एमसीसी बजेटमा राखेको भन्दै असन्तुष्टि जनाएपछि सचिवालय बैठक तय भएको थियो। नेकपाले बैठकमा अर्थमन्त्री डा युवराज खतिवडा, एमसीसी अध्ययन गर्न पार्टीको गत केन्द्रीय समितिले गठन गरेको अध्ययन कार्यदलका सदस्य भीम रावल र परराष्ट्रमन्त्री प्रदीप ज्ञवालीलाई समेत बोलाएर छलफल गरेको थियो। शनिबारको बैठकमा सचिवालयका तीन नेता (प्रधानमन्त्री ओली, उपप्रधानमन्त्री ईश्वर पोखरेल र महासचिव विष्णु पौडेल), परराष्ट्रमन्त्री ज्ञवाली र अर्थमन्त्री डा खतिवडाबाहेक अन्य नेताले परिमार्जनबिना एमसीसी अघि बढाउने कुरामा सहमत हुन नसक्ने धारणा व्यक्त गरेका थिए। स्थायी समिति सदस्य रावलले बैठकमा प्रधानमन्त्रीले पनि राष्ट्रिय हित र नेपालको स्वतन्त्रताविपरीत कुनै पनि कुरा अघि नबढाइनेमा जोड दिएको बताए। अर्थ मन्त्रालयबाट सम्झौता अनुमोदन नहुँदासम्म जुन काम अगाडि बढाइएको छ, त्यो रोक्नुपर्छ भन्ने कुरा मैले नै बैठकमा राखेको थिएँ, रावलले अन्नपूर्णसँग भने, त्यसपछि यस विषयमा एमसीएका कर्मचारीलाई बोलाएर केके काम अघि बढाइएको रहेछ बुझ्ने र सम्झौता अनुमोदन नभएसम्म अघि नबढाउन प्रधानमन्त्रीले निर्देशन दिने कुरा भएको छ। ऊर्जा पूर्वाधार तथा सडक स्तरोन्नतिका लागि अमेरिकाले ५० करोड अर्थात् करिब ५७ अर्ब रुपैयाँ अनुदान र नेपालको १३ करोड डलर अर्थात् १५ अर्ब ९६ करोड रुपैयाँ राखेर ५ वर्षभित्र निर्माण सम्पन्न गर्ने गरी ०७४ भदौ २९ गते एमसीसी परियोजनामा नेपालअमेरिकाबीच कम्प्याट सम्झौता भएको थियो। त्यसपछि यो सम्झौता अनुमोदनका लागि ०७६ असार ३० मा सरकारलेसंसदमा प्रस्ताव दर्ता गराए पनि सत्तारुढ दलभित्रै विवाद भएपछि यो अहिलेसम्म संसदमा विचाराधीन छ। प्रधानमन्त्री ओली जारी संसद्को अधिवेशनबाटै सम्झौता अनुमोदनका लागि जुटेका छन्। अब यो विषय संसद्को कार्यक्षेत्रमा पुगेकाले संसद्ले नै जे निर्णय गर्छ, त्यहीअनुसार हुने ओलीको मत छ। संसद्ले एमसीसी अनुमोदन नगरे बजेटको अनुसूची हेरफेर हुनेसमेत नेकपा बैठकले निष्कर्ष निकालेको छ। नेता रावललेसंसदमा अनुमोदनका लागि लैजानुपूर्व पार्टीमा व्यापक छलफल गरेर सहमतिका आधारमा निर्णय लिएर मात्र अगाडि बढ्ने समझदारी भएको बताए। संसद्ले अनुमोदन नगराएको खण्डमा बजेटको अनुसूचीबाट उक्त प्रसंग हटाइने जवाफ आफूहरूलाई प्रधानमन्त्री र अर्थमन्त्री दुवैले प्रस्ट्याएको उनले बताए। अब छिट्टै पार्टी बैठक बोलाएर छलफल गरी निर्णयमा पुगिने भन्ने भएको छ, रावलले भने, बजेटमा जसरी लेखिएको छ, त्यो यसअघि पनि लेखिएकाले यसपटक लेखिएको मात्र हो। त्यसले अनुमोदन भएको अर्थ लाग्दैन भन्ने कुरा अर्थमन्त्री र प्रधानमन्त्रीले प्रस्ट पार्नुभयो। सदनले अनुमोदन गरेन भने बजेटको अनुसूचीबाट त्यो आफैँ हट्छ। अर्थमन्त्री खतिवडाले यसअघि प्रस्तुत अघिल्ला दुवै आर्थिक वर्षको बजेटमा पनि एमसीसीका विषय उल्लेख थियो। अध्यक्ष दाहाल, वरिष्ठ नेता झलनाथ खनाल, उपाध्यक्ष वामदेव गौतम र प्रवक्ता श्रेष्ठले भने बजेटको अनुसूचीबाटै एमसीसीको सन्दर्भ हटाउनुपर्ने धारणा व्यक्त गरेका थिए। उपाध्यक्ष गौतमले पार्टी निर्णयबिनै बजेटमा राख्दा पार्टीको अपमान भएको बताएको एक सदस्यको भनाइ छ। बजेटमा एमसीसी राख्ने विषयमा कहाँ कुरा भयो ? पार्टीभित्र छलफल नै नभई मनपरी बजेटमा राख्ने ? बजेट भनेको कानुन हो। पार्टीको निर्णय नभई बजेटमा राखेर अर्थमन्त्रीले पार्टीको अपमान गर्नुभयो, गौतमलाई उद्धृत गर्दै एक सदस्यले भने। वरिष्ठ नेता नेपालले भने मध्यमार्गी धारणा व्यक्त गर्दै अर्थमन्त्रीले सदनमा प्रस्ट्याएर गए ठीकै हुने बताए। उनले एमसीसीलाई यथास्थितिमा अनुमोदन गराएर जान नहुने मत व्यक्त गरे। पहिला पनि उल्लेख भएकाले अहिले यसमा विवाद गर्न आवश्यक नभएको धारणा प्रधानमन्त्री ओली र अर्थमन्त्री खतिवडाले राखेका थिए। बजेटमा लेख्दैमा अनुमोदन भएको अर्थ लाग्ने हो भने दुई वर्षयता निरन्तर एमसीसी अनुमोदन हुँदै आएको जिकिर प्रधानमन्त्रीले गरेका थिए। छिट्टै दुई अध्यक्षको आपसी समझदारीमा सचिवालय बैठक बसेर छलफल गरी आवश्यक निष्कर्षमा पुगेको प्रवक्ता श्रेष्ठले बताए। नेकपामा विवाद बढेपछि कार्यदल नै बनाएर त्यसको पार्टिले लिएको छ। कार्यदलले एमसीसी राष्ट्रहितमा नरहेको भन्दै कतिपय बुँदा परिमार्जनपछि मात्र पारित गर्न सकिने सुझाव दिएको थियो। एमसीसीको पक्षमा वकालत गरेका परराष्ट्रमन्त्री पनि कार्यदलमा थिए। उक्त प्रतिवेदन सहमतिमा आएको भए पनि ज्ञवालीले फरक मत राखेका थिए। प्रतिवेदन अध्ययन गरेर छिट्टै सचिवालय बैठकमा त्यसबारे गम्भीर छलफल गरी आवश्यक निष्कर्षमा पुग्ने समझदारी बनेको पनि श्रेष्ठले बताए।"
बजेटले राष्ट्रिय समस्यालाई हल गर्न सक्दैन : बाबुराम,"काठमाडौं : पूर्वप्रधानमन्त्री डा बाबुराम भट्टराईले बजेटलाई सत्तारुढ दलले असाध्यै राम्रो भनेर समर्थन गर्ने र विपक्षीले आँखा चिम्लेर विरोध गर्ने प्रवृत्तिले मुलुकको वास्तविक हित नगर्ने हुँदा तथ्यमा आधारित रहेर बजेटमा बहस गर्नुपर्ने आवश्यकता औंल्याएका छन्। प्रतिनिधिसभाको बैठकमा आर्थिक वर्ष २०७७७८ को राजश्व र व्ययको वार्षिक अनुमानमाथिको सामान्य छलफलमा भाग लिँदै उनले बजेट परम्परागत तवरले आएकाले राष्ट्रिय समस्याको समाधान हुन नसक्ने बताएका हुन्। राष्ट्रिय औद्योगिक पूँजीवादको पक्षपोषण गर्दै समाजवादको आधार तयार गर्ने मूल्य र मान्यतालाई बजेटले ध्यान दिन नसकेको तर्क गर्दै उनले सबै क्षेत्र बजारलाई छाड्ने र सबै विषय राज्यले नै केन्द्रीकृत गर्ने भन्ने विषय आफैँमा नमिल्दो रहेको उनको भनाइ छ। सङ्घीय समाजवादी पार्टीका नेता समेत रहेका भट्टराईले नेपाल बाह्य सहयोगमा नै चल्नुपर्ने अवस्थामा रहेको, आन्तरिक राजश्वले खर्च नै धान्न नसक्ने अवस्थामा पुगेको, विकास खर्च बढ्न नसकेको र ऋण भुक्तानीमा समेत सुधार हुन नसकेको स्पष्ट पारे। वित्तीय सङ्घीयता कार्यान्वयनमा समेत सरकारले ध्यान दिन नसकेको र स्रोतको विनियोजनमा समेत कन्जुस्याइँ गरेको उनको भनाइ छ। स्वास्थ्य क्षेत्रमा न्यूनतम १० प्रतिशत लगानी गर्नुपर्ने भए पनि त्यसतर्फ ध्यान नदिइएको, निजी क्षेत्रलाई स्वास्थ्यमा व्यापार गर्न दिन नहुने र राज्यले हस्तक्षेप गर्नुपर्ने उनको तर्क छ। उनले कोरोनाले पारेको प्रभाव न्यूनीकरणका लागि तत्कालीन र दीर्घकालीन राहतको प्याकेज ल्याउनुपर्ने र विदेशबाट फर्किएकालाई उचित तवरले काम दिनेतर्फ ध्यान सुझाव दिए। उनले राहतका लागि एकीकृत ढङ्गले काम गर्नुपर्ने र स्थानीय तहले नै राहत दिनका लागि तथ्याङ्क तयार पारेर न्यूनतम १० लाख गरिब जनतालाई मासिक पाँच हजारका दरले नगद नै दिने व्यवस्था गर्नुपर्नेमा जोड दिए। सम्पत्तिको अभिलेखीकरण गरेर कर लगाउनुपर्ने, जमिन बाँझो राख्नेलाई कानुनी दायरामा ल्याउनुपर्ने र सबैको अभिलेखीकरण गर्न सकिए राजश्वको स्रोत बढ्न सक्ने उनको भनाइ छ। पूर्वाधार क्षेत्रको विकासमा विशेष ध्यान दिन आग्रह गर्दै उनले सङ्घीय सरकारले योजना र नीति दिएर प्रदेशलाई सवल र सक्षम बनाउन लाग्नुुपर्ने तथा द्रुतमार्ग निर्माण गरेर काठमाडौँमा नै थप शहर बनाउने विषय ग्राह्य नभएको बताए। उनले प्रशासनिक क्षेत्रमा उल्लेख्य सुधार गरेर केन्द्रमा कर्मचारीको सङ्ख्या घटाउन तथा सेना प्रहरीलाई थप सवल बनाउन लाग्नुपर्नेमा जोड दिए।"
संसदको कार्यसूचीमा संविधान संशोधन विधेयक,"काठमाडौं : सरकारले संविधान संशोधन विधेयक प्रतिनिधिसभाको आजको बैठकमा पेश गर्ने तयारी गरेको छ। संघीय संसद् सचिवालयले सार्वजनिक गरेको सम्भावित कार्यसूचीबाट बुधबार संविधान संशोधन प्रस्ताव हटेको थियो। आइतबारको बैठकको प्रस्तावित कार्यसूचीमा कानुन, न्याय तथा संसदीय मामिला मन्त्री डा शिवमाया तुम्बाहाङफेले :(क) नेपालको संविधान (दोस्रो संशोधन) विधेयक, २०७७ लाई प्रस्तुत गर्न अनुमति माग्ने र नेपालको संविधान (दोस्रो संशोधन) विधेयक, २०७७ पेश गर्ने कार्यसूची तय भएको छ। लिपुलेक, लिम्पियाधुरा र कालापानीसमेटिएको नयाँ नक्सा अनुसार निशान छाप परिवर्तन गर्ने प्रयोजनका लागि हुन लागेको संविधान संशोधन प्रस्ताव सम्भावित कार्यसूचीबाट हटेपछि यो विषयमा विभिन्न टिकाटिप्पणी सुरु भएका थिए। बुधबारको बिहान कार्यसूचीमा राखिएपनि नेपाली कांग्रेस लगायतका दलले 'ग्रिन सिंगल' नदिएपछि आवश्यक छलफल गर्नुपर्ने भन्दै कार्य सूचीबाट हटाइएको थियो। भारतले अतिक्रमण गरेका लिपुलेक, कालापानी र लिम्पियाधुरा समेटेर नयाँ नक्सा सार्वजनिक गरिएपछि संविधानको अनुसूची (३) मा रहेको निसान छापभित्र रहेको मुलुकको पुरानो नक्सा परिवर्तन गर्नुपर्ने अवस्था आएको हो। निसान छापमा रहेको नक्सामा लिम्पियाधुरा, कालापानी र लिपुलेक क्षेत्र समेटिएको छैन। विधेयक राष्ट्रिय एकतासाथ पारितका लागि पहल गर्ने उद्देश्यले प्रधानमन्त्री केपी शर्मा ओलीले बालुवाटारमा सर्वदलीय बैठक बोलाएर संविधान संशोधन प्रस्ताव पारित गर्न आग्रह गरेका थिए। तर बैठकमा त्यस अगाडि कांग्रेसले आफ्नो पार्टीको केन्द्रीय समितिको बैठक बसेर निर्णय लिने भन्दै समय माग गरेको थियो। यद्यपी शनिबार सरकारले जारी गरेको नयाँ नक्सासम्बन्धी संविधान संशोधनका पक्षमा मतदान गर्ने कांग्रेसले औपचारिक निर्णय गरेको छ। प्रमुख प्रतिपक्षी कांग्रेसको शनिबार बसेको केन्द्रीय समिति बैठकले नयाँ नक्साअनुसार निसान छापमा रहेको नेपालको पुरानो नक्सा सच्याउन सरकारले संसद्मा दर्ता गरेको संविधान संशोधनका पक्षमा मतदान गर्ने निर्णय गरेको हो। कांग्रेसले औपचारिक निर्णय नगर्दा संविधान संशोधनमा ढिलाइ भइरहेको सत्तारुढ दल र सरकारको दाबी छ। कांग्रेसले यसअघि नै संविधान संशोधनका पक्षमा मतदान गर्ने जनाए पनि औपचारिक निर्णयका लागि मात्र केन्द्रीय समिति बैठक बोलाएको थियो। बुधबार नै संविधान संशोधन प्रस्ताव संसद्मा पेस गर्ने कार्यसूची रहे पनि कांग्रेसले समय मागेका कारण हटाइएको सरकारले दाबी गरेको थियो। तर, कांग्रेसले भने त्यसको विज्ञप्तिमार्फत खण्डन गर्यो । बुधबारको प्रस्तावित कार्यसूचीबाट संविधान संशोधन प्रस्ताव हटेपछि भारतीय मिडियाले भने नेपाल नयाँ नक्सा परिवर्तनबाट पछाडि हटेको हल्ला चलाउन थालेका थिए। संविधान संशोधनका लागि संसदमा दुई तिहाइ मत चाहिन्छ। प्रतिनिधिसभामा सत्तारुढ नेपाल कम्युनिस्ट पार्टी (नेकपा) को मात्र दुई तिहाइ मत छैन। दुई तिहाइका लागि प्रमुख प्रतिपक्षी दल कांग्रेस वा मधेस केन्द्रित दलको सहयोग आवश्यक छ। यद्यपि सरकारले संविधान संशोधनका लागि राष्ट्रिय सहमति जुटाउने तयारी सरकारले गरेको छ। कांग्रेस संविधान संशोधनको पक्षमा उभिएको छ। मधेस केन्द्रित दलले निशान छापका लागि मात्र नभएर अन्य विषयसमेत समेट्न माग गर्दै आएका छन्। शुक्रबार राष्ट्रिय जनता पार्टी नेपालका संसदीय दलका नेता महन्थ ठाकुरले गैरसरकारी विधेयकका रूपमा संविधान संशोधन विधेयक दर्ता गर्न खोजेको थियो। दर्ता गर्न खोजेको विधेयक दर्ता गर्न संसद सचिवालयले अस्वीकार गरेको छ। कांग्रेसको प्रश्न : संविधान संशोधनमा हामीविरुद्ध किन गोयबल्स शैलीमा प्रपोगान्डा ? संविधान संशोधन प्रस्तावमा सरकार किन पछि हट्यो दर्ता गर्न अस्वीकार गरिएको राजपाको संविधान संशोधन विधेयकमा के छ ? संविधान संशोधनका पक्षमा मतदान गर्ने कांग्रेसको औपचारिक निर्णय राजपाका नेताहरू महन्थ ठाकुर, राजेन्द्र महतो, महेन्द्र राय यादव, अनिल झालगायत नेताहरू संविधान संशोधन विधेयक दर्ता गर्न संसद सचिवालय पुगेका थिए। संविधान संशोधन विधेयक भाषा, वैवाहिक अंगीकृत नागरिकता, प्रदेश सीमांकन र राष्ट्रियसभामा प्रतिनिधि छान्ने विषय समावेश छ। यसमा तत्कालिन राजपाले साथ दिएपनि समाजवादी पार्टी मौन बसेको छ। सरकारले जेठ ५ गते नेपालको नयाँ नक्सा ल्याउने निर्णय गरेको थियो। भूमिव्यवस्था, सहकारी तथा गरीबी निवारण मन्त्रालयले लिम्पियाधुरासहित गुञ्जी, नाभी, कुटीलगायत केही भूभाग समेटिएको नेपालको नक्शा (राजनीतिक तथा प्रशासनिक) जेठ ७ गते सार्वजनिक गरिसकेको छ। सोही अनुरुप निशान छापभित्र रहेको नेपालको नक्सा सीमा अनुरुप मिलाउने तयारी स्वरुप सरकारले संविधान संशोधनको प्रस्ताव जेठ ९ गते संसद्मा दर्ता गरेको थियो। संविधान संशोधन प्रस्ताव संविधानको अनुसूची ३ मा रहेको निशान छापभित्रको नक्सा परिवर्तनका निम्ति मात्र संसदमा दर्ता भएको हो।"
भारतले बनाएको मानसरोबर जाने सडकमा यातायात सञ्चालन रोक्न ध्यानाकर्षण,"काठमाडौं : प्रतिनिधिसभाको आजको बैठकको शुन्य समयमा सांसदहरुले राष्ट्रियताको पक्षमा प्रमुख प्रतिपक्षी दल नेपाली कांग्रेसले शनिबार गरेको निर्णय सकारात्मक रहेको बताएका छन्। उनीहरुले राष्ट्रिय मुद्दामा दलीय एकता जरुरी रहेको र दलगत स्वार्थभन्दा माथि उठेर व्यवहार प्रदर्शन भएकामा सन्तोष व्यक्त गर्दै कोभिड१९ को सङ्क्रमणविरुद्ध लड्नसमेत आमसहमतिमा जोड दिए। शनिबार बसेको कांग्रेसको केन्द्रीय कार्यसमिति बैठकले सरकारद्वारा प्रस्तुत संविधान संशोधन प्रस्तावका पक्षमा मतदान गर्ने निर्णय गरेको थियो। बैठकले सरकारद्वारा प्रस्तुत संविधान संशोधन प्रस्तावका पक्षमा मतदान गर्न पार्टीको संसदीय दललाई निर्देश गर्ने निर्णय गरेको थियो। कांग्रेसले लिम्पियाधुरा, लिपुलेक र कालापानी क्षेत्र नेपालका भूभाग भएको र तिनमा निर्वाधरूपले नेपालको हक स्थापित हुनुपर्ने अडान दोहोर्याएको छ। बैठकमा सांसद विनाकुमारी श्रेष्ठले राष्ट्रियताको पक्षमा उभिने कांग्रेसको निर्णय सकारात्मक रहेको र यस विषयमा संसद्मा रहेका दल एकताबद्ध भएर अघि बढ्नुपर्नेमा जोड दिइन्। सांसद हरि अधिकारीले राष्ट्रिय विषयमा दलगत स्वार्थभन्दा माथि उठेर राष्ट्रिय स्वार्थका साथ एकै स्थानमा उभिने निर्णय आफैंमा महत्वपूर्ण रहेको बताए। सांसद विरोध खतिवडाले राष्ट्रियता एकता प्रदर्शन भएकामा प्रतिपक्षी दललाई धन्यवाद दिँदै कूटनीतिक पहलमार्फत सीमा विवाद समाधान गरिनुपर्ने बताए। उनले कालापानीलिम्पियाधुरालिपुलेक क्षेत्रमा भारतले एकतर्फीरूपमा सडक निर्माण गरी उद्घाटनसमेत भएको र त्यहाँ सार्वजनिक यातायातसमेत सञ्चालन गर्ने तयारी गरिएको भन्ने जानकारी आएकाले त्यसलाई रोक्न सरकारको ध्यानाकर्षण गराए। सांसद शान्तिमाया तामाङ पाख्रिनले राष्ट्रियताप्रति कांग्रेसको समर्थन सराहनीय रहेको हुँदा आगामी दिनमा अन्य राष्ट्रिय हितका सवालमा एकताबद्ध भएर अघि बढ्नुपर्नेमा जोड दिइन्। सांसद सुरेन्द्रकुमार कार्कीले भारतमा रहेका नेपाली विभिन्न नाकाबाट फर्किने क्रम बढिरहेकाले उनीहरुलाई नाकाबाट व्यवस्थितरूपमा आआफ्नो गाउँ तथा थातथलोमा पुर्याउन माग गरे। सांसद लालबाबु पण्डितले स्थानीय तहले क्वारेन्टिन व्यवस्थापन गर्न नसकेको चर्चा गर्दै सङ्घीय सरकारलाई थप सहयोग गर्न माग गरे। सांसद बिन्दा पाण्डेले क्वारेन्टिनमा समेत महिला हिंसाका घटना बढेको भन्दै दोषीलाई कानूनी दायरामा ल्याउन माग गरिन्। सांसद शशि श्रेष्ठले बन्दाबन्दीले अर्थतन्त्र धराशायी बनेको भन्दै यसलाई क्रमशः खुकुलो बनाई जनजीवन सहज बनाइनुपर्ने बताइन्। सांसद शान्ता चौधरीले प्रेमकै कारण मृत्युसम्म पुगेको रुकुम घटना अपराधजन्य चर्चा गर्दै दोषीलाई कारवाही गर्न माग गरिन्। सांसद सत्यनारायण शर्मा खनालले कोरोना महामारी नियन्त्रणका लागि परीक्षणको दायरा बढाइ सम्बन्धित क्षेत्रमा स्वास्थ्य सामग्रीको प्रबन्ध मिलाउन सरकारको ध्यानाकर्षण गराए। सांसद सत्या पहाडीले रुकुम घटना मानवजतिकै कुरुप घटना भएको र बेपत्ताको खोजी गरी दोषीलाई कडा कारवाही गर्न तथा पीडित पक्षलाई राहत उपलब्ध गराउन माग गरिन्। सांसद सुदन किराँतीले पूर्वका भोजपुरलगायत पहाडी जिल्लामा कोभिड१९ को परीक्षण दायरा बढाइ स्वास्थ्य सामग्रीको व्यवस्था गर्न सङ्घीय सरकारसमक्ष माग गरे।"
यसरी हुँदैछ 'फास्ट ट्रयाक'बाट संविधान संशोधन,"काठमाडौं : संविधानको अनुसूचीमा रहेको निसान छापलाई नेपालको नयाँ नक्साअनुसार अध्यावधिक गर्न सरकारले संविधान संशोधन विधेयक छोटो विधि (फास्ट ट्र्याक)बाट पारित गर्ने तयारी गरेको छ। कोरोना संक्रमणको सम्भावित जोखिम र विधेयकप्रति कुनै पनि दलको विरोध नरहेका कारण छोटो प्रक्रियाबाट पारित गर्नुपर्ने प्रस्ताव सरकारले गरेको हो। भारतले अतिक्रमण गरेका लिम्पियाधुरा, लिपुलेक र कालापानी समेटेर नक्सा जारी गरेसँगै त्यसअनुसार निसान छापभित्रको नक्सा सच्याउन सरकारले गत शुक्रबार संसद्मा विधेयक दर्ता गरेको थियो। विपक्षी कांग्रेस केन्द्रीय कार्यसमिति बैठकले शनिबार संविधान संशोधनका पक्षमा उभिने निर्णय गरेपछि विधेयक आइतबार प्रतिनिधिसभामा पेस गरिएको छ। उसले पार्टीले निर्णय गर्नुपर्ने भन्दै केही दिन पर्खिन समय मागेको थियो। कानुन, न्याय तथा संसदीय मामिलामन्त्री डा शिवमाया तुम्बाहाङफेले आइतबारको प्रतिनिधिसभा बैठकमा विधेयक पेस गरेकी हुन्। त्यसलाई आइतबारै सर्वसाधारणको जानकारीका लागि राजपत्र र गोरखापत्रमा प्रकाशन गर्न पठाइएको छ। सार्वजनिक सूचना जारी भएको सात दिनपछि र सांसदलाई संशोधन राख्ने ७२ घण्टाको समयावधि घटाएर छोटो विधिबाट पारित गर्ने तयारी भइरहेको मन्त्री डा तुम्बाहाङफेले अन्नपूर्णलाई बताइन्। कोरोना महामारी दिनप्रतिदिन फैलिरहेको छ, उनले भनिन्, संशोधन विधेयक र बजेट चाँडो पारित गरी बर्खे अधिवेशन नै चाँडो अन्त्य गर्नुपर्ने अवस्था छ। विधेयकलाई छोटो प्रक्रियामा लैजान प्रतिनिधिसभा नियमावलीका केही नियम निलम्बन गर्र्नुपर्छ। त्यसो गर्न दलीय सहमति चाहिन्छ। यस विषयमा छिट्टै कार्यव्यवस्था परामर्श समितिको बैठक बसेर टुंगो लगाइने उनले बताइन्। सत्तासीन नेकपा संसदीय दलका उपनेता सुवास नेम्बाङले विधेयकमा कसैको विवाद नरहेको र केही पनि तलमाथि गर्नुपर्ने अवस्था नरहेकाले चाँडो पारित गर्नुपर्ने बताए। प्रधानमन्त्रीज्यूले बोलाउनुभएको सर्वदलीय बैठकमा नयाँ नक्सा र त्यसअनुसारका संवैधानिक व्यवस्थाका लागि सिंगो मुलुक एक भएर उभिने कुरा भएको थियो, नेता नेम्बाङले भने। संविधान संशोधनका पक्षमा कांग्रेससमेत उभिएकाले दुईतिहाइभन्दा बढी मत देखिएको छ। कांग्रेस प्रवक्ता विश्वप्रकाश शर्माले फास्ट ट्र्याकबाट विधेयक पारित गर्नुपर्ने निर्णय पार्टीको केन्द्रीय कार्यसमिति बैठकले गरेको जानकारी दिए। मधेसकेन्द्रित दल विधेयकका विषयमा सकारात्मक देखिए पनि पक्षमा वा विपक्ष कता मतदान गर्ने भनेर निर्णय गरेका छैनन्। हामीले केही निर्णय गरेका छैनौं, राजपाका सांसद लक्ष्मणलाल कर्णले भने, समाजवादी र राजपाले भोट हाल्ने बेला निर्णय गर्छौं। यी दुई दलले गैरसरकारी विधेयकका रूपमा छुट्टै संशोधन विधेयक संसद्मा दर्ता गर्ने तयारी गरेका छन्। संविधानको धारा २७४ (१) मा नेपालको सार्वभौमसत्ता, अखण्डता, स्वाधीनता र जनतामा निहित सार्वभौमसत्ताको प्रतिकूल हुने गरी संविधान संशोधन गर्न नसकिने व्यवस्था छ। सोही धाराको उपधारा (३) मा विधेयक सदनमा प्रस्तुत भएको ३० दिनभित्र सर्वसाधारण जनताको जानकारीका लागि सार्वजनिक रूपमा प्रकाशन गर्नुपर्ने व्यवस्था छ। नियमावलीअनुसार जनतामा जानकारीका लागि प्रकाशन भएको सात दिनपछि मात्र विधेयकमाथि प्रतिनिधिसभामा सैद्धान्तिक छलफल हुने व्यवस्था छ। सैद्धान्तिक छलफलपछि सांसदहरूलाई संशोधन राख्न ७२ घण्टाको समयावधि दिइन्छ। सार्वजनिक जानकारीका लाग प्रकाशन भएको सात दिनको समय र ७२ घण्टा संशोधनको समय घटाउनुपर्ने प्रस्ताव सरकारले गरेको हो। नियमावलीको नियम १३७ (७) अनुसार विधेयकका धारा, उपधारा, खण्ड, उपखण्ड वा स्पष्टीकरणमध्ये जहाँ संशोधन प्रस्ताव पेस गरिएको छ, सोही बुँदामा मात्र सांसदले संशोधन पेस गर्न सक्नेछन्। यो प्रावधानले मधेसकेन्द्रित दलले उठाएका बुँदालाई सरकारले पेस गरेको विधेयकमा समेटेर पारित गर्ने अवस्था देखिँदैन। सांसदहरूबाट संशोधन परेपछि सभामुखले ती संशोधनमाथि छलफल गर्न विशेष समिति गठन गर्न सक्ने व्यवस्था छ। समिति गठन नभए सभामुखले प्रतिनिधिसभा बैठकमा संशोधनमाथि परेका संशोधनलाई निर्णयार्थ पेस गर्नुपर्नेछ। संशोधन विधेयकलाई सभामुखले निर्णय प्रक्रियामा लैजाँदा मतविभाजन गरेर सांसदहरूको हस्ताक्षर संकलन गर्नुपर्छ। दुईतिहाइ सांसदले विधेयकको पक्षमा हस्ताक्षर गरेर मत दिए विधेयक पारित हुनेछ। पारित विधेयकलाई राष्ट्रियसभामा पठाइनेछ। राष्ट्रियसभाले भने सर्वसाधारणलाई जानकारीका लागि सूचना प्रकाशन नगरी सोझै सैैद्धान्तिक छलफल गरी विधेयक पारित गर्ने प्रक्रिया अघि बढाउन सक्छ। राष्ट्रियसभाको दुईतिहाइ मतले विधेयक पारित भयो भने पुनः प्रतिनिधिसभामा पठाउनुपर्छ। दुवै सदनबाट पारित भएको विधेयक लालमोहरका लागि राष्ट्रपतिसमक्ष पठाउनुपर्ने संवैधानिक व्यवस्था छ। संशोधन विधेयक पारित गर्दाका प्रक्रिया जनतालाई जानकारीका लागि राजपत्र र गोरखापत्रमा विधेयक प्रकाशन गर्नुपर्ने सात दिनपछि मात्र प्रतिनिधिसभामा सैद्धान्तिक छलफल हुने सांसदहरूलाई संशोधन राख्न ७२ घण्टाको समयावधि दिनुपर्ने संशोधन प्रस्तावमाथि दफावार छलफल गर्न सभामुखले विशेष समिति गठन गर्न सक्ने विधेयकबारे निर्णय गर्दा मतविभाजन गरी सांसदहरूको दस्तखतसमेत गराइने प्रतिनिधिसभामा दुईतिहाइले पारित भएको विधेयक राष्ट्रियसभामा पठाइने राष्ट्रियसभाले पनि विधेयकमाथि प्रक्रिया पूरा गरेर पारित गरी प्रतिनिधिसभामा पठाउनुपर्ने दुवै सदनले दुईतिहाइले पारित गरेपछि लालमोहरका लागि राष्ट्रपतिसमक्ष पठाइने"
दोषीलाई उम्काउन खोजेको भन्दै जनार्दन शर्माविरुद्ध प्रदर्शन,"जाजरकोट : रुकुम घटनाको निष्पक्ष छानबिनको माग गदै जाजरकोटका युवाले आइतवार सदरमुकाममा प्रर्दशन गरेका छन्। गत १० जेठमा रुकुमको सोती घटनामा मारिएका नवराज विक सहितका मृतकका परिवारको न्यायका लागि युवा प्रर्दशनमा उत्रिएका हुन्। प्रदर्शनकारीले पुर्वगृहमन्त्री जनार्दन शर्माको पुत्ला समेत जलाएका छन्। हत्यारालाई कारवाही गर, घटनाको निष्पक्ष छानबिन गर, घटनालाई तोडमोड गर्न खोज्ने जनार्दन मुर्दावाद, मृतकलाई सहिद घोषणा गर लगायतका नारा लगाउँदै बजार परिक्रम गरेर विरोध गरेका हुन्। नेपाल विद्यार्थी संघको अगुवाइमा भएको प्रदर्शनमा स्थानीय युवा युवतीले साथ दिएका थिए। लकडाउनको प्रवाह नगरी उनीहरु न्यायको लागि प्रर्दशनमा उत्रिएको बताएका छन्। घटनालाई राजनीतिक पहुँचका आधारमा पुर्वगृहमन्त्री तथा पश्चिम रुकुमका सांसद शर्माले घटनामा संलग्नलाई जोगाउन खोजेको भन्दै उनको पुत्ला जलाइएको नेपाल विद्यार्थी संघका जिल्ला अध्यक्ष ललित बस्नेतले बताए। घटनालाई तोडमोड हुन नदिन वारम्बारको खवरदारी आवश्यक रहेका कारण विरोधमा उत्रिनु परेको बताउँदै उनले घटनाको निष्पक्ष छानबिन हुनु पर्ने, स्थानीयदेखि केन्द्रीय सत्ता सम्मको प्रभाव पर्न नहुने माग गरे। पुर्वमन्त्री शर्माका भाइ अनिल शर्मा र कर्णाली प्रदेशसभा सदस्य गोपाल शर्माका भाइ चौरजहारी नगरपालिका मेयर विशाल शर्मा दुवैको ससुराली सोती गाउँका मल्ल परिवार हुन्। घटनामा उनीकै संलग्नताको आरोप लागिरहेको छ। उनीलाई जोगाउन नेता शर्मा लागेको विद्यार्थी नेता बस्नेतले आरोप लगाए। घटनामा नवराजसहित पाँच जनाको ज्यान गएको छ। भेरी नगरपालिका ११ का गोविन्द्र शाही अझै हराइरहेका छन्। उनको खोजी कार्य भइरहेको छ।"
सुकुम्बासी बस्तीमा सहयोग,"पोखरा : पोखराका तिब्बती शरणार्थीले निरन्तरको लकडाउनका कारण खाद्यान्य अभाव भइरहेका ४३ सुकुम्बासी घरपरिवारलाई राहत वितरण गरेका छन्। पोखराको हेम्जास्थित तासी पाल्खेल तिब्बती शरणार्थी क्याम्पको आयोजनामा सुकुम्बासी बस्तीका ४३ परिवालाई गत साता खाद्यान्न लगायतका सामग्री वितरण गरेको हो। तिब्बती क्याम्प र सुकुम्बासी बस्ती एकअर्कामा नजिकै छन्। लकडाउनका कारण बाहिर काम गर्न नपाउने भएकाले उक्त सुकुम्बासी बस्तीमा खाद्यान्य अभाव भएको छ। कष्टकर जीवन विताइ रहेको थाहा पाए पछि तिब्बतीले सुकुम्बासी बस्तीमा राहत वितरण गरेका हुन्। तिब्बती शरणार्थीले कोरोना भाइरसको संक्रमणबाट जोगिन सुकुम्बासी बस्तीमा १ सय ५० थान मास्कसमेत वितरण गरेका छन्। स्वीटजरल्याण्ड बस्दै आएकी लाक्पा डोल्माको आर्थिक सहयोगमा सुकुम्बासी बस्तीमा राहत वितरण गरिएको हो। डोल्मा स्वीटजरल्याण्ड जानुअघि सोही शरणार्थी शिविरमा बस्थीन। तिब्बती शरणार्थीले प्रतिपरिवार १० किलो चामल, २ किलो दाल, २ लिटर तेल, २ सय ग्राम चिया र ५ केजी मैदा वितरण गरेको हो। क्याम्प प्रमुख कर्मा सोपाले सुकुम्बासी बस्तीका बासिन्दाहरुले खाद्यान्य अभाव बेहोरिरहेकाले सहयोग गरेको बताए। यस्तो महामारीका बेला कोही पनि भोकै बस्नु नपरोस भनेर सुकुम्बासी बस्तीमा राहत वितरण गरिएको उनको भनाइ छ।"
आफ्नै साथीको हत्या गर्ने चारजना पक्राउ,"दाङ : दाङको तुलसीपुरमा चारजना युवा मिले आफ्नै साथीको हत्या गरेका छन् । तुलसीपुरको अटो भिलेजमा रेडिइटर मर्मत गर्ने मन्दीप भुजको आफ्नै साथीले हत्याको गरेको प्रहरी जनाएको छ। तुलसीपुर उपमहानगरपालिका ५ बसपार्क क्षेत्रमा मदिरा सेवन गरी राती साथीको हत्या गर्ने चारजनालाई प्रहरी घटना भएको ५ घण्टाभित्रै पक्राउ गरी सार्वजनिक गरेको छ । इलाका प्रहरी कार्यालय तुलसीपुरले पत्रकार सम्मेलन गरेर मदिरा र लागूऔषध सेवन गरी आफ्नै साथीको हत्या गर्ने चार जना युवालाई सार्वजनिक गरेको छ । मन्दिप भुजको हत्यामा संलग्न भएको आरोपमा प्रहरीले अर्घाखाची घर भई हाल तुलसीपुर उपमहानगरपालिका ६ बस्ने सौरव पोख्रेल, तुलसीपुर ५को अजय बुढाथोकी, आशिस नेपाली, ओमबहादुर सार्कीलाई प्रहरीले सावजनिक गरेको हो । मन्दिपको हत्या ढुङगा प्रहार गरी भएको र आफूहरुले हत्या गरेको चारैजनाले स्वीकार गरिसकेको इलाका प्रहरी कार्यालय तुलसीपुरका प्रमुख हरिहरनाथ योगीले बताए ।"
"कोरोना भाइरस : कुन प्रदेशमा कति निको भए, कति संक्रमित?","काठमाडौं : आइतबार थप १ जना डिस्चार्ज भएका छन्। योसहित कोरोना भाइरस ( कोभिड१९) जित्नेको संख्या २२० पुगेको छ। स्वास्थ्य तथा जनसंख्या मन्त्रालयका अनुसार भरतपुर अस्पतालबाट मकवानपुर हेटौडाकी एकजना २५ वर्षीय महिला निको भएर घर फर्केकी हुन्।कोरोना जित्नेमध्ये १७२ पुरुष र ४८ जना महिला रहेका छन्। मन्त्रालयका प्रवक्ता डा विकास देवकोटाकाअनुसार हालसम्म प्रदेश १ मा ३० जना निको भइ घर फर्किएका छन्। त्यस्तै प्रदेश २ मा १०४ जना, बागमती प्रदेशमा २९ जना, गण्डकी प्रदेशमा ३ जना, प्रदेश ५ मा ४८ जना र सुदूरपश्चिम प्रदेशमा ६ जना गरी कुल २२० जना निको भएर घर फर्किएका छन् । मन्त्रालयका प्रवक्ता देवकोटाका अनुसार अहिलेसम्म पीसीआर विधिबाट ६७ हजार ५ सय ८२ र आरडीटी विधिबाट एक लाख ११ हजार १ सय ९ जनाको नमुना परीक्षण गरिएको छ। गत २४ घन्टामा पीसीआर विधिबाट २ हजार ८ सय ५३ र आरडीटी विधिबाट ४ हजार ५४ नमुना परीक्षण भएका छन्। यस्तै आइसोलेसनमा १ हजार ३ सय ४९ जना रहेका छन् भने क्वारेन्टाइन बस्नेको संख्या १ लाख १९ हजार १९२ पुगेको छ। रेडजोनमा ४७० जना छन्। यस्तै आइतबार थप १६६ जनामा कोरोना पुष्टि भएको छ। योसहित कोरोना संक्रमितको संख्या १५ सय ६७ पुगेको छ। जसमध्ये प्रदेश १ मा १६५ जना, प्रदेश २ मा ६२४ जना, बागमती प्रदेशमा ४५ जना, गण्डकी प्रदेशमा २३ जना, प्रदेश ५ मा ५६० जना, कर्णाली प्रदेशमा १२३ जना र सुदूरपश्चिम प्रदेशमा २७ जना गरी कुल १५ सय ६७ मा कोरोना संक्रमण पुष्टि भएको हो। यस्तै कोरोना भाइरस (कोभिड१९) बाट मृत्यु हुनेको संख्या आठ पुगेको छ। स्वास्थ्य तथा जनसंख्या मन्त्रालयका प्रवक्ता डा विकास देवकोटाका अनुसार मृत्यु भइसकेका दुईजनाको पीसीआर रिपोर्ट पोजिटिभ आएसँगै मृतकको संख्या आठ पुगेको हो। यसअघि नेपालमा कोरोनाकै कारण ६ जनाको मृत्यु भएको थियो। प्रवक्ता देवकोटाका अनुसार दैलेखको दुल्लु नगरपालिका७ को क्वारेन्टाइनमा रहेका दुल्लु११ का ३५ वर्षीय पुरुष र बाजुराकी दुई वर्षीया बालिकाको पीसीआर रिपोर्ट पोजिटिभ आएसँगै कोरोनाबाट मृत्यु हुनेको संख्या आठ पुगेको हो। दैलेखका पुरुषको शनिबार मृत्यु भएको थियो भने बाजुराकी बालिकाको आइतबार बिहान बाजुरा अस्पतालको आइसोलेसनमा मृत्यु भएको थियो। आइतबार १६६ जनामा कोरोना पुष्टि : संक्रमितको संख्या १५ सय ६७ पुग्यो कोरोनाबाट मृत्यु हुनेको संख्या आठ पुग्यो"
दाङमा थप ९ जनामा कोरोना पोजिटिभ,"दाङ : दाङमा आइतबार थप ९ जनामा कोरोना पोजिटिभ देखिएको छ। राप्ती स्वास्थ्य विज्ञान प्रतिष्ठानमा गरिएको कोरोना पीसीआर परीक्षणमा दाङका ४ पालिकाका ९ जनामा कोरोना संक्रमण पुष्टी भएको छ । संक्रमित हुनेमा तुलसीपुर उपमहानगरपालिकाका ५ जना, गढवा गाउँपालिकाका २, राप्ती गाउँपालिका र लमही नगरपालिकाका एकएक जनामा कोरोना पुष्टि भएको हो । यस्तै तुलसीपुर उपमहानगरपालिका ६ का एकजना, वडा नं १५ का १ जना र वडा नं १६का तीनजना रहेको पाइएको छ । योसँगै दाङमा संक्रमितको संख्या ३४ पुगेको छ । संक्रमित सबै केही दिनअघि मात्र भारतबाट आएका थिए ।"
दाङका दुई स्वास्थ्यकर्मीमा कोरोना संक्रमण,"दाङ : दाङमा दुईजना स्वास्थ्यकर्मीमा कोरोना भाइरस (कोभिड१९) संक्रमण पुष्टि भएको छ। आइतबार दाङमा पोजिटिभ देखिएका ९ जना मध्ये दुईजना स्वास्थ्यकर्मी हुन्। गढवा गाउँपालिकाको क्यारेन्टाइनमा खटिएका दुईजना स्वास्थ्यकर्मीमा कोरोना पुष्टि भएको हो। उहाँहरु सुरुदेखि नै कार्यस्थलमा खटिनु भएको थियो, गाउँपालिकाका कार्यकारी अधिकृत लालबहादुर योगीले भने, अहिले कोरोना पोजिटिभ देखिएको छ। गाउँपालिकाले उनीहरुलाई क्वारेन्टाइको पूर्ण जिम्मा दिएको थियो। राप्ती स्वास्थ्य विज्ञान प्रतिष्ठानमा गरिएको कोरोना पीसीआर परीक्षणमा स्वास्थ्यकर्मीसहित ४ जनामा कोरोना संक्रमण देखिएको हो। दुईजना क्वारेन्टाइनमा बसेका र दुईा स्वास्थ्यकर्मी रहेको प्रमुख प्रशासकीय अधिकृत योगीले बताए। कोरोना संक्रमति स्वास्थयकर्मीले आफूहरु लामो समय क्यारेन्टाइनमा बसेको र दाङका पहिलो संक्रमित पनि गढवामै देखिएको हुँदा आफूहरुमा पनि संक्रमण भएको बताए। आइतबार मात्रै दाङमा नौ जना कोरोना संक्रमित थपिएका छन्। तुलसीपुर उपमहानगरपालिकाका ५, गढवा गाउँपालिकाका २, राप्ती गाउँपालिका ८ का एकजना र लमही नगरपालिकाका १ का ४० वर्षीय १ जनामा कोरोना पोजेटिभ देखिएको राप्ती स्वास्थ्य विज्ञान प्रतिष्ठानले जनाएको छ। त्यसै गरि तुलसीपुर उपमहानगरपालिका वडा नम्बर ६ का १ जना २० वर्षीय पुरुष, वडा नम्बर १५ का १ जना ३२ वर्षीय पुरुष, र वडा नम्बर १६ का ३ जना १८, २०, २३ वर्षीय पुरुष रहेको प्रतिष्ठानका कायम मुकायम रजिष्टार कैलास देवले जानकारी दिए। योसँगै दाङमा संक्रमितको संख्या ३४ पुगेको छ। ३४ जनामा ३२ जना भारतबाट आएका र २ जना स्वास्थ्यकर्मीमा संक्रमण देखिएको हो। आइतबार भेटिएका सबै संक्रमितलाई कोरोना विशेष अस्पताल बेलझुण्डीमा रहेको आइसोलेसन कक्षमा राखिएको छ। अस्पतालमा ४९ जना सक्तमतिको उपचार भइरहेको अस्पतालका व्यवस्थापक दोर्ण वलीले जानकारी दिए।"
आयुर्वेद सार्ने निर्णयविरुद्ध आन्दोलन,"विराटनगर : मोरङ जिल्ला आयुर्वेद स्वास्थ्य केन्द्र सार्ने निर्णयको विरोधमा आन्दोलन सुरु भएको छ। प्रदेश १ को सामाजिक विकास मन्त्रालयले निर्णय गरेर विराटनगर महानगरपालिका४ जामुनगाछीबाट विराटनगर७ स्थित रेडक्रसको भवनमा आयुर्वेद सार्ने तयारी गरेपछि त्यसको विरोधमा आन्दोलन सुरु भएको हो। कोरोना भाइरसको महामारी नियन्त्रणका लागि सरकारले लकडाउनलाई जारी राखेका बेला भीडभाड गर्न नहुने अवस्थामा आइतबार बिहान दर्जनौंको संख्यामा भेला भएर विराटनगर४ र ५ जामुनगाछीका स्थानीय आन्दोलनमा उत्रिएका हुन्। स्थानीयले आयुर्वेद स्वास्थ्य केन्द्र घेराउ गरेका छन्। स्थानीयले घेराउ गरिरहँदा आयुर्वेद भित्र भने प्रदेश १ का सामाजिक विकास मन्त्री जीवन घिमिरेको थेरापी चलिरहेको थियो। उनको थेरापी सकिन एक घण्टा जति समय लागेको थियो। मन्त्रीको थेरापी सकिने समयसम्म पर्खिएर बसेका स्थानीयले घिमिरेलाई आयुर्वेद सार्ने निर्णय तत्काल फिर्ता लिन आग्रह गरे। आयुर्वेद सार्ने निर्णयविरुद्ध आक्रोसित बनेका स्थानीयले राजनीति गर्ने नाममा अभिष्ट पूरा गर्ने हिसाबमा आफ्नो स्वार्थ अनुकूल नचल्न घिमिरेलाई चेतावनी दिएका छन्। स्थानीय उत्तम दाहालले राजनीतिक स्वार्थ पूर्ति गर्न मन्त्री घिमिरेले एक ठाउँमा रहेको सरकारी कार्यालय अर्को ठाउँमा सार्न खोजेको आरोप लगाए। आर्थिक वर्ष २०७५०७६ मै भएको आयुर्वेद सार्ने निर्णय अहिले आएर मात्रै सार्वजनिक भएको स्थानीय बासिन्दा समेत रहेका नेकपा विराटनगरका अध्यक्ष सागर थापाले बताए। केही व्यक्तिले आफ्नो निहीत स्वार्थ पूर्ति गर्न एक ठाउँमा रहेको सरकारी कार्यालय अर्को ठाउँमा सार्ने निर्णय गोप्य रुपमा गरेको पाइयो, उनले भने, त्यही अनुसार भित्रभित्रै सार्ने तयारी भइरहेका बेला स्थानीयले थाहा पाएपछि विरोध सुरु भएको हो। बस्ने ठाउँ नपाएर हिजोका दिनमा अलपत्र अवस्थामा रहेको आयुर्वेदलाई स्थानीय बासिन्दाकै पहल र सक्रियतामा जामुनगाछीमा स्थापित गरिएको थापाको भनाइ छ। उनले अहिले स्थापित भएर प्रभावकारी रुपमा सेवा दिन थालेपछि भने अन्यत्रै लैजान खोजिनुमा ठूलो षडयन्त्र रहेको आरोप लगाए। विराटनगर४ का वडा सदस्य तुलसीप्रसाद घिमिरेले मन्त्रालयले आयुर्वेद सार्ने निर्णय धेरै अघि गरेको भए पनि आफूलाई अहिले मात्रै थाहा भएको बताए। मन्त्रालयले स्थानीय बासिन्दा, जनप्रतिनिधि कोहीसँग पनि छलफल नगरिकन आफ्नो हिसाबले एकलौटी निर्णय गरेको उनको भनाइ छ। आफ्नै भवनबाट सञ्चालित आयुर्वेद भाडाको घरमा लगेर राख्न खोजिएको छ। यो निर्णय हामी वडाका बासिन्दालाई मान्य हुँदैन, वडा सदस्य घिमिरेले भने, आयुर्वेद यहीँ राख्न जुनसुकै मूल्य चुकाउन पनि तयार छौं। यसबाट उत्पन्न परिस्थितिको जिम्मा सामाजिक विकास मन्त्रालय र मन्त्रीले लिनुपर्छ। २०५३ सालबाट मोरङमा आयुर्वेद स्थापना भएको हो। भाडाको घरमा बस्दै आएको कार्यालय २०६५ सालमा दाताले १८ धुर जग्गा दिएपछि आफ्नो दुई तले, नौ कोठे भवन बनाएर जामुनगाछीबाट सञ्चालित छ। पहिल्यै बनाएको संरचना सेवा प्रवाहका लागि अपुग भएसँगै नजिकै अर्को घरबाट मासिक ४५ हजार रुपैयाँ भाडा तिरेर ल्याब, क्षारसुत्र, पञ्चकर्म, थेरापी लगायतका विस्तारित सेवा दिने काम भइरहेको आयुर्वेदका प्रमुख डा रवीन्द्र निरौलाले बताए। स्थानीय अगुवा एवं काग्रेस कार्यकर्ता सञ्जय मण्डलले आयुर्वेदका लागि जग्गा उपलब्ध गराउन स्थानीय बासिन्दा लागि पर्ने बताए। मन्त्री घिमिरेले भने यस विषयलाई लिएर आफ्नो ध्यानआकर्षण भएको बताउँदै जग्गा र संरचना अभाव भएकाले सार्न खोजिएको उल्लेख गरे। यस अघि दिइरहेका सेवा पुरानै ठाउँबाट दिइने बताउँदै मन्त्री घिमिरेले अरु सेवा विस्तारका लागि मात्रै आयुर्वेद सार्न खोजिएको दाबी गरे। तर स्थानीय बासिन्दाले भने सेवा विस्तारका नाममा आयुर्वेद जामुनगाछीबाटै उठाउन खोजिएको आरोप लगाएका छन्।"
धनकुटा अस्पताल संचालन,"धनकुटा : दुई हप्ता अघि स्वास्थ्यकर्मीमा कोराना संक्रमण पुष्टि भएसँगै बन्द रहेको जिल्ला अस्पताल धनकुटा आइतबारदेखि पूर्ण रुपमा संचालनमा आएको छ। आइतबार बिहान बसेको जिल्ला स्तरको कोभिड१९ कमाण्ड फोर्स र जिल्ला विपद् व्यवस्थापन समितिको बैठकले जिल्ला अस्पताल धनकुटालाई पूर्ण रुपमा संचालन गर्ने निर्णय गरेको थियो। अस्पताल पूर्ण रुपमा संचालन भएसँगै प्रयोगशाला, प्रसूति तथा शल्यक्रिया कक्ष, ओपीडी शाखा, एक्सरे कक्ष, इमरर्जेन्सी, प्रयोगशाला, सिएचएल (बालबालिकालाई खोप लगाउने स्थान), सहुलियत औषधि पसल लगायत सेवाहरु संचालनमा आएका छन्। गतजेठ ४ गते अस्पतालमा कार्यरत एक स्वास्थ्यकर्मी कोरोना संक्रमित भएपछि अस्पतालसहित आसपासको क्षेत्रलाई स्थानीय प्रशासनले सिल गरेको थियो। जेठ ७ र ८ गते स्वास्थ्यकर्मी, स्वास्थ्यकर्मीका आफन्त र सुरक्षाकर्मी गरेर थप ६ जनामा कोरोना पुष्टि भएको थियो। स्थानीय प्रशासन र प्रदेशको सामाजिक विकास मन्त्रालयको निर्णय पछि ११ गते धरानस्थित बीपी कोइराला स्वास्थ्य विज्ञान प्रतिष्ठानबाट आएको ७ जना स्वास्थ्यकर्मीको टोलीले अस्पताल परिसरमा त्रिपालको टेण्डमा ओपीडी सेवा संचालन भएको थियो। बजार क्षेत्र र अस्पतालमा सेनिटाइजर छर्किएपछि जेठ १२ गतेदेखि इमरर्जेन्सी र प्रसूती कक्ष संचालनमा आएको थियो। संघीय सरकारको स्वास्थ्य तथा जनसंख्या मन्त्रालयले गरेको परिपत्र अनुसार अस्पतालमा कार्यरत स्वास्थ्यकर्मीलाई दुई समूहमा विभाजन गरेर अस्पताल संचालनमा खटाइएको जिल्ला अस्पताल धनकुटाका सूचना अधिकारी राजन पोखरेलले बताए। एक टोलीले एक हप्तासम्म अस्पतालमा खटिसकेपछि उनीहरुलाई होम क्वारेन्टाइनमा राखिने छ। भने लगत्तै अर्को टोली अस्पतालमा कार्यरत हुन्छन्। दुई समूह विभाजन गरिएको प्रत्येक समूहमा डाक्टर, नर्स, हेल्थ असिस्टेन, ल्याव टेक्निसियन गरेर १८ जना हुनेछन्। पालैपालो एक हप्ता अस्पतालमा होम क्वारेन्टाइनमा राखिने उनको भनाइ छ। संक्रमित भएबाहेक अन्य स्वास्थ्यकर्मीलाई १४ दिन क्वारेन्टाइनमा राखिएको थियो। उनीहरुको क्वारेन्टाइन अवधि हिजो शनिबार पूरा भएको हो।"
"बाजुराको धुरालसैन मावि 'सिल', मृतक बालिकाको दाहसंस्कार नेपाली सेनाले गर्ने",बाजुरा : जिल्ला अस्पताल बाजुराको आइसोलेसन कक्षमा राखिएकी २ वर्षीया बालिकाको कोरोनाका कारण मृत्यु भएपछि उनी बसेको बुढीगंगा नगरपालिका १ स्थित धुलारालसैन मावि 'सिल' गरिएको छ। धुलारालसैन मावि क्वारेन्टाइनमा बसेकी २ वर्षीया बालिकाको कोरोनाका कारण मृत्यु भएको र आमामा समेत कोरोना देखिएपछि सिल गरिएको हो। धुरालसैन माविको क्वारेन्टाइनमा ६४ जना महिला र एक सय २४ जना पुरुष गरी एक सय ८५ जना छन् । उनीहरु सबैको पीसीआर परीक्षण गर्ने विपद संकट व्यवस्थापन समितिले जनाएको छ । भारतबाट उनीसँगै आएका अन्यको खोजी गरिने भएको छ । सँगै क्वारेन्टाइनमा बसेकाको स्वाब संकलन पठाउने र अन्य व्यक्तिको आवतजावतमा पूर्ण रोक लगाएर विद्यालय क्वारेन्टाइनस्थल सिल गरिएको जिल्ला विपद व्यवस्थापन समितिले जनाएको छ। जिल्ला प्रशासन कार्यालयमा बसेको कोभिड १९ रोकथाकम तथा नियन्त्रण समितिको आकस्मिक बैठकले विद्यालयलाई सिल गर्ने निर्णय गरेको थियो । समितिले मृत्यु भएकी बालिकाको दाहसंस्कार गर्ने जिम्मा नेपाली सेनालाई दिएको छ । कोरोना संक्रमण पुष्टि भएको र ज्यान समेत गइसकेको अवस्थामा भारतबाट नेपाल प्रवेश गर्नेलाई अनिवार्य पीसीआर जाँच गर्ने र लकडाउनमा कडाइ गर्ने बारे पनि छलफल गरिएको समिति सदस्य एवं प्रहरी नायव उपरीक्षक टंकप्रसाद भट्टाराईले जानकारी दिए। आइसोलेसनमा रहेकी बालिकाको मृत्यु मृत्युपछि दुई वर्षीया बालिकामा कोरोना पुष्टि : आमालाई पनि संक्रमण कोरोनासँग मिल्ने लक्षण देखिएपछि बालिकालसँगै उनका आमा बुवालाई पछि जिल्ला अस्पताल बाजुराको आइसोलेसनमा राखिएको थियो । उपचारका लागि आइसोलेसन कक्षमै रहेका बुवामा कोरोना नदेखिए पनि आमामा भने कोरोना संक्रमण देखिएको स्वास्थ्य कार्यालय बाजुराले जानकारी दिएको छ। बुढीगंगा नगरपालिका १ घर कुडीकी ती २ वर्षीया बालिकाको आइतबार बिहान मृत्यु भएको हो । धनगढीस्थित सेती प्रादेशिक अस्पतालको प्रयोगशालामा स्वाब परीक्षण गर्दा छोरी र आमा दुबैमा कोरोना संक्रमण पुष्टी भएको बरिष्ठ जनस्वास्थ्य अधिकृत दयाकृष्ण पन्तले बताए। कोरोना पुष्टि भएकी बालिकाकी आमाको उमेर २३ वर्ष रहेको छ। आमा र छोरीमा ज्वरो आउने र खोकी लाग्नेजस्ता लक्षण देखिएपछि बालिकासँगै आमा र बुवालाई जेठ १५ गते जिल्ला अस्पताल बाजुराको आइसोलेसनमा राखिएको थियो । उनीहरु जेष्ठ १४ गते मात्र भारतबाट नेपाल आएका थिए । कोरोना संक्रमणबाट बाजुरामा १ जनाको मृत्यु भएको छ भने २ जना नयाँ संक्रमित देखिएका छन् । कालिकोट जिल्लाको क्वारेन्टाइनमा बसेका जगन्नाथ ५ का ४० वर्षीय पुरुषमा पनि कोरोना संक्रमण देखिएको छ ।
भेडी खर्क कि क्वारेन्टाइन !,"मुगु : गाउँपालिकाका स्थानीयलाई उद्दार गरी घर ल्याउदा कोरोना भाइरस सक्रमण हुन सक्ने भन्दै रोकथाम तथा नियन्त्रणका लागि खत्याड गाँउपालिकाले पाटनमा प्लास्टिकको क्वारेन्टाइन बनाएको छ। त्यहाँ बनाइएका अव्यवस्थित क्वारेन्टाइनमा स्थानीय भेडी खर्कमा भेडा बाख्रा जस्तै कोच्चिएर बस्न बाध्य छन्। खत्याडबासीलाई क्वारेन्टाइनमा राख्नका लागि गाउँपालिकाले १० स्थानमा क्वारेन्टाइन स्थापना गरेको हो। क्वारेन्टाइन मध्ये सोही गाँउपालिका५ हलेखाडा र छोटेमा स्थापना गरिएको क्वारेन्टाइन वर्षायाममा भेडा बाख्रा राख्ने पाटन क्षेत्रमा पर्दछन् । क्वारेन्टाइनमा भेडा बाख्रालाई खोरमा थुने जस्तै गरी राखिएको त्यहाँ बस्नेको गुनासो छ। समुन्द्री सतहबाट २ हजार ६ सय मिटर उचाइमा रहेको हलेखाडा र छोटेमा स्थापना गरिएका क्वारेन्टाइन तरकारी खेतीका लागि प्रयोग गरिने पातलो प्लास्टिकले निमार्ण गरिएका छन्। जुन प्लास्टिकले बनेका क्वारेन्टाइनमा हलेखाडामा ४८ र छोटेमा १ सय १९ जना राखिएको छ। एउटा प्लास्टिकको पालमुनी २० देखि २५ जना भारतबाट फर्केका खत्याडबासीलाई राखिएको छ। पाटन क्षेत्रको उक्त भूभागमा आकासमा बादल देखिने बित्तिकै पानी पार्छ। आगो ताप्नका लागि जंगलबाट दाउरासमेत ल्याउन पाइदैन। क्वारेन्टाइनमा सानासान बालबालिकासमेत छन्। चिसो भुइँमाथि सुत्नु पर्दा कोरोनाको सक्रमण भन्दा चिसोले ज्यान जाने खतरा छ। क्वारेन्टाइनमा हेल्थ डेस्कको पनि व्यवस्था छैन। क्वारेन्टाइनमा बसेकाको अहिलेसम्म ज्वरोसमेत नापिएको छैन। कोरोना परीक्षणका लागि आरडीटी र पीसीआर विधिको प्रयोग कहिले हुने हो थाहै छैन। क्वारेन्टाइनमा शौचालय र खानेपानीको पनि व्यवस्था छैन। बिहान बेलुका भात खान दिएका छन्, भारतको नैनितालबाट फर्किएका खत्याड गाउँपालिका ३ का रविन बानियाँले भने, सुनेको मापदण्ड अनुसारको सुविधा हुने कुरै भएन। हामीलाई पशु चौपाय राख्ने खुला पाटन क्षेत्रमा प्लास्टिकको पालमुनी राखिएको छ। क्वारेन्टाइनमा सबै भन्दा समस्या खानेपानीको छ। क्वारेन्टाइन व्यवस्थापनको जिम्मा पाएका युवालाई समेत मास्क, स्यानिटाइजर दिइएको छैन। जोखिम मोलेर व्यवस्थापन गर्नु परेको क्वारेन्टाइन व्यवस्थापन समितिका संयोजक कलबहादुर रोकायाले बताए। गाउँपालिकाले हलेखाडा, छोटे झुगला लगायत १० स्थानमा क्वारेन्टाइन स्थापना गरेको छ। कोरोना रोकथाम तथा नियन्त्रणका लागि जिल्लाबाहिर रहेका नागरिकलाई गाउँपालिका प्रवेश दिएको छैन। क्वारेन्टाइनमा समस्या भएको गुनासो आएपछि व्यवस्थापनको बारे बुझन आफूसहितको टोली आइतबार छोटे तिर जान लागेको खत्याड गाउँपालिकाकी उपाध्यक्ष जयनन्दा रावलले जानकारी दिइन्।"
सुदूरपश्चिममा थपिए पाँचजना कोरोना संक्रमित,"धनगढी : सुदूरपश्चिमको आइसोलेसनमै ज्यान गुमाएकी बालिकासहित कोरोना बिरामीको संख्या २६ पुगेको छ। बाजुराको बुढिगंगा नगरपालिका १ की दुई वर्षीय बालिकाको आइतबार बिहान बाजुरा जिल्ला अस्पतालमा मृत्यु भएको थियो । उनका बुवाआमा जेठ १३ गते भारतबाट फर्केका थिए । बाटोमै बिरामी परेकी उनलाई थप उपचारका लागि जिल्ला अस्पताल बाजुराको आइसोलेसन वार्डमा भर्ना गरिएको थियो । बालिका र बुवाआमाको शनिबार स्वाब संकलन गरी धनगढी पठाइएको थियो । सुदूरपश्चिमका स्वास्थ्य निर्देशक डाक्टर गुणराज अवस्थीले बालिकामा पनि कोरोना पुष्ट भएको र २३ वर्षीया आमामा पनि कोरोना पुष्टि भएको बताए । मृतक बालिकाकी २३ वर्षीया आमा, कैलालीको धनगढी उपमहानगरपालिका ३ का ४७ वर्षका पुरुष, भजनी नगरपालिका वडा नम्बर ७ का २३ वर्षीय पुरुष र जानकी गाउँपालिका वडा नम्बर ९ का ३४ वर्षीय पुरुषमा कोरोना पुष्टि भएसँगै सुदूरपश्चिममा कोरोना बिरामीको संख्या २६ पुगेको हो । कुल २६ जनामध्ये ५ जना निको भएर घर गइसकेका छन् भने सेती प्रादेशीक अस्पतालमा ७ जना, टीकापुर अस्पतालमा ८ जना, बैतडी, दार्चुला, डडेल्धुरा, बाजुरा र सुर्खेत प्रादेशीक अस्पतालमा ११ जनाको उपचार भइरहेको छ । आइतबार कोरोन पुष्टि भएका धनगढी उपमहानगरपालिका वडा नम्बर ३ का पुरुषलाई सेती प्रादेशिक अस्पताल, भजनी नगरपालिका र जानकी गाउँपालिकाका बिरामीलाई टीकापुर अस्पताल लगिएको छ । बाजुरामा छोरी गुमाएपछि कोरोना पुष्टि भएकी महिलाको भने जिल्ला अस्पताल मार्तडीको आइसोलेसन वार्डमा उपचार भइरहेको छ । आइतबार कोरोना पुष्टि भएका सबैजना जेठ महिनाको २ गतेपछि विभिन्न अवधिमा भारतबाट नेपाल फर्केका र क्वारेन्टाइन अवधिमा आआफ्नो वडाका क्वारेन्टाइनमा बसिरहेका व्यक्ति हुन्। सोमबारसम्म मात्रै सुदूरपश्चिमका ९ जिल्लामा ३६ हजार ९९३ जना भारतबाट फर्केकाहरु क्वारेन्टाइन बसेको सामाजिक विकास मन्त्रालयले जनाएको छ ।धेरै स्थानमा पीसीआरका लागि भिटिएम र आरडीटी टेस्ट किटको अभाव भएकाले उनीहरुमा कोरोनाको जाँच हुन सकेको छैन ।"
"कोरोना विजेता गर्भवती भन्छिन् : 'आत्तिनु पर्दैन, धैर्य र आत्मबलले निको हुदोरहेछ'","चितवन : हेटौडाकी कोरोना संक्रमित गर्भवती महिला संक्रमणमुक्त भएर घर फर्किएकी छिन् । हेटौडा १ चौकीटोलकी २५ वर्षीया महिला शुक्रबार र शनिबार कोरोना परीक्षणको रिपोर्ट नेगेटिभ आएपछि आइतबार कोरोना मुक्त भएकी हुन्। भरतपुर अस्पतालको आइसोलेसनमा उपचाररत २५ वर्षीय गर्भवती कोरोनामुक्त भएर घर फर्किएकी हुन्। उनलाई भरतपुर अस्पतालका चिकित्सक र स्वास्थ्यकर्मीले विदाइ गरेका थिए । भरतपुर अस्पतालका प्रसूति विभागका प्रमुख बरिष्ठ स्त्री रोग विशेषज्ञ डा सुनिलमणी पोखरेलले संक्रमितको गर्भमा रहेको बच्चामा कुनै असर नगर्ने भन्दै परामर्श दिएका थिए । चितवनमै डेरामा बस्दै आएकी ती महिला जेठ ९ गते हेटौंडास्थित घर गएकी थिइन् । पछि परीक्षण गर्दा उनमा कोरोना भाइरस देखिएको थियो। आत्मबल बढाए कोरोना जित्न सकिने उनले अनुभव सुनाइन्। 'कोरोना संक्रमण भइहाले आत्तिनु पर्दैन धैर्य र आत्मबल ठिक पारे निको हुन्छ, उनले भनिन्,'म गर्भवती हुँदा त निको भए, तपाईहरु नआत्तिनुस्।' जेठ १३ गते हेटौडामा गरिएको स्वाब परीक्षणबाट कोरोना पोजिटिभ देखिएको थियो । पोजिटिभ आएपछि उनी भरतपुर अस्पतालको आइसोलेसनमा भर्ना भएकी थिइन्। पहिलो पटक स्वाब लिएको दिनदेखि गणना गरेर एक हप्तापछि पुनः परीक्षण गरिएको हो । लगातार दुई पटक नेगेटिभ रिपोर्ट आएपछि संक्रमण नभएको ठहर गरिन्छ। 'गर्भवती भएकाले विशेष निगरानी गर्यौं, भरतपुर अस्पतालका प्रमुख मेडिकल सुपरिटेन्डेन्ट डा श्रीराम तिवारीले भने, 'कुनै लक्षण देखिएन, लगातार दुईपटक नेगेटिभ रिपोर्ट आएपछि घर पठाएका हौं।' यसअघि भरतपुर अस्पतालमा उपचार गराएर दुईजना निको भएर घर फर्किसकेका छन्। अस्पतालको आइसोलेसन वार्डमा दुई जना र भरतपुरको कोरोना विशेष अस्थायी अस्पतालमा चारजना संक्रमित उपचाररत छन् ।"
मुस्ताङ र म्याग्दीको सीमानाकामा कोरोना क्लिनिक,"जोमसोम : मुस्ताङको थासाङ गाउँपालिका ४ घासामा शनिबार कोरोना परीक्षण क्लिनिक संञ्चालनमा आएको छ ।पोखरा देखि म्याग्दीहुँदै मुस्ताङ प्रवेश गर्ने मालबाहक तथा निर्माण सामग्री लिएर मुस्ताङ आउने सवारी साधनका चालक र सहचालकको अनिवार्य कोरोना परीक्षण गराउने उद्देश्यले आरडीटी परीक्षण क्लिनिक संञ्चालनमा ल्याइएको हो । पछिल्लो समय विश्वव्यापी महामारीको रुपमा फैलिएको कोरोना भाइरस ( कोभिड१९ ) को संक्रमण जिल्लामा फैलिन थालेपछि जिल्लामा कोरोना रोकथाम तथा नियन्त्रण गर्न उच्च सर्तकता अपनाइएको हो । छिमेकी जिल्ला म्याग्दीमा कोरोना संक्रमण देखा पर्न थालेपछि स्थानीय तह र स्थानीयको माग अनुसार जिल्ला कोभिड१९ संकट व्यवस्थापन समितिले आरडीटी क्लिनिक संञ्चालनमा ल्याएको मुस्ताङका सिडिओ वेदप्रकाश अर्यालले जानकारी दिए । मुस्ताङको थासाङ४ को हाइड्रो पावरको खाली जग्गामा क्लिनिक राखिएको छ । क्लिनिकलाई चाहिने बिजुली ,पानी र सुरक्षाको प्रबन्ध घासास्थित बज्रदल गणको नेपाली सेनाले जिम्मा लिएको छ । क्लिनिमा आवश्यक पर्ने फर्निचर थासाङ४ वडाले गर्ने र टेन्टको व्यवस्था प्रदेश सरकारले गरेको छ । यस्तै, जिल्ला स्वास्थ्य कार्यायल तथा जिल्ला अस्पताल जोमसोमले जिल्ला भित्रिने सवारी साधनका चालक तथा सहचालको कोरोना परीक्षण गर्न आरडीटी किट ,ग्लोब्स ,माक्स र सेनेटाइजरको व्यवस्था गरेको छ भने क्लिनिकलाई चाहिने प्राविधिक जनशक्ति जिल्ला अस्पतालले गरेको सिडिओ अर्यालले जानकारी दिए । क्लिनिक सञ्चालनपछि मुस्ताङ आउजाउ गर्ने सवारी चालक तथा सहचालकले अनिवार्य आरडीटी परीक्षण गराई रिपोर्ट लिएर मात्र जिल्ला प्रवेश गर्न पाउने व्यवस्था मिलाइएको सिडिओ अर्यालले उल्लेख गरे । जिल्ला कोभिड१९ संकट व्यवस्थापन समितिले मुस्ताङ जिल्लामा विकास तथा पूर्वाधार निर्माण लगायतका काम गर्न १४ बुँदे सर्त पालना गर्न निर्माण व्यवसायीलाई अनुरोध गरेको छ । जिल्ला समितिले तोकेको मापदण्डमा रही काम गर्ने प्रतिबद्धता जनाएपछि मात्रै विकास निर्माणको काम गर्न दिने व्यवस्था गरिएको सीडीओ अर्यालले जानकारी दिए । निर्माण व्यवसायीले जिल्लामा कामदार ल्याउँदा कोरोना परीक्षण गर्नुपर्ने र तोकिएको सर्तका आधारमा कामदारलाई संक्रमण नफैलिने स्थानमा व्यवस्थापन गर्नुपर्ने जनाइएको छ । विकासको काम गर्दा निर्माणस्थलको अवस्थाका बारेमा दैनिक सुपरिवेक्षण गर्दै त्यसको रिपोटिङ समितिलाई बुझाउनुपर्ने छ । समितिले तोकेको नियममा रही काम गर्र्न हालसम्म ४ कम्पनीले अनुमती लिएका छन् । अमित बिल्डर्स, इलाईट संकरमाली जेभी ,बिरुवा कन्ट्रक्सन र कन्टेक कान्छाराम कोशी एण्ड न्यापानेले स्थानीय प्रशासनको अनुमती लिएका हुन् । यस्तै , मुस्ताङमा जिल्ला बाहिरबाट फलफुल ,तरकारी र मासुजन्य पदार्थ आयात गर्न प्रतिबन्ध लगाईएको छ । संक्रमित जिल्लाबाट फलफुल तथा तरकारी र मासजन्य पदार्थ भित्रिने सक्ने जनाउँदै कोभिड१९ संकट व्यवस्थापन समितिले आइतबारदेखि जिल्ला भित्र्याउन प्रतिबन्ध लगाएको हो । समितिले संकमण देखिएका जिल्लाबाट खाद्यान्न ल्याउन नपाउने जनाएको छ । थासाङ४ का वडाध्यक्ष विशाल शेरचनले जिल्लाबाहिरबाट फलफूल तथा तरकारी आयात गर्ने रोक लगाइएको बताए ।"
क्वारेन्टाइनका सबैलाई निःशुल्क पीसीआर परीक्षण गर्नू : सर्वोच्च,"काठमाडौं : सर्वोच्च अदालतले विश्व स्वास्थ्य सङ्गठनले निर्धारण गरेको मापदण्डअनुसार प्रत्येक्ष र अग्रिम पङ्क्तिमा काम गर्ने कर्मचारी र क्वारेन्टिनमा बस्ने व्यक्तिलाई अविलम्ब पिसिआर परीक्षणको व्यवस्था गर्न अन्तरिम आदेश जारी गरेको छ। न्यायाधीशद्वय प्रकाशमान सिंह राउत र कुमार रेग्मीको संयुक्त इजलासले आइतबार कोभिड१९ विरुद्ध प्रत्यक्ष र अग्रिम पङ्क्तिमा रहेर स्वास्थ्य सेवा उपलब्ध गराउने चिकित्सक, नर्स र स्वास्थ्य सेवामा खटिएका कर्मचारीलाई सुरक्षाको व्यवस्था गर्न सरकारका नाममा अन्तरिम आदेश जारी गरेको हो। स्वास्थ्य सेवामा खटिएका कर्मचारी, सफाइकर्मीहरु तथा आम जनसमुदायसँग प्रत्यक्ष सम्पर्कमा रहने सुरक्षाकर्मीलाई आवश्यक पर्ने पोशाक, वस्तु, उपकरण लगायतका सम्पूर्ण सामग्रीहरु पर्याप्त मात्रामा निःशुल्क अविलम्ब उपलब्ध गर्ने व्यवस्था गर्नुगराउनु, आदेशमा भनिएको छ। आदेशमा क्वारेन्टिनमा रहेका सम्पूर्ण व्यक्तिको अविलम्ब पिसिआर विधिबाट निःशुल्क स्वास्थ्य परीक्षण गर्नु, क्वारेन्टिनमा राखिएको व्यक्तिको हकमा निजलाई आवश्यक पर्ने स्वास्थ्य सेवा र सुरक्षाको यथोचित प्रबन्ध मिलाउनु भनिएको छ। सामाजिक दूरीको मान्यतालाई कायम राखी गर्मीको मौसम भएकाले लामखुट्टेलगायतबाट हुनसक्ने सङ्क्रमणबाट जोगाउन आवश्यक व्यवस्था गर्नु एवं क्वारेन्टिनको अवधिभर क्वारेन्टिनमा बसेका व्यक्तिलाई निःशुल्क भोजनको व्यवस्था गर्नु, आदेशमा भनिएको छ। आदेशमा आधारभूत स्वास्थ्य सेवा संविधानमा नै मौलिक हकका रुपमा रही निःशुल्क भएको, सरुवा रोगलाई आधारभूत सेवाभित्र पारी निःशुल्क रहने भन्ने कुरा जनस्वास्थ्य सेवा ऐनमा उल्लेख भएको र कोरोना भाइरस सरुवा रोग भएको हुँदा अत्यावश्यक सिटामोललगायतका औषधिहरु उपलब्ध गराउन भनिएको छ। साथै, मास्क र चिकित्सकीय मास्कहरु गुणस्तरीय ह्यान्ड सानिटाइजार निःशुल्क रुपमा आवश्यक पर्ने व्यक्तिलाई अविलम्ब उपलब्ध गर्न आदेशमा भनिएको छ। रासस"
नारायणी अस्पतालमा डाइलासिस सेवा सुचारु,"वीरगन्ज : वीरगन्जको नारायणी अस्पतालमा आइतबारदेखि उपचार सेवा सुरु भएको छ । चैत २९ गते वीरगन्जमा पहिलो पटक कोरोनाका ३ संक्रमित फेला परेपछि संघीय सरकारले नारायणी अस्पताललाई कोभिड अस्पतालको रुपमा संचालन गरेको थियो । चैत ३० गते नारायणी अस्पतालमा कोरोनाका ३ संक्रमित भर्ना गरेर अन्य सबै उपचार र सेवा बन्द गरिएको थियो । नारायणी अस्पतालमा कोरोना संक्रमितलाई भर्ना गरेर अन्य सबै उपचार सेवा बन्द हुँदा त्यसको चर्को विरोध हुँदै आएको थियो । तर, अस्पतालमा भर्ना गरिएका सबै कोरोना संक्रमित उपचारपछि निको भएर घर गएपछि अस्पतालमा आइतबारदेखि फेरी उपचार सेवा सुरु गरिएको हो। नारायणी अस्पतालमा भर्ना भएका संक्रमित क्रमश निको भइ घर फर्किएपछि जेठ १२ गते देखि खाली भएको थियो । त्यसयता फेला परेका संक्रमितलाई भने गण्डक हस्पिटलमा संचालित अस्थायी कोभिड अस्पतालमा भर्ना गरेर उपचार भइरहेको छ । आइतबारदेखि नारायणी अस्पतालमा डायलासिस र आकस्मिक उपचार सेवा सुचारु गरिएको अस्पतालका मेसु डाक्टर मदन उपाध्यायले जानकारी दिए । उपाध्यायले नारायणी अस्पताल कोभिड १९ अस्पतालबाट साधारण अस्पतालमा परिणत भएको मुलुककै पहिलो अस्पताल रहेको पनि बताए। कोरोना संक्रमित सबैलाई निको बनाएर घर पठाएपछि जेठ १२ गते खाली भएको नारायणी अस्पतालमा सरसफाइ र निसंक्रमण गरेर आइतबारदेखि साधरण अस्पतालमा परिणत गरिएको उनले बताए । आइतबारदेखि डायलासिस र आकस्मिक उपचार कक्ष मात्रै संचालनमा ल्याएका छौं, उनले भने, 'बहिरंग (ओपिडी ) सेवा पनि २३ दिन भित्रै संचालनमा ल्याउँछौं।' ओपीडीमा खटिने चिकित्सकको पीसीआर जाँचको रिपोर्ट आइ नसकेको भन्दै उनले रिपोर्ट राम्रो आए लगत्तै ओपीडी सेवा पनि सुचारु हुने बताए ।अन्तरङग सेवा संचालनमा भने अझ केही दिन लाग्ने उनले जानकारी दिए । कोरोना संक्रमितलाई अन्तरङग विभागकै वार्डमा राखेर उपचार गरिएको थियो,उनले भने, 'वार्डको बेड, भीत्ता, भुइ , झ्याल ढोका सबैको स्याम्पल पीसीआर जाँचका लागि प्रयोगशालामा पठाएका छौं , त्यसको रिपोर्ट आउन अझ केही समय लाग्छ ।' चैत ३० मा सरकारले कोभिड १९ अस्पताल बनाएपछि नारायणी अस्पतालमा बन्द गरिएको साधरण उपचार सेवा सुचारुको माग गर्दै वीरगन्जका राजनीतिक दल, विभिन्न संघसंस्था र नागरिक समाजले निरन्तरत प्रदर्शन गर्दै आएका थिए। नारायणी अस्पतालमा पर्सा , बारा , रौतहट र सर्लाहीका गरी ४ जिल्लाका बिरामी उपचारका लागि आउने गरेका छन् ।"
क्वारेन्टाइनमा बसेका बालकको मृत्यु,"डडेल्धुरा : डडेल्धुरामा क्वारेन्टाइनमा बसेका एक बालकको मृत्यु भएको छ। नवदुर्गा गाउँपालिका ३ का साढे छ वर्षीय बालकको आइतबार राति १२ बजे मृत्यु भएको डडेल्धुराका प्रहरी नायव उपरीक्षक दधिराम न्यौपानेले जानकारी दिए। उनका अनुसार जिल्ला सदरमुकाम नजिकै रहेको डडेल्धुरा बहुमुखी क्याम्पसको क्वारेन्टाइनमा बालकलाई राखिएको थियो। न्यौपानेका अनुसार आमाबाबुसँगै उनी भारतको मुम्बइबाट आइतबार राति मात्रै डडेल्धुरा पुगेका थिए। उहाँहरू राति आउनुभएको हो। राति पुगेकाले बहुमुखी क्याम्पसको क्वारेन्टाइनमा राखिएको थियो। डीएसपी न्यौपानेले भने, हामीकहाँ फोन आयो। बालक गम्भीर बिरामी छ भनेर। यताबाट गाडी पठाएर अस्पताल पुर्याएका थियौं। बालकको अस्पताल पुर्याउनुभन्दा अघि नै मृत्यु भएको डडेल्धुरा अस्पतालका निमित्त मेडिकल सुपरिटेन्डेन्ट डा जगदीशचन्द्र विष्टले बताए। उनका अनुसार ती बालकलाई बिहान ३ बजे अस्पताल पुर्याइएको थियो। ती बालक मलेरिया रोगबाट ग्रसित रहेको बुझिएको उनले बताए। यसअघि उनी मुम्बईस्थित एक अस्पतालमा उपचार गराएको जनाइएको छ। उनको शव अहिले डडेल्धुरा अस्पतालमा राखिएको छ। उनको आइतबार नै कोरोना परीक्षणका लागि थ्रोट स्वाब संकलन गरिने निमित्त मेसु विष्ट जानकारी दिए।"
आयुर्वेद औषधालयको भवनमा आगोलागी,"बेनी : आगोलागीबाट म्याग्दीको अन्नपूर्ण गाउँपालिका३ मा रहेको दाना आयुर्वेद औषधालयको भवन ध्वस्त भएको छ । आइतबार बिहान भएको आगोलागीबाट तीनकोठे भवन जलेर ध्वस्त भएको हो । एक तले भवनको पर्खालसमेत भत्किएको स्थानीयबासी इन्द्रसिंह शेरचनले बताए । स्थानीयबासीहरुले आगोलागी नियन्त्रणमा लिएका थिए । जीर्ण र भत्कने अवस्थामा पुगेको भवन केही वर्षदेखि प्रयोगमा थिएन । भवनको एक कोठामा मानसिक समस्या भएकी महिला बस्दै आएकी थिइन् । औषधालय भने केही वर्षयता दाना स्थित भाडाको घरबाट सञ्चालन गरिंदै आएको थियो । भवनमा आगोलागी भएको विषयमा जानकारी गराए पनि दाना प्रहरी चौकी र औषधालयका कर्मचारीले बेवास्ता गरेका स्थानीयले गुनासो गरेका छन् । सोही जीर्ण भवन मर्मत र कम्पाउण्ड पर्खाल निर्माणमा अनियमितता भएपछि संलग्नलाई अख्तियार दुरुपयोग अनुसन्धान आयोगले विशेष अदालतमा यही जेठ ८ गते मुद्दा दायर भएको थियो । जिल्ला आयुर्वेद स्वास्थ्य केन्द्रका तत्कालीन निमित्त प्रमुख रमेश शर्मा भुषाल, दुई जना इञ्जिनियर र दुई जना निर्माण ब्यवसायी विरुद्ध मुद्दा चलाएको केही दिनमै भवनमा आगोलागी हुनमा शंका उब्जिएको स्थानीय गंगा पुनले बताए । भुषालसहित भवन निर्माण विभाग डिभिजन कार्यालय, बागलुङ्गका तत्कालीन डिभिजन प्रमुख तेजेन्द्र शर्मा पौडेल र इन्जिनियर सुदिप खड्का, शुभकामना निर्माण सेवाको सञ्चालक सरिता सुवेदी र अधिकारनामा लिइ निर्माण कार्यमा संलग्न रघुनाथ शर्माविरुद्ध मुद्दा दायर भएको थियो । उनीहरुविरुद्ध जनही रु एक लाख ४५ हजार ९२८ का दरले बिगो दावीसहित मुद्दा चलाइएको अख्तियारले जनाएको छ । आर्थिक वर्ष २०७४७५ मा औषधालयको भवन मर्मत र घेराबार पर्खाल निर्माणमा खरिद प्रक्रिया विपरित मिलेमतो गरि अनियमितता भएको उजुरी परेको थियो । शुभकामनासहित झी र श्रमजीवी निर्माण सेवा गरी ३ वटा निर्माण व्यावसायीसँग कार्यालयले दरभाउपत्र माग गरेको देखाउन खोजेप नि निर्माण व्यावसायीहरूले पेश गरेको निवेदनको मिति तथा उक्त निवेदन कार्यालयमा दर्ता गर्दाको मितिमा केरमेट र सच्चाइएको अनुसन्धानका क्रममा खुलेको थियो ।"
लकडाउनमा लागुऔषधको लत,"जनकपुरधाम : लकडाउनको बेलामा पनि प्रदेश २ मा लागुऔषधको अवैध कारोबार रोकिएको छैन। सुरक्षाकर्मी र लागुऔषध कारोबारी वीच पटक पटक झडप भएको छ। गत आइतबार महोत्तरीको रामगोपालपुर नगरपालिका ७ सहसौलामा रातीको समयमा लागुऔषध कारोबारीसँग प्रहरीको भीडन्त हुँदा एकजनाको ज्यानै गयो। प्रहरीको गोली प्रहारबाट लागुऔषध प्रयोगकर्ता र कारोबारीसमेत रहेका १७ वर्षिय राजन यादवको ज्यान गयो। उनका बुवा ५० वर्षिय सुरेन्द्र यादव पक्राउ परेका छन्। प्रहरीले आत्मरक्षामा गोली चलाउँदा यादवको ज्यान गएको थियो। लागुऔषध ओसारपोसारमा संलग्न कारोबारीलाई समात्न खोज्दा उल्टै प्रहरीमाथि जाइलाग्दा यादवको मृत्यु भएको जिल्ला प्रहरी कार्यालय महोत्तरीका प्रहरी उपरीक्षक श्यामकृष्ण अधिकारीले बताए। सो घटनामा प्रहरी हवल्दार संजिव पासवानसहित तीन जना प्रहरी जवान घाईते भएका छन्। गत मंगलबार सिरहाको सिरहा नगरपालिका१७ मा ठूलो परिमाणको लागुऔषधसहित ४५ वर्षिय विजयलाल पासवान पक्राउ परे। भारतबाट नेपालतर्फ प्रतिबन्धित लागऔषधका बोतल, ट्याबलेट र राजनिवास लुकाईछिपाई ल्याईरहेका उनलाई प्रहरीले नियन्त्रणमा लिएको हो। पासवानमाथि आवश्यक अनुसन्धान कार्य भइरहेको प्रदेश २ प्रहरी कार्यालयका प्रवक्ता जयराज सापकोटाले बताए। गत चैत्र ११ गतेदेखि हालसम्ममा प्रदेशका २का आठ जिल्लाबाट लागुऔषध सेवन र कारोबारमा संलग्न १ सय ४१ जनालाई प्रहरीले पक्राउ गरेको छ। त्यसमध्ये ८८ जनामाथि मुद्दा दर्ता गरी अनुसन्धान प्रक्रिया अघि बढाइएको छ। प्रदेश २ प्रहरी कार्यालयका अनुसार सबैभन्दा बढी सिरहाबाट ३८ जना पक्राउ परेका छन्। पक्राउ परेकाहरुबाट चरेस, गाँजा र ठूलो परिमाणमा अन्य लागुऔषध बरामद गरिएको छ। लकडाउनका बेला लागुऔषध प्रयोगकर्ताले आपराधिक गतिविधि पनि निकै बढाएका छन्। कोरोना संक्रमणको त्रासले गाउँ बस्तीमा सुरक्षाकर्मीको खासै उपस्थिती नभएको मौका छोपेर दुव्र्यसनीले लुटपाट र डाकाका घटनासमेत संलग्न हुन थालेका प्रहरीको भनाइ छ। महोत्तरीको मटिहानी नगरपालिकाको गबरौरा गाउँमा सोमबार राती दुई घरमा डाकाले लुटपाट गरे। १०१२ जनाको समूहमा आएका डाकाले जोगिन्द्र यादव र गुनौरी देवीको घरबाट नगद र गरगहना लुटेर लगेका थिए। डाकाको प्रतिकार गर्दा जोगिन्द्र र उनका छोरा सिनेही गम्भीर घाइते भएका छन्। सो घटनामा गाउँघरकै लागुऔषध दुव्र्यसनीहरुकै संलग्नता रहेको स्थानीय बताउँछन्। दुव्र्यसन र सामाजिक अपराध रोक्न स्थानीय तहले कुनै ठोस कदम नचाल्दा लागुऔषध सेवनकर्ता र कारोबारीको संख्यामा वृद्धि भएको उनीहरुको ठहर छ। जनप्रतिनीधिहरु भने अभिभावक सचेत नभएकै कारण लागुऔषध सेवनतर्फ युवाको संख्या बढेको बताउँछन्।"
आइसोलेसनमा रहेकी बालिकाको मृत्यु,"बाजुरा : बाजुराको सदरमुकाम मार्तडीको आइसोलेसनमा रहेका एक बालिकाको मृत्यु भएको छ । बुढिगंगा नगरपालिका १ का दुई वर्षीया बालिकाको आइतबार बिहान मृत्यु भएको जिल्ला अस्पताल बाजुरा प्रमुख डाक्टर रुपचन्द्र विश्वकर्माले जानकारी दिए। मृतक बालिकाको स्वाब संकलन गरेर पीसीआर परीक्षणका लागि धनगढी प्रयोगशाला पठाइएको छ । रिपोर्ट भने आउन बाँकी रहेको जिल्ला अस्पताल बाजुराले जनाएको छ । मृतक बालिकाको कोरोना रिपोर्ट आएपछि मात्र अन्त्येष्टिबारे निर्णय गरिने अस्पतालले जनाएको छ। बुढिगंगा नगरपालिका १ धुरालसैनमा माविको क्वारेन्टाइनमा रहेका बालिकाको स्वास्थ्यमा समस्या आएपछि जेठ १५ गते साँझ सदरमुकाम मार्तडीको आइसोलेसनमा राखिएको थियो । बच्चामा पखाला, ज्वरो, श्वासप्रश्वासमा समस्या देखिएको थियो। आठ दिनअघि उनी आमा बुवासँग भारतबाट आएका थिए।उनीहरुलाई बुढिगंगा नगरपालिका १ को धुरालसैन माविको क्वारेन्टाइनमा राखिएका थियो । बालिकासँगै आइसोलेसनमा उनका आमा र बुवा समेत राखिएको छ। बालिका भारतबाट आउने क्रममा बाटोमा बिरामी परेको आफन्तले जनाएका छन् । सुरुमा धुरालशैन क्वारेन्टाइनमा उपचार गरिए पनि निको नभएपछि सदरमुकामको आइसोलेसनमा रिफर गरिएको एक स्वास्थ्यकर्मीले बताए। स्वाब संकलन गरेर तीनै जनाको पीसीआर परीक्षणका लागि धनगढीस्थित सेती प्रादेशिक अस्पतालमा पठाइएको छ।"
"क्वारेन्टाइनबाट फर्किएका वृद्धको मृत्यु, गाउँमा त्रास","सिन्धुपाल्चोक : १४ दिन क्वारेन्टाइनमा बसेर घर फर्किएका एक वृद्धको अचानक मृत्यु भएपछि गाउँमा त्रास फैलिएको छ । सदरमुकामस्थित मेलचौरमा स्थापना गरिएको क्वारेन्टाइनमा बसेर घर फर्किएका चौतारा साँगाचोकगढी नगरपालिका१३ का ७० वर्षीय वृद्धको शनिबार राति अचानक मृत्यु भएपछि गाउँमा त्रास फैलिएको हो । ललितपुरको हरिसिद्धिबाट बैशाख ११ गते गाउँ फर्किका उनी १४ दिन क्वारेन्टाइनमा बसी बैशाख अन्तिम साता घर फर्किएका थिए । आरडीटी परीक्षणमा रिपोर्ट नेगेटिभ देखिएपछि क्वारेन्टाइन अवधी सकेर उनलाई घर पठाइएको जिल्ला विपद व्यवस्थापन समितिका संयोजक प्रमुख जिल्ला अधिकारी उमेशकुमार ढकालले जानकारी दिए । सामान्य अवस्थामा रहेका उनको शनिबार राति साँढे नौ बजेतिर मुटु उपचारका लागि स्वास्थ्य केन्द्र लाँदै गर्दा बाटोमा मृत्यु भएको वडाअध्यक्ष रामप्रसाद गौतमले जानकारी दिए । वृद्धको मृत्यु भएको खबर पाएलगत्तै घटनास्थल पुगेका गौतमले परिवारका सदस्यलाई उद्धृत गर्दै बताए अनुसार उनले राति मुटु दुख्न थाल्यो भनेका थिए। उनलाई श्वासप्रस्वासमा समेत समस्या आएपछि स्वास्थ्य केन्द्र लैजाँदै गर्दा बाटैमा उनको मृत्यु भएको थियो । क्वारेन्टाइन बसेर आएकाले गाउँमा केही त्रास फैलिए पनि उनको मृत्युअघि कोरोना भाइरसको कुनै संकेत नदेखिएकाले आत्तिनुपर्ने अवस्था छैन, वडाअध्यक्ष गौतमले भनेसामान्य अवस्थामा मटु दुखेर मृत्यु भएकाले हृदयघात भएको हुनसक्ने हाम्रो अनुमान छ । स्वास्थ्यकर्मीसँग मृत्युअघि देखिएको उनको लक्षण बताउँदा पनि हृदयघातले उनको मृत्यु भएको हुनसक्ने जानकारी दिएको गौतमले बताए । क्वारेन्टाइन बसेर आएपछि उनको मृत्यु भएकाले सर्वसाधारणमा भएको त्रास मेटाउन मृतकको स्वाब परीक्षणका लागि नमुना संकलन गरी राजधानीस्थित प्रयोगशाला पठाइएको जिल्ला विपद व्यवस्थापन समितिले जानकारी दिएको छ । स्वाब संकलनपछि मृतकको स्थानीय संस्कार अनुसार सुरक्षाको विधि अपनाएर दाहसंस्कार गर्ने तयारी गरिएको वडाअध्यक्ष गौतमले बताए ।"
चिकित्सकसहितको टोली दैलेख आउँदै,"दैलेख : कर्णाली स्वास्थ्य विज्ञान प्रतिष्ठान शिक्षण अस्पताल जुम्लाको चिकित्सकसहितको टोली आज बिहान दैलेखका लागि हिडेको छ।कोरोना भाइरसको उच्च जोखिममा रहेको दैलेखमा चिकित्सक तथा स्वास्थ्यकर्मीको टोली आउन लागेको हो। कोरोना संक्रमितको उपचार, क्वारेन्टाइन व्यवस्थापन तथा जनस्वास्थ्य स्वास्थ्य सेवा प्रदान गर्नका लागि आफ्ना चिकित्सक तथा स्वास्थ्यकर्मीहरुको टोली दैलेख पठाएको अस्पतालले जनाएको छ।प्रतिष्ठानले डा दिनेश शाही, डा रोज्निम प्रधान, जनस्वास्थ्य विज्ञहरु प्रेम पन्त, निशान्त लामा र प्रतिमा न्यौपानेसहितको टोली दैलेख पठाएको हो। दैलेखमा कोरोनाको थप जोखिम बढ्न नदिन चिकित्सक सहितको टोली पठाएको कर्णाली स्वास्थ्य विज्ञान प्रतिष्ठान शिक्षण अस्पताल जुम्लाका रजिस्ट्रार विश्वराज काफ्लेले जानकारी दिए।टोली करिब एक महिनासम्म दैलेख बस्ने रजिस्ट्रार काफ्लेले बताए।टोलीले स्वास्थ्य सेवा कार्यालय दैलेखले आवश्यकताका आधारमा खटाएको स्थानमा पुगेर कोरोना संक्रमितको उपचारदेखि जनस्वास्थ्य सेवा प्रदान गर्नेछ, रजिस्ट्रार काफ्लेले भने। दैलेखको दुल्लु नगरपालिका ११ खागीतडाका ३५ वर्षीय युवाको शनिबार बिहान कोरोनाका कारण क्वारेन्टाइनमै मृत्यु भएपछि यहाँका नागरिक थप त्रसित बनेका छन्।नगरपालिकाले नेपाल विद्युत प्राधिकरणको भवनमा बनाएको क्वारेन्टाइनमा बसेका ती युवकको समयमै कोरोना परीक्षण र उपचार नपाउँदा उनको मृत्यु भएको हो। दैलेख अस्पतालको इमरजेन्सी वार्डमा सिल दैलेख अस्पतालको इमरजेन्सी वार्ड सिल गरिएको छ।इमरजेन्सी वार्डमा भर्ना गरिएका एक जना २२ वर्षीय पुरुषमा आरडीटी पोजिटिभ देखिएपछि सिल गरिएको हो।ती पुरुष सुगरका बिरामी हुन्।उनले आफु एक वर्ष अघि नै भारतबाट आएको बताएपछि इमरजेन्सी वार्डमा भर्ना गरी उपचार थालिएको तर केहि दिन अघि मात्र भारतबाट आएको र क्वारेन्टाइनबाट भागेको खुलेपछि आरडीटी परीक्षण गरिएको थियो । आरडीटी परीक्षणमा रिपोर्ट पोजिटिभ आएपछि इमरजेन्सी वार्ड सिल गरिएको स्वास्थ्य सेवा कार्यालय दैलेखको कोभिड १९ फोकल पर्सन थिरप्रसाद रेग्मीले बताए।उनका अनुसार अहिले छुट्टै भवनलाई इमरजेन्सी वार्डको रुपमा प्रयोग गरिएको छ।बिरामीलाई सुर्खेत पठाईएको रेग्मीले बताए।"
कर्णालीमा स्कुल र यार्सा संकलन खुलाइने,"सुर्खेत : कर्णालीमा स्कुलहरु सञ्चालन गर्न प्रदेश सरकारले संघीय सरकारलाई सिफारिस गरेको छ । कर्णालीका हिमाली जिल्लामा कोरोनाको संक्रमण नदेखिएको र सुरक्षित देखिएकाले ती जिल्लामा स्कुल सञ्चालनको निर्णय गर्न प्रदेश सरकारले सिफारिस गरेको छ । यस्तै यार्सा संकलनका लागि पनि खुला गर्न सिफारिस गरिएको हो । कर्णाली सरकारले प्रदेशका हिमाली जिल्लाहरु कोरोनाबाट सुरक्षित रहेको निस्कर्ष निकालेको छ । साथै ती जिल्लामा संक्रमणको जोखिम कम भएकाले तत्काल विद्यालय सञ्चालन र यार्सागुम्बा संकलन कार्यलाई खुला गर्न संघीय सरकारलाई सिफारिससमेत गरिएको हो । मुख्यमन्त्री महेन्द्रबहादुर शाहीको अध्यक्षतामा आइतबार सम्पन्न प्रदेश विपद् व्यवस्थापन केन्द्रको बैठकले यस्तो सिफारिस गरेको हो । विपद् व्यवस्थापन केन्द्रले साविक कर्णालीका हुम्ला, मुगु, डोल्पा, जुम्ला र कालिकोटमा विद्यालयहरु सञ्चालन गर्न सकिने निर्णय गरेको छ । यी पाँच जिल्लामा संक्रमण नदेखिएको र संक्रमणबाट सुरक्षित रहेकाले विद्यालय सञ्चालनको निर्णय गर्न संघीय सरकारलाई सिफारिस गरिएको हो । यद्यपि कालिकोटमा संक्रमण देखिएको छ । तर प्रदेश सरकारले भने यी पाँच जिल्लामा भने सुरक्षा सावधानी अपनाएर विद्यालय सञ्चालन गर्न सकिने भन्दै खुला गर्ने निर्णय गर्न संघीय सरकारलाई आग्रह गरेको हो । यस्तै परीक्षणबाट हुम्ला, जुम्ला, मुगु र डोल्पामा कोरोना संक्रमण नदेखिएकाले ती जिल्लामा यार्सागुम्बा संकलनका लागि खुला गर्न सिफारिस गरिएको मुख्यमन्त्री तथा मन्त्रीपरिषद्को कार्यालयले जनाएको छ । हालसम्म संक्रमण नदेखिएको र अब भारतबाट आउने हुम्ला, मुगु र डोल्पाका नागरिकलाई सुर्खेतमै रोकिने भएकाले ती जिल्लामा संक्रमणको जोखिम नहुने प्रदेश सरकारको दाबी छ । यसकारण पनि ती जिल्लामा हालसम्म रोकिएको यार्सा संकलन कार्यलाई यही जेठ २५ गतेबाट खुलाउन सिफारिस गरिएको मुख्यमन्त्री कार्यालयले जानकारी दिएको छ । यार्सा खुलाउने र भारतबाट आएका ती जिल्लाका नागरिकलाई सुर्खेतमै क्वारेन्टाइनमा राखेर जिल्ला प्रवेश नदिने निर्णय गरिएको छ । प्रदेश विपद् केन्द्रको बैठकले भारत लगायत विदेशबाट प्रदेशमा प्रवेश गर्ने नागरिकका लागि प्रदेशको नाकामा नै होल्डिङ एरिया स्थापना गर्ने निर्णय गरेको छ । अब प्रदेश भित्रिनेहरुको अभिलेख व्यवस्थापन गरी तोकिएको जिल्ला वा स्थानीय तहका क्वारेन्टाइनमा पुयाउने व्यवस्था सुरक्षा निकायको समन्वयमा आन्तरिक मामिला तथा कानुन मन्त्रालयले गर्नेछ । यस्तै क्वारेन्टाइनमा १४ दिन बसेका नागरिकको परीक्षण गरेपछि संक्रमित व्यक्तिलाई तीन तहको व्यवस्थापन गर्ने पनि निर्णयमा उल्लेख छ । जसअन्तर्गत कोरोनाको लक्षण नदेखिएको विरामीलाई स्थानीय तहको तोकिएको आइसोलेसनमा राख्ने, लक्षण देखिएका र सम्भावित जोखिम भएका संक्रमितलाई जिल्लाको आइसोलेसनमा राख्ने र जटिल अवस्थाका संक्रमितलाई तोकिएको विशिष्टकृत अस्पतालमा व्यवस्थापन पनि गर्ने बैठकले निर्णय गरेको छ । यसवाहेक अब क्वारेन्टाइनमा बसेका तर संक्रमण नदेखिएका व्यक्तिहरुलाई भने थप २१ दिन होम क्वारेन्टाइनमा बस्ने शर्तमा घर पठाइनेछ । संक्रमित विरामीलाई आइसोलेसन र थप उपचारका लागि अस्पताल पुयाउन तथा मृतक संक्रमितको शव व्यवस्थापन गर्न एम्बुलेन्स र शव बहानको व्यवस्थापन गर्ने जिम्मेवारी बैठकले जिल्ला विपद् व्यवस्थापन समितिलाई दिने निर्णय गरेको छ । त्यसैगरी हुम्ला र डोल्पाका माथिल्लो भेगमा खाद्य व्यवस्थापन तथा व्यापार कम्पनीले तिब्बतबाट गर्दै आएको ढुवानीमा समस्या भएकाले बैकल्पिक व्यवस्था गराइदिन नेपाल सरकारलाई लेखिपठाउने निर्णयसमेत गरिएको छ । विपद् केन्द्रको निर्णयअनुसार अर्को आदेश नहुँदासम्म रुख कटान र ओसारपसारको कार्य प्रदेशमा थप कडाइ गर्ने र खुला गरेका खाद्य तथा निर्माणजन्य सामग्री लगायत अन्य उत्पादन प्रदेशभित्र र बाहिर ओसारपसार तथा ढुवानी हुने दिने निर्णय पनि बैठकले गरेको छ ।"
"स्कुटर र सिटी सफारी ठोक्किएर दुर्घटना, महिलाको मृत्यु",विराटनगर : मोरङको सुन्दरहरैंचा नगरपालिका१० मा स्कुटर र सिटी सफारी ठोक्किएर भएको दुर्घटनामा एक महिलाको मृत्यु भएको छ । को ३१ प ३११७ नम्बरको स्कुटर र प्रदेश १०२००२ ह ८५३० नम्बरको सिटी सफारी आपसमा ठोक्किएर भएको दुर्घटनामा सुन्दरहरैंचा १० की ४० वर्षीया अनिता न्यौपानेको मृत्यु भएको प्रहरीले जनाएको छ । बैशाख २७ गते भएको दुर्घटनामा परेर गम्भीर घाइते भएकी अनिताको उपचारका क्रममा आइतबार बिहान मृत्यु भएको मोरङ प्रहरीका प्रवक्ता डीएसपी मानबहादुर राईले बताए। उनलाई उपचारका लागि विराटनगरको नोबेल मेडिकल कलेजमा भर्ना गरिएको थियो । सफारी चालक सुन्दरहरैंचा नगरपालिका ९ का खगेन्द्र पौडेललाई नियन्त्रणमा लिएर घटनाको अनुसन्धान सुरु गरिएको प्रहरीले जनाएको छ । दुवैले लकडाउनको समयमा नियम उल्लंघन गरी सवारी चलाएको प्रहरीको भनाइ छ।
छायामा सुस्ता,"काठमाडौं : लिम्पियाधुरा, लिपुलेक, कालापानीमा मात्रै सरकार र सञ्चार माध्यमले महत्व दिएको भन्दै सुस्ताका बासिन्दाले रोष प्रकट गरेका छन्। उनीहरूले नयाँ नक्सामा सुस्ता समेटिएकोनसमेटिएको बारे थप अन्योल भएकाले स्पष्ट पार्न माग गरेका छन्। उनीहरूले सुस्ताबाट फोन सम्पर्क गर्दै प्रश्न गरे, नक्सामा सुस्ताको कति क्षेत्रफल छ, सरकारले स्पष्ट पार्नुपर्यो, लिम्पियाधुरा, लिपुलेक, कालापानीलाई महत्व दिँदा हामीलाई किन ध्यान नदिएको ? सुस्ता बचाउ अभियानका प्रवक्ता रवीन्द्र जैसवालले सुस्तालाई उपेक्षा गरिएको गुनासो गरे। उनले शनिबार भेला भएर सरकारलाई सुस्ताका विषयमा पनि गम्भीर हुन आग्रह गर्नेबारे छलफल भएको जानकारी दिए। हामी सीमा रक्षक भएर मातृभूमि जोगाइरहेका छौँ तर किन राज्यले हामीलाई सधँै बेवास्ता गर्छ, सबैले यही गुनासो गरे, उनले भने, अब जिल्ला प्रशासन कार्यालयमा गएर आफ्नो समस्या राख्ने पनि कुरा भएको छ। सीमारक्षक भएका सुस्ताबासीसँग न नागरिकता छ न त लालपुर्जा नै ! ३ हजार १ सय ३३ जनामध्ये ३ सय जनासँग मात्रै नागरिकता छ। पाँच सय ५६ बिघा जग्गाको मात्रै लालपुर्जा छ। सुस्ताको ४० हजार ९ सय ८० हेक्टर जग्गामध्ये १४ हजार ५ सय हेक्टर भारतले अतिक्रमण गरेको छ। बाँकी १९ हजार ४ सय ८० हेक्टर जग्गा विवादित भन्दै भारतले नेपाललाई जोतभोग गर्न दिएको छैन। सुस्ताबासीले नागरिकता र लालपुर्जा लिन माग गरेका छन्। सरकारले दिनुपर्ने त देऊ, सीमा विवाद दुई देश बसेर सुल्झाऊ, हाम्रो माग यही हो, जैसवालले भने। स्थानीय अगुवा नुरुजाह बेगम लैला ले सुस्ताबाटै फोनमार्फत गुनासो गरिन्। लिम्पियाधुरा, लिपुलेक र कालापानीबारे धेरै कुरा आइरहेको छ तर हामीलाई कसैले वास्ता गर्दैन, उनले भनिन्। नागरिकता नहुँदा एकल महिला भत्ता, वृद्धभत्ताबाट समेत वञ्चित हुनुपरेको उनले बताइन्। भारतीय ज्यादती भने कायमै छ। भारतले अप्रिल २४ को मध्यराति नारायणी नदीको ढोका खोलिदिँदा निर्माणाधीन झोलुंगेपुल पुनः प्रभावित भएको छ। पछिल्लो समय अलि तीव्र गतिमा निर्माण हुन थालेको उक्त पुल भारतले नारायणी नदीको ढोका खोलेर पानी छाडिदिएपछि बन्द भएको छ। स्थानीय प्रशासनले अनुरोध गरे पनि भारतीय पक्षले नमानेको सुस्ता बचाउ अभियानका प्रवक्ता जैसवालले बताए। झोलुंगे पुल नबन्दा सुस्ताबासीले भारतीय बाटो हुँदै आवतजावत गर्नुपर्ने बाध्यता छ। नारायणी नदीपारिको नेपाली भूभाग संरक्षण गर्न नेपालले सुरु गरेको तटबन्ध निर्माण गर्ने कार्य पनि भारतीय सीमा सुरक्षा बलबाट सहयोग हुन नसक्दा सम्पन्न हुन सकेको छैन। तटबन्ध निर्माण कार्यमा अवरोध हुँदा सुस्ता क्षेत्र असुरक्षित रहँदै आएको छ। भूतपूर्व सैनिक किशोरकुमार गुरुङको नेतृत्वमा तत्कालीन राजा महेन्द्रले ०२२ सालमा बसालेको सुस्ताको बस्तीमा ०२९ सालमा जग्गा नापजाँच हुँदा ५०६ बिघा व्यक्ति र ५० बिघा जग्गा चरन क्षेत्र भनी उपभोग भएको बुझियो। तर, तटबन्धको व्यवस्था नहुँदा ०३४ सालमा नारायणी नदी सो क्षेत्रमा प्रवेश गरी तत्कालीन सुस्ता गाविसको अधिकांश भूभाग बगाएको थियो। जसकारण सुस्ताको बस्ती नै विस्थापित भएको थियो। उक्त स्थानबाट विस्थापितहरूलाई अधिकांशतः केउरानी, प्रसैया, ठट्टेखोला क्षेत्रमा स्थापित गराइएको उल्लेख भएको पाइन्छ। नारायणी नदीमा आएको बाढीबाट प्रभावित सुस्ताका विस्थापितमध्ये त्यहाँ नेपाली नागरिकता भएकालाई बस्नका लागि जग्गा उपलब्ध गराइयो। तर, नागरिकता प्राप्त गर्न बाँकी रहेका करिब ३५ घरपरिवारले जग्गा प्राप्त गर्न नसक्दा उनीहरू बाढी आएको केही वर्षपछि ०३६ सालमा पुनः सुस्ता फर्किए। तिनीहरूकै परिवार हाल पनि सुस्तामा बसोबास गर्दै आएका छन्। यसै अवधिमा सुस्ता र त्रिवेणीलाई गाभी एउटै पञ्चायत त्रिवेणी सुस्ता बनाएपछि करिब दुई सय ६५ घर मात्र बसोबास भएको सुस्तालाई यो गाविसको वडा नं ५ मा सीमित गरिएको छ। नारायणी नदीमा उचित तटबन्ध हुन नसक्दा एउटा सिंगै स्थानीय निकायको पहिचान मेटिने अवस्थामा पुगी एउटा वडामा आधा सीमित भएको छ।"
"कोरोना भाइरसबाट विश्वभर १२१ नेपालीको मृत्यु, १४ हजार संक्रमित","काठमाडौं : विश्वभर महामारीका रुपमा फैलिएको कोभिड१९ संक्रमणका कारण शनिबार साँझसम्म नेपाल बाहिर मृत्यु हुने नेपालीको संख्या १२१ पुगेको छ। गैरआवासीय नेपाली संघ (एनआरएनए) का अनुसार यो साता थप सात नेपालीले कोरोनाका कारण ज्यान गुमाएका छन्। संघका अनुसार संयुक्त अरब इमिरेट्स, बेलायत र संयुक्त राज्य अमेरिका, कुवेत र साउदी अरबमा एकएक तथा बहराइनमा दुई नेपालीको यो साता मृत्यु भएको हो। संघअन्तर्गत स्वास्थ्य समितिले संकलन गरेको तथ्यांकानुसार सबैभन्दा बढी बेलायतमा ६६ गैरआवासीय नेपालको मृत्यु भएको छ। समितिका संयोजक डा सञ्जीव सापकोटाका अनुसार युएईमा १९ नेपालीको निधन भएको छ। त्यस्तै अमेरिकामा कोरोना भाइरसका कारण ज्यान गुमाउनेको नेपालीको संख्या १७ पुगेको छ। यसैगरी साउदी अरबमा आठ, बहराइनमा तीन, कुवेतमा दुई तथा कतार, आयरल्याण्ड, जापान, टर्की, नेदरल्याण्डस् र स्वीडेनमा एकएक जनाको मृत्यु भएको छ। संयोजक डा सापकोटाका अनुसार नेपालबाहेक बाहिर १४ हजार ४२५ गैरआवासीय नेपाली कोरोनाबाट संक्रमित भएको एनआरएन, कोभिड १९, उच्चस्तरीय समितिका प्रेस संयोजक चिरन शर्माले जानकारी दिए। स्वास्थ्य समितिका अनुसार कतार, अमेरिका, युएई, बेलायत, साउदी अरब, कुवेत, बहराइन, मलेसिया, टर्की, डेनमार्क, पोर्तुगल, क्यानडा, आयरल्याण्ड, माल्दिभ्स, स्पेन, अष्ट्रेलिया, जापान, बेल्जियम, स्वीट्जरल्याण्ड, फिनल्याण्ड, जर्मनी, साइप्रस, न्युजिल्याण्ड, हङ्गकंङ्ग, भारत, माल्टा, पोल्याण्ड, रुस, फ्रान्स, म्यानमा, रोमानिया, स्वीडेन, नेदरल्याण्डसलगायत ३४ देशका नेपालीमा कोरोना संक्रमण देखिएको छ।"
भारतबाट बैतडी आएका ४ हजार ५ सय बढी क्वारेन्टाइनमा,"बैतडी : भारतबाट आएर क्वारेन्टाइनमा बस्नेको संख्या दिनप्रतिदिन बढ्दै गएको छ । भारतले लकडाउन खुकुलो गरेपछि मजदुरी गर्न गएका नेपाली धामाधम फर्किन थालेका हुन् । सीमामा अलपत्र पर्न थालेपछि नेपाल र भारत सरकारको समन्वयमा नागरिकलाई स्वदेश भित्र्याउने काम भइरहेको छ । बैतडीमा हाल ४ हजार ६२६ नागरिक क्वारेन्टाइनमा छन् । यो संख्या दिनानुदिन बढ्दै गइरहेको स्वास्थ्य कार्यालयका कोभिड १९ सम्पर्क व्यक्ति भुवनप्रसाद जोशीले बताए । उनले भारतबाट फर्किनेहरु दिनदिनै बढ्दै छन् । फर्केका सबै क्वारेन्टाइनमा राख्ने व्यवस्था गरिएको छ। सबैभन्दा बढी जिल्लाको शिवनाथ गाउँपालिकामा ९११ जना क्वारेन्टाइनमा छन् । यस्तै मेलौली नगरपालिकामा ७३२, पञ्चेश्वर गाउँपालिकामा ७१६ ,पाटन नगरपालिकामा ४५२, दोगडाकेदार गाउँपालिकामा ३८४, पुर्चौडी नगरपालिकामा ३२८, दशरथचन्द नगरपालिकामा ३३५, सुर्नया गाउँपालिकामा ३३९,सिगास गाउँपालिकामा २९३ र डिलाशैनी गाउँपालिकामा १३६ जना क्वारेन्टाइनमा छन् । सुदूरपश्चिमका भारतसँग सीमा जोडिएका विभिन्न नाकाबाट उद्धार गरी ल्याइएका नागरिकलाई क्वारेन्टाइनमा राखिएको हो । उनीहरुको उद्धार गरिएपनि कोरोना परिक्षण नहुँदा संक्रमणको जोखिम बढ्दै गएको छ । १४ दिन अनिवार्य क्वारेन्टाइनमा बसेपछि उनीहरुको कोरोना परीक्षण हुने स्वास्थ्य कार्यालय बैतडीले जनाएको छ । आरडीटी कीट अभाव जिल्लामा भारतबाट फर्केका नागरिकको कोरोना परीक्षणका लागि आरडीटी कीट अभाव भएको छ । क्वारेन्टाइनमा ४ हजार बढी नागरिक बसेपनि जिल्लामा ८ सय मात्रै आरडीटी कीट मौज्दात रहेको स्वास्थ्य कार्यालयका कोभीड १९ सम्पर्क व्यक्ति भुवनप्रसाद जोशीले बताए । उनले ८ सय कीट मात्रै बाँकी रहेको बताए। क्वारेन्टाइनमा बसेकाहरुको आरडीटी मात्रै नभएर पीसीआर परीक्षण गर्नुपर्ने मेलौली नगरपालिकाका स्वास्थ्य शाखा प्रमुख नारायण चन्दले बताए ।"
"क्वारेन्टाइनमा बस्नेले ओड्ने, ओछ्याउने चोरेर लान थाले",परासी : क्वारेन्टाइनमा बस्ने अवधि सकिएर घर जानेहरुले ओड्ने ओछ्याउने नै चोरेर लैजान थालेका छन्। पश्चिम नवलपरासी जिल्लाका केही क्वारेन्टाइनमा बस्नेहरुले स्थानीय तहले उपलब्ध गराइएका तन्ना र झुल आफू घर जाँदा लुकाएर लैजाने गरेको पाइएको हो । यसले गर्दा स्थानीय तहलाई आर्थिक बोझ थपेको छ। क्वारेन्टाइनमा आउँदा झोला लिएर आउने केही व्यक्तिहरुले झुल र तन्ना लैजाने गरेको रामग्राम नगरपालिकाका प्रमुख प्रशासकीय अधिकृत रुद्रप्रसाद रेग्मीले बताए । घर जाँदा झोलामा लत्ताकपडा लुकाएर लैजाने गरेको पाइएको छ उनले भने झोला खानतलासी गर्ने कुरा पनि भएन तर खाली भएको कोठामा गएर हेर्दा उनीहरुलाई उपलब्ध गराइएका तन्ना र झुल नै नभएको पाइने गरेको छ । कपडा चोरी हुन थालेपछि निगरानी बढाउन थालिएको उनले बताए । नगरपालिकाले सदरमुकाम परासीसहित ११ वटा वडामा क्वारेन्टाइन बनाएको छ । सबैमा गरी क्वारेन्टाइनमा बस्नेको संख्या १३८ छ । जिल्लामा हरेक दिनजसो भारतबाट आउनेको संख्या बढ्दो छ । अहिले जिल्लाका विभिन्न क्वारेन्टाइनमा बस्नेको संख्या १४०८ पुगेको स्वास्थ्य कार्यालयका प्रमुख गौरव ढकालले जानकारी दिए । अहिलेसम्म ८६५ को पीसीआर र ६३३ को आरडिटी विधिबाट कोभिड१९ को परीक्षण गरिएको छ । जसमा ५ जना संक्रमित भएका छन् । आरडिटीबाट परीक्षण गरिएकामध्ये १३ जनामा पोजेटिभ देखिएको छ । जसमा पीसीआर गर्दा एक जनाको रिपोर्ट नेगेटिभ देखिएको थियो भने अन्य १२ जनाको रिपोर्ट आउन बाँकी रहेको स्वास्थ्य कार्यालयले जनाएको छ ।
"सीमामा अलपत्र नेपाली भोकभोकै, खुल्ला अकाशमा रात काट्न बाध्य","जनकपुरधाम : भारतबाट नेपालको सीमासम्म आइपुगेका नेपालीबासीलाई सीमा सुरक्षा प्रहरीले प्रवेशमा निषेध गरेपछि उनीहरु अलपत्र परेका छन् । हप्तौं दिन लगाएर पैदल यात्रा गर्दै सीमासम्म आइपुगेका नेपालीलाई प्रवेशमा रोक लागेपछि उनीहरु सीमामा भोकभोकै ललपत्र परेका हुन् । कोरोना संक्रमण नियन्त्रण तथा व्यवस्थापनका लागि नेपाल सरकारले गरेको लकडाउनमा सार्वजनिक यातायात, हवाई र रेलमार्ग नचल्दा हिंडेरै भए पनि नेपाली सीमासम्म आइपुग्दासमेत प्रवेश नपाएपछि पीडित बनेका हुन् । सीमामा आइपुग्दा सरकारले सीमानाका बन्द गरेपछि उनीहरु आफ्नै देश छिर्न पाऔं भनि नारा लगाइरहेका छन् । हामीलाई आफ्नो देश छिर्न दे भन्दै उनीहरु भारतीय क्षेत्रबाट नेपाल सरकारलाई सुनाइरहेका छन् । आखिर जनतालाई सरकार चाहिने यस्तै बेला त हो, अरु बेला त विदेशका गल्ली चहारेर पनि उनीहरुले पेट पालेकै छन् , अलपत्र परेका धनुषाका विदेह नगरपालिका घर भएका बेचन दासले भने, भारतको विभिन्न क्षेत्रमा काम गरी फर्किएका तीन सय बढी नेपालीहरु सीमामा अलपत्र छन्, हामीलाई न खाने ठेगान छ न बस्ने । कसरी यहाँ बसौं, समस्या पर्दा हाम्रो घाउँमा मल्हम लगाउने कोही भइदिएन । धनुषाको जटही नाकामा फसेका मिथिला बिहारी गाउँपालिकाका दिलेन्द्र मण्डलले तीन दिनदेखि खान नपाएको बताए । चाउचाउ र बिस्कुट पनि किन्न पाइएको छैन, जटहीमा पाँच सयभन्दा बढी मान्छे भएपछि सडक छेउमा खुल्ला आकाशमा बस्न बाध्य छौं । नेपाल सरकारले नेपाली नागरिकलाई स्वदेश आउन सहजीकरण गर्ने सम्बन्धि आदेश, २०७७ मा नेपाल प्रवेश विन्दुको सुचिमा धनुषा जिल्लाको कुनै पनि नाका नपरेकोले जटहीमा आए पनि प्रवेश गर्न पाएका छैनन् । सीमामा निःशुल्क खाना नेपाल भारत सीमामा अलपत्र परेका नेपालीलाई युवा निर्माण व्यवसायीले निःशुल्क खानाको व्यवस्था गरेको छ । धनुषाको जटही नाकामा २८ वर्षीय युवाको भोकभोकै मृत्युपछि युवा व्यवसायी राजु चौधरीले खानाको व्यवस्था गरेका हुन् । धनुषाको नगराइन नगरपालिका स्थित जटही नाकामै अलपत्र परेका नेपालीको लागि खानाको व्यवस्थापन गरेको उनले बताए । हिँडेर आएका पैदल यात्रुलाई नेपाल भारत सीमाको दशगज्जासँगै रहेको मन्दिर प्राङ्गणमा खानाको व्यवस्था गरेको छु, व्यवसायी चौधरीले भने, गत बुधवार सीमामा खाना नपाएर मृत्युवरण गरे जस्तो विपद् कसैको परिवाले अब उपरान्त भोग्न नपरोस् भन्ने उद्देश्यका साथ भरपेट खाना खाने व्यवस्था गरेका छौं। भारतको सयौं किलोमिटर यात्रा गरेर नेपाली सीमासम्म आइसकेका नेपाली कोही भोकभोकै बस्न नपरोस्, ज्यान गुमाउन नपरोस् अब हरेक दिन यो सडकमा कोही भोकै हिँड्नु नपरोस् भन्ने मनसायले खानाको प्रबन्ध गरेका छौं । भारतमा श्रमिक स्पेशल रेल संचालनपछि नेपालीहरु दुई महिना लामो लकडाउनमा छिचोल्दै नाकासम्म आए पनि नेपाल छिर्न पाएका छैनन् । धनुषाको जटही, खजूरी महोत्तरीको भिठामोड नाकामा झण्डै दुई हजार नेपाली अलपत्र छन् ।"
भारतबाट आएका पुरुषले गरे क्वारेन्टाइनमै आत्महत्या,गुल्मी : छत्रकोट गाउँपालिका ४ दिगाममा क्वारेन्टाइनमा बसेका एक वृद्धले आत्महत्या गरेका छन् । स्थानीय आदर्श माध्यमिक विद्यालयको क्वारेन्टाइनमा बसेका ५६ वर्षीय चन्द्रबहादुर परियारले शनिबार साँझ आत्महत्या गरेको जिल्ला प्रहरी कार्यालय गुल्मीले जनाएको छ । केही दिनअघि भारतबाट आएका उनलाई गाउँपालिकाले क्वारेन्टाइनमा राखेको थियो । साँझपख शौचालय गएका उनी आत्महत्या गरेको अवस्थामा फेला परेको प्रहरीले जनाएको छ । खाना खान नआएपछि उनको खोजी गरिएको थियो । उनको शव पोष्ट मार्टमका लागि गुल्मी अस्पताल ल्याउने क्रममा रहेको गुल्मीका एसपी राजेन्द्रसिँह खड्काले बताए । घटनाको थप अनुसन्धान भइरहेको प्रहरीले जनाएको छ।
कालिकोटका कोरोना संक्रमितलाई उपचारका लागि सदरमुकाम ल्याइँदै,"कालिकोट : कालिकोटका १७ जना र बाजुराका एकजना गरी १८ जना कोरोना संक्रमितलाई तिलागुफाबाट उपचारका लागि जिल्ला सदरमुकाम मान्म ल्याउने तयारी गरिएको छ । उनीहरुको तिलागुफाबाट सदरमुकाम मान्म ल्याउने तयारी भइरहेको प्रमुख जिल्ला अधिकारी कृष्णचन्द्र पौडेलले बताए । उनका अनुसार जिल्ला सदरमुकामस्थित निर्माणाधिन एकिकृत भवनमा सुरक्षित राखेर उनीहरुको उपचार गर्ने तयारी गरिएको हो । शनिबार मात्र कर्णाली स्वास्थ्य विज्ञान प्रतिष्ठान जुम्लामा पीसीआर जाँच गर्दा जिल्लाको शुभकालिका गाउँपालिकाका १२ जना र महाँवै गाउँपालिकाका ५ जना र एकजना बाजुराका व्यक्तिमा पहिलो पटक कोरोना पुष्टि भएको थियो । उनीहरु सबै तिलागुफा नगरपालिकास्थित सत्यदेवी माविमा नगरपालिकाले व्यवस्थापन गरेको क्वारेन्टाइनमा राखिएका थिए । उनीहरु सबै भारतबाट एउटै गाडीमा आएका थिए । कोरोना पुष्टि हुनेहरुमा कालिकोटको शुभकालिका गाउँपालिका ५ का १९, ५०, २६, २१, ४०, २२, २४, ३५, २२, वर्षका र वडा नं ४ का २०, २२, २० वर्षीय पुरुषमा संक्रमण देखिएको छ । यस्तै, कालिकोट महावै२ का ४२, २१ वर्षीका पुरुष, वडा नं ७ का ५२, ३३ वर्षीय पुरुष, वडा नं ५ का २० वर्षीय पुरुषमा संक्रमण देखिएको छ । यस्तै हाल तिलागुफा नगरपालिकाको सत्यादेवी माविमा क्वारेन्टाइनमा रहेका बाजुराको जगनाथ गाउँपालिकाका एकजना पुरुषमा पनि कोरोना पुष्टि भएको छ । उनीहरु सबैको स्वास्थ्य अवस्था सामान्य छ । जिल्लामा हालसम्म जम्मा १ हजार ४ सय ८ जनाको कोरोना संकास्पद मानिसको स्वाब संकलन गरिएको छ । जिल्लाको ९ वटै स्थानीय तहबाट शनिबारसम्म कोरोना परीक्षणका लागि १ हजार ४ सय ८ जनाको स्वाब संकलन गरिएको हो । स्वास्थ्य सेवा कार्यालयका जनस्वास्थ्य अधिकृत तथा सूचना अधिकारी कटकबहादुर महतका अनुसार स्वाब संकलन गरिएका मध्ये७ सय ३५ जनाको कोरोना संकास्पद व्यक्तिको सीआर रिपोर्ट नेगेटिभ आइसकेको छ । सूचना अधिकारी महतका अनुसार १८ जनामा कोरोना पुष्टि भएको छ । बाँकीको स्वाब परीक्षणका लागि कर्णाली स्वास्थ्य विज्ञान प्रतिष्ठान पठाइएको छ । जिल्लामा हालसम्म भारतबाट आएका मात्र १ हजार ६ सय ९४ मानिस क्वारेन्टाइनमा राखिएका छन् । करीब ४ सय जना आइरहेको बताइएको छ।जिल्लामा भने भिटिएम अभाव छ। सूचना अधिकारी महतका अनुसार जिल्ला अस्पतालमा चार बेडको मात्र आइसोलेसन छ । प्राथमिक स्वास्थ्य केन्द्र कुमालगाँउमा ५ बेडको छ । रास्कोट सामुदायिक अस्पतालमा ४ बेड र महाँवै गाउँपालिकामा २ बेड गरी १५ बेडको आइसोलेसन छ । जिल्ला सदरमुकामस्थित एकिकृत भवनमा ५० बेडको आइसोलेसन बनाउने तयारी छ । प्रदेश सरकारले एक करोड बजेट पनि उपलब्ध गराइसकेको छ ।जिल्लामा भेन्टिलेटर र आइसीयुको सुविधा छैन् ।"
बालसुधार गृहमा कैदीको मृत्यु,विराटनगर : कर्तव्य ज्यान मुद्दामा दोषी ठहर भइ विराटनगरको बालसुधार गृहमा कैद सजाय भुक्तान गरिरहेका एक जनाको आइतबार बिहान मृत्यु भएको छ । ताप्लेजुङको मौवाखोला गाउँपालिका४ का १७ वर्षीय विनम सावाँको मृत्यु भएको मोरङ प्रहरीका प्रवक्ता डीएसपी मानबहादुर राईले बताए । राईकाअनुसार विनम कर्तव्य ज्यान मुद्दामा सजाय भोगिरहेका युवक हुन् । उनी केही समयदेखि मृगौलाको समस्याबाट पीडित रहेको पाइएको डीएसपी राईले बताए । झाडापखाला हुनुका साथै वान्ता भएपछि उनलाई शनिबार विराटनगरको नोबेल मेडिकल कलेजको आईसीयूमा भर्ना गरिएको थियो । दुवै मृगौलाले काम गर्न छाडेपछि विनमको उपचारकै क्रममा आइतबार बिहान मृत्यु भएको जानकारी चिकित्सकले गराएको राईको भनाइ छ । बालसुधार गृहमा उनी २०७६ पुस २६ गतेबाट कैद सजाय भुक्तान गरिरहेका थिए । कर्तव्य ज्यान मुद्दामा जिल्ला अदालत ताप्लेजुङले उनीविरुद्ध १६ वर्ष कैद सजायको फैसला गरेको थियो ।
आफै किट खरिद गरी स्थानीयको स्वाब संकलन गर्दै गन्यापधुरा,"डडेल्धुरा : जिल्लामा किट अभाव हुँदा कोरोना परीक्षण प्रभावित भएको छ। किट अभावमा क्वारेन्टाइन बसिसकेकाहरुको कोरोना परीक्षण हुन सकेको छैन। तर, डडेल्धुराकै एक स्थानीय तहले भने कोरोना परीक्षणका लागि पालिकाको पहलमा भिटिएम खरिद गरी स्वाब संकलन गरिरहेको छ । जिल्लाको गन्यापधुरा गाउँपालिकाले आफै भिटिएम खरिद गरी पीसीआर विधिबाट कोरोना भाइरस (कोभिड१९) परीक्षणका लागि स्वाब नमूना संकलन गर्न सुरु गरेको छ। भारतबाट आएर क्वारेन्टाइन बसेका र १४ दिन भन्दा बढी भइसकेका मानिसको कोरोना परीक्षणका लागि ६३ जनाको शनिबार नमुना संकलन गरिएको गाउँपालिका अध्यक्ष नवलबहादुर मल्लले बताए । गाउँपालिकाले खरिद गरी ल्याएको किटबाट स्वाब संकलन गरी रिपोर्टका आधारमा घर पठाइने अध्यक्ष मल्लले बताए । जिल्लामा स्थानीय स्तरबाटै भिटिएम खरिद गरी स्थानीयको स्वाब सकंलन गर्ने पहिलो पटक हो । गन्यापधुरा गाउँपालिकामा ६ शय बढी भारतबाट गौरिफन्टा नाका भएर भित्रिएका छन्।उक्त नाकाबाट चार हजार बढी मानिस भित्रिएको र आउने क्रम जारिरहेको स्थानीय तहले जनाएका छन् । गन्यापधुरामा स्वास्थ्य कार्यालय डडेल्धुराको प्राविधिक सहयोगमा भइरहेका नमुना संकलन आइतबार पनि जारी राखिने गाउँपालिकाले जनाएको छ । समय पुगेका र स्वाब परीक्षण नहुँदा क्वारेन्टाइनमै बस्न वाध्य भएकाको कोरोना रिपोर्ट आएपछि घर पठाउने तयारी भइहेको जनाएको छ। जिल्लाका अन्य स्थानीय तहमा भने स्वाब संकलन रोकिएको । माथिल्लो तह र मन्त्रालयलाई जानकारी गराउँदा पनि किट नपठाएपछि कोरोना परीक्षण प्रभावित भएको जिल्ला स्वास्थ्यले जनायो।"
"आज देशका अधिकांश स्थानमा वर्षा, सोमबारबाट मौसम सुधार हुने","काठमाडौं : नेपालमा पश्चिमी तथा स्थानीय वायुको प्रभाव रहेकाले बदलीसँगै आइतबार देशका अधिकांश स्थानमा वर्षा भइरहेको मौसम पूर्वानुमान महाशाखाले जनाएको छ । महाशाखाका मौसमविद् मीनकुमार आर्यालले ती मौसमी प्रणालीको प्रभाव भोलिबाट क्रमशः हट्दै जाने जानकारी दिए। हाल देशभर सामान्य बदली रही देशका केही स्थानमा हल्का वर्षा भइरहेको छ। धेरैसजो स्थानमा मेघगर्जन, चट्याङ र हावाहुरीसहित वर्षाको सम्भावना रहेको महाशाखाले जनाएको छ । पछिल्लो विवरणअनुसार आज काठमाडौँ उपत्यकाको न्यूनतम तापक्रम १८ दशमलव छ डिग्री र अधिकतम तापक्रम २७ दशमलव चार डिग्री सेल्सियस रहेको छ । सबैभन्दा कम जुम्लाको न्यूनतम तापक्रम ११ दशमलव शून्य डिग्री र सबैभन्दा बढी भैरहवाको अधिकतम तापक्रम ३४ दशमलव एक डिग्री सेल्सियस रहेको छ ।"
नारायणी अस्पतालमा डाइलासिस सेवा सुचारु,"वीरगन्ज : वीरगन्जको नारायणी अस्पतालमा आइतबारदेखि उपचार सेवा सुरु भएको छ । चैत २९ गते वीरगन्जमा पहिलो पटक कोरोनाका ३ संक्रमित फेला परेपछि संघीय सरकारले नारायणी अस्पताललाई कोभिड अस्पतालको रुपमा संचालन गरेको थियो । चैत ३० गते नारायणी अस्पतालमा कोरोनाका ३ संक्रमित भर्ना गरेर अन्य सबै उपचार र सेवा बन्द गरिएको थियो । नारायणी अस्पतालमा कोरोना संक्रमितलाई भर्ना गरेर अन्य सबै उपचार सेवा बन्द हुँदा त्यसको चर्को विरोध हुँदै आएको थियो । तर, अस्पतालमा भर्ना गरिएका सबै कोरोना संक्रमित उपचारपछि निको भएर घर गएपछि अस्पतालमा आइतबारदेखि फेरी उपचार सेवा सुरु गरिएको हो। नारायणी अस्पतालमा भर्ना भएका संक्रमित क्रमश निको भइ घर फर्किएपछि जेठ १२ गते देखि खाली भएको थियो । त्यसयता फेला परेका संक्रमितलाई भने गण्डक हस्पिटलमा संचालित अस्थायी कोभिड अस्पतालमा भर्ना गरेर उपचार भइरहेको छ । आइतबारदेखि नारायणी अस्पतालमा डायलासिस र आकस्मिक उपचार सेवा सुचारु गरिएको अस्पतालका मेसु डाक्टर मदन उपाध्यायले जानकारी दिए । उपाध्यायले नारायणी अस्पताल कोभिड १९ अस्पतालबाट साधारण अस्पतालमा परिणत भएको मुलुककै पहिलो अस्पताल रहेको पनि बताए। कोरोना संक्रमित सबैलाई निको बनाएर घर पठाएपछि जेठ १२ गते खाली भएको नारायणी अस्पतालमा सरसफाइ र निसंक्रमण गरेर आइतबारदेखि साधरण अस्पतालमा परिणत गरिएको उनले बताए । आइतबारदेखि डायलासिस र आकस्मिक उपचार कक्ष मात्रै संचालनमा ल्याएका छौं, उनले भने, 'बहिरंग (ओपिडी ) सेवा पनि २३ दिन भित्रै संचालनमा ल्याउँछौं।' ओपीडीमा खटिने चिकित्सकको पीसीआर जाँचको रिपोर्ट आइ नसकेको भन्दै उनले रिपोर्ट राम्रो आए लगत्तै ओपीडी सेवा पनि सुचारु हुने बताए ।अन्तरङग सेवा संचालनमा भने अझ केही दिन लाग्ने उनले जानकारी दिए । कोरोना संक्रमितलाई अन्तरङग विभागकै वार्डमा राखेर उपचार गरिएको थियो,उनले भने, 'वार्डको बेड, भीत्ता, भुइ , झ्याल ढोका सबैको स्याम्पल पीसीआर जाँचका लागि प्रयोगशालामा पठाएका छौं , त्यसको रिपोर्ट आउन अझ केही समय लाग्छ ।' चैत ३० मा सरकारले कोभिड १९ अस्पताल बनाएपछि नारायणी अस्पतालमा बन्द गरिएको साधरण उपचार सेवा सुचारुको माग गर्दै वीरगन्जका राजनीतिक दल, विभिन्न संघसंस्था र नागरिक समाजले निरन्तरत प्रदर्शन गर्दै आएका थिए। नारायणी अस्पतालमा पर्सा , बारा , रौतहट र सर्लाहीका गरी ४ जिल्लाका बिरामी उपचारका लागि आउने गरेका छन् ।"
दलित भएकै कारण सम्बन्धविच्छेद,"फिदिम : प्रेमिका भगाउन पश्चिम रुकुमको चौरजहारी८ सोती पुगेका जाजारकोट भेरीका नवराज विकसहित उनका साथीहरूको हत्या भयो। उक्त घटनाले सदन र सडक तताउन थालेको छ। दलितको छोराले ठकुरीको छोरी विवाह गर्न खोजेको भन्दै जाजरकोटबाट सोती पुगेका नवराजसहित उनका साथीहरूलाई स्थानीयले लखेटेर हत्या गरे। कतिपयले भागेर ज्यान जोगाए। पश्चिम रुकुमको यो घटनाजस्तै पूर्वको पाँचथरमा पनि दलित समुदायका युवा युवतीको प्रेम सम्बन्धलाई निमोठिएको कैयौं उदाहरण छन्। प्रेमपछि दाम्पत्य जीवनमा जोडिएका दम्पत्तिको सम्बन्धलाई जबरजस्ती विच्छेद गरिएको छ भने कतिपय घटना भू्रणहत्यासम्म पुगेर टुंगिएका छन्। यस्ता घटनाले पूर्वमा पनि अन्तरजातीय प्रेम विवाहलाई सहज रूपमा नस्वीकारेको स्पष्ट हुन्छ। दलितको प्रेम पनि दमनमा पर्छ, पाँचथरका दलित अगुवा विमल धमलाले भने, पूर्वमा पनि अन्तरजातीय प्रेम विवाह गरेका जोडीलाई बिचल्लीमा परिएको दर्जनौ घटनाहरू छन्। यस्तो परिस्थितिको अन्त्य गर्न भाषण र औपचारिक शिक्षाले मात्र नहुने अगुवाहरूको तर्क छ। कुम्मायक गाँउपालिका५ स्यावरुम्बाका रमेश खड्कासँग प्रेम विवाहपछि गर्भवती बनेकी यासोककी दलित युवतीमाथि गरिएको व्यवहार निकै दर्दनाक छ। युवतीको पेटमा हुर्किएको २१ हप्ताको भू्रणहत्या गर्न रमेशको परिवार र गाउँपालिका अध्यक्ष जयकुमार चेम्जोङले बाध्य पारेका थिए। रमेश र ती युवतीले २०७६ साउन २८ गते फिदिमको शिवालय मन्दिरमा प्रेम विवाह गरेका थिए। उनीहरूबीचको सम्बन्ध छुटाउन रमेशको परिवार र अध्यक्ष चेम्जोङले दवाव दिएर युवतीको पेटमा हुर्किएको भू्रणहत्या गरे। जबरजस्ती भू्रणहत्या गराएपछि ती युवातीले अध्यक्ष चेम्जोङसहित भू्रणहत्यामा संलग्न चिकित्सकहरू र रमेशको परिवारविरुद्ध मुद्दा हालिन्। रमेशबाहेक उक्त घटनामा संलग्न सबैजना धरौटीमा रिहा भइसकेका छन्। म दलित भएकै कारण रमेशबाट मलाई छुटाउन खोजियो। रमेशको परिवारले मलाई स्वीकार्न सकेन, ती युवती भन्छिन्, रमेशले मलाई माया गर्नुहुन्छ तर अहिले हाम्रो भेट छैन। भू्रणहत्यापछि रमेश सम्पर्कमा छैनन्। ती युवती अहिले आफन्तको शरणमा छिन्। बेलाबखत रमेशले आफूलाई फोन गर्ने र पत्नीको रूपमा स्वीकार्ने वचन दिएको उनी बताउँछिन्। फिदिम नगरपालिका१० पच्चिसेका राजेन्द्र रम्तेलको भोगाई पनि उस्तै छ। रम्तेलले २०७५ वैशाख १ गते हिलिहाङ गाँउपालिका५ सुभाङकी एक लिम्बू युवतीसँग अन्तरजातीय प्रेम विवाह गरे। विवाह गरेको दुई दिनपछि आफूबाट पत्नी खोसिएको रम्तेलको भनाइ छ। राति हामी सुतिरहेका थियौ, रम्तेलले भने उनका बाबुलगायत माइतीले हाम्रो घर घेरा हाले र ढोका फोरेर उनलाई कुट्दै लगे। ओछ्यानबाटै खोसिएकी पत्नीसँग अहिले सम्पर्क नभएको उनले बताए। हामी दलित भएकै कारण हाम्रा श्रीमती खोसिन्छन्, गुनासो गर्दै उनले भने, हाम्रो प्रेम पनि समाजले रुचाउन गाह्रो मान्छ। हिलिहाङ ५सुभाङका वीरबहादुर उभरकोटीले २०६८ सालमा संग्रौलाकी छोरीसँग प्रेम विवाह गरे। तीन वर्षको प्रेम सम्बन्धपछि आफूले विवाह गरेको वीरबहादुरले सुनाए। विवाहपछि संग्रौलाहरूले आफूलाई कुट्ने डरले उनी र पत्नी भागेर झापा गए। विवाह गरेको १५ दिनपछि संग्रौलाहरूले हुलहुज्जत गरेर पत्नी खोसेर लगेको उनको भनाइ छ। हामी बसेको पत्तो लागएपछि संग्रौलाहरूले श्रीमती खोसिदिए, वीरबहादुरले भने, उनको अहिले अत्तोपत्तो छैन। जिल्लामा दर्जनौ दलित युवायुवतीले अन्तरजातीय विवाह गरेका छन्। विवाहपछि पनि अधिकांशको सम्बन्ध टुटाइएको दलित अधिकारकर्मी सहमान शंकरको तर्क छ। माथिल्लो जातकोसँग विवाह गरेकै कारण अधिकांश युवायुवती विस्थापित हुनुपरेको छ, सहमान भन्छन्, विस्थापित नभएकाको पनि सम्बन्ध छुटाइएको छ। सम्बन्ध नछुटाइएकाको पनि सम्बन्धलाई स्वीकार्न कठिन मानिएको छ।"

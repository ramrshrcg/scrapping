शीर्षक,विवरण
निमित्तकै भरमा स्थानीय तह,"काठमाडौं : एक महानगर र पाँच उपमहानगरसहित १ सय २५ भन्दा बढी गाउँका सिंहदरबार प्रमुख प्रशासकीय अधिकृतविहीन छन्। संघीय मामिला तथा सामान्य प्रशासन मन्त्रालयका अनुसार पर्साको वीरगन्ज महानगरपालिका, दाङका तुलसीपुर र घोराही, बाराका कलैया र जितपुरसिमर अनि कैलालीको धनगढी उपमहानगरपालिका निमित्तकै भरमा चलिरहेका हुन्। मन्त्रालयका प्रवक्ता वसन्त अधिकारीले लोकसेवा आयोग पास गरेर आउनेलाई पहिलो प्राथमिकतामा राखी स्थानीय तहमा पठाउने तयारी रहेको जानकारी दिए। प्रमुख प्रशासकीय अधिकृत नहुँदा जनप्रतिनिधिलाई मनपरी गर्न सहज भइरहेको जनाइएको छ। स्थानीय तहकै पुराना कर्मचारीलाई निमित्त राखेर उनीहरूले आफूअनुकूल खर्च गर्ने गरेका छन्। विशेषगरी प्रदेश २ का स्थानीय तहमा प्रमुख प्रशासकीय अधिकृत नपठाइदिनू, फलानोलाई निमित्त दिनुस् भनेर जनप्रतिनिधि डेलिगेसन आउने गरेको मन्त्रालय स्रोत बताउँछ। मन्त्रालयले पठाएका प्रमुख प्रशासकीय अधिकृतहरूलाई जनप्रतिनिधिले हाजिर हुन नदिने तथा निमित्त भई काम गरिरहेका कर्मचारीले पनि जनप्रतिनिधिसँग मिलेर हाजिर हुन अवरोध गर्ने गरेका छन्। प्रवक्ता अधिकारीले संघबाट गएका कर्मचारीलाई हाजिर नगराउने, धम्क्याउने स्थानीय तहको अनुदान तथा सुविधा कटौती गर्ने नीति सरकारले लिएको बताए।कर्मचारीको आधिकारिक ट्रेड युनियनका कार्यवाहक अध्यक्ष भोलानाथ पोखरेलले संघमा थुपारेर राखेका कर्मचारी स्थानीय तहमा पठाउनुपर्ने बताए। सिस्टम बनाएर स्थानीय तहमा कर्मचारी पठाउनेतिर सरकारले ध्यान दिनुपर्छ, उनले भने। हस्तक्षेपले सकस राजनीतिक हस्तक्षेप र खिचातानीका कारण गाउँपालिका र नगरपालिकाका प्रमुख प्रशासकीय अधिकृत सकसमा छन्। गाउँको सिंहदबारका सचिव मा वितृष्णा पैदा हुन थालेको देखिन्छ। जसले गर्दा स्थानीय तहको कामकारबाही प्रभावित भइरहेको छ। स्थानीय सरकार सञ्चालन ऐन २०७४ अनुसार कानुनबमोजिम अर्काे व्यवस्था नभएसम्म स्थानीय तहको प्रमुख प्रशासकीय अधिकृत संघले पठाउने व्यवस्था छ। संघीय सरकारका प्रतिनिधिका रूपमा रहेका प्रशासकीय अधिकृत स्थानीय तहमा काम गर्न जान नपरे हुन्थ्यो भन्ने चाहना राख्न थालेका छन्। बजेट धेरै छ, योजना तर्जुमा र कार्यान्वयनमा समस्या र खिचातानी छ, एक प्रमुख प्रशासकीय अधिकृतले भने, थोरै काम गरेर बढी काम गरेको कार्यसम्पन्न प्रतिवेदन (प्राविधिक मूल्यांकन) बनाउन लगाएर भुक्तानी माग्ने र जहाँ मन लाग्यो त्यहीँ खर्च गर्न दबाब दिने गरेका छन्। जनप्रतिनिधिको दबाब नमाने आक्रमणमा उत्रिनेसम्मको स्थिति सहनुपरेको ती कर्मचारीको भनाइ छ। मानसिक तनावको त कुरै नगरौं, कति हो कति, उनले भने, भनेको नमाने उनीहरू कुटपिट, दुव्र्यवहारमा उत्रन्छन्। स्थानीय तहकै कर्मचारी पनि आफ्नो सुविधा बढाउन प्रमुख प्रशासकीय अधिकृतलाई दबाब दिन्छन्। कताबाट फाइदा लिन सकिन्छ भन्ने ध्याउन्न हुन्छ। उनीहरूले प्रमुख प्रशासकीय अधिकृतलाई सहयोग पनि गर्दैनन्। अधिकांश स्थानीय तहका अध्यक्षउपाध्यक्ष तथा मेयरउपमेयरको सम्बन्ध राम्रो छैन। जनप्रतिनिधिहरू काम गर्ने होइन, कसरी कमाउन सकिन्छ भन्नेमा अल्झिएको प्रमुख प्रशासकीय अधिकृत बताउँछन्। त्यही भएर जनप्रतिनिधि आफू अनुकूलका प्रमुख प्रशासकीय अधिकृत खोज्छन्। नगरपालिकामा उपसचिव, उपमहानगरपालिकामा सहसचिव, गाउँपालिकामा शाखा अधिकृत प्रमुख प्रशासकीय अधिकृत रहने व्यवस्था छ। कानुनबमोजिम व्यवस्था नभएसम्म संघले नै प्रमुख प्रशासकीय अधिकृत पठाउने व्यवस्था छ। समायोजन भएको कर्मचारी शिक्षा, स्वास्थ्यका वरिष्ठ तर केन्द्रबाट पठाइएका प्रमुख प्रशासकीय अधिकृत कनिष्ठ हुँदा पनि कतिपय स्थानमा समस्या देखिने गरेको छ। युनियनका कार्यवाहक अध्यक्ष पोखरेलले उच्च मनोबलसहित काम गर्न पाउनुपर्ने वातावरण हुनुपर्ने बताए। संघ, प्रदेश र स्थानीय तह कामको वातावरण बनाएर अघि बढे मात्रै समृद्धि हुने उनको भनाइ छ। कानुनबमोजिम चल्ने अवस्था हुनुपर्यो, कानुनविपरीत काम गर्न दबाव दिनु भएन, उनले भने।"
मिलाउने तागत मसँग छ,"काठमाडौं : नेकपा विभाजनमा कतै नलागेका नेता वामदेव गौतमले पार्टी एकता राष्ट्रिय अभियान घोषणा गरेका छन्। गौतमले दुई समूहमा बाँडिएका केपी शर्मा ओली र पुष्पकमल दाहाललाई मिलाउने तागत आफूसँग रहेको दाबी गरेका छन्। १३ वर्षदेखि पार्टी एकताका लागि आफूले पहल गरे पनि विभाजन हुन तीन वर्ष पनि नलागेको भन्दै उनले दुखेसोसमेत गरेका छन्। हाम्रो पार्टीमा उत्तर र दक्षिणतिर दुईवटा हेर्डक्वार्टर थिए। उत्तरतिरको हेर्डक्वार्टरबाट निर्देशितहरू मकहाँ आउँछन्। हामीतिर आउनुपर्यो भन्छन्। दक्षिणतिरबाट पनि आउँछन्। माले हुँदा मसँग भएका साथीहरू आउँछन्, त्यस्तै कुरा गर्छन्। तर म कतै नलागी जुटाउनेतिर लागेको छु, उनले बुधबार ललितपुरमा आयोजित अभियान घोषणा कार्यक्रममा भने, प्रतिनिधिसभा पुनःस्थापना भइदिए हुन्थ्यो भन्ने छ। प्रतिनिधिसभा पुनःस्थापना भयो भने हामीलाई दुई वर्ष समय प्राप्त हुन्छ। त्यो दुई वर्षमा दुवै समूहलाई म ल्याउँछु। केपी ओली कहिल्यै एकताको पक्षमा हुनुहुन्नथ्यो। म हुँदा प्रचण्डजी एकताको पक्षमा हो। अहिले उहाँहरू दुईतिर फर्कनु भएको छ। म जान्छु र केपी ओलीलाई प्रचण्डतिर फर्काइदिन्छु, प्रचण्डलाई केपी ओलीतिर फर्काइदिन्छु। त्यो तागत मसँग छ। उनले पार्टी विभाजनमा ओली र दाहाल दुवैको बराबरी दोष रहेको बताए। दुवै नेतालाई तराजुमा जोखेर हेर्दा घटीबढी नरहेको निष्कर्ष उनले सुनाए। परिपक्व तरिकाबाट एकता राष्ट्रिय अभियानमा जुटेको छु। म थाक्दिनँ। ७३ वर्षसम्म थाकिनँ। अब कति बाँच्ने ठेगान छैन। जति दिन दुई खुट्टाले थामिन्छ, त्यही दिनसम्म थाक्दिनँ, उनले भने, ६ महिनापछि हेर्नुहोला काठमाडौंमा बस्न नसक्ने गरी मान्छे एकता अभियानमा जुटाउँछौं। त्यसबेला उहाँहरू (ओली र दाहाल) सेनापति हुनुहुन्छ। तर सैनिकहरू सकिसकेको हुन्छ, उहाँहरूको। उनले प्रतिनिधिसभा विघटनविरुद्धको मुद्दामा सर्वोच्च अदालतको फैसला आउनुअघि र आएपछि पनि विभिन्न विकल्पमा रहेर पुनः एकता गराउन सकिने अवधारणा अघि सारेका छन्। उनले प्रतिनिधिसभा पुनःस्थापना वा निर्वाचन भए दुवै अवस्थामा भिन्नभिन्न केन्द्रअन्तर्गत पार्टी सञ्चालन र कार्यगत एकताका आधारमा निर्वाचनमा सामेल हुन सकिने जनाएका छन्। यस्तै, सरकार सञ्चालन गर्ने अवसर प्राप्त भए संयुक्त सरकार सञ्चालन गर्ने प्रक्रिया अवलम्बन गरिने अवधारणा पनि उनले ल्याएका छन्। दुई समूह एक नभई विभाजन भए दुवै पार्टीसँग मित्रवत् सम्बन्ध राखेर अगाडि जानुपर्ने उनको अवधारणा छ। गौतमले आफू नेतृत्वको अभियानमा पार्टी केन्द्रीय समितिका एक मात्र सदस्य हरि पराजुलीको साथ लिएका छन्। यस्तै पूर्वभीसी हीराबहादुर महर्जन, विनोद खड्का, माया ज्ञवाली, कीर्तिपुर नगरपालिकाका मेयर रमेश महर्जन, उपमेयर सरस्वती रिजाल खड्का, पत्नी तुलसा थापा, प्राडा प्रकाशमान श्रेष्ठ, भोजराज भट्टराई, डीबी कार्कीलगायत अभियानमा जोडिएका छन्। अभियानको संरचना गौतमले अभियानका लागि १ सय ७५ जनासम्मको कार्यसम्पादन समिति बनाउने भएका छन्। केन्द्रमा केन्द्रीय समन्वय समिति गठन गर्ने र त्यो ६ सय ५१ सदस्यीय बनाउने तयारी छ। त्यसको अवधारणापत्र पनि बुधबार घोषणासभाबाटै पारित गरिएको छ। दैनिक कार्य सञ्चालन गर्न आवश्यक सचिवालय निर्माण गर्ने, प्रदेशमा प्रदेश समन्वय समिति गठन गर्ने, त्यसमा प्रदेशअन्तर्गत रहेका केन्द्रीय सदस्यहरू र जिल्ला समितिका संयोजकहरू पदेन सदस्यका रूपमा राख्ने, प्रदेशमा पनि एक सचिवालय गठन गर्ने अवधारणा तय भएको छ। जिल्लामा पालिकाहरूको प्रतिनिधित्व हुने गरी ७५ सदस्यीय जिल्ला समन्यव समिति निर्माण गर्ने, वडाहरूमा अधिकतम ५१ सदस्यीय पालिका समन्वय समिति निर्माण गर्ने तयारी अभियानको छ। सबै तहका समितिहरूमा संयोजक, सहसंयोजक, सचिव, सहसचिव, कोषाध्यक्ष र सदस्य रहने तथा केन्द्रीय समन्वय समितिमा संगठन, प्रशिक्षण र प्रचारप्रसारका कार्य गर्न थप तीन सहसचिवहरूको व्यवस्था गर्न सकिने गरी संगठनात्मक संरचना तयार पारिनेछ, गौतमले भने। अभियानले आफ्नो आचारसंहिता पनि बनाएको छ। नेकपाका दुवै समूहका नेता तथा कार्यकर्ता र समर्थक शुभचिन्तकलाई विनम्र हुन, आरोपप्रत्यारोपमा सामेल नहुन, गालीगलौज नगर्न, सकिन्छ भने आत्मालोचक बन्न अनुरोध गर्दै अभियानमा लाग्नेले पनि कसैको विरोध नगरी सबैसँग विनम्रतापूर्वक मर्यादित व्यवहार गर्ने गरी ६ बुँदे आचारसंहिता बनाइएको उनले बताए।आचारसंहितामा निर्वाचनभन्दा पहिले र पछिको अवधिमा आयोजना गरिने बैठक, कोणसभा, जनसभा, आमसभाहरूमा जनतासमक्ष आत्मालोचक बनी प्रस्तुत हुने उल्लेख छ। यस्तै अन्तरपार्टी संघर्षका समयमा प्रस्तुत भएका दुबै पक्षका विषयलाई मर्यादित भाषामा समीक्षात्मक शैलीमा राख्ने, विभिन्न कारणले फुटे पनि नेपाल राष्ट्र र जनताको सार्वभौमिक अधिकारको रक्षा तथा समृद्ध समाजवाद निर्माणका लागि आवश्यक पर्दा काँधमा काँध मिलाएर अगाडि बढ्ने प्रतिज्ञा व्यक्त गर्ने गरी आचारसंहिता बनेको छ। त्यस्तै, अन्य प्रतिस्पर्धी पार्टीहरूको पनि निर्वाचन अवधिभर स्वस्थ आलोचना मात्र गर्ने, व्यक्तिमाथि टिप्पणी वा आलोचना गर्ने नाममा तिनका निजी मामिला, जातीय, भाषिक, वर्गीय, लिंगीय र समुदायको संवेदनशीलतामा आँच आउने बोली व्यवहार बन्द गर्ने जनाइएको छ। के भने गौतमले ? निर्वाचनबाट बहुमत प्राप्त गरेर झन्डै दुई तिहाइका साथ सरकार बनाएको नेकपा विभाजित भएको छ। अहिले दुईवटा समूह निर्माण भएका छन्। एउटा केपी ओलीको नेतृत्वमा, अर्काे प्रचण्डको। एकताका लागि १३ वर्षको मेहनत थियो। तर, विभाजन हुन तीन वर्ष पनि लागेन। वैशाख १७ र २७ गते चुनाव हुने हो भने हामीले बहुमत प्राप्त गर्छौं भन्ने प्रधानमन्त्री ओली समूह र दुई वर्षपछि निर्वाचन भयो भने हामीले बहुमत हासिल गर्छाैं भन्ने प्रचण्डको समूह। मैले थोरै हिसाबकिताब गरेको छु। गएको निर्वाचनमा एउटा ठूलो लहर आएको थियो नेकपाको पक्षमा। जनतामा लहर आएको थियो। तर, हामी पार्टी एकता नगरी चुनावमा गएका थियौं। दुईवटा पार्टी मिलेर गएको चुनावमा हामीले प्राप्त गरेको जम्मा ४३ लाख मत हो। नेपाली कांग्रेसले प्राप्त गरेको मत ३० लाख। अहिलेसम्म ५७ लाख मतदाता बढे होलान्। तर, बढ्ने जो अनुपात हुन्छ त्यो सरदर बराबरी हुन्छ। यस्तो अवस्थामा हामीले प्राप्त गरेको भोट बाँडिने हो भने कति हुन्छ ? साढे २१ लाख हुन्छ। २२ लाख मात्रै कसैले प्राप्त गर्यो भने पनि हामीलाई पछि पार्दिन्छ। त्यस्तो अवस्थामा हामी पराजित हुनुको अर्काे विकल्पै छैन। दुईचार ठाउँमा जित्न सकिएला। साढे तीन वर्षपहिले भएको निर्वाचनमा हामीले प्राप्त गरेको मत विभाजित हुने पक्का छ। दुई पार्टी फुटेर पराजित भएपछि त्यसको बीचबाट उठेको अर्काे पार्टी सरकारमा पुग्ने पक्का छ। तर, हाम्रा नेताहरू फुटेर पनि एक्लै बहुमत ल्याउछौँ भन्नुभएको छ, त्यो सिद्धान्तले गलत सावित गर्छ। फुटेर पनि बहुमत प्राप्त गर्छु भनेर मैले पनि चार वर्ष भाषण गर्दै हिँडेको थिएँ। फुटेर प्राप्त गर्ने शक्ति त्यसबेला तपाईंले देख्नुभयो। मैले नेतृत्व गरेको तत्कालीन नेकपा मालेले देशभर एक सिट पनि जित्न सकेन। फुटेर पनि धेरै सिट प्राप्त हुन्छ भनेर आइस्टाइनको सिद्धान्त भन्दै हिँडेको थिएँ। तर त्यस्तो त भएन। मेरो जीवनमा दुई वटा मात्रै उद्देश्य छन्। गणतन्त्र प्राप्ति र कम्युनिस्ट पार्टी एकता। अहिले ७३ वर्षको भएँ, सात वर्षको उमेरदेखि कम्युनिस्ट पार्टीमा लागेको। अहिले फेरि विभाजित छ कम्युनिस्ट पार्टी। त्यसलाई एकताबद्ध बनाउने र समाजवादको बाटोमा लगाउने मात्रै उद्देश्य छ। सर्वाेच्चमा परेको मुद्दा फैसला हुँदाबित्तिकै ओलीको समूहबाट पनि धेरै साथीहरू आउनुहुनेछ मिसिन। प्रचण्डको नेतृत्वमा भएका साथीहरू पनि यो अभियानमा मिसिन आउनुहुनेछ। धेरै साथीहरूले भन्नुभएको छ सर्वाेच्च अदालतको निर्णय पर्खिदिनुस्। मलाई विश्वास छ प्रचण्डको नेतृत्वमा भएकामध्ये केहीलाई छाडेर ठूलो पंक्ति एकताको पक्षमा छ। केपी ओलीको नेतृत्वमा भएको समूहमा पनि उहाँबाहेक सम्भवतः सबै एकताको पक्षमा हुनुहुन्छ। त्यस्तो अवस्थामा यो पार्टी विभाजन भएको छ। आज जसले फुटाउन मद्दत गरिरहनु भएको छ, भोलि जुटाउन नयाँ व्यक्ति नेतृत्वमा आउनेछन्। मैले त्यो विश्वास बोकेर अघि बढेको छु। एकथरीले के प्रचार गरिरहेका छन् भने यो निश्चय पनि केपी ओलीतिर जान्छ। किनभने राम्रो कुरा गरेर फसाउन सक्ने केपी ओलीबाहेक कोही छैन। र, वामदेवलाई फसाउन सजिलै छ। जनताको बहुदलीय जनवाद साइनबोर्ड ल्याएर राख्नुभएको छ उहाँले। जनताको बहुदलीय जनवाद भनेपछि वामदेवले हुरुक्कै गर्छ। त्यो त्यतातिरै जान्छ भनेर उहाँहरूले प्रचार गरिरहनुभएको छ। कतिपयले के भनेका छन् भने वामदेवले बाहिर भनेको हो, भित्रभित्र त पार्टी अध्यक्ष जसले दिन्छ त्यतै लाग्छु भनेको छ। मलाई एकपटक ओलीले तपाईं पार्टीमा आउनुस् भन्नुभयो। मैले भने, यदि तपाईंले अध्यक्ष पद छाड्नुहुन्छ र तपाईं वरिष्ठ नेता भएर प्रधानमन्त्री बन्नुस् र म अध्यक्ष भएर पार्टी सञ्चालन गर्छु। सँगै पार्टी एकताका लागि कार्यदल बनाउने र त्यो कार्यदलको प्रमुख पनि म हुनुपर्छ, त्यसमा तपाईंले कुनै बाधा अड्चन गर्न पाउनुहुन्न। त्यसो हो भने म आउँछु भनेर भनेँ। यही विषयलाई चर्चामा ल्याइयो वामदेव जतातिर अध्यक्ष दिन्छन्, त्यतैतिर जान्छ। पोहोर मंसिर ४ गते एउटा घटना भयो हाम्रोमा। हामीले धेरै लडाइँ गरेर प्रचण्डको अध्यक्ष अगाडि कार्यकारी थपिदियौं। हामी त्यो लडाइँमा विजयी भयौं। अन्तरपार्टी संघर्षमा हामीले प्राप्त गरेको एउटा सफलता थियो। त्यस बेला प्रचण्ड बहुत खुसी हुनुभयो। अनि प्रचण्डले भनिदिनुभयो दुईपटक प्रधानमन्त्री भइसकेको छु, मलाई फेरि प्रधानमन्त्री चाहिएको छैन। मैले कार्यकारी भएर काम गर्न पाएपछि एकताको बेलामा गरेको आलोपालोको सहमति, त्यो मैले परित्याग गरेँ। केपीजीले तुरुन्तै महासचिवलाई यो पनि निर्णय गरिहाल्नुस्, लेखिहाल्नुस् भनेर भन्नुभयो। आजको विभाजनको सुरुआत त्यही बेलादेखि भयो। प्रचण्डले पार्टीको सबैभन्दा महŒवपूर्ण पक्ष भनेको आलोपालो नै हो, जुन दिन प्रचण्डले त्यो आलोपालो छाड्नुभयो हामी सबै खुट्टा कमाएर त्यही बसिराख्यौं। लडाइँ हामीले लडेका थियौं, कार्यकारी हामीले ल्याएका थियौं, उहाँले छाडिदिनुभयो। त्यसपछि हामीले यो विभाजनलाई रोक्न सकेनौं। मैले पनि प्रचण्डलाई आलोपालो छाड्नबाट रोक्नु पर्दथ्यो तर रोक्न सकिनँ। क्रियाकलाप पनि हामीलाई जुटाउनेभन्दा पनि फुटाउनेतिर गए। र, आखिरमा ५ पुसमा एउटाले अविश्वासको प्रस्ताव राखेर प्रधानमन्त्रीलाई हटाउने र विकल्पमा अर्काे प्रधानमन्त्री हुने, अर्काेले तिमीले बहुमत पुर्याएर सबथोक गर्दै छौँ मलाई थाहा छ। अब त्यो सबै गर्न नपाउने गरी प्रतिनिधिसभा भंग गरिदिन्छु भनेर अनेक पटक सांकेतिक भाषामा उहाँले भनिरहनु भएको थियो। ५ पुसमा उहाँले प्रतिनिधिसभा भंग गरिदिनुभयो। तराजुमा जोखेर हेर्दा कसको गल्ती बढी, कसको कम भनेर हिसाब गर्दा ओली र प्रचण्ड दुवैको बराबर दोष देख्छु पार्टी विभाजनको सवालमा। प्रतिनिधिसभा भंग नगरी राष्ट्रपतिकोमा जानुहुन्थ्यो भने के हुन्थ्यो केपी ओलीको सान ? केपी ओलीको प्रतिष्ठा कति उठ्ने थियो ? यस्तो अवस्थामा मैले राजीनामा गरेर यो पार्टीलाई जोगाउनुपर्छ भनेर सोच्नु पर्दैनथ्यो उहाँले ? जब पार्टीमै अल्पमतमा परेको छ भने उहाँले राजीनामा दिएको भए कति सान हुन्थ्यो ? वामदेवले अर्काे पार्टी बनाउँदै छ भन्ने सन्देश पनि गएको छ। संगठित सदस्यहरूलाई संगठित बनाइराख्न संगठनको आवश्यकता पर्छ। हामी कम्युनिस्ट हौं। हामी संगठित भएर मात्रै हाम्रो सदस्यता रहन्छ। संगठनमा आबद्ध भएनौं भने कम्युनिस्ट भइँदैन। म थाक्दिनँ। ६८ वर्षसम्म थाकिनँ। अब कति बाच्ने ठेगान छैन। जति दिन दुई खुट्टाले थामिन्छ, त्यही दिनसम्म थाक्दिनँ। पार्टी निर्माण र समाजवादतिरको बाटोका लागि लडिरहन्छु। अहिले हामी पार्टी बनाइरहेका छैनौं। ६ महिना हेर्नुहोला काठमाडौंमा बस्न नसक्ने गरी मान्छे एक्ता अभियानमा जुटाउँछौं। हामी परिपक्व किसिमले जाने हो। त्यसबेला उहाँहरू सेनापति हुनुहुन्छ। तर सैनिकहरू सकिसकेको हुन्छ, उहाँहरूको। केही कमरेडहरू पार्टी फुटाएर हाँसिरहनु भएको छ। गालीगलौज गरिरहनु भएको छ। न त्यो देख्न सकिन्छ, न सुन्न नै सकिन्छ। चिया पनि सँगै बसेर खाने, नमस्कार गर्न नसक्ने अवस्था सिर्जना गरिरहेका छन्। यो संस्कृतिलाई कदापि मान्न सकिन्न। मेरो भित्री मनको कुरा प्रतिनिधिसभा पुनःस्थापना भइदिए हुन्थ्यो भन्ने छ। प्रतिनिधिसभा पुनःस्थापना भयो भने हामीलाई दुई वर्ष समय प्राप्त हुन्छ। यो दुई वर्षमा दुवै समूहलाई म ल्याउँछु। केपी ओली कहिल्यै पनि एकताको पक्षमा हुनुहुन्नथ्यो। म हुँदा प्रचण्डजी एकताको पक्षमा हो। अहिले उहाँहरू दुईतिर फर्कनुभएको छ। म जान्छु र केपी ओलीलाई प्रचण्डतिर फर्काइदिन्छु, प्रचण्डलाई केपी ओलीतिर फर्काइदिन्छु। त्यो तागत मसँग छ।"
कोरोना भाइरसविरुद्धको खोप अभियान उत्साहजनक,"काठमाडौं : कोरोना भाइरसविरुद्धको खोप अभियान बुधबार उत्साहजनक रूपमा सुरु भएको छ। पहिलो दिन ९ हजार ८४ जनाले खोप लगाएको स्वास्थ्य तथा जनसंख्या मन्त्रालयले जनाएको छ। खोप लगाउने व्यक्तिमा कुनै स्वास्थ्य समस्या देखिएको छैन। मन्त्रालयका अनुसार प्रदेश १ मा १हजार २ सय ५५, २ मा ७ सय २६, बागमतीमा २ हजार ६ सय ९४, गण्डकीमा १ हजार ८ सय ४३, लुम्बिनीमा ७ सय ३३, कर्णालीमा ७ सय ५१ र सुदूरपश्चिममा १ हजार ८२ जनाले खोप लगाएका हुन्। शुक्रराज ट्रपिकल तथा सरुवा रोग अस्पताल टेकुका निर्देशक डा सागरकुमार राजभण्डारीले पहिलो खोप लगाए। खोप प्राप्त गर्ने पहिलो चिकित्सक बन्न पाएकामा गर्व महसुस भइरहेको निर्देशक डा राजभण्डारीले बताए। पहिलो खोप लगाउँदा गर्व महसुस भइरहेको छ। यो सुरक्षित खोप हो। बिनासंकोच निर्धक्क भएर खोप लगाउन अनुरोध गर्दछु, उनले भने। खोप लगाइसकेपछि कोरोना भाइरस संक्रमण हुने सम्भावना न्यून हुने र यदि संक्रमण भइहाले पनि कडा लक्षण नदेखिने उनले बताए। कोरोना संक्रमितको उपचार गर्ने पहिलो अस्पताल शुक्रराज ट्रपिकलमै कार्यरत ८० वर्षीय डा नेत्रबहादुर अमात्यले पनि कोभिसिल्ड खोपको पहिलो मात्रा लगाए। डा राजभण्डारीका अनुसार अमात्य रेडियोलोजी विभागमा करारका कर्मचारी हुन्। उहाँ सातामा दुईतीन दिन आएर एक्सरे हेर्नुहुन्छ, डा राजभण्डारीले भने, अस्पतालमा रेडियोलजिस्टको दरबन्दी नभएकाले उहाँलाई करारमा राख्नुपरेको हो। अस्पतालका प्रमुख कन्सल्टेन्ट डा अनुप बाँस्तोलाले कोभिसिल्डको पहिलो मात्रा खोप लगाएको बताए। कोभिडविरुद्ध वर्षदिनसम्म लगातार लडाइँ गरियो। खोप पर्खाइको घडी सकिएको छ, डा बाँस्तोलाले भने, कोभिडसँगको लडाइँ अन्त्य गर्ने आशा र भरोसा नै खोप हो। शुक्रराजकै क्लिनिकल रिसर्च युनिटका संयोजक डा शेरबहादुर पुनले महामारीविरुद्धको पहिलो ऐतिहासिक कदमको सुरुआत भएको बताए। ६४ जिल्लाका ९३ केन्द्रमा खोप कार्यक्रम सञ्चालन गरिएको मन्त्रालयले जनाएको छ । भारतले अनुदानमा उपलब्ध गराएको १० लाख डोज (मात्रा) मुलुकभरका तीन सय खोप केन्द्रमार्फत बुधबार लगाउन सुरु गरिएको हो। तीन महिनाभित्र सबैलाई निःशुल्क : प्रधानमन्त्रीप्रधानमन्त्री केपी शर्मा ओलीले कोरोना भाइरसविरुद्धको खोप आगामी तीन महिनाभित्र सम्पूर्ण नेपालीलाई निःशुल्क उपलब्ध हुने बताएका छन्। भारतले अनुदानमा उपलब्ध गराएको खोपपछि विभिन्न मित्र राष्ट्र र संघसंस्थाबाट खोप खरिद गरिने जानकारी प्रधानमन्त्री ओलीले दिए। ओलीले बुधबार खोप अभियान शुभारम्भ गर्दै अनुदानस्वरूप पाउने वा खरिद गरेरै भए पनि प्राथमिकताका आधारमा निःशुल्क उपलब्ध गराउने बताएका हुन्। खोपमार्फत कोरोना भाइरसलाई पराजित गर्ने आकांक्षाले व्यावहारिक रूपमा मूर्तरूप लिएको छ, ओलीले भने, अनुदानका रूपमा खोप प्राप्त गरौं अथवा किन्न परोस्, नेपाली नागरिक वा नेपालमा बस्ने व्यक्तिले खोप प्राप्त गर्नेछन्। बिनाभेदभाव प्राथमिकता र संवदेनशीलताका आधारमा खोप उपलब्ध हुनेछ। तीन महिनाभित्र सबै नेपालीलाई खोप लगाइसक्नेछौं। मेरो विचारमा तीन महिना लाग्न सक्छ। सरकारले ७२ प्रतिशत जनसंख्यालाई खोप उपलब्ध गराउने लक्ष्य लिएको छ। ओलीले एक वर्ष अवधिमा कोरोना महामारीले कठिन बनाएको उल्लेख गरे। संक्रमण अवधिमा स्वास्थ्यकर्मी, सुरक्षाकर्मी, एम्बुलेन्स चालकको तदारुकता र सेवाभाव प्रशंसनीय रहेको उनको भनाइ थियो। उनले स्थानीय तह र जनप्रतिनिधिले क्वारेन्टाइन र आइसोलेसन निर्माण गरेकोमा प्रशंसा गरे। कोरोना संक्रमणको सकारात्मक पक्ष अमूल्य शिक्षा दिएको छ। संक्रमणको सामना कसरी गर्ने भन्नेतर्फ ध्यान दिन जरुरी छ, उनले भने। उनले सरकारको पहिलो प्राथमिकता जनताको जीवन बचाउनु रहेको उल्लेख गरे । विश्वका अन्य मुलुकको तुलनामा नेपालीको प्रतिरोधि क्षमता उच्च रहेकाले मानवीय क्षति न्यून भएको उनको भनाइ थियो। संक्रमितमध्ये ०७ प्रतिशत मात्रै मृत्युदर रहेको छ। यसले हाम्रो प्रतिरोधि क्षमता उच्च छ भन्ने देखिन्छ, उनले भने। संक्रमणबाट जीवन गुमाउनेप्रति भावपूर्ण श्रद्धाञ्जली दिँदै उनले शोकाकुल परिवारमा समवेदना व्यक्त गरे। कोरोना संक्रमणबाट निको भएका व्यक्तिहरूलाई बधाई दिए। उनले कोरोना महामारी विश्वव्यापी भएझैं यसविरुद्धका उपलब्धिहरू पनि विश्वव्यापी हुनुपर्ने बताए। हरेक व्यक्ति खोपबाट वञ्चित नहुने स्थिति हुनुपर्छ, उनले भने।स्वास्थ्य तथा जनसंख्यामन्त्री हृदयेश त्रिपाठीले सबै नागरिकलाई प्राथमिकताका आधारमा खोप लगाउने व्यवस्था मिलाइने बताए। मन्त्री त्रिपाठीले खोप लगाएपछि पनि मास्क प्रयोग गर्न र भौतिक दूरी कायम राख्न आह्वान गरे। कोरोनाबाट थप ३ को मृत्युकोरोना संक्रमणबाट मृत्यु हुनेको संख्या बुधबारसम्म २ हजार २० जना पुगेको छ। बुधबार थप तीन जनाको मृत्यु भएको मन्त्रालयले जनाएको छ। कोरोना संक्रमणबाट गम्भीर १ सय ३९ जना आईसीयू र २३ जनाको भेन्टिलेटरमा उपचार भइरहेको छ। सक्रिय संक्रमितको संख्या ३ हजार २ सय ८६ छ। १ सय २२ जना क्वारेन्टाइन र ३ हजार २ सय ५२ जना आइसोलेसनमा छन ्। पछिल्लो २४ घण्टामा २ सय ८३ जनामा कोरोना भाइरस संक्रमण पुष्टि भएको छ। जसमध्ये महिला १ सय १४ र पुरुष१ सय ६९ जना संक्रमित भएको मन्त्रालयले जनाएको छ। संक्रमितको संख्या २ लाख ७० हजार ३ सय ७५ पुगेको छ। जसमध्ये २ लाख ६५ हजार ६९ जना संक्रमणमुक्त भएका छन्। बुधबार २ सय ४६ जना संक्रमणमुक्त भएका छन्। २० लाख ५७ हजार ६९ जनाको आरटी पीसीआर परीक्षण गरिएको छ।"
प्रचण्डनेपाल पक्षले काठमाडौंमा लाखौं कार्यकर्ता उतारेर शक्ति प्रदर्शन गर्ने,काठमाडौं : प्रतिनिधिसभा विघटनको विरुद्धमा सडक संघर्षमा रहेको नेपाल कम्युनिस्ट पार्टी (नेकपा) प्रचण्डनेपाल पक्षले जारी आन्दोलनका कार्यक्रमलाई सशक्त बनाउने निर्णय गरेको छ। केन्द्रीय कार्यालय पेरिस डाँडामा बिहीबार बसेको केन्द्रीय संघर्ष समितिको बैठकले घोषित संघर्षका कार्यक्रमलाई थप प्रभावकारी बनाउने निर्णय गरेको हो। दुवै अध्यक्षको उपस्थितिमा बसेको केन्द्रीय संघर्ष समितिको बैठकले अहिलेसम्मका आन्दोलनका कार्यक्रमको समीक्षा गर्नुको साथै घोषित संघर्षका कार्यक्रमलाई थप प्रभावकारी बनाउने विषयमा निर्णय गरेको केन्द्रीय सदस्य विष्णु रिजालले जानकारी दिए। बैठकले अबका कार्यक्रममा जनसहभागीता बढाउने र विपक्षी राजनीतिक दलका साथै नागरिक आन्दोलनलाई पनि समेट्नेबारे छलफल भएको जनाइएको छ। बैठकले माघ २८ गतेको वृहत प्रदर्शनलाई अहिलेसम्मकै विशाल बनाउने निर्णयसमेत गरेको जनाइएको छ। यसअघि माघ ९ गते काठमाडौंमा विशाल शक्ति प्रदर्शन गरेको प्रचण्डनेपाल समूहले त्यसको दुई हप्तामै फेरि काठमाडौंमा शक्ति प्रदर्शन गर्न लागेको हो। प्रदर्शनमा कम्तिमा २ लाख मानिस उतार्ने तयारी छ। प्रतिनिधिसभा विघटन गर्ने प्रधानमन्त्री केपी ओलीको कदमलाई असंवैधानिक भन्दै सडक संर्घषमा रहेको प्रचण्डनेपाल पक्षले प्रतिनिधिसभा पुन:स्थापना नभएसम्म आन्दोलन जारी राख्ने बताएको छ। यसैबीच प्रतिनिधिसभा विघटनविरुद्ध यो समूहले आज पनि धर्ना दिने भएको छ। राजधानीको माइतीघर मण्डलामा हरेक दिन बिहान ११ बजेदेखि २ बजेसम्म धर्ना दिँदै आएको छ। दोस्रो चरणको आन्दोलनका कार्यक्रम जारी गर्दै बुधबारबाट माघ २१ गतेसम्म धर्ना कार्यक्रम तय गरेको हो। प्रचण्डनेपाल समूहले शुक्रबार सहिद दिवसका अवसरमा जुलुससहित सहिदहरुलाई श्रद्धाञ्जलि दिने कार्यक्रम तय भएको गरेको छ। आजै यो समूहले बुटवलमा विरोधसभा गर्ने तयारी गरेको छ। विरोधसभामा सम्बोधन गर्नै दुवै अध्यक्ष बुटवल जाने भएका छन्।
प्रचण्डलाई ओलीको प्रश्न : अब चुनावमा कता जाने हो ? जंगल जाने होइन !,"काठमाडौं : प्रधानमन्त्री केपी ओलीले २०७४ मा प्रचण्डलाई चुनाव जिताएको दाबी गर्दै अब उनी कता जाने हुन भन्दै प्रश्न गरेका छन् । बिहीबार नेपाल ट्रेड युनियन महासंघको भेलालाई राजधानीमा सम्बोधन गर्दै ओलीले यस्तो बताएका हुन् । ओलीले प्रचण्ड कीर्तिपुरमा हारेको, रोल्पा, सिरहा, कीर्तिपुर हुँदै चितवन गएको भन्दै अब कता जाने भनेर प्रश्न गरेका हुन् । ओलीले २०७४ मा चितवनमा ठूलो सभा गरेर प्रचण्डलाई आफूले जिताएको दाबी गरेका हुन् । २०७४ मा चितवनमा उहाँलाई हामीले जिताएको हो। ठूला सभा गरेर। जनतालाई लौन भोट हालिदिनुस् भनेर आग्रह र अनुरोध गरेर जिताएको हो, प्रधानमन्त्री ओलीले भने, २०७० सालमा त बत्ती निभाएर, बाकस साटेर जितेको हाे त्यसअघि कीर्तिपुर हारेको हाे। पहिला रोल्पा जानुभाे, त्यसपछि सिरहा जानुभयाे, कीर्तिपुर हुँदै चितवन जानुभयो अब कता जाने हो ? जंगल जाने होइन ! ओलीले प्रचण्ड जनयुद्धमा जंगल नबसेर दिल्लीमा कपालमा जेल हालेर बसेको आरोपसमेत लगाए । उहाँ जंगल बसेको होइन। त्यसबेला दिल्ली हुनुहुन्थ्यो हामीलाई थाहा छ, ओलीले भने, कार्यकर्ता जंगल बसाउनुभयो। जेलवाला तेलले जुल्फी कोरेर उहाँ दिल्ली बस्नुहुन्थ्यो। प्रधानमन्त्री ओलीले प्रचण्डले सूर्य चिह्न दाबी गर्नुलाई उनले दशा लागेको संज्ञा दिएका छन् । कहिलेबाट तपाईंको भो सूर्य चिह्न ?, ओलीले प्रश्न गर्दै भने, पार्टी छोडेपछि सूर्य चिह्न ? सही बाटो हिँडेर यही बसेको भए सूर्य चिह्न उहाँको हुन्थ्यो । दशा लागेपछि के लाग्छ ! ओलीले अबको तीन महिनामा प्रचण्ड र माधवकुमार नेपाल नागरिक समाजका अगुवा हुने बताए । एक जना साथी अस्ति नागरिक अगुवा भएर जानुभएछ। यसो चित्र निहालेर हेरेँ । अरू अझै गएका रहेनछन्। प्रचण्डनेपालहरूको पनि बाटो त्यही हो, ओलीले भने, उनीहरू पनि त्यहीँ पुग्छन्। तीन महिनामा यिनीहरू पनि नागरिक समाज हुन्छन्। ओलीले आफूविरुद्ध मुद्दा दर्ता गरेर कानुन पढेकाले काम पाइरहेको समेत बताए ।"
"युद्धको समयमा प्रचण्ड जंगल होइन, दिल्ली बस्नु भएको हो : प्रधानमन्त्री ओली","काठमाडौं : प्रधानमन्त्री केपी ओलीले नेकपा प्रचण्डनेपाल पक्षका अध्यक्ष पुष्पकमल दाहाल 'प्रचण्ड' माओवादी सशस्त्र युद्धको समयमा आफू दिल्ली बसेर कार्यकर्ता र लडाकुलाई मात्र जंगल बसालेको आरोप लगाएका छन्। नेपाल ट्रेड युनियन महासंघ राष्ट्रिय कार्यकर्ता भेलालाई सम्बोधन गर्दै प्रधानमन्त्री ओलीले यस्तो बताएका हुन्। 'प्रचण्ड जंगलमा न हिजो बसेका हुन्। न अब बस्ने छन्,' उनले भने,' कार्यकर्ता र लडाकुलाई मात्र जंगलमा बसाल्नु भयो । आफू त जेलवाला जेल लगाएर जुल्फी कोरेर दिल्ली बस्नु भा हो।' प्रधानमन्त्री ओलीले प्रचण्ड समूह सही बाटोमा लागेको भए अहिले पार्टी फुटको संघारमा नआउने तर्क गरे। 'सही बाटोमा लागेको भए पार्टी एकता हुन्थ्यो। पार्टीले सानदारकासाथ जीत हाँसिल गर्थ्यो,' उनले भने।' उनले अब प्रचण्ड समूहले कुनै पनि हालतमा चुनाव नजित्ने जिकिर गरे। उनले विगतको चुनावमा प्रचण्डलाई आफूले नै जिताएको दावी गरे। 'उनीहरुलाई चितवनमा हामीले जिताएका छौं। २०७४ मा चितवनमा उहाँलाई हामीले जिताएको हो। ठूला सभा गरेर। जनतालाई लौन भोट हालिदिनुस् भनेर आग्रह र प्रणाम गरेर जिताएको हो, प्रधानमन्त्री ओलीले भने, २०७० सालमा त बत्ती निभाएर, बाकस साटेर जिताएको हाे त्यसअघि कीर्तिपुर हारेको हाे। पहिला रोल्पा जानुभाे, त्यसपछि सिरहा जानुभयाे, कीर्तिपुर हुँदै चितवन जानुभयो अब कता जाने हो ? जंगल जाने होइन ! प्रधानमन्त्री ओलीले प्रचण्डले सूर्य चिह्न दाबी गर्नुलाई दशा लागेको संज्ञा दिएका छन् । कहिलेबाट तपाईंको भो सूर्य चिह्न ?, ओलीले प्रश्न गर्दै भने, पार्टी छोडेपछि सूर्य चिह्न ? सही बाटो हिँडेर यही बसेको भए सूर्य चिह्न उहाँको हुन्थ्यो । दशा लागेपछि के लाग्छ ! सरकार र पार्टीमा काम गर्न नदिएर संसद विघटन गरेको उनको भनाइ छ। उनले वैशाखमा चुनाव हुनेभन्दै कार्यकर्तालाई गतिशील भएर अगाडी बढ्न सल्लाह दिए।"
तीन सातादेखि आमरण अनशन,"काठमाडौं : सामाजिक, आर्थिक, शैक्षिक तथा जन जिविकासंग सम्बन्धित विभिन्न ५२ बुँदे माग राखेर नेपाल जनवादी पार्टीका नेता तथा कार्यकर्ता तीन सातादेखि अस्पतालमै आमरण अनशनमा बसेका छन् । शुरुमा आफ्नो मागबारे सरकारलाई पटकपटक जानकारी गराउँदा पनि सम्बोधनको लागि चासो नदिएपछि उनीहरुले मानव जंजिरसहित माइतीघर मण्डलामा रिेले अनशन बसेका थिए । उक्त अवधिमा पनि सरकारले वार्ताको लागि समेत बेवास्ता गरेपछि पार्टीका महासचिव डीएस महता, भरत धनाडी, ललन सिंह र किशोर सिंह लगायतका व्यक्ति आमरण अनशनमा बसेका थिए । अनशनकै क्रममा प्रहरीले पक्राउ गर्ने र छोड्ने गरेपछि उनीहरुलाई उपचारको लागि चावहिलस्थि हेल्पिंग हेन्डस अस्पतालमा उपचारका लागि लगिएको थियो । अस्पतालमा समेत उनीहरु तीन सातादेखि आमरण अनशनमा छन । आमरण अनशनकै क्रममा निजहरुको स्वास्थ्य अवस्था नाजुक हुँदै गएपनि सरकारले बेवास्ता गरेको पार्टीका प्रवक्ता विज्ञान शर्माले बताए । आर्थिक समस्याका कारण उपचार गर्न नसक्ने हरेक नागरिकलाई सरकारले निःशुल्क उपचार गरिदिनुपर्ने, शिक्षा निःशुल्क हुनुपर्ने, सरकारको प्रशासनिक संरचनामा सुसधार गरि सेवा प्रवाहलाई प्रभावकारी बनाउनुपर्ने लगायतका माग उनीहरुले सरकारसंग राखेका छन् ।"
प्रचण्डमाधवले चुनाव हार्ने डरले सडक तताउँदैछन्: रघुवीर महासेठ,"बर्दिबास: केपी ओली समूहका स्थायी समिति सदस्य तथा पूर्वमन्त्री रघुवीर महासेठले प्रचण्डमाधव समूहले चुनाव हार्ने डरले सडक तताइरहेको आरोप लगाएका छन् । नयाँ निर्वाचनले संविधान र संघीयता संकटमा परेको होइन कि प्रचण्ड र माधवजीको स्वार्थ संकटमा परेको हो । हाम्रो आँखा बैशाखमा हुने प्रतिनिधि सभाको चुनावमा छ, नेता महासेठले भने । प्रधानमन्त्री ओली समूहको बर्दिबास नगरस्तरीय भेलालाई सम्बोधन गर्दै उनले नेकपा पार्टी फुटको अन्तिम मोडमा पुगेको पनि बताए । काम गर्न पनि नदिने, सरकारको राम्रो कामलाई जनताको बीचमा पनि नलाने अनि नयाँ जनादेशका लागि जनतामा जाने प्रधानमन्त्री ज्यूको कदम कसरी असंवैधानिक भयो ?उनले सोधे । सर्वोच्च अदालतमा रहेको संसद विघटनसम्बन्धी मुद्दाको फैसला आफुहरुको पक्षमा हुने उनले जिकिर समेत उनले गरेका छन् । सर्वोच्च अदालतले जे निर्णय गर्छ, हामी त्यही मान्न तयार छौँ,उनले भने,संसद विघटनको पक्षमा फैसला सुनायो भने हामी चुनावमा जान्छौँ । संसद पुर्नस्थापनाको फैसला गर्यो भने हामी आन्दोलन गर्दैनौँ । प्रधानमन्त्रीको पक्षमा अदालतको फैसला आउनेमा उनको विश्वास थियो । संविधान अनुसार नै प्रधानमन्त्री ज्यूले संसद विघटन गर्नुभएको हो । त्यसैले हाम्रो पक्षमा अदालतको फैसला आउँछ,उनले ठोकुवा गरे । जनतालाई तर्साएर, डराएर प्रतिपक्ष बन्दुक उठाएर फेरि मांसहारी आन्दोलन गर्न खोज्दैछन्,प्रचण्डलाई लक्षित गर्दै उनले भने,देशमा अर्को जनयुद्धको आवश्यकता छैन ।"
नेकपा विवाद : निर्वाचन आयोगले छलफलका लागि दुवै अध्यक्षलाई बोलायो,काठमाडौं : नेपाल कम्युनिस्ट पार्टी (नेकपा) विवादको विषयमा छलफलका लागि निर्वाचन आयोगले दुवै अध्यक्षलाई शुक्रबार बोलाएको छ । बिहीबार निर्वाचन आयोगले अध्यक्ष केपी ओली र पुष्पकमल दाहाल प्रचण्डलाई छुट्टाछुट्टै पत्र लेख्दै छलफलका लागि बोलाएको हो । निर्वाचनत आयोगका सहसचिव प्रवक्ता राजकुमार श्रेष्ठका अनुसार शुक्रबार बिहान ११ बजेपछि छलफलका लागि बोलाइएको बताए । प्रवक्ता श्रेष्ठका अनुसार छलफलका लागि अध्यक्ष र अध्यक्षले तोकेका कानुनका जानकार आधिकारीक पाँचपाँच जनालाई बोलाइएको हो । नेकपा विवाद चर्किदै जाँदा आयोगले ओली र प्रचण्ड नै अध्यक्ष भएको भन्दै यसअघि नै आधिकारिकता विवादको अन्त्य गरेको थियो । पुस ५ गते प्रधानमन्त्री ओलीले प्रतिनिधिसभा विघटन भएपछि प्रचण्डनेपाल समूहले ओलीलाई कारबाही गर्दै आफ्नो समूह आधिकारिक भएको दाबी गरेको थियो । प्रधानमन्त्री अोलीले आगामी वैशाखामा मध्यावधि निर्वाचनको मिति तोकेको अवस्थामा आयोगले दल दर्ता गर्न सूचना प्रकाशन गर्ने समय नजिकिएपछि छलफलका लागि दुवै नेतालाई बोलाएको हो । नेता र उनका आधिकारिक प्रतिनिधिसँग निर्वाचनसम्बन्धी कानुनमाथि छलफल गर्ने तयारी गरेको प्रवक्ता श्रेष्ठले बताए । आयोगले यसअघि नै दुवै पक्षको दाबी नपुग्ने बताएको थियो ।
पुष्पलाललाई झैँ ओलीलाई पनि गलहत्याउन खोजियोः मन्त्री नेम्वाङ,"ओखलढुंगा: भौतिक पूर्वाधार तथा यातायातमन्त्री वसन्तकुमार नेम्वाङले प्रधानमन्त्री तथा पार्टी अध्यक्ष केपी शर्मा ओलीलाई पुष्पलाललाई जस्तै गलहत्याउन खोजिएको आरोप लगाएका छन् । केपी ओली समूहको भेलालाई ओखलढुंगाको रामपुरमा सम्बोधन गर्दै मन्त्री नेम्वाङले निर्वाचित महासचिव पुष्पलाललाई जस्तै ओलीलाई हटाउने षड्यन्त्र गरेकाले संसद विघटन भएको जिकिर गरे । ओलीको नेतृत्वमा समृद्ध नेपाल सुखी नेपाली को नारा पूरा गर्ने अभियानलाई असहयोग गर्दै नेपाल प्रचण्ड समूह कुण्ठा पोख्न सडकमा पुगेको दावी गरे । उनले भने, पार्टीमा समस्या आयो भनेर चिन्ता नलिनूहोस्, अलमल नगरिकन विकास र स्थिरताको पक्षमा आउनूहोस् । ओली समूहले मोलुङ गाउँपालिकाको रामपुर बजारमा गरेको सभामा उनले स्थिर सरकार र विकासका लागि निर्वाचन आवश्यक भएको जिकिर गरे । गलत बिचार, प्रवृत्ति कुण्ठा र महत्वकांक्षाले कम्युनिस्ट आन्दोलनको नेतृत्व गर्न नसक्ने तर्क गरे । प्रचण्डमाधव समूहप्रति लक्षित गर्दै उनले भने, 'पार्टी ठूलो भए पनि गलत बिचार, प्रवृत्ति कुण्ठाले आन्दोलन ध्वस्त हुन्छ । मन्त्री नेम्वाङले आफ्नो कार्यकालमा ३० हजार किलोमिटर सडक स्तरोन्नति, ३ हजार किलोमिटर सडक कालोपत्रे भएको पनि दावी गरे ।"
मिलाउने तागत मसँग छ,"काठमाडौं : नेकपा विभाजनमा कतै नलागेका नेता वामदेव गौतमले पार्टी एकता राष्ट्रिय अभियान घोषणा गरेका छन्। गौतमले दुई समूहमा बाँडिएका केपी शर्मा ओली र पुष्पकमल दाहाललाई मिलाउने तागत आफूसँग रहेको दाबी गरेका छन्। १३ वर्षदेखि पार्टी एकताका लागि आफूले पहल गरे पनि विभाजन हुन तीन वर्ष पनि नलागेको भन्दै उनले दुखेसोसमेत गरेका छन्। हाम्रो पार्टीमा उत्तर र दक्षिणतिर दुईवटा हेर्डक्वार्टर थिए। उत्तरतिरको हेर्डक्वार्टरबाट निर्देशितहरू मकहाँ आउँछन्। हामीतिर आउनुपर्यो भन्छन्। दक्षिणतिरबाट पनि आउँछन्। माले हुँदा मसँग भएका साथीहरू आउँछन्, त्यस्तै कुरा गर्छन्। तर म कतै नलागी जुटाउनेतिर लागेको छु, उनले बुधबार ललितपुरमा आयोजित अभियान घोषणा कार्यक्रममा भने, प्रतिनिधिसभा पुनःस्थापना भइदिए हुन्थ्यो भन्ने छ। प्रतिनिधिसभा पुनःस्थापना भयो भने हामीलाई दुई वर्ष समय प्राप्त हुन्छ। त्यो दुई वर्षमा दुवै समूहलाई म ल्याउँछु। केपी ओली कहिल्यै एकताको पक्षमा हुनुहुन्नथ्यो। म हुँदा प्रचण्डजी एकताको पक्षमा हो। अहिले उहाँहरू दुईतिर फर्कनु भएको छ। म जान्छु र केपी ओलीलाई प्रचण्डतिर फर्काइदिन्छु, प्रचण्डलाई केपी ओलीतिर फर्काइदिन्छु। त्यो तागत मसँग छ। उनले पार्टी विभाजनमा ओली र दाहाल दुवैको बराबरी दोष रहेको बताए। दुवै नेतालाई तराजुमा जोखेर हेर्दा घटीबढी नरहेको निष्कर्ष उनले सुनाए। परिपक्व तरिकाबाट एकता राष्ट्रिय अभियानमा जुटेको छु। म थाक्दिनँ। ७३ वर्षसम्म थाकिनँ। अब कति बाँच्ने ठेगान छैन। जति दिन दुई खुट्टाले थामिन्छ, त्यही दिनसम्म थाक्दिनँ, उनले भने, ६ महिनापछि हेर्नुहोला काठमाडौंमा बस्न नसक्ने गरी मान्छे एकता अभियानमा जुटाउँछौं। त्यसबेला उहाँहरू (ओली र दाहाल) सेनापति हुनुहुन्छ। तर सैनिकहरू सकिसकेको हुन्छ, उहाँहरूको। उनले प्रतिनिधिसभा विघटनविरुद्धको मुद्दामा सर्वोच्च अदालतको फैसला आउनुअघि र आएपछि पनि विभिन्न विकल्पमा रहेर पुनः एकता गराउन सकिने अवधारणा अघि सारेका छन्। उनले प्रतिनिधिसभा पुनःस्थापना वा निर्वाचन भए दुवै अवस्थामा भिन्नभिन्न केन्द्रअन्तर्गत पार्टी सञ्चालन र कार्यगत एकताका आधारमा निर्वाचनमा सामेल हुन सकिने जनाएका छन्। यस्तै, सरकार सञ्चालन गर्ने अवसर प्राप्त भए संयुक्त सरकार सञ्चालन गर्ने प्रक्रिया अवलम्बन गरिने अवधारणा पनि उनले ल्याएका छन्। दुई समूह एक नभई विभाजन भए दुवै पार्टीसँग मित्रवत् सम्बन्ध राखेर अगाडि जानुपर्ने उनको अवधारणा छ। गौतमले आफू नेतृत्वको अभियानमा पार्टी केन्द्रीय समितिका एक मात्र सदस्य हरि पराजुलीको साथ लिएका छन्। यस्तै पूर्वभीसी हीराबहादुर महर्जन, विनोद खड्का, माया ज्ञवाली, कीर्तिपुर नगरपालिकाका मेयर रमेश महर्जन, उपमेयर सरस्वती रिजाल खड्का, पत्नी तुलसा थापा, प्राडा प्रकाशमान श्रेष्ठ, भोजराज भट्टराई, डीबी कार्कीलगायत अभियानमा जोडिएका छन्। अभियानको संरचना गौतमले अभियानका लागि १ सय ७५ जनासम्मको कार्यसम्पादन समिति बनाउने भएका छन्। केन्द्रमा केन्द्रीय समन्वय समिति गठन गर्ने र त्यो ६ सय ५१ सदस्यीय बनाउने तयारी छ। त्यसको अवधारणापत्र पनि बुधबार घोषणासभाबाटै पारित गरिएको छ। दैनिक कार्य सञ्चालन गर्न आवश्यक सचिवालय निर्माण गर्ने, प्रदेशमा प्रदेश समन्वय समिति गठन गर्ने, त्यसमा प्रदेशअन्तर्गत रहेका केन्द्रीय सदस्यहरू र जिल्ला समितिका संयोजकहरू पदेन सदस्यका रूपमा राख्ने, प्रदेशमा पनि एक सचिवालय गठन गर्ने अवधारणा तय भएको छ। जिल्लामा पालिकाहरूको प्रतिनिधित्व हुने गरी ७५ सदस्यीय जिल्ला समन्यव समिति निर्माण गर्ने, वडाहरूमा अधिकतम ५१ सदस्यीय पालिका समन्वय समिति निर्माण गर्ने तयारी अभियानको छ। सबै तहका समितिहरूमा संयोजक, सहसंयोजक, सचिव, सहसचिव, कोषाध्यक्ष र सदस्य रहने तथा केन्द्रीय समन्वय समितिमा संगठन, प्रशिक्षण र प्रचारप्रसारका कार्य गर्न थप तीन सहसचिवहरूको व्यवस्था गर्न सकिने गरी संगठनात्मक संरचना तयार पारिनेछ, गौतमले भने। अभियानले आफ्नो आचारसंहिता पनि बनाएको छ। नेकपाका दुवै समूहका नेता तथा कार्यकर्ता र समर्थक शुभचिन्तकलाई विनम्र हुन, आरोपप्रत्यारोपमा सामेल नहुन, गालीगलौज नगर्न, सकिन्छ भने आत्मालोचक बन्न अनुरोध गर्दै अभियानमा लाग्नेले पनि कसैको विरोध नगरी सबैसँग विनम्रतापूर्वक मर्यादित व्यवहार गर्ने गरी ६ बुँदे आचारसंहिता बनाइएको उनले बताए।आचारसंहितामा निर्वाचनभन्दा पहिले र पछिको अवधिमा आयोजना गरिने बैठक, कोणसभा, जनसभा, आमसभाहरूमा जनतासमक्ष आत्मालोचक बनी प्रस्तुत हुने उल्लेख छ। यस्तै अन्तरपार्टी संघर्षका समयमा प्रस्तुत भएका दुबै पक्षका विषयलाई मर्यादित भाषामा समीक्षात्मक शैलीमा राख्ने, विभिन्न कारणले फुटे पनि नेपाल राष्ट्र र जनताको सार्वभौमिक अधिकारको रक्षा तथा समृद्ध समाजवाद निर्माणका लागि आवश्यक पर्दा काँधमा काँध मिलाएर अगाडि बढ्ने प्रतिज्ञा व्यक्त गर्ने गरी आचारसंहिता बनेको छ। त्यस्तै, अन्य प्रतिस्पर्धी पार्टीहरूको पनि निर्वाचन अवधिभर स्वस्थ आलोचना मात्र गर्ने, व्यक्तिमाथि टिप्पणी वा आलोचना गर्ने नाममा तिनका निजी मामिला, जातीय, भाषिक, वर्गीय, लिंगीय र समुदायको संवेदनशीलतामा आँच आउने बोली व्यवहार बन्द गर्ने जनाइएको छ। के भने गौतमले ? निर्वाचनबाट बहुमत प्राप्त गरेर झन्डै दुई तिहाइका साथ सरकार बनाएको नेकपा विभाजित भएको छ। अहिले दुईवटा समूह निर्माण भएका छन्। एउटा केपी ओलीको नेतृत्वमा, अर्काे प्रचण्डको। एकताका लागि १३ वर्षको मेहनत थियो। तर, विभाजन हुन तीन वर्ष पनि लागेन। वैशाख १७ र २७ गते चुनाव हुने हो भने हामीले बहुमत प्राप्त गर्छौं भन्ने प्रधानमन्त्री ओली समूह र दुई वर्षपछि निर्वाचन भयो भने हामीले बहुमत हासिल गर्छाैं भन्ने प्रचण्डको समूह। मैले थोरै हिसाबकिताब गरेको छु। गएको निर्वाचनमा एउटा ठूलो लहर आएको थियो नेकपाको पक्षमा। जनतामा लहर आएको थियो। तर, हामी पार्टी एकता नगरी चुनावमा गएका थियौं। दुईवटा पार्टी मिलेर गएको चुनावमा हामीले प्राप्त गरेको जम्मा ४३ लाख मत हो। नेपाली कांग्रेसले प्राप्त गरेको मत ३० लाख। अहिलेसम्म ५७ लाख मतदाता बढे होलान्। तर, बढ्ने जो अनुपात हुन्छ त्यो सरदर बराबरी हुन्छ। यस्तो अवस्थामा हामीले प्राप्त गरेको भोट बाँडिने हो भने कति हुन्छ ? साढे २१ लाख हुन्छ। २२ लाख मात्रै कसैले प्राप्त गर्यो भने पनि हामीलाई पछि पार्दिन्छ। त्यस्तो अवस्थामा हामी पराजित हुनुको अर्काे विकल्पै छैन। दुईचार ठाउँमा जित्न सकिएला। साढे तीन वर्षपहिले भएको निर्वाचनमा हामीले प्राप्त गरेको मत विभाजित हुने पक्का छ। दुई पार्टी फुटेर पराजित भएपछि त्यसको बीचबाट उठेको अर्काे पार्टी सरकारमा पुग्ने पक्का छ। तर, हाम्रा नेताहरू फुटेर पनि एक्लै बहुमत ल्याउछौँ भन्नुभएको छ, त्यो सिद्धान्तले गलत सावित गर्छ। फुटेर पनि बहुमत प्राप्त गर्छु भनेर मैले पनि चार वर्ष भाषण गर्दै हिँडेको थिएँ। फुटेर प्राप्त गर्ने शक्ति त्यसबेला तपाईंले देख्नुभयो। मैले नेतृत्व गरेको तत्कालीन नेकपा मालेले देशभर एक सिट पनि जित्न सकेन। फुटेर पनि धेरै सिट प्राप्त हुन्छ भनेर आइस्टाइनको सिद्धान्त भन्दै हिँडेको थिएँ। तर त्यस्तो त भएन। मेरो जीवनमा दुई वटा मात्रै उद्देश्य छन्। गणतन्त्र प्राप्ति र कम्युनिस्ट पार्टी एकता। अहिले ७३ वर्षको भएँ, सात वर्षको उमेरदेखि कम्युनिस्ट पार्टीमा लागेको। अहिले फेरि विभाजित छ कम्युनिस्ट पार्टी। त्यसलाई एकताबद्ध बनाउने र समाजवादको बाटोमा लगाउने मात्रै उद्देश्य छ। सर्वाेच्चमा परेको मुद्दा फैसला हुँदाबित्तिकै ओलीको समूहबाट पनि धेरै साथीहरू आउनुहुनेछ मिसिन। प्रचण्डको नेतृत्वमा भएका साथीहरू पनि यो अभियानमा मिसिन आउनुहुनेछ। धेरै साथीहरूले भन्नुभएको छ सर्वाेच्च अदालतको निर्णय पर्खिदिनुस्। मलाई विश्वास छ प्रचण्डको नेतृत्वमा भएकामध्ये केहीलाई छाडेर ठूलो पंक्ति एकताको पक्षमा छ। केपी ओलीको नेतृत्वमा भएको समूहमा पनि उहाँबाहेक सम्भवतः सबै एकताको पक्षमा हुनुहुन्छ। त्यस्तो अवस्थामा यो पार्टी विभाजन भएको छ। आज जसले फुटाउन मद्दत गरिरहनु भएको छ, भोलि जुटाउन नयाँ व्यक्ति नेतृत्वमा आउनेछन्। मैले त्यो विश्वास बोकेर अघि बढेको छु। एकथरीले के प्रचार गरिरहेका छन् भने यो निश्चय पनि केपी ओलीतिर जान्छ। किनभने राम्रो कुरा गरेर फसाउन सक्ने केपी ओलीबाहेक कोही छैन। र, वामदेवलाई फसाउन सजिलै छ। जनताको बहुदलीय जनवाद साइनबोर्ड ल्याएर राख्नुभएको छ उहाँले। जनताको बहुदलीय जनवाद भनेपछि वामदेवले हुरुक्कै गर्छ। त्यो त्यतातिरै जान्छ भनेर उहाँहरूले प्रचार गरिरहनुभएको छ। कतिपयले के भनेका छन् भने वामदेवले बाहिर भनेको हो, भित्रभित्र त पार्टी अध्यक्ष जसले दिन्छ त्यतै लाग्छु भनेको छ। मलाई एकपटक ओलीले तपाईं पार्टीमा आउनुस् भन्नुभयो। मैले भने, यदि तपाईंले अध्यक्ष पद छाड्नुहुन्छ र तपाईं वरिष्ठ नेता भएर प्रधानमन्त्री बन्नुस् र म अध्यक्ष भएर पार्टी सञ्चालन गर्छु। सँगै पार्टी एकताका लागि कार्यदल बनाउने र त्यो कार्यदलको प्रमुख पनि म हुनुपर्छ, त्यसमा तपाईंले कुनै बाधा अड्चन गर्न पाउनुहुन्न। त्यसो हो भने म आउँछु भनेर भनेँ। यही विषयलाई चर्चामा ल्याइयो वामदेव जतातिर अध्यक्ष दिन्छन्, त्यतैतिर जान्छ। पोहोर मंसिर ४ गते एउटा घटना भयो हाम्रोमा। हामीले धेरै लडाइँ गरेर प्रचण्डको अध्यक्ष अगाडि कार्यकारी थपिदियौं। हामी त्यो लडाइँमा विजयी भयौं। अन्तरपार्टी संघर्षमा हामीले प्राप्त गरेको एउटा सफलता थियो। त्यस बेला प्रचण्ड बहुत खुसी हुनुभयो। अनि प्रचण्डले भनिदिनुभयो दुईपटक प्रधानमन्त्री भइसकेको छु, मलाई फेरि प्रधानमन्त्री चाहिएको छैन। मैले कार्यकारी भएर काम गर्न पाएपछि एकताको बेलामा गरेको आलोपालोको सहमति, त्यो मैले परित्याग गरेँ। केपीजीले तुरुन्तै महासचिवलाई यो पनि निर्णय गरिहाल्नुस्, लेखिहाल्नुस् भनेर भन्नुभयो। आजको विभाजनको सुरुआत त्यही बेलादेखि भयो। प्रचण्डले पार्टीको सबैभन्दा महŒवपूर्ण पक्ष भनेको आलोपालो नै हो, जुन दिन प्रचण्डले त्यो आलोपालो छाड्नुभयो हामी सबै खुट्टा कमाएर त्यही बसिराख्यौं। लडाइँ हामीले लडेका थियौं, कार्यकारी हामीले ल्याएका थियौं, उहाँले छाडिदिनुभयो। त्यसपछि हामीले यो विभाजनलाई रोक्न सकेनौं। मैले पनि प्रचण्डलाई आलोपालो छाड्नबाट रोक्नु पर्दथ्यो तर रोक्न सकिनँ। क्रियाकलाप पनि हामीलाई जुटाउनेभन्दा पनि फुटाउनेतिर गए। र, आखिरमा ५ पुसमा एउटाले अविश्वासको प्रस्ताव राखेर प्रधानमन्त्रीलाई हटाउने र विकल्पमा अर्काे प्रधानमन्त्री हुने, अर्काेले तिमीले बहुमत पुर्याएर सबथोक गर्दै छौँ मलाई थाहा छ। अब त्यो सबै गर्न नपाउने गरी प्रतिनिधिसभा भंग गरिदिन्छु भनेर अनेक पटक सांकेतिक भाषामा उहाँले भनिरहनु भएको थियो। ५ पुसमा उहाँले प्रतिनिधिसभा भंग गरिदिनुभयो। तराजुमा जोखेर हेर्दा कसको गल्ती बढी, कसको कम भनेर हिसाब गर्दा ओली र प्रचण्ड दुवैको बराबर दोष देख्छु पार्टी विभाजनको सवालमा। प्रतिनिधिसभा भंग नगरी राष्ट्रपतिकोमा जानुहुन्थ्यो भने के हुन्थ्यो केपी ओलीको सान ? केपी ओलीको प्रतिष्ठा कति उठ्ने थियो ? यस्तो अवस्थामा मैले राजीनामा गरेर यो पार्टीलाई जोगाउनुपर्छ भनेर सोच्नु पर्दैनथ्यो उहाँले ? जब पार्टीमै अल्पमतमा परेको छ भने उहाँले राजीनामा दिएको भए कति सान हुन्थ्यो ? वामदेवले अर्काे पार्टी बनाउँदै छ भन्ने सन्देश पनि गएको छ। संगठित सदस्यहरूलाई संगठित बनाइराख्न संगठनको आवश्यकता पर्छ। हामी कम्युनिस्ट हौं। हामी संगठित भएर मात्रै हाम्रो सदस्यता रहन्छ। संगठनमा आबद्ध भएनौं भने कम्युनिस्ट भइँदैन। म थाक्दिनँ। ६८ वर्षसम्म थाकिनँ। अब कति बाच्ने ठेगान छैन। जति दिन दुई खुट्टाले थामिन्छ, त्यही दिनसम्म थाक्दिनँ। पार्टी निर्माण र समाजवादतिरको बाटोका लागि लडिरहन्छु। अहिले हामी पार्टी बनाइरहेका छैनौं। ६ महिना हेर्नुहोला काठमाडौंमा बस्न नसक्ने गरी मान्छे एक्ता अभियानमा जुटाउँछौं। हामी परिपक्व किसिमले जाने हो। त्यसबेला उहाँहरू सेनापति हुनुहुन्छ। तर सैनिकहरू सकिसकेको हुन्छ, उहाँहरूको। केही कमरेडहरू पार्टी फुटाएर हाँसिरहनु भएको छ। गालीगलौज गरिरहनु भएको छ। न त्यो देख्न सकिन्छ, न सुन्न नै सकिन्छ। चिया पनि सँगै बसेर खाने, नमस्कार गर्न नसक्ने अवस्था सिर्जना गरिरहेका छन्। यो संस्कृतिलाई कदापि मान्न सकिन्न। मेरो भित्री मनको कुरा प्रतिनिधिसभा पुनःस्थापना भइदिए हुन्थ्यो भन्ने छ। प्रतिनिधिसभा पुनःस्थापना भयो भने हामीलाई दुई वर्ष समय प्राप्त हुन्छ। यो दुई वर्षमा दुवै समूहलाई म ल्याउँछु। केपी ओली कहिल्यै पनि एकताको पक्षमा हुनुहुन्नथ्यो। म हुँदा प्रचण्डजी एकताको पक्षमा हो। अहिले उहाँहरू दुईतिर फर्कनुभएको छ। म जान्छु र केपी ओलीलाई प्रचण्डतिर फर्काइदिन्छु, प्रचण्डलाई केपी ओलीतिर फर्काइदिन्छु। त्यो तागत मसँग छ।"
अवहेलना मुद्दामा प्रधानमन्त्रीलाई सर्वोच्चको आदेश : जवाफसहित आफैँ हाजिर हुनू,"काठमाडौं : सर्वोच्च अदालतले अवहेलनासम्बन्धी मुद्दामा जवाफसहित आफैं उपस्थित हुन आदेश दिएको छ । सर्वोच्चका न्यायाधीश मनोजकुमार शर्माको एकल इजलासले बिहीबार यस्तो आदेश दिएको हो । प्रतिनिधिसभा विघटनको मुद्दामा वरिष्ठ अधिवक्तालाई बाजे वकिललाई इजलासमा लगेर तमासा गरेको भन्दै अदालतको अवहेलना गरेको भन्दै रिट दायर भएको थियो । उक्त रिटमाथि सुनुवाइ गर्दै सर्वोच्चले लिखित जवाफ लिएर आफैं उपस्थित हुन भनेको हो । ओलीले वारेस पठाउन पाउने छैनन् । प्रधानमन्त्री ओलीले वरिष्ठ अधिवक्ता कृष्णप्रसाद भण्डारीविरुद्ध अपमानजनक शब्द बोलेको भन्दै सर्वोच्च अदालतमा अवहेलना मुद्दा वरिष्ठ अधिवक्ता कुमार शर्मा आचार्यले दर्ता गरेका थिए । प्रतिनिधिसभा विघटन सम्बन्धी मुद्दाको बहसका लागि ९४ वर्षीय अधिवक्ता भण्डारीलाई बोलाएको विषयमा टिप्पणी गर्दै ओलीले भनेका थिए, प्रतिनिधिसभा पुनस्र्थापना हुने कुनै ठाउँ संविधानमा छैन । एकजना बाजे वकिललाई पनि लगेछन् त्यो ठाउँमा किन दुःख दिएका हुन् ति बाजेलाई ? सँगै उनले संसद् विघटनको मुद्दाको बहसलाई तमासाको संज्ञासमेत दिएका थिए ।"
निमित्तकै भरमा स्थानीय तह,"काठमाडौं : एक महानगर र पाँच उपमहानगरसहित १ सय २५ भन्दा बढी गाउँका सिंहदरबार प्रमुख प्रशासकीय अधिकृतविहीन छन्। संघीय मामिला तथा सामान्य प्रशासन मन्त्रालयका अनुसार पर्साको वीरगन्ज महानगरपालिका, दाङका तुलसीपुर र घोराही, बाराका कलैया र जितपुरसिमर अनि कैलालीको धनगढी उपमहानगरपालिका निमित्तकै भरमा चलिरहेका हुन्। मन्त्रालयका प्रवक्ता वसन्त अधिकारीले लोकसेवा आयोग पास गरेर आउनेलाई पहिलो प्राथमिकतामा राखी स्थानीय तहमा पठाउने तयारी रहेको जानकारी दिए। प्रमुख प्रशासकीय अधिकृत नहुँदा जनप्रतिनिधिलाई मनपरी गर्न सहज भइरहेको जनाइएको छ। स्थानीय तहकै पुराना कर्मचारीलाई निमित्त राखेर उनीहरूले आफूअनुकूल खर्च गर्ने गरेका छन्। विशेषगरी प्रदेश २ का स्थानीय तहमा प्रमुख प्रशासकीय अधिकृत नपठाइदिनू, फलानोलाई निमित्त दिनुस् भनेर जनप्रतिनिधि डेलिगेसन आउने गरेको मन्त्रालय स्रोत बताउँछ। मन्त्रालयले पठाएका प्रमुख प्रशासकीय अधिकृतहरूलाई जनप्रतिनिधिले हाजिर हुन नदिने तथा निमित्त भई काम गरिरहेका कर्मचारीले पनि जनप्रतिनिधिसँग मिलेर हाजिर हुन अवरोध गर्ने गरेका छन्। प्रवक्ता अधिकारीले संघबाट गएका कर्मचारीलाई हाजिर नगराउने, धम्क्याउने स्थानीय तहको अनुदान तथा सुविधा कटौती गर्ने नीति सरकारले लिएको बताए।कर्मचारीको आधिकारिक ट्रेड युनियनका कार्यवाहक अध्यक्ष भोलानाथ पोखरेलले संघमा थुपारेर राखेका कर्मचारी स्थानीय तहमा पठाउनुपर्ने बताए। सिस्टम बनाएर स्थानीय तहमा कर्मचारी पठाउनेतिर सरकारले ध्यान दिनुपर्छ, उनले भने। हस्तक्षेपले सकस राजनीतिक हस्तक्षेप र खिचातानीका कारण गाउँपालिका र नगरपालिकाका प्रमुख प्रशासकीय अधिकृत सकसमा छन्। गाउँको सिंहदबारका सचिव मा वितृष्णा पैदा हुन थालेको देखिन्छ। जसले गर्दा स्थानीय तहको कामकारबाही प्रभावित भइरहेको छ। स्थानीय सरकार सञ्चालन ऐन २०७४ अनुसार कानुनबमोजिम अर्काे व्यवस्था नभएसम्म स्थानीय तहको प्रमुख प्रशासकीय अधिकृत संघले पठाउने व्यवस्था छ। संघीय सरकारका प्रतिनिधिका रूपमा रहेका प्रशासकीय अधिकृत स्थानीय तहमा काम गर्न जान नपरे हुन्थ्यो भन्ने चाहना राख्न थालेका छन्। बजेट धेरै छ, योजना तर्जुमा र कार्यान्वयनमा समस्या र खिचातानी छ, एक प्रमुख प्रशासकीय अधिकृतले भने, थोरै काम गरेर बढी काम गरेको कार्यसम्पन्न प्रतिवेदन (प्राविधिक मूल्यांकन) बनाउन लगाएर भुक्तानी माग्ने र जहाँ मन लाग्यो त्यहीँ खर्च गर्न दबाब दिने गरेका छन्। जनप्रतिनिधिको दबाब नमाने आक्रमणमा उत्रिनेसम्मको स्थिति सहनुपरेको ती कर्मचारीको भनाइ छ। मानसिक तनावको त कुरै नगरौं, कति हो कति, उनले भने, भनेको नमाने उनीहरू कुटपिट, दुव्र्यवहारमा उत्रन्छन्। स्थानीय तहकै कर्मचारी पनि आफ्नो सुविधा बढाउन प्रमुख प्रशासकीय अधिकृतलाई दबाब दिन्छन्। कताबाट फाइदा लिन सकिन्छ भन्ने ध्याउन्न हुन्छ। उनीहरूले प्रमुख प्रशासकीय अधिकृतलाई सहयोग पनि गर्दैनन्। अधिकांश स्थानीय तहका अध्यक्षउपाध्यक्ष तथा मेयरउपमेयरको सम्बन्ध राम्रो छैन। जनप्रतिनिधिहरू काम गर्ने होइन, कसरी कमाउन सकिन्छ भन्नेमा अल्झिएको प्रमुख प्रशासकीय अधिकृत बताउँछन्। त्यही भएर जनप्रतिनिधि आफू अनुकूलका प्रमुख प्रशासकीय अधिकृत खोज्छन्। नगरपालिकामा उपसचिव, उपमहानगरपालिकामा सहसचिव, गाउँपालिकामा शाखा अधिकृत प्रमुख प्रशासकीय अधिकृत रहने व्यवस्था छ। कानुनबमोजिम व्यवस्था नभएसम्म संघले नै प्रमुख प्रशासकीय अधिकृत पठाउने व्यवस्था छ। समायोजन भएको कर्मचारी शिक्षा, स्वास्थ्यका वरिष्ठ तर केन्द्रबाट पठाइएका प्रमुख प्रशासकीय अधिकृत कनिष्ठ हुँदा पनि कतिपय स्थानमा समस्या देखिने गरेको छ। युनियनका कार्यवाहक अध्यक्ष पोखरेलले उच्च मनोबलसहित काम गर्न पाउनुपर्ने वातावरण हुनुपर्ने बताए। संघ, प्रदेश र स्थानीय तह कामको वातावरण बनाएर अघि बढे मात्रै समृद्धि हुने उनको भनाइ छ। कानुनबमोजिम चल्ने अवस्था हुनुपर्यो, कानुनविपरीत काम गर्न दबाव दिनु भएन, उनले भने।"
मिलाउने तागत मसँग छ,"काठमाडौं : नेकपा विभाजनमा कतै नलागेका नेता वामदेव गौतमले पार्टी एकता राष्ट्रिय अभियान घोषणा गरेका छन्। गौतमले दुई समूहमा बाँडिएका केपी शर्मा ओली र पुष्पकमल दाहाललाई मिलाउने तागत आफूसँग रहेको दाबी गरेका छन्। १३ वर्षदेखि पार्टी एकताका लागि आफूले पहल गरे पनि विभाजन हुन तीन वर्ष पनि नलागेको भन्दै उनले दुखेसोसमेत गरेका छन्। हाम्रो पार्टीमा उत्तर र दक्षिणतिर दुईवटा हेर्डक्वार्टर थिए। उत्तरतिरको हेर्डक्वार्टरबाट निर्देशितहरू मकहाँ आउँछन्। हामीतिर आउनुपर्यो भन्छन्। दक्षिणतिरबाट पनि आउँछन्। माले हुँदा मसँग भएका साथीहरू आउँछन्, त्यस्तै कुरा गर्छन्। तर म कतै नलागी जुटाउनेतिर लागेको छु, उनले बुधबार ललितपुरमा आयोजित अभियान घोषणा कार्यक्रममा भने, प्रतिनिधिसभा पुनःस्थापना भइदिए हुन्थ्यो भन्ने छ। प्रतिनिधिसभा पुनःस्थापना भयो भने हामीलाई दुई वर्ष समय प्राप्त हुन्छ। त्यो दुई वर्षमा दुवै समूहलाई म ल्याउँछु। केपी ओली कहिल्यै एकताको पक्षमा हुनुहुन्नथ्यो। म हुँदा प्रचण्डजी एकताको पक्षमा हो। अहिले उहाँहरू दुईतिर फर्कनु भएको छ। म जान्छु र केपी ओलीलाई प्रचण्डतिर फर्काइदिन्छु, प्रचण्डलाई केपी ओलीतिर फर्काइदिन्छु। त्यो तागत मसँग छ। उनले पार्टी विभाजनमा ओली र दाहाल दुवैको बराबरी दोष रहेको बताए। दुवै नेतालाई तराजुमा जोखेर हेर्दा घटीबढी नरहेको निष्कर्ष उनले सुनाए। परिपक्व तरिकाबाट एकता राष्ट्रिय अभियानमा जुटेको छु। म थाक्दिनँ। ७३ वर्षसम्म थाकिनँ। अब कति बाँच्ने ठेगान छैन। जति दिन दुई खुट्टाले थामिन्छ, त्यही दिनसम्म थाक्दिनँ, उनले भने, ६ महिनापछि हेर्नुहोला काठमाडौंमा बस्न नसक्ने गरी मान्छे एकता अभियानमा जुटाउँछौं। त्यसबेला उहाँहरू (ओली र दाहाल) सेनापति हुनुहुन्छ। तर सैनिकहरू सकिसकेको हुन्छ, उहाँहरूको। उनले प्रतिनिधिसभा विघटनविरुद्धको मुद्दामा सर्वोच्च अदालतको फैसला आउनुअघि र आएपछि पनि विभिन्न विकल्पमा रहेर पुनः एकता गराउन सकिने अवधारणा अघि सारेका छन्। उनले प्रतिनिधिसभा पुनःस्थापना वा निर्वाचन भए दुवै अवस्थामा भिन्नभिन्न केन्द्रअन्तर्गत पार्टी सञ्चालन र कार्यगत एकताका आधारमा निर्वाचनमा सामेल हुन सकिने जनाएका छन्। यस्तै, सरकार सञ्चालन गर्ने अवसर प्राप्त भए संयुक्त सरकार सञ्चालन गर्ने प्रक्रिया अवलम्बन गरिने अवधारणा पनि उनले ल्याएका छन्। दुई समूह एक नभई विभाजन भए दुवै पार्टीसँग मित्रवत् सम्बन्ध राखेर अगाडि जानुपर्ने उनको अवधारणा छ। गौतमले आफू नेतृत्वको अभियानमा पार्टी केन्द्रीय समितिका एक मात्र सदस्य हरि पराजुलीको साथ लिएका छन्। यस्तै पूर्वभीसी हीराबहादुर महर्जन, विनोद खड्का, माया ज्ञवाली, कीर्तिपुर नगरपालिकाका मेयर रमेश महर्जन, उपमेयर सरस्वती रिजाल खड्का, पत्नी तुलसा थापा, प्राडा प्रकाशमान श्रेष्ठ, भोजराज भट्टराई, डीबी कार्कीलगायत अभियानमा जोडिएका छन्। अभियानको संरचना गौतमले अभियानका लागि १ सय ७५ जनासम्मको कार्यसम्पादन समिति बनाउने भएका छन्। केन्द्रमा केन्द्रीय समन्वय समिति गठन गर्ने र त्यो ६ सय ५१ सदस्यीय बनाउने तयारी छ। त्यसको अवधारणापत्र पनि बुधबार घोषणासभाबाटै पारित गरिएको छ। दैनिक कार्य सञ्चालन गर्न आवश्यक सचिवालय निर्माण गर्ने, प्रदेशमा प्रदेश समन्वय समिति गठन गर्ने, त्यसमा प्रदेशअन्तर्गत रहेका केन्द्रीय सदस्यहरू र जिल्ला समितिका संयोजकहरू पदेन सदस्यका रूपमा राख्ने, प्रदेशमा पनि एक सचिवालय गठन गर्ने अवधारणा तय भएको छ। जिल्लामा पालिकाहरूको प्रतिनिधित्व हुने गरी ७५ सदस्यीय जिल्ला समन्यव समिति निर्माण गर्ने, वडाहरूमा अधिकतम ५१ सदस्यीय पालिका समन्वय समिति निर्माण गर्ने तयारी अभियानको छ। सबै तहका समितिहरूमा संयोजक, सहसंयोजक, सचिव, सहसचिव, कोषाध्यक्ष र सदस्य रहने तथा केन्द्रीय समन्वय समितिमा संगठन, प्रशिक्षण र प्रचारप्रसारका कार्य गर्न थप तीन सहसचिवहरूको व्यवस्था गर्न सकिने गरी संगठनात्मक संरचना तयार पारिनेछ, गौतमले भने। अभियानले आफ्नो आचारसंहिता पनि बनाएको छ। नेकपाका दुवै समूहका नेता तथा कार्यकर्ता र समर्थक शुभचिन्तकलाई विनम्र हुन, आरोपप्रत्यारोपमा सामेल नहुन, गालीगलौज नगर्न, सकिन्छ भने आत्मालोचक बन्न अनुरोध गर्दै अभियानमा लाग्नेले पनि कसैको विरोध नगरी सबैसँग विनम्रतापूर्वक मर्यादित व्यवहार गर्ने गरी ६ बुँदे आचारसंहिता बनाइएको उनले बताए।आचारसंहितामा निर्वाचनभन्दा पहिले र पछिको अवधिमा आयोजना गरिने बैठक, कोणसभा, जनसभा, आमसभाहरूमा जनतासमक्ष आत्मालोचक बनी प्रस्तुत हुने उल्लेख छ। यस्तै अन्तरपार्टी संघर्षका समयमा प्रस्तुत भएका दुबै पक्षका विषयलाई मर्यादित भाषामा समीक्षात्मक शैलीमा राख्ने, विभिन्न कारणले फुटे पनि नेपाल राष्ट्र र जनताको सार्वभौमिक अधिकारको रक्षा तथा समृद्ध समाजवाद निर्माणका लागि आवश्यक पर्दा काँधमा काँध मिलाएर अगाडि बढ्ने प्रतिज्ञा व्यक्त गर्ने गरी आचारसंहिता बनेको छ। त्यस्तै, अन्य प्रतिस्पर्धी पार्टीहरूको पनि निर्वाचन अवधिभर स्वस्थ आलोचना मात्र गर्ने, व्यक्तिमाथि टिप्पणी वा आलोचना गर्ने नाममा तिनका निजी मामिला, जातीय, भाषिक, वर्गीय, लिंगीय र समुदायको संवेदनशीलतामा आँच आउने बोली व्यवहार बन्द गर्ने जनाइएको छ। के भने गौतमले ? निर्वाचनबाट बहुमत प्राप्त गरेर झन्डै दुई तिहाइका साथ सरकार बनाएको नेकपा विभाजित भएको छ। अहिले दुईवटा समूह निर्माण भएका छन्। एउटा केपी ओलीको नेतृत्वमा, अर्काे प्रचण्डको। एकताका लागि १३ वर्षको मेहनत थियो। तर, विभाजन हुन तीन वर्ष पनि लागेन। वैशाख १७ र २७ गते चुनाव हुने हो भने हामीले बहुमत प्राप्त गर्छौं भन्ने प्रधानमन्त्री ओली समूह र दुई वर्षपछि निर्वाचन भयो भने हामीले बहुमत हासिल गर्छाैं भन्ने प्रचण्डको समूह। मैले थोरै हिसाबकिताब गरेको छु। गएको निर्वाचनमा एउटा ठूलो लहर आएको थियो नेकपाको पक्षमा। जनतामा लहर आएको थियो। तर, हामी पार्टी एकता नगरी चुनावमा गएका थियौं। दुईवटा पार्टी मिलेर गएको चुनावमा हामीले प्राप्त गरेको जम्मा ४३ लाख मत हो। नेपाली कांग्रेसले प्राप्त गरेको मत ३० लाख। अहिलेसम्म ५७ लाख मतदाता बढे होलान्। तर, बढ्ने जो अनुपात हुन्छ त्यो सरदर बराबरी हुन्छ। यस्तो अवस्थामा हामीले प्राप्त गरेको भोट बाँडिने हो भने कति हुन्छ ? साढे २१ लाख हुन्छ। २२ लाख मात्रै कसैले प्राप्त गर्यो भने पनि हामीलाई पछि पार्दिन्छ। त्यस्तो अवस्थामा हामी पराजित हुनुको अर्काे विकल्पै छैन। दुईचार ठाउँमा जित्न सकिएला। साढे तीन वर्षपहिले भएको निर्वाचनमा हामीले प्राप्त गरेको मत विभाजित हुने पक्का छ। दुई पार्टी फुटेर पराजित भएपछि त्यसको बीचबाट उठेको अर्काे पार्टी सरकारमा पुग्ने पक्का छ। तर, हाम्रा नेताहरू फुटेर पनि एक्लै बहुमत ल्याउछौँ भन्नुभएको छ, त्यो सिद्धान्तले गलत सावित गर्छ। फुटेर पनि बहुमत प्राप्त गर्छु भनेर मैले पनि चार वर्ष भाषण गर्दै हिँडेको थिएँ। फुटेर प्राप्त गर्ने शक्ति त्यसबेला तपाईंले देख्नुभयो। मैले नेतृत्व गरेको तत्कालीन नेकपा मालेले देशभर एक सिट पनि जित्न सकेन। फुटेर पनि धेरै सिट प्राप्त हुन्छ भनेर आइस्टाइनको सिद्धान्त भन्दै हिँडेको थिएँ। तर त्यस्तो त भएन। मेरो जीवनमा दुई वटा मात्रै उद्देश्य छन्। गणतन्त्र प्राप्ति र कम्युनिस्ट पार्टी एकता। अहिले ७३ वर्षको भएँ, सात वर्षको उमेरदेखि कम्युनिस्ट पार्टीमा लागेको। अहिले फेरि विभाजित छ कम्युनिस्ट पार्टी। त्यसलाई एकताबद्ध बनाउने र समाजवादको बाटोमा लगाउने मात्रै उद्देश्य छ। सर्वाेच्चमा परेको मुद्दा फैसला हुँदाबित्तिकै ओलीको समूहबाट पनि धेरै साथीहरू आउनुहुनेछ मिसिन। प्रचण्डको नेतृत्वमा भएका साथीहरू पनि यो अभियानमा मिसिन आउनुहुनेछ। धेरै साथीहरूले भन्नुभएको छ सर्वाेच्च अदालतको निर्णय पर्खिदिनुस्। मलाई विश्वास छ प्रचण्डको नेतृत्वमा भएकामध्ये केहीलाई छाडेर ठूलो पंक्ति एकताको पक्षमा छ। केपी ओलीको नेतृत्वमा भएको समूहमा पनि उहाँबाहेक सम्भवतः सबै एकताको पक्षमा हुनुहुन्छ। त्यस्तो अवस्थामा यो पार्टी विभाजन भएको छ। आज जसले फुटाउन मद्दत गरिरहनु भएको छ, भोलि जुटाउन नयाँ व्यक्ति नेतृत्वमा आउनेछन्। मैले त्यो विश्वास बोकेर अघि बढेको छु। एकथरीले के प्रचार गरिरहेका छन् भने यो निश्चय पनि केपी ओलीतिर जान्छ। किनभने राम्रो कुरा गरेर फसाउन सक्ने केपी ओलीबाहेक कोही छैन। र, वामदेवलाई फसाउन सजिलै छ। जनताको बहुदलीय जनवाद साइनबोर्ड ल्याएर राख्नुभएको छ उहाँले। जनताको बहुदलीय जनवाद भनेपछि वामदेवले हुरुक्कै गर्छ। त्यो त्यतातिरै जान्छ भनेर उहाँहरूले प्रचार गरिरहनुभएको छ। कतिपयले के भनेका छन् भने वामदेवले बाहिर भनेको हो, भित्रभित्र त पार्टी अध्यक्ष जसले दिन्छ त्यतै लाग्छु भनेको छ। मलाई एकपटक ओलीले तपाईं पार्टीमा आउनुस् भन्नुभयो। मैले भने, यदि तपाईंले अध्यक्ष पद छाड्नुहुन्छ र तपाईं वरिष्ठ नेता भएर प्रधानमन्त्री बन्नुस् र म अध्यक्ष भएर पार्टी सञ्चालन गर्छु। सँगै पार्टी एकताका लागि कार्यदल बनाउने र त्यो कार्यदलको प्रमुख पनि म हुनुपर्छ, त्यसमा तपाईंले कुनै बाधा अड्चन गर्न पाउनुहुन्न। त्यसो हो भने म आउँछु भनेर भनेँ। यही विषयलाई चर्चामा ल्याइयो वामदेव जतातिर अध्यक्ष दिन्छन्, त्यतैतिर जान्छ। पोहोर मंसिर ४ गते एउटा घटना भयो हाम्रोमा। हामीले धेरै लडाइँ गरेर प्रचण्डको अध्यक्ष अगाडि कार्यकारी थपिदियौं। हामी त्यो लडाइँमा विजयी भयौं। अन्तरपार्टी संघर्षमा हामीले प्राप्त गरेको एउटा सफलता थियो। त्यस बेला प्रचण्ड बहुत खुसी हुनुभयो। अनि प्रचण्डले भनिदिनुभयो दुईपटक प्रधानमन्त्री भइसकेको छु, मलाई फेरि प्रधानमन्त्री चाहिएको छैन। मैले कार्यकारी भएर काम गर्न पाएपछि एकताको बेलामा गरेको आलोपालोको सहमति, त्यो मैले परित्याग गरेँ। केपीजीले तुरुन्तै महासचिवलाई यो पनि निर्णय गरिहाल्नुस्, लेखिहाल्नुस् भनेर भन्नुभयो। आजको विभाजनको सुरुआत त्यही बेलादेखि भयो। प्रचण्डले पार्टीको सबैभन्दा महŒवपूर्ण पक्ष भनेको आलोपालो नै हो, जुन दिन प्रचण्डले त्यो आलोपालो छाड्नुभयो हामी सबै खुट्टा कमाएर त्यही बसिराख्यौं। लडाइँ हामीले लडेका थियौं, कार्यकारी हामीले ल्याएका थियौं, उहाँले छाडिदिनुभयो। त्यसपछि हामीले यो विभाजनलाई रोक्न सकेनौं। मैले पनि प्रचण्डलाई आलोपालो छाड्नबाट रोक्नु पर्दथ्यो तर रोक्न सकिनँ। क्रियाकलाप पनि हामीलाई जुटाउनेभन्दा पनि फुटाउनेतिर गए। र, आखिरमा ५ पुसमा एउटाले अविश्वासको प्रस्ताव राखेर प्रधानमन्त्रीलाई हटाउने र विकल्पमा अर्काे प्रधानमन्त्री हुने, अर्काेले तिमीले बहुमत पुर्याएर सबथोक गर्दै छौँ मलाई थाहा छ। अब त्यो सबै गर्न नपाउने गरी प्रतिनिधिसभा भंग गरिदिन्छु भनेर अनेक पटक सांकेतिक भाषामा उहाँले भनिरहनु भएको थियो। ५ पुसमा उहाँले प्रतिनिधिसभा भंग गरिदिनुभयो। तराजुमा जोखेर हेर्दा कसको गल्ती बढी, कसको कम भनेर हिसाब गर्दा ओली र प्रचण्ड दुवैको बराबर दोष देख्छु पार्टी विभाजनको सवालमा। प्रतिनिधिसभा भंग नगरी राष्ट्रपतिकोमा जानुहुन्थ्यो भने के हुन्थ्यो केपी ओलीको सान ? केपी ओलीको प्रतिष्ठा कति उठ्ने थियो ? यस्तो अवस्थामा मैले राजीनामा गरेर यो पार्टीलाई जोगाउनुपर्छ भनेर सोच्नु पर्दैनथ्यो उहाँले ? जब पार्टीमै अल्पमतमा परेको छ भने उहाँले राजीनामा दिएको भए कति सान हुन्थ्यो ? वामदेवले अर्काे पार्टी बनाउँदै छ भन्ने सन्देश पनि गएको छ। संगठित सदस्यहरूलाई संगठित बनाइराख्न संगठनको आवश्यकता पर्छ। हामी कम्युनिस्ट हौं। हामी संगठित भएर मात्रै हाम्रो सदस्यता रहन्छ। संगठनमा आबद्ध भएनौं भने कम्युनिस्ट भइँदैन। म थाक्दिनँ। ६८ वर्षसम्म थाकिनँ। अब कति बाच्ने ठेगान छैन। जति दिन दुई खुट्टाले थामिन्छ, त्यही दिनसम्म थाक्दिनँ। पार्टी निर्माण र समाजवादतिरको बाटोका लागि लडिरहन्छु। अहिले हामी पार्टी बनाइरहेका छैनौं। ६ महिना हेर्नुहोला काठमाडौंमा बस्न नसक्ने गरी मान्छे एक्ता अभियानमा जुटाउँछौं। हामी परिपक्व किसिमले जाने हो। त्यसबेला उहाँहरू सेनापति हुनुहुन्छ। तर सैनिकहरू सकिसकेको हुन्छ, उहाँहरूको। केही कमरेडहरू पार्टी फुटाएर हाँसिरहनु भएको छ। गालीगलौज गरिरहनु भएको छ। न त्यो देख्न सकिन्छ, न सुन्न नै सकिन्छ। चिया पनि सँगै बसेर खाने, नमस्कार गर्न नसक्ने अवस्था सिर्जना गरिरहेका छन्। यो संस्कृतिलाई कदापि मान्न सकिन्न। मेरो भित्री मनको कुरा प्रतिनिधिसभा पुनःस्थापना भइदिए हुन्थ्यो भन्ने छ। प्रतिनिधिसभा पुनःस्थापना भयो भने हामीलाई दुई वर्ष समय प्राप्त हुन्छ। यो दुई वर्षमा दुवै समूहलाई म ल्याउँछु। केपी ओली कहिल्यै पनि एकताको पक्षमा हुनुहुन्नथ्यो। म हुँदा प्रचण्डजी एकताको पक्षमा हो। अहिले उहाँहरू दुईतिर फर्कनुभएको छ। म जान्छु र केपी ओलीलाई प्रचण्डतिर फर्काइदिन्छु, प्रचण्डलाई केपी ओलीतिर फर्काइदिन्छु। त्यो तागत मसँग छ।"
अलैंची ठगीमा संलग्न चार जना पक्राउ,"इटहरी: इलाका प्रहरी कार्यालय इटहरीले अलैंची ठगीमा संलग्न चार जनालाई पक्राउ गरी सार्वजनिक गरेको छ । खोटाङका किसानहरुको १४० मन अलैंची ठगेको आरोपमा उनीहरुलाई पक्राउ गरिएको कार्यालयले जानकारी दिएको छ । मुख्य योजनाकार भने फरार रहेको प्रहरीको भनाइ छ । कार्यालयका सूचना अधिकृत केशवकुमार कट्वालकाअनुसार गत पुस ५ गते खोटाङको साकेला गाउँपालिका २ बस्ने रन्जीत राईसहित किसानमाथि उनीहरुले ठगेका थिए । किसानहरुले बेच्नका लागि ल्याएको अलैंची उनीहरुले गोदामबाटै रातारात गायब पारिदिएको किसानहरुको गुनासो छ । प्रहरीले झापाको बिर्तामोड ४ बस्ने मात्रिका पोखरेल, दोलखा विगु ८ का दिपककुमार घिमिरे भनिने केशव दाहाल, भोजपुरको रामप्रसाद राई ६ घर भएका कमल थापा र इटहरी ७ बस्ने सरोज बोहोरालाई पक्राउ गरेको हो । गाउँको अलैंची लिएर आएका खोटाङका राईले दीपककुमार घिमिरेसँग सम्पर्क गरेका थिए । घिमिरेले इटहरी ५ स्थित शेषराज गुरुङको घरमा सटर भाडामा लिएर एक जनालाई अलैची काँटा गरी जिम्मा लिएका थिए । भोलिपल्ट पैसा जम्मा गरिदिने बताए पनि पैसा जम्मा नभएपछि गएर हेर्दा रातारात गोदाम खाली गरिएको पाइएको थियो । अलैची बुझेर लिएका व्यक्तिहरुको मोबाइल नम्बरसमेत बन्द भएको थियो । पीडितहरुले उजुरी गरेपछि उनीहरुलाई पक्राउ गरिएको हो । पक्राउ परेकामध्ये मात्रिका पोखरेलले ठगी गर्ने मानिसहरु व्यवस्थापन गरेको, दीपक कुमार घिमिरेले पिडितहरुसँगै फोन सम्पर्क गरी अलैचीलाई गोदामसम्म ल्याउन, गोदाम खोज्न र अलैचीको हिसाब किताब राख्ने काम गरेका थिए । यस्तै कमल थापाले अलैची काँटा गर्ने र टिपोट राखेका थिए भने सरोज बोहोराले गोदामबाट अलैची ट्रकमा लोड गरी अलैची बेची घटनाको मुख्य योजनाकारलाई पैसा दिएका थिए । ती मुख्य योजनाकारको परिचय प्रहरीले खुलाएको छैन । फरार उनलाई पक्राउ गर्न प्रहरी परिचालन गरिएको छ । मात्रिका पोख्रेलको साथबाट राष्ट्रवादी केन्द्र नेपालको केन्द्रिय सदस्यको कार्ड र केशव दाहालको नामको पत्रकार परिचय पत्रसमेत बरामद भएको कार्यालयले जानकारी दिएको छ ।"
हनुमानघाट त्रिवेणीमा स्वस्थानी मेला (फोटो फिचर),"भक्तपुर : हरेक वर्षको पौष शुक्ल पूर्णिमाका दिन सुरु हुने हिन्दु धर्मावलम्बीको श्रीस्वस्थानी व्रतकथा तथा माधवनारायणको पूजा आराधना बिहीबारदेखि सुरु भएको छ । प्रत्येक वर्ष पौष शुक्ल पूर्णिमादेखि माघ शुक्ल पूर्णिमासम्म एक महिनासम्म हरेक दिन घरघरमा स्वस्थानी कथा भन्ने र सुन्ने गरिन्छ । स्वस्थानी परमेश्वरीको व्रत बसे तथा उनको कथा भने र सुने मनोकांक्षा पूरा हुने धार्मिक विश्वास छ । माधवनारायण स्वस्थानी व्रत तथा शालीनदी सुधार समितिले पूजाको विधि, पूजामा चाहिने सामग्री तथा व्यवस्थापनसम्बन्धी सम्पूर्ण जानकारी दिइसकेको छ । हात गोडाका नङ काटी, स्नान गरी, शुद्ध वस्त्र पहिरिएर यसको शुरुआत हुन्छ । बिहान माघ स्नान गरी नित्य मध्याह्नकालमा महादेवको पूजा गरिन्छ । बेलुकी स्कन्द पुराणको केदार खण्डअन्तर्गत माघ माहात्म्यको कुमार अगस्त्यबीच संवाद भएको स्वस्थानी व्रतकथा सुन्ने सुनाउने परम्परा छ । माधवनारायण स्वस्थानी व्रत तथा शालीनदी सुधार समितिले माघ १५ गतेदेखि एक महिनासम्म चल्ने शालीनदी मेलाका लागि कोभिड१९ को महामारीका कारण मापदण्ड र कार्यविधि बनाएर मेला सञ्चालन गरेको हो । कोभिड१९ को महामारीको कारण शालीनदी मेलाका लागि समितिले बढीमा ५० जना बर्तालु राख्ने गरी व्रत पूजा सञ्चालन गरेको समितिका अध्यक्ष मिजेन्द्रकाजी श्रेष्ठले बताए। गत वर्ष बर्तालुको सङ्ख्या ३०० भन्दा धेरै थियो । यो वर्ष कोभिड१९ को महामारीका कारण समितिले ५० को सङ्ख्या तोकेको हो । बर्तालुको सुरक्षालाई ध्यानमा राखेर माधवनारायण भगवानको दर्शन गर्न दूर दर्शनको व्यवस्था मिलाइएको छ भने बर्तालुहरु र भक्तजनहरुबीच दूरी कायम गराउनका लागि व्रत परिसरमा बार लगाएर ठाउँ खाली गरिएको छ । साथै मेलामा आउने भक्तजनका लागि मास्क अनिवार्य गर्दै दूरी कायम हुने गरी सम्पूर्ण सुरक्षा र स्वास्थ्यलगायतका विषयमा तयारी पूरा भएको आयोजक समितिले जानकारी दिएको छ । गोमा ब्राह्मणीले सप्तऋषिले सिकाएको विधिअनुसार व्रत गर्दा पुत्र वियोगबाट मुक्ति मिलेको र व्रतकै प्रभावले छोरा नवराज लावण्य देश (हालको साँखु क्षेत्र)को राजा भएको कथासमेत स्वस्थानीमा वर्णन गरिएको छ । त्यसैले साँखुको शालीनदीमा स्वस्थानीमा विशेष मेला लाग्ने गर्दछ । यस्तो छ स्वस्थानीको महिमा राजधानीबाट उत्तरपूर्वको प्राचीन नगर शङ्करापुर नगरपालिकाको साँखुस्थित शालीनदीमा पूजा तथा स्नान गर्नेको एक महिनासम्म दैनिक घुइँचो लाग्छ । राजधानी तथा विभिन्न जिल्लाबाट आउने तीर्थयात्रीहरु मणिशैल किनारमा महिला तथा पुरुष स्वस्थानीको पूजा आराधना गरी व्रत बस्छन् । पार्वतीले श्री स्वस्थानी परमेश्वरीको व्रत बसेको प्रभावले महादेव पति पाएको र संसारमा दुःखीको उद्धार गर्न महादेवको स्वीकृति लिएर उनी रसातल, पाताल र मत्र्यलोकमा स्वस्थानीबारे प्रचार गर्न गएको व्रतकथामा उल्लेख छ । उसै त कथा त्यसमाथि देवीदेवताका लीलासँग प्रसङ्ग जोडिएको विषय भएकाले स्वस्थानी कथाले सुन्ने र सुनाउने सबैलाई मन्त्रमुग्ध पार्छ । सत्ययुगमा हिमालयकी पुत्री पार्वतीले महादेव स्वामी पाउन विष्णुको सल्लाहअनुसार निराहार रहेर स्वस्थानीको व्रत गर्दा आफ्नो मनोकाङ्क्षा पूर्ण भएको र पछि उहाँले लोककल्याणका निम्ति यो व्रतकथा प्रचारप्रसार गराई गरिब तथा दुःखीको उद्धार गर्नुभएको कथाका रूपमा नेपाली समाजमा प्रचलित छ । यस अवधिभर पशुपति, गौरीघाट, गणेशमन्दिर, शालीनदी तथा सतीदेवीको अङ्ग पतन भएका स्थानमा पूजाआजा गरेमा पनि मोक्ष मिल्ने धार्मिक विश्वासका साथ ती स्थानमा भक्तजनको घुइँचो लाग्ने गर्दछ । एकतीस अध्याय रहेको यस श्रीस्वस्थानी व्रतकथाको बाह्रौँ अध्यायमा श्रीस्वस्थानीको महिमाबारे वर्णन गरिएको र श्रद्धापूर्वक श्रीस्वस्थानीको व्रत बसी कथा वाचन तथा श्रवण गरेमा दुःख तथा रोगव्याधि नाश हुने र मनले चिताएको पुग्ने पार्वती, गोमा र नवराजजस्ता पात्रका माध्यमबाट देखाइएको छ । राजधानीमा श्रीस्वस्थानी परमेश्वरीको मन्दिर मखनटोलस्थित तारिणी बहालभित्र समेत छ । शिवसहितको उक्त मूर्ति राजा प्रताप मल्लको पालामा नेपाल सम्वत् ७९४ मा स्थापना गरिएको मूर्तिपदमा उल्लेख छ । व्रत बस्ने प्रत्येक महिलाले महिनाभरि नुहाई मध्याह्न श्रीस्वस्थानीको पूजा गरी एक छाक खाएर बसेको खण्डमा पुण्य मिल्ने तथा मनोकाङ्क्षा पूरा हुने विश्वास गरिन्छ । स्वस्थानीमा कसैले पनि अभिमान र अवहेलना गर्न नहुनेजस्ता नैतिक शिक्षा पनि दक्षप्रजापति र चन्द्रावतीजस्ता पात्रका माध्यमबाट समाजलाई दिन खोजिएको छ । व्रतकथामा सधैँ सत्यको जित र असत्यको हार हुन्छ भन्ने कुरा मधुकैटभ, तारकासुर, जालन्धर र त्रिपुरासुरजस्ता दैत्यको पराजयबाट पनि चित्रण गर्न खोजिएको छ । परम्परादेखि नै श्रीस्वस्थानीको व्रत र उपासना गर्ने प्रचलन रहेको शालीनदीमा एक महिनासम्म विभिन्न जिल्लाबाट भक्तजनको घुइँचो लाग्ने गर्दछ । एक महिनासम्म चल्ने स्वस्थानी व्रतलाई एउटा विशेष पर्व नै मान्ने चलन छ । शालीनदीस्थित माधवनारायणको मन्दिर पौष शुक्ल पूर्णमिादेखि माघ शुक्ल पूर्णमिासम्म एक महिनामात्र खोली प्रत्यक्ष पूजाआजा गर्ने प्रचलन रहेको स्थानीयवासी पवन श्रेष्ठले बताउनुभयो । स्कन्दपुराणको केदार खण्डमा सूर्य मकर राशिमा प्रवेश गरेपछि लाग्ने माघ मेलामा पानी शुद्ध र स्वच्छ हुने उल्लेख छ । 'मेला अवधिभर साँखुका कुनै पनि घरमा स्वस्थानी र माधवनारायणबाहेक कुनै पनि धार्मिक अनुष्ठान विवाह, व्रतबन्धलगायत गर्ने चलन छैन । यो पहिलेदेखिकै यहाँको मौलिक पहिचान हो,' उनले भने। मेला मूल आयोजक समितिका अनुसार भक्तजनको सुविधा तथा शान्ति सुरक्षाको अवस्थालाई ध्यानमा राख्दै मेला वरपर क्षेत्रमा सिसी क्यामेरा जडान गरिनुका साथै विभिन्न उपसमिति गठन गरी मेलालाई व्यवस्थित बनाउने तयारी भएको छ ।रासस"
क्यानाडा पठाइदिन्छु भन्दै ९० लाख ठग्ने पक्राउ,"पोखरा : क्यानडा लगायत विकसित देश पठाइदिन्छु भनेर दर्जनौंसँग गरी ९० लाख रुपैयाँ ठगी गरेको आरोपमा कास्की प्रहरीले एकजनालाई पक्राउ गरेको छ । पर्वतको मोदी गाउँपालिका वडा नम्बर ७ स्थायी घर भई पोखरा महानगरपालिका वडा नम्बर ३० सिसुवा बस्ने वर्ष ३८ का धीरजकुमार विश्वकर्मा पक्राउ परेका हुन् । खाडी मुलुक बसेर आएका उनले आफू पहिल्यैदेखि विदेश बसेको र अरुलाई पनि पठाउन सक्ने भन्दै पैसा असुल गरेका थिए । कास्की प्रहरी प्रमुख एसपी जीवनकुमार श्रेष्ठका अनुसार धीरजले ३३ जनाबाट ९० लाख रुपैयाँ ठगी गरेका हुन् । विश्वकर्माले कास्की, स्याङ्जा, तनहुँ, म्याग्दी लगायत जिल्लाका व्यक्तिहरुबाट पैसा उठाएका थिए । उनीविरुद्ध १२ माघमा कास्की प्रहरीमा उजुरी परेको थियो । थुप्रै जनासँग उनले पासपोर्ट पनि लिएका थिए । भिसा लिन दिल्ली जानुपर्ने भन्दै आश्वस्त पार्दै आएका थिए । उजुरी परेको भोलिपल्ट अर्थात १३ माघमा प्रहरीले विश्वकर्मालाई पक्रन सकेको थियो ।"
अब उपत्यकाबाहिरबाट पनि सुन वितरण,"काठमाडौं : काठमाडौं उपत्यकाबाहिरबाट पनि सुन वितरण हुने भएको छ । काठमाडौंबाट मात्रै सुन वितरण गर्दा व्यापारीलाई समस्या भएको भन्दै अबदेखि उपत्यकाबाहिरबाट पनि सुन वितरण गर्न लागिएको हो । नेपाल सुनचाँदी ब्यवसायी महासंघको छलफलमा बैंकर्स संघका पदाधिकारीले उपत्यकाबाहिरबाट पनि सुन वितरण गर्न सहमत जनाएका हुन् । नेपाल सुनचाँदी व्यवसायी महासंघका नवनिर्वाचित अध्यक्ष माणिकरत्न शाक्यले काठमाडौं उपत्यकाबाहिरबाट सुन वितरण नगरिँदा व्यवसायीले दुःख खेप्नु परेको भन्दै यथाशीघ्र उपत्यकाबाहिरका तोकिएका स्थानबाट समेत सुन वितरणको व्यवस्था मिलाउन आग्रह गरे । त्यसक्रममा बैंकर्स संघका अध्यक्ष भुवनकुमार दाहाललगायत संघका पदाधिकारीले व्यवसायीको मागप्रति आफूहरू सकारात्मक रहेको र त्यसलाई कार्यान्वयनमा ल्याउन संघ तयार रहेको बताए । नेपाल राष्ट्र बैंकले यसअघि नै उपत्यकाबाहिरबाट पनि सुन वितरणको वयवस्था मिलाउने विषयलाई मौद्रिक नीतिमा समावेश गरिसकेको छ । यद्यपी सो विषय हालसम्म कार्यान्वयनमा आउन सकेको छैन । जसका कारण उपत्यकाबाहिरका व्यवसायी सुन खरिदका लागि काठमाडौंमा आउनुपर्ने झन्झट कायम छ । व्यवसायीलाई सुन उपलब्ध गराउँदा बैंकहरूबाट हुने ढिलासुस्ती र अन्य प्राविधिक समस्यालाई सल्टाएर सहजरुपमा विधिसम्मत तरिकाले आआफ्नो जिम्मेवारी पूरा गर्न आफूहरु तयार रहेको संघका पदाधिकारीहरुले बताए । राष्ट्र बैंकले तोकेको व्यवस्था अनुसार बैंकर्स संघको सिफारिसमा बैंकहरूले विदेशबाट कच्चा सुनको आयात गरी महासंघको सिफासिरमा व्यवसायीलाई सुन उपलब्ध गराउँदै आएको छ । मोफसलका जिल्लाबाट सुन वितरण गर्दा ढुवानी खर्च मात्रै काठमाडौंको भन्दा बढी लिने, मोफसलका जिल्लामा पनि सुनको स्टक राख्ने, बैंकपिच्छे फरक फरक हुँदै आएको दरभाउमा एकरुपता ल्याउने, सुन खरिद गर्न बैंकहरुले सहज वातावरण बनाउने र सुनको कोटा वृद्धि गरी पर्याप्त मात्रामा आपूर्ती व्यवस्था मिलाउन दुवै पक्षले पहल गर्ने लगायत विषयमा छलफल भएको थियो ।"
"सप्तरीमा मोटरसाइकल दुर्घटना, एक युवकको मृत्यु","राजविराज: सप्तरीको सप्तकोशी ब्यारेजमा पुषी पूर्णिमाको मेला भर्न पुगेका तीन जना सवार मोटरसाइकल दुर्घटनामा एक युवकको मृत्यु भएको छ । हनुमाननगर कंकालिनी नगरपालिका१ स्थित कोशी ब्यारेजको नहर छेउमा स ३ प ३०४७ नम्बरको मोटरसाइकल दुर्घटनामा पर्दा सप्तरीको तिलाठी कोइलाडी गाउँपालिका३ मुखिया टोलका ३० वर्षीय शिवकुमार मुखियाको मृत्यु भएको सप्तरी प्रहरीले जनाएको छ । दुर्घटनामा गम्भीर घाइते भएका मोटरसाइकल चालक मुखियाको गोल्डेन अस्पताल, विराटनगरमा उपचारका क्रममा मृत्यु भएको हो । मोटरसाइकल अनियन्त्रित भएर सडक छेउमा बिग्रेर राखेको पुरानो रोलरमा ठोक्किएर दुर्घटना भएको जिल्ला प्रहरी कार्यालय सप्तरीका डिएसपी भुवनेश्वरप्रसाद साहले बताए । पुर्वपश्चिम लोकमार्गस्थित कोशी ब्यारेजको नहरको बाटोको उतर छेउमा लामो समयदेखि बिग्रेको पुरानो रोलर राखिएको छ । मोटरसाइकलमा सवार मुखिया टोलकै २५ वर्षीय रामअवतार खंग र २० वर्षीय रामकुमार मुखिया घाइते भएका छन् । घाइतेहरुको गोल्डेन अस्पताल, विराटनगरमा उपचार भइरहेको छ । शवलाई पोष्टमार्टमका लागि कोशी अस्पताल विराटनगरमा राखिएको छ । मोटरसाइकल भने इलाका प्रहरी कार्यालय भारदह, सप्तरीमा राखिएको छ । सप्तकोशी नदीलगायत जलाशयहरुमा कोशी स्नान गर्न र पुषी पूर्णिमाको मेला भर्न घुइँचो लागेको छ । सप्तकोशी नदीमा सप्तरी, सिरहा, सुनसरी, मोरङ्गदेखि भारतको पुर्णिया, अररीया, मधुवनी, फारबिसगञ्जलगायत स्थानहरुबाट कोशी स्नान गर्न आएका छन् । पौषशुक्ल पुर्णिमाका दिन कोशी स्नान गरे गंगास्नान गरे सरह पुण्य मिल्ने जनविश्वास रहेको छ ।"
नेता बाँस्तोलालाई २४ घण्टाभित्र उपस्थित गराउन आदेश,काठमाडौं : सर्वोच्च अदालतले नेत्रविक्रम चन्द विप्लव समूहका नेता धमेन्द्र बाँस्तोलालाई २४ घण्टाभित्र बन्दीसहित उपस्थित गराउन आदेश जारी गरेको छ। न्यायाधीश डा मनोजकुमार शर्माको एकल इजलासले बिहीबार बन्दी बनाउनाको आधार र कारणसहित सूचना प्राप्त भएको मितिले बाटाको म्यादबाहेक २४ घण्टाभित्र बन्दीसहित उपस्थित गराउनका साथै महान्यायाधिवक्ताको कार्यालयमार्फत लिखित जवाफ पेश गर्न भनिएको छ । विप्लव समूहका पश्चिम कमाण्ड इञ्चार्ज बाँस्तोलाका तर्फबाट हिमा बाँस्तोलाले सर्वोच्चमा बन्दी प्रत्यक्षीकरणको रिट दायर गरेकी थिइन् । गत पुस २९ गते बाँस्तोलासहित चार जनालाई ललितपुरको दक्षिणी भेगबाट प्रहरीले पक्राउ गरेको थियो । बाँस्तोलालाई नख्खुस्थित एनसेल टावरमा भएको बम बिस्फोटका घटनामा संलग्न रहेको आरोप लागेको छ । रासस
चोरीको मोटरसाइकलसहित युवा पक्राउ,गोरखा : चोरीको मोटरसाइकलसहित एक युवालाई प्रहरीले पक्राउ गरेको छ। दुईवटा मोटरसाइकल चोरेर भाग्दै गरेका लम्जुङ जिल्ला दूधपोखरी गाउँपालिका १ का रमेश भट्टराईलाई मंगलबार पक्राउ गरेको एसपी सुरेन्द्र गुरुङले जानकारी दिए। उनको साथबाट पल्सर २२० सीसीको बा ६८ प ११०९ नम्बर रहेको रातोकालो मोटरसाइकल बरामद गरिएको प्रहरीले जनाएको छ। प्रहरी निरीक्षक ईश्वर लौडारी नेतृत्वको प्रहरी टोलीले भट्टराईलाई सिरानचोक गाउँपालिका८ गोपालडाँडाबाट पक्राउ गरेको हो। यसअघि गत सोमबार भट्टराईले धादिङको गजुरीबाट ३०२००२ प ६८८६ नम्बरको २२० सिसिको पल्सर मोटरसाइकल चोरी पालुङटार नगरपालिका ५ ठाँटीपोखरीमा छोडी भागेका थिए। प्रहरीको चेकिङ भइरहेको ठाउँमा चोरीको मोटरसाइकल छोडी अर्को मोटरसाइकल चोरी गरी भागेको प्रहरीको बयानमा बताएका एसपी गुरुङले जानकारी दिए। सो मोटरसाइकल बिहीबार एक कार्यक्रम गरी मोटरसाइकलधनीलाई हस्तान्तरण गरिएको उनले बताए। भट्टराईले यसअघि चितवनमा नक्कली चेक दिएर बिजुलीको सामान लिई फरार रहेको आरोप पनि रहेको प्रहरीले जनाएको छ। त्यस्तै गत ११ गते गोरखा नगरपालिका ८ तल्लोबराहमा पार्किङ गरी राखिएको स्थानबाट चोरी भएको मोटरसाइकल पनि फेला परेको गोरखा प्रहरीले जनाएको छ। बा ८२ प ४४३८ नम्बरको २२० सीसीको पल्सर मोटरसाइकल गोरखा नगरपालिका १३ कर्मसिङटोलमा बेवारिसे अवस्थामा फेला पारिएको एसपी गुरुङले जानकारी दिए। गत माघ ११ गते राती चोरी भएको दुईवटा मोटरसाइकल भने खोजी भइरहेको प्रहरीले जनाएको छ। गोरखा नगरपालिका १० वीरेन्चोकबाट चोरी भएको लु ६० प २५९० नम्बरको मोटरसाइकल र सोही दिन गोनपा ८ बराहबाट चोरी भएको लु ५९ प ०९२४ नम्बरको पल्सर मोटरसाइकल भने फेला नपरेको प्रहरीले जनाएको छ। चोरी भएका मोटरसाइकलको खोजी कार्य भइरहेको एसपी गुरुङले जानकारी दिए।
सुरुमा दुई छोरीलाई विष खुवाइन् अनि आमाले पनि खाइन्,परासी : दुई छोरीलाई विष खुवाएर आफूले पनि खाएकी आमासहित ३ जनाको मृत्यु भएको छ। पश्चिम नवलपरासीको सरावल गाउँपालिका५ धनगडवाकी ३५ वर्षीया अनिता चौधरीले बुधबार राति दुई छोरीलाई विष खुवाएर आफूले पनि विष खाएको प्रहरीले जनाएको छ। विष सेवनका कारण चौधरीकी १२ वर्षीया छोरी नेहा र १० वर्षीया अर्की छोरी हेमाको मृत्यु भएको जिल्ला प्रहरी कार्यालयका सूचना अधिकारी डीएसपी राजु लामाले जानकारी दिए। विष सेवनपछि पृथ्वीचन्द्र अस्पताल परासीमा पुर्याइएका उनीहरुको त्यहाँ उपचार हुन नसेपछि भैरहवा मेडिकल कलेजमा पठाइएको थियो। उपचारका क्रममा तिनै जनाको बिहीबार बिहान अस्पतालमा मृत्यु भएको डीएसपी लामाले जानकारी दिए। बुधबार राति करिब १० बजे घरको च्यानल गेटमा ताला लगाएर सबै जनाले कोठामा बसेर विष सेवन गरेको प्रहरीको प्रारम्भिक अनुसन्धानमा खुलेको छ। विष सेवन पश्चात् घरभित्रबाट चिच्चाहटको आवाज आएको सनेुपछि स्थानीय घरको छतबाट कोठामा पुगेका थिए। कोठामा दुई वटा चिया पिउने गिलासमा पानी जस्तो तरल पदार्थ देखिएकाले त्यसैमा विष राखेर छोरीलाई दिएको हुन सक्ने प्रहरीले जनाएको छ। मृतक चौधरीका श्रीमान जितेन्द्र रोजगारीका लागि विदेशमा छन्। चौधरीका सन्तानमा दुई छोरी मात्र रहेको प्रहरीले जनाएको छ। घरमा ३ जना मात्र बस्दै आएका थिए। घटनाको बारेमा थप अनुसन्धान भइरहेको प्रहरीले जनाएको छ।
भक्तपुर जिल्ला अदालतको नयाँ भवन : निर्माण सुरु भएको ४ महिनापछि शिलान्यास,"भक्तपुर : निर्माण कार्य सुरु भएको करिब ४ महिनापछि बिहीबार बल्ल भक्तपुर जिल्ला अदालतको नयाँ भवनको शिलान्यास गरिएको छ । सर्वोच्च अदालतका न्यायाधीश मीरा खड्काले बिहीबार एक कार्यक्रमबीच भक्तपुर जिल्ला अदालतको आधुनिक भवनको शिलान्यास गरेकी हुन् । भवन निर्माण ठेक्का केसीशर्मासमानान्तर जेभीले हात पारेको हो । जसको ठेक्का रकम भ्याटसहित एक अर्ब ३६ करोड ६७ लाख ९० हजार ४ सय ८२ रुपैयाँ रहेको छ । गएको असोज ६ गते ठेक्का सम्झौता गरेको निर्माण कम्पनीले असोजकै १९ गतेदेखि अदालत भवन निर्माण सुरु गरेको थियो । सम्झौताअनुसार २ वर्ष अर्थात २०७९ साल असोज १५ गतेभित्र भवन निर्माण सम्पन्न गरिसक्नुपर्ने छ । हालसम्म १३५ प्रतिशत भौतिक निर्माण प्रगति भएको कन्सल्टेन्ट इञ्जिनियर प्रकाश ढुंगानाले जानकारी दिए । जसअनुसार भवनको जगको आधार ढलान सम्पन्न भइसकेको छ । भवनमा हुने ४ वटा लिफ्टमध्ये प्रमुख लिफ्टको लागि खनिएको खाल्डोमै न्यायाधीश खड्काले बिहीबार जग शिलान्यास गरेकी छन् । त्यस्तै घर तथा भवनको जग शिलान्यास गर्दा काँचो इँटाको प्रयोग गरिन्छ तर बिहीबार न्यायाधीश खड्काले जग शिलान्यास गर्दा पाकेको चाइनिज इँटाको प्रयोग भएको छ । उनले जग शिलान्याससँगै भवन निर्माणसम्बन्धी ताम्रपत्रसमेत अनावरण गरिन्। कार्यक्रममा प्रमुख अतिथि र अतिथिहरुको मन्तव्य राख्ने व्यवस्था थिएन । जसअनुसार कन्सल्टेन्ट इञ्जिनियर ढुंगानाले भवनको प्राविधिक पक्षबारे जानकारी दिए । भक्तपुर जिल्ला अदालतका मुख्य न्यायाधीश गोपालप्रसाद बाँस्तोलाले धन्यवाद ज्ञापन गर्दै सम्झौताअनुसार २ वर्षमै अदालतले नयाँ भवन पाउने विश्वास व्यक्त गरे । उनले भक्तपुर दरबार क्षेत्रस्थित साँघुरो भवनबाट कठिन सेवा दिँदै आएका आफूहरुलाई बन्दै गरेको नयाँ भवनले उत्साहित बनाएको बताए । अहिले भक्तपुर दरबार क्षेत्रस्थित साँघुरो भवनबाट कठिन सेवा दिँदै आएका छौं, मुख्य न्यायाधीश बाँस्तोलाले भने, त्यसैले बन्दै गरेको नयाँ भवनले हामीलाई उत्साहित बनाएको छ । अबको दुई वर्षभित्रै नयाँ भवनबाट सेवा प्रवाह गर्न पाउने आशामा छौं । उनले अहिलेसम्म भौतिक प्रगति लक्ष्यभन्दा बढी रहेको सुनाए । भक्तपुर नगरपालिकाले वडा नं ९ मा सञ्चालन गरेको तुमचो दुगुरे चोखा जग्गा एकीकरण आयोजनाभित्रको ६ रोपनी १४ आना जग्गाभित्र जिल्ला अदालतको भवन निर्माण भइरहेको हो । उक्त भवनमा ४ वटा लिफ्ट र दुई वटा यामको व्यवस्था हुनेछ । कूल सात तल्ला हुने भवनको सुरुको अन्डरग्राउन्ड दुई तलामा पार्किङको व्यवस्था हुनेछ । पहिलो तलामा सर्वसाधारण सेवाग्राहीको लागि ५० वटा कार र ८० वटा मोटरसाइकल तथा दोस्रो तलामा न्यायाधीश तथा कर्मचारीहरुको लागि १५ वटा कार र २४ वटा मोटरसाइकल पार्किङ गर्न सकिने कन्सल्टेन्ट इञ्जिनियर ढुंगानाले जानकारी दिए । भवनमा कूल २ सय ४२ वटा कोठा हुनेछन् । जसमा १४ वटा इजलास हुनेछन्, उनले थपे, ७० जना क्षमताको तालिम कक्ष र २ सय ५० जना क्षमताका हलसमेत उक्त भवनभित्रै हुनेछ । भवनसँगै २ सय जना क्षमताको क्यान्टिनसमेत बन्ने इञ्जिनियर ढुंगानाले बताए । भक्तपुर दरबार क्षेत्रस्थित पुरानो भवन साँघुरो भएपछि अदालतले तुमचो दुगुरे चोखा जग्गा एकीकरण आयोजनाभित्रको करिब ११ रोपनी क्षेत्रफलको दुई कित्ता जग्गा खरिद गरेको थियो । सोही जग्गामा अहिले पहिलो चरणमा जिल्ला अदालतको आधुनिक भवन निर्माण भइरहेको हो । पहिलो चरणमा अदालतको मुख्य भवन र दोस्रो चरणमा अदालतका न्यायाधीशलगायतको लागि क्वार्टर निर्माण हुने भक्तपुर अदालतले जनाएको छ । भक्तपुर जिल्ला अदालतको नयाँ भवनको जग शिलान्यासको ताम्रपत्र अनावरण गर्दै सर्वोच्चका न्यायाधीश मीरा खड्का । तस्बिर : ईश्वरकाजी खाइजू"
अवहेलना मुद्दा : चार पूर्वप्रधानन्यायाधीशसँग सर्वोच्चले माग्यो लिखित जवाफ,"काठमाडौं : सर्वोच्च अदालतले अवहेलनासम्बन्धी मुद्दामा सर्वोच्च अदालतका चारजना पूर्वप्रधानन्यायाधीशसँग लिखित जवाफ मागेको छ । बिहबिार सर्वोच्चका न्यायाधीश मनोजकुमार शर्माको एकल इजलासले चारजना पूर्वप्रधानन्यायाधीशलाई सात दिनभित्र लिखित जवाफ पेस गर्न भनेको हो । शर्माको इजलासले पूर्वप्रधानमन्त्री मीनबहादुर रायमाझी, अनुपराज शर्मा, कल्याण श्रेष्ठ र सुशीला कार्कीलाई लिखित जवाफसहित उपस्थित हुन् भनेको हो । त्यसैगरी पूर्वसभामुख ढुंगानालाई ७ दिनभित्र आफैं लिखित जवाफ पेश गर्न अदालतले भनेको छ । न्यायाधीशलाई स्वयम् उपस्तथित भएर जवाफ दिन भनिएको छ । चारजना पूर्वप्रधानन्यायाधीशविरुद्ध अधिवक्ता धनजीत बस्नेत र लोचन भट्टराईले छुट्टाछुट्टै रिट दायर गरेका थिए भने पूर्वसभामुख ढुंगानाविरद्ध अधिवक्ता राजाराम घिमिरेले रिट दर्ता गरेका थिए ।"
"रोल्पामा ट्याङ्कर दुघर्टनामा चालकको मृत्यु, सहचालक घाइते",रोल्पा : रोल्पामा बिहीबार दिउँसो ना ४ ख २२५७ को ट्याङ्कर दुघर्टना हुँदा चालको मृत्यु भएको छ भने सहचालक घाइते भएका छन् । नेपालगञ्जबाट रोल्पाको रेउघा पेट्रोल पम्पका लागि पेट्रोल र डिजेल तेल लिएर आउँदै गरेको ट्याङ्कर रोल्पा नगरपालिका१ भदौरे मन्दिर नजिकै दुर्घटना भएको हो । जिल्ला प्रहरी प्रमुख एवं प्रहरी नायव उपरिक्षक सन्तोषकुमार केसीका अनुसार दिउँसो एक बजे ट्याङ्कर ओरालो सडकको घुम्टीमा दुर्घटना भएको हो । दुर्घटनामा परी नेपालगंज बाँकेका वर्ष ३६ चालक अर्पणचन्द्र सिंहको मृत्यु भएको हो । दुर्घटना लगत्तै चालक र सहचालकलाई प्रहरीले उद्दार गरी रेउघा अस्पताल लगेको थियो । उपचारकै क्रममा चालकको मृत्यु भएको हो । भारतको वहराइज जमुना१ का वर्ष १९ का सहचालक शुनिल शंकर गम्भीर घाइते रहेको प्रहरीले जनाएको छ । रेउघा अस्पतालमा सहचालको प्राथमिक उपचारपछि मेडिकल कलेज कोहलपुर रेफर गरिएको छ । प्रहरीको प्रारम्भिक अनुसन्धान अनुसार ट्याङ्कर अनियन्त्रित भई दुर्घटना भएको अनुमान गरिएको छ । माथिल्लो घुम्तीबाट पल्टिएर ट्याङ्कर तल्लो घुम्तीको सडकमा बजारिएको छ । ट्यांकर पुर्णरुपमा क्षतिग्रस्त वनेको छ । पेट्रोल र डिजेल सडकमा पोखिएको छ । रोल्पा नगरपालिकाको दमकलबाट पानी पुर्याएर सडक सफा गर्ने कार्य भइरहेको छ । ट्याङ्कर दुर्घटनापछि अवरुद्ध भएको सडक खुलाउने कार्य भएको छ ।
नवलपरासीमा दुई छोरीसहित आमाको आत्महत्या,"परासी: पश्चिम नवलपरासीको सरावल गाउँपालिका५ धनगडवास्थित ३५ वर्षीया अनिता चौधरीले बुधबार राति विष खाएर २ छोरीलाई समेत विष खुवाएको प्रहरीको अनुसन्धानमा खुलेको छ । विष सेवनका कारण १२ वर्षीया छोरी नेहा, १० वर्षीया अर्की छोरी हेमा र अनिताको मृत्यु भएको जिल्ला प्रहरी कार्यालयका सूचना अधिकारी डिएसपी राजु लामाले जानकारी दिए । विष सेवनपछि पृथ्वीचन्द्र अस्पताल परासीमा पुर्याइएका उनीहरुको त्यहाँ उपचार हुन नसेपछि भैरहवा मेडिकल कलेजमा पठाइएको थियो । उपचारका क्रममा तीनै जनाको बिहीबार बिहान अस्पतालमा मृत्यु भएको डिएसपी लामाले जानकारी दिए । बुधबार राति करिब १० बजे घरको च्यानल गेटमा ताला लगाएर सबै जना कोठामा गएका थिए । कोठामा पुगेपछि अनिताले दुई छोरीलाई विष खुवाएपछि आफूले पनि खाएको प्रहरीको प्रारम्भिक अनुसन्धानमा खुलेको डिएसपी लामाले बताए । विष सेवन पश्चात घरभित्रबाट चिच्चाहट सनेुपछि स्थानीयहरु घरको छत हुँदै च्यानल गेटको ताला फोडेर कोठामा पुगेका थिए । स्थानीय पुग्दा तीनै जना कोठामा छट्पटाइरहेको प्रहरीले जनाएको छ । कोठामा दुई वटा चिया पिउने गिलासमा पानी जस्तो तरल पदार्थ देखिएकाले त्यसैमा विष राखेर छोरीहरुलाई दिएको हुनसक्ने प्रहरीले जनाएको छ । कोठामा मृतकहरुले बान्ता गर्ने क्रममा १०१२ वटा विषका ट्याब्लेट देखिएका थिए । मृतक चौधरीका श्रीमान जितेन्द्र रोजगारीका लागि मलेसियामा छन् । चौधरीका सन्तानमा २ छोरी मात्र थिए । विदेशमा रहेका जितेन्द्रका बाबुआमा र अन्य दुई भाइ छन् । चौधरीले अंशवण्डा गर्न बाबुआमासँग माग गर्दैआएका थिए । अंश नदिएपछि ५ वर्षदेखि जितेन्द्र, श्रीमती र २ छोरी लिएर छुट्टै बस्दै आएको स्थानीयले बताए । बाबुआमा अन्य दुई छोराहरुसँग बस्दै आएका छन् । अंश नदिएपछि श्रीमानसँगकै सल्लाहमा अनिताले अदालतमा मुद्दा दिएर १२ कट्ठा जग्गा पाएको वडाध्यक्ष दिनेश सहानीले बताए । सोही जग्गामा जितेन्द्रले घर बनाएर परिवार राखेका थिए । अंश झगडाकै कारण भाइहरु र बाबुआमाको जितेन्द्रको घरमा आउजाउ छैन । विदेशमा रहेका जितेन्द्र मिलनसार र सोझा व्यक्ति हुन् । श्रीमती र छोरीहरुलाई राम्रैसँग हेर्दै आएका थिए । कसरी घटना भयो हामी पनि अचम्म छौं । वडाध्यक्ष सहानीले भने । घटना हुनुभन्दा तीन दिनअघि मृतक अनिता र देवरबीच दिउँसो सामान्य भनाभन भएको स्थानीयले बताए । प्रहरीका अनुसार घटनाको प्रकृति हेर्दा मृतक चौधरी र उनका छोरीहरुलाई बाहिरबाट घरमा आएर कसैले विष खुवाएको आशंका गर्ने प्रमाण अहिलेसम्म भेटिएको छैन । अंशवण्डा वा अन्य तनाब के कारणले उक्त घटना भयो भन्नेबारे अनुसन्धान भइरहेको प्रहरीले जनाएको छ ।"
बाजुरामा १ सय २२ जनाले लगाए कोरोना खोप,"बाजुरा : जिल्लामा कोरोनाविरुद्धको खोप अभियान सुरु भएरको छ । देशका अन्य जिल्लामा बुधबारबाट सुरु गरिएको भएपनि बाजुरामा भने एक दिन ढिलो गरी सुरु गरिएको हो। भौगोलिक विकटताले खोप ढिलो गरी जिल्ला पुगेपछि तयारी नपुगेका कारण एक दिन ढिलो गरि खोप सेवा सुरु गरिएको जिल्ला स्वास्थ्य कार्यालय बाजुराका वरिष्ठ जनस्वास्थ्य अधिकृत्त दयाकृष्ण पन्नले जानकारी दिए। जिल्ला स्वास्थ्य कार्यालय बाजुराका वरिष्ठ जनस्वास्थ्य अधिकृत्त पन्नले पहिलो खोप लगाए । पहिलो खोप लगाउन पाउँदा खुशी लागेको उनले बताए । उनले निर्धक्क भएर खोप लगाउन सबैमा अनुरोध गरे। खोप लगाइसकेपछि कोरोना भाइरस संक्रमण हुने सम्भावना न्यून हुने र यदि संक्रमण भइहाले पनि कडा लक्षण नदेखिने उनले बताए। पहिलो चरणमा बाजुरा जिल्लाका ९ वटा स्थानीय तहका ९ सय ३५ जना अग्रपंक्तिमा खटिएकाहरुलाई खोप लगाइने पन्तले जानकारी दिए। बाजुरामा पहिलो चरणको खोप जिल्ला अस्पताल बाजुराबाट माघ १५ देखि १९ गतेसम्म ९ सय ३५ जनालाई लगाइने जिल्ला अस्पताल बाजुराका प्रमुख डाक्टर रुपचन्द्र विश्वकर्माले बताए । पहिलो चरणमा जिल्ला अस्पताललाई मात्र खोप केन्द्रका रुपमा स्थापना गरिएको र जिल्ला अस्पतालबाटै खोप सेवा दिइने बताइएको छ । यो परीक्षण भएकाले स्वास्थ्यकर्मीको प्रत्यक्ष निगरानीमा राख्ने गरी दुर्गम क्षेत्रमा खोप केन्द्र स्थापना गर्न नसकिएको स्वास्थ्य कार्यालय प्रमुख वरिष्ठ जनस्वास्थ्य अधिकृत्त दयाकृष्ण पन्तले बताए । स्वास्थ्यकर्मी,शव व्यवस्थापनमा खटिएका सुरक्षाकर्मी, सरसफाइ कर्मचारी, एम्बुलेन्स तथा कोरोना संक्रमितलाई ओरोर दोहोर गर्ने गाडी चालकलाई पहिलो चरणमा खोप लगाइने स्वास्थ्य कार्यालय प्रमुख पन्तले बताए । पहिलो चरणको खोप जिल्ला अस्पतालका ६७ जना, स्वास्थ्य कार्यालय बाजुराका १७ जना जिल्ला आयुर्वेद केन्द्र बाजुराका १३ जना र २५ जना सुरक्षकर्मीलाई लगाइने भएको छ । पहिलो दिन माघ १५ गते १ सय २२ जनालाई लगाइएको छ भने माघ १६ गते १ सय ६१ जनालाई खोप लगाइने भएको छ । त्यस्तै १७ गते २ सय ७ जना, १८ गते १ सय ९८ र १९ गते २ सय १० जनालाई लगाइने भएको छ ।"
कक्षा १२ को नतिजा प्रकाशनमा किन ढिलाई ?,काठमाडौं : राष्ट्रिय परीक्षा बोर्डले कक्षा १२ को नतिजा प्रकाशन सम्बन्धी कार्य अन्तिम चरणमा पुरयाएको छ । यसअघि बोर्डले गत साताभित्रै नतिजा प्रकाशन गर्ने भनेको थियो । तर सम्बन्धित विद्यालयले पठाएको प्राप्तांक र विद्यार्थीको हाजिरी कपी रुजू गर्न समय लागेकोले अनुमान गरेको समयमा नतिजा प्रकाशन गर्न नसकिएको बोर्डले स्वीकार गरेको छ । बोर्डका अनुसार विद्यालयबाट प्राप्त नतिजाको डाटा इन्ट्री गरेर रुजुको काम सकिएको छ । विद्यार्थीको हाजिरीकापी रुजु गर्ने काम भइरहेको छ । यो काम पनि अन्तिम चरणमा पुगेको परीक्षा नियन्त्रक कृष्ण शर्माले बताए । अहिलेको कामको गति अनुसार प्रक्रिया अघि बढेमा दुई दिनभित्रै नतिजा सार्वजनिक गर्न सकिने बोर्डको भनाइ छ । कोभिड १९ का कारण कक्षा १२ को परीक्षा सञ्चालनको जिम्मेवारी यसपटक बोर्डले सम्बन्धित विद्यालयलाई नै दिएको थियो । बोर्डले कुल पूर्णाङकको ४० प्रतिशत मात्रै लिखित परीक्षा सञ्चालन गरेको थियो । त्यसबाहेक ४० प्रतिशत अंक कक्षा ११ को मूल्यांकन गरेर र २० प्रतिशत विद्यालय आफैले मूल्यांकन गरेर दिनसक्ने निर्णय बोर्डले गरेको थियो । तर विद्यालयबाट प्राप्त नतिजा क्रमवद्ध रुपमा नआएकोले डाटा इन्ट्री गर्न तथा रुजू गर्न समस्या हुँदा नतिजा प्रकाशनमा ढिलाइ भएको यसअघि नै बोर्डले स्वीकार गरिसकेको छ । बोर्डले यसअघि पुस महिनाभित्रमा कक्षा १२ को नतिजा सार्वजनिक गरिसक्ने योजना बनाएको थियो । कक्षा १२ मा यो पटक ४ लाख ३१ हजार परीक्षार्थी सहभागी थिए । ४ हजार १ सय केन्द्रमा परीक्षा चलेको थियो । सबै केन्द्रको हाजिरी रुजु गर्नुपर्ने भएकोले समस्या भएको हो ।
सरकारी सार्वजनिक जग्गा व्यक्तिको नाममा : नापी अधिकृतसहित तीनविरुद्ध मुद्दा,"काठमाडौं : सरकारी सार्वजनिक जग्गा व्यक्तिको नाम दर्ता गराउने नापी कार्यालय रुपन्देही, भैरहवाका तत्कालीन नापी अधिकृत घनश्याम दुवेसमेत ३ जनाविरुद्ध विशेष अदालतमा रिएको छ । अख्तियार दुरुपयोग अनुसन्धान आयोगले उनीहरुविरुद्ध पौने १० लाख विगो कायम गर्दै सार्वजनिक सम्पत्ति गैरकानुनी लाभ तथा हानी गरी भ्रष्टाचार गरेको आरोपमा मुद्दा दायर गरेको हो । नापीका सर्भेक्षक रामराज यादव र जग्गा धनी मुना पासिनलाई पनि प्रतिवादी बनाइएको छ । उनीहरुविरुद्ध ९ लाख ८३ हजार ७ विगो कायम गरिएको छ । रुपन्देहीको खड्वा बनगाई७, स्थित साविक कित्तानम्बर ३८७ को सार्वजनिक जग्गा छुट दर्ताको नाममा व्यक्ति विशेषको नाममा दर्ता गरेको भन्ने उजुरीपछि गरेको अनुसन्धानमा सार्वजनिक सम्पत्ति व्यक्ति विशेषको नाममा कित्ताकाट गरी क्षेत्रफल बढाउने कार्यमा संलग्न भएको देखिएपछि उनीहरुविरुद्ध सजायको मागदाबी लिइएको छ । हालका जग्गाधनीहरु कल्पना ज्ञवाली र माधव न्यौपानेको हकमा गैरकानूनी रुपमा अन्य व्यक्तिको नाममा कायम भएको जग्गा आफ्नो नाममा खरिद गरेको देखिएकोले उनीविरुद्ध सरकारको नाममा कायम गर्ने प्रयोजनका लागि मात्र मागदाबी विशेष अदालतमा आरोपपत्र दायर गरिएको छ।"
"नेपाल भ्रष्टाचारयुक्त देशको सूचीमा, अघिल्लो वर्षभन्दा ४ स्थान खस्कियो","काठमाडौँ: ट्रान्सपरेन्सी इन्टरनेशनलले जारी गरेको भ्रष्टाचार अवधारणा सूचकांक (सीपीआई) रिपोर्ट अनुसार नेपाल भ्रष्टाचारयुक्त देशको सूचीमा रहेको छ । अघिल्लो वर्ष ११३औं स्थानमा रहेको नेपाल यस वर्ष चार अंकको गिरावटसँगै ११७औं स्थान सूचीकृत भएको छ । भ्रष्टाचारका कारण कोभिड१९ महामारी रोकथामका प्रयास कमजोर बनेको र लोकतन्त्रलाई समेत पछाडी धकेलेको जनाएको छ । टीआईले १८० देशको सार्वजनिक क्षेत्रको भ्रष्टाचारबारे विज्ञको अवधारणा मापन गरेर यो रिपोर्ट सार्वजनिक गरेको हो । यस सूचकाङ्कमा १०० अङ्कले अति स्वच्छ र ० अङ्कले अति भ्रष्टाचार रहेको जनाउने टीआईको रिपोर्टमा उल्लेख छ । विश्वसनीय अन्तर्राष्ट्रिय संस्थाहरूद्वारा सम्पन्न गरिएका विभिन्न सर्वेक्षणको आधारमा टीआईले यो सूची तयार गरेको जनाएको छ । यस वर्षको सूचकाङ्कमा समावेश १८० देशमध्ये डेनमार्क र न्युजील्याण्डले कुल १०० मा ८८ अङ्क प्राप्त गरी सबै भन्दा कम भ्रष्टाचार हुने मुलुकको रुपमा चिनिएका छन् । यस्तै साउथ सुडान र सोमालिया १२ अङ्क प्राप्त गरी सबैभन्दा बढी भ्रष्टाचार हुने मुलुकको रुपमा सूचीकृत भए । सीपीआई २०२० मा दुईतिहाई मुलुकले ५० भन्दा कम अंक (स्कोर) पाएका छन् र यस वर्षको औसत स्कोर ४३ रहेको छ । आधाजति मुलुक एक दशकदेखि सूचीमा लगभग उस्तै स्थानमा रहनुले सरकारको भ्रष्टाचार नियन्त्रणको प्रयास प्रभावकारी हुन नसकेको देखाएको छ । सीपीआई २०२० मा नेपाललाई १०० मा ३३ अङ्क (११७ औं स्थान) दिइएको थियो । यसले नेपाल भ्रष्टाचार व्याप्त मुलुकहरूको श्रेणीमै रहेको देखाएको छ । गत वर्ष यस सूचीमा नेपालको अंक ३४ (११३ औं स्थान) रहेको थियो । अघिल्लो वर्ष भन्दा यस वर्ष नेपालको स्कोर घट्नुमा वल्र्ड जस्टिस प्रोजेक्टको स्कोरमा आएका कमीले गर्दा हो जस्ले राज्यका प्रमुख अंगहरुमा नीजी स्वार्थका लागि सार्वजनिक पदको दुरुपयोग बारे सर्वेक्षण गर्ने गर्दछ । सीपीआईका पुरक सर्वेक्षणमध्ये विश्व बैङ्कले सरकारद्वारा सार्वजनिक पदाधिकारीहरूको काम कारबाहीको निगरानी, नागरिक समाजलाई राज्यको सूचनामा पहुँच र सिमित व्यक्तिहरूको राज्य सञ्चालनमा पकडबारे सर्वेक्षण गरेको छ । वल्र्ड इकोनोमिक फोरमले आयात निर्यात, सार्वजनिक सेवा, कर भुक्तानी, ठेक्कापट्टा र न्यायिक निर्णयमा भ्रष्टाचारबारे सर्भेक्षण गरेको छ । ग्लोबल इनसाइटले व्यापार, व्यवसाय, ठेक्कापट्टा, आयात निर्यातमा घूस र भ्रष्टाचारबारे सर्वेक्षण गरेको छ । बर्टेल्सम्यान फाउन्डेसनले पदको दुरुपयोगमा सार्वजनिक पदाधिकारी माथि कतिको कारबाही हुन्छ र सरकारको भ्रष्टाचार नियन्त्रणको प्रयास कतिको सफल छ भन्ने सर्वेक्षण गरेको छ । वल्र्ड जस्टिस प्रोजेक्टले सरकार, न्यायालय, संसद् र सुरक्षा निकायका प्रतिनिधिहरूद्वारा निजी स्वार्थका लागि सार्वजनिक पदको दुरुपयोग विषयमा सर्वेक्षण गरेको छ । भेराइटिज अफ डेमोक्रेसी प्रोजेक्ट (भीडीइएम) ले राजनीतिक भ्रष्टाचारअन्तर्गत संसद्, कार्यपालिका र न्यायपालिका सम्बन्धित भ्रष्टाचारको व्यापकता जस्ता विषय समेटेका छन् । सीपीआई २०२० मा नेपालका लागि समाविष्ट विभिन्न ६ संस्थाका सर्वेक्षणले सरकारको भ्रष्टाचार विरोधी प्रयास पर्याप्त नहुनु, सार्वजनिक क्षेत्रमा भ्रष्टाचार र अधिकारको दुरुपयोग रहनु, सार्वजनिक पदाधिकारी माथी कारवाहीमा कमी हुनु, व्यापार व्यवसायमा घुसखोरी कायम रहनु, सूचनामा नागरिकको पहुँचमा कमी हुनु जस्ता समस्या कायमै रहेको संदेश दिएको छ । ट्रान्सपरेन्सी इन्टरनेशनलले भ्रष्टाचार नियन्त्रण गर्न नियमनकारी निकायहरुको सक्तिकरण, खुल्ला तथा पारदर्शी ठेक्का प्रकृया, लोकतन्त्रको रक्षा, नागरिक संस्थाको स्वतन्त्रता, तथ्याङ्क सम्प्रेषण र सूचनामा पहुच जस्ता सुझाव दिएको छ । सीपीआई २०२० मा दक्षिण एशियाली राष्ट्रहरूमध्ये भुटान ६८ अङ्क प्राप्त गरी २४ औं स्थान, मालदिभ्स ४३ अङ्क प्राप्त गरी ७५ औं स्थान, भारत ४० अङ्क प्राप्त गरी ८६ औं स्थान, श्रीलङ्का ३८ अङ्क प्राप्त गरी ९४ औं स्थान, नेपाल ३३ अङ्क प्राप्त गरी ११७ औं स्थान, पाकिस्तान ३१ अङ्क प्राप्त गरी १२४ औं स्थान, बङ्गलादेश २६ अङ्क प्राप्त गरी १४६ औं स्थान र अफगानिस्तान १९ अङ्क प्राप्त गरी १६५ औं स्थानमा छन् । छिमेकी मुलुक चीन ४२ अङ्क प्राप्त गरी ७८ औं स्थानमा छ ।"
स्वस्थानी व्रत एवं माघस्नान आजबाट सुरु,"काठमाडौं : प्रत्येक वर्ष पौष शुक्ल पूर्णिमादेखि माघ शुक्ल पूर्णिमासम्म एक महिना विधिपूर्वक गरिने स्वस्थानी व्रत एवं माघस्नान बिहीबारदेखि सुरु गरिँदै छ। पौष शुक्ल पूर्णिमादेखि माघ शुक्ल पूर्णिमासम्म एक महिना स्वस्थानी व्रत र माघ स्नान गरिन्छ। पौष शुक्ल चतुर्दशीको दिन हात गोडाका नङ काटी स्नान गरी शुद्ध वस्त्र पहिरिएर यसको सुरुआत हुन्छ। बिहान माघ स्नान गरी नित्य मध्याह्नकालमा महादेवको पूजा गरिन्छ। बेलुकी स्कन्द पुराणको केदार खण्डअन्तर्गत माघ माहात्म्यको कुमार अगस्त्यबीच संवाद भएको स्वस्थानी व्रत कथा सुन्ने सुनाउने परम्परा छ। एक महिनासम्म यो विधिबाट व्रत गरी माघ शुक्ल पूर्णिमाका दिन १०८ जनै, १०८ सुपारी, १०८ पान, १०८ फूल, १०८ रोटी, १०८ अक्षता विभिन्न थरीका फलफूल, धूप, बत्ती, नैवेद्य, श्रीखण्ड, रक्तचन्दन, सिन्दूर, वस्त्र, भेटी चढाई व्रतको कामना पूर्ण होस् भनी भगवतीलाई अर्घ दिइन्छ। चढाइएका प्रसादमध्ये सबैबाट आठआठ पतिलाई, पति नभए छोरालाई र छोरा पनि नभए मित छोरालाई एवं मित छोरा पनि नभएमा कामना सिद्ध होस् भनी नजिकको पवित्र नदीमा लगी बगाउने व्रत विधि छ। सय रोटी व्रतालु आफैँले फलाहार गरी रातमा जाग्राम बसिन्छ। जाग्रामका समयमा देवीको माहात्म्य सुन्ने सुनाउने गरिन्छ। यसो गरेमा व्रतालुको मनोकाङ्क्षा पूरा हुन्छ भन्ने धार्मिक विश्वास छ। स्वस्थानीको शाब्दिक अर्थ आफू बसेको स्थानको देवी भन्ने बुझिन्छ। आफू बसेकी स्थानकी देवीको पूजा गर्नु नै स्वस्थानी पूजा हो। उत्तरायणपछिको समय ध्यान योग साधनाका लागि उपयुक्त भएकाले स्वस्थानअर्थात् आफ्नो आत्मामा सम्पर्कको अभ्यास गर्नुलाई स्वस्थानी भनिएको विश्वास पनि छ। यसका लागि पौष शुक्ल पूर्णिमादेखि माघ शुक्ल पूर्णिमासम्मको समय राम्रो मानिन्छ। सुवर्ण वर्णकी, त्रिनेत्रधारी, प्रसन्न मुद्रा भएकी, कमल र सिंहासनमा बसेकी, चार हात भएकी देवीलाई स्वस्थानी देवी भनी स्कन्द पुराणमा उल्लेख गरिएको धर्मशास्त्रविद् एवं नेपाल पञ्चांग निर्णायक समितिका अध्यक्ष प्रा डा रामचन्द्र गौतमले जानकारी दिनुए। 'स्वस्थानीको चार हातमध्ये पहिलो हातमा नीलकमल, दोस्रो हातमा खड्ग, तेस्रो हातमा ढाल र चौथो हातमा वरदमुद्रा लिएकी देवी स्वस्थानी हुन् भनी पुराणमा उल्लेख गरिएको छ', उनले भने। यस्ती देवीको विधिपूर्वक व्रत गरेमा बिछोड भएका जोडीको पुनर्मिलन हुन्छ भन्ने विश्वास छ। रोग व्याध लागेको भए ठीक हुने र पति वा पत्नीका रुपमा कसैलाई इच्छाएको भए प्राप्त हुने कथासमेत नेपाली समुदायमा प्रचलित छ। सत्य युगमा हिमालय पर्वतकी पुत्री पार्वतीले महादेवलाई पति पाऊँ भनी विष्णुको निर्देशानुसार स्वस्थानीको व्रत गरेको कथा स्वस्थानीमा वर्णन गरिएको छ। व्रतपछि बिछोडमा परेका नाग नागिनीको समेत पुनर्मिलन भएको कथामा उल्लेख छ। गोमा ब्राह्मणीले सप्तऋषिले सिकाएको व्रतविधिअनुसार व्रत गर्दा पुत्र वियोगबाट मुक्ति मिलेको र व्रतकै प्रभावले छोरा नवराज लावण्य देश हालको साँखु क्षेत्रको राजा भएको कथासमेत स्वस्थानीमा वर्णन गरिएको साँखुको ऐतिहासिक, धार्मिक, पुरातात्विक, सांस्कृतिक र पर्यटकीय विषयमा अनुसन्धानरत इतिहासकार प्रकाश श्रेष्ठ सक्व ले जानकारी दिए। शालिनदीमा ४९ वर्तालु, एउटै घरमा एक महिना वास यस अवसरमा आजैदेखि एक महिनासम्म उपत्यकाको उत्तर पूर्वी भेगस्थित १८ किमीको दूरीमा रहेको साँखुस्थित शालिनदीमा माघस्नानसहित माधवनारायणको मेला लाग्दछ। प्राचीनकालदेखि लाग्दै आएको मेलामा यस वर्ष भने कोरोनाका कारण धेरै चहलपहल नहुने भएको छ। 'माघ महिनामा यहाँ आई स्नान गरेर माधवनारायणको दर्शन गरेमा पाप पखाली पुण्य कमाइने धार्मिक विश्वास छ, यो विश्वासमा प्रत्येक वर्ष यहाँ लाखौँ भक्तजन आउने गर्छन्', इतिहासकार श्रेष्ठले भने। यस वर्ष कोरोना महामारीका कारण माधनारायण मेला नगरी व्रतमात्र गर्ने गरी तयारी गरिएको छ। व्रतालुका लागि साँखुस्थित शालिनदीमा सम्पूर्ण तयारी पूरा गरिएको श्री माधवनारायण स्वस्थानी व्रत तथा शालीनदी सुधार समितिले जनाएको छ। समितिका अध्यक्ष मीजेन्दकाजी श्रेष्ठले यस वर्ष माघ १५ गतेदेखि फागुन १५ गतेसम्म मेला लाग्ने बताए। विगत वर्षमा करिब ४०० ले माधवनारायण व्रत गर्ने गरेकामा यस वर्ष ४९ लाई मात्र स्वास्थ्य सुरक्षाका विधि अपनाएर सुरक्षितार्थ राखिने जनाइएको छ। महिला ३५ र पुरुष १४ गरी ४९ यसपटक व्रतमा सहभागी भई परम्परादेखि संस्कृति संरक्षण गर्नेछन्। विगत वर्षमा जस्तो मेला भने यसपटक नलाग्ने समितिले जनाएको छ। व्रतालु आज बेलुकीदेखि नै साँखुमा वास बस्न आउँछन्। बेलुकी मामधवनारायणका पुजारीबाट जल ग्रहण गरेपछि व्रतविधि शुरु हुन्छ। कोरोनाका कारण यस वर्ष वर्तालुलाई एउटै घरमा राख्ने व्यवस्था गरिएको पनि समितिले जनाएको छ। सबै वर्तालुको कोरोना एण्टिजेन परीक्षण गरिएकामा सबैको नेगेटिभ रिपोर्ट आएको छ। निमोनियाको एक्स रे गरिएकामा त्यसको समेत रिपोर्ट नेगेटिभ आएको अध्यक्ष श्रेष्ठले बताए।"
भक्तपुरमा माधवनारायणको व्रत औपचारिकतामा सीमित,"भक्तपुर : यस वर्षको एकमहिने माधवनारायण एवं श्रीस्वस्थानी माताको व्रत सुरु बिहीबारदेखि हुँदैछ। काठमाडौंको साँखुस्थित शाली नदी परिसरसँगै भक्तपुरको हनुमानघाटस्थित त्रिवेणीमा पनि यो एकमहिने माधवनारायणको व्रत बस्दै आएको छ। तर यस वर्ष कोरोना भाइरस संक्रमणका कारण भक्तपुरको हनुमानघाटस्थित त्रिवेणीमा हुने माधवनारायणको व्रत भने औपचारिकतामा मात्रै सीमित गरिने भएको छ। माधवनारायण व्रत सेवा समितिका उपाध्यक्ष रत्नलाल साँधले कोरोना भाइरस संक्रमण हुन नदिन यसवर्ष हनुमानघाटमा माधवनारायणको व्रत औपचारिकतामा मात्रै सीमित गरिने जानकारी दिए। उनका अनुसार यस वर्ष हनुमानघाटमा कुनै पनि व्रतालुले माधवनारायणको एकमहिने व्रत बस्ने छैनन्। तर व्रतको परम्परा नटुटाउन भक्तपुर माधवनारायण व्रतका मूल पुजारी सरोजन राजोपाध्यायमात्रै व्रत बस्ने उनले बताए। सर्वसाधारणलाई माधवनारायण व्रत बस्न दिइनेछैन, उपाध्यक्ष साँधले भने, व्रत परम्परा टुट्न नदिन मूल पुजारी सरोजन राजोपाध्यायमात्रै व्रत बस्नुहुन्छ। उनका अनुसार सर्वसाधारणलाई व्रत बस्न नदिइए पनि हनुमानघाट त्रिवेणीमा गर्नुपर्ने दैनिक नित्य पूजा तथा माधवनारायणको कथा वाचन हुनेछन्। त्यस्तै हनुमानघाट त्रिवेणी परिसरमा बनाइएको कुण्डमा दैनिक स्नान गर्ने कार्य भने नियमित हुने समितिले जनाएको छ। यसको लागि अहिले हनुमन्ते खोलास्थित त्रिवेणीमा कुण्ड बनाउने काम भइरहेको छ। स्थानीय भक्तजन पनि उक्त कुण्डको सरसफाइ गरिरहेका छन्। काठमाडौंको साँखुमा बस्नेभन्दा भक्तपुरको हनुमानघाटमा बस्ने माधवनारायणको व्रत कडा र कठिन मानिन्छ। त्यसैले भक्तपुरको माधवनारायण व्रतप्रति व्रतालुको आकर्षण कम हुँदै गएको संस्कृतिकर्मी ओमप्रसाद धौभडेल बताउँछन्। उनका अनुसा यहाँ व्रत वस्ने व्रतालुले आफूलाई अन्य व्यक्तिको छायाँसम्म पर्न दिनुहुँदैन। साथै एकमहिने व्रतको क्रममा भक्तपुरको माधवनारायणलाई भक्तपुर नगरका विभिन्न ठाउँमा परिक्रमा गराइन्छ। त्यस्तै काठमाडौंको पशुपतिसम्म पनि जानुपर्छ तर यस वर्ष यो कार्य अन्योलमा रहेको समितिका सचिव लक्ष्मीप्रसाद रञ्जितले बताए। उनले व्रतालु नभएकाले नगर परिक्रमा पनि अन्योल नै रहेको सुनाए। उनका अनुसार गत वर्ष ५ जना महिला एकमहिने माधवनारायणको व्रत बसेका थिए। त्यस्तै बिहान स्नान गरेर गुडुल्किने १२ जना पुरुष व्रतालु सहभागी भएका थिए। ती पुरुष व्रतालुहरु यस वर्ष पनि स्नान गरेर गुडुल्किएर माधवनारायणको पूजाआजा गर्न आउने बताएको सचिव रञ्जितले जानकारी दिए।"
जङ्गी अड्डामा एकीकरण मार्ग बृहत् सेमिनार हुँदै,"काठमाडौं : नेपाली सेना जङ्गी अड्डामा एकीकरण मार्ग कार्यक्रमसबन्धी बृहत् सेमिनार गर्ने भएको छ। उक्त मार्गको अवधारणा, नेपालको ऐतिहासिक गढी र किल्लाको सम्पूर्ण जानकारी, एकीकरण मार्ग कार्यक्रमसम्बन्धी वृत्तचित्र प्रदर्शनलगायत समसामयिक विषयमा गहन छलफल हुने सैनिक जनसम्पर्क तथा सूचना निर्देशनालयले जनाएको छ। प्रधानमन्त्री तथा रक्षामन्त्रीले उक्त सेमिनार समापन समारोहलाई सम्बोधन गर्ने छन्। प्रधानसेनापति पूर्णचन्द्र थापाले यही माघ २२ गते उद्घाटन गर्नु हुने उक्त सेमिनार माघ २३ र २५ गते सञ्चालन हुनेछ। उक्त सेमिनारमा पुरातत्व, इतिहास र भूगोलविद्, सरकारका उच्चपदस्थ अधिकारी, पर्यटन व्यवसायी, प्रदेश सरकार तथा स्थानीय तहका प्रतिनिधि, गैरसरकारी संस्थाका प्रतिनिधि, उच्च सैनिक अधिकृत, विद्यार्थी र पत्रकारको सहभागिता हुनेछ। नेपालको एकीकरणका क्रममा त्यस बेला पृथ्वीनारायण शाह र गोर्खाली सेनाले प्रयोग गरेको बाटोलाई एकीकरण मार्गको नाम दिई सेनाले पछिल्लो उक्त मार्गलाई पर्यटन पदमार्गका रुपमा विकास गरी मुलुकको समृद्धिसग जोड्ने विभिन्न कार्यक्रम सञ्चालन गर्दै आएको छ। ऐतिहासिक सम्पदाकारुपमा रहेका गढी तथा किल्लाको संरक्षण र सम्वद्र्धन गर्दै राष्ट्रिय एकताको भावना जगाउन योगदान पुगोस् भन्ने हेतुले सेनाले उक्त कार्यक्रम गर्न लागेको जनाएको छ।"
मनाङको जङ्गलमा लागेको आगो मानव बस्ती नजिक,"मनाङ : मनाङ नासो गाउँपालिकाको थोचेमा मङ्गलबार रातिदेखि लागेको आगो निभाउन सकिएको छैन। आगोले बृहत् रूप लिन थालेपछि बुधबार बिहानैदेखि स्थानीयवासी, नेपाल प्रहरी, सशस्त्र प्रहरी, नेपाली सेनालगायतको टोली आगो निभाउन दिनभर खटेको थियो। मानव बस्ती भएको वडा नं ६ र ७ को तिल्चे नजिक आगो पुग्न लागेको छ भने वडा नं ५ थोँचे खतरामुक्त रहेको छ। आगो मानव बस्ती नजिकै आइपुगेकाले निभाउने प्रयासमा लागेको प्रमुख जिल्ला अधिकारी विष्णु लामिछानेले बताए। आगलागी के कति कारणले भयो भन्ने पत्ता नलागेको उनले बताए। उनले प्रहरी, सेना, सशस्त्र प्रहरी तथा स्थानीयवासी मिलेर अग्नि रेखा तयार पारी बस्ती जोगाउने प्रयास गरिरहेको बताए। हिमाली जिल्ला भए पनि यसपालि हिउँ तथा पानी नपरेकाले सुकेको निगालोको झाडीमा आगलागी भएको छ। धेरै ठूला रुख नजले पनि साना बुट्यान तथा झाडी जलेको छ। यो समाचार तयार पार्दासम्म एउटा डाँडो पूरै जलिसकेको प्रमुख जिल्ला अधिकारीले जानकारी दिए। भिरालो भौगोलिक बनावटका कारण आगो निभाउन कठिन भएको उनको भनाइ थियो। आगोको लप्का र ढुङ्गा तातेर फुटेर खस्नाले जोखिम मोलेरै भए पनि १०० जनाको टोली आगो निभाउन खटिइरहेको प्रमुख जिल्ला अधिकारी लामिछानेले बताए। उनले भने, 'अहिले हामी बस्ती जोगाउने प्रयासमा छौँ, बस्तीभन्दा १०० मिटर टाढा मात्रै आगो छ।' उनले नयाँ दाउराघाँसको आशले स्थानीयवासीले आगो लगाएको हुनसक्ने आशङ्का व्यक्त गरे। त्यसैगरी अन्नपूर्ण संरक्षण क्षेत्र (एक्याप) मनाङका प्रमुख लेखनाथ गौतमले प्रतिशोधको हिसाब अथवा व्यक्तिगत फाइदाका लागि आगो लगाइएको हुनसक्ने बताए। उनले ताचैभन्दा माथिको लेकमा लागेको आगो भौगोलिक विकटताले गर्दा निभाउन गाह्रो परेको बताए। गौतमले भने, 'अहिले पनि हामी आगोसँग आगो जुधाएर निभाउने प्रयास गर्दै छौँ।' यसैबीच सदरमुकाम चामे नजिकै तलेखुमा लागेको आगो निभाइएको गौतमले जानकारी दिए। यसैबीच थोचे, तिल्चे र ताचैको वनमा आगो दन्कन थालेपछि स्थानीयवासीहरूले त्रसित भएको बताएका छन्। आगलागीसँगै वन विनाश हुँदा महत्वपूर्ण जडीबुटी नष्ट हुने भन्दै उनीहरुले जङ्गली जनावरको बास उठेकोमा चिन्ता व्यक्त गरेका छन्। अग्ला पहाडमा रहेको जङ्गलको आगोले मानव बस्तीलाई जोगाउनुबाहेक निभाउन गर्न कठिन हुने जिल्ला प्रशासन कार्यालय मनाङले जनाएको छ। मङ्सिर ११ गतेदेखि लागेको आगो पूर्णरूपमा निभाउन नपाउँदै फेरि आगो लाग्नुले मनाङका जङ्गल जलेर सकिने हो कि भन्नेमा पीर परेको स्थानीय वडाध्यक्ष छिरङ घ्ल्पो पुनेलले बताए। किन र कसले आगो लगाएको हो भन्नेबारे दोषी पत्ता लगाई हदैसम्मको कारवाही गर्न स्थानीयवासीले माग गरेका छन्।"
सबै घरेलु हिंसामा मिलापत्र,"चितवन : जिल्लामा हुने सबै घरेलु हिंसाका घटनामा मिलापत्र हुने गरेका छन्। जिल्ला प्रहरी कार्यालय चितवनको तथ्याङ्कानुसार चितवनमा सबै घरेलु हिंसामा मिलापत्र भएको हो। चालु आवको छ महिनामा जिल्लामा ४८ वटा घरेलु हिंसाका उजुरी परेकोमा सबै मिलापत्र गरिएको छ। जिल्ला प्रहरी कार्यालयका प्रवक्ता एवं प्रहरी नायब उपरीक्षक सूर्यबहादुर थापाले कार्यालयमा खान लाउन नदिएकोमा १७, कुटपिट गरेकोमा १८ र गाली बेइज्जती गरेकोमा १३ वटा उजुरी परेका छन्। घरेलु हिंसामा गत आर्थिक वर्षमा तुलनात्मकरूपमा कमी आएको छ। गत आव ०७६७७ मा कूल ८४ वटा घरेलु हिंसाका उजुरी परेका थिए। तिनमा खान लाउन नदिएकोमा २५, कुटपिट गरेकोमा ३३ र गाली बेइज्जती गरेकोमा २६ वटा उजुरी परेका थिए। सबै उजुरीलाई मिलापत्रमा टुङ्ग्याइएको थियो। आव ०७५७६ मा कूल ३३५ वटा उजुरी परेका थिए। खान लाउन नदिएकोमा ८९, कुटपिट गरेकोमा १३० र गाली बेइज्जती गरेकोमा ११६ वटा उजुरी परेका थिए। ती सबै उजुरीलाई मिलापत्रमा टुङ्ग्याइएको थियो। ०७४७५ मा परेका कूल ३१५ वटा घरेलु हिंसाका मुद्दालाई पनि मिलापत्रमै टुङ्ग्याइएको थियो। खान लाउन नदिएकोमा ८०, कुटपिट गरेकोमा १७८ र गाली बेइज्जती गरेकोमा ५७ वटा उजुरी परेका थिए। गत तीन वर्ष र चालु आवको छ महिनाको तथ्याङ्कलाई हेर्दा कुटपिट गरेका उजुरी सबैभन्दा धेरै परेका छन्। सामाजिक र पारिवारिकरूपमा अन्तरविरोध नहोस् भनेर प्रहरीले घरेलु हिंसालाई सकभर मिलापत्रमा टुङ्ग्याउने गरेको छ। प्रवक्ता थापाका अनुसार घरेलु हिंसाका निवेदनलाई एक महिनासम्म दर्ता गरेर मात्र राखिन्छ। एक महिनासम्ममा परिवारमा उनीहरुको मेलमिलाप भइसकेको हुन्छ। यदि एक महिनासम्ममा पनि मेलमिलाप नभएमा मुद्दालाई अदालतमा लगिन्छ। अदालतमा पनि सकभर मिलाउने प्रयास गरिन्छ। आवेशमा आएर पीडितले उजुरी दिने गरेको भए पनि अधिकांश पीडितपछि मिल्न चाहने गरेका छन्।"

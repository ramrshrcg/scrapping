शीर्षक,विवरण
उड्डयन क्षेत्रको उद्धार,"कोरोनाका कारण धिमा गतिमा चलेको अर्थतन्त्र उकास्न सरकारले एकपछि अर्को राहतका प्याकेज ल्याइरहेको छ। कोरोनाको असर निमिट्यान्न नभए पनि प्रभावमा भने कमी आइरहेको छ। परिणामस्वरूप अधिकांश क्षेत्र पुरानै लयमा फर्कने क्रममा छन्। तर उड्डयन क्षेत्र भने अझै पनि पूर्ण क्षमताका साथ सञ्चालन हुन सकेको छैन। यसको सिधा असर व्यवसायमा त परेको छ नै, मुलुकको राजस्व संकलन तथा अर्थतन्त्रसँंग सम्बन्धित अन्य क्रियाकलापलाई पनि अप्ठ्यारोमा पारेको छ। अर्थतन्त्रको मुख्य जग रहेको पर्यटन क्षेत्रलाई उकास्न पनि उड्डयन व्यवसायको प्रवद्र्धन हुनु जरुरी छ। यसका लागि सरकार र व्यवसायीबीच समन्वय हुनु आवश्यक छ। अर्बौ रुपैयाँ लगानी रहेको यो क्षेत्रलाई जोगाउन दुवै पक्ष मिलेर साझा पहल गर्नुपर्छ। सरकार र व्यवसायी दुवै क्षेत्र लाभान्वित हुने कार्यक्रम ल्याउनुपर्छ। पछिल्लो समय आन्तरिक उडानतर्फ ट्रंक रुट (तराई जिल्लाका उडान) मा उल्लेख्य सुधार आए पनि स्टल रुट (पहाडी तथा हिमाली जिल्लाका उडान) र हेलिकप्टर उडानमा सुधार नआउँदा उड्डयन क्षेत्रले अझै व्यावसायिक लय समातेको छैन। अन्तर्राष्ट्रिय उडान भर्ने नेपाली वायुसेवा कम्पनीको पनि व्यवसायले गति लिन सकेको छैन। कोभिड१९ को महामारीपछि हाल आन्तरिकतर्फको ट्रंक रुट र स्टल रुटतर्फ आउनेजाने गरी दैनिक करिब दुई सय उडान भइरहेका छन्। कोभिड१९ महामारी अघिसम्म ती दुवै रुटमा दैनिक औसत तीन सय उडान हुन्थ्यो। अहिले ट्रंक रुटमा सबै वायुसेवा कम्पनीले करिब ८० प्रतिशत अकुपेन्सीमा जहाज उडाइरहेका छन्। तर, स्टल रुटका उडान नगन्य संख्यामा भइरहँदा ५० प्रतिशतभन्दा पनि कम अकुपेन्सी छ। फाट्टफुट्ट हुने स्टल रुटको उडानमा कार्गोको हिस्सा बढी छ। यो अवस्था हेर्दा उडान क्षेत्र पहिलेको अवस्थामा फर्कन अझै धेरै समय कुर्नुपर्ने देखिन्छ। घाटामा टिकट बेचेर भए पनि उड्डयन क्षेत्रलाई चलायमान बनाउने प्रयासमा लागेको व्यवसायीको समस्या राज्यले बुझिदिनुपर्छ। टिकटमा अनेक छुट तथा अफर दिएर चलिरहेको यो क्षेत्र दिगो बनाउने सम्बन्धमा अध्ययन हुनुपर्छ। करिब सात महिना बन्द भएर गत असोज ५ गतेदेखि मुलुकमा आन्तरिक उड्डयन सुचारु भएको थियो। सुरुका दिनमा हवाई इन्धनको मूल्य तुलनात्मक रूपमा सस्तो थियो। जसका कारण त्यतिखेर घाटा पनि थोरै नै थियो। तर अहिले इन्धनको मूल्य वृद्धि भएको छ। हवाई कम्पनीको खर्च पनि बढेको छ। आन्तरिक उडान पुरानै लयमा फर्किंदै गएको तथ्यांकले देखाए पनि सबै आन्तरिक उडानका जहाज भने उड्न सकेका छैनन्। ट्रंक रुट भएको घाटालाई नाफामा परिणत गर्न व्यवसायी सफल भए पनि स्टल रुट र हेलिकप्टर कम्पनी भने घाटा खाएर थन्किने अवस्थामा पुगेका छन्। आन्तरिक तथा बाह्य पर्यटक लक्षित कार्यक्रम ल्याउनुपर्छ। मासिक करोडौं घाटा बेहोरेर सञ्चालन भइरहेका आन्तरिक तथा बाह्य उडानलाई पहिलेकै अवस्थामा ल्याउन पहल गर्नुपर्छ। कोरोना प्रभावित व्यवसायीलाई लक्षित गरेर सरकारले ल्याएको कर्जा उपलब्ध गराउने कार्यक्रमलाई प्रभावकारी बनाउनुपर्छ। हुलहुज्जत गर्दै दैनिक सडक आन्दोलनमा सरिक हुने दलीय कार्यकर्तालाई नियन्त्रण गर्न नसक्ने तर नेपाल घुम्न आउने विदेशी पर्यटकलाई भने अनिवार्य क्वारेन्टाइनमा बस्नुपर्ने अव्यवहारिक प्रावधान हटाउनुपर्छ। अहिलको अवस्थामा सुधार ल्याउन सकिएन भने नेपाल आउन चाहने विदेशी पर्यटकले गन्तव्य परिवर्तन गरेर अन्य मुलुक जान सक्छन्। यसको असर उड्डयन क्षेत्रसँगै होटल व्यवसाय र यससँग प्रत्यक्षरूपमा संलग्न अन्य क्षेत्रलाई पनि अप्ठ्यारो पार्न सक्छ।"
नेपालले कार्बन सञ्चितिवापत ५ अर्ब प्राप्त गर्ने,"काठमाडौँ: नेपालले वन संरक्षणमार्फत् उत्सर्जन घटाइ कार्बन सञ्चिति बढाए वापत करीब ५ अर्ब (४५ मिलियन अमेरिकी डलर) रकम पाउने भएको छ । वन तथा वातावरण मन्त्रालयका सचिव डा विश्वनाथ ओली र विश्वबैंकका देशीय निर्देशक फरिस अदाद जेर्भोसबीच बुधबार भएको उत्सर्जन कटौती खरीद सम्झौतानुसार नेपालले सो रकम प्राप्त गर्नेछ । सो सम्झौतानुसार नेपालले पश्चिम तराइका जिल्लाका वनबाट ९० लाख टन कार्बनडाइअक्साइड उत्सर्जन घटाउने छ । यसरी वन संरक्षणमार्फत् उत्सर्जन घटाइ कार्बन सञ्चिति बढाए वापत नेपालले सो रकम पाउन लागेको मन्त्रालयले जनाएको छ । साथै समुदायमा आधारित वन व्यवस्थापन सुधार, राष्ट्रिय वनका लागि उपभोक्ता अधिकार स्थानीय समुदायमा हस्तान्तरण, एकीकृत भूमि उपयोग योजना सुधार, ऊर्जाको वैकल्पिक स्रोतको प्रवद्र्धन र संरक्षित क्षेत्र व्यवस्थापनको क्षमता अभिवृद्धि गरिनेछ । बैंकसँग यस्तो सम्झौता गर्ने नेपाल एशियाप्रशान्तमा पाँचौँ र विश्वव्यापी रूपमा १२औँ देश हुन पुगेको छ ।"
वामदेव गौतम बालुवाटारमा : प्रधानमन्त्री ओलीसँग पार्टी एकताको विषयमा छलफल,काठमाडौं : नेपाल कम्युनिस्ट पार्टी (नेकपा) उपाध्यक्ष वामदेव गौतम बालुवाटार पुगेका छन् । गौतम नेकपा अध्यक्ष तथा प्रधानमन्त्री केपी ओलीसँग पार्टी एकताको विषयमा छलफल गर्न प्रधानमन्त्री निवास बालुवाटार पुगेको स्रोतको दाबी छ । अहिले बालुवाटारमा प्रधानमन्त्री ओली र उपाध्यक्ष गौतमबीच छलफल चलिरहेको छ । पुस ५ गते प्रधानमन्त्री अोलीले प्रतिनिधिसभा विघटन गरेपछि नेकपा दुई समूहमा विभाजित छ । एउटा समूहको नेतृत्व पुष्पकमल दाहाल प्रचण्ड र माधवकुमार नेपालले गरेका छन् भने अर्को समूहको नेतृत्व प्रधानमन्त्री ओलीले गरेका छन् । प्रधानमन्त्रीले प्रतिनिधिसभा विघटन गरेपछि पार्टी दुई समूहमा विभाजन हुँदा कुनै समूहमा नलागी एकता अभियानमा लागेका गौतम सर्वोच्च अदालतले फागुन ११ गते प्रतिनिधिसभा पुनस्र्थापना गरेपछि एकताको पहलमा थप सक्रिय छन्। । प्रधानमन्त्री ओली र प्रचण्डनेपाल समूहले प्रतिनिधिसभा पनस्र्थापनापछि सत्ता समीकरणको प्रयास गर्दै गर्दा गौतमले पार्टी एकतामा जोड दिएका हुन् । नेकपा प्रचण्डनेपाल समूहले ओलीलाई प्रधानमन्त्रीबाट हटाएर कांग्रेसको साथ लिएर सत्ता गठबन्धन गर्ने तयारी गरिराखेको छ । प्रधानमन्त्री ओलीलेसमेत प्रचण्डनेपाल समूहलाई पाखा लगाएर सत्ता गठबन्धनका लागि कांग्रेससँग छलफल अगाडि बढाएका छन् । कांग्रेसले भने नेकपा पार्टी विभाजन भइनसकेको अवस्थामा कुनै समूहलाई समर्थन गर्ने अवस्था नरहेको बताएको छ ।
प्रचण्डमाधव समूहलाई जसपाले भन्यो : तपाईंहरूको पार्टी कुन हो ?,"काठमाडौं : नेकपाको दाहालनेपाल समूहले प्रधानमन्त्रीविरुद्ध साझा अविश्वास प्रस्ताव दर्ता गर्नेदेखि नयाँ सत्ता समीकरणका विषयमा सहकार्यको प्रस्ताव अन्य शक्तिसँग अघि सारेको छ। उक्त समूहका अध्यक्षद्वय पुष्पकमल दाहाल र माधवकुमार नेपालले यही प्रस्ताव लिएर बिहीबार जनता समाजवादी पार्टी (जसपा) नेताहरूसँग छलफल गरेका छन्। तर, नेकपाको विवाद पहिले टुंगिनुपर्नेमा जसपा देखिएको छ। जसपा वरिष्ठ नेता राजेन्द्र महतोले दाहालनेपाल पक्षको पार्टी कुन हो ? त्यो स्पष्ट हुनुपर्ने विषयमा कुरा उठाएको जानकारी दिए। उहाँहरू (दाहालनेपाल) कसरी अगाडि बढ्ने भन्ने कुरा गर्दै हुनुहुन्थ्यो। सहकार्य गर्न सकिन्छ कि भनेर कुराहरू राख्नुभयो, नेता महतोले भने, तपाईंको कुन पार्टी हो ? पार्टी सिस्टममा पार्टी चाहियो। त्यो के हो ? त्यो प्रस्ट पार्नुस् पहिले भनेर हामीले जिज्ञासा राख्यौं। दाहालनेपालसँग छलफल गर्न जसपा अध्यक्ष महन्थ ठाकुर, वरिष्ठ नेता महतो र कार्यकारिणी समिति सदस्य राजेन्द्र श्रेष्ठ कोटेश्वर पेरिसडाँडा पुगेका थिए। श्रेष्ठले बुधबार पनि दाहाल र नेपालसँग छलफल गरेका थिए। झन्डै डेढ घण्टा छलफल चलेको थियो। पुस ५ मा आफू पक्षका सांसदको हस्ताक्षरमा अविश्वास प्रस्ताव दर्ता गरे पनि अहिले कांग्रेस, जसपा र आफूहरूबीच सहमति भए अर्काे प्रस्ताव ल्याउने पक्षमा दाहालनेपाल देखिएका छन्। त्यस बेला त्यस्तै परिस्थिति थियो। त्यही परिस्थितिसँग जुध्न एक खाले अविश्वास प्रस्ताव दर्ता गर्ने काम भयो, दाहालनेपालले भने, अहिले परिस्थिति अर्काे छ, कांग्रेस, तपार्इंहरू (जसपा) र हामी मिलेर साझा अविश्वास प्रस्ताव दर्ता गरौं। सत्ता समीकरण निर्माण गरौं। मिलेरै अगाडि बढौं। प्रधानमन्त्रीविरुद्ध संसद्मा अविश्वास प्रस्ताव दर्ता गर्न एक चौथाइ सांसद आवश्यक पर्छ। प्रधानमन्त्रीको नामसमेत उल्लेख गरेर प्रस्ताव दर्ता गराउनुपर्ने हुन्छ। दाहालनेपाल पक्षले पुस ५ मा दर्ता गराएको अविश्वास प्रस्तावमा वैकल्पिक प्रधानमन्त्रीमा दाहालको नाम समावेश गरेको थियो। तर, त्यो नाममा पनि लचिलो हुने गरी छलफल गरौं भन्ने प्रस्ताव दाहालनेपाल पक्षले गरेको छ। कांग्रेस, तपाईंहरू (जसपा) र हामी पहिले बसौं। प्रधानमन्त्रीका लागि जसको नाममा सहमति बन्छ, उसैको नाम समावेश गरौं र साझा अविश्वास प्रस्ताव दर्ता गराएर जाऔं, दाहालनेपालले प्रस्ताव राखे। जसपाका नेताहरूले तर यो छलफललाई प्रारम्भिक भन्दै मोडालिटीका विषयमा प्रश्न गरेका थिए। सहकार्यको प्रस्ताव आएको छ, यसको मोडालिटी प्रस्ट हुनुपर्छ। संविधान संशोधनका विषयमा हाम्रा मुद्दाहरू छन्। संविधानमा धेरै खाले त्रुटि छन्। रेशम चौधरी, आन्दोलनका क्रममा उहाँमाथि झुटा आरोप लगाएको छ। शपथ गराउने अनि संसद्मा हाजिर हुन नदिने काम भएको छ, नेता श्रेष्ठले अन्नपूर्ण पोस्ट्सँग भने, सहकार्य गर्न खुला हृदय हुनुपर्यो। समीकरण प्राकृतिक हुनुपर्छ। असैद्धान्तिक र अप्राकृतिक गठबन्धन गर्यो भने आज फेरि सत्ताका लागि गठबन्धन हुन्छ। फेरि त्यो टुट्छ। त्यसैले हाम्रो जोड कुनै पनि गठबन्धन गर्दा प्राकृतिक हुनुपर्छ भन्ने छ। प्रारम्भिक वार्ता भएको हो। कार्यकारिणी समितिको बैठकले जे निर्णय गर्छ त्यही हुन्छ। श्रेष्ठले दाहालनेपालले प्रधानमन्त्रीविरुद्ध संयुक्त रूपमा अविश्वास प्रस्ताव राखौं भन्ने प्रस्ताव गरेको खुलाए। दाहालनेपालको प्रस्ताव उद्धृत गर्दै श्रेष्ठले भने, संयुक्त रूपमा अविश्वासको प्रस्ताव राखौं। संवैधानिक व्यवस्थाअनुसार सहमतिको आधारमा नयाँ प्रधानमन्त्री चयन गरौं। सरकारमा पनि मिलेरै जाऔं। दुई वर्षभित्र देशका सबै समस्या हल गरेर जाऔं भन्ने प्रस्ताव राख्नुभयो। अदालतले मंगलबार प्रतिनिधिसभा पुनःस्थापनाको फैसला गरेलगत्तै दाहाल र नेपालले कांग्रेस सभापति शेरबहादुर देउवासँग टेलिफोन संवाद गर्दै मिलेर जानुपर्ने प्रस्ताव गरेका थिए। दुवै जनाले बुधबार बूढानीलकण्ठ पुगेर देउवासँग सहकार्यको प्रस्ताव दोहोर्याएका थिए। तर, कांग्रेस र जसपा नेकपा विवादको अन्तिम टुंगो कसरी लाग्छ भन्नेमा पर्ख र हेरको नीतिमा जान खोजेको देखिन्छ। कानुनी रूपमा विभाजन भइनसक्दा कतै आगामी दिनमा नेकपा एकै हुन्छ कि भनेर आशंकाको दृष्टिले हेरिरहेका छन्। छिमेकीको चासो प्रतिनिधिसभा विघटनको निर्णय बदर भएको अवस्थामा दुई छिमेकी भारत र चीनले चासो देखाएका छन्। भारतीय राजदूत विनयमोहन क्वात्राले बिहीबार कांग्रेस सभापति देउवासँग भेट गरी पछिल्लो परिस्थितिबारे छलफल गरेका हुन्। यस्तै, चिनियाँ राजदूत होउ यान्छीले गृहमन्त्री रामबहादुर थापासँग भेट गरी विभाजित नेकपाको एकता सम्भावनाबारे चासो राखेकी हुन्। गौतमले भेटे दाहालपार्टी एकता राष्ट्रिय अभियानका संयोजक वामदेव गौतमले बिहीबार बिहान दाहाललाई उनकै निवास खुमलटारमा भेट गरेका छन्। गौतमले प्रधानमन्त्री ओलीलाई सम्मानजनक रूपमा बहिर्गमन गर्ने, विकल्पमा नेकपाकै तर्फबाट प्रधानमन्त्री बनाउने, पार्टी एकता बचाउने काममा लाग्नुपर्ने प्रस्ताव दाहालसँग गरेका थिए। दाहालले आफू पार्टी एकताकै पक्षमा भए पनि अब ओलीसँग मिलेर जान नसकिने बताएका थिए। तपाईं लाग्दै गर्नुस्, ओलीजीलाई राजीनामामा सहमत गराउनुस्। त्यसपछि अन्य विषयमा छलफल हुँदै जान्छ, गौतमलाई दाहालले भने।"
भीरले रोकियो सडक,"ताप्लेजुङ : तल फेदी खोला र तमोर नदीसम्म छ्याङ्गै भीर। नदीबाट उठेको पहरो पहाडको टुप्पैसम्म पुगेको छ। कस्तुरीसमेत हिँड्न नसक्ने भएकाले यसलाई स्थानीयले कस्तुरी भीर नाम दिएका छन्। यही अक्करिलो भीरमा पाँच महिनासम्म पाँच वटा मेसिन पहरो कोट्याइरहे। सडकको ट्र्याक खोल्ने प्रयास गरिरहे। अपरेटरले ज्यानको बाजी थापेरै काम गरेको स्थानीय तेञ्जिङ शेर्पा बताउँछन्। कात्तिकदेखि पहरो छिचोल्ने प्रयास थालेका हुन्, बिहानदेखि मध्यरातसम्म बे्रकरले टुकटुकटुक पार्छन्, शेर्पा भन्छन्, पहरो फुटाउन ब्लास्टिङ प्रयोग गरेको भए पहिल्यै पार भइसक्थ्यो। पाँच वटा मेसिन चल्दा दिनको एक मिटर पनि प्रगति नभएपछि माघ २२ गतेदेखि काम ठप्प छ। चीन जोड्ने उत्तरदक्षिण लोकमार्गअन्तर्गतको सडक निर्माण फक्ताङलुङ गाउँपालिका६ इलाडाँडास्थित भीरमा पुगेर रोकिएको हो। सरकारले निर्माण कम्पनीलाई ब्लास्टिङ (विस्फोटक पदार्थ) दिन नसकेपछि चीन र भारतलाई छोटो दूरीले जोड्ने सडक निर्माण रोकिएको हो। तत्काल विस्फोटक पदार्थ उपलब्ध नभए काम अघि बढाउन नसकिने निर्माण कम्पनी एसबीए एलाइट जेभी ले जनाएको छ। हामीले तीन वर्षअघि काम सुरु गर्दा नै सरकारसँग विस्फोटक पदार्थ मागेका हौं, निर्माण कम्पनीका म्यानेजर राजीव लामिछानेले भने, आज हुन्छ कि भोलि भन्दै काम गरिरह्यौं, ब्रेकरले एक सेन्टिमिटर पनि कोट्याउन सक्ने अवस्था नभएपछि रोक्नुपरेको हो। विस्फोटक पदार्थको व्यवस्थापन र प्रयोग गर्ने वातावरण नभएसम्म काम अघि बढाउन नसकिने लामिछानेको भनाइ छ। ट्र्याक खुल्न अब चार किलोमिटर मात्रै बाँकी छ। लामिछानेका अनुसार त्यसको अधिकांश ठाउँमा विस्फोटक पदार्थ आवश्यक पर्छ। समयमै विस्फोटक पदार्थ उपलब्ध भएको भए वर्ष दिनअघि नै सडक ओलाङचुङगोला जोडिन्थ्यो, उनले भने। खुरुखुरु काम गर्ने वातावरण बने अब तीन महिनामा ट्र्याक जोड्ने कम्पनीको दाबी छ। मूलघाटदोभानओलाङचुङगोला सडक आयोजना प्रमुख अमिन्द्र खड्का भने विस्फोटक पदार्थका लागि रक्षा र गृह मन्त्रालयसँग समन्वय भइरहेको बताउँछन्। २५ सय किलो खरिदका लागि बुधबार मात्रै गृहले रक्षालाई स्वीकृति दिएको छ, रक्षाले भौतिक मन्त्रालय, सडक विभाग हुँदै हामीकहाँ पत्र आउनुपर्छ, खड्काले भने, त्यसका लागि केही दिन समय लाग्छ। १०१५ दिनभित्रै विस्फोटक पदार्थ प्रयोग गरिने बताए। कार्यालयसँग १२ सय किलो विस्फोटक पदार्थ स्टक रहे पनि नेपाली सेनासँग सम्झौता हुन नसक्दा प्रयोग गर्न नसकेको खड्का बताउँछन्। जिल्ला सुरक्षा समितिले प्रयोगका लागि निर्णय गरिसकेको छ, उनले भने, विस्फोटक पदार्थ ढुवानी र सुरक्षाको जिम्मा सेनाको हुन्छ, सम्झौता भएपछि काम थाल्दै गर्छौं। यसअघि लेलेपफेदीखोला खण्डमा पनि दर्जनभन्दा बढी भीरहरू बे्रकरको भरमा खोलेको स्थानीय पेम्बाटासी शेर्पाले बताए। ४ महिना लगाएर भए पनि तेन्जिङ भीरको १० मिटर पहरा खोले, शेर्पा भन्छन्, ठूलै ठेकेदार परेछन् र मात्रै, अरू भए पहिल्यै छाडेर जान्थे होला।"
पोखरा क्षेत्रीय विमानस्थल : डाँडा कटान गर्न निर्देशन,"काठमाडौं : पोखरा क्षेत्रीय विमानस्थल नजिकको रिठेपानी डाँडा कटानका लागि संसदीय समितिले सरकारलाई निर्देशन दिएको छ। राष्ट्रियसभाअन्तर्गतको दिगो विकास तथा सुशासन समितिको बिहीबारको बैठकले आगामी ६ महिनाभित्र डाँडा कटानको काम सकी समितिमा जानकारी गराउन निर्देशन दिएको हो। क्षेत्रीय विमानस्थलको अनुगमनमा जाने क्रममा दक्षिणपूर्व भागमा रहेको रिठेपानी डाँडाले विमान अवतरणको क्रममा समस्या उत्पन्न गराउने देखेपछि डाँडा कटानको निर्देशन दिइएको समिति सचिव इन्द्रविलास पौडेलले अन्नपूर्ण पोस्ट्लाई जानकारी दिए। डाँडा काट्ने सम्बन्धमा वन मन्त्रालयका सचिवसँगै छलफल गरिएको उनले जानकारी दिए। विमानस्थलको हातामा पर्ने डाँडा काट्दा वनलाई के समस्या हुन्छ भनेर पनि सोधिएको थियो। वातावरणीय प्रभाव मूल्यांकन गरेर अघि बढ्न सकिने जानकारी पाइएको छ, पौडेलले जानकारी दिए। यस्तै विमानस्थल क्षेत्रभित्र निर्माण गर्न लागिएको नेपाल आयल निगमको डिपो निर्माणको काम पूरा गरी समितिलाई जानकारी गराउन पनि निर्देशन दिइएको पौडलले बताए। रिठेपानी डाँडा निर्माणाधीन विमानस्थलको पूर्वपट्टि करिब २ हेक्टर क्षेत्रफलमा फैलिएको छ। यहाँ करिब ६ सय प्रजातिका बोटविरुवा छन्। पोखरा विमानस्थलको विस्तृत अध्ययन प्रतिवेदनमा उल्लेख भएबमोजिम डाँडा काट्ने प्रक्रिया अघि बढाइएको छ। पोखरा क्षेत्रीय विमानस्थल आयोजनाले तयारी पारेको फ्लाइट प्रोसिड्युर डिजाइनमा पनि जहाज अवतरणका लागि डाँडाको ४० मिटर उचाइ काट्नुपर्ने देखिएको छ। इन्जिनियरिङ प्रोक्योरमेन्ट कन्स्ट्रक्सन (ईपीसी) ले तयार पारेको फ्लाइट प्रोसिड्युर डिजाइनमा त्यो डाँडाले समस्या ल्याउने देखिएकाले त्यो काट्नुपर्ने हुन्छ, आयोजना प्रमुख विनेश मुनकर्मीले बताए। तर, डाँडा नकाट्दैमा जहाज अवतरण गर्नै नसक्ने भने होइन भन्दै मुनकर्मीले भने, डाँडा काटेन भने डाँडामाथि हुँदै जहाज अवतरण गर्छ, डाँडा काट्यो भने तल नै आएर अवतरण गर्छ। डाँडा काट्नका लागि आयोजनाले नापी विभागमा अनुरोध गरी डाँडाको सीमांकन, बोटबिरुवाका लगत राख्न, टाँचा लगाउनलगायत काम सकेको छ। आयोजनाले वातावरणीय प्रभाव मूल्यांकन (ईआईए) प्रतिवेदन वन मन्त्रालय पठाएको छ। हामीले पर्यटनमन्त्री भानुभक्त ढकालको विमानस्थल भ्रमणको क्रममा पनि विमानस्थलको निर्माण प्रक्रियामा ढिला हुन नदिन मन्त्रिपरिषद्बाट नै निर्णय गरी काम अघि बढाउन अनुरोध गरेका छौं, मुनकर्मीले भने, अब वन मन्त्रालयले अनुमति दिएपछि पर्यटन मन्त्रालयले मन्त्रिपरिषद्मा जानकारी गराई मन्त्रिपरिषद्ले निर्णय गर्छ। निर्णय आउनेबित्तिकै आगामी ६ महिनामा डाँडा कटानको काम सकिन्छ। डाँडा कटानका लागि लागत अनुमान गरी ठेक्का दिने प्रक्रियामा आयोजना रहेको छ। तर, अन्य निकायसँग पनि समन्वय गर्नुपर्ने भएकाले काम तुरुन्तै अघि बढाउन गाह्रो हुने आयोजना प्रमुख बताउँछन्। करिब तीन वर्षअघि नै पोखरा नगरपालिकाको ल्यान्डफिल्ड साइड सार्न अनुरोध गरिएको भए पनि अहिलेसम्म कुनै प्रतिक्रिया नआएको उनी बताउँछन्। यता, वन मन्त्रालयले पनि वन डिभिजन कार्यालयबाट उक्त डाँडाबारे जानकारी लिएको सहसचिव धनञ्जय पौडेलले बताए। आयोजनाले वातावरण ऐन र वातावरण संरक्षण ऐनअनुसार उक्त डाँडा सम्याएपछि वृक्षरोपण, भूसंरक्षणका काम गर्नुपर्ने सर्तअनुसार मन्त्रिपरिषद्ले डाँडा काट्न निर्देशन दिन सक्छ भन्ने पौडेलको भनाइ छ। जुलाईमा टेस्ट फ्लाइटको तयारीपोखरा क्षेत्रीय विमानस्थल तोकिएको समयसीमाभित्र निर्माण सम्पन्न गर्ने लक्ष्यका साथ अघि बढेको छ। विमानस्थलले तोकिएको समयसीमा आगामी जुलाईभित्र कम्तीमा टेस्ट फ्लाइट सुरु गर्ने लक्ष्य लिएको आयोजना प्रमुख विनेश मुनकर्मी बताउँछन्। करिब ७३ प्रतिशत भौतिक संरचनाको काम सकाएको विमानस्थलले अहिले डेकोरेसन तथा फिनिसिङको काम गरिररहेको छ। उनका अनुसार विमानस्थल निर्माणअन्तर्गत हालसम्म २५ सय मिटरको रनवे, एयरसाइड निर्माण गरिएको छ भने भवनतर्फ आन्तरिक तथा बाह्य टर्मिनल भवन, एटीसी टावरसहित १४ वटा भवन निर्माण गरिएका छन्। त्यस्तै, ह्यांगरलगायत सिभिल संरचना र कंक्रिट संरचना निर्माणको काम पनि सकिएको छ भने ट्याक्सी आइसोलेटेड पार्किङ, राजमार्गबाट टर्मिनल भवनसम्मको मुख्य सडक तथा अन्य पहुँच मार्ग (एक्सेस रोड) निर्माण सकिएको छ। पानीको निकासका लागि सिँचाइ नाला, पानीबाहिर पठाउने (आउटलिफ्टिङ) र कल्भर्ट निर्माणको काम पनि सम्पन्न भइसकेको बताए। यी काम सकिएपछि उपकरण जडानको काम सुरु गरिने उनी बताउँछन्। विमानस्थल ईपीसी मोडलमा अन्तर्राष्ट्रिय नागरिक उड्डयन अर्गनाइजेसन (आईकाओ)को मापदण्डअनुसार फोरडी मोडलमा निर्माण भइरहेको छ। करिब २२ अर्ब लागतमा राष्ट्रिय गौरवको यो आयोजना दु्रत गतिमा निर्माण भइरहेको जानकारी दिइएको छ।"
बहुमतको बिजोग,"काठमाडौं : प्रतिनिधिसभा पुनःस्थापनाको फैसलासँगै नेकपाको दाहालनेपाल पक्ष नयाँ सत्ता समीकरणका लागि विपक्षी दलको समर्थन जुटाउन दौडधुपमा छ। तर, विपक्षी दल प्रश्न गर्दै छन्, तपाईंहरूको पार्टी कुन हो ? कांग्रेस र जसपाले नेकपा विधिवत् रूपमा विभाजन नभई दाहालनेपाल पक्षलाई सघाउन नसक्ने जवाफ फर्काएका छन्। पहिलो दाहालनेपाल पक्षले निर्वाचन आयोगमा दिएको निवेदनअनुसार पार्टी आधिकारिकताको विवादलाई आयोगले टुंग्याइदिने दोस्रो संसदीय दल र केन्द्रीय समितिबाट ४० प्रतिशत सदस्यसहित नयाँ पार्टी गठन गरेर अघि बढ्ने तर, दोस्रो विकल्पमा जान नेकपाका दुवै पक्ष सहमत देखिएका छैनन्। आयोगले तत्काल नेकपाको विवाद निरुपण गर्ने संकेत गरेको छैन। तत्काल निर्वाचन हुने अवस्था टरेपछि आयोगले नेकपाको आधिकारिकता विवादलाई टुंगो लगाउने जाँगरसमेत नदेखाएको आयोगकै स्रोतले बतायो। ऐन र नियमावलीअनुसार समयसीमाभित्र दाहालनेपाल पक्षले पार्टी आधिकारिकताका लागि दाबी नगरेको भन्दै आयोगले नेकपा एउटै पार्टी रहेको निर्णय गर्न सक्ने आयोग स्रोत बताउँछ। आयोगले माघ ११ गते नैे नेकपाको ४ सय ४१ सदस्यीय केन्द्रीय कमिटी नै आधिकारिक भएको, त्यति बेलाको कमिटीले गरेका निर्णय मात्र आधिकारिक हुने निर्णय गरिसकेको छ। प्रधानमन्त्री एवं नेकपा अध्यक्ष केपी शर्मा ओलीले विघटन गरेको प्रतिनिधिसभा पुनःस्थापना भएसँगै दाहालनेपाल पक्षले ओलीलाई हटाएर नयाँ सरकार गठनमा जोड दिएका छन्। तर, पार्टी आधिकारिक रूपमा विभाजन नभएका कारण दाहालनेपाल पक्षलाई सत्ता परिवर्तन र नयाँ सरकार गठनमा अल्झन देखिन थालेका छन्। आयोगले पार्टी आधिकारिकताको टुंगो नलगाई दाहालनेपाल पक्षले प्रधानमन्त्री हटाउन चाहे नेकपाकै संसदीय दलका नेताविरुद्ध दल र प्रधानमन्त्री ओलीविरुद्ध संसद्मा अविश्वास प्रस्ताव पेस गर्नुपर्छ। विधिवत् रूपमा पार्टी विभाजन नहुँदासम्म त हामीले पनि एउटै पार्टीका रूपमा व्यवहार गर्नुपर्छ, संघीय संसद् सचिवालयका एक उच्च अधिकारीले भने। दाहालनेपाल समूहका एक स्थायी समिति सदस्यले भने प्रधानमन्त्रीले राजीनामा नदिए अविश्वास ल्याएर अघि बढ्ने तयारी भइरहेको बताए। हामी अहिले हाम्रो पक्षमा कति सांसद हुन्छन् र विपक्षी कुनकुन दलको समर्थन जुट्छ भनेर हेरिरहेका छौं, ती नेताले भने, संसद् बैठक आह्वान भएपछि अविश्वास प्रस्तावलगायत प्रक्रिया अघि बढाउँछौं। आयोगले पार्टी फुटलाई वैधता नदिने र अरू दलले पार्टी फुटाएर आऊ भनेको अवस्थामा नेकपा नफुटेर अघि बढ्नुपर्नेमा पनि केही सांसद क्रियाशील छन्। दाहालनेपाल पक्षका घनश्याम भुसालसहितका नेता पार्टी एकता जोगाउन सक्रिय छन्।संसदीय नेता चयनको प्रक्रिया निर्वाचन आयोगले दलको आधिकारिता विवाद टुंगो नलगाए दाहालनेपाल पक्षले सग्लो नेकपा संसदीय दलमा निर्वाचन गरेर नेता चयन गर्नुपर्छ। प्रधानमन्त्री केपी शर्मा ओलीले पुस ५ मा प्रतिनिधिसभा विघटन गरेपछि दाहालनेपाल पक्षले ओलीलाई हटाएर दाहाललाई संसदीय दलका नेता चयन गरेको घोषणा गरेको थियो। तर, त्यसको कानुनी र संवैधानिक मान्यता दिलाउन दाहालनेपाल पक्षका लागि अर्को चुनौती हुनेछ। तत्कालीन एमाले र माओवादी केन्द्रबीच एकतापछि २०७५ मा पारित दलको विधानले संसदीय दलका नेता चयनको व्यवस्था गरेको छ। विधानको भाग ७ को दफा ३१ मा दलका नेता आफैँले वा एक चौथाइ सांसदले अविश्वास प्रस्ताव ल्याए दलका नेता चयन हुने व्यवस्था छ। दलको सम्पूर्ण सदस्य संख्याको कम्तीमा एक चौथाइ सदस्यले दलको नेतामाथि दलको विश्वास छैन भनी लिखित रूपमा अविश्वासको प्रस्ताव पेस गर्न सक्नेछन्, विधानको दफा ३१ (१))मा छ।यस्तो अविश्वास प्रस्ताव दलका उपनेतासमक्ष दिनुपर्छ। नेकपा संसदीय दलका उपनेता हाल प्रधानमन्त्री ओलीनिकट सुवास नेम्बाङ छन्। नेताविरुद्ध अविश्वास प्रस्ताव आए उपनेताले १५ दिनभित्र बैठक बोलाउन प्रमुख सचेतकलाई निर्देशन दिनुपर्ने व्यवस्था छ। दाहालनेपाल पक्षका देव गुरुङ प्रमुख सचेतक छन्। त्यस्तो प्रस्तावमाथि निर्णय सम्पूर्ण सदस्य संख्याको बहुमतबाट हुनेछ। नेकपाको विधानले राष्ट्रियसभा र प्रतिनिधिसभालाई समेटेर दलको विधान बनाएको छ। नेकपामा दलका नेताविरुद्ध एक वर्षमा एक पटक मात्र अविश्वास प्रस्ताव ल्याउन पाइने व्यवस्था विधानले गरेको छ। २ सय ७५ सदस्यीय प्रतिनिधिसभामा नेकपाका १ सय ७३ जना सदस्य छन्। सानु शिवाको निधनपछि नयाँ नियुक्ति नहुँदा एक पद रिक्त छ। ५९ सदस्यीय राष्ट्रियसभामा नेकपाका ४९ जना सांसद छन्। दुवै सदन गरेर २ सय २२ सदस्य छन्। दलको नेता बन्न १ सय १२ जनाको समर्थन चाहिन्छ।"
अनि निमोठिइन् नाबालिका,"भैरहवा : रूपन्देहीको लुम्बिनी सांस्कृतिक नगरपालिका५ की प्रेमा यादव (२१) र मायादेवी गाउँपालिका३ हरहरवाका राजकुमार यादव (२२) दुई वर्षअघि लगनगाँठोमा कसिएका थिए। वैवाहिक जीवन राम्रै चलिरहेको थियो। तर, विवाहको करिब ७ महिनामा छोरी जन्मिएपछि छिमेकीले बुवा अर्कै रहेको भन्दै कुरा काट्न थाले। त्यसले पतिपत्नीबीच खटपट मात्रै परेन, परिवारै भाँडिन पुगेको छ। प्रेमाले छोरी र गाउँघरमा कुरा काटिरहेको विषयमा पूर्वप्रेमीसँग गरेको टेलिफोन संवादमा पूर्वप्रेमीले बच्चा आफ्नो भएको दाबी गरेको श्रीमान्ले सुने, रूपन्देहीका एसपी प्रवीण पोखरेलले भने, त्यसपछि श्रीमान्ले बच्चा आफ्नो नभई पूर्वप्रेमीको रहेको भन्ने आशंकामा बल पुग्यो। प्रहरीका अनुसार लुम्बिनी सांस्कृतिक नगरपालिका९ का प्रदीप चौधरी (२६) प्रेमाका पूर्वप्रेमी हुन्। प्रेमाले छिमेकीले कुरा काटेको र परिवारमा खटपट परेको विषयमा तिहारताका प्रदीपसँग टेलिफोनमा कुरा गरेकी थिइन्। राजकुमारले उक्त टेलिफोन संवाद सुनेका थिए। त्यसपछि दिनहुँजसोको झगडाले प्रेमा मानसिक तनावमा परिन्। तब उनले नाबालिका छोरीको हत्या गरी आफूले आत्महत्या गर्ने योजना बनाएको अनुसन्धानमा खुलेको छ। पहिला उनले फागुन ९ गते राति एक वर्षीया छोरीको घाँटी डोरीले कसेर हत्या गरेको प्रारम्भिक अनुसन्धानबाट देखिन्छ, रुपन्देही प्रहरीका प्रवक्ता डीएसपी सत्यनारायण थापाले भने, त्यसपछि त्यही डोरीको प्रयोग गरी पंखामा झुन्डिन खोज्दा नन्दले डोरी काटेर उनलाई जोगाएको पाइएको छ। तनावका बेला सम्हालिन नसकेकी प्रेमाले नाबालिका छोरी संगीताको छटपटाहट, चिच्याहट, तडपाइ सुनिनन्। अन्ततः उनले अबोध कोपिलालाई निमोठेरै छाडिन्। श्रीमान, श्रीमती, ससुरा बुद्धिराम यादव (५५) र सासू राजमती यादव (४५)ले प्रहरीलाई खबर नगरी त्यही रात स्थानीय दानव खोलानजिक बालिकाको शव गाडेका थिए। तर, बालिकाको मृत्यु शंकास्पद रहेको सूचना प्राप्त भएपछि प्रहरीले झिकेको त्यही रात शव गाडेको स्थानबाट झिकेको थियो। उक्त शव पोस्टमार्टमका लागि भीम अस्पताल भैरहवामा पठाइएको थियो। घटनाको भोलिपल्ट मामाले नाबालिकाको शव बुझेर दाहसंस्कार गरेको प्रहरीले जनाएको छ। रूपन्देही प्रहरीले ज्यानसम्बन्धी कसुर, दुरुत्साहन र मतियार आरोपमा प्रेमा, राजकुमार, राजमती, बुद्धिराम र प्रदीपलाई पक्राउ गरी अनुसन्धान गरिरहेको छ। अभियुक्तहरूलाई भैरहवास्थित जिल्ला प्रहरी कार्यालय रुपन्देहीको हिरासतमा राखिएको छ। घटनाको अनुसन्धानका लागि अभियुक्तविरुद्ध जिल्ला अदालतबाट पाँच दिनको म्याद लिइएको एसपी पोखरेलले बताए। एसपी पोखरेलले भने, घटना अनुसन्धानकै क्रममा रहेकाले धेरै विषय पछि खुल्दै जानेछ।"
नेकपा विवाद टुंगो नलागेसम्म कांग्रेस कतै नलाग्ने,"काठमाडौं: गोरखाको पालुङटारमा तीन वर्षअघि वाम गठबन्धनको चुनावी सभामा तत्कालीन एमाले अध्यक्ष केपी शर्मा ओलीले कांग्रेसलाई कटाक्ष गर्दै भने, देउवा कांग्रेसका अन्तिम प्रधानमन्त्री हुन् । मंसिर १० र २१ गते बूढो रूख ढल्छ । वामपन्थीको आँधी तुफानले रूख भित्रभित्रै खोक्रो भइसकेको छ । त्यस बेला कांग्रेस सभापति शेरबहादुर देउवाको नेतृत्वमा चुनावी सरकार थियो । ओलीले कांग्रेस सत्तामा फर्किन कम्तीमा ५० वर्ष लाग्ने बताएका थिए । प्रदेश र प्रतिनिधिसभा निर्वाचनको परिणाम ओलीले दाबी गरेजस्तै आयो । वाम गठबन्धनले झन्डै दुईतिहाइ सिट जित्यो । ओली प्रधानमन्त्री बने । त्यससँगै कांग्रेसले सत्तामा फर्किन केही समय पर्खिनुपर्ने धेरैको आकलन थियो । तर, वाम गठबन्धनपछि बनेको नेकपा तीन वर्ष नपुग्दै विभाजन भएको छ । नेकपाका दुवै पक्षले कांग्रेसलाई सत्ता साझेदारीको प्रस्ताव गरेका छन् । तर, कांग्रेस तत्काल कसैतिर नखुल्ने नीतिमा देखिएको छ । प्रधानमन्त्रीका लागि प्रस्ताव आए पनि आफूले कसैलाई जवाफ नदिएको कांग्रेस सभापति देउवाले बताएका छन् । सभापति देउवाले बिहीबार बिहान आफूनिकट शीर्ष नेताहरूलाई बोलाएर नेकपाका दुवै समूहका प्रस्ताव सुनाए । मलाई ओली र प्रचण्डनेपाल समूहले भेटेर र विभिन्न माध्यमबाट सत्ता सहकार्यका लागि प्रस्ताव पठाएका छन्, देउवाले भने, सिधै भन्नुपर्दा तपाईं नै प्रधानमन्त्री बन्नुहुन्छ । मिलेर जाऔं भनेर दुबै समूहले भनेका छन् । तर, मैले कसैलाई जवाफ दिएको छैन । देउवाले नेकपा विभाजन भइनसकेकाले कुनै पनि समूहलाई साथ दिन नसक्ने बताउँदै आएका थिए । आजको छलफलमा पनि उहाँ (देउवा)ले त्यही कुरा भन्नुभयो । नेकपा विभाजन नभई कांग्रेसले अहिले नै योत्यो समूहलाई सहयोग गर्छु भन्नुहुँदैन, देउवाको भनाइ उद्धृत गर्दै नेता एनपी साउदले भने, तत्काल हामी तटस्थ रहन्छौं । हामी कसैसँग मिलेर जाने भन्ने हुँदैन ।कांग्रेसका शीर्ष नेतासहितको पदाधिकारी बैठकले संसद्मा नेकपाका दुबै समूह कसरी अगाडि बढ्छन्, त्यहीअनुसार निर्णय लिने निष्कर्ष निकालेको छ । बिहीबार दिउँसो सभापति देउवा निवास बूढानीलकण्ठमा कांग्रेसको बैठक बसेको थियो । वरिष्ठ नेता रामचन्द्र पौडेलले संसदीय प्रक्रिया सुरु भएपछि नेकपाको कदम हेरेर कांग्रेसले आवश्यक निर्णय लिने बताए । अहिले कांग्रेसको भूमिका केही छैन । पहिले प्रक्रिया अगाडि बढोस्, उहाँहरू (नेकपा) कसरी आउनुहुन्छ, त्यहीअनुसार हाम्रो पार्टीले सल्लाह गरेर काम गर्छौं, बैठकपछि नेता पौडेलले भने । बैठकमा सहभागी सबै नेताले तत्काल कांग्रेस तटस्थ बस्नुपर्नेमा जोड दिएका थिए । कांग्रेस नेताहरूको निष्कर्ष छ, नेकपाका दुबै समूह कसरी अगाडि बढ्छन्, त्यहीअनुसार त्यतिबेला मात्रै कांग्रेसले आवश्यक निर्णय लिनुपर्छ । सहमहामन्त्री डा प्रकाशशरण महतले भावी सत्ता समीकरणबारे अहिले नै कांग्रेसले पक्षविपक्ष लिने बेला नभएको बताए । सत्ता समीकरणका विषयमा नेपाली कांग्रेसले अहिले नै यस्तो गर्ने उस्तो गर्ने भन्ने स्थिति आइसकेको छैन । संसद् बैठक बसोस् । परिस्थिति कसरी अगाडि बढ्छ, त्यो हेरेर कांग्रेले आवश्यक निर्णय लिन्छ, पदाधिकारी बैठकको निष्कर्ष सुनाउँदै उनले भने, कांग्रेसले यसलाई समर्थन गर्नेनगर्ने भन्ने अवस्था अहिलेको होइन । यही नै कांग्रेसको सर्वसम्मत निर्णय हो । यसमा कांग्रेसमा फरक मत छैन । नेकपा कानुनी रूपमा विभाजन भए संसद्मा प्रमुख प्रतिपक्षी दलको हैसियत पनि कांग्रेसले गुमाउनेछ । कांग्रेस तेस्रो दल बन्नेछ । तर, दोस्रोबाट तेस्रो दल बने पनि कांग्रेस यति बेला राजनीतिको केन्द्रमा छ । प्रतिनिधिसभा विघटनको निर्णय सर्वाेच्च अदालतले बदर गरिदिएपछि भावी सत्ता समीकरणको रस्साकस्सी सुरु भइसकेको छ । नेकपा विभाजन नभएसम्म तटस्थ बस्ने नीति कांग्रेसले लिएको छ । सर्वाेच्चले प्रतिनिधिसभा पुनःस्थापनाको फैसलासँगै १३ दिनभित्र अधिवेशन आह्वान गर्न सरकारलाई निर्देशन दिएको छ ।"
फागुन २३ गते प्रतिनिधिसभा बैठक बोलाउन राष्ट्रपति समक्ष सिफारिस,काठमाडौं : सरकारले फागुन २३ गते प्रतिनिधिसभा बैठक आह्वान गर्ने निर्णय गरेको छ । शुक्रबार बालुवाटारमा बसेको मन्त्रिपरिषद् बैठकले फागुन २३ मा प्रतिनिधिसभा बैठक आह्वानका लागि राष्ट्रपति विद्यादेवी भण्डारीसमक्ष सिफारिस गर्ने निर्णय गरेको हो । प्रतिनिधिसभा पुनस्र्थापनापछि पहिलो पटक बसेको मन्त्रिपरिषद् बैठकले संसद् बैठकको आह्वानका लागि सिफारिसको निर्णय गरेको एक मन्त्रीले जानकारी दिए । मन्त्रिपरिषद् बैठक बस्नुअघि बिहीबार प्रधानमन्त्री ओलीले संसद् बैठक आह्वान गर्ने सम्बन्धमा शीतल निवास पुगेर राष्ट्रपति भण्डारीसँग छलफल गरेका थिए । पुस ५ गते प्रधानमन्त्री केपी ओलीले विघटन गरेको प्रतिनिधिसभालाई फागुन ११ गते सर्वोच्च अदालतले पुनस्र्थापना गर्दै १३ दिनभित्र पहिलो बैठक बोलाउन आदेश दिएको थियो ।
पार्टीको आधिकारिक धारणा सञ्चार माध्यमबाट नभइ नेताकै मुखबाट बुझौं,"काठमाडौं : नेपाल कम्युनिष्ट पार्टी (नेकपा) माधवप्रचण्ड समूहका प्रवक्ता नारायणकाजी श्रेष्ठले पार्टीको आधिकारिक धारणा सञ्चार माध्यमको आधारमा नभइ नेताहरुकै मुखबाट बुझ्न आग्रह गरेका छन्। उनले संसद् पुनर्स्थापना पछि संसदको अधिवेशन, सरकार र नेपाली कम्युनिष्ट आन्दोलनलाई कसरी अघि बढाउने भन्ने गम्भीर छलफलको संवेदनशील मोडमा भएको धारणा राखेका छन्। श्रेष्ठले सञ्चार माध्यमका आआफ्ना विश्लेषणलाई यथोचित सम्मान गर्दै सकारात्मक सन्देश ग्रहण गर्न आग्रह गरेका छन्। सर्वोच्च अदालतको प्रतिनिधिसभा पुनर्स्थापना गर्ने फैसलापछि अहिले हामी संसदको अधिवेशन, सरकार, संविधानको कार्यान्वयन, समृध्दि, समाजवादको आधार निर्माण र नेपाली कम्युनिष्ट आन्दोलनलाई कसरी अघि बढाउने भन्ने गम्भीर छलफलको संवेदनशील मोडमा छौं। शुक्रबार एक ट्वीट गर्दै उनले लेखेका छन्,सञ्चार माध्यमका आआफ्ना विश्लेषणलाई यथोचित सम्मान गरौं। त्यसमा सकारात्मक सन्देश वा शिक्षाहरु छन् भने त्यसलाई ग्रहण गरौं। हामी उहाँहरुको दृष्टिकोण ,धारणा र अधिकारबारे अरु केही भन्न सक्दैनौ र उचित पनि हुँदैन। तर पार्टीको आधिकारिक धारणा र नेताहरुको बिचार सञ्चार माध्यमको आधारमा होइन, नेताहरुकै मुख वा आधिकारिक ठाँउबाट बुझौं। सर्वोच्च अदालतले प्रतिनिधिसभा पुनःस्थापनाको फैसला गर्दै १३ दिनभित्र अधिवेशन बोलाउन भनेको छ। सभामुख अग्नि सापकोटाले बैठकको तयारी भइरहेको जनाएका छन्। प्रतिनिधिसभा पुनःस्थापनाको फैसलासँगै नेकपाको माधवप्रचण्ड पक्ष नयाँ सत्ता समीकरणका लागि विपक्षी दलको समर्थन जुटाउन दौडधुपमा छ। प्रधानमन्त्री केपी शर्मा ओलीले राजीनामा दिए नयाँ सरकार गठन प्रक्रिया सहज रूपमा अघि बढ्ने देखिन्छ। त्यस्तो अवस्थामा दाहालनेपाल पक्षले कांग्रेस वा अरू दलको समर्थनमा बहुमत सदस्यको हस्ताक्षरसहित प्रधानमन्त्रीको नाम राष्ट्रपतिसमक्ष पेस गरे नयाँ प्रधानमन्त्री चयन हुनेछ। त्यस्तो प्रधानमन्त्रीले ३० दिनभित्र प्रतिनिधिसभाबाट विश्वासको मत हासिल गर्नुपर्छ। संविधानको धारा ७६ (२) अनुसार यो प्रक्रियाबाट दुई वा दुईभन्दा बढी दलको समर्थनमा जोकोही सांसद पनि प्रधानमन्त्री बन्न सक्छ। प्रतिनिधिसभामा कुनै पनि दलको स्पष्ट बहुमत नरहेको अवस्थामा प्रतिनिधिसभामा प्रतिनिधित्व गर्ने दुई वा दुईभन्दा बढी दलको समर्थनमा बहुमत प्राप्त गर्न सक्ने प्रतिनिधिसभाको सदस्यलाई राष्ट्रपतिले प्रधानमन्त्री नियुक्त गर्नेछ, संविधानको धारा ७६ (२) मा छ। यो व्यवस्थाअन्तर्गत प्रधानमन्त्री बन्न संसदीय दलका नेता हुनु पर्दैन। २ सय ७५ सदस्यीय प्रतिनिधिसभामा प्रधानमन्त्री बन्न १ सय ३८ सांसदको समर्थन चाहिन्छ। प्रधानमन्त्री ओलीले राजीनामा नदिए नयाँ सरकार गठन प्रक्रिया लम्बिने देखिन्छ। त्यस्तो अवस्थामा प्रधानमन्त्रीविरुद्ध अविश्वासको प्रस्ताव पेस गर्नुपर्छ। त्यससँगै भावी प्रधानमन्त्रीको नाम पनि प्रस्ताव गर्नुपर्ने व्यवस्था संविधानको धारा १०० (५) मा छ। संसद्का एक चौथाइ सांसदले अविश्वासको प्रस्ताव दर्ता गर्न पाउँछन्। २ सय ७५ सदस्यीय प्रतिनिधिसभामा नेकपाका १ सय ७३ जना सदस्य छन्। सानु शिवाको निधनपछि नयाँ नियुक्ति नहुँदा एक पद रिक्त छ। ५९ सदस्यीय राष्ट्रियसभामा नेकपाका ४९ जना सांसद छन्। दुवै सदन गरेर २ सय २२ सदस्य छन्। दलको नेता बन्न १ सय १२ जनाको समर्थन चाहिन्छ।"
विप्लव समूहका जिल्ला इञ्चार्ज पक्राउ,"बेनी : सरकारद्धारा प्रतिबन्धित नेत्रविक्रम चन्द् (विप्लव) नेतृत्वको नेकपाको मुस्ताङ जिल्ला इञ्चार्ज पदम पुन (फिल्टर)लाई बिहीबार प्रहरीले म्याग्दीबाट पक्राउ गरेको छ। म्याग्दीको मालिका गाउँपालिका२ बाट पुनलाई इलाका प्रहरी कार्यालय दरवाङको टोलीले पक्राउ गरेको जिल्ला प्रहरी कार्यालयले जनाएको छ। अन्दाजी ६० वर्षीय पुनलाई बिहीबार साँझनै बेनीस्थित ल्याइएको छ। राज्यविरुद्धको अपराधमा संलग्न भएको अभियोगमा पुनलाई पक्राउ गरिएको प्रहरी नायव उपरीक्षक श्यामकुमार राइले बताए। दरवाङ एरियाबाट पक्राउ गरिएको हो, उनले भने उहाँ यसअघि विभिन्न घटनामा संलग्न भई फरारको सुचिमा पनि हुनुहुन्थ्यो। पुन एनसेलको टावर, डोजर लगायत निर्माण उपकरणमा आगजनी, चन्दा असुली लगायतका गतिविधिमा संलग्न भएको प्रहरीको आरोप छ। पुन म्याग्दीको मालिका गाउँपालिका३ का बासिन्दा हुन्। उहाँ पछिल्लो समय नेकपा (विप्लव) को मुस्ताङ जिल्ला इञ्चार्ज रहेको प्रहरीको प्रारम्भिक अनुसन्धानबाट खुलेको छ। विप्लव (नेकपा) र सरकारबीच वार्ताको चर्चा चलिरहेका समयमा पुन पक्राउ परेका हुन्। सरकारले विप्लव समूहलाई दुई वर्षदेखि प्रतिबन्ध लगाएको छ।"
बालुवाटारमा प्रदेश १ का सांसदसँग प्रधानमन्त्री ओलीको छलफल,"काठमाडौं : नोपाल कम्युनिस्ट पार्टी (नेकपा) अध्यक्ष एवम् प्रधानमन्त्री केपी ओलीले शुक्रबार दिउँसो प्रदेश १ का सांसदसँग बालुवाटारमा छलफल गरेका छन् । पुस ५ गते आफैले विघटन गरेको प्रतिनिधिसभालाई सार्वोच्च अदालतले फागुन ११ गते पुनस्र्थापना गरेपछि छलफल र परामर्शमा व्यस्त प्रधानमन्त्रीले शुक्रबार आफू निकट प्रदेश १ का सांसदसँग भेटघाट गरेका हुन् । प्रधानमन्त्रीसँग हाम्रो छलफल भइरहन्छ । आज दिउँसो पनि प्रदेश १ का केही साथीहरुसँग प्रधानमन्त्रीले छलफल गर्नु भएको छ, छलफलमा सहभागी एक सांसदले भने । प्रधानमन्त्रीसँगको छलफलमा पछिल्लो राजनीटिक घटनाक्रम, सत्ता समीकरण, पार्टी एकता र राजनीतिक स्थायित्वको विषयमा छलफल भएको बालुवाटार पुगेका सांसदको भनाइ छ । प्रधानमन्त्री ओली समर्थक केही सांसद उपस्थित थियौँ, कति सांसद सहभागी हुनुहुन्थ्यो भन्ने प्रश्नमा छलफलमा सहभागी एक सांसदले भने, ठ्याक्कै संख्या गनिन । प्रधानमन्त्री समर्थक केही सांसद थियौँ । सांसदहरुसँग करिब एक घण्टासम्म चलेको छलफलमा प्रधानमन्त्री ओलीले अदालतको फैसला कार्यान्वयन गर्ने विषयमा दृढ रहेको बताएका छन् । ओलीले नेकपा प्रचण्डनेपाल समूहको रणनीतिका आधारमा कदम चाल्नेसमेत बताएका छन् । आफैले विघटन गरेको प्रतिनिधिसभालाई सार्वोच्च अदालतले पनुस्र्थापना गरेपछि अप्ठेरोमा परेका प्रधानमन्त्री ओलीले सबै प्रदेशका नेता र सांसदसँग छलफल सुरु गरेका हुन् । सोहीक्रममा शुक्रबार प्रदेश १ का सांसदसँग छलफल भएको र शनिबार बागमती प्रदेशका सांसदसँग छलफल गर्ने तयारी रहेको बालुवाटार स्रोतले बताएको छ । प्रधानमन्त्रीको कुरा सुनेपछि छलफलमा सहभागी सांसदहरुले नेकपाको एकताको पहल गर्नुपर्नेमा जोड दिएका छन् । नेकपाको आन्तरिक एकतालाई जोड दिएका छौँ । पार्टीलाई कसरी एकतावद्ध बनाउने भन्ने विषयमा हाम्रो भनाइ राखेका छौँ, ति सांसदले भने, राजनीतिक स्थायित्वको विषयमासमेत छलफल भएको छ । पुस ५ गते प्रधानमन्त्री अोलीले प्रतिनिधिसभा विघटन गरेपछि नेकपा दुई समूहमा विभाजित छ । एउटा समूहको नेतृत्व पुष्पकमल दाहाल प्रचण्ड र माधवकुमार नेपालले गरेका छन् भने अर्को समूहको नेतृत्व प्रधानमन्त्री ओलीले गरेका छन् । प्रधानमन्त्रीले प्रतिनिधिसभा विघटन गरेपछि पार्टी दुई समूहमा विभाजन हुँदा कुनै समूहमा नलागी एकता अभियानमा रहेका उपाध्यक्ष वामदेव गौतमले समेत पार्टी एकताको पहललाई अगाडि बढाएका छन् ।"
सरकार विचलित छैन,"काठमाडौं : सञ्चार तथा सूचना प्रविधिमन्त्री पार्वत गुरुङले सरकार कुनै पनि विषयमा विचलित नहुने बताएका छन् । साधना कला केन्द्र र नेपाल साङ्गीतिक सङ्घले वरिष्ठ संगीतकार स्वर्गीय अम्बर गुरुङको ८३औँ जन्मजयन्तीका अवसरमा शुक्रबार आयोजना गरेको कार्यक्रममा उनले वर्तमान सरकार कुनै पनि विषयमा विचलित नभई काम गर्ने बताएका हुन् । प्रधानमन्त्री केपी ओली नेतृत्वको सरकार विचलित हुने छैन, सरकारका प्रवक्ता गुरुङले भने, राष्ट्र र राष्ट्रिताका लागि मुलुकलाई सही निकास दिने र गन्तव्यमा पुयाउने काम गर्नेछ । उनले राष्ट्रको विकास, समृद्धि र रुपान्तरणका लागि आआफ्नो क्षेत्रबाट भूमिका निर्वाह गर्न आग्रहसमेत गरे । प्रतिनिधिसभा पुनःस्थापना गर्ने सर्वोच्च अदालतको फैसलाप्रति सम्मान व्यक्त गर्दै मन्त्री गुरुङले भने, फैसलाप्रति हाम्रो सम्मान छ, विघटन सदर भएको भए अप्रिय घटना हुने जस्ता आंकलन पनि भएका थिए, तर हामी जे फैसला भए पनि मानेर जाने पक्षका हौँ, उनले भने । छिमेकी राष्ट्रहरु विकासको तीव्रगतिमा अघि बढेको स्मरण गराउँदै उनले नेपालको विकास र समृतिका लागि वर्तमान सरकार प्रतिवद्ध रहेको स्पष्ट पारे । कार्यक्रममा सहरी विकास राज्यमन्त्री रामवीर मानन्धरले लगातार चार घण्टाभन्दा बढी गीत गाएर गिनिज बुक अफ वल्र्ड रेकर्डमा नाम राख्न सफल भएकोमा सम्मान गरिएको थियो । सो अवसरमा स्वर्गीय गुरुङका जेठा छोरा तथा विश्वविख्यात गीतारवाधक किशोर गुरुङद्वारा लिखित गुरुङ जातिको मौलिक परम्परागत घाटु नृत्य नामक कृतिको विमोचनसमेत मन्त्री गुरुङले गरे ।रासस"
प्रधानमन्त्री ओलीले बोलाए मन्त्रिपरिषद् बैठक : होला त संसद आह्वानको सिफारिस ?,"काठमाडौं : प्रधानमन्त्री केपी शर्मा ओलीले शुक्रबार मन्त्रिपरिषद् बैठक बोलाएका छन्। प्रधानमन्त्री निवास बालुवाटारमा साँझ ५ बजे बैठक बोलाइएको बालुवाटार स्रोतले जनाएको छ। प्रतिनिधिसभा पुन:स्थापना गर्ने सर्वोच्चको फैसलापछि पहिलोपटक मन्त्रिपरिषद् बैठक बस्न लागेको हो। सर्वोच्च अदालतले प्रतिनिधिसभा विघटनको निर्णय असंवैधानिक रहेको ठहर गर्दै मंगलबार बेलुका पुनःस्थापनाको फैसला सुनाएको थियो। सर्वोच्चले १३ दिनभित्र संसद्को अधिवेशन बोलाउन परमादेशसमेत जारी गरेको छ। प्रतिनिधिसभा पुन:स्थापना पछि पहिलो पटक बस्न लागेको आजको मन्त्रिपरिषद् बैठकले संसद बैठक आव्हानको लागि राष्ट्रपति विद्यादेवी भण्डारीसमक्ष सिफारिस गर्ने सम्भावना छ। प्रधानन्यायाधीश चोलेन्द्रसमशेर राणा, न्यायाधीश विश्वम्भरप्रसाद श्रेष्ठ, अनिलकुमार सिन्हा, सपना प्रधान मल्ल र तेजबहादुर केसी संलग्न संवैधानिक इजलासले पुष ५ गते गरेको प्रतिनिधिसभा विघटनको निर्णय बदर गरेको हो। सरकारमा बहुमत कायम रहेको र वैकल्पिक सरकार बन्न सक्ने अवस्था रहेको स्थितिमा प्रधानमन्त्रीलाई संसद् विघटनको अधिकार संविधानले नदिएको निष्कर्ष सर्वोच्चले निकालेको थियो। यस अगाडि मंगलबार बिहान मन्त्रिपरिषद् बैठक बसेको थियो।"
कांग्रेस नेता जोशीको स्वास्थ्य अवस्था झन् नाजुक,"काठमाडौँ: मस्तिष्कघातका कारण उपचारका लागि अस्पताल भर्ना भएका कांग्रेस नेता नविन्द्रराज जोशीको स्वास्थ्य अवस्था नाजुक भएको बताइएको छ । शुक्रबार दिउँसोसम्मो उनको स्वास्थ्य अपडेट अनुसार उनलाई भेन्टिलेटरमा राखेर उपचार गरिएको छ । तर अवस्था झन् बिग्रँदै गएको अस्पताल स्रोतले जनाएको छ । अस्पतालले उनी अझै अचेत अवस्थामा नै रहेको जनाएको छ । जोशीलाई नर्भिक अस्पतालमा राखेर उपचार गरिएको हो। उनको स्वास्थ्य अवस्था बुझ्न परिवार, आफन्त र पार्टीका कार्यकर्ता तथा शुभचिन्तकहरु अहिले अस्पताल परिसरमा पुगेका छन् । शुक्रबार एकाबिहान ३ बज्नै लाग्दा जोशीलाई उपचारका लागि नर्भिक अस्पताल लगिएको थियो ।"
समाजवादोउन्मुख अर्थतन्त्र निर्माणमा अग्रसर हुन राष्ट्रपतिको आग्रह,"काठमाडौं : राष्ट्रपति विद्यादेवी भण्डारीले मुलुक सामाजिक न्यायसहितको आर्थिक समृद्धितर्फ अग्रसर भइरहेको सन्दर्भमा संविधानले परिकल्पना गरेको समाजवादोउन्मुख अर्थतन्त्र निर्माणका दिशामा लाग्न आग्रह गरेकी छन् । शान्ति, अहिंसा, लोकतन्त्र र मानवअधिकारका क्षेत्रमा विशिष्ट योगदान पुुयाउने व्यक्तित्वलाई राष्ट्रपति भवन शीतल निवासमा शुक्रबार आयोजित सम्मान समारोहमा उनले सादा जीवन उच्च विचारका धनी महेन्द्रनारायण निधिले अगाँल्नुभएको निष्ठाको राजनीति सबैका लागि स्मरणीय रहेको उल्लेख गरे । निधि प्रतिष्ठाको योगदानको खाँचो औल्याउँदै राष्ट्रपति भण्डारीले भनिन्, निधिको निष्ठापूर्ण जीवन आर्दशको अनुसरण गर्ने भावना हामी सबैमा रहोेस् । जनताको हकअधिकार स्थापना गर्न सधैँ अग्रपङ्क्तिमा रहेर सङ्घर्ष गरेका महेन्द्रनारायण निधिले प्राप्त प्रजातन्त्र र नागरिक अधिकारको संरक्षण एवं सम्वद्र्धनमा आफूलाई जीवनभर समर्पित गरेको सम्झना गरिन् । राष्ट्रिय एकता एवं सामाजिक सद्भाव र सहिष्णुताको भावनालाई मजबुत बनाउन स्व निधिले राष्ट्रिय राजनीतिमा निर्वाह गर्नुभएको भूमिका सधैँ उल्लेखनीय रहिरहने बताउँदै राष्ट्रपति भण्डारीले राष्ट्रिय दृष्टिकोण बोक्नुभएका निधि आम नेपालीको नेता भएको उल्लेख गरिन् । सो अवसरमा २०७६ र २०७७ सालको महेन्द्रनारायण निधि राष्ट्रिय पुरस्कार क्रमशः वरिष्ठ पत्रकार होमनाथ दाहाल र साहित्यकार डा रामदयाल राकेश तथा प्रेमसागरीदेवी निधि पुरस्कार लोकतन्त्रका अभियन्ता काशीदेवी झा र सामाजिक अभियन्ता गिरिराजकुमारी (ज्ञानु) प्रसाईँलाई प्रदान गरिन् । दुवै पुरस्कारका राशी जनही एक लाख छ । झा दुर्गानन्द झाकी धर्मपत्नी र प्रसाईँ समाजवादी चिन्तक सीके प्रसाईकी धर्मपत्नी हुन् । शान्ति, अहिंसा, समुदायका बीचमा सद्भावना, लोकतन्त्र र सामाजिक न्यायका लागि अथक अभियन्ता निधिको स्मृतिमा २०५८ सालमा स्थापित महेन्द्र नारायण निधिले २०७० सालदेखि ती दुई पुरस्कार प्रदान गर्दै आएको छ । सो अवसरमा नेपाली काँग्रेसका उपसभापति एवं निधि प्रतिष्ठानका मानार्थ अध्यक्ष विमलेन्द्र निधिले जनताको अपनत्व नभएसम्म परिवर्तनले स्थायित्व नपाउने भएकाले अहिलेको राजनीतिक विवादको निकास संसद्बाटै खोज्ने प्रयास गर्नुपर्ने बताए । पूर्वमुख्य सचिव एवं पुरस्कार छनोट समितिका संयोजक डा विमल कोइरालाले लोकतन्त्र, सामाजिक न्याय र समुदायबीचमा सद्भावका लागि अविचलितरुपमा अभियन्ताका रुपमा काम गर्ने स्व निधि निष्ठा र सरलताका प्रतिमूर्ति भएको बताए । संस्थाका अध्यक्ष पुरुषोत्तम दाहालले सिद्धान्त र विचारमा अडिग व्यक्ति सधैँ अमर रहन्छ भन्ने उदाहरणका रुपमा मातृभूमिमै रही अहिंसात्मक ढङ्गबाट पनि परिवर्तनको सम्भव पुष्ट्याइ गर्ने स्व निधि अहिंसामा विश्वास गर्ने सबै नेपाली राजनीतिज्ञका प्रेरणाका स्रोत भएको उल्लेख गरे । स्व निधिका छोरा प्राध्यापक नवेन्द्र निधि, पुरस्कृत व्यक्तित्व दाहाल र राकेशले गान्धीवादी स्व निधि शान्ति र अहिंसाका पुजारी मात्र होइन, शालीन व्यक्तित्वका रुपमा स्मरण गरे । रासस"
कांग्रेस नेता जोशीलाई मस्तिष्कघात,काटमाडौं : नेपाली कांग्रेसका नेता तथा पूर्वमन्त्री नवीन्द्रराज जोशीलाई मस्तिष्कघात भएको छ । उनलाई बिहीबार राति अकस्मात् मस्तिष्कघात भएको हो । बिहीबार राति अकस्मात् शरीरको देब्रेपट्टि समस्या भएपछि उनलाई वीर अस्पताल लगिएको थियो । त्यहाँ उपचार हुन नसकेपछि शुक्रबार बिहान नर्भिक अस्पताल लगिएको छ । अहिले नर्भिकमा उनको उपचार भइरहेको पारिवारिक स्रोतले बताएको छ ।
गृह मन्त्रालयले गर्यो ३६ सीडीओको सरुवा : को कता पुगे ? (सूचीसहित),"काठमाडौँ: गृह मन्त्रालयले सहसचिव र उपसचिव गरी ५२ जनाको सरुवा गरेको छ । शुक्रबारको गृहमन्त्रीस्तरीय निर्णयले उनीहरुको सरुवा गरिएको मन्त्रालयले जनाएको छ । विभिन्न ३६ जिल्लामा प्रमुख जिल्ला अधिकारीको सरुवा गरिएको छ । कतिपय जिल्लामा सहायक प्रजिअको सरुवा तथा पदस्थापन भएको छ । गोरखा, कास्की, बागलुङ, चितवन, सिन्धुली, सिन्धुपाल्चोक, सुनसरी, इलाम, सल्यान, कैलाली, उदयपुर, दैलेख, दाङ, सप्तरी, ओखलढुंगा, सर्लाही, महोत्तरी, बाँके, काठमाडौँ, नुवाकोट, धादिङ लगायत जिल्लाका प्रमुख जिल्ला अधिकारीको सरुवा भएको छ । मन्त्रालयले सार्वजनिक गरेको विवरणअनुसार सिन्धुलीका प्रजिअ योगेन्द्रप्रसाद पाण्डेलाई पाल्पा, बाग्लुङ्का सुरेश न्यौपानेलाई सिन्धुली सरुवा गरिएको छ । गोरखाबाट तीर्थराज भट्टराईलाई महोत्तरीमा सिन्धुपाल्चोकबाट उमेशकुमार ढकाललाई प्रजिअ सुनसरीमा पठाइएको छ भने सुनसरीका प्रजिअ फिणिन्द्रमणि पोखरेललाई सप्तरी पठाइएको छ । कास्कीका ज्ञानप्रसाद ढकाललाई धादिङ, इलामका तुलसीराम सेढाईलाई उदयपुर, सल्यानका प्रजिअ हेमराज तामाङलाई अध्यागमन कार्यालय काठमाडौँ सरुवा गरिएको छ । उदयपुरका प्रजिअ चक्रपाणि पाण्डेलाई कपिलबस्तु पठाइएको छ । दैलेखका सन्तबहादुर सुनारलाई बर्दिया, चितवनका नारायणप्रसाद भट्टराईलाई सर्लाही र सर्लाहीका सुरेन्द्र पौडेललाई बारा पठाइएको छ भने बाराका प्रजिअ दीपकराज नेपाललाई स्याङ्जा सरुवा गरिएको छ । कपिलवस्तुका प्रजिअ दीर्घनारायण पौडेललाई दाङ र दाङका सहसचिव जयनारायण आचार्यलाई मन्त्रालयमा काज खटाइएको छ । काभ्रेपलाञ्चोकका प्रजिअ लक्ष्मदेवी होमागाईलाई सल्यान, मन्त्रालयका प्रेमलाल लामिछानेलाई प्रजिअको रुपमा चितवन र गृहकै वासुदेव घिमिरेलाई दोलखा पठाइएको छ । यस्तै बाँकेका प्रजिअ हरिबहादुर प्याकुरेललाई दैलेख, जिल्ला प्रशासन कार्यालय काठमाडौँका जीवनप्रसाद दुलाललाई नुवाकोटको प्रजिअमा खटाइएको छ । नुवाकोटका प्रजिअ झङ्कनाथ ढकाललाई अध्यागमन विभागको निर्देशकमा ल्याइएको छ । रुद्रबहादुर मल्ललाई धादिङबाट अछामको प्रजिअमा, गोरखाका देवी पाण्डेलाई पर्वतमा र पर्वतका प्रजिअ शम्भुप्रसाद रेग्मीलाई मन्त्रालयमा ल्याइएको छ । म्याग्दीका उमाकान्त अधिकारीलाई काठमाडौँको सहायक प्रजिअमा ल्याइएको छ । लहानबाट प्रेमप्रसाद देवकोटालाई जाजरकोटको प्रजिअमा पठाइएको छ ।"
नेकपा विभाजन झन् गहिरो बन्दै : ओलीले गुरुङलाई हटाएर विशाललाई बनाए प्रमुख सचेतक,"काठमाडौं : संसद पुनर्स्थापनपछि नेकपाको विभाजन झन् गहिरो हुँदै गएको छ। नेपाल कम्युनिस्ट पार्टी (नेकपा) अध्यक्ष एवम् प्रधानमन्त्री केपी ओलीले संसदीय दलको प्रमुख सचेतक रहेका देव गुरुङलाई हटाएर विशाल भट्टराईलाई नियुक्त गरेका छन् । शुक्रबार प्रधानमन्त्री ओलीले बालुवाटारमा भट्टराईलाई संसदीय दलको प्रमुख सचेतकमा नियुक्त गरेका हुन् । प्रक्रिया अनुसार नै प्रधानमन्त्री अर्थात् हाम्रो संसदीय दलको नेताले मलाई पार्टी संसदीय दलको प्रमुख सचेतकको जिम्मेवारी दिनुभयो, अन्नपूर्णसँग कुरा गर्दै सांसद भट्टराईले भने। ओलीले देव गुरुङलाई संसदीय दलको प्रमुख सचेतकबाट हटाएर भट्टराईलाई नियुक्त गरेका हुन् । भट्टराईलाई प्रमुख सचेतक बनेसँगै नेकपा संसदीय दलको नेता, उपनेता र सचेतक ओली समूहकै भएका छन् । संसदीय दलको नेता प्रधानमन्त्री ओली हुन् भने उपनेता सुवासचन्द्र नेम्वाङ हुन् । पुस ५ गते प्रधानमन्त्री अोलीले प्रतिनिधिसभा विघटन गरेपछि नेकपा दुई समूहमा विभाजित छ । एउटा समूहको नेतृत्व पुष्पकमल दाहाल प्रचण्ड र माधवकुमार नेपालले गरेका छन् भने अर्को समूहको नेतृत्व प्रधानमन्त्री ओलीले गरेका छन् । यसले एकताको संभावना अझै कमजोर देखिएको छ। भट्टराई नियुक्तिपछि गुरुङले आफूहरूले ओलीलाई संसदीय दलको नेताबाटै हटाएकोले अब प्रमुख सचेतक वा सचेतक फेरबदल गर्नुको कुनै अर्थ नहुने प्रतिक्रिया दिएका छन्।"
प्रधानमन्त्रीले डटेर संसद्को सामना गर्नुहुन्छ,"काठमाडौं : उपप्रधानमन्त्री एवं नेपाल कम्युनिष्ट पार्टी (नेकपा)का सचिवालय सदस्य ईश्वर पोखरेलले प्रधानमन्त्री केपी ओलीले राजीनामा नदिइ डटेर संसद्को सामना गर्ने बताएका छन् । पार्टीनिकट अनेरास्ववियुको बृहत् कार्यकर्ता भेलालाई आज सम्बोधन गर्दै उहाँले प्रधानमन्त्री ओलीले नेतृत्व गरेको नेकपा लोकतन्त्रमा विश्वास गर्ने पार्टी भएकाले सर्वोच्च अदालतले गरेको निर्णयको सम्मान गर्ने बताए । उनले प्रधानमन्त्री ओलीले कसैले राजीनामा माग्दैमा नदिने र संसद्को सर्वोच्चतालाई मानेर संसद्मा नै सामना गर्ने बताए । उनले नेकपाको अर्को समूहलाई हिम्मत भए अविश्वासको प्रस्ताव ल्याउनेसमेत आग्रह गरे । प्रधानमन्त्रीले अविश्वासको सामना गर्नुहुन्छ ।, उनले भने, नेकपाले लोकतान्त्रिक विधिबाट आउने सबैको सामना गर्छ । उनले प्रधानमन्त्री संसद्को सामना गरेर नेपाली जनताप्रति आफ्नो लोकतन्त्रको प्रतिबद्धतालाई प्रमाणित गर्ने बताउँदै प्रधानमन्त्रीविरुद्ध सडकमा नारा लगाएको भरमा राजीनामा नगर्ने स्पष्ट पारे । उपप्रधानमन्त्री पोखरेले सरकार संसद् बोलाउने प्रक्रियामा अगाडि बढेको पनि जानकारी दिए । अदालतको फैसलालाई मान्दामान्दै पनि सबभन्दा ठूलो फैसला दिने न्यायाधीश सर्वोच्च अदालतका न्यायाधीश होइनन् र हुन सक्दैनन्, उनले भने, अदालतभन्दा धेरै शक्तिशाली न्यायाधीश जनता हुन् । जनताले गर्ने फैसलाको प्रतीक्षामा हामीहरु छौँ । कार्यक्रममा ऊर्जा, जलस्रोत तथा सिँचाइमन्त्री टोपबहादुर रायमाझीले ओली नेतृत्वको नेकपाले हरेक परिस्थितिको सामना गर्न तयार रहेको बताए। उनले आफ्नो पार्टी निर्वाचनमा जाने र संसद्को सामना गर्ने दुवै विकल्पमा सक्षम रहेको भनाइ राखे । नेकपाको स्थायी कमिटी सदस्य रायमाझीले प्रधानमन्त्रीले बाध्य भएर संसद् विघटन गरेको भन्दै पुर्नस्थापना गर्ने अदालतको फैसलालाई पार्टीले स्वीकार गरेको बताए । अनेरास्ववियुका संयोजक ऐन महरले सर्वोच्च अदालतको फैसलाले मुलकुलाई अस्थिरतातर्फ धकेल्नेलाई फाइदा पुगेको बताए । रासस"
विकासको नाममा जारी प्रतिगमनविरुद्ध बृहत् नागरिक आन्दोलन,"काठमाडौं : काठमाडौंको बालाजु बाइपासमा सडक विस्तारविरुद्ध पीडित र अभियन्ताहरूलाई गिरफ्तार गरेको भन्दै बृहत् नागरिक आन्दोलनले शुक्रबार माइतीघरमा प्रदर्शन गरेको छ। सरकारले फागुन १२ गते उनीहरु गिरफ्तार गरेर अर्को अलोकतान्त्रिक र जनविरोधी काम गरेको बृहत् नागरिक आन्दोलन, उपत्यकाव्यापी सडक विस्तार पीडित संघर्ष समिति, विभिन्न खलःपुच:मोर्चा अभियानको ठहर छ । केन्द्र सरकार, स्थानीय सरकार, जनप्रतिनिधि र उपत्यका विकास प्राधिकरणले गैरन्यायिक सडक विस्तार र जनताको उठिवासको काम रोक्का गर्न सर्वोच्च अदालतबाट जारी अन्तरकालिन आदेशलाई समेत ठाडै बेवास्ता गरेपछि आन्दोलनमा उत्रनुपरेको उनीहरुको भनाई छ। स्थानीय बासिन्दा र अभियन्ताहरूले वर्षोंदेखि संघर्षको सिलसिलामा सरकारी भवन बनाउन बारिएको जस्ताको बार भत्काएको निहुँमा स्थानीय जग्गाधनी तथा पीडित मीन शाही, महेश्वर मानन्धर, संजय तामाङ, दिपेन श्रेष्ठ, भीमदेव श्रेष्ठ, रूक्षित श्रेष्ठसँगै अभियन्ता सुमन सायमि र विरोचन श्रेष्ठलाई महानगरीय प्रहरी वृत्त, बालाजुले गिरफ्तार गर्दै जथाभावी मुद्दा चलाउन लागेको उनीहरुको भनाई छ। विकासको नाममा भएको गैरन्यायिक सडक विस्तार, संविधानले मौलिक हकको रुपमा प्रत्याभूत गरेको निजी सम्पत्तिसम्बन्धी हकअधिकारको हनन, पीडितहरूमाथि निरन्तर दमन र अभियन्ताहरूको गिरफ्तारी आफैँमा प्रतिगमन भएको बृहत् नागरिक आन्दोलन ठहर छ । बालाजुलगायत देशका विभिन्न भागमा विकासको नाममा जारी डोजरे विकास, सभ्यता, सम्पदा र प्रकृतिको विनाशसँगै आदिवासी जनताको उठिबासविरुद्ध जारी न्यायपूर्ण संघर्षको क्रममा गिरफ्तारमा परेकाहरुलाई विनाशर्त अभिलम्ब रिहाइको माग गर्दै बिहान १० बजे माइतिघरमण्डलामा प्रतिरोध कार्यक्रममा भएको हो।"
जिप दुर्घटना : एक जनाको मृत्यु,"बेनी : रुखबाट लडेर घाइते भएका बिरामी सवार जिप दुर्घटना हुँदा म्याग्दीमा एकको मृत्यु र चार जना घाइते भएका छन्। मालिका ३ पात्लेबाट बिरामी लिएर पोखरा जाँदै गरेको ग १ ज ६७८८ नम्बरको जिप बेनीदरवाङ सडक अन्तरगत बेनी ४ फापरखेतमा बिहीबार राति दुर्घटना भएको थियो। मालिका३ का ६२ वर्षीय गोबिन्द रोकाको बेनी अस्पतालमा उपचारका क्रममा मृत्यु भएको जिल्ला प्रहरी कार्यालय म्याग्दीका प्रहरी नायव उपरिक्षक श्यामकुमार राइले बताए। रुखबाट लडेर घाइते भएका रोकालाई उपचारका लागि पोखरा लैजादै गरेको जिप सडकदेखि करिब ५० मिटर तल म्याग्दी खोलामा खसेर दुर्घटना भएको हो, उनले भने घाइते चालक मालिका१ निस्कोटका ३० वर्षीय नरबहादुर रोकालाई थप उपचारका लागि रातीनै पोखरा रिफर गरिएको छ। यसैगरी मालिका३ पात्लेका २९ वर्षीय रबिन्द्र रोका, २० वर्षीय रेजिना रोका र ३८ वर्षीय खगेन्द्र रोकाको बेनी अस्पतालमा उपचार भइरहेको छ। चालक बाहेक मृतक र घाइते एकै परिवारका सदस्यहरु हुन्। तातोपानी प्रहरी चौकी, तातोपानी र पखेरका स्थानीय बासिन्दाले घाइतेको उद्धार गरेका थिए। दुर्घटनाको कारणका बारेमा अनुसन्धान जारी रहेको प्रहरी नायव उपरीक्षक राइले बताए।"
परीक्षा उत्तीर्ण भएको महिना दिनमा चालक अनुमतिपत्र पाइने,"काठमाडौं : नयाँ चालक अनुमतिपत्रका लागि फाराम भर्नेको सङ्ख्या पाँच लाखभन्दा बढी हुँदा यातायात व्यवस्था विभागले अनुमतिपत्रको परीक्षा पास गरेका सेवाग्राहीलाई एक महिनाभित्रमा अनुमतिपत्र दिइसक्ने योजना बनाएको छ। ठूलो सङ्ख्यामा कार्ड छाप्ने उपकरण (मास प्रिन्टर) को प्रयोग गरेर एकैदिनमा धेरै सङ्ख्यामा अनुमतिपत्र छाप्न सकिने विभागले जनाएको छ। अहिले तत्काल कार्ड स्टक थोरै सङ्ख्यामा भएकाले छाप्न नसकिएको भए पनि नयाँ कार्ड आउनासाथ अनुमतिपत्र छपाइ गरिने छ। विभागले १४ लाख कार्ड खरीदका लागि प्रक्रिया अघि बढाएको निर्देशक रामचन्द्र पौडेलले बताए। उनका अनुसार यी कार्डको खरीद गर्न लागेको कम्पनीले अहिले थोरै सङ्ख्यामा कार्ड नमूना परीक्षणका लागिसमेत पठाइसकेको छ। त्यो ठीक छ भन्ने जानकारी दिएपछि केही समयमा नै कार्ड आउने उनले जानकारी दिए। उनले भने, हामीसँग थोरै कार्ड मात्रै बाँकी भएकाले थोरै छापिएको हो, नयाँ कार्ड आउनासाथ धमाधम एकैदिनमा धेरै छपाइ हुनेछ। विभागले गत वर्ष खरीद गरेको मास प्रिन्टर को क्षमता एक घण्टामा ४५० अनुमतिपत्र छाप्न सक्ने रहेको छ। एक दिनमा १० घण्टा सञ्चालन गर्दा पनि चार हजार ५०० छापिने निर्देशक पौडेलले बताए। उपकरणलाई २४ घण्टा चलाउँदा १० हजार बढी छापिने उनको भनाइ छ। विभागले कोभिड१९ नियन्त्रणका लागि सरकारले जारी गरेको बन्दाबन्दीको समयमा तीन सिफ्टमा उपकरण सञ्चालन गरेको थियो। उनले भने, कति घण्टा चलाउने भन्ने चापमा निर्भर गर्छ। कोभिड१९ का कारण झण्डै १० महिनादेखि अवरुद्ध नयाँ अनुमतिपत्र सरकारले गत पुसमा पुनः खुलाएको हो। देशभरबाट अनलाइन माध्यमबाट पाँच लाखभन्दा बढी सेवाग्राहीले आवेदन दिइसकेका छन्। तीमध्ये पास दर ३० प्रतिशत हाराहारीमा हुने भएकाले छपाइ गर्न सकिने विभागले जनाएको छ। नयाँ १४ लाख कार्ड एकैपटक आएपछि माग धान्न गाह्रो नहुने निर्देशक पौडेलले बताए। मास प्रिन्टर सँगै विभागमा साना क्षमताका उपकरण रहेका छन्। तत्कालका लागि तीनको प्रयोग नभए पनि प्रयोग गर्न सकिने अवस्थामा रहेको विभागले जनाएको छ। विगत दुई वर्षदेखि प्रदेश सरकारअन्तर्गतका यातायात व्यवस्था कार्यालयले नयाँ अनुमतिपत्रका लागि परीक्षा सञ्चालन, नवीकरण र वितरण गरिरहेका छन्। विभागले सर्भर को काम र अनुमतिपत्र छपाइ गरिरहेको छ।"
बास्तोला शंकास्पद मृत्यु प्रकरण : एक प्रतिवादीलाई थुनामा राख्न र अर्कालाई धरौटीमा छाड्न आदेश,"विराटनगर : जिल्ला अदालत मोरङले उर्लाबारी नगरपालिका५ का ३१ वर्षीय प्रवीण बास्तोलाको शंकास्पद मृत्यु प्रकरणमा प्रतिवादी बनाइएका एक जनालाई पूर्पक्षका लागि थुनामा राख्न आदेश दिएको छ। अदालतले घटनाका आरोपी मोरङको रतुवामाई नगरपालिका१० का २९ वर्षीय निकेश शिवा भनिने मेहरमान दर्जीलाई थुनामा राख्न आदेश दिएको हो। त्यस्तै अदालतले अर्का प्रतिवादी उर्लाबारी९ का ३४ वर्षीय कुमार राईलाई तीन लाख रुपैयाँ धरौटीमा छाड्न आदेश दियो। न्यायाधीश सुदर्शन लाछिमानेको इजलासले कर्तव्य ज्यान मुद्दामा प्रतिवादी बनाइएकामध्ये दर्जीलाई थुनामा राख्न र राईलाई धरौटीमा छाड्न बिहीबार आदेश दिएको अदालतका स्रेस्तेदार राजकुमार दाहालले जानकारी दिए। वादी नेपाल सरकार र प्रतिवादीका कानुन व्यवसायीबीच थुनछेक बहस सकिएपछि अदालतको आदेश आएको उनको भनाइ छ। आदेशअनुसार दर्जीलाई कारागार चलान गरिएको छ भने राई धरौटी रकम बुझाएर छुटेको दाहालले बताए। प्रवीणको हत्या भएपनि दोषीलाई प्रहरीले उन्मुक्ति दिएको, न्याय नपाएको तथा मृतकको मिसिलमा अर्कैको व्यक्तिको फोटो राखिएको भन्दै आफन्त र परिवारका सदस्य गत आइतबारबाट आन्दोलित बनेका थिए। प्रहरीविरुद्ध आन्दोलन सुरु भएपछि निक्कै चर्चामा रहेको यो घटना सामाजिक सञ्जालमा भाइरल बनेको थियो। प्रहरीले अनुसन्धानको अन्तिम प्रतिवेदन बुझाएपछि जिल्ला सरकारी वकिल कार्यालयले घटनामा छ जनालाई प्रतिवादी बनाउँदै अभियोगपत्र तयार पारेर अदालतमा कर्तव्य ज्यान मुद्दा दायर गरेको हो। प्रतिवादीमध्ये पक्राउ परेका दुई जनाको हकमा अदालतले आदेश जारी गरेको हो। चार जना फरार छन्। मुद्दामा उर्लाबारी६ का राजेश रणपहेली, सुदीप परियार, दिपेश पौडेल र रमेश गिरीसमेतलाई प्रतिवादी बनाइएको छ। फरार रहेका चारै जनासहित छ जना यही घटनामा यसअघि पक्राउ परेका थिए। प्रहरीले कर्तव्य ज्यान मुद्दा चलाउनुपर्ने निस्कर्ष निकालेर अनुसन्धानको मिसिलसहित बुझाए पनि आवश्यक प्रमाण नपुगेको भन्दै वकिल कार्यालयले माघ २ गते हाजिर जमानीमा उनीहरुलाई छाडिदिएको थियो। आफन्तको जिम्मा लगाएर छाडिएकामध्ये चार जना अहिले फरार रहेकाले खोजी तीव्र पारिएको मोरङ प्रहरी प्रमुख एसपी सन्तोष खड्काले जानकारी दिए। मृतकको पोस्टमार्टम र भिसेरा परीक्षणको रिपोर्ट ढिलो आउँदा पक्राउ परेकाहरुलाई हाजिर जमानीमा छाड्नु पर्दा यस्तो अवस्था आएको उनको भनाइ छ। लामो समयदेखि यो घटनामा प्रहरीले कर्तव्य ज्यान मुद्दामै अनुसन्धान गरिरहेको थियो। अहिले आएर प्रवणीको हत्या भएको भन्ने शंकेत पोस्टमार्टम र भिसेरा परीक्षण रिपोर्टले गरेको खड्काको भनाइ छ। ढिलो गरेर प्राप्त रिपोर्टले भ्वाइलेन्ट एपेक्सिया भनेको छ। रिपोर्ट अनुसार श्वास फेर्न नसकेर वा निसास्सिएर मृत्यु भएको भन्ने बुझिन्छ, उनले भने, त्यही भएर हत्या भएको दाबीसहित मुद्दा अघि बढाइएको हो। आवश्यक सबै प्रमाण संकलन गर्दै गम्भीर ढंगले अनुसन्धान सकेर मुद्दा बुझाइएको छ। आफन्तले भने प्रहरीले घटनालाई कमजोर बनाएर दोषीलाई उन्मुक्ति दिएको आरोप लगाउँदै आएका थिए। प्रवीणको गत पुस ५ गते शंकास्पद मृत्यु भएको थियो। प्रतिवादीमध्ये गिरीको घरमा डेरा गरेर बसेका साथीको कोठामा बस्नलाई माघ ४ गते पुगेका प्रवीणको मृत्यु भएको खवर भोलिपल्ट परिवारका सदस्यले पाएका थिए। एसपी खड्काले घटनाको विभिन्न पाटो केलाउँदा र परीक्षण रिपोर्टको विश्लेषण गर्दा उनको हत्या नै भएको निस्कर्षमा प्रहरी पुगेको जानकारी दिए। सुतेकै ठाउँमा बेहोस भएको भन्दै उपचारका लागि गोदावरी अस्पताल पुर्याएपछि उनको मृत्यु भएको भनिए पनि श्वासप्रश्वास अवरुद्ध बनाएर उनको हत्या गरिएको हुनसक्ने प्रहरीको भनाइ छ। मृतककी बहिनी सदीक्षाले प्रहरीमा रहेको मिसिल हेर्दा फोटो नै परिवर्तन भएको भेटेपछि आन्दोलन गर्नु परेको बताइन्। अदालतबाट आएको आदेशले न्याय पाउने आशा जगाएको उनको भनाइ छ। बास्तोला मृत्यु प्रकरण : छ जनाविरुद्ध कर्तव्य ज्यान मुद्दा"
उच्च बार विराटनगरको अध्यक्षमा दाहाल,"विराटनगर : अधिवक्ता नारायणप्रसाद दाहाल उच्च अदालत बार एकाई विराटनगरको अध्यक्षमा निर्वाचित भएका छन् । अध्यक्षका प्रत्यासी हरिबहादुर बरालले उम्मेदवारी फिर्ता लिएपछि दाहाल निर्विरोध अध्यक्षमा चयन भएका हुन् । उच्च अदालत बार एकाई विराटनगरको १३ औँ कार्यसमितिका लागि मनोनयन दर्ता गराएका दाहाल र बराल दुवै जना सत्तारुढ नेकपाको पुष्पकमल दाहाल प्रचण्ड र माधवकुमार नेपाल समूह निकट हुन् । बरालले बिहीबार उम्मेदवारी फिर्ता लिँदै दाहाललाई अध्यक्ष बन्ने बाटो खुला गरिदिएका थिए । नयाँ कार्यसमितिका लागि पदाधिकारी र सदस्य पनि निर्विरोध निर्वाचित भएका छन् । बारको उपाध्यक्षमा अनिल खड्का, सचिवमा प्रेमकुमार घिमिरे, सहसचिवमा कला त्रिताल र कोषाध्यक्षमा महेशकुमार खड्का चयन भएका छन् । सदस्यमा विनोदकुमार तिमल्सिना, यागेन्द्र काफ्ले, पुरुषोत्तम दाहाल, मोहनप्रसाद ओझा, दीपककुमार बुढाथोकी, माया अधिकारी, सागर घिमिरे र मयुर अग्रवाल निर्विरोध भएका छन् । केन्द्रीय पार्सदमा चण्डीप्रसाद पराजुली, राजेन्द्रकुमार सुनार र कुवेर कार्की निर्वाचित भएको निर्वाचन समिति संयोजक कुमार भट्टराईले जानकारी दिए । बारको निर्वाचित नेतृत्वको घोषणा फागुन १५ गते गरिने भएको छ । नयाँ कार्यसमितिका लागि उम्मेदवारी दर्ता गराएका नेकपाको ओली समूह निकट रुक्मिणी दाहाल र सदस्यमा सन्निकुमार साहले आफ्नो उम्मेदवारी फिर्ता लिएका थिए ।"
मृत आमाको अँगालोमा थिए १३ महिने बालक,"दोलखा : फागुन ८ गते बिहान २७ वर्षीय हिमाल थामीले आफ्नै श्रीमतीलाई धारिलो हतियार प्रहार गरेर हत्या गरे। घटना भएको करिब डेढ घण्टापछि आफन्त र छिमेकीले बिहान साढे २ बजे २१ वर्षीया खखसुनिता थामीलाई मृत अवस्थामा फेला पारे। सो बेला सुनिताको अँगालोमा थिए १३ महिने काखे छोरा रिहान थामी। सुनितालाई उद्धार गर्दा ती अबोध बालक निद्रामै थिए। अभिभावक चिन्न नसक्ने उमेरका उनलाई आमाको रक्ताम्य शवबाट उद्धार गरिएको आफन्तले बताए। श्रीमतीको मृत्यु भएको पुष्टि भएपछि भागेका हिमाललाई घरबाट करिब १५ किमि टाढाबाट प्रहरीले नियन्त्रणमा लियो। उनी ६ दिनयता प्रहरी हिरासतमा छन्। दलबहादुर र धनमायाका सात सन्तानमध्ये हिमाल एक्लो छोरा हुन्। सुनिताको हत्यापछि १३ महिने रिहान टुहुरो मात्र भएनन्, हजुरबुबा हजुरआमाबाट पाउनुपर्ने माया ममताबाट समेत वञ्चित छन्। कारण हो, कुसंस्कार। रिहान गत वर्षको माघमा जन्मिए। थामी संस्कारअनुसार माघमा जन्मिएको बच्चा मुल्याहा अर्थात् अरूलाई पीडा दिने वा पिर्ने अन्धविश्वास छ। यही बुझाइले जन्मिएदेखि नै रिहान बाजे र बज्यैको माया प्यारबाट बञ्चित छन्। अवोध रिहान अभिभावकविहीनझैं भएका छिमेकी बताउँछन्। करिब चार वर्षअघि आत्महत्या गरेको भनिएकी जेठी बुहारीले पनि माघमै नाति जन्माएकी थिइन्। रिहान अहिले फुपू कौशिला थामीको शरणमा रहेका कालिञ्चोक गाउँपालिका६ लापिलाङका वडाध्यक्ष मानसिंह थामीले जानकारी दिए। हिमालकी जेठी श्रीमतीबाट जन्मिएका चार वर्षीय छोरा पनि कौशिलाकै शरणमा छन्। छोरा हिमालले खुकुरी प्रहार गरेर सुनिताको हत्या गरेको देखेपछि आमा धनमायाले छिमेकीलाई खबर गरेकी थिइन्। दोलखाका प्रहरी प्रमुख डीएसपी भेषराज रिजालले आफ्नै नेतृत्वमा अभियुक्तलाई पक्राउ गरी घटनाको अनुसन्धान गरिरहेको बताए। जघन्य अपराधअन्तरगत गत कर्तव्य ज्यानको मुद्दामा आवश्यक अनुसन्धानको लागि अभियुक्तलाई दोलखा अदालतबाट १० दिनको म्याद लिएको उनले जानकारी दिए। दोलखामा श्रीमानले गरे श्रीमतीको हत्या"
जंगलमा लागेको आगो निभाउने क्रममा एक जनाको मृत्यु,"डोटी : डोटीमा जंगलमा लागेको आगो निभाउन खोज्दा जलेर एक जनाको मृत्यु भएको छ। आगो निभाउने क्रममा जलेर घाइते भएका शिखर नगरपालिका७ बयरकोटका ६५ वर्षीय लक्षुवा भुलको मृत्यु भएको जिल्ला प्रहरी कार्यालयले जानकारी दिएको छ। सोही गाउँमा रहेको सिल्य खोला डाँडाको जंगलमा लागेको आगो निभाउने क्रममा बिहीबार बेलुका घाइते भएका भुललाई उपचारको लागि सुजङ्ग अस्पताल राजपुरमा लगिएको थियो। उपचारकै क्रममा रातीनै उनको मृत्यु भएको जिल्ला प्रहरी कार्यालय डोटीका सूचना अधिकारी प्रहरी नायव उपरीक्षक इन्द्रबहादुर मल्लले जानकारी दिए। स्थानीय र प्रहरीको सहयोगमा उनलाई उद्धार गरिएको थियो। भुलको दुवै खुट्टाको घुँडाको छाला जलेर निस्केको, दुवै हत्केलाको पछाडि, टाउको, निधार र मुखमा समेत जलेको अवस्थामा थियो। मृतक भुललाई पोस्टमार्टमका लागि जिल्ला अस्पताल डोटीमा ल्याइएको प्रहरीले जनाएको छ। गर्मी बढेसँगै यहाँका बिभिन्न जंगलहरुमा आगलागि समेत बढेको पाइन्छ।"
स्वास्थ्यचौकी पुनर्निमाणका लागि भारतले दियो ५३ करोड सहयोग,"काठमाडौं : धादिङ र सिन्धुपाल्चोक जिल्लामा २५ वटा स्वास्थ्य चौकी पुनर्निर्माणका लागि भारतले ५३ करोड आर्थिक सहयोग प्रदान गरेको छ। नेपालमा २५ वटा स्वास्थ्य चौकीको पुनर्निर्माणका लागि भारतीय राजदूतावासको विकास साझेदारी तथा पुनर्निर्माण विभागका प्रमुख तथा राष्ट्रिय पुनर्निर्माण प्राधिकरणको केन्द्रीय आयोजना कार्यान्वयन इकाई (भवन) का परियोजना निर्देशकले चारवटा सम्झौतापत्रमा हस्ताक्षर भएको हो। सम्झौता अनुसार धादिङ्ग जिल्लामा १२ वटा र सिन्धुपाल्चोक जिल्लामा १३ वटा गरी कूल २५ वटा स्वास्थ्य चौकीको पुनर्निर्माण हुनेछ। २०७२ सालको भूकम्पले क्षति पुयाइएका यी स्वास्थ्य चौकी पुनर्निर्माण हुन लागेका हुन्। चार ठेक्का सम्झौतामा हस्ताक्षर सोही अवसरमा ठेकेदार र केन्द्रीय आयोजना कार्यान्वयन इकाई (भवन) का बीच चारवटा ठेक्का सम्झौतामा हस्ताक्षर भएको छ। यी स्वास्थ्य चौकीको निर्माणका लागि केन्द्रीय भवन अनुसन्धान संस्थान (सीबीआरआई), रुड्कीले प्राविधिक सहयोग प्रदान गर्नेछ। सीबीआरआई भूकम्प प्रतिरोधी पुनर्निर्माण क्षेत्रमा भारतकै शीर्ष संस्थानमा पर्दछ। नेपालका १० जिल्लाका स्वास्थ्य क्षेत्रमा पुनर्निर्माणका लागि भारत सरकारले ५० मिलियन अमेरिकी डलर आर्थिक सहयोग गर्ने प्रतिबद्घता जनाएको छ। प्रतिवद्धता अनुरुप १४७ वटा स्वास्थ्य परियोजना मध्ये यी २५ वटा स्वास्थ्य चौकीको पुनर्निर्माण राष्ट्रिय पुनर्निर्माण प्राधिकरण अन्तर्गत हुन लागेको हो। बाँकी परियोजनाहरु बोलपत्र आव्हान प्रक्रियाको सुरुवाती चरणमा रहेको छ। यी स्वास्थ्य संरचनामा ओपिडी, डिस्पेन्सरी, औषधि भण्डारण कक्ष, एन्टीपोस्ट नेटल रुम, स्वास्थ्यकर्मीका लागि शयन कक्ष, भान्साघर, अपाङ्गमैत्री सरसफाई संरचना रहनेछन्। स्वास्थ्य क्षेत्रमा पूर्वाधार संरचना सुदृढीकरण गर्नका लागि भारत सरकार नेपाल सरकारसँग मिलेर काम गरिरहेको छ। सन् २००३ देखि हालसम्म भारतको आर्थिक सहयोग साना विकास परियोजना योजना अन्तर्गतका ४० वटा भन्दा बढी स्वास्थ्य शिविर र स्वास्थ्य चौकी निर्माण सम्पन्न भइसकेका छन्। सन् १९९४ देखि भारत सरकारले विविध सरकारी, गैरसरकारीगैर नाफामूलक संस्थालाई ८२३ भन्दा बढी एम्बुलेन्स उपहार स्वरुप प्रदान गरिसकेको छ।"
लागूऔषध सहित एक पक्राउ,काभ्रे: काभ्रेको रोशी गाउँपालिमास्थित मंगलटारमा प्रतिबन्धित लागूऔषध सहित एक जना पक्राउ परेका छन् । प्रहरीको नियामित चेकजाँचको क्रममा रोशी गाउँपालिका वीपी राजमार्ग मङगलटार बजारमा प्रहरी टोलीले लागूऔषध सहित एक जनालाई पक्राउ गरेको हो । मंगलटार इलाका प्रहरी कार्यालय प्रमुख प्रहरी निरीक्षक शेखर खड्काका अनुसार सप्तरी सुरुङ्गा नगरपालिका १० का २२ वर्षीय धमेन्द्र कुमार राम पक्राउ परेका हुन् । झापाबाट काठमाडौँतर्फ आउँदै गरेको बा४ख २२६७ नं को हायस गाडीमा यात्रा गर्ने यात्रु धर्मेन्द्र कुमार रामले बोकेको झोलाबाट विभिन्न प्रकारका लागूऔषध बरामद गरेको प्रहरीले जनाएको छ । लागूऔषध बरामद गरी कानुन बमोजिम लागूऔषध नियन्त्रण ऐन २०३३ अन्तर्गत अनुसन्धान गर्न काभ्रेपलाञ्चोक जिल्ला अदालतबाट म्याद थप अनुमती लिइ अनुसन्धान कार्य भइरहेको प्रहरीले जनाएको छ । लागूऔषध मुद्दाका फरार श्रेष्ठ पक्राउ यस्तै लागूऔषध मुद्दाका फरार प्रतिवादी राजीव भनिने मणिराज श्रेष्ठलाई प्रहरीले पक्राउ गरेको छ । फैसला कार्यन्वयनको सिलसिलामा अदालतबाट प्राप्त लागतहरुमा उल्लेखित फरार रहेका प्रतिवादीहरुको खोजतलासको क्रममा जिल्ला प्रहरी कार्यालय काभ्रेबाट खटिएको प्रहरी टोलीले काभ्रे जिल्ला रोशी गाउँपालिका ११ का २९ वर्षीय मणिराज श्रेष्ठलाई पक्राउ गरेको जनाएको छ । लुकीछिपी बसिरहेको अवस्थामा फेला परेका श्रेष्ठलाई कानुन बमोजिम कैद तथा जरिवाना बेरुजु फर्छौटको लागि काभ्रेपलाञ्चोक जिल्ला अदालत धुलिखेलमा पेश गरीएको जिल्ला प्रहरी कार्यलय काभ्रेले जनाएको छ । श्रेष्ठलाई लागू औषध मुद्दामा २ वर्ष कैद फैसला र १ लाख जरिवाना तोकिएको थियो ।
नेपालका पहिलो चार्टर्ड एकाउन्टेन्ट शर्मा रहेनन्,"राजविराज : नेपालको पहिलो चार्टड एकाउटेन्ट (सिए) तथा पूर्व पर्यटनमन्त्री कुबेरप्रसाद शर्माको ८१ वर्षको उमेरमा शुक्रबार साँझ निधन भएको छ । उपचारको क्रममा रहेका शर्माको हृदयघात भई काठमाडौंमा निधन भएको पारिवारिक श्रोतले जानकारी दिएको छ । सप्तरीको निर्वाचन क्षेत्र नम्बर ४ बाट २०४८ सालमा प्रतिनिधिसभा सदस्यमा निर्वाचित शर्माको पुख्र्यौली घर सप्तरीको राजगढ गाउँपालिकास्थित नर्घो टोल हो । २००७ सालदेखि प्रजातन्त्रिक आन्दोलनमा सहभागी उनी २०४६०४७ सालको जनआन्दोलनमा सप्तरीमा सक्रिय थिए । सप्तरी जिल्लाबाट नेपाली कांग्रेसको तर्फबाट विजयी प्रतिनिधिसभा सदस्य शर्माले २०४८ सालमा १३ हजार ९३१ मत प्राप्त गरी निर्वाचित भएको थिए । बिपी कोइराला, गणेशमान सिंह र कृष्णप्रसाद भट्टराईसँग सामिप्यमा रहेर नेपालको लोकतान्त्रिक आन्दोलनमा लामो समयसम्म योगदान पुयाएका शर्मा समाजवादी अवधारणा राख्थे । भ्रष्टाचारको विरुद्धमा जेहाद छाड्ने शर्मा २०५३ सालपछि कांगे्रस पार्टीबाट अलग भई हरियाली नेपाल पार्टीको संस्थापक सभापति बने । तत्कालीन पर्यटनमन्त्री कुबेरप्रसाद शर्माले तत्कालीन लाउडा काण्ड हुँदाको बखत नेपाली कांग्रेस भित्र नातावाद र कृपावाद हावी भएको हेर्न र आत्मा स्वाभिमानले सहन गर्न नसकेर कांग्रेस पार्टी परित्याग गरेको घोषणा गरेका थिए । बिद्रोहस्वरूप कांग्रेस पार्टी परित्याग पश्चात भ्रस्टाचार विरोधी पार्टीको रुपमा हरियाली नेपाल पार्टी गठन गरेर आत्म स्वाभिमानको आत्मरक्षा गर्दै देश र समाजको निम्ति जनजागरण अभियानलाई तेज बनाएका शर्मालाई प्रष्ट विचार राख्ने, इमान्दार र योग्य व्यक्तित्वको रुपमा लिइन्छ । राजविराज नगरपालिका३ मा समेत घर रहेका उनी बानेश्वर हाइट, काठमाडौंमा बस्दै आएका थिए । सन् १९३७ जुन १९ मा सप्तरीको नर्घोमा जन्मेका शर्माका श्रीमती र ३ छोरी छन् । बिकम र एफ सिए गरेका शर्मा नेपालको पहिलो चार्टड एकाउण्टेन्ट र बिमा संस्थाको संस्थापक हुन् । सत्याग्रह र जनआन्दोलनमा प्रहरी हिरासतमा परेका शर्मा निर्मल साप्ताहिकमा २०२७ देखि २०२९ सम्म, जनआंकाक्षा साप्ताहिकमा २०३६ सालमा र राजधानी साप्ताहिकमा २०४२ सालमा प्रकाशक र सम्पादनमा सहयोगी थिए । रोटरी क्लब काठमाडौंका अध्यक्षसमेत बनेका शर्मा रत्नराज्य मावि बानेश्वरको विद्यालय व्यवस्थापन समितिको अध्यक्षसमेत बने । शैक्षिक अभियन्ता रहेका उनको राजनीति सम्बन्धी केही पुस्तक प्रकाशित छन् । उनको शनिवार अन्तिम संस्कार गरिने परिवारजनले जनाएको छ ।"
एक किशोरबाट चार बलात्कृत !,"गुलरिया : १४ वर्षीय एक किशोरले बर्दियाको बाँसगढी नगरपालिकामा एकै दिन चार बालिकालाई बलात्कार गरेको घटना सार्वजनिक भएको छ। ती किशोरबाट भाँडाकुटी खेलिरहेका ८, ६ र ५५ वर्षका नाबालिका बलात्कृत भएको पीडित पक्षले बताएको छ। आरोपित किशोर बर्दियाकै बारबर्दिया नगरपालिकाबाट बाँसगढीमा आफन्तकहाँ पाहुना आएका थिए। उनले कसैलाई नभन्न धम्की दिएपछि बालिकाहरूले घटना लुकाएका थिए। तर, घटनाबाट जोगिएकी एक बालिकाले अभिभावकलाई सबै कुरा बताएपछि वास्तविकता बाहिरिएको हो। उनीहरू फागुन ५ गते विद्यालयबाट फर्किएर खेलिरहेका थिए। बालिकाहरू दिउँसो भाँडाकुटी खेल्दै थिए। पाहुना आएका किशोरले नजिकैको ट्रेलरबाट टालाटुली लगेर बालिकाको हात र खुट्टा बाँधे अनि पालैपालो बलात्कार गरेछन्, एक पीडितका बुवाले भने। पीडितहरूको स्वास्थ्य परीक्षण रिपोर्ट आइसकेको छैन। पीडित पक्षले इलाका प्रहरी कार्यालयमा उजुरी दिएका छन्। घटना मिलाउन खोजेर हो कि किन अनुसन्धानमा एकदम ढिलासुस्ती भएको पीडितको गुनासो छ। निकृष्ट एवं जघन्य अपराध भएको छ, पीडकलाई कुनै पनि हालतमा कारबाही हुनुपर्छ, एक अभिभावकले भने। प्रहरीले आरोपित बालकलाई नियन्त्रणमा लिई अनुसन्धान सुरु गरेको छ। प्रहरीले घटनालाई बालविज्ज्याईअन्र्तगत राखेर सूक्ष्म अनुसन्धान गरिरहेको बर्दियाका प्रमुख जिल्ला अधिकारी लीलाधर अधिकारीले बताए। उनले भने, घटना प्रमाणित भए पीडकले कुनै पनि हालतमा उन्मुक्ति पाउँदैनन्।"
गुपचुप पार्न खोजिएको बलात्कार प्रयास घटना सार्वजनिक,"विराटनगर : मोरङमा गाउँका अगुवा र छिमेकीको दबाबका कारण एक सातासम्म गुपचुप पारिएको बालिकामाथि बलात्कार प्रयासको घटना सार्वजनिक भएको छ। गुपचुप पार्न खोजिएको मोरङको जहदा गाउँपालिका१ मा ११ वर्षीया बालिकामाथि एक पुरुषले बलात्कार प्रयास गरेको घटना ढिलो गरेर सार्वजनिक भएको हो। सबैतिरको दबाब झेल्दै न्यायका लागि प्रहरीसम्म पुग्न नसकेका उनका आफन्त त्यसलाई चिर्दै कानुनी लडाइँमा निस्किएका छन्। बलात्कार प्रयास भएको जानकारी दिन पीडित पक्ष इलाका प्रहरी कार्यालय रानीमा आएपछि घटना बाहिरिएको हो। घटनामा संलग्नविरुद्ध बिहीबार प्रहरीमा किटानी जाहेरी परेको छ। बालिकालाई चिनजानकै व्यक्तिले बलात्कारको प्रयास गरेको खुलेको प्रहरीले जनाएको छ। प्रहरीमा जाहेरी पर्नुअघि नै घटनामा संलग्न ४५ वर्षीय राजेन्द्र सरवरीया फरार बनिसकेको पाइएको छ। प्रहरीले उनको खोजी तीव्र पारिएपनि फेला भने पार्न नसकिएको जानकारी दिएको छ। पीडित पक्षले बालिकामाथि पटकपटक बलात्कारको प्रयास भएको जानकारीसहित सरवरीयाविरुद्ध प्रहरीमा किटानी जाहेरी दिएका हुन्। जाहेरी अनुसार बालिकामाथि फागुन ६ गते दिउँसो ४ बजेतिर पहिलो पटक बलात्कारको प्रयास भएको थियो। सरवरीयाले फकाईफुल्याई बाटैबाट नजिकैको मकै बारीमा लगेर बलात्कार प्रयास गरेको पाइएको प्रहरीले जनाएको छ। मकै बारीमा लगेर कपडा खोलिदिन थालेपछि आफू भागेर बलात्कार हुनबाट बचेको बालिकाले बताएकी छन्। त्यसको दुई दिनपछि पनि आफूमाथि सरवरीयाले पुनः बलात्कार प्रयास गरेपछि उनले घटनाका बारेमा आफन्तलाई जानकारी दिएकी हुन्। बलात्कार प्रयासको हल्ला सबैतिर फैलिएपछि गाउँकै अगुवाले मिलाएर घटनालाई गुपचुप राख्दै मिलाउने र पीडित पक्षलाई प्रहरीसम्म पुग्न नदिने हिसाबमा मिलापत्रको तयारी गरेको पाइएको प्रहरी स्रोतले बतायो। सबै लागेर गाउँमै मिल्नुपर्ने दबाब दिएका कारण आफूहरु घटना भए लगत्तै प्रहरी कार्यालयमा आउन नसकेको पीडित पक्षले बताएका छन्। गाउँका अगुवाले प्रहरीमा जान नदिइकन छलफल गरेर बालिकामाथि भएको बलात्कार प्रयास घटनालाई मिलाउने तयारी गरेछन्। पैसा लिएर मिल्नुपर्छ भन्ने प्रस्ताव पनि राखेको पाइयो, प्रहरी स्रोतले भन्यो, प्रहरीमा नजान दबाब दिँदै पीडितलाई विभिन्न धम्की दिने र प्रलोभनमा पार्ने काम पनि भएछ। तर अहिले किटानी जाहेरी परिसक्दा घटनामा संलग्न व्यक्ति भने फरार बनिसकेका छन्। प्रहरीले घटनालाई मिलाउने प्रयास गर्ने र पीडित पक्षलाई मिल्न दबाब दिनेहरुलाई पनि कारबाहीको दायरामा ल्याउने भएको छ। मोरङ प्रहरीका प्रवक्ता डीएसपी मानबहादुर राईले ढिलो गरेर घटनाका बारेमा प्रहरीले जानकारी पाएको र पीडक भनिएका व्यक्ति फरार भइसकेको बताए। एक साताअघिको घटना रहेछ। तर प्रहरीमा भने ढिलो गरेर जानकारी आयो, उनले भने, प्रहरी पक्राउका लागि जाँदा घटनामा संलग्न व्यक्ति भागिसकेका रहेछन्। सबै कोणबाट घटनाको अनुसन्धान सुरु गरेर सम्भावित स्थानलाई लक्षित गर्दै उनको खोजी तीव्र पारिएको छ। घटनाको अनुसन्धानका लागि इलाका प्रहरी कार्यालय रानीका प्रहरी निरीक्षक दीपक थापाको नेतृत्वमा विशेष टोली परिचालित छ। थापा नेतृत्वको टोलीले बलात्कार प्रयास गर्ने व्यक्ति लुकेर बसेको हुनसक्ने सम्भावित स्थानहरुलाई लक्षित गर्दै खोजी व्यापक बनाएको छ। प्रहरीका अनुसार बालिकाको परिवारमा बुवाआमा छैनन्। आर्थिक अवस्था अत्यन्तै नाजुक छ। आमाको पहिल्यै मृत्यु भइसकेको र बुवा पनि लगभग नौ वर्षदेखि बेपत्ता रहेको डीएसपी राईले बताए।"

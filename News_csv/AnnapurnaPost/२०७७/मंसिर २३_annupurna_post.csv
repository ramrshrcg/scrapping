शीर्षक,विवरण
सेयर लगानीमा सजगता,आइतबार एक सय २३ दशमलव ३४ प्रतिशत घटेको सेयर बजार सोमबार ७२ अंक बढेर बन्द भयो। एक दिन वर्षे भेलको गतिमा बजार बढ्ने र अर्को दिन सोही भेलले पहिरोले निम्त्याएको पहिरोले संकट उत्पन्न गराएको शैलीमा घट्ने बजारको उदारचढाबले लगानीकर्ताहरूमा त्रास सिर्जना भएको छ। सेयर बजार ऐतिहासिक उचाइमा पुग्छ भन्ने यस क्षेत्रका जानकारको अड्कलबाजीलाई नै चुनौति दिनेगरि बजारमा अदलबदल देखिएको छ। बजारको अप्राकृति गतिका कारण लगानीकर्ताहरू दोधारमा परेका छन्। बाठा लगानीकर्ताहरू यही अबस्थामा पनि कुस्त नाफा कमाउन सफल भएका छन्। यो समयमा साना र नयाँ लगानीकर्ताहरूले भने विशेष होसियारी अपनाएर बजारमा कारोबार गर्नुपर्छ। सेयर बजारमा पछिल्ला एक महिनाको अवधिमा २५ प्रतितशको हाराहारीमा वृद्धि भएको छ। बजार अहिले ऐतिहाँसिक विन्दुमा पुगेर रोकिएको छ। नेप्से परिसुचकदेखि कारोबार भएका रकमले समेत यसअघिका सबै रेकर्ड तोकिसकेको छ। बजार यसपटक ऐतिहाँसिक विन्दुमा पुग्छ भन्नेमा लगानीकर्ताहरू करिव करिव विश्वस्त नै थिए र छन् पनि। तर अलि असुहाँउदो गतिमा भइरहेको तलमाथिले कतै बजारमा सिमित लगानीकर्ताको चलखेर भएको त होइन भन्ने शंसय पैदा भएको छ। किनकी सिमिति कम्पनीको बजार भाउ नसोंचेकै गतिमा बढिरहने तर धेरै लगानीकर्ताको रोजाइ रहेको र सेयर बजारमा सबैभन्दा बलियो उपस्थिती जनाइरहेका कम्पनिहरूको भाउ भने बजार ऐतिहाँसिक विन्दुमा पुग्दा पनि जहीकोतही हुनुले यस्ता शंकालाई थप बल पुयाएको छ। यतिखेर नेप्सेमा सुचिकृत सबै समूहको बजार भाउ कुल सुचककको तुलनामा मनग्य बढेपनि बैंकिङ समूहको सुचककमा उल्लेख्य वृद्धि हुन नसक्नु यसको ज्वलन्त उदाहरण हो। चलखेल गर्नेहरू कुन दिन कुन समूहतर्फ लगानी गर्न आकिर्षत हुन्छन् भन्ने भेउ नपाउने लगानीकर्ताहरू यो समस्याबाट सबैभन्दा बढी प्रताडित छन्। बजारको गतिलाई कसैले पनि रोक्न नसक्ने हुनाले लगानीकर्ताहरू आफै सजग भएर कारोबार गर्नु नै यो समस्याबाट उन्मुक्ति पाउने सबैभन्दा राम्रो उपाय हो। यस्तो अवस्थामा लगानी गर्नुअघि सम्बन्धित कम्पनीको वित्तिय अवस्था विश्लेषण गर्नु महत्वपूर्ण पक्ष हुन आउँछ। किनकी बजारको तिब्र उदारचढाबको प्रभाव नपर्ने तर आफ्नो एकनासे गतिमा हिंडिरहने कम्पनीमा लगानी गर्दा जोखिम कम हुन्छ। गत साउनमा जारी गरिएको मौद्रिक नीतिले धितोमा राखिएको सेयर मूल्यको ६५ प्रतिशतसम्म ऋण दिन सकिने पुरानो व्यवस्थालाई बढाएर ७५ प्रतिशतसम्म पुयाएको थियो। यो व्यवस्था कार्यान्वयनपछि १ हजार ४ सयको हाराहारीमा रहेको बजार सूचकले सजिलै दुइ हजार अंक पार गरेको थियो। नेपाल राष्ट्र बैंकबाट मौद्रिक नीति समिक्षाको क्रममा सेयर धितो कर्जाको विद्यमान व्यवस्थामा परिवर्तन हुनसक्ने हल्ला फैलिएकोले आइतबार बजार इतिहाँसमै सबैभन्दा धेरै अंक घटेको थियो। तर सो विषयमा अर्थमन्त्रिले समेत राष्ट्र बैंकका अधिकारीलाई सम्पर्क गरेर सेयर धितो कर्जामा नियन्त्रणमुखी नीति नअपनाउन निर्देशन दिएको सोमबार फेरि एकाएक बजार बढेको हो। दैनिक अर्बौ रुपैंयाको कारोवार हुने बजारमा नकारात्मक प्रभाव पार्नेगरि जिम्मेवार निकायकै अधिकारीबाट अभिव्यक्ति आउँदा लगानीकर्ता कसरी डुब्छन् भन्ने आइतबारको घटनाले पुष्टि गरेको छ। सानो सूचनाका कारण लगानीकर्ताले दैनिक अर्बौ रुपैंया गुमाउनुपर्ने अवस्था आयो। यस्तो सम्बेदनसिल विषयमा जिम्मवार निकायले होसियारी अपनाएर बोल्नुपर्छ। बरु बजारमा देखिएका समस्या समाधानका लागि उचित पहल गर्नेतर्फ ध्यान दिनुपर्छ। लगानीकर्ताले सेयर बेचेवापत बेलैमा भुक्तानी नपाएका तथा सेयर किन्दा तोकिएको समयमा खातामा नआएका लगायतका समस्या समाधानमा चासो नदिएर बजारलाई प्रभावित पार्ने हल्ला मात्र फिजाउने प्रवृत्तिमा सुधार आउनुपर्छ। बजारमा देखिएको चलखेललाई नियन्त्रणतर्फ ध्यान दिनुपर्छ।
अग्लियो नेपालको शिर,"काठमाडौं : विश्वकै सर्वोच्च शिखर सगरमाथाको उचाइ ८६ सेन्टिमिटर बढेको छ। जसअनुसार सगरमाथाको नयाँ उचाइ ८,८४८८६ मिटर कायम भएको छ। परराष्ट्रमन्त्री प्रदीपकुमार ज्ञवाली र चिनियाँ विदेशमन्त्री वाङ यीले मंगलबार भर्चुअल माध्यमबाट संयुक्त रूपमा नयाँ उचाइ घोषणा गरेका हुन्। परराष्ट्रमन्त्री ज्ञवालीले आफ्नै जनशक्ति, स्रोतसाधनबाट सगरमाथा मापन गर्दा नेपालको पहिचान र गौरवमा नयाँ उचाइ थपिएको बताए। यसमा कतैबाट प्रश्न नउठोस् भनेर संयुक्त घोषणा गर्ने समझदारीपत्रमा नेपाल र चीन दुवै देशले हस्ताक्षर गरेको मन्त्री ज्ञवालीको भनाइ थियो। चिनियाँ राष्ट्रपति सी चिनफिङ नेपाल भ्रमणमा आउँदा दुवै देशका राष्ट्रप्रमुखको संयुक्त वक्तव्यमा सगरमाथाको उचाइ घोषणा संयुक्त रूपमा गर्ने उल्लेख थियो। राष्ट्रपति विद्यादेवी भण्डारी र सीको संयुक्त वक्तव्य सन् २०१९ अक्टोबर १३ मा आएको थियो। वक्तव्यको बुँदा नम्बर ८ मा लेखिएको थियो, सगरमाथाचोमोलङमा नेपाल र चीनको मित्रताको प्रतीक हो भन्ने मान्यतालाई स्वीकार गर्दै दुवै पक्षले जलवायु परिवर्तनलाई सम्बोधन गर्ने र वातावरण संरक्षणलगायत क्षेत्रमा सहयोग बढावा दिनेछन्। संयुक्त रूपमा सगरमाथाचोमोलङमाको उचाइ घोषणा गर्नेछ र वैज्ञानिक अनुसन्धान गर्नेछ। मन्त्री ज्ञवालीले जलवायु परिवर्तनका कारण हिमालको पर्यावरणीय रक्षा ठूलो चुनौती भएको उल्लेख गरेका थिए। घोषणा कार्यक्रममा परराष्ट्रमन्त्री ज्ञवालीले राष्ट्पति भण्डारी र चिनियाँ विदेशमन्त्री यीले राष्ट्रपति सीको सन्देश पढेर सुनाएका थिए। मन्त्रिपरिषद्को यही मंसिर १० गते बसेको बैठकले सगरमाथाको उचाइ घोषणा गर्ने प्रस्तावलाई स्वीकृति प्रदान गरेको थियो। भूमि व्यवस्था, सहकारी तथा गरिबी निवारणमन्त्री पद्माकुमारी अर्यालले उक्त प्रस्ताव मन्त्रिपरिषद्मा लगेकी थिइन्। मन्त्री अर्यालले १ सय ७० वर्षको इतिहासमा आफ्नै स्रोतसाधन र जनशक्ति प्रयोग गरी पहिलो पटक सगरमाथाको उचाइ मापन गरिएको जानकारी दिइन्। उनले सगरमाथाको उचाइसँगै विश्वमा नेपाल र नेपालीको उचाइ कीर्तिमान बढेको बताइन्। अरूले प्रत्येक पटक फरक उचाइ निकालेका कारण नेपाल आफैंले मापन गरेको उनको भनाइ थियो। विभिन्न देशले प्रत्येक पटक फरकफरक उचाइ निकालेका छन्। यी सबै आशंका र दुविधाहरूको निवारण गर्न पनि जरुरी थियो। जुन हामीले सफलतापूर्वक सम्पन्न गरेका छौं। आज हामी गर्वका साथ घोषणा गर्न सक्षम भएका छौं, सगरमाथाको उचाइ ८८४८८६ मिटर हो भनेर, उनले भनिन्, हाम्रो स्रोत, हाम्रो सम्पत्ति, हाम्रो गौरव, हाम्रो धरोहर अरूले हामीलाई चिनाइदिनुपर्ने लघुताभास र परनिर्भरताबाट मुक्त भएका छौं। नापी विभागले २०७२ सालमा भूकम्पपछि नगरकोट, चन्द्रकोट, फुल्चोकीलगायत काठमाडौं वरिपरिका डाँडालाई आधार मानेर सर्भे गर्दा ०९१ मिटर करिब १०० मिटर उचाइ बढेको पाएको थियो। २०७२ सालमा भूकम्पले सगरमाथाको उचाइमा असर परेको भन्दै सर्भे अफ इन्डियाले नयाँ उचाइ नाप्ने घोषणा गरेको थियो। तब सरकारले सगरमाथाको उचाइ आफैं मापन गर्ने घोषणा गरेको थियो। त्यसका लागि विभिन्न राष्ट्रका नापनक्सासम्बन्धी वैज्ञानिकको अन्तर्राष्ट्रिय कार्यशाला आयोजना गरिएको थियो। विभागका पूर्वउपमहानिर्देशक नीरज मानन्धर नेतृत्वको टोलीले सगरमाथा उचाइ मापन विधि प्रस्तुत गरेको थियो। कार्यशालाको सुझावअनुसार सगरमाथाको उचाइ जीएनएसएस प्रविधिमा नाप्ने निर्णय गरिएको थियो। विभागका तत्कालीन प्रमुख नापी अधिकृत सुशील डंगोलको संयोजकत्वमा सगरमाथा उचाइ मापन सचिवालय गठन गरिएको थियो। सन् २०१८ फेब्रुअरीमा फिल्ड वर्क सुरु गरी उक्त काम डिसेम्बरमा सकिएको थियो। प्रमुख नापी अधिकृत खेमलाल गौतम र नापी अधिकृत रविन कार्कीले २०१९ मे २२ मा सगरमाथा शिखरमा पुगी १ घण्टा १६ मिनेट बसेर जीएनएसएस सर्वेक्षण गरेका थिए। त्यसपछि तथ्यांक प्रशोधनलगायत काम गत साउनअघि सकिसकेको थियो। संसारकै अग्लो शिखरको उचाइ १ सय ७० वर्षअघि पहिलो पटक मापन गरिएको थियो। ब्रिटिस सर्भे अफ इन्डियाले सन् १८४९ मा ८,८४०५० मिटर उचाइ निर्धारण गरेको थियो। तर, त्यतिबेला पुरानो प्रविधि प्रयोग गरिएको थियो। संसारको सबैभन्दा अग्लो चुली पिक फिफ्टिन (पिक १५)वा पन्ध्रौं चुली (हाल सगरमाथा) रहेको तथ्य बाहिर आएको थियो। सन् १९०४ मा ब्रिटिसहरूले नै सगरमाथाको उचाइ मापन गरेका थिए। इतिहासकार बाबुराम आचार्यले संसारको अग्लो शिखरको नाम सगरमाथा राखेका हुन्। इस्ट इन्डिया कम्पनीका डाइरेक्टर जनरल इन्जिनियर जर्ज एभरेस्टले सन् १८४९ देखि १८५२ सम्म लगाएर सगरमाथाको उचाइ मापन गरे। उनले सगरमाथाको उचाइ ८,८४० मिटर भएको तथ्य पेस गरे। उनै जर्ज एभरेस्टका नाममा विश्वभर सगरमाथाको नाम माउन्ट एभरेस्ट रहन गएको हो। सर्भे अफ इन्डियाले सन् १९५४ मा सगरमाथाको उचाइ मापन गरेको थियो। पीएल गुलाटीले करिब दुई वर्ष लगाएर गरेको उक्त मापनमा उचाइ ८,८४८ मिटर आयो। अहिलेसम्म त्यसलाई आधिकारिक मानिँदै आएको थियो। यसलाई गुलाटी सर्भे पनि भनिन्छ। चीनले सन् १९७५ मा मापन गर्दा ८,८४८१३ मिटर उचाइ आएको थियो। यद्यपि, चीनले ८,८४८ मिटरलाई स्वीकार गर्दै आएको थियो। इटालीले सन् १९९२ मा मापन गर्दा ८,८४८६५ मिटर उचाइ कायम भएको थियो। इटालीले सन् १९८७ र सन् २००४ मा मापन गरेको थियो। इटालीले दोस्रो सर्वोच्च शिखर केटूको पनि मापन गरेको थियो। अमेरिकाले सन् २००० मा ८,८५० मिटर उचाइ रहेको उल्लेख गरेको थियो। चीनको नेसनल ब्युरो अफ सर्भेइङ एन्ड म्यापिङले सन् २००५ मा ८,८४४४३ मिटर उचाइ मापन गरेको थियो। सन् २०१० मा डेनमार्कले नापेको थियो।"
मानवअधिकारको अवस्था कमजोर,"काठमाडौं : राष्ट्रिय मानवअधिकार आयोगले मानवअधिकारको अवस्था सुधार हुन नसकेको निष्कर्षसहित सोमबार राष्ट्रपति विद्यादेवी भण्डारीसमक्ष प्रतिवेदन बुझाएको छ। आयोग पदाधिकारी रिक्त भएपछि सचिव वेद भट्टराईको नेतृत्वमा ०७६७७ को प्रतिवेदन राष्ट्रपतिसमक्ष पेस गरिएको हो। प्रतिवेदनमा दण्डहीनता कायम रहेको भन्दै चिन्ता जनाइएको छ। एक वर्ष अवधिमा मानवअधिकार उल्लंघनमा एक सय ३२ उजुरी आयोगमा दर्ता भएका छन्। प्रतिवेदनअनुसार आयोगले नयाँ र पुराना गरी ७ सय ९५ उजुरीमा अनुसन्धान सम्पन्न गरेको छ। मावनअधिकार उल्लंघनमा १ सय २८ पटक अनुगमन गरिएको छ। जातीय भेदभाव, जीवनको अधिकारमा चुनौती, हत्या, बलात्कार, उपभोक्ताका अधिकार कुण्ठित हुनु, कोभिड संक्रमणको व्यवस्थापनमा कमजोरी, शिक्षा तथा स्वास्थ्य सेवामा पहुँचको स्थितिले मानवअधिकारको अवस्था कमजोर रह्यो, सचिव भट्टराईले भने । उनले भने, दण्डहीनता बढेर गएको छ। नागरिकका संविधानप्रदत्त हक प्रचलनमा सहज वातावरण बन्न सकेको देखिएन। कोभिड१९ का कारण जनताको स्वास्थ्य क्षेत्रमा नकारात्मक असर परेको प्रतिवेदनले औंल्याएको छ। प्रतिवेदनले संक्रमणकालीन न्यायका घटनामा न्याय दिने प्रक्रिया स्पष्ट नदिएको औंल्याएको छ। आयोगले स्थितिमा सुधारका लागि संवेदनशील बन्न सरकारलाई आग्रह गरेको छ। आयोगले २८६ व्यक्तिलाई मानवअधिकार उल्लंघनकर्ताका रूपमा औंल्याए पनि कानुनी कारबाहीको अवस्था निराशाजनक रहेको औंल्याएको छ। मानवअधिकार उल्लंघनकर्ता ठहर भएका कतिपयलाई कारबाहीको भागिदार नबनाइ पुरस्कृत गरिएको छ, प्रतिवेदनमा उल्लेख छ। आयोगले असोजमा एक प्रतिवेदनमार्फत द्वन्द्वकालीन समयमा मानवअधिकार उल्लंघन कार्यमा राज्यपक्षबाट संलग्नता भएको संख्या ७ सय ७८, तत्कालीन नेकपा माओवादीको संलग्नतामा २ सय ८७, राज्य पक्ष र तत्कालीन नेकपा माओवादी दुवै मानवअधिकार उल्लंघनकर्ता भएको संख्या ३८, समुदायले उल्लंघन गरेको संख्या २९, प्रतिकार समूह २३ र अज्ञातबाट २३ रहेको औंल्याउँदै कानुनी कारबाहीका लागि सरकारलाई सिफारिस गरे पनि कुनै सरकारबाट चासो नदिइएको भन्दै आपत्ति जनाएको थियो।"
कोभ्याक्समार्फत २० प्रतिशत खोप,"काठमाडौं : सरकारले कोरोना भाइरसविरुद्धको खोप टुंगो लाग्नेबित्तिकै कोभ्याक्समार्फत २० प्रतिशत ल्याउने तयारी गरेको छ। सुरुमा ३ र दोस्रो चरणमा १७ प्रतिशत खोप ल्याइने स्वास्थ्य विभागअन्तर्गत खोप शाखा प्रमुख डा झलक शर्मा गौतम बताउँछन्। डा गौतमका अनुसार ३ प्रतिशतले ९ लाख र १७ प्रतिशतले झन्डै ६० लाख जनसंख्यालाई पुग्नेछ। विभागअन्तर्गतकै आपूर्ति व्यवस्थापन शाखाका वरिष्ठ जनस्वास्थ्य प्रशासक चूडामणि भण्डारीका अनुसार खोप भण्डारण व्यवस्थापनको तयारी भइरहेको छ। कोभिड खोप भण्डारण समितिका संयोजकसमेत रहेका भण्डारी पहिलो चरणमा ल्याइने खोपका लागि तयारी पूरा भइसकेको सुनाउँछन्। दोस्रो चरणमा ल्याउने खोप भण्डारण गर्न आवश्यक गृहकार्य भइरहेको छ, उनी भन्छन्। विश्व स्वास्थ्य संगठन (डब्लूएचओ), गाभीलगायत स्वास्थ्य संस्थाको विश्वव्यापी सञ्जाल कोभ्याक्सअन्तर्गत आउने खोप न्यून शुल्क वा निःशुल्क रूपमा उपलब्ध हुने जनाइएको छ। कोभ्याक्सको गाइडलाइनअनुसार स्वास्थ्यकर्मीलगायत फ्रन्टलाइनमा कार्यरतलाई पहिलो चरणमा खोप लगाउनुपर्ने व्यवस्था छ। नेपालमा १५ वर्षमुनिका बालबालिकालाई खोप कार्यक्रममा समेटिएको छैन। खोप ल्याउन गठित कार्यदलका सदस्यसचिवसमेत रहेका डा गौतम विश्वका कुनै पनि मुलुकमा बालबालिकाका लागि कोरोना खोप परीक्षण नभएको बताउँछन्। नेपालमा कुल जनसंख्याको २८ प्रतिशत बालबालिका छन्। बालबालिकाबाहेक ७२ प्रतिशत जनसंख्यालाई कोरोनाविरुद्धको खोप कोष सञ्चालन, प्राविधिक, भण्डारण, अनुगमन तथा क्लिनिकल व्यवस्थापनलगायत व्यवस्थापकीय तयारीका लागि आठ वटा समितिले कार्य गरिरहेको उनी बताउँछन्। परीक्षणमा रहेका विभिन्न मुलुकका खोपको अवस्थालाई अध्ययन गरिरहेका छौं, उनी भन्छन्, जुन खोप बढी प्रभावकारी हुन्छ त्यही आयात गर्छौं। नेपाललाई उपयुक्त खोपका लागि खोप व्यवस्थापन प्राविधिक विज्ञ समितिले सुझाव दिने जनाइएको छ। खोप विज्ञ एवं बाल स्वास्थ्य महाशाखाका पूर्वनिर्देशक डा श्यामराज उप्रेतीको संयोजकत्वमा गठित समितिले अध्ययन गरिरहेको छ। नेपालमा कहिले खोप उपलब्ध होला भन्ने यकिन गर्न गाह्रो छ, उनी भन्छन्, खोप खरिद एवं भण्डारण व्यवस्थापनका लागि करिब ४८ अर्ब रुपैयाँ बजेट आवश्यक पर्ने अनुमान छ। कुन खोप बढी उपयुक्त ? नेपालमा २ देखि ८ डिग्री सेल्सियस तापक्रममा भण्डारण गर्न सकिने पूर्वाधार छ। केही स्थानमा माइनस २० डिग्री सेल्सियसमा पनि भण्डारण गर्न सक्ने पूर्वाधार क्षमता रहेको भण्डारण समितिका संयोजक भण्डारी बताउँछन्। डा गौतमका अनुसार २ देखि ८ डिग्री सेल्सियसमा राख्न सकिने खोप नै नेपालमा सहज हुन्छ। प्रारम्भिक रिपोर्टका आधारमा कोल्ड चेन अर्थात् भण्डारणको दृष्टिले तीन खालका खोप देखिएको छ। अमेरिकाको मोडेर्ना र फाइजरलगायत कम्पनीद्वारा उत्पादित खोप बढी चर्चामा छन्। मोडेर्ना र फाइजर दुवैले खोप ९० प्रतिशतभन्दा बढी प्रभावकारी भएको दाबी गरेका छन्। जर्मनीको बायोएनटेकसँग मिलेर फाइजरले उत्पादन गरेको खोपलाई स्वीकृतिका लागि अमेरिकी नियामक निकायमा निवेदन दिइएको छ।"
कविराज लेबल२ प्रशिक्षक,"काठमाडौं : प्रशिक्षक कविराज नेगी लामाले पारा तेक्वान्दोमा अर्को सफलता हासिल गरेका छन्। लामो समयदेखि पारा तेक्वान्दो टोलीको प्रशिक्षणको जिम्मेवारी सम्हाल्दै आएका लामाले पारा तेक्वान्दोको लेबल२ प्रशिक्षण कोर्स उत्तीर्ण गरेका हुन्। लामाले वल्र्ड तेक्वान्दो फेडरेसनको आयोजनामा मंसिर १९ देखि २१ सम्म सञ्चालन भएकोे अनलाइन लेबल२ कोर्स उत्तीर्ण गरेका हुन्। पारा तेक्वान्दोको लेबल२ कोर्स पूरा गर्ने लामा एक्लो नेपाली प्रशिक्षक पनि हुन्। यसअघि लामाले गत असोजमा सञ्चालन भएको लेबल१ परीक्षामा सफलता हात पारेका थिए। लेबल१ कोर्स लामासँगै आयशा शाक्य र विकेश बिडारीले पनि पूरा गरेका थिए। लेबल२ कोर्समा सहभागी हुन विश्व तेक्वान्दोले जारी गरेको गाल लाइसेन्स, राष्ट्रिय प्रशिक्षकमा कम्तीमा एक वर्षको अनुभव र वल्र्ड तेक्वान्दोको आयोजनामा भएको कुनै एक प्रतियोगितामा प्रशिक्षकको भूमिका निर्वाह गरेको प्रावधान रहेका कारण नेपालबाट कविराज नेगी लामा मात्र सहभागी भएका हुन्। लेबल२ कोर्समा एसियाका १८ राष्ट्रका प्रशिक्षक सहभागी भएका थिए। तीनदिने अनलाइन कोर्समा पारा तेक्वान्दोका विभिन्न विषयमा वल्र्ड तेक्वान्दो फेडरेसनअन्तर्गत पारा कमिटीका उस्मान दिल्दार, चकिर चेल्बाट र नादेज्दा पेट्रोभाले प्रशिक्षण दिएका थिए। सन् २०१६ मा दक्षिण कोरियाको मुजुमा भएको पारा तेक्वान्दो कोर्स उत्तीर्ण गरेपछि लामा राष्ट्रिय पारा तेक्वान्दोको प्रशिक्षणमा संलग्न रहँदै आएका छन् । वल्र्ड तेक्वान्दो फेडरेसनको नयाँ नियमअनुसार हरेक अन्तर्राष्ट्रिय प्रतियोगितामा प्रशिक्षकमा सहभागी हुन अनिवार्य रूपमा अन्तर्राष्ट्रिय पारा कोर्स उत्तीर्ण हुनुपर्ने प्रावधान छ। त्यसअनुसार वल्र्ड तेक्वान्दोको स्वीकृतिमा हुने जी१ र जी२ जस्ता क्षेत्रीय स्तरका प्रतियोगिताका लागि लेबल१, एसियन गेम्सलगायतका अन्य महादेशीय प्रतियोगिताका लागि लेबल२ र वल्र्ड च्याम्पियनसिप तथा पारा ओलम्पिकका लागि लेबल३ गरेको हुनुपर्नेछ। वल्र्ड तेक्वान्दोले यो नियम सन् २०२१ देखि लागू गरिने जनाएको छ।"
सर्वदलीय बैठक आज,"काठमाडौं : प्रधानमन्त्री केपी शर्मा ओलीको आह्वानमा मंगलबार सर्वदलीय बैठक बस्दै छ । प्रधानमन्त्री निवास बालुवाटारमा बिहान ११ बजे बैठक बस्न लागेको हो। प्रधानमन्त्रीका प्रेस सल्लाहकार सूर्य थापाका अनुसार बैठकमा संसद्मा प्रतिनिधित्व गर्ने प्रमुख राजनीतिक दलका नेताहरूलाई आमन्त्रण गरिएको छ। समसामयिक विषयमा छलफल गर्न प्रधानमन्त्रीको आह्वानमा बैठक बोलाइएको सल्लाहकार थापाले बताए। राजतन्त्र पक्षधरको प्रदर्शनका विषयमा पनि छलफल हुने भएको छ। त्यस्तै, कोभिड १९ को महामारी र यसले पारिरहेको संकटबारे पनि छलफल हुने बताइएको छ। संघीय लोकतान्त्रिक गणतन्त्रप्रति राजनीतिक दल एकताबद्ध रहेको सन्देश दिने उद्देश्यले यो बैठक बोलाइएको हो। प्रधानमन्त्री ओलीले दलबीच एकता र राष्ट्रिय सहमति कायम गराउन सर्वदलीय बैठक बोलाउँदै आएका छन्। नेपाल र भारतबीच कालापानी, लिपुलेक र लिम्पियाधुरामा सीमा विवादका विषयमा छलफल गर्न वैशाख ३१ मा पनि प्रधानमन्त्रीले सर्वदलीय बैठक बोलाएका थिए। उक्त छलफलमा संसद्मा प्रतिनिधित्व गर्ने सबै राजनीतिक दलबीच राष्ट्रिय सहमति जुटेको थियो।"
अरुण तेस्रोका मजदुर आन्दोलित,"खाँदबारी : संखुवासभामा निर्माणाधीन ९ सय मेगावाटको अरुण तेस्रो जलविद्युत् परियोजनाका मजदुर आन्दोलित भएका छन्। सोमबार बिहानैदेखि मजदुर आन्दोलित हुँदा अरुण तेस्रोको ड्यामसाइट फ्याक्सिन्दा दोभानमा काम अवरुद्ध भएको हो। अरुण तेस्रो सुरुङमार्ग निर्माणलगायत ड्यामसाइटको काम भारतीय निर्माण कम्पनी जेपी एसोसियटर्स कन्स्ट्रक्सनले गरिरहेको छ। ड्यामसाइटका मजदुरले भौतिक पूर्वाधार कार्यालय संखुवासभाले निर्धारण गरेको दररेटअनुसार ज्याला नदिएको, आठ घण्टाभन्दा बढी काम लगाएको, समयमा तलब भुक्तानी नगरेको भन्दै कार्यालय घेराउ गरेका छन्। निर्माण कम्पनीले लामो समयदेखि मजदुरको ज्याला नबढाएको, स्थानीय श्रमिक तथा मजदुरलाई काम नदिएकोलगायतका विषयमा ठेकेदार निर्माण कम्पनीसँग असुन्तष्टि जनाउँदै पटक पटक काम अवरुद्ध गर्दै आएका छन्। वर्ष दिन बितिसक्दासमेत ज्याला बढाउने र स्थानीय मजदुरलाई काम दिने सहमति निर्माण कम्पनीले पालना नगरेको भन्दै पुनः काम अवरुद्ध पार्न बाध्य भएको मजदुर धनश्याम कार्कीले बताए। यता संखुवासभाका प्रमुख जिल्ला अधिकारी जीवनप्रसाद आचार्यले अरुण तेस्रोको ड्यामसाइटको काम अवरुद्ध नभएको भन्दै बचाउ गरेका छन्। प्रजिअ आचार्यले कार्यरत मजदुरले ज्याला बढाउन माग राखेको भए पनि काम अवरुद्ध नगरेको बताए। भारतीय सतलज कम्पनीले निर्माण गरिरहेको अरुण तेस्रो परियोजनाको गत कात्तिक २६ गते प्रधानमन्त्री केपी ओलीले स्थलगत अनुगमन गरेका थिए। अरुण तेस्रो परियोजनामा कुल १ खर्ब ४४ अर्ब रुपैयाँ लागत लाग्ने अनुमान छ। आयोजना ७० प्रतिशत ऋण र ३० प्रतिशत स्वपुँजीमा निर्माण गर्न लागिएको हो। मकालु५ फ्याक्सिन्दा दोभानदेखि ११ किलोमिटर सुरुङ खनेर चिचिला गाउँपालिका२ को पुखुवामा विद्युत् गृहस्थल रहनेछ। पावरहाउस पुखुवामा भारतीय पटेल इन्जिनिरिङ कम्पनीले काम गरिरहेको छ।"
"सगरमाथाको नयाँ उचाइ ८,८४८८६ मिटर","काठमाडौं : विश्वको सर्वोच्च शिखर सगरमाथाको नयाँ उचाइ सार्वजनिक गरिएको छ। सगरमाथाको उचाइ ८६ सेन्टिमिटर बढेको छ। अब सगरमाथाको उचाइ ८,८४८८६ मिटर पुगेको नापी विभागमा आयोजित पत्रकार सम्मेलनमा परराष्ट्रमन्त्री प्रदीपकुमार ज्ञवालीले सार्वजनिक गरेका हुन्। सगरमाथाको नयाँ उचाइ नेपाल र चीनले एकैपटक मंगलबार सार्वजनिक गरेका हुन्। नेपाल सरकारले पहिलोपटक आफ्नै प्राविधिक टोलीबाट सगरमाथाको उचाइ मापन गरेर सार्वजनिक गरेको हो भूमि व्यवस्था, सहकारी तथा गरिबी निवारण मन्त्रालय, नापी विभागले सगरमाथाको उचाइ मापन गरेको हो। विभागले १३ करोड खर्चेर झण्डै दुई वर्षको अवधिमा सगरमाथाको मापनकार्य सम्पन्न गरेको थियो। विसं २०७२ मा गएको भूकम्पपछि सगरमाथाको उचाइ घटबढ भएको हुनसक्ने विषयमा अन्तर्राष्ट्रिय बहस सुरु भएपछि नेपालले पहिलोपटक आफ्नै स्रोत साधनमा सगरमाथाको उचाइ नापेको हो।"
छुट्याइएको छैन खोप किन्ने बजेट,"काठमाडौं : सरकारले कोरोना भाइरसविरुद्धको खोप किन्न अहिलेसम्म बजेट व्यवस्था गरेको छैन । भ्याक्सिन किन्नुपर्ने अवस्था आयो भने अन्य कुनै शीर्षकबाट कटौती गरेर पनि बजेट व्यवस्था गर्नुपर्छ भन्ने सैद्धान्तिक सहमति भएको छ, अर्थ मन्त्रालयका बजेट तथा योजना महाशाखा प्रमुख धनीराम शर्मा भन्छन्, तर, अहिलेसम्म बजेट व्यवस्था भएको छैन । अन्तर्राष्ट्रिय मानवीय सहायता परिचालन हुने आसमा नेपालजस्तै धेरैजसो गरिब मुलुकले आन्तरिक स्रोतबाट अझै बजेट नछुट्याएका हुन् । नेपालमा पनि विभिन्न मुलुकले द्विपक्षीय सहायतामार्फत खोप उपलब्ध गराउने प्रतिबद्धता जनाउँदै आएका छन्। भारतले हालै मात्र पनि अनुदानमा खोप उपलब्ध गराउने आश्वासन दिएको छ। बहुपक्षीय दातृ निकायले पनि गरिब र गम्भीर जनस्वास्थ्य समस्या भोगिरहेका मुलुकलाई महामारी नियन्त्रण, उपचार तथा पुनरुत्थानमा सहायता दिँदै आएका छन्। विश्व बैंक, एसियाली विकास बैंकजस्ता निकायले ठूलो रकम विकासशील मुलुकमा कोरोना खोप उपलब्ध गराउन खर्चने भएका छन्। विश्व बैंकले झन्डै दुई महिनाअघि विकासोन्मुख मुलुकलाई खोप किन्न र नागरिकमा त्यसको प्रयोग गर्न १२ अर्ब अमेरिकी डलर बजेट छ्ट्याइसकेको जनाइएको छ। यो रकम विश्व बैंकले आउँदो मध्यअसारसम्म खर्च गर्ने भनेको १ खर्ब ६० अर्ब डलरको कोभिड रेस्पोन्स प्याकेज अन्तर्गतकै हो। यसअघि महामारी नियन्त्रण, जाँच तथा उपचारका लागि उसले नेपाललाई २ करोड ९० लाख डलर सहयोग सम्झौता गरिसकेको छ। एसियाली विकास बैंकले पनि विकासशील सदस्य राष्ट्रहरूलाई खोप उपलब्ध गराउन तीन साताअघि २ करोड अमेरिकी डलर बजेट छुट्याइसकेको छ। यस्ता बहुपक्षीय साझेदारका साथै भारतलगायत मुलुकले द्विपक्षीय रूपमा पनि खोप किन्न सहायता गर्ने बताइरहेका बेला सरकारले आन्तरिक स्रोतबाट कति पैसा लगानी गर्नुपर्छ भन्ने स्पष्ट नभएको अर्थ मन्त्रालयका अधिकारीहरू बताउँछन्।"
५३ वर्षपछि नयाँ टर्मिनल,"जनकपुरधाम : जनकपुर विमानस्थलमा नयाँ टर्मिनल भवनबाट सेवा सञ्चालन भएको छ। १८ जना यात्रु बोक्ने सानो जहाजका लागि २०२४ सालमा निर्माण गरिएको टर्मिनल भवनबाट हालसम्म जेनतेन सेवा सञ्चालन भएको थियो। भवन अभावमा यात्रुलाई न्यूनतम सेवा सुविधासमेत पाउन गाह्रो भएको बेला नवनिर्मित अत्याधुनिक टर्मिनल भवनबाट मंगलबारदेखि सेवा सञ्चालन हुने जनकपुर विमानस्थलका प्रमुख किरण गौतमले बताए। ४२ करोडको लागतमा चार रोपनी जग्गामा निर्माण गरिएको नयाँ टर्मिनल भवन नेपालकै पहिलो स्टिल स्ट्रक्चरको भवन रहेको जनकपुर विमानस्थल टर्मिनल भवन निर्माण आयोजनाका प्रमुख नलविक्रम थापाले बताए। यस भवनमा तत्कालै सात सय यात्रु एक पटक राखेर सेवा दिन मिल्ने व्यवस्था छ। त्यसैगरी सीसीटीभी, फायर अलार्म, सञ्चार सेवा, भीआईपी कक्ष, आमाबच्चा स्यहार कक्ष, धूमपान क्षेत्रको समेत बन्दोबस्त मिलाइएको छ, थापाले अन्नपूर्णसँग भने, उल्लिखित बजेटबाटै ३५ जना सुरक्षाकर्मीका लागि आवासगृह, ८० वटा कार र १ सय ५० वटा मोटरसाइकलको पार्किङ स्थल, बगैंचा र अन्य संरचना पनि निर्माण गरिएको छ। २०६९ कात्तिकमा तत्कालीन पर्यटन तथा नागरिक उड्डयनमन्त्री पोष्टबहादुर बोगटीले पहिलो चरणमा १८ करोडको लागतमा निर्माण कार्य शिलान्यास गरेका थिए। डेढ वर्षमै काम सक्ने गरी निर्माण कम्पनी पप्पु एन्ड एनके कन्स्ट्रक्सनलाई ठेक्का दिइएको थियो। तर, निर्माण कम्पनीले समयमा काम नगरी आलटाल गरेपछि ठेक्का तोडेर दोस्रो चरणमा थेगिन जाल्वा उमा एन्ड कम्पनी जेभीसँग सम्झौता गरी काम सम्पन्न गरिएको हो। पुरानो भवनमा ठाउँ अभावले एयरलाइन्सको काउन्टर राख्न पनि समस्या थियो, बुद्ध एयरलाइन्सका जनकपुर स्टेसन म्यानेजर विजय सिंहले भने, प्यासेन्जरलाई न्यूनतम सेवासुविधा दिन पनि कठिन थियो तर अब नयाँ भवन भएपछि सेवा विस्तारको अवसर पनि विमान कम्पनीले पाउनेछन्। जनकपुरमा कार्यालय राख्न खोज्ने विमान कम्पनीलाई पनि अब सेवा विस्तारको अवसर मिल्ने सिंह बताउँछन्। हाल यहाँबाट बुद्ध एयरलाइन्सको ३ वटा यती एयरलाइन्सको १ र श्री एयरलाइन्सको १ गरी पाँचवटा विमान सञ्चालित छ।"
सर्वदलीय बैठकमा राप्रपाले राख्यो राजतन्त्र र हिन्दु राष्ट्रको निकास खोज्ने प्रस्ताव,"काठमाडौं : राष्ट्रिय प्रजातन्त्र पार्टी (राप्रपा)ले राजासहितको लोकतन्त्र र हिन्दु राज्यबारे सार्वदलीय बैठकमा निकास खोज्ने प्रस्ताव राखेको छ। बैठकमा सहभागी नेता दिपक बोहोराका अनुसार राप्रपाले यस्तो प्रस्ताव राखेको हो। प्रधानमन्त्री केपी शर्मा ओलीले आहृवान गरेको सर्वदलीय बैठकमा राजतन्त्रको पक्षमा भइरहेको आन्दोलनबारे छलफल भएको थियो। बैठकमा राप्रपाका नेताहरुले संविधान बनाउँदा चौथो पात्र आफूहरु नै भएको र संविधानप्रति समर्थन रहेको बताए। हामीले राजासहितको लोकतन्त्र र हिन्दु राष्ट्र कायम गर्ने विषयमा सर्वदलीय बैठकबाट छलफल र निर्णय गरौं भनेर प्रस्ताव राखेका छौं, नेता बोहोराले भने, तर कतैबाट जवाफ आएन। बैठकमा कतिपयले राजवादीहरुको आन्दोलनबारे फरकफरक धारणा आएको थियो। सर्वदलीय बैठकमा राप्रपा नेताहरुले कोभिड नियन्त्रणमा सरकार असफल भएको बताएका छन्। राप्रपाले बैठकमा विश्वव्यापी महामारीको रुपमा फैलिएको कोरोना भाइरस (कोभिड१९) विरुद्धको भ्याक्सिन निःशुल्क उपलब्ध गराउन समेत सुझाव दिएको छ।"
कर्णाली प्रदेश सरकारविरुद्ध उजुरीका चाङ,"सुर्खेत : कर्णालीमा प्रदेश सरकारविरुद्ध अनियमितता र आर्थिक दुरुपयोगसम्बन्धी उजुरीको चाङ लागेको छ । प्रदेश सरकारका मन्त्रालय र मातहतका कार्यालयविरुद्ध अख्तियार दुरुपयोग अनुसन्धान आयोगमा उजुरी दिनेक्रम बढेको हो । हालसम्म प्रदेश सरकारविरुद्ध आर्थिक अनियमितता भएको भन्दै अख्तियारमा एकसय ९० वटा उजुरी परेका छन् । यो चालु आर्थिक वर्षको कार्तिक मसान्त सम्मको तथ्यांक हो । प्रदेश सरकार गठन भएसँगै कर्णालीमा मन्त्रालय र मातहतका कार्यालयले गरेको खर्चमा प्रश्न उठ्दै आएको थियो । अनियमितताका प्र्रश्न उठेपछि सुरुवातमा संसदीय समितिले चासो देखाए । तर संसदीय समितिबाट ठोस कारबाही र छानबीन हुन नसकेपछि अख्तियारमा नै उजुरी दर्ता हुन थालेका हुन् । अख्तियारको सुर्खेतस्थित कार्यालयका अनुसार पछिल्लो समय प्रदेश सरकार, मन्त्रालय र मातहतका कार्यालयविरुद्ध उजुरी पर्न थालेका छन् । अख्तियारकाअनुसार प्रदेश सरकारको उद्योग, पर्यटन, वन तथा वातावरण मन्त्रालयविरुद्ध मात्रै ७६ वटा उजुरी परेका छन् ।जसमध्ये कात्र्तिक मसान्तसम्म आठ वटाउजुरीमात्रै फच्र्यौट भएका छन् । यस्तै प्रदेश सरकारको भौतिक पूर्वाधार विकास मन्त्रालयविरुद्ध ४९ वटा र भूमि व्यवस्था कृषि तथा सहकारी मन्त्रालयविरुद्ध ३४ वटा उजुरी परेको अख्तियारको सुर्खेत कार्यालयका सूचना अधिकारी मेघनाथ सापकोटाले जानकारी दिए ।उजुरीमध्ये भौतिकका ३९ र कृषिका ३१ वटा फच्र्यौट हुन बाँकी छन् ।त्यस्तै सामाजिक विकास मन्त्रालयविरुद्ध ३३ वटा उजुरी परेका छन् । जसमध्ये स्वास्थ्यका २३ वटा, शिक्षाका नौवटा र अन्य एउटा छन् । आर्थिक मामिला तथा योजना मन्त्रालय र आन्तरिक मामिला तथा कानून मन्त्रालयविरुद्ध भने उजुरी परेका छैनन् । प्रदेश सरकारविरुद्ध परेका अधिकांश उजुरीहरुमा अनुदानको बजेट दुरुपयोग गरेको,मनलाग्दी उपभोक्ता समिति छनौट गरेको, विकासबजेट दुरुपयोग गरेको र सांसद तथा नेताका आफन्तहरुले मात्र बजेटमा रजाइँ गरेको उल्लेख छ । त्यस्तै सामान खरिदमा अनियमितता गरेको, नेता, सांसद र मन्त्रीका आफन्तहरुलाई शिक्षक तथा कर्मचारी छनौट गरेको, काम नगरेरै पर्यटकीय क्षेत्रको बजेट दुरुपयोग गरेको, खानेपानी तथा सिचाइँ कुलो निर्माण समितिका पदाधिकारीले बजेट अनुसार काम नगरेको भन्दै उजुरी परेका छन् । प्रदेशका अन्य जिल्लाको तुलनामा सुर्खेत र दैलेखबाट भ्रष्टाचारका उजुरी धेरै परेका छन् । संघ, प्रदेश र स्थानीय सरकारविरुद्धअन्य जिल्लाको तुलनामा सुर्खेत र दैलेखबाट सबैभन्दाबढी उजुरी पर्ने गरेका हुन् । चालु आर्थिक वर्षमा मात्रै सुर्खेतबाट ८० र दैलेखबाट७७ वटा उजुरी दर्ता भएकोअख्तियारले जनाएको छ ।चालु आर्थिक वर्षको चार महिनाको अवधिमा डोल्पाका १६, मुगुका १३, जुम्लाका नौर कालिकोटका २७ वटा उजुरी परेका छन् ।त्यस्तै जाजरकोटका २६,रुकुमपश्चिमका १७ र सल्यानका २८ वटा उजुरी अख्तियारमा दर्ता भएका छन् । चालु आर्थिक वर्षको चार महिनामा कर्णाली प्रदेशभरबाट संघ, प्रदेश र स्थानीय सरकारविरुद्ध गरी तीनसय १८ वटा उजुरी परेका छन् । अख्तियारको सुर्खेत कार्यालयले हाल ६ सय ४२ वटा वटा भ्रष्टाचार मुद्दाहरु छानबिन गरिरहेको छ ।उजुरीमध्ये संघीय सरकारकाविरुद्धका एकसय ४४ वटा, कर्णाली प्रदेश सरकारविरुद्धका एकसय ५७ वटा र दुईसय ६ वटा मुद्दा स्थानीय सरकारविरुद्धका छन् । कार्यालयका सूचनाअधिकारी सापकोटाका अनुसारउजुरीमध्ये गत आर्थिक वर्षका तीनसय ९४ वटा र चालु आर्थिक वर्षका दुईसय २४ वटा छन् । कोरोना कारण आयोगले गत वर्षका सबै मुद्दाहरु किनारा लगाउन सकेको थिएन । तर कोरोनाको समयमा पनि इमेल, हुलाक र मौखिक रुपमा पनि उजुरी आउनेक्रम भने रोकिएको छैन ।"
"सर्वदलीय बैठकमा देउवाले भने व्यवस्थाविरुद्ध होइन, सरकारविरुद्ध सडकमा असन्तुष्टि","काठमाडौं : प्रमुख प्रतिपक्षी दल नेपाली कांग्रेसले सडकमा देखिएको असन्तुष्टि व्यवस्थाविरुद्ध नभएर सरकारविरुद्धको भएको बताएको छ। मंगलबार प्रधानमन्त्री केपी ओलीले आह्वान गरेको सर्वदलीय बैठकमा बोल्दै कांग्रेस नेताले यस्तो बताएका हुन्। प्रधानमन्त्री निवास बालुवाटारमा भएको सर्वदलीय बैठकमा धारणा राख्दै कांग्रेस सभापति शेरबहादुर देउवाले सरकारको कार्यशैलीप्रति असन्तुष्टि जनाए। सरकारको काम गर्ने गलत शैलीका कारण सडकमा असन्तुष्टि देखिएको छ, देउवाको भनाइ उद्धृत गर्दै बैठकमा सहभागी कांग्रेस नेता डा प्रकाशशरण महतले भने, सरकारको गलत कार्यशैलीकै कारण व्यवस्थामा नै प्रश्न उठेको छ। लोकतान्त्रिक व्यवस्थापको विकल्प छैन। तर, सरकारले गरेका गलत काम सच्याउनुपर्छ। देउवाले सरकारले कार्यशैली सच्याएमा सडकमा अहिले भइरहेका प्रदर्शन आफैँ रोकिने बताए। उनले व्यवस्था भन्दा पनि सरकारको कामप्रति नागरिक असन्तुष्ट भएको उल्लेख गरे। देउवाले बैठकमा बोल्ने क्रममा केही दिनअघि तनहुँमा कांग्रेस वरिष्ठ नेता रामचन्द्र पौडेलमाथि भएको धडपकडको चर्को शब्दमा निन्दा गरेका छन्। उनले सरकारले यस्ता गलत काम तत्काल रोक्नुपर्नेमा जोड दिए। त्यसैगरी देउवाले संसद अधिवेशन तत्काल आह्वान गर्नसमेत सरकारसँग माग गरेका छन्। बैठकमा कांग्रेस सभापति देउवासँगै वरिष्ठ नेता रामचन्द्र पौडेल, नेताहरु विजयकुमार गच्छदार, कृष्णप्रसाद सिटौला, डामहत लगायत सहभागी थिए। बैठकमा बोल्दै प्रधानमन्त्री ओलीले गणतान्त्रिक शक्तिलाई एक हुन आह्वान गरेका छन्। जनताको सङ्घर्षबाट प्राप्त सङ्घीय लोकतान्त्रिक गणतन्त्रको उपलब्धिको रक्षाका लागि सबै परिवर्तनकारी दल र शक्ति एक जुट हुन ओलीले आह्वान गरेका हुन्। सङ्घीय संसद्मा प्रतिनिधित्व गर्ने राष्ट्रिय दलको सर्वदलीय बैठकमा ओलीले नेताहरुलाई स्वागत गर्दै पछिल्ला दिनमा प्रतिगमनका नाममा भएका संविधानविरोधी र हिंसात्मक घटनाको कडा शब्दमा विरोध गरेका छन्। बालुवाटारमा भएको बैठकमा कोभिड१९ विरुद्धको रोकथाम, लोकतान्त्रिक आन्दोलनबाट प्राप्त उपलब्धिको रक्षा, संविधानविरोधी गतिविधिलगायत विषयमा छलफल भएको छ। छलफलमा प्रधानमन्त्रीले कोभिड१९ को रोकथाम र नियन्त्रणमा सरकारले गर्दै आएका कामबारे पनि प्रकाश पारेका छन्। बैठकमा सत्तारुढ नेपाल कम्म्युनिष्ट पार्टी (नेकपा) का अध्यक्ष पुष्पकमल दाहाल प्रचण्ड, प्रमुख प्रतिपक्षी नेपाली कांग्रेसका सभापति देउवा, पूर्वप्रधानमन्त्री तथा विभिन्न दलका प्रमुख र प्रतिनिधिको सहभागिता थियो।"
सर्वदलीय बैठकमा प्रधानमन्त्री ओलीले भने संविधानविरोधी र हिंसात्मक गतिविधि रोक्न एकजुट हौं,"काठमाडौं : प्रधानमन्त्री केपी शर्मा ओलीले पछिल्लो समयमा देशभर भइरहेका संविधानविरोधी र हिंसात्मक गतिविधिको विरोधमा जुट्न गणतन्त्र इतर सबै दल एक हुनुपर्ने बताएका छन्। मंगलबार प्रधानमन्त्रीको सरकारी निवास बालुवाटारमा बसेको सर्वदलीय बैठकमा प्रधानमन्त्री ओलीले संविधानविरोधी र हिंसात्मक गतिविधिको विरोधमा एकजुट हुन सबैमा आग्रह गरेका हुन्। बैठकको सुरुवातमै प्रधानमन्त्री ओलीले छलफल गर्नुपर्ने एजेन्डाबारे प्रकाश पारेका थिए। पछिल्लो समय मुलुकभर एकातिर राजतन्त्र पक्षधरको प्रदर्शन भइरहेको छ भने अर्कोतिर विप्लवले हिंसात्मक राजनीति जारी राखेको छ। प्रधानमन्त्री ओलीले दलबीच एकता र राष्ट्रिय सहमति कायम गराउन सर्वदलीय बैठक बोलाउँदै आएका छन्। प्रधानमन्त्री निवास बालुवाटारमा भएको बैठकमा कोभिड१९ विरुद्धको रोकथाम, लोकतान्त्रिक आन्दोलनबाट प्राप्त उपलब्धिको रक्षा, संविधानविरोधी गतिविधिलगायत विषयमा छलफल भएको छ । छलफलमा प्रधानमन्त्रीले कोभिड१९ को रोकथाम र नियन्त्रणमा सरकारले गर्दै आएका कामबारे पनि प्रकाश पारेका छन् । बैठकमा सत्तारुढ नेपाल कम्म्युनिष्ट पार्टी (नेकपा) का अध्यक्ष पुष्पकमल दाहाल प्रचण्ड, प्रमुख प्रतिपक्षी नेपाली कांग्रेसका सभापति शेरबहादुर देउवा, पूर्वप्रधानमन्त्री तथा विभिन्न दलका प्रमुख र प्रतिनिधिको सहभागिता थियो । नेपाल र भारतबीच कालापानी, लिपुलेक र लिम्पियाधुरामा सीमा विवादका विषयमा छलफल गर्न वैशाख ३१ मा पनि प्रधानमन्त्रीले सर्वदलीय बैठक बोलाएका थिए। उक्त छलफलमा संसद्मा प्रतिनिधित्व गर्ने सबै राजनीतिक दलबीच राष्ट्रिय सहमति जुटेको थियो।"
बालुवाटारमा सर्वदलीय बैठक,"काठमाडौं : प्रधानमन्त्री केपी शर्मा ओलीको आह्वानमा बालुवाटारमा सर्वदलीय बैठक सुरु भएको छ। प्रधानमन्त्रीका प्रेस सल्लाहकार सूर्य थापाका अनुसार बैठकमा संसद्मा प्रतिनिधित्व गर्ने प्रमुख राजनीतिक दलका नेताहरू उपस्थित छन्। प्रधानमन्त्री ओलीले बैठकको सुरुवातमै छलफल आयोजना गर्नुपर्ने उद्देश्यमाथि प्रकाश पारेका छन्। सल्लाहकार थापाका अनुसार प्रधानमन्त्रीले कोभिड १९ नियन्त्रण, प्राप्त उपलब्धीहरूको रक्षा, संविधानविरोधी र हिंसात्मक गतिविधिहरूको विरोधमा एकजुट हुन सबैमा आग्रह गरेका छन्। सर्वदलीय बैठक सुरु हुनुभन्दा अघि मन्त्रिपरिषद बैठक बसेको थियो। समसामयिक विषयमा छलफल गर्न प्रधानमन्त्रीको आह्वानमा बैठक बोलाइएको थियो। मंगलबारको बैठकमा राजतन्त्र पक्षधरको प्रदर्शनका विषयमा पनि छलफल हुने बताइएको छ। त्यस्तै, कोभिड १९ को महामारी र यसले पारिरहेको संकटबारे पनि छलफल हुने बताइएको छ। संघीय लोकतान्त्रिक गणतन्त्रप्रति राजनीतिक दल एकताबद्ध रहेको सन्देश दिने उद्देश्यले यो बैठक बोलाइएको हो। प्रधानमन्त्री ओलीले दलबीच एकता र राष्ट्रिय सहमति कायम गराउन सर्वदलीय बैठक बोलाउँदै आएका छन्। नेपाल र भारतबीच कालापानी, लिपुलेक र लिम्पियाधुरामा सीमा विवादका विषयमा छलफल गर्न वैशाख ३१ मा पनि प्रधानमन्त्रीले सर्वदलीय बैठक बोलाएका थिए। उक्त छलफलमा संसद्मा प्रतिनिधित्व गर्ने सबै राजनीतिक दलबीच राष्ट्रिय सहमति जुटेको थियो।"
बालुवाटारमा मन्त्रिपरिषद् बैठक,"काठमाडौं : मंगलबार बिहानै मन्त्रिपरिषद् बैठक सुरु भएको छ। प्रधानमन्त्रीको सरकारी निवास बालुवाटारमा केही समय अगाडि मन्त्रिपरिषद् बैठक सुरु भएको हो। प्रधानमन्त्री केपी ओलीले मंगलबार बिहान ११ बजे सर्वदलीय बैठक बोलाएका छन्। उक्त बैठक अगाडि नै मन्त्रिपरिषद् बैठक बसेको हो। बैठक नियमित एजेन्डामै छलफल हुने बालुवाटार स्रोतको दाबी छ। प्रधानमन्त्रीका प्रेस सल्लाहकार सूर्य थापाका अनुसार बैठकमा संसद्मा प्रतिनिधित्व गर्ने प्रमुख राजनीतिक दलका नेताहरूलाई आमन्त्रण गरिएको छ। समसामयिक विषयमा छलफल गर्न प्रधानमन्त्रीको आह्वानमा बैठक बोलाइएको सल्लाहकार थापाले बताए। राजतन्त्र पक्षधरको प्रदर्शनका विषयमा पनि छलफल हुने भएको छ। त्यस्तै, कोभिड १९ को महामारी र यसले पारिरहेको संकटबारे पनि छलफल हुने बताइएको छ। संघीय लोकतान्त्रिक गणतन्त्रप्रति राजनीतिक दल एकताबद्ध रहेको सन्देश दिने उद्देश्यले यो बैठक बोलाइएको हो। प्रधानमन्त्री ओलीले दलबीच एकता र राष्ट्रिय सहमति कायम गराउन सर्वदलीय बैठक बोलाउँदै आएका छन्। नेपाल र भारतबीच कालापानी, लिपुलेक र लिम्पियाधुरामा सीमा विवादका विषयमा छलफल गर्न वैशाख ३१ मा पनि प्रधानमन्त्रीले सर्वदलीय बैठक बोलाएका थिए। उक्त छलफलमा संसद्मा प्रतिनिधित्व गर्ने सबै राजनीतिक दलबीच राष्ट्रिय सहमति जुटेको थियो।"
लडेर अचेत बनेका छोरालाई बचाउन सहयोगको अपील,काठमाडौं : भीरबाट लडेर अचेत भएका छोरालाई बचाउन परिवारले सहयोगको अपील गरेका छन् । मंसिर १५ गते भीरबाट लडेर गम्भीर घाइते भएका रामेछापको उमाकुण्ड गाउँपालिका१ गुम्देलको पेकरनासका सरोज भनिने भीमसेन बस्नेतको अहिले त्रिवि शिक्षण अस्पताल महाराजगञ्जमा उपचार भइराखेको छ । आर्थिक अवस्था अन्त्यन्तै नाजुक भएकाले उपचारमा समस्या भएको उनका बुबा भक्तबहादुर बस्नेतले बताए । सहयोगी मनहरुले सहयोग गर्न चाहे आफ्नो २७ वर्षको छोरा बचाउन सकिने उनको विश्वास छ । उनले कसैले सहयोग गर्न चाहे बिरामीका भाइ इन्द्रबहादुर बस्नेतको प्रभु बैंकमा रहेको खाता नम्बर १००००७९४५४००००११ मा सहयोग रकक जम्मा गरी दिन आग्रह गरेका छन् । बिरामीको अवस्थाबारे बुझ्न् उनका बबा भक्तबहादुरलाई ९७४४०६६४१९ मा सम्पर्क गर्न सकिने छ ।
विप्लव समूहको बर्बरता : पार्टी विरोधी काम गरेको भन्दै घाँटी रेटेर प्रअको हत्या !,"विराटनगर : नेत्रविक्रम चन्द विप्लव समूहका कार्यकर्ताले मोरङको मिक्लाजुङ गाउँपालिका१ मा स्थानीय विद्यालयका प्रधानाध्यापक (प्रअ) ५३ वर्षीय राजेन्द्रकुमार श्रेष्ठको बर्बरतापूर्वक ढंगले हत्या गरेका छन्। मिक्लाजुङ१ बर्खे घर भएका उनलाई मंगलबार अपहरणपछि घरदेखि लगभग एक किलोमिटर पर देउढुंगा जंगलमा पुर्याएर विभत्स ढंगले हत्या गरेको प्रहरीले जनाएको छ। धारिलो हतियारले घाँटी रेटेर र टाउकोमा लट्ठीले प्रहार गरी हत्या गरेपछि त्यतिकै भुइँमा फ्यालेको अवस्थामा शव भेटिएको थियो। तर, घटनास्थलमा कुनै पनि धारिलो हतियार नभेटिएको प्रहरीले जनाएको छ। नेत्रविक्रम चन्द विप्लव समूहको नेकपाका इन्चार्ज प्रतापले विज्ञप्ति सार्वजनिक गर्दै हत्याको जिम्मा लिएका छन्। श्रेष्ठको घाँटीको अगाडि (रुद्र घण्टी) दुई ठाउँ रेटेको र टाउकोमा पनि चोट रहेको प्रहरीले जनाएको छ। घटनास्थलबाट उनीमाथि प्रहार भएका लट्ठीहरु प्रहरीले फेला पारेको छ। घटनास्थलबाट प्रहरीले लाट्ठी, श्रेष्ठले लगाउने टोपी, चप्पल र बोक्ने मोबाइल फेला परेको छ। सुरुमा घटनाको जानकारी उनका भतिज महेशले प्रहरीलाई दिएका थिए। प्रहरीले घटनास्थलको भुइँ मडारिएको अवस्थामा भेटिएको र घटनाको प्रकृति हेर्दा उक्त समूहबाट जोगिनका लागि प्रअ श्रेष्ठले प्रतिकार एवं धेरै प्रयास गरेको हुनसक्ने देखिएको जनाएको छ। घटनाको प्रकृति हेर्दा बाँच्नका लागि निक्कै संघर्ष गरेकोजस्तो देखिन्छ। जमिन मडारिएको छ, प्रदेश प्रहरी प्रमुख डीआईजी ईश्वरबाबु कार्कीले भने। सुरुमा गोली हानेर घटना गराइएको हुनसक्ने बताए पनि प्रहरी घटनास्थलमा पुगेर अनुसन्धान थालेपछि घाँटी रेटेर हत्या गरेको पाइएको हो। श्रेष्ठ स्थानीय सरस्वती आधारभूत विद्यालयका प्रधानाध्यापक हुन्। २०४६ सालबाट शिक्षण पेसा सुरु गरेका उनी एकीकृत अखिल नेपाल शिक्षक संगठन मिक्लाजुङ गाउँ कमिटी सदस्य पनि थिए। मंगलबार बिहान लगभग ६ बजेतिर आइपुगेका पाँचसात जनाको समूहले उनलाई घरयासी काम गरिरहेको अवस्थामा घरैबाट अपहरण गरेर लगेको जानकारी स्थानीयले प्रहरीलाई दिएका थिए। श्रेष्ठलाई अपहरण गरेपछि पछाडिबाट मात्रै देखेका कारण उक्त समूहले मास्क लगाएको थियो कि थिएन भन्ने यकिन नभएको उनीहरुले बताए। होहल्ला गर्न थालेपछि बोल्नसमेत नदिइकन मुख थुनेर श्रेष्ठलाई लगिएको उनीहरुको भनाइ छ। अपहरण गरेर अगाडिबाट दुवै हात बाँध्दै बोल्न पनि नदिइकन जंगलमा पुर्याएर हत्या गरिएको अवस्थामा शव भेटिएको वडा अध्यक्ष नरबहादुर राईले जानकारी दिए। उनका अनुसार हात बाँध्दै उत्तानो पारेर भुइँमा लडाएको अवस्थामा शव फेला परेको हो। उक्त समूहले घरमा एक्लै भएको अवस्थामा आफूलाई कब्जामा लिएपछि प्रअ श्रेष्ठले नजिकका छरछिमेकीलाई सुनाएका थिए। होहल्ला गर्दै सुनाएपछि त्यस विषयमा स्थानीयले चासो लिन थालेको केही बेरमै उनको हत्या भएको खवर आएको वडा अध्यक्ष राईले बताए। श्रीमती ५३ वर्षीया धनकुमारी श्रेष्ठले आफू बिहानै घरबाट निस्किएर बाख्रालाई घाँस पानी दिन र काम गर्न गएको अवस्थामा घटना भएको सुनाइन्। घरभन्दा बाहिर रहेका कारण श्रीमानलाई अपहरणकारीले कब्जामा लिँदै जंगलमा पुर्याएर हत्या गर्दा पनि आफूले पत्तै पाउन नसकेको उनले बताइन्। प्रअ श्रेष्ठका श्रीमती, एक छोरा र छोरी छन्। ३० वर्षीय छोरा छत्रबहादुर बिहे गरेर मिक्लाजुङको मधुमल्लामा परिवारसहित खेतीपाती गरेर बस्थे। छोरी २८ वर्षीया पूजा श्रेष्ठको पनि बिहे भइसकेको छ। वडा अध्यक्ष राईका अनुसार मिक्लाजुङको केन्द्र मधुमल्लाबाट उत्तरतर्फ रहेको घटनास्थलमा पुग्न मोटरसाइकलमा लगभग तीन घण्टाभन्दा बढी समय लाग्छ। वडा कार्यालय रहेको स्थानबाट पैदल हिँडेर जाँदा अढाई घण्टा बढी समय लाग्ने जानकारी राईले दिए। वडा अध्यक्ष राई र गाउँपालिका प्रमुख देवीप्रसाद आचार्यसहित केही जनप्रतिनिधि घटनास्थलमा दिउँसो मात्रै पुगेका थिए। बिहानै घटनाको जानकारी पाएको प्रहरी दिउँसो ३ बजेमात्रै घटनास्थलमा पुग्न सक्यो। मोरङको अत्यन्तै विकट र दुर्गममध्येको बर्खेसम्म पुग्ने कच्ची सडक छ। वडा अध्यक्ष राईका अनुसार मुस्किलले मोटरसाइकल र ट्याक्टरबाहेक अरु सवारी साधन चल्दैनन्। घटनाको अनुसन्धान गर्न र वास्तविकता पत्ता लगाउन खटाइएको प्रहरी टोली जोखिम मोलेर ट्याक्टरमा लगभग साढे ८ घण्टापछि घटनास्थल पुगेको थियो। मोरङ प्रहरी प्रमुख एसपी सन्तोष खड्काले ठूलो संख्यामा सुरक्षाकर्मी परिचालन गर्दै घटनास्थल र मिक्लाजुङ क्षेत्रलाई चारैतिरबाट घेरा हालेर सर्च थालिएको जानकारी दिए। घटनामा संलग्नको पहिचान गर्न र उनीहरुलाई पक्राउ गर्नका लागि एसपी खड्का आफै विशेष टोली लिएर घटनास्थल पुगेका छन्। घटनास्थल वरपर मोरङका साथै छिमेकी जिल्लाबाटसमेत प्रहरी परिचालन भइसकेको र त्यस क्षेत्रबाट बाहिरिने सबै नाकामा विशेष निगरानी बढाइसकिएको प्रदेश १ प्रहरी प्रमुख डीआईजी ईश्वरबाबु कार्कीले बताए। स्थानीय बासिन्दाले भने केही समयदेखि विप्लव समूहको नाममा प्रअ श्रेष्ठलाई फोनमार्फत विभिन्न धम्की आइरहेको बताएका छन्। त्यस कारण उनी केही समयदेखि तनावमा रहे पनि यस विषयमा कुनै जानकारी भने नगराएको प्रहरीले जनाएको छ। उनका अनुसार प्रअ श्रेष्ठ गाउँमा विकासप्रेमी र शैक्षिक सुधारकका रुपमा चिनिन्थे। कसैलाई चित्त नदुखाउने र सबैको भलो चाहने सकारात्मक सोंचका धनी प्रअ श्रेष्ठको बर्बरतपूर्वक तरिकाले हत्या गरियो। पार्टी विरोधी काम गरेकाले हत्याः विप्लव विप्लवले मंगलबारनै एक विज्ञप्ति निकाल्दै हत्या गरेको स्वीकार गरेको छ। मेची कोशी ब्यूरो इन्चार्ज प्रतापले हस्ताक्षर गरेको विज्ञप्तिमा पार्टी विरुद्ध लामो समयदेखि शिक्षक श्रेष्ठले सुराकी गरेको र सच्चिन आग्रह गर्दा पनि अटेर गरेकाले यो घटना भएको उल्लेख गरिएको छ। उनलाई यसपटक पनि सच्चिन आग्रह गर्दै सम्झाउने क्रममा हतियार लिएर आक्रमण गरेपछि प्रतिकार गर्दा उनको मृत्यु भएको हो, विज्ञप्तिमा उल्लेख गरिएको छ। उक्त विज्ञप्तिमा पार्टीका कार्यकर्ता पक्राउ गर्न, सामान लुट्न श्रेष्ठले पटकपटक प्रहरीलाई सघाएकाले उनलाई यस अघि पनि सम्झाउँदै आएको बताइएको छ। विप्लव समूहको परेडस्थल मिक्लाजुङ मोरङको विकट पहाडी क्षेत्र मिक्लाजुङमा विप्लव समूहको सैन्य तालिम हुँदै आएको सूचना प्रहरीमा छ। स्थानीय बासिन्दाका अनुसार विप्लव समूहले मिक्लाजुङको पहाडी क्षेत्रलाई आफ्नो परेडस्थलका रुपमा प्रयोग गरेर सैन्य तयारी गरिरहेको प्रहरीलाई बताएका छन्। यही सूचना पाएको प्रहरीले त्यस क्षेत्रमा यसअघिनै पटकपटक स्वीप अप्रेसन चलाइसकेको छ। एसपी खड्काका अनुसार पछिल्लो समय विप्लव समूहले आधार इलाका बनाएर बसेको सूचनाका आधारमा विशेष निगरानी बढाइएको थियो। प्रहरी स्रोतका अनुसार विप्लव समूहले तालिम र अन्य विभिन्न गतिविधि सञ्चालन गर्दै आएपछि त्यस क्षेत्र उच्च निगरानीमा थियो। केही दिनअघि प्रहरीले मिक्लाजुङबाट विप्लव समूहका दुई नेतालाई पक्राउ गरेको थियो। मोरङ प्रहरीले घटना लगत्तै मोरङ लगायत छिमेकी जिल्लाको पनि सुरक्षा व्यवस्था कडा पारेको छ। १० वर्षे द्वन्द्वकालपछि भएको शान्ति सम्झौता पछाडि भूमिगत पार्टीले मोरङमा पहिलो पटक सर्वसाधारणको हत्या गरेको हुनसक्छ, प्रहरी स्रोतले भन्यो, मिक्लाजुङको उत्तरी क्षेत्र विकट रहेकाले सहजै सबैको पहुँच नपुग्ने हुँदा पनि भूमिगत भएको विप्लव समूहले निर्वाध रुपमा आफ्ना गतिविधी सञ्चालन गर्ने गरेको सूचना प्रहरीसम्म आइपुगेको छ। घटनास्थल भएको क्षेत्र पाँचथर, इलाम र मोरङको सीमा हो। प्रदेश १ प्रहरी कार्यालय विराटनगरका प्रवक्ता डीएसपी कविन्द्रकुमार कार्कीका अनुसार प्रदेश १ बाट विभिन्न समयमा हालसम्म विप्लव समूहका दुई सय चार जना पक्राउ परेको छन्। सरकारले ०७५ सालमा विप्लव समूहलाई प्रतिबन्धित गरेपछि हालसम्म प्रदेशबाट पक्राउ गर्दै कारबाहीका लागि कार्यकर्तालाई अदालतमा पेस गर्ने काम प्रहरीले गरिरहेको छ, उनले भने, पक्राउ परेका विप्लवसमूहका कार्यकर्तामध्ये विभिन्न मुद्दामा अदालतको आदेशअनुसार हाल २९ जना कारागारमा कैद भुक्तान गरिरहेका छन् भने सात जना अनुसन्धानका क्रममा रहेका छन्। अन्य एक सय ६८ जनामध्ये कैयौंले कैद भुक्तान गरिसकेको र केही तत्कालै अदालतबाट भएको आदेशबाट थुनामुक्त भएका छन्। हालसम्म विप्लवसमूहका कार्यकताका साथबाट पेस्तोल १२ थान, भरुवा बन्दुक पाँच थान, एसएलआर एक थान, राइफल एक थान तथा सकेट बमलगायत अन्य विभिन्न विष्फोटक पदार्थ बरामद गरेको जानकारी कार्कीले दिए। यसैबीच २०७६ साल असार २५ गते बुधबार बिहान भोजपुर सदुरमुकामको पाँचधारे होटल नजिक प्रहरी र विप्लव समूहका कार्यकर्तबीच गोली हानाहान हुँदा दुई जनाको मृत्यु भएको थियो। मृत्यु भएकामा प्रहरी जवान सञ्जीव राई र विप्लव समूहको ओखलढुंगा इन्चार्ज नीरकुमार राई रहेका छन्। प्रहरी जवान खेमनाथ भट्टराई घाइते भएका थिए।"
मोरङमा शिक्षकको गोली हानी हत्या,विराटनगर : मोरङमा एक शिक्षकको गाली हानी हत्या भएको छ । मिक्लाजुङ गाउँपालिका १ बर्खेका ५४ वर्षीय शिक्षक राजेन्द्र श्रेष्ठको मंगलबार बिहान गोली हानी हत्या भएको हो । हत्या गर्नेको पहिचान नखुले पनि प्रहरीले हत्यामा नेत्रविक्रम चन्द विप्लव समूहको संलग्नताको आशंका गरेको छ । शिक्षक श्रेष्ठलाई घरबाटै उठाएर बर्खे जंगलमा लगेर हत्या गरेको प्रहरी उपरीक्षक सन्तोष खड्काले जानकारी दिए । बिहान सवा ६ बजेतिर चार पाँचजनाको संख्यामा आएको एक समूहले शिक्षकलाई घरबाट लगेको र घरदेखि करिब ३० मिनेट टाढा जंगलमा लगेर हत्या गरेको प्रहरीको भनाइ छ । शिक्षक श्रेष्ठको टाउकोमा गोली लागेको छ । घटनाको जानकारी पाउन साथ प्रहरी घटनास्थल तर्फ गएको र घटना स्थल पुग्न तीन घण्टा लाग्ने प्रहरीले जनाएको छ । बिहान शिक्षक अपहरणमा परेको जानकारी प्रहरीलाई आएको केही समयमानै हत्या भएको प्रहरीले जनाएको छ । घटनामा विप्लव समुहको संलग्नताको आसंका गरिए पनि सो समुहबाट कुनै प्रतिक्रिया आएको छैन ।
विद्युत प्राधिकरण आँबुखैरेनी उपवितरण केन्द्रका इञ्चार्ज घुससहित पक्राउ,"गोरखा : विद्युत प्राधिकरण तनहूँ अन्तर्गत आँबुखैरेनी उपवितरण केन्द्रका इञ्चार्ज कृष्ण आले घुस लिँदालिँदै रङ्गेहात पक्राउ परेका छन् । मंगलबार साँझ छ बजे गाडीधनीसँग पाँच हजार रुपैयाँ घुस लिँदालिँदै अख्तियार दुरुपयोग अनुसन्धान आयोग पोखरा कार्यालयले पक्राउ गरेको कार्यालयका सूचना अधिकारी मेघनाथ रिजालले जानकारी दिए । सोमबार एउटा गाडीले विद्युत प्राधिकरणको पोलमा ठक्कर दिएर क्षति पुर्याएको रहेछ । पोल मर्मत गर्नका लागि त्यहाँका उपवितरण केन्द्रका प्रमुखले बिलमा उल्लेखित क्षतिपूर्ति रकम बाहेक अतिरिक्त रकम पाँच हजार रुपैयाँ मागेको भन्ने सूचना आयो, उनले भने, सोही सूचनाको आधारमा त्यहाँ पुगेको हाम्रो टोलीले कार्यालयभित्रै सो रकम लेनदेन भइरहेका बेला त्यहाँका प्रमुख कृष्ण आलेलाई नियन्त्रणमा लिएको छ । आलेलाई थुनामा राखेर अनुसन्धान सुरु गरिने उनले बताए।"
बन्चरेडाँडामा पुस पहिलो सातादेखि फोहर विसर्जन गर्न सकिने,काठमाडौं : अहिलेकै गतिमा काम भए आगामी पुस पहिलो सातादेखि बन्चरेडाँडामा निर्माणाधीन दीर्घकालीन स्यानिटरी ल्याण्डफिल साइटमा फोहर व्यवस्थापन गर्न सकिने शहरी विकास मन्त्रालयले जानकारी गराएको छ। पछिल्लो समय निर्माणको कामले गति लिएको भन्दै मन्त्रालयले पुस पहिलो सातादेखि काठमाडौं उपत्यकाको फोहर व्यवस्थापन गर्न सकिने बताएको हो। केही समय कोरोना भाइरस सङ्क्रमणका कारण काम हुन नसकेको र निर्माण कम्पनीको आलटालका कारण काम नभए पनि अहिले काम तीव्रगतिमा भइरहेको मन्त्रालयका प्रवक्ता कृष्णप्रसाद दवाडीले जानकारी दिए। उनका अनुसार ल्याण्डफिल साइट निर्माणको कामअन्तर्गत अहिले माटो मिलाउने काम भइरहेको छ। दुई हप्ताअघि शहरी विकासमन्त्री कृष्णगोपाल श्रेष्ठले स्थलगत अवलोकनका क्रममा यही मङ्सिर १५ गतेदेखि फोहर व्यवस्थापन गर्न मिल्ने गरी काम गर्न निर्माण कम्पनीलाई निर्देशन दिएका थिए। हाल निर्माण भइरहेको दीर्घकालीन ल्याण्डफिल साइट नुवाकोट र धादिङको सिमानामा पर्दछ। काठमाडौं महानगरपलिकाले केन्द्र सरकारले नै निर्माण गर्नुपर्छ भन्ने माग गरेपछि मन्त्रिपरिषद् बैठकले दीर्घकालीन फोहर व्यवस्थापनस्थल निर्माणको काम शहरी विकास मन्त्रालयलाई दिने निर्णयअनुरुप मन्त्रालयले उक्त जिम्मेवारी पाएको हो। करिब १५ मिटर अग्लो बाँध र अन्य पूर्वाधारसहितको फोहर विसर्जनस्थल निर्माण हुनेछ। बञ्चरेडाँडामा स्यानिटरी ल्याण्डफिल साइट निर्माण गर्न २०७६ वैशाख २२ गते एक वर्षभित्र काम सम्पन्न गर्ने गरी लुम्बिनी कोशी एण्ड न्यौपाने जेभी (उपक्रम) सँग ठेक्का सम्झौता गरिएको थियो। विसर्जन स्थल निर्माण गर्न रु ३४ करोड ६८ लाख ७४ हजार ८९५ सम्झौता भएको थियो। निर्णयानुसार बाँध निर्माणको काम शहरी विकास मन्त्रालयले गर्ने र विजर्सनस्थलसम्म जाने बाटो निर्माणको काम सडक विभागलाई दिइएको छ। तेह्र वर्षदेखि नुवाकोटको सिसडोलमा उपत्यकाकाको १८ स्थानीय तहको फोहर विसर्जन गरिँदै आएको छ। उपत्यकाबाट दैनिक करिब एक हजार मेट्रिक टन फोहर निस्कन्छ। सबैभन्दा बढी कामपाबाट निस्कने गरेको छ। काठमाडौँ उपत्यकाबाट दैनिक उत्सर्जन हुने फोहरमध्ये करिब ७५ प्रतिशत सिसडोलमा व्यवस्थापन गरिँदै आएको छ। हरेक दिन उपत्यकाबाट निजी र कामपाको गरी २०० गाडी फोहर लगिने गरिएको छ।
चितवन कारागारमा बिरामी नै बिरामी,"चितवन : कारागार कार्यालय चितवनमा बिरामी नै बिरामी रहेका छन् । यहाँ रहेका कैदीबन्दीमध्ये १६२ जना कुनै न कुनै रोगबाट प्रभावित छन् । उपचारको सहजताका लागि अन्य जिल्लाबाट समेत उपचार गर्नुपर्ने कैदीबन्दीलाई यहाँ पठाउँदा बिरामीको सङ्ख्या धेरै भएको हो । कार्यालय प्रमुख कमलप्रसाद काफ्लेका अनुसार नवलपुर, नवलपारसी, धादिङ, गोरखा, मकवानपुर, पोखरा, भोजपुर, काठमाडौँलगायतका जिल्लाबाट बिरामी कैदीबन्दी पठाउने गरिएको छ । अहिले कारागारमा उच्च रक्तचापका ७३, मधुमेहका ६२, थाइराइडका ११, मुटुरोगी छ, एचआइभी एड्स सङ्क्रमित तीन, छारेरोगका दुई, पक्षघातका दुई, नसा, कुष्ठरोग र क्षयरोगका एकएक जना रहेको काफ्लेले जानकारी दिए। उहाँका अनुसार बिरामीमध्ये सबैभन्दा धेरै चितवनका छन् । जिल्लामा केन्द्रीयस्तरको सरकारी अस्पताल, क्यान्सर अस्पताल, दुई ठूला मेडिकल कलेज र २४ भन्दा बढी निजी अस्पताल रहेका कारण स्वास्थ्यमा समस्या देखिएसँगै कैदीबन्दीलाई यहाँ पठाउने गरिएको उनले बताए। अहिले यस कार्यालयमा क्षमता झण्डै तेब्बर कैदीबन्दी छन् । दुई सय ५५ जना पुरुषको क्षमता रहेको कारागारमा ६४४ पुरुष, २५ जनाको क्षमता रहेको महिला बन्दीगृहमा ५५ महिला र दुई आश्रित बालबालिका छन् । उनीहरूको स्वास्थ्य उपचारका लागि सरकारले अघिल्लो आर्थिक वर्षमा रु ४८ लाख ७५ हजार खर्च गरेको थियो भने अहिले कोभिड१९ सङ्क्रमणका कारण बजेट कटौती गरेको छ । अहिले उपचारका लागि रु २२ लाख विनियोजन गरेको उहनले जानकारी दिए। रासस"
कञ्चनपुरको बगुन खोलाबाट ६ वटा जेसीवी प्रहरी नियन्त्रणमा,"महेन्द्रनगर : कञ्चनपुरको बेदकोट नगरपालिका ३ र ४ मा पर्ने बगुन खोलाबाट मापदण्ड विपरीत नदीजन्य वस्तुको उत्खननमा प्रयोग भएका ६ वटा जेसीवी कञ्चनपुर प्रहरीले नियन्त्रणमा लिएको छ । सोमबार खोलाहरुमा मापदण्ड विपरीत उत्खनन भएको पाइएपछि जिल्ला प्रहरी कार्यालयले बगुन खोलाबाट जेसीवी नियन्त्रणमा लिएको हो । कञ्चनपुरका प्रमुख जिल्ला अधिकारी रामकुमार महतोले अवैध रुपमा खोलाको उत्खनन गर्नेलाई कानुन बमोजिम कारवाही गर्ने बताए । वातावरणीय प्रभाव मुल्यांकन प्रतिवेदनअनुसार पुलपुलेसा, कलभर्ट, नहर, वन, चुरे र तटबन्धको ५ सय मिटरभित्रबाट ढुंगा, बालुवा, ग्राभेल र माटो झिक्न नपाइने मापदण्ड निर्धारण गरिए पनि यहाँका नदी तथा खोलानालामा विधिअनुसार उत्खनन हुन सकेको छैन। बेदकोट नगरपालिकाले नदीजन्य वस्तु उत्खननका लागि वातावरण प्रभाव मुल्यांकन गरेको भएपनि मापदण्ड विपरीत उत्खनन भइरहेको पाइएको छ । नगरपालिकाका प्रमुख प्रशासकीय अधिकृत पदमराज भट्टले नगरपालिकाले वातावरणीय प्रभाव मुल्यांकन गरेर ठेक्कामार्फत मापदण्डमै नदीजन्य सामाग्री उत्खनन गरिरहेको दाबी गरे । 'वातावरणीय प्रभाव मुल्यांकन अनुसार रेखाङ्कन गरेर नदीजन्य सामाग्री उत्खनन भइरहेको छ, 'भट्टले भने, 'नगरपालिकाले वडा अध्यक्षको संजोजकत्वमा अनुगमन समिति बनाएर अनुगमन समेत गरिरहेको छ ।' नगरपालिकाले मापदण्ड अनुसार उत्खनन भनेपनि खोलाहरुमा मापदण्ड विपरीत उत्खनन भएको पाइएपछि जिल्ला प्रहरी कार्यालयले बगुन खोलाबाट जेसीवी नियन्त्रणमा लिएको हो । बेदकोट नगरपालिकाले नगरभित्रका खोलामा नदीजन्य सामग्री उत्खननका लागि अमृत कन्ट्रक्सनलाई ८५ लाखमा ठेक्का दिएको छ ।"
रुख काट्न र बेच्न पाउनुपर्ने माग गर्दै उपभोक्ता धर्नामा,"गुलरिया : वन ऐन र नियमावली अनुसार रुख कटान तथा विक्री वितरण गर्न पाउनुपर्ने माग गर्दै सामुदायिक वनका उपभोक्ता धर्नामा बसेका छन्। नेपाल सरकार मन्त्रिपरिषदको जेठ २८ गतेको निर्णयले साल बाहेकका काठ मात्र खुला गरी साल कटान र बिक्री वितरणमा रोक लगाएको भन्दै उपभोक्ताहरु आन्दोलित भएका छन्। सरकारले साल वाहेकका अन्य काठहरु कटानको अनुमति दिएपनि सालको काठ कटानी तथा विक्री वितरणको प्रतिबन्धलाई निरन्तरता दिएकाले आफूहरु धर्ना लगायतका विरोधमा उत्रनु परेको सामुदायिक वन उपभोक्ता महासंघ नेपालका केन्द्रिय सदस्य मोहम्मद करखानले बताए। सरकारी प्रतिवन्धले देशभरका २२ हजार २६६ सामुदायिक वन अन्र्तगत २२ लाख घरधुरीका १ करोड ४० लाख उपभोक्ताहरु रुखजन्य प्राकृतिक श्रोत पाउनबाट बञ्चित छन्। गत असोज महिनामा मन्त्रालयले बनाएको छानबिन समितिको प्रतिवेदन कार्यान्वय गर्नुपर्छ। उनले भने सरकारले सालको प्रतिबन्ध फुकुवा नगर्दा उपभोक्ताहरु समस्यामा परेका छन्। त्यसैले तत्काल सालको कटानी बिक्रीवितरण फुकुवा हुनुपर्ने हाम्रो माग हो। आफूहरुको मागलाई बेवास्ता गरिए चरणवद्ध आन्दोलनमा उत्रने चेतावनी उनले दिए। उनीहरुले केही दिन अघि जिल्लाका ८ पालिका र वन तथा प्रशासन कार्यालय मार्फत प्रधानमन्त्री तथा मन्त्रीपरिषदको कार्यालयमा ज्ञापनपत्र समेत बुझाएका छन्। उपभोक्ताहरुले डिभिजन वन कार्यालय तथा जिल्ला प्रशासन कार्यालय बर्दियामा धर्ना दिएको जिल्ला महासंघ बर्दियाले जनाएको छ। धर्ना कार्यक्रममा बढैयाताल गाउँपालिका निवासी उपभोक्ता जुवेदा खातुनले सरकारले उपभोक्तालाई अधिकारी पाउनबाट बञ्चित गरेको बताइन्। यदि आफूहरुको माग प्रति सरकारले वेवास्ता गरे ठूलै आन्दोलनको आँधीवेहरी आउने प्रष्ट पारिन्। रोकिएका काठ कटान, ओसारपसार र बिक्रीवितरण खुला गरिनु पर्ने। उच्चस्तरिय छानबिन समितिको प्रतिवेदन कार्यान्वयन गर्नुपर्ने। वैज्ञानिक वन व्यवस्थापन कार्यविधि २०७१ खारेजी गर्नुपर्ने। उद्यम संचालनका लागि सामुदायिक वनमा लगाएको दुरी तत्काल हटाउनु पर्ने। वनक्षेत्रको बजेट तथा कार्यक्रम लैंगिकमैत्री बनाउनु पर्ने लगायतका १० बुँदे माग उपभोक्ताहरुको छ। सामुदायिक वन उपभोक्ता समूहले लामो समयदेखि आफ्नो वनबाट संकलित सालको काठ लगायतका वन पैदावारको सदुपयोग एवम् बिक्री वितरण गर्नबाट बञ्चित पारिएको प्रति वन उपभोक्ता महासंघको गम्भीर ध्यानाकर्षण भएको केन्द्रीय सदस्य करखानको भनाइ छ।"
९ महिनादेखि बन्द मनकामना मन्दिर र केवलकार आइतबारबाट खुल्ने,"गोरखा : कोरोना महामारीको त्रासका कारण बिगत नौ महिनादेखि बन्द रहेको प्रसिद्ध धार्मिक स्थल मनकामना मन्दिर आउँदो आइतबारबाट खुल्ने भएको छ। मनकामना क्षेत्र विकास समितिको आह्वानमा मङ्गलबार सम्पन्न सर्वपक्षीय बैठकले बिगत नौ महिनादेखि बन्द रहेको मन्दिर र केवलकार खुलाउने निर्णय गरेको समितिका अध्यक्ष रामकुमार जोशीले जानकारी दिए। संस्कृति मन्त्रालयबाट मन्दिर खुलाउने बारे निर्णय गरेको परिपत्र प्राप्त भयो। सो पत्रको आधारमा मंगलबार बसेको सर्वपक्षीय बैठकले जिल्ला विपत व्यवस्थापन समितिसंग अनुमति लिएर आइतबारदेखि मन्दिर र केवलकार खुलाउने निर्णय भएको छ, जोशीले भने, मन्त्रालयको निर्णयअनुसार स्थानीय स्तरमा समन्वय गरेर र स्वास्थ्य प्रोटोकल पालना गरी अब मन्दिर खुल्छ। भक्तजनलाई मन्दिरभित्र प्रवेश गर्न नदिने, पश्चिमतर्फको झ्यालबाट देवीको दर्शन गराउने, पुजारीले पञ्जा र मास्कको प्रयोग गरी भक्तजनको पूजासामग्री ग्रहण गरी पूजा गर्ने लगायतका निर्णय भएको क्षेत्रविकास समितिका पूर्व अध्यक्ष दिनेश जोशीले जानकारी दिए। मन्दिरका पुजारीको सुरक्षाका लागि सबै पूजा सामग्री प्याकिङ गरेर मात्र मन्दिरभित्र पठाउने, बली गर्न चाहने भक्तजनले बली पार्ने ठाउँमा टाढैबाट नाम, गोत्र भन्ने तथा अन्य व्यवहार गर्ने निर्णय भएको छ, उनले भने। स्थानीय स्तरमा समन्वय गरेर केवलकार चलाउन सकिने पत्र प्राप्त भएकाले गाउँपालिका, मनकामना क्षेत्र विकास समिति, स्थानीयस्तरको उद्योग वाणिज्य संघको बजार इकाइसँग समन्वय गरी आउँदो आइतबारबाट केवलकार चलाउने तयारी गरिएको स्टेशन मेनेजर उज्ज्वल शेरचनले जानकारी दिए। मनकामना मन्दिर र केवलकार सञ्चालन गर्नेबारे जिल्लास्तरको विपत व्यवस्थापन समितिले मन्त्रालयमा यसअघि पनि सिफारिस गरी पठाएको थियो। क्षेत्र विकास समितिको बैठकले मन्दिर र केवलकार खुलाउने निर्णय भएको जानकारी पाएँ। अब भोलि (बुधबार) बैठक बसी सञ्चालन अनुमति दिने निर्णय गर्नेछु, प्रमुख जिल्ला अधिकारी तीर्थराज भट्टराईले भने।"
छोरी बलात्कार आरोपमा बावु पक्राउ,दैलेख : दैलेखमा आफ्नै छोरी बलात्कार गरेको आरोपमा बावु पक्राउ परेका छन् । आफ्नै १४ वर्षीया छोरी बलात्कार गरेको आरोपमा ३८ वर्षीय पुरुषलाई प्रहरीले पक्राउ गरेको हो । घरमा कोही नभएको मौका छोपी ती पुरुषले छोरीलाई बलात्कार गरेको प्रहरीले जनाएको छ । ती पुरुषले गत शुक्रबार दिउँसो साढे चार बजेतिर घरमा कोही नभएको मौका छोपी ललाइफकाइ आफ्नै छोरीमाथि बलात्कार गरेको गोप्य सूचनाका आधारमा पक्राउ गरिएको जिल्ला प्रहरी कार्यालय दैलेखका प्रहरी नायब उपरीक्षक (डिएसपी) अनुपम श्रेष्ठले जानकारी दिए । पक्राउ परेका ती पुरुषमाथि मुद्धा दर्ता भइ दैलेख जिल्ला अदालतबाट म्याद थपेर जिल्ला प्रहरी कार्यालयको हिरासतमा राखिएको र थप अनुसन्धान भइरहेको प्रहरी नायब उपरीक्षक श्रेष्ठले जानकारी दिए ।
सगरमाथाको नयाँ उचाइ आज सार्वजनिक गरिँदै,"काठमाडौं : विश्वको सर्वोच्च शिखर सगरमाथाको नयाँ उचाइ (मंगलबार)आज सार्वजनिक गरिँदैछ। नेपाल सरकारले पहिलोपटक आफ्नै प्राविधिक टोलीबाट सगरमाथाको उचाइ मापन गरेर सार्वजनिक गर्न लागेको हो। भूमि व्यवस्था, सहकारी तथा गरिबी निवारण मन्त्रालय, नापी विभागले सगरमाथाको उचाइ मापन गरेको हो। विभागले रु १३ करोड खर्चेर झण्डै दुई वर्षको अवधिमा सगरमाथाको मापनकार्य सम्पन्न गरेको थियो। विसं २०७२ मा गएको भूकम्पपछि सगरमाथाको उचाइ घटबढ भएको हुनसक्ने विषयमा अन्तर्राष्ट्रिय बहस सुरु भएपछि नेपालले पहिलोपटक आफ्नै स्रोत साधनमा सगरमाथाको उचाइ नापेको हो। विभाग स्रोतका अनुसार सगरमाथाको हालको आठ हजार ८४८ मिटर उचाइ केही बढेको छ। कति बढेको भन्ने अहिले बाहिर ल्याइएको छैन। विभागले दिउँसो १:३० मा पत्रकार सम्मेलन गरी सगरमाथाको नयाँ उचाइ सार्वजनिक गर्ने कार्यक्रम तय गरेको विभागका सूचना अधिकारी दामोदर ढकालले जानकारी दिए।"
उपत्यकामा थपिए ५९४ जना कोरोना संक्रमित,काठमाडौं : मंगलबार काठमाडौं उपत्यकामा थप ५९४ जनामा कोरोना भाइरस (कोभिड१९) संक्रमण देखिएको छ। २६३ महिला र ३३१ पुरुषसहित ५९४ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। यस्तै पछिल्लो २४ घण्टामा उपत्यकाका ५९४ सहित १३ सय ८२ जनामा कोरोना भाइरस (कोभिड१९) संक्रमित थपिएका छन्। स्वास्थ्य तथा जनसंख्या मन्त्रालयका अनुसार नयाँ थपिएका सहित कोरोना संक्रमितको संख्या २ लाख ४३ हजार ३७७ पुगेको छ। यस्तै मंगलबार एकैदिन १६ सय २१ जना डिस्चार्ज भएका छन्। योसहित कोरोना जित्नेको संख्या २ लाख २९ हजार ५४ पुगेको स्वास्थ्य मन्त्रालयले जनाएको छ। मन्त्रालयका अनुसार निको हुनेको दर ९४१ प्रतिशत हो। देशभर सक्रिय संक्रमितको संख्या भने १२ हजार ६८६ रहेको छ। अहिलेसम्म कोरोनाबाट मृत्यु हुनेको संख्या १६ सय ३७ पुगेको मन्त्रालयले जनाएको छ। मंगलबार मात्र कोरोनाबाट थप २३ जनाको मृत्यु भएको छ। सोमबार कोरोनाबाट थप २० जनाको मृत्यु भएको थियो। यस्तै अहिले ५२३ जना क्वारेन्टिन र १२ हजार ६८६ आइसोलेसनमा रहेको मन्त्रालयले जनाएको छ। मंगलबार ८ हजार ९४७ स्वाब नमूना परीक्षण गराउँदा १३ सय८२ जनामा संकरमण देखिएको मन्त्रालयले जनाएको छ।
बलात्कार अभियुक्त ११ वर्षपछि पक्राउ,नेपालगन्ज : सात वर्षीया बालिका बलात्कारीलाई प्रहरीले ११ वर्षपछि पक्राउ गरेको छ । बाँकेको साविक काँलाफाँटा गाविस३ (हाल नरैनापुर गाउँपालिका३) की ७ वर्षीया बालिकालाई बलात्कार गर्ने नरैनापुर२ (साविक लक्ष्मणपुर गाविस१) का ३४ वर्षीय हेमन्तकुमार शर्मालाई इलाका प्रहरी कार्यालय भगवानपुरको टोलीले सोमबार पक्राउ गरेको हो। २७ कार्तिक २०६६ मा शर्माले बालिका बलात्कार गरेका थिए । जिल्ला अदालत बाँकेले उनलाई ३१ असार २०६८ मा १० वर्ष कैदको फैसला गरेको थियो । शर्मा भने फरार थिए । एटीएम फोड्ने पक्राउ जिल्ला प्रहरी कार्यालय बाँकेले मंगलबार नेपालगन्जमा पत्रकार सम्मेलन गरी शर्मालाई सार्वजनिक गरेको थियो । त्यसैगरी प्रहरीले गत २१ मंसिरमा नेपालगन्ज उपमहानगरपालिका१८ को कारकाँदोस्थित माछापुच्छ्रे बैंकको एटीएम मेसिन तोडफोड गरी रकम चोरी गर्दै गरेको अवस्थामा भारतको रुपैडिया बाबागञ्जका २१ वर्षका सलवान अली र मोविन अलीलाई पनि पत्रकार सम्मेलनमा सार्वजनिक गरिएको थियो । बाँके प्रहरी प्रमुख एसपी ओमबहादुर रानाले उनीहरुबारे अनुसन्धान भइरहेको बताए । हराएको साढे ११ लाख फेला बाँके प्रहरीले २ जना व्यक्तिको हराएको ११ लाख ४० हजार रुपैंयाँ फेला पारेर हस्तान्तरण गरेको छ । गत २२ मंसिरमा दाङको महानगरपालिका५ धर्नाका भारतबाट घर फर्कंदै गरेका ५४ वर्षका दत्तबहादुर नाथको सात लाख ४० हजार रुपैयाँ भएको झोला रिक्सामा नै छुटेर हराएको थियो । सीसीटिभि क्यामेराको सहयोगमा अनुसन्धान गरी प्रहरीले नाथको रकम फेला पारेको हो । त्यसैगरी गत १० मंसिरमा बैजनाथ गाउँपालिका३ की राधिका विकको चार लाख रुपैयाँसहितको हराएको झोला वडा प्रहरी कार्यालय नेपालगन्ज र जिप्रकाको टोलीले सीसीटिभी क्यामेराको सहायताबाट फेला पारेर बाँके प्रहरी प्रमुख रानाले बिकलाई हस्तान्तरण गरेका हुन् ।

शीर्षक,विवरण
मौद्रिक नीतिले दिएको राहत,"आर्थिक क्षेत्रमा देखिएको संकट टार्न सरकारले आफ्नो बुताले भ्याएसम्म एकपछि अर्को राहतको प्याकेज ल्याइरहेको छ। कोभिड १९ बाट थला परेको अर्थतन्त्र उकास्न पछिल्ला दिनमा लिइएको पहलकदमीले आर्थिक क्रियाकलापलाई पुरानै लयमा फर्काउन मद्दत पुगेको छ। नेपाल राष्ट्रबैंकले मौद्रिक नीतिको अर्धवार्षिक समीक्षामार्फत हालै घोषणा गरेको केही नयाँ प्रावधान अर्थतन्त्रको धिमा गतिलाई दौडाउन मद्दत पुग्ने देखिन्छ। यो व्यवस्थाले उद्योगी, व्यवसायी तथा कोभिडको प्रत्यक्ष प्रभावमा परेका अन्य वर्गलाई पनि खुसी बनाएको छ। मौद्रिक नीतिले व्यवस्था गरेको प्रावधानलाई अक्षरशः कार्यान्वयनमा लैजानुपर्छ। सुस्ताएको आर्थिक क्षेत्रको मुहार फेर्न योभन्दा उत्तम विकल्प अरू हुन सक्दैन। महामारीका कारण बैंकको ऋण तिर्न नसकेका र पुनर्तालिकीकरण एवं पुनर्संरचनासमेत नगरेका ऋणीलाई थप सहुलियत घोषणा गरेको छ। ऋणीले पुस मसान्तसम्ममा कर्जाको पुनर्तालिकीकरण र पुनर्संरचना गरिसक्नुपर्ने व्यवस्थामा परिमार्जन गरेर असार मसान्तसम्म पुर्याइएको छ। पुनर्तालिकीकरण र पुनर्संरचनाको सर्तमा पनि लचकता अपनाएको छ। यसअघि पाकेको ब्याजको १० प्रतिशत रकम तिरेर पुनर्तालिकीकरण गर्ने सुविधा दिइएको भए पनि पाँच प्रतिशत रकम मात्रै तिरेर त्यसो गर्न सकिन्छ। १० प्रतिशत बक्यौता रकमसमेत तिर्न नसक्ने गुनासो व्यवसायीले गरेपछि केन्द्रीय बैंकले यस्तो व्यवस्था गरेको हो। समग्रमा यो व्यवस्थलाई व्यवसायीका पक्षमा गरिएको हितकारी निर्णय मान्नुपर्छ। १० मेगावाटभन्दा साना आयोजनालाई पनि पुनर्कर्जाको पहुँचमा ल्याउने घोषणा गरिएको छ। विभिन्न प्रयोजनका लागि ऋण धितो मूल्य अनुपात तोकी प्रवाह भएका कर्जामा कोभिडले सिर्जना गरेको असहज परिस्थितिको समयमा चालु आर्थिक वर्षको मौद्रिक नीतिमा गरिएको नियामकीय सहजीकरणलाई यथावत् राखिएको छ। आर्थिक क्रियाकलाप सामान्य हुँदै गएसँगै ऋण धितो मूल्य अनुपातसम्बन्धी व्यवस्थामा पुनरावलोकन गर्ने व्यवस्था गरिने बैंकको तयारी छ। तत्काल व्यवसायीलाई मात्रै राहत हुनेजस्तो देखिए पनि यी व्यवसाय फस्टाउन सहयोग पुग्यो भने सरकारको राजस्व संकलनमा पनि प्रत्यक्ष फाइदा पुग्छ। तसर्थ मौद्रिक नीतिमा गरिएको व्यवस्थाको प्रभावकारी कार्यान्वयन अहिलेको आवश्यकता हो। संकटका बेला बजारमा ठूलो मात्रामा पैसा पठाउन सक्यो भने समष्टिगत माग बढ्छ र यसले अर्थतन्त्रलाई चलायमान बनाउँछ भन्ने मान्यता छ। त्यही मान्यताका आधारमा राष्ट्रबैंकले वित्तीय बजारमा लगानीयोग्य पुँजी प्रवाह बढाउने खुकुलो नीति लिएको हो। तर यस्ता नीति आवश्यकताभन्दा बढी समय लम्ब्याइयो भने मूल्यवृद्धि र विलासी वस्तुमा हुने खर्च पनि बढोत्तरी हुने जोखिम रहन्छ। यस्ता जोखिमले अन्ततः वित्तीय क्षेत्रमै संकट ल्याउन सक्छ। यो वास्तविकतालाई ध्यानमा राखेर राष्ट्रबैंकले मौद्रिक नीतिका सकारात्मक र नकारात्मक पक्षबारे नियमित अध्ययन गरिरहनुपर्छ। मौद्रिक नीतिको समीक्षाले फाइदा पुगेको अर्को क्षेत्र हो सेयर बजार। कतिपय लगानीकर्तालाई मौद्रिक नीतिको समीक्षाले सेयर कर्जा धिताको मार्जिन परिवर्तन हुन्छ कि भन्ने चिन्ता थियो। तर यो चिन्तालाई दूर गर्दै बैंकले कुनै पनि परिवर्तन गरेन। न्यून आर्थिक गतिविधि र बैंकहरूमा तरलता समस्या बढिरहेका बेलामा यसमा फेरबदल गर्नुपर्ने आवश्यकता थिएन पनि। राष्ट्रबैंकले तत्काल गर्जो टार्ने गरी ऋणी तथा अन्य व्यवसायीलाई राहत दिएको मात्रै हो। यो वास्तविकतालाई कुनै पनि क्षेत्रले नजरअन्दाज गर्न मिल्दैन। यस सहुलियतको सदुपयोग गर्दै आर्थिक गतिविधि तीव्र पार्ने अभियानको नेतृत्व भने स्वयं व्यवसायीले नै गर्नुपर्छ। सरकारबाट मात्रै मुख ताक्ने प्रवृत्ति त्याग्नुपर्छ। भविष्यमा आउनसक्ने कुनै पनि जोखिमको भागीदार आफैं हो भन्ने यथार्थलाई व्यवसायीले बिर्सनु हुन्न।"
सस्तोमा खोप किनिँदै,"काठमाडौं : सरकारले कोरोना भाइरसविरुद्धको कोभिसिल्ड खोप सहुलियत दरमा २० लाख डोज खरिद गर्ने भएको छ। मन्त्रिपरिषद्को मंगलबार बसेको बैठकले भारतीय कम्पनी सेरम इन्स्टिच्युटबाट खोप खरिद गर्न बाधा अड्काउ फुकाऊ आदेश जारी गर्ने निर्णय गरेको छ। स्वास्थ्य तथा जनसंख्यामन्त्री हृदयेश त्रिपाठीले सार्वजनिक खरिद ऐनको प्रावधानले खोप खरिदका क्रममा बाधा अड्काउ देखिएपछि त्यो फुकाउने कार्य मन्त्रिपरिषद्ले गरेको जानकारी दिए। मन्त्री त्रिपाठीका अनुसार अग्रिम भुक्तानी दिन सक्ने गरी बाधा अड्काउ फुकाऊको निर्णय गरिएको हो। प्रतिडोज चार डलरका दरमा २० लाख डोज (मात्रा) खोप खरिद गरेर ल्याउने प्रक्रिया अघि बढेको छ, मन्त्री त्रिपाठीले अन्नपूर्ण पोस्ट्सँग भने, यो सहुलियत दर हो। यो दरमा संसारमा कहीं पनि खरिद गर्न पाइँदैन। भारत सरकारले पनि सेरम इन्स्टिच्युट अफ इन्डिया प्राइभेट लिमिटेडलाई पहल गरेपछि सस्तो दरमा खोप उपलब्ध भएको हो। यही सहुलियत दरमा अलि धेरै परिमाण खोप खरिद गर्न चाहे पनि अहिले यति मात्र खरिद गर्ने सहमति भएको मन्त्री त्रिपाठीले सुनाए। उनका अनुसार कम्पनीले काठमाडौंस्थित त्रिभुवन अन्तर्राष्ट्रिय विमानस्थलसम्म खोप ल्याइदिने सहमति भएको छ। यो सहुलियत दर हो। यो दरमा संसारमा कहीं पनि पाइँदैन। हृदयेश त्रिपाठी, स्वास्थ्य तथा जनसंख्यामन्त्री सरकारले नेपाल राष्ट्र बैंकमार्फत केही रकम अग्रिम भुक्तानी गर्ने भएको छ। खोप खरिद गर्ने अधिकार स्वास्थ्य सेवा विभागलाई दिइएको छ। विश्व स्वास्थ्य संगठनले अक्सफोर्ड विश्वविद्यालय र एस्ट्राजेनेकाले विकास गरेको यही खोप प्रयोग गर्न सिफारिस गरेको छ। भारतले यही खोप १० लाख डोज अनुदानस्वरूप नेपाललाई उपलब्ध गराएको थियो। आपत्कालीन प्रयोगका लागि उपलब्ध गराइएको उक्त खोप लगाउने अभियान माघ १४ गते सुरु भएको थियो। सरकारले सबै नागरिकलाई निःशुल्क खोप उपलब्ध गराउने निर्णय गरेको छ। जनतालाई निःशुल्क खोप उपलब्ध गराउन गरेको प्रतिबद्धताको सुनिश्चिततातर्फको एक कदम अघि बढेको छ, उनले भने। खोपको उपलब्धतापछि समुदायमा खोप अभियान अघि बढाइने भएको छ। समुदायमा फागुन २३ गतेदेखि लगाउने गरी गृहकार्य भइरहेको मन्त्रालयका एक उच्च अधिकारीले बताए। कोभ्याक्सको खोप पनि आउँदैकोभ्याक्सले उपलब्ध गराउने २२ लाख ५६ हजार डोज खोप पनि ल्याउने तयारी छ। खोप उपलब्ध गराउने तयारी भइरहेको जानकारी दिंदै कोभ्याक्स अभियानका लागि एउटा निकाय गाभी (ग्लोबल एलायन्स फर भ्याक्सिन)ले मन्त्रालयलाई पत्र पठाइसकेको छ। विश्वभरि कोभिड१९ विरुद्धको खोप धनी एवं गरिब मुलुकको पहुँचमा पुर्याउने उद्देश्यले विश्व स्वास्थ्य संगठन, गाभी र युनिसेफ मिलेर बनेको साझा अभियान हो। यो अभियानअन्तर्गत नेपालमा पहिलो चरणमा २० प्रतिशत खोप वितरण हुने घोषणा गरिएको छ। २२ लाख ५६ हजार डोज पहिलो चरणमा नेपाल पठाउने तयारी भएको छ। मन्त्री त्रिपाठीले कोभ्याक्सको खोप पनि आउने प्रक्रियामा रहेको जानकारी दिए।"
संसद् विघटनले मुलुक दुर्घटनातिर : उपराष्ट्रपति पुन,"काठमाडौं : उपराष्ट्रपति नन्दबहादुर पुनले संविधानमा हुँदै नभएको अधिकार प्रयोग गरी संसद् विघटन गरेर प्रधानमन्त्री केपी ओलीले मुलुकलाई दुर्घनातिर धकेल्न खोजेको आरोप लगाएका छन्। बुधबार काठमाडौंमा नेपाल पत्रकार महासंघको २६ औं महाधिवेशनको उद्घाटन गर्दै उपराष्ट्रपति पुनले यस्तो बताएका हुन्। 'देश यतिबेला राजनीतिक संकटको भूमरीमा छ । प्रतिनिधिसभा विघटन गरिएको छ र यसको विरुद्धमा प्रदर्शन भइरहेको छ, 'उनले अघि भने, 'पूर्वप्रधानन्यायाधीश, पूर्वन्यायाधीश, संविधानविद, नागरिक, पत्रकार र सबै राजनीतिक दलले प्रतिनिधिसभा विघटन असंवैधानिक भनिरहेका छन् । यो राम्रो संकेत होइन,' उनले भने। उपराष्ट्रपति नन्दबहादुर पुनले श्रमजिवी पत्रकारको न्यूनतम पारिश्रमिक लागू गर्न सरकारको ध्यानाकर्षण गराएका छन्। उपराष्ट्रपति पुनले श्रमजिवी पत्रकारको न्यूनतम पारिश्रमिक लागू गर्न र साना लगानीको सञ्चारमाध्यमको उठानका लागि सरकारको ध्यानाकर्षण गराएका हुन्। उपराष्ट्रपति पुनले नेपालको हरेक राजनीतिक परिवर्तनमा पत्रकारको भूमिका महत्वपूर्ण रहेको उल्लेख गरे।"
आयोजनालाई सहुलियत,"काठमाडौं : सरकारले कोभिड१९ बाट प्रभावित जलविद्युत् आयोजनालाई सहुलियत दिने भएको छ। विद्युत् उत्पादन, प्रसारण तथा वितरणको सन्दर्भमा कोभिड१९ ले पारेको प्रभावको अध्ययन तथा निराकणको विषयमा अध्ययन गर्न बनेको समितिले बुझाएको प्रतिवेदनका आधारमा प्रभावित आयोजनालाई सहुलियत दिन लागिएको हो। पूर्वाधार विकासको क्षेत्रमा कोभिड१९ को असर न्यूनीकरण तथा पुनरुत्थान गर्न छाता ऐन निर्माण गरी निर्णय स्वीकृति गर्ने तयारी सरकारको छ। यस्तै, आवश्यक ऐन, नियम र निर्देशिका संशोधन गर्न पनि भनिएको छ। स्वतन्त्र ऊर्जा उत्पादकको संस्थाले २०७७ वैशाख १६ गते विद्युत् उत्पादन, प्रसारण र वितरणको क्षेत्रमा कोभिड१९ को कारणले पारेको प्रभाव अध्ययन गरी निराकरणका लागि सम्भावित उपायसहितको प्रतिवेदन पेस गर्न ऊर्जा मन्त्रालयलाई निवेदन बुझाएको थियो। सोही निवदेनका आधारमा गत भदौ २२ गते सहसचिव मधुप्रसाद भेटुवालको संयोजकत्वमा समिति गठन भएको थियो। उक्त समितिले गत कात्तिक २७ गते मन्त्रालयलाई प्रतिवेदन बुझाएको थियो। ऊर्जा, जलस्रोत तथा सिँचाइ मन्त्रालयको माघ २९ गतेको मन्त्रीस्तरीय निर्णयअनुसार सहुलियत तथा सुविधा दिइने भएको बताइएको छ। समितिले कानुनी, नीतिगत तथा प्रक्रियागत र प्रशासनिक सुधार गर्दै सर्वेक्षण तथा उत्पादन अनुमतिपत्रको अवधि सम्झौता मितिबाट एक वर्ष थप गर्ने, सर्वेक्षण अनुमतिपत्रमा लाग्ने शुल्क ७५ प्रतिशतसम्म छुट गर्नेलगायत विषयमा सुविधा दिन सिफारिस गरेको थियो। सरकारले स्वीकृत गरेको उक्त प्रतिवेदनले कोभिड१९ ले समग्र विद्युत्को विकासमा पुर्याएको असरलाई गम्भीरताका साथ हेरेको उल्लेख गरेको छ। समितिले पेस गरेका निर्णयलाई कार्यान्वयन गराउन सम्बन्धित निकायलाई अख्तियारीसमेत प्रदान गरिएको छ। जलविद्युत् आयोजनामा परेको असरबाट निकास दिनका लागि विद्युत् ऐनको दफा ५ को उपदफा (१) अनुसार विद्युत्को सर्वेक्षणका लागि दिइने अनुमतिपत्रको अवधि बढीमा पाँच वर्षसम्मको हुने भनिएको छ। तर, चार वर्षसम्म अध्ययन गरेका र पाँचौं वर्ष बाँकी रहेका आयोजनाको हकमा कोभिडले प्रभाव पारेको हुँदा त्यसको सम्बोधन गर्न एक वर्ष अवधि थपिने भएको छ। यस्ता आयोजनाले कारण खोली यही फागुन ३० गतेभित्र विद्युत् विकास विभागमा आवेदन दिए एक वर्ष समय थपिने बताइएको छ। यसका लागि कुनै दस्तुर र शुल्क नलिन पनि भनिएको छ। यसैगरी, कोभिड महामारीका कारण अध्ययनरत आयोजनाको कामलाई निरन्तरता दिन नसकेको, म्यादभित्र अनुमतिपत्र नवीकरण गर्न नसकिएको लगायत समस्याका विषयमा निजी क्षेत्रले सहुलियतको माग गरेको थियो। यसमा अध्ययन अनुमतिपत्रको नवीकरणमा ७५ प्रतिशतसम्म शुल्क छुट दिने विषयमा अर्थ मन्त्रालयलाई लेखी पठाउने निर्णय भएको छ। यस अवधिमा सर्वेक्षण अनुमतिपत्रका लागि दरखास्त दिएका वा सर्भेक्षण अनुमतिपत्र नवीकरण भइसकेका आयोजनाका प्रवर्द्धकलाई प्रस्तावित ७५ प्रतिशत छुट दस्तुर सर्वेक्षण अनुमतिपत्र नवीकरण दस्तुरमा मिलान गर्ने तथा सो अवधिमा नवीकरण भइसकेकाको हकमा एक वर्षको ७५ प्रतिशत समयावधि मिलान गरिनेछ। विद्युत् उत्पादनप्रसारण अनुमतिपत्रको अवधि एक वर्ष थप गरिएको छ। विद्युत् आयोजनाको अनुमतिपत्रसम्बन्धी निर्देशिका, २०७५ आवश्यक संशोधन गरी विद्युत् खरिदबिक्री सम्झौता गरिसकेका र आवश्यक पूर्वाधारको तयारी गरिरहेका एवं निर्माणधीन आयोजनाको अनुमतिपत्रको तोकिएको अवधिमा हाललाई एक वर्ष थप गरिने भएको छ। वातावरण संरक्षण नियमावली, २०७७ को नियम १३ अनुसार वातावरण अध्ययन प्रतिवेदन स्वीकृत भएको तीन वर्षभित्र प्रस्ताव कार्यान्वयनको प्रारम्भ भइसकेको हुनुपर्ने व्यवस्था रहेको र उक्त समयमा कार्यान्वयन हुन नसकेको विशेष परिस्थितिमा बढीमा दुई वर्ष अवधिको म्याद थप गर्ने प्रावधान रहेकाले कोभिड१९ को महामारीलाई विशेष परिस्थिति सिर्जना भएको मानी म्याद थप गर्न निकास दिने व्यवस्था मिलाउने पनि उल्लेख छ। कोभिड१९ बाट प्रभावित निर्माणाधीन आयोजनालाई सहुलियतपूर्ण ऋण उपलब्ध गराउन आवश्यक वित्तीय व्यवस्थापन गर्न अर्थ मन्त्रालयलाई अनुरोध गरिने भएको छ।"
ऊर्जाको हब बन्दै कालीकोट,"कालीकोट : कर्णालीकै दोस्रो ठूलो जलविद्युत् आयोजनाको रूपमा लिइएको फुकोट कर्णाली हाइड्रोको सुरुङ निर्माणकार्यले तीव्रता पाएको छ। कर्णालीकै गौरवको आयोजनाका रूपमा हेरिएको हाइड्रोको निर्माणकार्यले तीव्रता पाएसँगै कालीकोट ऊर्जाको हबका रूपमा विकास हुने भएको हो। हालसम्म बिजुलीको राष्ट्रिय प्रसारण लाइनले समेत नछोएको यस जिल्लामा मुलुककै ऊर्जा क्षेत्रमा योगदान दिने गौरवको आयोजना निर्माण थालिँदा स्थानीय नागरिक पनि हर्षित छन्। सान्नीगाड साना जलविद्युत् आयोजना बाढी र पहिरोमा परेर बर्सेनि अवरुद्ध हुँदा अन्धकारमा बस्न बाध्य यहाँका नागरिक फुकोट कर्णाली हाइड्रोको सुरुङ निर्माणकार्य सुरु भएपछि उत्साही छन्। कोरोना भाइरसका कारणले निर्माणकार्यमा ढिलाइ भएको यो हाइड्रोको एक सय मिटरभन्दा बढी सुरुङ खन्ने काम सकिएको छ। आयोजना प्रमुख हिरावान वाइवाले आयोजनाको कुल लागत एक खर्ब रहेको बताए। सिस्नेगडामा ड्याम बनाई लुसाको मुनि पावर हाउस निर्माण गरी रेङगेलको मन्दिर र नरहरिनाथको सिमानाको बीचमा पानी खसालिनेछ। कुल ४ सय ८० मेघावाट क्षमताको यो आयोजनामा एक दशमलव पाँच किलोमिटर लामो र ११ मिटरको ब्यासको डाइभर्सन टनेलमार्फत नदीको पानी फर्काइ मुख्य ड्यामको निर्माण गरिनेछ। मुख्य ड्यामदेखि करिब ६ किलोमिटर लामो हेडरेस (मुख्य) टनेलमार्फत पानी पठाई पावर हाउसमा खसालिनेछ। पावर हाउसबाट उत्पादित बिजुली चार सय केभीको प्रसारण लाइनमार्फत फुकोट सबस्टेसन रङगेलमा जोडेर राष्ट्रिय प्रसारण लाइनमा पठाइनेछ। हाल आयोजनाको विस्तृत अध्ययन सम्पन्न भइसकेको छ। यद्यपि वातावरण प्रभाव मूल्यांकन कार्य भइरहेको छ। वातावरण प्रभाव मूल्यांकनसम्बन्धी क्षेत्र निर्धारण तथा सर्तहरू वातावरण मन्त्रालयबाट स्विकृत हुने अवस्थामा छ। यो आर्थिक वर्षमा वातावरण प्रभाव मूल्यांकन अध्ययन सम्पन्न गर्ने लक्ष्य लिइएको छ। यो आयोजना प्राविधिक र आर्थिक दुवै हिसाबले उत्कृष्ट रहेको छ। अनुमानित लागत एक खर्ब रहेको यो आयोजना नेपाल सरकार तथा विभिन्न सार्वजनिक संस्थाहरूको सेयर भएको कम्पनी विद्युत् उत्पादन कम्पनी लिमिटेडअन्तर्गत रहेको छ। कम्पनीले यो आयोजना निर्माणका लागि लगानी जुटाउन सुरुआत गरिसकेको छ। तसर्थ आयोजनाको लागि आवश्यक लगानी जुटेको अवस्थामा यो आयोजना निर्माण सुरु गरेको पाँच वर्षमा सम्पन्न हुनेछ। आयोजनाबाट लगभग एक हजार रोपनी जग्गा डुबानमा पर्नेछ भने रास्कोट नगरपालिका, सान्नित्रिवेणी र पचाल झरना गाउँपालिका केही भूभाग प्रभावित हुनेछ। यस्तै खाँडाचक्र नगरपालिकाको थोरै भूभाग प्रभावित हुनेछ। कम्पनीले यो आर्थिक वर्षमा सम्पूर्ण डुबानमा परेका जग्गा प्राप्त गर्ने लक्ष्य लिइएको छ। हालसम्म आयोजनाको कार्यालय भवन र कर्मचारी आवास गृह निर्माणको लागि आवश्यक रकुस्थित १ सय ३५ रोपनी जग्गा प्राप्त गरिसकेको छ। हाल जमिनमुनिको चट्टानको अवस्था अध्ययन गर्न पावर हाउसमा ५ सय ६ मिटर र ड्याम साइटमा १ सय ४० मिटर गरी जम्मा ६ सय ४६ मिटर परीक्षण टनेल निर्माणकार्य भइरहेको छ। साथै रकुस्थित प्राप्त गरेको जग्गामा एउटा कार्यालय, एउटा पाहुना घर, पाले घर, कम्पाउन्ड वाल र पहुँचमार्ग निर्माणको लागि निर्माण व्यवसायीको नियुक्त गरी साइट परिचालित भइसकेको छ। सान्नी त्रिवेणीगाँउपालिकाको सिस्नेगडामा १ सय ६० मिटर अग्लो बाँध हालेर बनाइनेछ। आयोजनाको सुरुङ खन्न टनेल बोरिङ मेसिन (टीबीएम) प्रविधि प्रयोग गरिएको छ। राष्ट्रिय गौरवको आयोजना कर्णाली करिडोर निर्माणकार्यदेखि फुकोट कर्णाली हाइड्राले कर्णालीवासीलाई विकासको अनुभूति दिएको स्थानीय अगुवा दमनबहादुर शाहीले बताए। नेपाल सरकारको नेपालको पानी जनताको लगानी, हरेक नेपाली विद्युत्को सेयर धनी भन्ने मूल नाराका साथ उज्यालो नेपाल अभियानमार्फत राज्यलाई आत्मनिर्भर, समुन्नत र समृद्ध बनाउने लक्ष्यसहित २०७३ सालमा विद्युत् उत्पादन कम्पनी लिमिटेडको स्थापना गरेको थियो। जसमा नेपाल सरकार, विभिन्न संघसंस्था र सर्वसाधारण नागरिकहरूको पनि लगानी गरेको छ। जुन कम्पनीअन्तर्गत नेपालका ६ वटा विद्युत् आयोजनाहरू रहेका छन्। जसमा फुकोट कर्णाली अर्ध जलाशययुक्त जलविद्युत् आयोजना एक हो। यो आयोजना सरकारको प्राथमिकतामा परेको आयोजना हो। फुकोट कर्णाली अर्ध जलाशययुक्त जलविद्युत् आयोजनाले राष्ट्रको ढुकुटीमा वृद्धि गर्नुका साथै कालीकोट र कर्णालीवासीको आर्थिक समृद्धि हुने अपेक्षा गरिएको छ। औद्योगिक विकासका लागि पहिलो आवश्यकता ऊर्जा हुने बताउँदै विकल्प नपाउँदा कालापहाड जाने यहाँका युवाहरूका लागि गाउँमै अवसरको मुहान फुट्ने बताइएको छ।"
पूर्वाधारले फेरिएको रुपन्देही,"बुटवल : सात वर्षअघिसम्म बुटवलभैरहवाको २१ किलोमिटर सडक पार गर्न करिब एक घण्टा लाग्थ्यो। साँघुरो भत्किएको सडक, धुलोको सास्ती। मणिग्रामको चोकमै घर भएका ७६ वर्षीया लीलामणि शर्मालाई यो सडक यति छिटै फेरिएला भन्ने कल्पनै थिएन। अहिले यो बाटो छोटिएको छ। बढीमा २० मिनेटमा बुटवलभैरहवा गर्न सकिन्छ। छ लेनको सडक। बीचमा डिभाइडर। डिभाइडरमा झिलिमिली बत्ती र फूलहरू। सडक छेउमा हरियाली। रंगीचंगी फूलले सडकको दृश्य नै मनमोहक बनेको छ। काम गर्ने हो भने त राम्रै बन्ने रहेछ, शर्मा भन्छन, सडक राम्रो बन्दा गाउँसहर नै झलमल्ल बलेजस्तै देखिने। यो सडकलाई २०६८ सालमा छ लेनमा विस्तार गर्न सुरु गरिएको हो। बुटवलबेलहिया व्यापारिक मार्ग नाम दिइएको सडकले यस क्षेत्रको पहिचान नै फेरिएको छ। भारतीय सीमादेखि बुटवलको दूरी ३० मिनेटमा सीमित बनेको छ। यो सडक देख्नेहरू अहिले अचम्मित हुन्छन्। विकास हेर्न त रुपन्देही आउनुपर्ने रहेछ, केही दिनअघि भैरहवा हुँदै बुटवल आएका संस्कृति तथा नागरिक उड्डयनमन्त्री भानुभक्त ढकालले भने, यति धेरै परिवर्तन भइसकेछ। देश विकास भइरहेको छ भन्ने यहीँ देखिन्छ। मन्त्री ढकाल विमानस्थलबाट लुम्बिनी पुगे। सो सडक देखेर उनी आश्चर्यमा थिए। बुटवलबेलहिया सडकजस्तै भैरहवालुम्बिनी सडकको मुहार फेरिएको छ। थोत्रा गाडी, मालवाहक ट्रक र भत्किएको सडकले लुम्बिनी आउने पर्यटक नाक खुम्च्याउँथे। अब त्यस्तो हुनेछैन। भैरहवादेखि लुम्बिनी हँुदै तिलौराकोटसम्मको सडक चार लेनमा विस्तार भइसकेको छ। लुम्बिनीसम्मको सडकको काम सकिने चरणमा छ। लुम्बिनी प्रदेशका उद्योग, पर्यटन, वन तथा वातावरण मन्त्री लीला गिरी भन्छन्, यी सडक पूरा भएपछि पर्यटकीय क्षेत्रको मुहार फेरिनेछ। प्रदेश सरकारले पनि विकासमा निगरानी गर्दै आएको छ। यी दुई सडकबाहेक रुपन्देहीका ग्रामीण क्षेत्रसमेत गुल्जार गर्ने गरी निर्माण भएका र भइरहेका आधा दर्जन सडक छन्। केही अन्तिम चरणमा पुगेका छन्, केही भर्खर शिलान्यास गरिएको छ। अर्थमन्त्री एवं रुपन्देहीका सांसद विष्णु पौडेलले छ लेन सडकको बुटवल खण्ड केही दिनअघि मात्रै शिलान्यास गरे। अतिक्रमित क्षेत्र खाली नहँुदा यसको निर्माण रोकिएको थियो। मन्त्री पौडेलले सडकप्रति चासो दिँदै भने, यो सडक बुटवलको अनुहार हो। अब दु्रत गतिमा निर्माण सक्नुको विकल्प छैन। यी सडकसँगै सिद्धार्थ राजमार्ग र महेन्द्र राजमार्गको बुटवलधानखोला सडक विस्तारका काम हुनेछन्। रुपन्देहीमा सडकसहितका पूर्वाधार निर्माणका लागि १ खर्बको हाराहारीमा बजेट खर्च भइरहेको छ। भैरहवाको गौतमबुद्ध विमानस्थल, लुम्बिनी विकास कोषको गुरुयोजनाका बाँकी काम र ५ हजार क्षमताको सभाहल, बुटवलबेलहिया सडक, लुम्बिनीभैरहवा सडक, बेलवासबेथरी सडक अन्तिम चरणमा पुगेका छन्। बुटवलमा अन्तर्राष्ट्रिय सम्मेलन केन्द्र मुलुककै ठूलो सभाहल हो। १ अर्ब २ करोडको यो आयोजनाको आधाभन्दा धेरै काम सकिएको छ। सभाहलसँगै स्थायी प्रदर्शनी स्थलसमेत निर्माण भइरहेको छ। बुद्ध जन्मस्थल लुम्बिनीलाई चारैतिरबाट सडक पहुँचमा पुर्याउन बुद्ध सर्किटको काम सकिएको छ। अब पश्चिमबाट आउनेहरू तिलौराकोट र रामापुर हँुदै लुम्बिनी पुग्नेछन्। पूर्वबाट हुलाकी सडक हुँदै लुम्बिनी पुग्ने स्तरीय सडक निर्माण भएका छन्। यसले रुपन्देहीका गाउँ फेरिएका छन्। कृषि उपज सहजै बजार लान सकिएको छ। किसानहरू साइकलमै बुटवल र भैरहवाका हाटबजारमा कृषि उपज बोकेर पुग्न सक्छन्। बाटो पिच भएपछि त सजिलो भयो, सूर्यपुरा चोकका रामनरेश कुर्मीले भने। उनले २ बिघामा तरकारी खेती गरेका छन्।थपिँदै नमुना पूर्वाधार बुटवल नदी छेउको सहर हो। यस्ता सहरलाई नदी सभ्यतामा विकसित सहरका रूपमा उभ्याउन सकिन्छ। बुटवलमा सो योजना थालनी भएको छ। दोस्रो पटक अर्थमन्त्री बनेलगत्तै विष्णु पौडेलले तिनाउदानव करिडोर शिलान्यास गरेका छन्। यो महत्वाकांक्षी सडक भए पनि निर्माण सकिँदा रुपन्देहीकै स्वरूप फेरिनेछ। तिनाउ र दानव नदी उकास क्षेत्रमा दुवै साइडमा बन्ने यो सडक भैरहवालुम्बिनी सडकमा जोडिनेछ। यसलाई भारतीय सीमासम्मै पुर्याउने दीर्घकालीन लक्ष्य रहेको छ। छ लेनको यो सडकले रुपन्देहीका ग्रामीण क्षेत्रमा स्तरीय सडकको पहुँच पुग्नेछ भने तिनाउ नदीको सौन्दर्यसमेत बढाउनेछ। तिनाउ नदीमाथि आर्क ब्रिज बनाउने योजनामाथि समेत छलफल भइरहेको छ। ड्याम बनाएर बोटिङ गराउने योजनासमेत छ। सैनामैना नगरपालिकाका प्रमुख चित्रबहादुर कार्कीले कोरिडोर सडकले रुपन्देहीका आधाभन्दा धेरै स्थानीय तहको विकास हुने बताउँछन्। नदी व्यवस्थापनदेखि नदीलाई नै पर्यटकीय क्षेत्र निर्माण गर्न सकिने सम्भावनासहित यो सडक निर्माण थालिएको हो।अर्काे नमुना सडक बेलबासबेथरी सडक हो। साढे १ अर्बको लागतमा बनिरहेको यो सडक भैरहवा विमानस्थल र बुद्ध जन्मस्थल लुम्बिनी पुग्ने सजिलो रुट हो। बीचमा नहर, वारिपारि दुई लेनको सडक हुनेछ। नहरमा डुंगा चलाउन मिल्ने र नहरमाथि फूलको बगैंचा बन्नेछ। प्रदेश सरकारमातहत यो सडक बनिरहेको हो। अबको आर्थिक केन्द्रभैरहवा विमानस्थल निर्माणपछि समग्र लुम्बिनी क्षेत्र नै पर्यटकीय नगरका रूपमा विकास हुनेछ। प्रदेश सरकारले त्यसकै आधारमा यो क्षेत्रलाई आर्थिक राजधानीका रूपमा स्थापित गर्ने योजना बनाएको छ। भैरहवामा सीधै अन्तर्राष्ट्रिय उडानहरू हुनेछन्। करिब ९२ प्रतिशत काम सकिएको विमानस्थलमा ठूला जहाज आउन अब धेरै समय लाग्नेछैन। मुलुककै दोस्रो ठूलो भन्सार नाका बेलहिया हो। निर्यातजन्य उद्योग स्थापनाका लागि बनिरहेको विशेष आर्थिक क्षेत्र सेज भैरहवामै छ। यहाँका उद्योगले उत्पादित सामग्री निर्यात गर्न थालिसकेका छन्। मुलुकको करिब ४० प्रतिशत सिमेन्ट उत्पादन गर्ने सिमेन्ट उद्योग र त्यसभन्दा धेरै क्लिंकर उत्पादनका कारखानासमेत यही क्षेत्रमा रहेका छन्। कृषि उत्पादनको बिक्री केन्द्र रुपन्देहीको सैनामैना र बुटवलमा बन्दै छ। ८ अर्ब लागतको यो योजनाले ४० बिघा क्षेत्रफल ओगटेको छ। सरकारले ४ अर्ब र अरू विदेशी दातृ निकायको लगानी रहेको छ। लुम्बिनी क्षेत्रमा उत्पादित कृषि उपजलाई देशभर र बाहिरसमेत निर्यात गर्ने योजना रहेको बुटवल उपमहानगरका प्रमुख शिवराज सुवेदी बताउँछन्। यसले रुपन्देहीलाई नै आर्थिक केन्द्रका रूपमा विकास गर्नेछ, बहुवर्षीय योजना बनाएर निर्माण हुन्छ, उनले भने। बुटवलमा बनिरहेको अन्तर्राष्ट्रिय स्तरको प्रदर्शनी स्थलले आर्थिक चलायमान गराउने विश्वास छ। बुटवल मण्डपमा १ अर्बको लागतमा सभाहल र प्रदर्शनी केन्द्र बनिरहेका छन्। छ र चार लेनमा विस्तार भइरहेको महेन्द्र राजमार्गको छेउमै यी संरचना बनिरहेका हुन्। शिक्षा र स्वास्थ्य पूर्वाधारमा कामसडक पूर्वाधारमा अर्थमन्त्री पौडेलले नै बढी चासो दिएका हुन्। उनले गत वर्ष संसद् विकास कोषको पूरै १० करोड रुपैयाँ शिक्षा पूर्वाधारमा खर्च गरेर शिक्षा विकासमा ध्यान मोडेका छन्। यो वर्षको पूरै चार करोड स्वास्थ्य क्षेत्रमा छुट्याएका छन्। बुटवललाई विकासमा नमुना बनाउने र विकास हेर्नका लागि रुपन्देही जानुपर्छ भन्ने योजनासहित पौडेलले शिक्षा र स्वास्थ्यतर्फ बजेट विनियोजन गरेका हुन्। रुपन्देहीको देवदहमा सय बिघा क्षेत्रफलमा लुम्बिनी बौद्ध विश्वविद्यालयको पूर्वाधार बन्दै छ। विश्वविद्यालयले चालु शैक्षिक सत्रमै कृषि तथा वन, वातावरण र डेभलपमेन्टका विषय सुरु गरेको छ। सय बिघा क्षेत्रलाई तपोवनका रूपमा विकास गरेर बौद्ध विश्वविद्यालयका कक्षाहरू सञ्चालन हुनेछन्, विश्वविद्यालयका रजिस्ट्रार डा तिलक आचार्यले भने। विश्वविद्यालयले बुटवलको नयाँ गाउँमा डिन कार्यालयसहितको आंगिक क्याम्पसका लागि पूर्वाधार तयार गर्दै छ। बुटवलमा लुम्बिनी प्रादेशिक अस्पतालको स्तरोन्नति गरी ठूला भवन निर्माण भइरहेका छन्। प्रदेश सरकारले यसलाई गौरवको योजनामा राखेर काम गर्ने जनाइरहेको छ।प्रधानमन्त्री केपी शर्मा ओलीले शिलान्यास गरेको बुटवल मेडिकल कलेजको काम भइरहेको छ। रुपन्देहीको तिलोत्तमामा बन्ने यो सरकारी मेडिकल कलेज हो। मेडिकल कलेजको गुरुयोजना अन्तिम चरणमा पुगेको छ। यी योजना सम्पन्न हुँदा शिक्षा, स्वास्थ्य, पर्यटन, उद्योग र आर्थिक चलायमानमा रुपन्देही मुलुककै ठूलो केन्द्र बन्ने विश्वास गरिएको छ।"
उत्तरी नाकामा फेरि अल्झन,"काठमाडौं : नेपाल र चीनबीचको सम्झौताअनुसार ६ नाका सञ्चालनमा आउनुपर्ने हो। तर, जसोतसो सञ्चालित दुई नाका (तातोपानी र रसुवागढी) पनि खुल्दै, बन्द हुँदै गर्छन्। पछिल्लो पालि बल्ल खुलेका यी नाका फेरि केही दिनका लागि भन्दै बन्द भएका छन्। दुई मुलुकबीच सन् २०१६ मा पारवहन ढुवानी सम्झौता भएको थियो। त्यसलाई कार्यान्वयन गर्न सन् २०१९ अप्रिल २९ मा नेपालचीन पारवहन ढुवानी प्रोटोकल भयो। उद्योग, वाणिज्य तथा आपूर्ति मन्त्रालयअन्तर्गतको द्विपक्षीय तथा क्षेत्रीय व्यापार महाशाखाका सहसचिव प्रकाश दाहालले उक्त सम्झौताअनुसार ६ नाकामार्फत नेपालले चीनसँग आयातनिर्यात कारोबार गर्न पाउने सुविधा प्राप्त गरेको बताए। तर, सिन्धुपाल्चोकस्थित तातोपानी (कोदारी)जाङमु र रसुवास्थित केरुङरसुवागढीमार्फत मात्र व्यापारिक कारोबार गरिँदै आएको छ। यी नाकाबाट नेपालले चाहेअनुसार पर्याप्त मात्रामा द्विपक्षीय कारोबार भने हुन सकेको छैन। हामीले चीनसँग आर्थिक कारोबार गर्न हालसम्म ६ वटा नाका पाएका छौं, मन्त्रालयकै अर्का उच्च अधिकारीले भने, तर, लामो समयदेखि तातोपानी र रसुवा नाका व्यवस्थित रूपमा सञ्चालन हुन सकेका छैनन्। यस्तो अवस्थामा अन्य नाकाबाट आर्थिक कारोबार गरौंला भनेर तत्कालै विश्वस्त हुन आवश्यक छैन। ती अधिकारीका अनुसार नाका सञ्चालन गर्न सरकारको पहल नपुगेको र चीनले पनि चासो देखाएको छैन। यी नाका गुल्जारमय रूपमा सञ्चालनमा आउन अझै केही वर्ष कुर्नुपर्ने उनको ठम्याइ छ। चीनको सिगात्से जिल्लाअन्तर्गत जाङमुतातोपानी, केरुङरसुवागढी र लिजीनेचुङ नाका पर्छन्। विभिन्न बहानामा अवरुद्ध हुँदै आएका तातोपानी र रसुवागढी नाका पुनः ठप्प भएका छन्। दुवै नाकामा कार्यरत चिनियाँ भन्सार कर्मचारी, यार्डमा कार्यरत कामदार र क्लियरेन्स एजेन्ट चीनको नयाँ वर्ष मनाउन भन्दै १० बिदा बसेका छन्। चीन सरकारले नयाँ वर्षका अवसरमा एक साता बिदा दिएको छ। तातोपानीस्थित भन्सार कार्यालयका प्रमुख लालबहादुर खत्रीले जाङमु र खासा बजारबाट बिहीबारसम्म दैनिक ४५ कन्टेनर सामान आए पनि शुक्रबारदेखि भने रोकिएको बताए। अबको शुक्रबारदेखि पहिलेकै अवस्थामा नाका सञ्चालनमा आउने दाबी भन्सार प्रमुख खत्रीले गरे। २० तारिखदेखि भन्सार खुल्नुका साथै कामदार र कर्मचारी पनि काममा फर्कने कुरा छ, खत्रीले भने, त्यो दिनदेखि पूर्ववत् रूपमा तातोपानी नाका सञ्चालनमा आउनेछ। नाका सञ्चालनमा आएपछि दैनिक रूपमा नयाँ सामानसहित २५ देखि ३० कन्टेनर सामान जाङमु र खासा बजारबाट लोड भएर तातोपानी सुक्खा बन्दरगाहसम्म आउने उनले बताए। यसअघि रसुवागढी र तातोपानी भन्सार कार्यालयका अधिकारीले चीनको नयाँ वर्षको अवसरमा ती दुवै नाका बन्द नहुने दाबी गरेका थिए। रसुवागढी भन्सार कार्यालयका प्रमुख रामप्रसाद रेग्मीले आगामी शनिबार वा आइतबारदेखि नाका पुनः सञ्चालनमा आउने जानकारी दिए। सामानसहितको कन्टेनर केरुङतर्फ अलपत्र नपरेको भन्सार प्रमुख रेग्मीको भनाइ छ। कोभिड सुरु हुनुअघि उक्त नाकाबाट दैनिक १ सय कन्टेनर सामान आउने गरेकामा हाल जम्मा पाँच वटासम्म मात्रै आइरहेका छन्। नेपालचीन व्यापारका लागि तातोपानी मुख्य नाका हो। तर, विभिन्न बहानामा पटकपटक अवरुद्ध भएपछि त्यसको विकल्पका रूपमा रसुवा नाका खुला गरिएको थियो। चीनसँग वार्षिक २० अर्बभन्दा बढीको आयात र ३ अर्ब मूल्यबराबरको निर्यात हुन्छ। चीनको ल्हासास्थित महावाणिज्यदूत नवराज ढकालले तातोपानी र रसुवागढी नाका पूर्ववत् रूपमा सञ्चालन गर्न चिनियाँ परराष्ट्र मन्त्रालय, सिगात्से प्रमुख, सत्तासीन चिनियाँ राजनीतिक दलका उच्च अधिकारीसँग सकारात्मक छलफल भएको जानकारी दिए। फागुन पहिलो साता नभए दोस्रो सातादेखि दुवै नाकाबाट पहिलेकै लयमा आयात हुने महावाणिज्यदूत ढकालको भनाइ छ। चीन र तिब्बत सरकार कोभिडप्रति बढी गम्भीर भएकाले आयातनिर्यात प्रक्रिया असहज भएको मन्त्रालयका अधिकारी बताउँछन्। चीनले हालै मंगोलियाबाहेक अन्य सबै मुलुकसँग आयातनिर्यातसम्बन्धी व्यापार भरपर्दो रूपमा नगरेको सहसचिव दाहालले बताए। चीनले शून्य कोभिडको नीति लिएर आयातनिर्यात व्यापारमा कडाइ गरेको मन्त्रालयले जनाएको छ।महावाणिज्य दूतावास ल्हासाका अनुसार केरुङतर्फको गोदाममा ३५४० ट्रकमा अटाउने सामान छ। यो सामान गत चैतदेखि रोकिएका हुन्। सामान बिग्रेर, कुहेर नष्ट हुने अवस्थामा पुगेकाले व्यवसायीले ल्याउन चासो देखाएका छैनन्। केरुङमा करिब २२ ट्रक खाली अवस्थामा छन्। ८ ट्रक बिग्रेर थन्किएका छन्। ४ ट्रक केरुङ र रसुवाको बीचमा अलपत्र परेका छन्। चार नाकामा पूर्वाधार अभावनेपालले हुम्लास्थित यारी भञ्ज्याङपुराङ, मुस्ताङस्थित नेचुङलिजी, संखुवासभास्थित किमाथांकाचेम्पाङ र ताप्लेजुङस्थित ओलाङचुङगोलारियो नाका अझै प्रयोग गर्न पाएको छैन। रसुवागढी, तातोपानी र यारी भञ्ज्याङपुराङ नाकामार्फत नेपालले चीनसँग द्विपक्षीय व्यापारसहित तेस्रो मुलुकसँग अन्तर्राष्ट्रिय व्यापारसमेत गर्न सक्ने सुविधा पाएको छ। यस्तै नेचुङ, किमाथांका र ओलाङचुङगोलामार्फत द्विपक्षीय व्यापार गर्न पाउने सुविधा छ। मन्त्रालयका सहसचिव दाहालका अनुसार यारी भञ्ज्याङपुराङ नाकालाई हिल्सा नाका नामले चिनिन्छ। यो नाका सञ्चालन गर्न नेपालतर्फ कर्णाली करिडोरअन्तर्गतको सडक खण्ड, भौतिक पूर्वाधार, कर्मचारीको व्यवस्थापन हालसम्म भएको छैन। चीनतर्फ भने भौतिक पूर्वाधारका साथै सडक सञ्जाल विस्तार भइसकेको छ। यो नाकाबाट व्यावसायिक रूपमा कारोबार नभए पनि स्थानीय बासिन्दाले किनमेल गर्न प्रयोग गर्दै आएका छन्। तर, कोरोनाका कारण यस्ता नाका पनि ठप्प छन्। यस्तै अवस्था छ, लिजीनेचुङ नाकाको। यो नाकालाई पनि कोरला उपनामले चिनिन्छ। चीनतर्फ सडक मार्ग र भौतिक पूर्वाधार निर्माण भए पनि नेपालतर्फ सडक सञ्जाल नपुगेकाले यो नाका पनि सम्झौता भएर पनि व्यावसायिक रूपमा प्रयोग गर्न सकिएको छैन। मुस्ताङ र चीनलाई जोड्ने व्यवस्थित नाकाका रूपमा यसलाई लिइए पनि अत्यधिक हिमपात र बाढीपहिरोका कारण सहज देखिएको छैन। यो नाकामार्फत स्थानीय बासिन्दाले थोरबहुत किनमेल गर्दै आएका छन्। यो नाका उत्तरी छिमेकी मुलुक चीन र दक्षिणी छिमेकी मुलुक भारतको सुनौलीलाई जोड्ने सबैभन्दा छोटो दूरीभित्र पर्छ। व्यावसायिक रूपमा प्रयोगमा आउन नसकेको अर्को नाका हो, किमाथांकाचेम्पाङ नाका। हालसम्म स्थानीय बासिन्दा ओहोरदोहोर गरी किनमेल गर्दै आएको यो नाकासम्म पुग्न पनि गोरेटो बाटो मात्रै बनेको छ। चीनतर्फ भौतिक पूर्वाधार र बाटो निर्माण भए पनि नेपालतर्फ भने सुस्त गतिमा भौतिक पूर्वाधारको काम भइरहेकाले यो नाका पनि प्रयोगमा आउन सकेको छैन। नेपालतर्फ २३ खण्डमा सडकखण्ड विस्तार भइरहेको र १७ किलोमिटर खण्डमा उच्च पहाड भएकाले सडक खन्न कठिनाइ भएको मन्त्रालयले जनाएको छ। उच्च न्यूनतम तापक्रमका कारण यो नाकामार्फत अनुकूल मौसममा मात्रै व्यापार गर्न सकिन्छ। केही समयअघि प्रधानमन्त्री केपी शर्मा ओलीले उक्त नाका सकेसम्म चाँडै सञ्चालनमा ल्याउन सरकारी अधिकारीलाई निर्देशन दिएका थिए। यो नाकाबाट ३ सय ५० किलोमिटर दूरी पार गरी विराटनगर पुग्न सकिने भएकाले प्रदेश १ र २ का लागि यो नाका आर्थिक र व्यापारिक रूपमा महŒवपूर्ण हुन सक्नेछ। यो नाका नेपाल हुँदै चीन र भारतलाई जोड्ने अर्को सबैभन्दा छोटो दूरीको प्रस्तावित मार्गका रूपमा रहेको छ। यस्तै रियोओलाङचुङगोला नाका पनि स्थानीयस्तरमा ससानो हाटबजार सञ्चालन गर्ने, दुवै मुलुकका बासिन्दा अनौपचारिक रूपमा ओहोरदोहोर गरी किनमेल गर्ने नाकाका रूपमा मात्रै सीमित बनेको छ। यो मार्गबाट चौंरीमार्फत ससानो परिमाणमा ओहोरदोहोर र व्यापार भइरहेको छ। यो नाकाको चीनतर्फ भौतिक पूर्वाधारको काम सकिए पनि नेपालतर्फ भने सडक मार्गको कामसमेत सुरु भएको छैन।"
प्रतिनिधिसभा विघटन बहस अन्त्यतिर,"काठमाडौं : प्रतिनिधिसभा विघटनविरुद्ध दायर भएका रिटको सुनुवाइ अन्तिम चरणमा पुगेको छ। सर्वोच्च अदालतको संवैधानिक इजलासमा सरकारतर्फका कानुन व्यवसायी र रिट निवेदकको बहस सकिएर मंगलबार एमिकस क्युरीको प्रारम्भ भएको छ। एमिकस क्युरीको बहस सकिएपछि फैसलाको मिति तय हुनेछ। एमिकस क्युरीका तर्फबाट मंगलबार वरिष्ठ अधिवक्ता बद्रीबहादुर कार्कीले प्रतिनिधिसभा विघटनविरुद्ध दायर भएका रिटका विषयमा निर्णय लिँदा संविधानमा लेखिएका प्रावधानको स्पष्ट व्याख्या हुनुपर्ने बताए। संसद् विघटनलाई संविधानले सिद्धान्ततः स्वीकार गरेको भए पनि यसका लागि सर्तहरू रहेको जिकिर पूर्वमहान्यायाधिवक्ता कार्कीले गरे। कार्कीले नेपाल बार एसोसिएसनका तर्फबाट एमिकस क्युरीका रूपमा आफ्नो राय दिएका हुन्। संविधान बचाउने निर्णय इजलासले लिनुपर्ने हुन्छ। कानुन सबैका लागि बराबर हो। लोकतान्त्रिक नियम कानुन मानेर अगाडि बढ्नुपर्छ, कार्कीले बहसमा भने। तत्कालीन नेपाल अधिराज्यको संविधान २०४७ को धारा ५३ (४) मा रहेको प्रधानमन्त्रीले संसद् भंग गर्न सक्ने व्यवस्था मौजुदा संविधानमा साइलेन्स रहेको जिकिर कार्कीको थियो। उनले संविधानबारे राष्ट्रपति र सरकारको बुझाइ एक किसिमको र अरूको बुझाइ अर्कै रहेको बताए। संविधान निर्माणका क्रममा के छलफल भएको थियो भन्ने आधारमा नभई के लेखिएको छ भन्ने विषयमा आधारित हुनुपर्छ, उनले भने। उनले राज्यका निकायका कार्यक्षेत्रको संविधानसम्मत व्याख्या हुनुपर्ने पनि बताए। उनले संविधान बनाउने दलहरू नै संविधान दुर्घटनामा पयो भन्दै आन्दोलनमा जानुपर्ने विडम्बनापूर्ण अवस्था रहेको बताए। जसले लागू गर्नुपर्ने थियो, अभ्यास गरे, उनीहरू संविधान समाप्त हुन लाग्यो भनेर आन्दोलनमा उत्रिएका छन्, उनले भने, उनीहरूले नै हामीले बनाएको संविधान दुर्घटनामा पयो भनिरहेका छन्। यो विवादको निरुपण गर्ने गम्भीर जिम्मेवारी संवैधानिक इजलाससमक्ष रहेको उनको जिकिर थियो। उनले संसदीय व्यवस्थामा संसद्को पहिलो काम सरकार गठन गर्ने, सरकार संसद्प्रति उत्तरदायी र जवाफदेही हुने मान्यता रहेको धारणा राखे। संविधानतः सरकारले संसद्को विश्वासमा काम गर्नुपर्ने, विश्वासको मत लिनुपर्ने, सरकार हटाउन चाहनेले संसद्मा अविश्वासको मत पारित गर्नुपर्ने व्यवस्था रहेको उनको भनाइ थियो। बुधबार पनि एमिकस क्युरीका तर्फबाट बहस निरन्तर हुनेछ।"
"आरोपित दिनेशको साविति बयान सडकबाट धक्का दिँदा खोल्सोमा लडी, अनी घाँटी थिचेर मारिदिए","धनगढी : बैतडीको दोगदाकेदार गाउँपालिका ७ की भागरथी भट्टको हत्यामा संलग्न भनि पक्राउ परेका दिनेश भट्टले साविति बयानमा हत्या स्वीकार गरेको प्रहरीले जनाएको छ । यसअघि प्रहरी र परिवारका सदस्यलाई आफू पुरै कक्षा पढेर आएको बताए पनि विद्यालयको रेकर्ड र खोचलेकमा भेटिएका साथीहरुका आधारमा उनी टिफिन समयमा नै घर गएको देखिएपछि प्रहरीको अनुसन्धान उनीतिर केन्द्रित पारिएको थियो । दिनेश भागरथीका नजिकका भाइ नाता पर्छन् । दिनेश टिफिनको समयमा विद्यालयमा भलिबल खेलेर घर आए । उनीसँगै टिफिनमा घर आएका भानदेव भट्ट र लिलाघर भट्टले उनलाई खोचलेक बजारमा देखे । खोचलेक बजार उनीहरुले पढने सनातन धर्म माविबाट झण्डै ५७ मिनेटको पैदल दुरीमा पर्छ । खोचलेक बजारमा तीनैजना र भागरथीको भेट भयो । भागरथीले उनीहरुसँग घर कतिबेला जाने भनेर सोधिन । भानदेब र लिलाधरले कपाल काटेर मात्रै घर जाने भनेपछि भागरथी त्यहाँबाट घर हिँडेको प्रहरीले बताएको छ । भानदेब र लिलाधर कपाल काटन सैलुन छिरे । तर दिनेश त्यहाँबाट भागरथीको भन्दा चारपाँच मिनेट पछाडि घरतिर हिँडे । उनले यसअघि आफूले बाटोमा कसैलाई पनि नदेखेको, विद्यालयबाट पनि पुरै कक्षा पढेर आएको जस्ता झुटो कुराले उनीमाथि गहिरो अनुसन्धान थालेको थियो। 'दिनेशले विद्यालयबाट हिँडेको समय १:४५ बजे हो । भागरथी र तीनैजनाको १:५० मा खोचलेकमा भेटभयो । त्यसपछि घटनास्थल पुग्ने समय भनेको झण्डै ४० मिनेट अथवा २:३० हो । तर दिनेश ३:२५ सम्म घटनास्थल नजिकै छन् । उनले, घरमा पुरै पिरियड पढेर आएको भनेपनि पत्याउन नसकिने देखिन्छ,' प्रहरी स्रोत भन्छ,' तर उनले टिफिनमा कक्षा छोडेपछि र घर ढिलो पुगेको पत्ता लागेपछि अनुसन्धान बढी केन्द्रित पारिएको थियो।' प्रहरीले दिनेशलाई ३ :२५ मा घटनास्थल नजिकैको लवलेकको नवनिर्मित मैदान नजिक देखेको प्रत्यक्षदर्शीले बताएका छन्। 'प्रत्यक्षदर्शीका आधारमा अनुसन्धान अझ सहज भएको प्रहरीले जनाएको छ। दिनेश शव भेटिएको दिन घटनास्थलमा थिए । उनी केही बेर मात्र घटनास्थलमा बसेर छिट्टै घर फर्किए । त्यसदिन घटनास्थलमा पुगेका प्रहरीहरुले घटनास्थल सिल पारिसकेको थियो । त्यहाँ प्रहरीको तालिम प्राप्त कुकुर आउने भएकाले घटनास्थलमा कसैलाई नजान भनिएको थियो । भागरथीको शव उठाएको दिन अथवा घटनास्थलमा धनगढीबाट तालिम प्राप्त कुकुर पुगेको दिन दिनेश त्यहाँ गएनन् । उनको ट्राभल हिस्ट्री हेर्दा उनी तालिम प्राप्त कुकुर आएको दिन गोठालो गएका रहेछन्,' एक प्रहरी अधिकृतले भने । भागरथीकी आमाले भागरथी आइन र ? भनि सोध्दा दिनेशले नदेखेको बताएका थिए । 'भागरथीको खोजी गर्दा, फोन गर्दा उनी डराएर छटपटिए झैं हुन्थे, 'ती प्रहरी अधिकृतले भने । तर मंगलबारको बेलुकी उनले साविति बयानमा आफूले भागरथीको हत्या गरेको स्वीकार गरेका छन् । यस्तो छ साविति बयान म मध्यान्तरमा स्कुलमा (सनातन धर्म मावि) भलिबल खेलेर घर आए । त्यसपछि खोचलेकमा मेरो भागरथीसहितका अरु तीनजना आफ्नै गाउँका युवाहरुसँग भेट भयो । उनीहरु कपाल काट्न थाले । म त्यहाँबाट घरतिर हिँडे । मैले सिल्ल भन्ने स्थानमा भागरथीलाई भेटे र म फटाफट ती भन्दा अगाडि घरतिर लागे । घटनास्थल भएको स्थानमा म भागरथी भन्दा अगाडी नै पुगिसकेको थिए । केही बेरमा भागरथी आइन। उनले पुग्ने वित्तिकै मैले सडकबाट धक्का दिएर सानो खोल्सोमा (जहाँ शव भेटिएको थियो) लडाए । उ लडी र घाइते भइ । अनी मैले घाँटी थिचेर मारिदिए । त्यसपछि म घर हिँडे । भागरथीको बलात्कारका बारेमा मौन दिनेशले भागरथीको हत्या गरेको साविति बयान दिएपनि उनले बलात्कारका बारेमा भने मौनता देखाएको प्रहरीले जनाएको छ । उनको, पुरै बयान सिआइबीका डिएसपी पञ्चकुमार बाकुले लिएका थिए । पञ्चकुमार अब्बल अपराध विज्ञ मानिन्छन् । जिल्ला अस्पताल बैतडीले भागरथीको यौनांगमा यौनजन्य गतिविधि भएको र घाँटी निमोठेर हत्या भएको पोष्टमार्टम रिपोर्ट प्रहरीलाई बुझाएको छ । घटनाको प्रकृती हेर्दा पनि भागरथीको तल्लो अंगको वस्त्रहरु फुकालिएका छन् भने उनको यौनांगबाट धेरै रगत बगिरहेको भेटिएको प्रहरीले जनाएको छ। 'जिल्ला प्रहरी कार्यालयमा विस्तृत बयान भइरहेको छ, यी त सबै प्रारम्भिक बयानका आधारमा आएका कुरा हुन, 'ती प्रहरी अधिकृतले भने । रुदै स्वीकारे हत्या दिनेशको सोधपुछमा खटिएका प्रहरी अधिकृतले उनलाई कुनै पनि मानसिक र शारीरिक यातना नदिएर फकाएर बयान गराएको बताएका छन् । बयानमा सहभागी ती अधिकृत भन्छन्, 'नाबालक हो, नाबालकलाई केही सजाय छुट पनि हुन्छ, भनेर फकाइयो। मंगलबार अबेर राती मात्रै साविति बयान दिए । उनी धेरै रोए, अनी घटना बारे भने ।' २ बजे सार्वजनिक हुँदै घटनाको अनुसन्धानका लागि माघको २५ गते देखि घटनास्थलमा रहेका सुदूरपश्चिम प्रदेशका प्रहरी प्रमुख डिआईजी उत्तम सुबेदी, संघीय प्रहरी कार्यालयका एसएसपी जनकराज पाण्डे, सिआईबीका डिएसपी पञ्चकुमार बाकु सहितको टोलीले अभियुक्तलाई बुधबार दिउँसो २ बजे सार्वजनिक गर्दैछन्। जिल्ला प्रहरी कार्यालय बैतडीमा अभियुक्त सार्वजनिक हुने प्रहरीले जनाएको छ ।"
उत्तरी नाकामा फेरि अल्झन,"काठमाडौं : नेपाल र चीनबीचको सम्झौताअनुसार ६ नाका सञ्चालनमा आउनुपर्ने हो। तर, जसोतसो सञ्चालित दुई नाका (तातोपानी र रसुवागढी) पनि खुल्दै, बन्द हुँदै गर्छन्। पछिल्लो पालि बल्ल खुलेका यी नाका फेरि केही दिनका लागि भन्दै बन्द भएका छन्। दुई मुलुकबीच सन् २०१६ मा पारवहन ढुवानी सम्झौता भएको थियो। त्यसलाई कार्यान्वयन गर्न सन् २०१९ अप्रिल २९ मा नेपालचीन पारवहन ढुवानी प्रोटोकल भयो। उद्योग, वाणिज्य तथा आपूर्ति मन्त्रालयअन्तर्गतको द्विपक्षीय तथा क्षेत्रीय व्यापार महाशाखाका सहसचिव प्रकाश दाहालले उक्त सम्झौताअनुसार ६ नाकामार्फत नेपालले चीनसँग आयातनिर्यात कारोबार गर्न पाउने सुविधा प्राप्त गरेको बताए। तर, सिन्धुपाल्चोकस्थित तातोपानी (कोदारी)जाङमु र रसुवास्थित केरुङरसुवागढीमार्फत मात्र व्यापारिक कारोबार गरिँदै आएको छ। यी नाकाबाट नेपालले चाहेअनुसार पर्याप्त मात्रामा द्विपक्षीय कारोबार भने हुन सकेको छैन। हामीले चीनसँग आर्थिक कारोबार गर्न हालसम्म ६ वटा नाका पाएका छौं, मन्त्रालयकै अर्का उच्च अधिकारीले भने, तर, लामो समयदेखि तातोपानी र रसुवा नाका व्यवस्थित रूपमा सञ्चालन हुन सकेका छैनन्। यस्तो अवस्थामा अन्य नाकाबाट आर्थिक कारोबार गरौंला भनेर तत्कालै विश्वस्त हुन आवश्यक छैन। ती अधिकारीका अनुसार नाका सञ्चालन गर्न सरकारको पहल नपुगेको र चीनले पनि चासो देखाएको छैन। यी नाका गुल्जारमय रूपमा सञ्चालनमा आउन अझै केही वर्ष कुर्नुपर्ने उनको ठम्याइ छ। चीनको सिगात्से जिल्लाअन्तर्गत जाङमुतातोपानी, केरुङरसुवागढी र लिजीनेचुङ नाका पर्छन्। विभिन्न बहानामा अवरुद्ध हुँदै आएका तातोपानी र रसुवागढी नाका पुनः ठप्प भएका छन्। दुवै नाकामा कार्यरत चिनियाँ भन्सार कर्मचारी, यार्डमा कार्यरत कामदार र क्लियरेन्स एजेन्ट चीनको नयाँ वर्ष मनाउन भन्दै १० बिदा बसेका छन्। चीन सरकारले नयाँ वर्षका अवसरमा एक साता बिदा दिएको छ। तातोपानीस्थित भन्सार कार्यालयका प्रमुख लालबहादुर खत्रीले जाङमु र खासा बजारबाट बिहीबारसम्म दैनिक ४५ कन्टेनर सामान आए पनि शुक्रबारदेखि भने रोकिएको बताए। अबको शुक्रबारदेखि पहिलेकै अवस्थामा नाका सञ्चालनमा आउने दाबी भन्सार प्रमुख खत्रीले गरे। २० तारिखदेखि भन्सार खुल्नुका साथै कामदार र कर्मचारी पनि काममा फर्कने कुरा छ, खत्रीले भने, त्यो दिनदेखि पूर्ववत् रूपमा तातोपानी नाका सञ्चालनमा आउनेछ। नाका सञ्चालनमा आएपछि दैनिक रूपमा नयाँ सामानसहित २५ देखि ३० कन्टेनर सामान जाङमु र खासा बजारबाट लोड भएर तातोपानी सुक्खा बन्दरगाहसम्म आउने उनले बताए। यसअघि रसुवागढी र तातोपानी भन्सार कार्यालयका अधिकारीले चीनको नयाँ वर्षको अवसरमा ती दुवै नाका बन्द नहुने दाबी गरेका थिए। रसुवागढी भन्सार कार्यालयका प्रमुख रामप्रसाद रेग्मीले आगामी शनिबार वा आइतबारदेखि नाका पुनः सञ्चालनमा आउने जानकारी दिए। सामानसहितको कन्टेनर केरुङतर्फ अलपत्र नपरेको भन्सार प्रमुख रेग्मीको भनाइ छ। कोभिड सुरु हुनुअघि उक्त नाकाबाट दैनिक १ सय कन्टेनर सामान आउने गरेकामा हाल जम्मा पाँच वटासम्म मात्रै आइरहेका छन्। नेपालचीन व्यापारका लागि तातोपानी मुख्य नाका हो। तर, विभिन्न बहानामा पटकपटक अवरुद्ध भएपछि त्यसको विकल्पका रूपमा रसुवा नाका खुला गरिएको थियो। चीनसँग वार्षिक २० अर्बभन्दा बढीको आयात र ३ अर्ब मूल्यबराबरको निर्यात हुन्छ। चीनको ल्हासास्थित महावाणिज्यदूत नवराज ढकालले तातोपानी र रसुवागढी नाका पूर्ववत् रूपमा सञ्चालन गर्न चिनियाँ परराष्ट्र मन्त्रालय, सिगात्से प्रमुख, सत्तासीन चिनियाँ राजनीतिक दलका उच्च अधिकारीसँग सकारात्मक छलफल भएको जानकारी दिए। फागुन पहिलो साता नभए दोस्रो सातादेखि दुवै नाकाबाट पहिलेकै लयमा आयात हुने महावाणिज्यदूत ढकालको भनाइ छ। चीन र तिब्बत सरकार कोभिडप्रति बढी गम्भीर भएकाले आयातनिर्यात प्रक्रिया असहज भएको मन्त्रालयका अधिकारी बताउँछन्। चीनले हालै मंगोलियाबाहेक अन्य सबै मुलुकसँग आयातनिर्यातसम्बन्धी व्यापार भरपर्दो रूपमा नगरेको सहसचिव दाहालले बताए। चीनले शून्य कोभिडको नीति लिएर आयातनिर्यात व्यापारमा कडाइ गरेको मन्त्रालयले जनाएको छ।महावाणिज्य दूतावास ल्हासाका अनुसार केरुङतर्फको गोदाममा ३५४० ट्रकमा अटाउने सामान छ। यो सामान गत चैतदेखि रोकिएका हुन्। सामान बिग्रेर, कुहेर नष्ट हुने अवस्थामा पुगेकाले व्यवसायीले ल्याउन चासो देखाएका छैनन्। केरुङमा करिब २२ ट्रक खाली अवस्थामा छन्। ८ ट्रक बिग्रेर थन्किएका छन्। ४ ट्रक केरुङ र रसुवाको बीचमा अलपत्र परेका छन्। चार नाकामा पूर्वाधार अभावनेपालले हुम्लास्थित यारी भञ्ज्याङपुराङ, मुस्ताङस्थित नेचुङलिजी, संखुवासभास्थित किमाथांकाचेम्पाङ र ताप्लेजुङस्थित ओलाङचुङगोलारियो नाका अझै प्रयोग गर्न पाएको छैन। रसुवागढी, तातोपानी र यारी भञ्ज्याङपुराङ नाकामार्फत नेपालले चीनसँग द्विपक्षीय व्यापारसहित तेस्रो मुलुकसँग अन्तर्राष्ट्रिय व्यापारसमेत गर्न सक्ने सुविधा पाएको छ। यस्तै नेचुङ, किमाथांका र ओलाङचुङगोलामार्फत द्विपक्षीय व्यापार गर्न पाउने सुविधा छ। मन्त्रालयका सहसचिव दाहालका अनुसार यारी भञ्ज्याङपुराङ नाकालाई हिल्सा नाका नामले चिनिन्छ। यो नाका सञ्चालन गर्न नेपालतर्फ कर्णाली करिडोरअन्तर्गतको सडक खण्ड, भौतिक पूर्वाधार, कर्मचारीको व्यवस्थापन हालसम्म भएको छैन। चीनतर्फ भने भौतिक पूर्वाधारका साथै सडक सञ्जाल विस्तार भइसकेको छ। यो नाकाबाट व्यावसायिक रूपमा कारोबार नभए पनि स्थानीय बासिन्दाले किनमेल गर्न प्रयोग गर्दै आएका छन्। तर, कोरोनाका कारण यस्ता नाका पनि ठप्प छन्। यस्तै अवस्था छ, लिजीनेचुङ नाकाको। यो नाकालाई पनि कोरला उपनामले चिनिन्छ। चीनतर्फ सडक मार्ग र भौतिक पूर्वाधार निर्माण भए पनि नेपालतर्फ सडक सञ्जाल नपुगेकाले यो नाका पनि सम्झौता भएर पनि व्यावसायिक रूपमा प्रयोग गर्न सकिएको छैन। मुस्ताङ र चीनलाई जोड्ने व्यवस्थित नाकाका रूपमा यसलाई लिइए पनि अत्यधिक हिमपात र बाढीपहिरोका कारण सहज देखिएको छैन। यो नाकामार्फत स्थानीय बासिन्दाले थोरबहुत किनमेल गर्दै आएका छन्। यो नाका उत्तरी छिमेकी मुलुक चीन र दक्षिणी छिमेकी मुलुक भारतको सुनौलीलाई जोड्ने सबैभन्दा छोटो दूरीभित्र पर्छ। व्यावसायिक रूपमा प्रयोगमा आउन नसकेको अर्को नाका हो, किमाथांकाचेम्पाङ नाका। हालसम्म स्थानीय बासिन्दा ओहोरदोहोर गरी किनमेल गर्दै आएको यो नाकासम्म पुग्न पनि गोरेटो बाटो मात्रै बनेको छ। चीनतर्फ भौतिक पूर्वाधार र बाटो निर्माण भए पनि नेपालतर्फ भने सुस्त गतिमा भौतिक पूर्वाधारको काम भइरहेकाले यो नाका पनि प्रयोगमा आउन सकेको छैन। नेपालतर्फ २३ खण्डमा सडकखण्ड विस्तार भइरहेको र १७ किलोमिटर खण्डमा उच्च पहाड भएकाले सडक खन्न कठिनाइ भएको मन्त्रालयले जनाएको छ। उच्च न्यूनतम तापक्रमका कारण यो नाकामार्फत अनुकूल मौसममा मात्रै व्यापार गर्न सकिन्छ। केही समयअघि प्रधानमन्त्री केपी शर्मा ओलीले उक्त नाका सकेसम्म चाँडै सञ्चालनमा ल्याउन सरकारी अधिकारीलाई निर्देशन दिएका थिए। यो नाकाबाट ३ सय ५० किलोमिटर दूरी पार गरी विराटनगर पुग्न सकिने भएकाले प्रदेश १ र २ का लागि यो नाका आर्थिक र व्यापारिक रूपमा महŒवपूर्ण हुन सक्नेछ। यो नाका नेपाल हुँदै चीन र भारतलाई जोड्ने अर्को सबैभन्दा छोटो दूरीको प्रस्तावित मार्गका रूपमा रहेको छ। यस्तै रियोओलाङचुङगोला नाका पनि स्थानीयस्तरमा ससानो हाटबजार सञ्चालन गर्ने, दुवै मुलुकका बासिन्दा अनौपचारिक रूपमा ओहोरदोहोर गरी किनमेल गर्ने नाकाका रूपमा मात्रै सीमित बनेको छ। यो मार्गबाट चौंरीमार्फत ससानो परिमाणमा ओहोरदोहोर र व्यापार भइरहेको छ। यो नाकाको चीनतर्फ भौतिक पूर्वाधारको काम सकिए पनि नेपालतर्फ भने सडक मार्गको कामसमेत सुरु भएको छैन।"
केन्द्रीय समितिको बैठक : १४ औं महाधिवेशन भदौंमा,"काठमाडौं : नेपाली कांग्रेसले आफ्नो आगामी १४ औं महाधिवेशन भदौंमा गर्ने निर्णय गरेको छ। बुधबार बेलुका बसेको केन्द्रीय समितिको बैठकले आगामी भदौं ७ देखि १० सम्म काठमाडौंमा महाधिवेशन गर्ने निर्णय गरेको हो। पूर्व निर्धारित तालिकाअनुसार यही फागुन ७ देखि १० गतेसम्म पार्टीको १४औं महाधिवेशन काठमाडौंमा हुनुपर्ने थियो। तर कोरोना संक्रमणलगायतका कारणले त्यो संभव नभएपछि दुई दिनअघि मात्र कांग्रेसले महाधिवेशन फेरि छ महिना सार्ने निर्णय गरेको हो। निर्वाचित नेतृत्वको नियमित चार वर्षे अवधि एक वर्षअघि नै सकिएकोमा पार्टीको विधानअनुसार एक वर्ष थपिएको थियो। थपिएको त्यो अवधिमा पनि संभव नभएपछि संवैधानको विशेष प्रावधानको सुविधा उपयोग गर्दै छ महिनामा थपिएको हो। अपरान्ह दुई बजे बस्ने गरी बोलाइएको कांग्रेसको केन्द्रीय कार्यसमितिको बैठक बेलुका छ बजे सुरु भएको थियो। महाधिवेशनको क्यालेण्डरबारे शीर्ष नेताहरूबीच आन्तरिक छलफल र सहमतिपछि औपचारिक बैठक सुरु भएको थियो। शभापति शेरबहादुर देउवासहितका शीर्ष नेताहरूबीच भएको सहमतिअनुसार महामन्त्री पूर्णबहादुर खडकाले आगामी भदौं ७ देखि १० सम्म काठमाडौंमा महाधिवेशन गर्ने नयाँ कार्यतालिका बैठकमा पेस गरेका थिए। त्यसैलाई बैठकले पारित गरेको थियो। केन्द्रीय सदस्य बीरबहादुर बलायरले आगामी भदौं ७ देखि १० सम्म काठमाडौंमा महाधिवेशन गर्ने नयाँ कार्यतालिका पारित भएको जानकारी अन्नपूर्ण अनलाइनलाई दिए। बैठक सुरु हुनुअघि सभापति शेरबहादुर देउवा, वरिष्ठ नेता रामचन्द्र पौडेल, उपसभापति विमलेन्द्र निधिलगायतका नेताहरूबीच पार्टी कार्यलयमा अनौपचारिक छलफल भएको थियो।आगामी जेठ मसान्तसम्म क्रियाशील सदस्यताको अन्तिम टुंगो लगाएर भदौंमा महाधिवेश गर्ने सहमति भएको छ। कांग्रेसले आगामी फागुन ७ देखि १० गतेसम्म पार्टीको १४औं महाधिवेशन काठमाडौं गर्ने निर्णयसहित यसअघि नै तालिका सार्वजनिक गरेको थियो। कोरोना संक्रमणको महामारीले गर्दा पनि कार्यतालिकाअनुसार महाधिवेशनको तयारी र प्रक्रिया अघि बढ्न नसके पनि अहिलेसम्म कांग्रेसले नयाँ मिति तय गरेको थिएन। यसले केन्द्रदेखि कार्यकर्ता तहसम्म अन्योल थियो। महाधिवेशनको क्यालेन्डअनुसार न क्रियाशिल सदस्यता वितरण तथा नेतृत्व चयनको प्रकृया अघि बढ्न थियो। असार १३ गतेको केन्द्रीय समितिको बैठकले संशोधित कार्यतालिका पारित गरेको थियो।संशोधित कार्यतालिका अनुसार ०७७ पुस ६ मा गाउँ र नगर वडा अधिवेशन गर्ने, पुस ८ मा गाउँ र नगरपालिका अधिवेशन गर्ने, पुस ११ मा प्रदेश सभा क्षेत्रीय अधिवेशन गर्ने, पुस १३ मा प्रतिनिधि सभा क्षेत्रीय अधिवेशन (एक मात्र निर्वाचन क्षेत्र भएका जिल्ला अधिवेशन) गर्ने, पुस १६ मा (एकभन्दा बढी प्रतिनिधि सभा निर्वाचन क्षेत्र भएको जिल्लामा) अधिवेशन गर्ने, माघ ६ मा प्रदेश अधिवेशन गर्ने र फागुन ७ देखि १० सम्म काठमाडौंमा केन्द्रीय महाधिवेशन गर्ने गरी निर्धारण गरिएको थियो। अहिले सबैभन्दा अल्झिएको र पेचिलो विषय नै क्रियाशिल सदस्यता हो। वडादेखि केन्द्रसम्म कांग्रेस नेतृत्व चयनको महत्वपूर्ण आधार नै क्रियाशिल सदस्यता हो। अहिले पाँचलाख क्रियाशिल सदस्य छन् र थप पाँच लाख वितरण गर्ने भनिएको छ। तर त्यसको मापदण्ड र विधि निश्चित नहुँदा सुरुमै विवाद भएको छ। क्रियाशिल वितरणसँगै सुरु भएको आन्तरिक किचलोले त्यो प्रभावित भएको छ। चुनावी अंकगणितलाई आफू अनुकूल बनाउन नेताहरूले मनपरी ढंगल क्रियाशिल सदस्यता बाँड्न थालेपछि विवाद भएको हो। संशोधित कार्यतालिकाअनुसार भदौभित्र सबै जिल्लाबाट क्रियाशील सदस्यता नवीकरण र वितरण गरेर केन्द्रमा आइपुगिसक्नुपर्नेमा धेरै जिल्लामा सदस्यता वितरण नै सुरु भएको छैन। विवाद छानबिनका लागि समितिसमेत गठन भएको छैन । कतिपय जिल्लामा फारमसमेत पुगेको छैन।रामचन्द्र पौडेल, महामन्त्री शशांक कोइराला, पूर्वमहामन्त्री प्रकाशमान सिंहसहितका २७ केन्द्रीय सदस्यको हस्ताक्षसहित असन्तुष्ट पक्षले क्रियाशील सदस्यतासहित १४औं महाधिवेशन स्वच्छ, निष्पक्ष हुनेमा आशंका व्यक्त गर्दै केन्द्रीय कार्यालय सानेपामा विरोधपत्र दर्ता गराएको थियो। विधानअनुसार वर्तमान केन्द्रीय समितिको ४ वर्षको कार्यकाल गत फागुनमै सकिएको छ। विधानको व्यवस्थाअनुसार एक वर्ष कार्यकाल थप गर्दै १४औं महाधिवेशन फागुन ७ देखि गर्ने भनी गत माघ १३ गते बसेको केन्द्रीय समिति बैठकले निर्णय गरे पनि त्यो पनि संभव नभएपछि संवैधानले दिएको विशेष मौका गुहार्नुपर्ने अवस्था आएको छ। एक वर्ष म्याद थप्दा पनि हुन नसके विशेष परिस्थितिमा थप छ महिनामा महाधिवेशन गर्नसकिने संवैधानिक व्यवस्थाको बाटो हेरेर कांग्रेस महाधिवेशनको मिति सार्ने आन्तरिक छलफलम लागेको छ। संविधानले दिएको त्यो सुविधा प्रयोग गर्दा भदौंसम्म महाधिवेश गर्ने नयाँ कार्यतालिकासहितको नयाँ मिति ल्याउन सक्नेछ। संविधानले दिएको अन्तिम मौकाको संघारमा महाधिवेशन मिति तय गर्दा विशेष परिस्थितिका कारण फेरि सार्नुपर्ने अवस्था आए त्यसले ठूलो नैतिक प्रश्न खडा हुने र पार्टीको कानुनी अस्तित्व नै विवादमा पर्ने वैशाख वा जेठ भन्दा पर महाधिवेशन सार्न नहुनेमा पौडेल पक्षका नेताहरूले जोड दिँदै आएका थिए।"
'संसद विघटन खारेज हुनुपर्छ',"काठमाडौं : सर्वोच्च अदालतको संवैधानिक इजलासमा एमिकस क्युरीको तर्फबाट बहस गर्दै वरिष्ठ अधिवक्ता सतिशकृष्ण खरेलले संसद विघटन असंवैधानिक भएको बताएका छन्। एमिकस क्युरी (अदालतका साथी) का तर्फबाट बुधबारको संवैधानिक इजलासमा बहस गर्दै वरिष्ठ अधिवक्ता खरेलले यस्तो बताएका हुन्। संविधानमा हुँदै नभएको अधिकार प्रयोग गर्दा मुलुकमा अराजकता मात्र आउने भन्दै वरिष्ठ अधिवक्ता खरेलले संसद विघटन खारेज हुनुपर्ने बताए। 'माथिकाले सीमा नाघ्यो भने तल भएकाहरुले पनि सीमा नाघ्छन्, त्यसैले विघटनलाई असंवैधानिक भनेर खारेज गर्नुपर्छ, उनले भने, 'प्रणाली ध्वस्त हुने संघारमा छ, एउटा कम्पन हामी पनि ल्याउँ भन्ने लागेको भए सदर गर्नुस्,'उनले भने।' वरिष्ठ अधिवक्ता खरेलले 'प्रतिनिधिसभा विघटन संवैधानिक प्रश्न भएकाले यसलाई राजनीतिक प्रश्न भन्न नमिल्ने उनको भनाइ छ। प्रतिनिधिसभा विघटन मुद्दामा मंगलबारबाट एमिकस क्युरीको बहस सुरु भएको छ। एमिकस क्युरीका रूपमा वरिष्ठ अधिवक्ता गीता पाठक र पूर्णमान शाक्य, बद्रीबहादुर कार्की, सतिशकृष्ण खरेल र विजयकान्त मैनाली नियुक्त गरिएको छ। मंगलबारको बहसमा वरिष्ठ अधिवक्ता बद्रीबहादुर कार्कीले राय राखेका थिए । उनले संविधानको व्याख्या गर्दा त्यहाँ जे लेखिएको छ त्यही आधारमा मात्र हुनुपर्ने बताएका थिए। संसद विघटनविरुद्ध मुद्दामा यही माघ ४ देखि संवैधानिक इजलासमै विषयकेन्द्रित बहस सरु गरिएको हो। रिट निवेदकका तर्फबाट बहस सकिएपछि माघ १९ देखि विपक्षीबाट बहस सुरु भएको हो। १३ रिट निवेदकका तर्फबाट ६८ जनाले बहस गरेका थिए। प्रधानन्यायाधीश चोलेन्द्रशम्शेर जबरा तथा न्यायाधीश विश्वम्भरप्रसाद श्रेष्ठ, अनिलकुमार सिन्हा, सपना मल्ल र तेजबहादुर केसीको संवैधानिक इजलासमा सुनुवाइ भइरहेको छ। प्रधानमन्त्रीको सिफारिसमा राष्ट्रपतिले गत पुस ५ गते प्रतिनिधिसभा विघटन गरेको निर्णयविरुद्ध राष्ट्रपति एवं प्रधानमन्त्री तथा मन्त्रिपरिषद्को कार्यालय, सभामुखलगायतलाई विपक्षी बनाई विघटित प्रतिनिधिसभाका सदस्य देवप्रसाद गुरुङ, कृष्णभक्त पोखरेल, शशि श्रेष्ठ र रामकुमारी झाँक्रीका तर्फबाट अधिवक्ता प्रवेश केसीले निवेदन दिएका थिए । रिट निवेदनमा निवर्तमान सांसदले प्रधानमन्त्रीको सिफारिसमा राष्ट्रपतिले प्रतिनिधिसभा विघटन गर्ने गरी गरेको निर्णयबाट प्रतिनिधिसभाको पाँच वर्षसम्म प्रतिनिधित्व गर्न पाउने हकबाट वञ्चित भएको जनाउँदै सो निर्णय बदर गर्न माग गरिएको छ। त्यस्तै वरिष्ठ अधिवक्ता दिनेश त्रिपाठी तथा अधिवक्ता शालिकराम सापकोटा, ज्ञानेन्द्रराज आरण, समृत खरेल, कञ्चनकृष्ण न्यौपाने, भण्डारी, दीपक राई, अमिता गौतम, लोकेन्द्रबहादुर ओली, कमलबहादुर खत्री, मनिराम उपाध्याय, तुलसी सिंखडा र अच्युतप्रसाद खरेलले निवेदन दायर गरेका थिए। कानून व्यवसायीले दायर गरेको रिट निवेदनमा प्रधानमन्त्रीले गरेको सिफारिस र सो सिफारिसका आधारमा राष्ट्रपतिद्वारा प्रतिनिधिसभा विघटनसम्बन्धी सम्पूर्ण कामकारबाही तथा सो सिफारिसका आधारमा भएगरेका सम्पूर्ण कार्य नेपालको संविधानको धारा, १३३ को उपधारा, २ र ३ बमोजिम उत्प्रेषणका आदेशबाट बदर गरी प्रतिनिधिसभाले गर्नुपर्ने काम सम्पन्न गर्न उपयुक्त आदेश गर्न माग गरिएको छ।"
बागमती प्रदेशसभाको बैठक स्थगित,मकवानपुर : बागमती प्रदेशसभाको बैठक सूचना टाँसेर स्थगित गरिएको छ। बुधबार दिउँसो २ बजे बस्ने भनिएकामा विशेष कारणले सभामुखले स्थगन गरेको प्रदेशसभा सचिवालयले जनाएको छ। बैठक अर्को सूचना जारी भएपछि मात्र सञ्चालन हुने प्रदेशसभा सचिवालयका प्रमुख सचिव कृष्णहरि खड्काले जानकारी दिए। प्रदेशसभाको बैठक माघ १९ गते बस्ने भनिए पनि अनिश्चितकालका लागि स्थगन गरिएको थियो। मुख्यमन्त्री डोरमणि पौडेलविरुद्ध दर्ता भएको अविश्वासको प्रस्तावमाथि छलफल गरिनुपर्नेमा त्यसलाई छल्न खोजिएको नेपाल कम्युनिष्ट पार्टी(नेकपा) दाहालनेपाल समूहको आरोप छ। प्रचण्डनेपाल समूहले मुख्यमन्त्री पौडेलविरुद्ध हस्ताक्षरसहित अविश्वास प्रस्ताव दर्ता गर्दै अष्टलक्ष्मी शाक्यलाई मुख्यमन्त्री बनाउन जोड दिएको छ। प्रचण्डमाधव पक्षले शाक्यलाई दलको नेतासमेत चयन गरिसकेको छ। ११० सदस्यीय बागमती प्रदेशसभामा नेकपाका ८० सांसद छन्। तीमध्ये ४५ जना सांसदले हस्ताक्षर गरेकोमा ३ सांसदले फिर्ता लिएपछि प्रचण्डमाधव पक्षमा ४२ सांसद रहेका छन्। ओली पक्षमा सभामुख सानुकमार श्रेष्ठसहित ३८ जना देखिएका छन्। केही सांसद अझै स्पष्ट भएर लागेका छैनन्। अविश्वास प्रस्ताव पारित हुन ५६ जना सांसदले प्रस्तावको पक्षमा मतदान गर्नुपर्छ। प्रचण्डमाधव पक्ष एक्लैले अविश्वास प्रस्ताव पारित गर्न संख्या अपुग छ। अविश्वास प्रस्ताव पारित हुने वा नहुने सम्बन्धी निर्णय कांग्रेससहित अन्य दलका सांसदमा निर्भर हुने देखिन्छ।
प्रतिनिधिसभा विघटन बहस अन्त्यतिर,"काठमाडौं : प्रतिनिधिसभा विघटनविरुद्ध दायर भएका रिटको सुनुवाइ अन्तिम चरणमा पुगेको छ। सर्वोच्च अदालतको संवैधानिक इजलासमा सरकारतर्फका कानुन व्यवसायी र रिट निवेदकको बहस सकिएर मंगलबार एमिकस क्युरीको प्रारम्भ भएको छ। एमिकस क्युरीको बहस सकिएपछि फैसलाको मिति तय हुनेछ। एमिकस क्युरीका तर्फबाट मंगलबार वरिष्ठ अधिवक्ता बद्रीबहादुर कार्कीले प्रतिनिधिसभा विघटनविरुद्ध दायर भएका रिटका विषयमा निर्णय लिँदा संविधानमा लेखिएका प्रावधानको स्पष्ट व्याख्या हुनुपर्ने बताए। संसद् विघटनलाई संविधानले सिद्धान्ततः स्वीकार गरेको भए पनि यसका लागि सर्तहरू रहेको जिकिर पूर्वमहान्यायाधिवक्ता कार्कीले गरे। कार्कीले नेपाल बार एसोसिएसनका तर्फबाट एमिकस क्युरीका रूपमा आफ्नो राय दिएका हुन्। संविधान बचाउने निर्णय इजलासले लिनुपर्ने हुन्छ। कानुन सबैका लागि बराबर हो। लोकतान्त्रिक नियम कानुन मानेर अगाडि बढ्नुपर्छ, कार्कीले बहसमा भने। तत्कालीन नेपाल अधिराज्यको संविधान २०४७ को धारा ५३ (४) मा रहेको प्रधानमन्त्रीले संसद् भंग गर्न सक्ने व्यवस्था मौजुदा संविधानमा साइलेन्स रहेको जिकिर कार्कीको थियो। उनले संविधानबारे राष्ट्रपति र सरकारको बुझाइ एक किसिमको र अरूको बुझाइ अर्कै रहेको बताए। संविधान निर्माणका क्रममा के छलफल भएको थियो भन्ने आधारमा नभई के लेखिएको छ भन्ने विषयमा आधारित हुनुपर्छ, उनले भने। उनले राज्यका निकायका कार्यक्षेत्रको संविधानसम्मत व्याख्या हुनुपर्ने पनि बताए। उनले संविधान बनाउने दलहरू नै संविधान दुर्घटनामा पयो भन्दै आन्दोलनमा जानुपर्ने विडम्बनापूर्ण अवस्था रहेको बताए। जसले लागू गर्नुपर्ने थियो, अभ्यास गरे, उनीहरू संविधान समाप्त हुन लाग्यो भनेर आन्दोलनमा उत्रिएका छन्, उनले भने, उनीहरूले नै हामीले बनाएको संविधान दुर्घटनामा पयो भनिरहेका छन्। यो विवादको निरुपण गर्ने गम्भीर जिम्मेवारी संवैधानिक इजलाससमक्ष रहेको उनको जिकिर थियो। उनले संसदीय व्यवस्थामा संसद्को पहिलो काम सरकार गठन गर्ने, सरकार संसद्प्रति उत्तरदायी र जवाफदेही हुने मान्यता रहेको धारणा राखे। संविधानतः सरकारले संसद्को विश्वासमा काम गर्नुपर्ने, विश्वासको मत लिनुपर्ने, सरकार हटाउन चाहनेले संसद्मा अविश्वासको मत पारित गर्नुपर्ने व्यवस्था रहेको उनको भनाइ थियो। बुधबार पनि एमिकस क्युरीका तर्फबाट बहस निरन्तर हुनेछ।"
कांग्रेस केन्द्रीय समिति बैठक : महाधिवेशन र आन्दोलनको रणनीतिबारे छलफल,काठमाडौं : नेपाली कांग्रेसको केन्द्रीय कार्यसमितिको बैठक बस्दैछ । कांग्रेस केन्द्रीय कार्यालय सानेपामा अपराह्न २ बजे बस्ने बैठकमा पार्टीको आगामी १४औँ महाधिवेशन र समसामयिक राजनीति विषयमा छलफल हुने पार्टी कार्यालयले जनाएको छ । यसैगरी बैठकले केन्द्र्रीय कार्यसमितिको समयावधि थप गर्दा पार्टीको विधानअनुसार नभई नेपालको संविधानको सहारा लिनुपर्ने हुन्छ । कांग्रेसको विधानमा पार्टीका सबै तहका पदाधिकारी तथा सदस्यहरूको पदावधि चार वर्षको हुने र असाधारणस्थितिमा बढीमा एक वर्षसम्मको अवधि बढाउनसक्ने उल्लेख छ । कांग्रेसको १३औँ महाधिवेशन २०७२ साल फागुन २० देखि २३ गतेसम्म काठमाडौँमा भएको थियो । तसर्थ कांग्रेसको विधानअनुसार वर्तमान केन्द्रीय समितिको समयावधि यही फागुन १९ गतेसम्म मात्र छ । कांग्रेसले कोभिड१९ को विषम परिस्थितिमा अब नेपालको संविधानमा भएको व्यवस्थाअनुसार केन्द्रीय समितिको समयावधि थप गर्ने र महाधिवेशनको मिति सार्ने जनाइएको छ । नेपालको संविधानको धारा २६९ मा राजनीतिक दलको विधानमा कम्तीमा पाँच वर्षमा एकपटक सो दलका सङ्घीय र प्रदेश तहका प्रत्येक पदाधिकारीको निर्वाचन हुने व्यवस्था हुनुपर्ने उल्लेख छ । साथै विशेष परिस्थिति उत्पन्न भइ पाँच वर्षभित्रमा पदाधिकारीको निर्वाचन सम्पन्न हुन नसकेमा छ महिनाभित्र त्यस्तो निर्वाचन गर्न सकिने गरी राजनीतिक दलको विधानमा व्यवस्था गर्न बाधा पर्ने छैन भनी उल्लेख छ । रासस
संसद् विघटनले मुलुक दुर्घटनातिर : उपराष्ट्रपति पुन,"काठमाडौं : उपराष्ट्रपति नन्दबहादुर पुनले संविधानमा हुँदै नभएको अधिकार प्रयोग गरी संसद् विघटन गरेर प्रधानमन्त्री केपी ओलीले मुलुकलाई दुर्घनातिर धकेल्न खोजेको आरोप लगाएका छन्। बुधबार काठमाडौंमा नेपाल पत्रकार महासंघको २६ औं महाधिवेशनको उद्घाटन गर्दै उपराष्ट्रपति पुनले यस्तो बताएका हुन्। 'देश यतिबेला राजनीतिक संकटको भूमरीमा छ । प्रतिनिधिसभा विघटन गरिएको छ र यसको विरुद्धमा प्रदर्शन भइरहेको छ, 'उनले अघि भने, 'पूर्वप्रधानन्यायाधीश, पूर्वन्यायाधीश, संविधानविद, नागरिक, पत्रकार र सबै राजनीतिक दलले प्रतिनिधिसभा विघटन असंवैधानिक भनिरहेका छन् । यो राम्रो संकेत होइन,' उनले भने। उपराष्ट्रपति नन्दबहादुर पुनले श्रमजिवी पत्रकारको न्यूनतम पारिश्रमिक लागू गर्न सरकारको ध्यानाकर्षण गराएका छन्। उपराष्ट्रपति पुनले श्रमजिवी पत्रकारको न्यूनतम पारिश्रमिक लागू गर्न र साना लगानीको सञ्चारमाध्यमको उठानका लागि सरकारको ध्यानाकर्षण गराएका हुन्। उपराष्ट्रपति पुनले नेपालको हरेक राजनीतिक परिवर्तनमा पत्रकारको भूमिका महत्वपूर्ण रहेको उल्लेख गरे।"
"गुल्मीमा जीप दुर्घटना : तीनको मृत्यु, आठजना घाइते (अपडेट)","गुल्मी : गुल्मीमा जीप दुर्घटना हुँदा तीन जनाको मृत्यु भएको छ। दुर्घटनामा अन्य आठजना घाइते भएका छन् । सदरमुकाम तम्घासबाट पराल्मी जादै गरेको लु १ ज १९८८ नम्बरको जीप रेसुंगा नगरपालिका१४ को वडा कार्यालय नजिकै दुर्घटना भएको प्रहरीले जनाएको छ । दुर्घटनामा एक जनाको घटनास्थलमै र थप दुई जनाको उपचारको क्रममा तमघास अस्पतालमा मृत्यु भएको जिल्ला प्रहरी कार्यालय गुल्मीका प्रहरी नायव उपरीक्षक पुरुषोत्तम पाण्डेले जानकारी दिए । पाण्डेका अनुसार दुर्घटनामा पराल्मीकै शान्ति नेपाली, गंगा नेपाली र एकराज पोख्रेलको मृत्यु भएको हो । गुल्मीमा जीप दुर्घटना हुँदा एक जनाको मृत्यु गुल्मीमा जीप दुर्घटना हुँदा एक जनाको मृत्यु गम्भीर घाइते दुई जनालाई उपचारका लागि पाल्पा पठाइएको छ भने अन्य चार जनाको तमघास अस्पतालमा उपचार भइराखेको छ । अन्य दुईजना भने सामान्य उपचारपछि घर फर्किएका छन् ।"
गुल्मीमा जीप दुर्घटना हुँदा एक जनाको मृत्यु,गुल्मी : गुल्मीमा जीप दुर्घटना हुँदा एक जनाको मृत्यु भएको छ । सदरमुकाम तम्घासबाट पराल्मी जादै गरेको लु १ ज १९८८ नम्बरको जीप रेसुंगा नगरपालिका१४ को वडा कार्यालय नजिकै दुर्घटना भएको प्रहरीले जनाएको छ । घटनास्थलमा जिल्ला प्रहरी कार्यालय गुल्मीको टोली पुगेर उद्धारको कार्य अघि बढाएको जिल्ला प्रहरी कार्यालय गुल्मीका प्रहरी नायव उपरीक्षक पुरुषोत्तम पाण्डेले जानकारी दिए । दुर्घटनामा अन्य सातजना गम्भीर घाइते भएका छन् । जीपमा १० जना सवार रहेको प्रहरीले बताएको छ । घटनाको थप विवरण आउन बाँकी छ ।
प्रतिनिधिसभा विघटन मुद्दा : एमिकस क्युरीको राय बाझियो,"काठमाडौं : प्रतिनिधिसभा विघटनविरुद्धको रिट निवेदनमाथिको सुनुवाइमा अदालतलाई सहयोग गर्न गठित अदालतको सहयोगी (एमिकस क्युरी) ले विघटन गर्नसक्ने र विघटन गर्न नसक्ने फरकफरक राय प्रस्तुत पेश गरेका छन्। वरिष्ठ अधिवक्ता विजयकान्त मैनालीले नेपालको संविधानले प्रतिनिधिसभा विघटन गर्ने अधिकार प्रधानमन्त्रीलाई भएको राय प्रस्तुत गरे। नेपालको संविधानको धारा ७६ को उपधारा ७ ले प्रतिनिधिसभा विघटनको अधिकार छ, उनले भने, संविधानअनुसार प्रधानमन्त्रीलाई संसद् विघटन गर्ने अधिकार छ। वरिष्ठ अधिवक्ता मैनालीले संविधानमा तोकिएको अधिकारको सबैले उपभोग गर्न पाउने राय प्रस्तुत गर्दै भने, नेपालको संविधानमा सार्वभौमसत्ता नेपाली जनतामा नीहित छ, त्यो सार्वभौमसत्ता जनतामार्फत राजनीतिक दलले प्रयोग गर्ने हो। कार्यपालिका, व्यवस्थापिका र न्यायपालिकाका आआफ्ना अधिकार रहेको उल्लेख गर्दै शक्ति नियन्त्रण र सन्तुलनको सिद्धान्तअनुसार कार्यकारीलाई प्रतिनिधिसभा विघटन गर्ने संसदीय अभ्यासमा समेत रहेको राय प्रस्तुत गरे। बहसकै क्रममा न्यायाधीश सपना मल्लले प्रश्न गरिन्, संविधानमा लेखिएको भाषा हेर्ने कि बाहिरका कुरा सुन्ने ?, जवाफमा वरिष्ठ अधिवक्ता मैनालीले भने, संविधानमा लेखिएको कुरा र संसदीय अभ्यासलाई पनि हेर्नुपर्छ। उनले बुधबार बहस सुरु गरेका हुन्। बिहीबार पनि उनको बहस हुनेछ। एमिकस क्यरीकै तर्फबाट वरिष्ठ अधिवक्ता सतिशकृष्ण खरेलले प्रतिनिधिसभा विघटन गर्ने विशेषाधिकार प्रधानमन्त्रीलाई नभएको राय दिए। विघटन राजनीतिक विषय भएको र संवैधानिकरुपमा विघटनको अधिकार नभएको राय छ। प्रतिनिधिसभा विघटन विषय संवैधानिक नभएर विशुद्ध राजनीतिक विषय हो, उनले भने, राजनीतिक भन्नेबित्तिकै संवैधानिक हुन सक्दैन तर राजनीति विषय भए पनि अदालतमले ग्रहण गर्न मिल्छ। बहसकै क्रममा न्यायाधीश तेजबहादुर केसीले दलभित्रको आन्तरिक विवादलाई लिएर प्रतिनिधिसभा विघटन गर्न मिल्ने कि नमिल्ने ? बहुमत प्राप्त दलले फुटेको अवस्थामा के हुन्छ ? भन्ने प्रश्नमा वरिष्ठ अधिवक्ता खरेलले भने, राजनीतिमा सम्भावना जहिले पनि जीवित हुन्छ, यही हुन्छ भनेर भन्न सकिन्न, बहुमत प्राप्त दल पनि नफुटला भन्न सकिन्न। एमिसक क्युरीकै तर्फबाट मङ्गलबार वरिष्ठ अधिवक्ता बद्रीबहादुर कार्कीले प्रधानमन्त्रीलाई प्रतिनिधि विघटन गर्ने अधिकार संविधानले दिएको तर पार्टी आन्तारिक विवाद देखाएर विघटन गर्ने प्रक्रिया सही नभएको राय दिएका थिए। बिहीबार वरिष्ठ अधिवक्ता मैनालीको राय दिने काम सकिएपछि सर्वोच्च बारका तर्फबाट वरिष्ठ अधिवक्ता पूर्णमान शाक्य र गीता पाठकले राय दिनेछन्। प्रधानन्यायाधीश चोलेन्द्रशम्शेर जबरा, न्यायाधीशहरू विश्वम्भरप्रसाद श्रेष्ठ, अनिलकुमार सिन्हा, सपना मल्ल र तेजबहादुर केसीको संवैधानिक इजलासमा सुनुवाइ भइरहेको छ। गत माघ ४ गतेदेखि संवैधानिक इजलासमा विषय केन्द्रित बहस सुरु भएको थियो। गत पुस ११ गतेदेखि सर्वोच्च अदालतको संवैधानिक इजलासमा सुनुवाइ सुरु भई क्षेत्राधिकार विवादमा बहस भएपछि संवैधानिक इजलासमै सुनुवाइ गरिने भनी गत माघ २ गते आदेश भएको थियो। गत पुस १० गते संवैधानिक इजलासले प्रतिनिधिसभा विघटन गर्नुपर्ने कारणसहित लिखित जवाफ पेश गर्न सरकारका नाममा आदेश जारी गरेको थियो। आदेशानुसार राष्ट्रपति एवं प्रधानमन्त्री तथा मन्त्रिपरिषद्को कार्यालय र सभामुखले गत पुस १९ गते महान्यायाधिवक्ता कार्यालयमार्फत लिखित जवाफ पेश गरिसकेका छन्। अदालतले प्रतिनिधिसभा विघटनसम्बन्धी सिफारिस र निर्णयको सक्कलप्रति राष्ट्रपति एवं प्रधानमन्त्री तथा मन्त्रिपरिषद्को कार्यालयबाट झिकाउने तथा प्रतिनिधिसभामा अविश्वासको प्रस्ताव दर्ता भएको खुल्ने गरी सक्कल रजिष्टरसमेतका कागजात सङ्घीय सचिवालयबाट झिकाउने आदेश जारी गरेको थियो। एमिकस क्युरीमा वरिष्ठ अधिवक्ता बद्रीबहादुर कार्की, सतिशकृष्ण खरेल, विजयकान्त मैनाली, पूर्णमान शाक्य र गीता पाठक छन्। प्रधानमन्त्रीको सिफारिसमा राष्ट्रपतिले गत पुस ५ गते प्रतिनिधिसभा विघटन भएको निर्णयविरुद्ध राष्ट्रपति एवं प्रधानमन्त्री तथा मन्त्रिपरिषद्को कार्यालय, सभामुखलगायतलाई विपक्षी बनाई विघटित प्रतिनिधिसभाका सदस्य देवप्रसाद गुरुङ, कृष्णभक्त पोखरेल, शशि श्रेष्ठ र रामकुमारी झाँक्रीका तर्फबाट अधिवक्ता प्रवेश केसीले निवेदन दायर गरेका थिए। कालिका खड्कारासस"
गुल्मीमा जीप दुर्घटना हुँदा एक जनाको मृत्यु,गुल्मी : गुल्मीमा जीप दुर्घटना हुँदा एक जनाको मृत्यु भएको छ । सदरमुकाम तम्घासबाट पराल्मी जादै गरेको लु १ ज १९८८ नम्बरको जीप रेसुंगा नगरपालिका१४ को वडा कार्यालय नजिकै दुर्घटना भएको प्रहरीले जनाएको छ । घटनास्थलमा जिल्ला प्रहरी कार्यालय गुल्मीको टोली पुगेर उद्धारको कार्य अघि बढाएको जिल्ला प्रहरी कार्यालय गुल्मीका प्रहरी नायव उपरीक्षक पुरुषोत्तम पाण्डेले जानकारी दिए । दुर्घटनामा अन्य सातजना गम्भीर घाइते भएका छन् । जीपमा १० जना सवार रहेको प्रहरीले बताएको छ । घटनाको थप विवरण आउन बाँकी छ ।
गोरखामा जीप दुर्घटना हुँदा एकजनाको मृत्यु,गोरखा : शहीद लखन गाउँपालिका वडा नं ३ ज्याब्रुङपाखामा भएको जीप दुर्घटनामा एकको मृत्यु भएको छ । आँबुखैरेनीबाट मनकामनातर्फ जाँदै गरेको ग १ च ८७९२ नम्बरको बोलेरो जीप बुधबार साँझ सातबजेतिर सडकबाट पल्टिएर भएको दुर्घटनामा करिब ३५ वर्षीय तोपनारायण श्रेष्ठको मृत्य भएको घटनास्थलका प्रत्यक्षदर्शी सुवास अर्यालले जानकारी दिए । अन्य चारजना सामान्य घाइते भएको उनले बताए । घटनास्थलमा प्रहरी पुगिसकेको र मुचुल्का तयार गर्ने काम भइरहेको प्रहरी एसपी सुरेन्द्र गुरुङले बताए ।
एचआइभी संक्रमित बालबालिकाका अगाडि जब शिक्षामन्त्रीको गला अवरुद्ध भयो,"काठमाडौं : कीर्तिपुरको भत्केपाटीस्थित सफलता एचआइभी शिक्षा सदनमा सरस्वती पूजा मनाउन पुगेका शिक्षा, विज्ञान तथा प्रविधि मन्त्री कृष्णगोपाल श्रेष्ठ भावविह्वल बने। विद्यालयका संस्थापक अध्यक्ष राजकुमार पुनले बालबालिकालाई मेरो छोराछोरीभनेको सुन्दा आफुलाई मनैमा छोएको बताए। श्रेष्ठको बोल्दाबोल्दै गला अवरुद्ध भएको थियो। उति नै बेला उनले सरी भने। यी संक्रमित २७ बालबालिका तपाईका मात्रै छोराछोरी होइनन्। राज्यका छोराछोरी हुन् श्रेष्ठले भने यीनिहरुको सेवा गर्नु भनेको ज्युँदो भगवानको सेवा गर्नु सरह हो। उनले थपे, पैसा भएर मात्रै पनि यस्तो काम गर्न सक्दैन। सामान्य मान्छेले पनि यो काम गर्न सक्दैन। मान्छेको मनमा देवत्व प्रकट हुनुपर्छ। विगत एघार वर्षदेखि बालबालिकाहरुको हेरचाह संस्थापक पुन र उमा गुरुङले गरिरहेका छन् व्यक्तिगत पहलमा। संक्रमित भएकै कारण विचल्लीमा परेको खबर प्रकाशित भएपछि पुन र गुरुङले उनीहरुलाई विभिन्न जिल्लाबाट उद्धार गरे। आफ्नै सन्तानको रुपमा लालनपालन र शिक्षाका जिम्मा लिएका उनीहरुलाई विद्यालय भर्ना गराउन चुनौती भयो। काठमाडौंका धेरै विद्यालयमा गुहार माग्दा कसैले भर्ना गर्न रुचाएनन्। त्यसपछि एचआइभी शिक्षा सदनको स्थापना भएको थियो। हाल उक्त विद्यालयले कक्षा १० सम्म संचालनको लागि अनुमति पाइसकेको छ। तिनै अपहेलित बालबालिकाहरुलाई प्रत्यक्ष रुपमा भेटिरहेका मन्त्रीले आफ्नो केही प्रतिबद्धता पनि जाहेर गरेका छन्। उनले अबको मितिबाट यस विद्यालय नयाँ रुपान्तरणमा जाने बताए। सरकार आफैँले यस विद्यालयको अभिभावकत्व ग्रहण गरेर व्यवस्थित गर्दै लैजाने जनाए। घोषित रुपमा संक्रमित भनेको थाहा पाएपछि विद्यालयको गेट नखुलेकोमा दुख मान्दै बालबालिकाको उच्च शिक्षाको लागि जिम्मेवारी लिने बचन दिए। संक्रमित अध्ययनका लागि खुलेको यो विद्यालय सबैभन्दा पहिलो र एकमात्रै हो। एचआइभी शिक्षा सदन कुनै व्यक्तिको पहलमा स्थापना भएपनि यसले सरकारलाई टेवा पुगेको बताए। संक्रमितहरुको शिक्षा सरकारले गम्भीरतापुर्वक लिने विषय हो। सातै प्रदेशमा आधुनिक तरिकाले व्यवस्थापन गर्न सक्यो भने बालबालिका झापा, कन्चनपुरदेखि यहाँ आउन परेन। उनले सम्पुर्ण प्रदेशमा संक्रमितको शिक्षाको विषयलाई औपचारिक छलफलमा लैजाने बताए। बालबालिकाहरु समाजमा नबुझेर, थाहा नपाएर, तथा चेतनाको कमीले अपमानित, उपेक्षित, अपहेलित भइरहेको बताए। तर बालबालिकाको अपहेलना किमार्थ स्वीकार्य नहुने र उनीहरुको इज्जत, सम्मान र समाजमा कदर हुनुपर्ने बताए। श्रेष्ठका अनुसार संक्रमित भएको कुरालाई लुकाएर तथा प्रकट भएर पनि राख्नु हुँदैन। पहिचानसहित अगाडि समाधानको निकासतिर जानुपर्छ। सम्मानजनक ढंगले समाधानको बाटो खोज्ने र बालबालिकाले भोगिरहेका समस्याका बारेमा छलफल गर्दै जाने बताए। अपहेलित, उपेक्षित हुने वातावरणबाट बाहिर आउन विज्ञहरुसँग सल्लाह माग्ने जनाएकाछन्। हालको स्थिति हेर्दा शिक्षामा नयाँ खालको संरचनाको खाँचो देखेको र व्यवस्थित कार्यदल नै बनाउन आवश्यक रहेको जनाए। यस विद्यलायलाई रेकर्डमा ल्याएर राज्यको तर्फबाट नीति कार्यक्रममा घोषित गर्न पहल गर्ने, नियमित बजेट मिलाउने प्रतिबद्धता जनाए। सम्मानित ढंगबाट बाँच्न पाउने भोलिका दिनमा बालबालिका समाजबाट अपहेलित भएर बाच्नुपर्ने स्थिति तोडेर सम्मानित भएर बाँच्न पाउने वातावरणको सृजना गर्न उनको भुमिका रहने बताए। बालबालिकालाई अपहेलित महशुस नगर्न सुझाएका छन्। उनले भने २७ बालबालिका हुनु भनेको सिंगो देश प्रकट हुनु हो, यहाँ सिंगो देश प्रकट छ। कीर्तिपुर नगरपालिका ५ मा रहेको १० आना जमिनमा बनेको उक्त विद्यालयमा देशैभरिका संक्रमित बालबालिका छन्। तर अर्कै ग्रहबाट आएको जस्तो गरेर बालबालिकालाई समाजले अपहेलना गरेको गुनासो संस्थापक पुनले गरे। पहिचान खुलाएकै कारण समाजबाट घृणित र पढाइबाट बञ्चित भएकाले उनीहरुलाई सम्मानित जीवन दिनुपर्छ भनेर विद्यालय खोलेको बताए। अब राज्यले केही गर्नुपर्छ पुनले भने लुकेर होइन, अब खुलेर पढ्नुपर्छ, हाम्रा छोराछोरीको सपना तुहिएर नजाहोस्। प्रधानमन्त्री केपी शर्मा ओलीले आकस्मिक कोष अन्तर्गत विद्यालयलाई एक करोड रुपैयाँको अक्षय कोष स्थापना गरिदिएको र सामाजिक सुरक्षा भत्ताबापतप्रति बालबालिका तीन हजार मासिक व्यवस्था गरिदिएको पुनले जनाए।"
भागरथी भट्टका हत्या आरोपित सार्वजनिक,"काठमाडौं : प्रहरीले बलात्कारपछि हत्या गरिएकी बैतडीको दोगदाकेदार गाउँपालिका ७ की भागरथी भट्टका हत्या आरोपित सार्वजनिक गरेको छ। एक साता लामो प्रहरी अनुसन्धानपछि भट्टको हत्या आरोपमा उनकै छिमेकी दिनेश भट्टलाई बुधबार जिल्ला प्रहरी कार्यालय बैतडीमा पत्रकार सम्मेलन गरी सार्वजनिक गरेको हो। भागरथी पढ्ने सनातन धर्म माविमाकै कक्षा ११ मा पढ्ने दिनेशलाई बलात्कारपछि हत्या आरोपमा प्रहरीले पक्राउ गरेको हो। उनले सुरुमा भागरथीलाई भीरबाट लडाएको र घाँटी थिचेर मारिदिए बयान प्रहरीसमक्ष दिएका छन्। पोस्टमार्टम रिपोर्टले उनको बलात्कारपछि घाँटी निमोठेर हत्या भएको देखाएको प्रहरीले जनाएको छ। गत २१ माघमा विद्यालयबाट नफर्किएपछि खोजी गर्दा भागरथीको शव घरभन्दा तीन किलोमिटर टाढा रहेको लबलेक सामुदायिक वनमा बीभत्स अवस्थामा भेटिएको थियो। पोस्टमार्टम रिपोर्टले उनको बलात्कारपछि घाँटी निमोठेर हत्या भएको देखाएको प्रहरीले जनाएको छ। प्रहरी स्रोतका अनुसार उनले सुरुमा भागरथीलाई भीरबाट लडाएको र घाइते अवस्थामा बलात्कार गरेको बयान दिएका छन्। भागरथीका दुई दिदी र एकजना दाइ छन्। दिदीहरू तुलसी र पार्वतीको बिहे भइसकेको छ। स्थानीय भूमिराज माविमा १० कक्षासम्म पढेका मृतकका दाइ केशव घरको आर्थिक अवस्था कमजोर भएकाले बहिनीलाई पढाउनका लागि मजदुरी गर्न भारत गएका थिए। लकडाउनका बेला घर फर्किएका केशव बुवाको किरिया गरेर माघ ३ गते दिल्ली गएका थिए। भागरथी हत्याकाण्ड : भानदेवलाई पछुतो लागेको त्यो दिन भागरथी हत्याका दोषी पक्राउ नजीक भागरथी हत्या प्रकरण : आरोपित दिनेश भट्ट पक्राउ भागरथी हत्या प्रकरण : चार दिनदेखि अभियुक्तमाथि अनुसन्धान केन्द्रित आरोपित दिनेशको साविति बयान सडकबाट धक्का दिँदा खोल्सोमा लडी, अनी घाँटी थिचेर मारिदिए"
भागरथी हत्या प्रकरण : चार दिनदेखि अभियुक्तमाथि अनुसन्धान केन्द्रित,"धनगढी : बैतडीको दोगडाकेदार गाउँपालिका चडेपानीकी १७ वर्षीया भागरथी भट्टको हत्यामा संलग्न भएको आरोपमा उनकै छिमेकी किशोर पक्राउ परेका छन्। नेपाल प्रहरी सुदूरपश्चिम प्रदेशका प्रवक्ता एसएसपी मुकेश सिंहले भागरथी घटनामा उनकै भाई नाता पर्ने र भागरथीले पढ्ने विद्यालय सनातन धर्म माविमा कक्षा ११ मा अध्ययनरत दिनेश भट्टलाई पक्राउ गरिएको बताए। घटनाको दिन दिनेश खोचलेकदेखि भागरथीसँगै घर आएको थाहा पाएपछि प्रहरीले उनीमाथि पछिल्ला चार दिनदेखि अनुसन्धान केन्द्रित पारेको थियो। मंगलबार मात्रै दिनेशले, घटनास्थलमा पहिला लडाएर घाइते बनाएको र त्यसपछि बलात्कार गरेको साविति बयान दिएका प्रहरी प्रवक्ता सिंहले बताए। दिनेशले रिसिईबीका कारण भागरथीको हत्या गरेको बयान दिएको प्रहरीले जनाएको छ। प्रहरीले, दिनेशलाई चार दिनदेखि खोचलेक प्रहरी चौकीमा बोलाउँदै बेलुकी छोड्दै गरेपनि मंगलबार मात्र पक्राउ गरेको थियो। प्रहरीले, आज दिउँसो अभियुक्तलाई सार्वजनिक गर्ने जनाएको छ। जिल्ला कार्यालय बैतडीमा डिआईजी उत्तमराज सुबेदी र एसएसपी जनकराज पाण्डेको रोहबरमा अभियुक्त सार्वजनिक गरिनेछ। प्रहरीले घटनामा दिनेशको मात्रै संलग्नता थियो वा अरु कोही थियो भन्ने कुरा भने बताउन चाहेन। भागरथी हत्या प्रकरण : आरोपित दिनेश भट्ट पक्राउ"
खुलामञ्चमा डोजर चल्यो : निर्माण सामग्री हटेसँगै आमसभा गर्न पाइने,"काठमाडौं : काठमाडौं महानगरपालिकाले खुलामञ्चलाई खुला गर्ने अभियान थालेको छ। राष्ट्रिय महत्वको संरचना दरबार हाइस्कुलको निर्माण सम्पन्न भएको र वीर अस्पतालको समेत पुननिर्माण कार्य सम्पन्न चरणमा पुगेको भन्दै ती संरचना पुननिर्माणका लागि थुपारेका निर्माण सामग्री र संरचना हटाई खुला गर्ने पहल सुरु गरेको हो। राष्ट्रिय महत्वको संरचना दरबार हाइस्कुल र वीर अस्पतालको पुर्ननिर्माणको क्रममा त्यहाँ प्रयोग हुने निर्माण सामग्रीहरु र त्यहाँ काम गर्ने केही कामदारलाई राख्नका लागि उहाँहरुको आग्रहमै हामीले त्यहाँ सहमति दिएका थियौँ, काठमाडौं महानगरपालिकाका प्रमुख विद्या सुन्दर शाक्यले भने, वीर अस्पताल र दरबार हाईस्कुलको पुर्ननिर्माण सम्पन्न चरणमा पुगेपछि हामीले आजबाट उहाँहरुलाई पनि जानकारी दिएर खुलामञ्चलाई खुला गर्ने अभियान थालेका हौँ। उनले विस्तारै बसपार्क पनि खुला गर्ने जानकारी दिए। काठमाडौं महानगरपालिका सार्वजनिक जग्गाको संरक्षण अभियानमा लागि परेको छ, शाक्यले भने, खुलामञ्च मात्रै होइन महानगरपालिका क्षेत्र भित्रका अतिक्रमित सार्वजनिक जग्गालाई महानगरपालिकाले खोजी गरी पार्क बनाउने, खुला राख्ने जस्ता अभियान चलाएको छ। त्यस्तो कतै जानकारी छ भने हामीलाई भन्नुहोला। काठमाठौँ महानगरपालिकाका प्रमुख प्रशासकीय अधिकृत राजेश्वर ज्ञवालीले पनि मेयरज्यूको निर्देशन अनुसार नै खुला गर्ने अभियान थालेको बताए। दरबार हाइस्कुल र वीर अस्पताल प्रशासनसँग निरन्तर छलफलपछि हामी यो चरणमा आएका हौँ, ज्ञवालीले भने, राष्ट्रिय महत्वका सरकारी संरचना निर्माण हुने र निर्माण सामग्री राख्न ठाउँ अभाव भएपछि उहाँहरुले महानगरपालिकासँग गरेको आग्रह अनुसार नै ठाउँ उपलब्ध गराएको हो। कोभिड१९ को कहरलगायतका कारण संरचना निर्माणमा केही ढिलाई भएकाले खुलामञ्चमा राखिएका निर्माण सामग्री हटाउन केही ढिलाई भएको हो। दरबार हाइस्कुल निर्माण सम्पन्न भई हस्तान्तरण भै सकेको छ भने वीर अस्पताल पनि निर्माण सम्पन्नको चरणमा छ। त्यसैले खुलामञ्च खुला गर्ने काम थालेका हौँ। केही दिनभित्रै सबै खुला हुन्छ। उनले पछिल्लो समय हरेक दिनजसो सडकमा हुने विशाल विरोध प्रदर्शन, र्याली, आमसभालगायतले महानगर क्षेत्र भित्रका सडकहरु अस्तव्यस्त बन्ने गरेको र त्यसको मार महानगरवासीले खेप्नु परेकोप्रति थप ध्यानाकर्षण भै महानगरपालिकाले अझ छिटोभन्दा छिटो खुलामञ्च खुला गर्ने पहल थालेको बताए। विभिन्न राजनीतिक दलले सडकमै मञ्च बनाएर ठूलाठुला सभा गर्दा पछिल्लो समय महानगरपालिका क्षेत्र भित्रको ट्राफिक आवागमनसँगै व्यापारव्यवसाय पनि अस्तव्यस्त बन्ने गरेको छ, ज्ञवालीले भने, प्राचीन कालदेखि काठमाडौंको खुलास्थलको पहिचान बनाएको खुलामञ्चलाई खुला नै बनाउँछौँ। अस्थायी बसपार्कका लागि अर्को व्यवस्थापन नहुन्जेल खुलामञ्चमा ठूला आमसभा गर्ने अवस्थामा महानगरपालिकाले समन्वय गरी आमसभा गर्ने दिन सवारी आवागमन अस्तव्यस्त नहोस् भन्नका लागि सवारीलाई टुँडिखेल घुमाई बसपार्कसमेत खुला गर्नेसम्मको तयारी गरेको छ। ज्ञवालीले महानगरपालिका विकास निर्माणसँगै मिचिएका सार्वजनिक जग्गा फिर्ता गरी खुला गर्ने अभियानमा आक्रमक रुपमा अघि बढेको जानकारी दिए। काठमाडौं महानगरपालिकाका नगर प्रहरी प्रमुख धनपती सापकोटाले पनि चिकित्सा विज्ञान राष्ट्रिय प्रतिष्ठान (न्याम्स), दरबार हाइस्कुल र राष्ट्रिय पुर्ननिर्माण प्राधिकरणलाई पत्र काटेरै हिजोसम्म खाली गर्ने वातावरण बनाउन आग्रह गरेको जानकारी दिए। हामीले हिजोसम्म खाली गर्न तीन निकायलाई भनेका थियौँ, सापकोटाले भने, उहाँहरुलाई ठेकेदार कम्पनीलाई पनि उहाँहरुका सामग्री हटाउन आग्रह गर्नु भनेका थियौँ। आज हामीले हटाउन सुरु गर्यौँ। केही दिन अघि चिकित्सा विज्ञान राष्ट्रिय प्रतिष्ठान (न्याम्स) का उपलकुलपति टीएन शाहले पनि ठेकेदार कम्पनीले दिएको प्रतिवेदन अनुसार वीर अस्पताल निर्माणको ९० प्रतिशत बढी काम सम्पन्न भएको भन्दै थप छलफल गरी जतिसक्दो छिटो खुलामञ्च खुला गर्न पहल गर्ने बताएका थिए।"
मेसिनबाट दुना टपरी,"स्याङ्जा : मेसिनको प्रयोग गरी स्याङ्जाका महिलाले दुनाटपरी बनाउन थालेका छन्। वालिङ नगरपालिका ८ छेउडाँडाका महिला मेसिनबाट दुनाटपरी बनाउने ब्यवसायमा जुटेका हुन्। वालिङ नगरपालिका र संयुक्त राष्ट्रसंघीय विकास कार्यक्रमको आर्थिक सहयोग तथा दियालो संस्थाको व्यवस्थापनमा 'कोभिड १९ उद्धार र सामाजिक आर्थिक प्रतिकार्य परियोजना' अन्तर्गत महिलालाई तालिम उपलब्ध गराएपछि महिलाहरु व्यवसायमा जुटेका हुन्। स्थानीय उत्पादनलाई प्रवर्द्धन गर्दै महिलाको आयआर्जनमा सहयोग पुग्ने दुनाटपरीको राम्रो सम्भावना रहेको बताउँछिन् उपप्रमुख कल्पना तिवारी। आफ्नै घरमा बसेर व्यवसाय गर्न सकिने यस्ता खालका सीपले महिलाको सिकाइ खेर नजाने उनको भनाइ छ। दुनाटपरीको उत्पादन बढाउनुहोस्, बजारको चिन्ता नलिनुस्, दियालो संस्थाका अध्यक्ष कविता तिवारीले भनिन्, बजारीकरणको जिम्मा हामी लिन्छौं । स्थानीय बनजंगलमा सहजरुपमा पाइने साल र कटुसका पातको प्रयोग गरी दुनाटपरी बनाउन सकिन्छ। हाम्रा धर्मसंस्कृति, परम्परा र चाडपर्वमा दुनाटपरी अपरिहार्य मानिन्छन्। हिजोआज प्लाष्टिकका विकल्पका रुपमा पनि यसलाई लिने गरिएको छ। यसअघि हातले पात मिलाउँदै सिन्काले आकार दिंदै दुना टपरी बनाउँदा समय धेरै लाग्थ्यो, गीता रनपालले भनिन्, मेसिन उपलब्ध भएपछि हामी महिला ब्यवसायमा जोडियौं, थोरै समयमा धेरै दुनाटपरी बनाउन सक्छौं। कोभिड संक्रमणका बेला क्वारेन्टाइन र आइसोलेनमा रहेका ब्यक्तिका लागि वालिङ नगरपालिकाले टपरीमा खाना उपलब्ध गराएको थियो। टपरीमा खाना र दुनामा तरकारी राखेर दिने गरिएको थियो। अघिल्लो महिना सकुना थापाले महिलालाई ३ दिनको तालिम दिएपछि महिलाले मेसिनबाट दुनाटपरी बनाउन थालेका हुन्। वडाका ३० जना महिलाले तालिम लिएका छन्।"
पुरानो घरायसी बदलाले भागरथीको हत्या,"धनगढी : बैतडीको दोगदाकेदार गाउँपालिका वडा नम्बर ७ की भागरथी भट्टको हत्यामा संलग्न भनी पक्राउ परेका दिनेश भट्टलाई प्रहरीले सार्वजनिक गरेको छ। उनलाई जिल्ला प्रहरी कार्यालय बैतडीमा बुधबार दिउँसो २ बजेतिर सार्वजनिक गरिएको हो। आरोपी सार्वजनिक गर्नेक्रमका हत्याको कारणमा प्रहरीले घरायसी बदला भएको बताएको छ। सुदूरपश्चिम प्रदेशका प्रहरी प्रमुख डीआईजी उत्तमराज सुवेदीका अनुसार अभियुक्तले पुरानो घरायसी रिसइबीका कारण भागरथीको हत्या गरेको भन्दै साविति बयान दिएको बताए। भागरथी हत्याकाण्ड : भानदेवलाई पछुतो लागेको त्यो दिन भागरथी हत्याका दोषी पक्राउ नजीक भागरथी हत्या प्रकरण : आरोपित दिनेश भट्ट पक्राउ भागरथी हत्या प्रकरण : चार दिनदेखि अभियुक्तमाथि अनुसन्धान केन्द्रित भागरथी भट्टका हत्या आरोपित सार्वजनिक साविति बयानमा उनले, बुवा बाजेका दिनको पुरानो रिसइवी रहेको बताए, डीआईजी सुवेदीले भने। प्रहरीले साविति बयान नै घटनाका लागि ठूलो प्रमाण भएको बताए। उनले साविति बयान दिएका छन, उनको मोबाईलको लोकेशन, उसको शरीरमा लागेको सामान्य चोट र प्रत्यक्षदर्शी जस्ता प्रमाण पनि संकलन भएका छन्, डीआईजी सुवेदीले भने। माघ २१ गते दोगडाकेदार गाउँपालिका ७ स्थित घरबाट सनातन धर्म मावि खोचलेक गएकी भागरथीको २२ गते स्थानीय लवलेक सामुदायीक वनमा शव फेला परेको थियो। शवको पोस्टमार्टममा पनि उनको घाँटी निमोठेर हत्या भएको र यौनजन्य क्रियाकलाप भएको उल्लेख छ। यस्तै भागरथीका दाइ केशव भट्टले, दिनेशविरुद्ध जाहेरी दिएका छन्। जिल्ला प्रहरी कार्यालय बैतडीले पीडित परिवारका तर्फबाट दाइ केशव भट्टको जाहेरी दर्ता भएको जनाएको छ।"
६१ वर्षपछि सरकारी अस्पताललाई जमिन उपभोगको अधिकार,"विराटनगर : सरकारी स्वामित्वमा रहेको विराटनगरस्थित कोसी अस्पताललाई ६१ वर्षपछि आफ्नो नामको जमिन उपभोग गर्न पाउने अधिकार प्राप्त भएको छ। अस्पतालको स्रेस्तामा रहेको छ कट्ठा आठ धुर जग्गा क्षयरोग निवारण संस्थाले २०१६ सालदेखि ओगटेर भोगचलन गरिरहेको थियो। संस्थाले सरकारी अस्पतालको जमिनमा संरचना बनाएर भाडामा लगाउने र आफूले पनि उपभोग गर्ने गरिरहेको हो। संस्थाले ओगटेर मनोमानी गरिरहेका कारण आफ्नो नाममा रहे पनि प्रदेश १ कै ठूलो सरकारी स्वास्थ्य संस्थाका रुपमा रहेको अस्पतालले करोडौँ मूल्य पर्ने ठूलो क्षेत्रफलको जग्गा प्रयोग गर्न पाइरहेको थिएन। जसका कारण संघीय सरकारको लगानीमा सुरु भएको अस्पताल विस्तारको काममा पनि अवरोध पुगिरहेको थियो। अण्डरग्राण्डसहितको छ तले नयाँ भवन निर्माण र अरु संरचना विस्तारका लागि बहुवर्षीय योजना अन्तर्गत सरकारले चालु आर्थिक वर्षका लागि १२ करोड रुपैयाँ बजेट बिनियोजन गरेको थियो। तर पटकपटक गरिएको आग्रहलाई बेवास्था गर्दै संस्थाले जग्गा नछाडेपछि अस्पताल विस्तारको काम रोकिन पुग्यो। दुवै निकायले जमिन आआफ्नै भएको दाबी गरेपछि अस्पताल र संस्थाबीचको विवाद झन् उग्र बन्यो। अस्पतालले संरचना विस्तार गर्नुपर्ने भएकाले वर्षौंदेखि ओगटिएको जग्गा खाली गराउन गत कात्तिकमा अन्तिम पत्राचार गरेपछि क्षयरोग निवारण संस्थाले त्यसकाविरुद्ध अन्तरिम आदेशको माग गर्दै उच्च अदालत विराटनगरमा रिट दायर गर्यो। कात्तिक २६ गते विस्तार तत्काल अघि नबढाउन अस्पतालका नाममा उच्चले अन्तरिम आदेश जारी गरेपछि काम अवरुद्ध बनेको थियो। तर रिट निवेदनमाथि सुनुवाई गर्दै जग्गा नेपाल सरकार कोसी अस्पतालकै स्वामित्वमा रहेको अन्तिम फैसला गरेर अदालतले अस्पताललाई आफ्नो नामको जमिन प्रयोग गर्ने बाटो ६१ वर्षपछि खोलिदिएको हो। मुद्दाको किनारा लगाउँदै उच्च अदालतले गरेको फैसला अनुसार अब अस्पताललाई सरकारी जग्गा उपभोग गर्न कुनै बाधा र अड्चन हुने छैन। उच्च अदालत विराटनगरका सूचना अधिकारी ओम सुवेदीका अनुसार संस्थाले जग्गा आफ्नो हक र स्वामित्वमा रहेको भनेर गरेको मागदाबीलाई अदालतले खारेज गरिदिएको छ। न्यायाधीशहरु कृष्णकमल अधिकारी र मिलनकुमार राईको संयुक्त इजलासले संस्थाको मागदाबी नपुग्ने ठहर गर्दै रिट निवेदन खारेज गरेर जग्गा अस्पतालकै स्वामित्वमा रहने फैसला यही माघ २६ गते सुनाएको हो। मंगलबार फैसलाको पूर्ण पाठ पनि तयार भइसकेको र त्यसलाई बुधबार न्यायाधीशहरुले प्रमाणित गर्ने जानकारी सुवेदीले दिए। भोगचलन गरिरहेका कारण संस्थाले आफ्नो भनेर मागदाबी गरेको विवादित जग्गा नेपाल सरकार कोसी अस्पतालकै स्वामित्वमा रहेको देखिन्छ। निवेदक (संस्था)को माग बमोजिम उक्त जग्गामा हक स्थापित हुने देखिएन, उच्चको फैसलामा भनिएको छ। यसअघि उपयुक्त स्थानमा स्थायी संरचना बनाउन मिल्ने गरी जमिन उपलब्ध गराएर कोसी अस्पतालको नाममा रहेको जग्गा खाली गराउँदै क्षयरोग निवारण संस्थालाई स्थानान्तरण गर्ने निर्णय सर्वदलीय बैठकबाट भएको थियो। तर संस्थाले अस्पतालको जग्गा छाड्न मानेन। क्षयरोग निवारण संस्थाले लामो समयदेखि स्वास्थ्य क्षेत्रमा मानवकल्याणकारी काम गरिरहेका कारण विराटनगर महानगरपालिकाले आफ्नो क्षेत्रभित्र उपयुक्त स्थानमा संस्थालाई जग्गा उपलब्ध गराउने सर्वदलीय निर्णय भएको देखिँदा त्यसलाई कार्यान्वायनमा ल्याउन उच्च अदालतले निर्देशनात्मक आदेश पनि जारी गरेको सुवेदीले बताए। अदालती प्रक्रिया पूरा भएर मुद्दा जितिसकिएका कारण अब संस्थाले आफ्नो भन्दै ओगटेको जमिन अस्पताललाई उपभोग गर्न दिनुपर्ने अस्पताल विकास समितिका सदस्य मुकेश बुढाथोकीको भनाइ छ। संस्थाले आफूले निर्माण गरेका संरचना हटाएर जमिन खाली गरिदिएपछि लामो समयदेखि रोकिएको अस्पताल विस्तारको कामलाई तीव्र रुपमा अघि बढाइने जानकारी उनले दिए। दीर्घकालिन विकासका लागि आफ्नो स्वामित्वमा भएको जग्गा संरक्षण गर्ने र गुरुयोजना अनुसार अस्पतालको काम अब योजनावद्ध रुपमा अघि बढ्ने बुढाथोकीको भनाइ छ। संस्थाको हठका कारण भवन लगायतका संरचना निर्माणको काम अघि बढाउन नपाइएको उनले बताए। अदालतको आदेश अनुसार संस्थालाई विराटनगर महानगरपालिकाले जग्गा उपलब्ध गराउनुपर्ने र त्यसका लागि पहल भइरहेको जानकारी बुढाथोकीले दिए। संस्थालाई तत्कालका लागि कुनै ठाउँमा अस्थायी रुपमा राखेर भए पनि अस्पताल विस्तारको काम भने नरोकिने उनको भनाइ छ।। अब द्रुत गतिमा अस्पताल विस्तारको काम अघि बढाएर बजेट फ्रिज हुनसक्ने अवस्थालाई रोकिने बुढाथोकीले बताए। क्षयरोग निवारण संस्थाका अध्यक्ष राजन श्रेष्ठले अदालतको आदेश अनुसार प्रक्रिया पूरा गरेर जग्गा खाली गर्ने विषयमा सबै पक्षसँग छलफल भइरहेको बताए। तर महानगरपालिकाले जग्गा नदिइसकेका कारण अहिलेसम्म कुनै निर्णयमा भने नपुगिएको उनको भनाइ छ। श्रेष्ठले उच्चको फैसलाविरुद्ध संस्थालाई सर्वोच्च अदालतमा जाने बाटो पनि खुला भने रहेको जनाए। विकास समितिको अध्यक्षमा गत असारबाट महेश भट्टराईको टिम आएपछि दयनीय र लथालिंग अवस्थामा रहेको सरकारी अस्पताल सुधारका लागि महत्वपूर्ण कामहरु भइरहेका छन्। अस्पतालले प्रदान गर्दै आएको सेवा गुणस्तरीय बनाउने, भौतिक संरचना विस्तारलाई तीव्रता दिने, सेवा प्रवाहमा ढिलासुस्ती हटाउने र अस्पतालको नाममा रहे पनि अर्कै संस्थाको कब्जामा रहेको जग्गाको खोजी, रेखदेख एवं संरक्षण गर्ने काम भइरहेको बुढाथोकीले बताए। पछिल्लो समय पुराना र जीर्ण संरचना भत्काएर अत्याधुनिक हिसाबको अस्पताल विस्तारको काम अघि बढाइएको उनको भनाइ छ। परीक्षणका लागि अत्याधुनिक प्रयोगशाला सञ्चालन गर्ने र विभिन्न मेसिनहरु खरिद गरेर सेवालाई चुस्त बनाउने, स्वास्थ्य बिमालाई प्रभावकारी बनाउने लगायतलाई कामलाई प्राथमिकता दिइएको बुढाथोकीले बताए। पछ्र्रिल्लो समय सुधार गरेर धेरै सस्तो र सहज रुपमा सरकारी स्वास्थ्य सेवा प्रदान गर्ने व्यवस्था मिलाइएसँगै बिरामीले प्रभावकारी उपचार खोज्दै बाहिरका निजी स्वास्थ्य संस्थामा जानुपर्ने समस्याको अन्त्य भएको जानकारी उनले दिए। उनका अनुसार बहुवर्षीय योजना अन्तर्गत तीन वर्षे समयसीमा राखेर संघीय सरकारले अस्पताल विस्तारका लागि ४२ करोड रुपैयाँ छुट्याएको थियो। तीन हजार वर्ग मिटरमा बन्ने नयाँ भवनका लागि चालु आवमा १२ करोड रुपैयाँ खर्च गर्नुपर्ने हुन्छ। अण्डरग्राण्ड पार्किङसहित बन्ने नयाँ भवनको भुइँ तल्लामा ४७ बेडको इमर्जेन्सी वार्ड (आकस्मिक कक्ष) हुनेछ। २० वटा जनरल बेड रहने छन्।त्यस्तै पहिलो तल्लामा आईसीयू, एचडीयू, आइसोलेशन र क्याबिन रुम हुनेछ। दोस्रो तलामा १२ बेडको डाइलसिससहित अन्य बेड हुनेछन्। तेस्रो तलामा मुटु, न्यूरो, सीसीयू बेडहरू हुनेछन्। आईसीयू भवन बनाउन संघीय सरकारबाट बजेट बिनियोजन भए पनि जग्गा अपुग भएपछि क्षयरोग संस्थाले भोगचलन गरिरहेको जग्गामा बनेको भवन भत्काउने तयारी गरिएको छ। कोसी अस्पतालको नाममा विराटनगरको मुख्य बजारमा पाँच बिघा १० कट्ठा जग्गा छ। तर सबै आधा पनि जमिन अस्पतालले उपभोग गर्न पाइरहेको छैन।"
एक लाख ९० हजार घुससहित चारजना पक्राउ,"काठमाडौं : घुस लिएको आरोपमा सडक पूर्वाधार विकास कार्यालय, रोल्पाका निमित्त कार्यालय प्रमुख नविन श्रेष्ठसहित चारजना पक्राउ परेका छन् । अख्तियार दुरुपयोग अनुसन्धान आयोगले उनीहरुलाई १ लाख ९० हजार घुससहित रंगेहात पक्राउ परेको हो । निमित्त कार्यालय प्रमुख श्रेष्ठ, इन्जिनियर निर्मल पन्त, सवइन्जिनियर प्रेमकुमार बराल र मानसिंह पुन मगरलाई स्रोत नखुलेको यो रकमसहित अख्तियारको टोलीले पक्राउ गरेको हो । बागमती प्रदेश ०१००२ झ ५३१८ मा बुटवलतर्फ आउँदै गरेको अवस्थामा रुपन्देहीको सैनामैना नगरपालिका १० स्थित पूर्व पश्चिम लोकमार्गको कोठी वनबाट नियन्त्रणमा लिएर थप अनुसन्धान भइरहेको अख्तियार प्रवक्ता नारायणप्रसाद रिमालले जानकारी दिए । त्यसैगरी राष्ट्रिय किताबखाना (शिक्षक) ताहाचलका शाखा अधिकृत धनेश्वर प्रसाईसहित ३ जनाविरुद्ध मुद्दा दायर भएको छ । अख्तियार दुरुपयोग अनुसन्धान आयोगले प्रसाईसहित क्यान्टिन संचालक सुदर्शन न्यौपाने, हलुका सवारी चालक सुरेशप्रसाद नेपालविरुद्ध विशेष अदालत मुद्दा दायर गरेको हो । उनीहरुले अवकास पश्चात पेन्सन कागजात बनाउन आएका सेवाग्राहीसँग काम छिटो गरिदिने ५२ हजार घुस लिएका थिए । उनीहरुविरुद्ध भ्रष्टाचार निवारण ऐन बमोजिम सजाय हुन मागदाबीसहित मुद्दा दायर गरिएको अख्तियारका प्रवक्ता एवं सहसचिव नारायणप्रसाद रिसालले जानकारी दिए ।"
२ नाबालक बहिनी जबरजस्ती करणी उद्योगमा दाजुविरुद्ध उजुरी,"नेपालगन्ज : बाँकेको बैजनाथ गाउँपालिकामा २ जना बहिनीलाई जबरजस्ती गरेको आरोपमा एक जना दाजुविरुद्ध उजुरी परेको छ। इलाका प्रहरी कार्यालय कोहलपुरका मुद्दा फाँटका इन्चार्ज शुभराज बमका अनुसार २१ मंसिरमा १० र १२ बालिकालाई जबरजस्ती करणी उद्योगको जाहेरी परेको बताए। अभियुक्त भागेर भारत गएको छ भन्ने खबर पाएका छौं। प्रहरीले खोजी कार्य जारी राखेको छ, उनले भने। उनले गत ७ कार्तिकमा जबरजस्ती करणीको प्रयास गरेको प्रहरी जाहेरीमा उल्लेख छ। दुबै बालिका अभियुक्तकी बहिनी (ठूलो बाबुकी छोरी) हुन्। हामी नभएको बेलामा घरमा आउँदो रहेछ। धम्काएर लुगा खोल्दै गोप्य अंग खेलाउने र बिहेअघि नै सबै कुरा सिकाउँछु भन्ने रहेछ, पीडित बालिकाका बुबाले भतिजोले पटकपटक आफ्नी छोरीमाथि बलात्कार प्रयास गरेको बताउँदै भने, जेठी छोरीसँग त्यस्तो व्यवहार भएको छोराले देखेर हामीलाई भन्यो। छोरीसँग बुझ्दा कान्छी छोरीसँग त्यस्तै क्रियाकलाप पटकपटक गरेको थाहा पाएपछि उजुरी गरेका हौं। उजुरीपछि अभियुक्त फरार छ। इप्रका कोहलपुरले फरार अभियुक्तको खोजी जारी रहेको जनाएको छ।"
"आरोपित दिनेशको साविति बयान सडकबाट धक्का दिँदा खोल्सोमा लडी, अनी घाँटी थिचेर मारिदिए","धनगढी : बैतडीको दोगदाकेदार गाउँपालिका ७ की भागरथी भट्टको हत्यामा संलग्न भनि पक्राउ परेका दिनेश भट्टले साविति बयानमा हत्या स्वीकार गरेको प्रहरीले जनाएको छ । यसअघि प्रहरी र परिवारका सदस्यलाई आफू पुरै कक्षा पढेर आएको बताए पनि विद्यालयको रेकर्ड र खोचलेकमा भेटिएका साथीहरुका आधारमा उनी टिफिन समयमा नै घर गएको देखिएपछि प्रहरीको अनुसन्धान उनीतिर केन्द्रित पारिएको थियो । दिनेश भागरथीका नजिकका भाइ नाता पर्छन् । दिनेश टिफिनको समयमा विद्यालयमा भलिबल खेलेर घर आए । उनीसँगै टिफिनमा घर आएका भानदेव भट्ट र लिलाघर भट्टले उनलाई खोचलेक बजारमा देखे । खोचलेक बजार उनीहरुले पढने सनातन धर्म माविबाट झण्डै ५७ मिनेटको पैदल दुरीमा पर्छ । खोचलेक बजारमा तीनैजना र भागरथीको भेट भयो । भागरथीले उनीहरुसँग घर कतिबेला जाने भनेर सोधिन । भानदेब र लिलाधरले कपाल काटेर मात्रै घर जाने भनेपछि भागरथी त्यहाँबाट घर हिँडेको प्रहरीले बताएको छ । भानदेब र लिलाधर कपाल काटन सैलुन छिरे । तर दिनेश त्यहाँबाट भागरथीको भन्दा चारपाँच मिनेट पछाडि घरतिर हिँडे । उनले यसअघि आफूले बाटोमा कसैलाई पनि नदेखेको, विद्यालयबाट पनि पुरै कक्षा पढेर आएको जस्ता झुटो कुराले उनीमाथि गहिरो अनुसन्धान थालेको थियो। 'दिनेशले विद्यालयबाट हिँडेको समय १:४५ बजे हो । भागरथी र तीनैजनाको १:५० मा खोचलेकमा भेटभयो । त्यसपछि घटनास्थल पुग्ने समय भनेको झण्डै ४० मिनेट अथवा २:३० हो । तर दिनेश ३:२५ सम्म घटनास्थल नजिकै छन् । उनले, घरमा पुरै पिरियड पढेर आएको भनेपनि पत्याउन नसकिने देखिन्छ,' प्रहरी स्रोत भन्छ,' तर उनले टिफिनमा कक्षा छोडेपछि र घर ढिलो पुगेको पत्ता लागेपछि अनुसन्धान बढी केन्द्रित पारिएको थियो।' प्रहरीले दिनेशलाई ३ :२५ मा घटनास्थल नजिकैको लवलेकको नवनिर्मित मैदान नजिक देखेको प्रत्यक्षदर्शीले बताएका छन्। 'प्रत्यक्षदर्शीका आधारमा अनुसन्धान अझ सहज भएको प्रहरीले जनाएको छ। दिनेश शव भेटिएको दिन घटनास्थलमा थिए । उनी केही बेर मात्र घटनास्थलमा बसेर छिट्टै घर फर्किए । त्यसदिन घटनास्थलमा पुगेका प्रहरीहरुले घटनास्थल सिल पारिसकेको थियो । त्यहाँ प्रहरीको तालिम प्राप्त कुकुर आउने भएकाले घटनास्थलमा कसैलाई नजान भनिएको थियो । भागरथीको शव उठाएको दिन अथवा घटनास्थलमा धनगढीबाट तालिम प्राप्त कुकुर पुगेको दिन दिनेश त्यहाँ गएनन् । उनको ट्राभल हिस्ट्री हेर्दा उनी तालिम प्राप्त कुकुर आएको दिन गोठालो गएका रहेछन्,' एक प्रहरी अधिकृतले भने । भागरथीकी आमाले भागरथी आइन र ? भनि सोध्दा दिनेशले नदेखेको बताएका थिए । 'भागरथीको खोजी गर्दा, फोन गर्दा उनी डराएर छटपटिए झैं हुन्थे, 'ती प्रहरी अधिकृतले भने । तर मंगलबारको बेलुकी उनले साविति बयानमा आफूले भागरथीको हत्या गरेको स्वीकार गरेका छन् । यस्तो छ साविति बयान म मध्यान्तरमा स्कुलमा (सनातन धर्म मावि) भलिबल खेलेर घर आए । त्यसपछि खोचलेकमा मेरो भागरथीसहितका अरु तीनजना आफ्नै गाउँका युवाहरुसँग भेट भयो । उनीहरु कपाल काट्न थाले । म त्यहाँबाट घरतिर हिँडे । मैले सिल्ल भन्ने स्थानमा भागरथीलाई भेटे र म फटाफट ती भन्दा अगाडि घरतिर लागे । घटनास्थल भएको स्थानमा म भागरथी भन्दा अगाडी नै पुगिसकेको थिए । केही बेरमा भागरथी आइन। उनले पुग्ने वित्तिकै मैले सडकबाट धक्का दिएर सानो खोल्सोमा (जहाँ शव भेटिएको थियो) लडाए । उ लडी र घाइते भइ । अनी मैले घाँटी थिचेर मारिदिए । त्यसपछि म घर हिँडे । भागरथीको बलात्कारका बारेमा मौन दिनेशले भागरथीको हत्या गरेको साविति बयान दिएपनि उनले बलात्कारका बारेमा भने मौनता देखाएको प्रहरीले जनाएको छ । उनको, पुरै बयान सिआइबीका डिएसपी पञ्चकुमार बाकुले लिएका थिए । पञ्चकुमार अब्बल अपराध विज्ञ मानिन्छन् । जिल्ला अस्पताल बैतडीले भागरथीको यौनांगमा यौनजन्य गतिविधि भएको र घाँटी निमोठेर हत्या भएको पोष्टमार्टम रिपोर्ट प्रहरीलाई बुझाएको छ । घटनाको प्रकृती हेर्दा पनि भागरथीको तल्लो अंगको वस्त्रहरु फुकालिएका छन् भने उनको यौनांगबाट धेरै रगत बगिरहेको भेटिएको प्रहरीले जनाएको छ। 'जिल्ला प्रहरी कार्यालयमा विस्तृत बयान भइरहेको छ, यी त सबै प्रारम्भिक बयानका आधारमा आएका कुरा हुन, 'ती प्रहरी अधिकृतले भने । रुदै स्वीकारे हत्या दिनेशको सोधपुछमा खटिएका प्रहरी अधिकृतले उनलाई कुनै पनि मानसिक र शारीरिक यातना नदिएर फकाएर बयान गराएको बताएका छन् । बयानमा सहभागी ती अधिकृत भन्छन्, 'नाबालक हो, नाबालकलाई केही सजाय छुट पनि हुन्छ, भनेर फकाइयो। मंगलबार अबेर राती मात्रै साविति बयान दिए । उनी धेरै रोए, अनी घटना बारे भने ।' २ बजे सार्वजनिक हुँदै घटनाको अनुसन्धानका लागि माघको २५ गते देखि घटनास्थलमा रहेका सुदूरपश्चिम प्रदेशका प्रहरी प्रमुख डिआईजी उत्तम सुबेदी, संघीय प्रहरी कार्यालयका एसएसपी जनकराज पाण्डे, सिआईबीका डिएसपी पञ्चकुमार बाकु सहितको टोलीले अभियुक्तलाई बुधबार दिउँसो २ बजे सार्वजनिक गर्दैछन्। जिल्ला प्रहरी कार्यालय बैतडीमा अभियुक्त सार्वजनिक हुने प्रहरीले जनाएको छ । घर फर्किइनन् विद्यालय गएकी किशोरी भागरथी भट्टको न्यायको माग गर्दै नेविसङ्घको विरोध प्रदर्शन भागरथी हत्या प्रकरण : विद्यार्थी त्रासमा भागरथी हत्याकाण्ड : भानदेवलाई पछुतो लागेको त्यो दिन भागरथी हत्याका दोषी पक्राउ नजीक भागरथी हत्या प्रकरण : आरोपित दिनेश भट्ट पक्राउ भागरथी हत्या प्रकरण : चार दिनदेखि अभियुक्तमाथि अनुसन्धान केन्द्रित"
शिक्षक हत्या प्रकरण : हुन सकेन विप्लव समूहविरुद्धको मुद्दामा बहस,"विराटनगर : मोरङको मिक्लाजुङ गाउँपालिका१ का शिक्षक राजेन्द्रकुमार श्रेष्ठको अपहरणपछि हत्या गरिएको घटनामा नेत्रविक्रम चन्द विप्लव समूहविरुद्ध अदालतमा दर्ता भएको मुद्दाको बहस अघि बढ्न सकेको छैन। जिल्ला अदालत मोरङमा नेत्रविक्रम चन्द विप्लव नेतृत्वको नेकपाका ३५ जनाविरुद्ध अपहरण तथा कर्तव्य ज्यान मुद्दा गत सोमबार दर्ता भएको थियो। तर दुई दिनअघि दर्ता भएको मुद्दाको थुनछेक बहस बुधबारसम्म पनि अघि बढ्न सकेन। जिल्ला अदालत मोरङका स्रेस्तेदार राजकुमार दाहालका अनुसार बहस आगामी आइतबारबाट मात्रै अघि बढ्ने सम्भावना छ। उनले मुद्दाको बहस हुने इजलासको पनि टुंगो लाग्न नसकेको बताए। जिल्ला अदालतमा साता भरी दर्ता भएका, तर तत्काल अभियुक्तको बयान लिन नपर्ने प्रकृतिका मुद्दाको बाँडफाँट प्रत्येक हप्ताको आइतबार मात्रै गर्ने गरिएको दाहालको भनाइ छ। उनका अनुसार गोलाप्रथाबाट बाँडफाँट गर्दै प्रतिवादीको बयान लिने र मुद्दाको बहस हुने इजलासको पनि आइतबार नै टुंगो लगाउने गरिएको छ। तर तत्काल बयान लिन पर्ने अवस्थाको मुद्दामा भने दर्ता भएकै दिनबाट अदालती प्रक्रिया अघि बढाउने गरिएको छ। शिक्षक हत्या सम्बन्धी घटनाको मुद्दा तत्काल बयान लिन पर्ने प्रकृतिको नरहेका कारण इजलासको छिनोफानो नहुँदा बहस पनि पछि धकेलिएको स्रेस्तेदार दाहालले बताए। शिक्षक हत्या प्रकरणमा दर्ता भएको मुद्दामा प्रतिवादी बनाइएकामध्ये विप्लव समूहका मोरङ जिल्ला इन्चार्ज डिबी सिलवाल भनिने ३२ वर्षीय धनबहादुर विक मात्रै पक्राउ परेर कारागार चलान भइसकेका छन्। संखुवासभाको मादी नगरपालिका४ ओखरबोटे घर भएका विकलाई व्यापारीसँग चन्दा लिन जाँदै गरेको अवस्थामा मोरङको बूढीगंगा गाउँपालिका४ बाट गत माघ ७ गते हतियारसहित पक्राउ गरिएको मोरङ प्रहरीका प्रवक्ता डीएसपी मानबहादुर राईले बताए। उनका अनुसार को २४ प ४००५ नम्बरको मोटरसाइकलमा सवार रहेका विकको साथबाट एउटा सेमी अटोमेटिक पेस्तोल, तीन राउण्ड गोली, म्यागजिन, विभिन्न मोबाइलहरु, सिमकार्ड, सवारी चालक अनुमति पत्र बरामद भएको थियो। हतियारका सम्बन्धमा अनुसन्धान थाल्दा शिक्षक श्रेष्ठको अपहरणपछि हत्या गरिएको घटनामा पनि विकको संलग्नता देखिएको राईको भनाइ छ। विकविरुद्ध प्रहरीले हातहतियार खरखजना र अपहरण तथा कर्तव्य ज्यान मुद्दामा अनुसन्धान अघि बढाएको थियो। हतियार सम्बन्धी घटनाको मात्रै अनुसन्धान सकेको प्रहरीले मिसिल बुझाएपछि विकलाई प्रतिवादी बनाएर अभियोगपत्र तयार पार्दै जिल्ला सरकारी वकिल कार्यालयले गत आइतबार उनीविरुद्ध हातहतियार खरखजना मुद्दा अदालतमा दर्ता गरेको थियो। त्यही मुद्दाको थुनछेक बहस सकिएपछि जिल्ला अदालत मोरङकी न्यायाधीश दुर्गा खड्काको इजलासले विकलाई पूर्पक्षका लागि थुनामा पठाउन आदेश दिएको अदालतका स्रेस्तेदार दाहालले जानकारी दिए। पछि ठहरे बमोजिम हुने गरी तत्काल प्राप्त प्रमाणका आधारमा निज प्रतिवादी निर्दोष हुन् भन्ने आधार नदेखिएको हुँदा पूर्पक्षका लागि थुनामा पठाएर मुद्दाको बाँकी अनुसन्धान अघि बढाउनू, अदालतको आदेशमा भनिएको छ। दाहालले अदालतको आदेशपछि विक कारागार चलान भइसकेको जानकारी दिए। अघिल्लो दिन थुनामा पुगेका विकविरुद्ध शिक्षक श्रेष्ठको हत्यामा संलग्न रहेको भन्दै भोलिपल्ट अर्थात गत सोमबार अपहरण तथा कर्तव्य ज्यान मुद्दा पनि अदालतमा दर्ता भएको थियो। हातहतियार खरखरजना मुद्दामा उनी एक्लैलाई प्रतिवादी बनाइएको भए पनि अपहरण तथा कर्तव्य ज्यान मुद्दामा भने विकसहित विप्लव समूहका महासचिव नेत्रविक्रम चन्द, पार्टीका प्रवक्ता खड्गबहादुर विश्वकर्मा प्रकाण्डसमेत गरेर ३५ जनाविरुद्ध दर्ता भएको छ। सुराकीको आरोप लगाउँदै घरबाटै नियन्त्रणमा लिएर अपहरणपछि विप्लव समूहले शिक्षक श्रेष्ठको गत मंसिर २३ गते हत्या गरेको हो। मिक्लाजुङ गाउँपालिका १ स्थित सरस्वती आधारभूत विद्यालयका प्रधानाध्यापक ५३ वर्षीय श्रेष्ठको घाँटी रेटेर विभत्स तरिकाले हत्या गरिएको अवस्थामा शव भेटिएको थियो। घटना भएकै दिन विप्लव समूहका मेचीकोसी ब्यूरो इन्चार्ज प्रतापले विज्ञप्ति जारी गरेर हत्याको जिम्मा लिएका थिए। मोरङको केराबारी गाउँपालिका ६ घर भएका ४५ वर्षीय प्रताप भनिने थमनसिंह राईलाई पनि मुद्दामा प्रतिवादी बनाइएको छ। मुद्दाका अभियुक्तमध्ये विकबाहेक हत्याको जिम्मा लिने प्रतापसहित विप्लव समूहका महासचिव चन्द, प्रवक्ता विश्वकर्मा लगायत सबै फरार छन्। हत्या घटनाको प्रहरीले अनुसन्धान सकेपछि सरकारी वकिल कार्यालयले पक्राउ परेका एक र फरार रहेका ३४ सहित ३५ जनालाई प्रतिवादी बनाएर अदालतमा मुद्दा दर्ता गरेको हो। स्रेस्तेदार दाहालले प्रतिवादीमध्ये एक जना मात्रै पक्राउ परेको र पक्राउ परेका पनि अर्को मुद्दामा कारागार चलान भइसकेको बताए। अरु ३४ जना फरार नै रहेको र पक्राउ परेका पनि थुनामा पुगिसकेकाले तत्काल बयान लिइहाल्नु पर्ने आवश्यकता नदेखिएका कारण विप्लव समूहविरुद्ध अदालतमा दर्ता भएको मुद्दाको प्रक्रिया अघि नबढेको बताए।"
"२४ घन्टामा १२५ जनामा कोरोना संक्रमण, ९१ डिस्चार्ज",काठमाडौं : पछिल्लो २४ घन्टामा देशभर १२५ जनामा कोरोना संक्रमण पुष्टि भएको छ। ४८ पुरुष र ७७ महिलामा संक्रमण देखिएको स्वास्थ्य तथा जनसंख्या मन्त्रालयले जनाएको छ। यो सहित संक्रमितको संख्या २ लाख ७३ हजार ७० पुगेको छ। २४ घन्टामा कोरोनाबाट कसैको पनि मृत्यु भएको छैन। हाल कोरोनाबाट मृत्यु हुनेको संख्या २ हजार ५५ पुगेको छ। यस्तै पछिल्लो २४ घण्टामा ९१ जना डिस्चार्ज भएसँगै कोरोना जितेको संख्या २ लाख ६९ हजार ३९४ पुगेको छ। मन्त्रालयका अनुसार क्वारेन्टाइनमा ७२ जना क्वारेन्टाइनमा रहेका छन्। मन्त्रालयका अनुसार १३ जनाको भेन्टिलेटरमा ६१ जनाको आइसीयूमा उपचार भइरहेक छ। हाल नेपालमा कोरोनाविरुद्धको तेस्रो चरणको खोप अभियान संचालनमा छ। हाल भारत सरकारले अनुदानमा दिएको १० लाख डोज कोरोना खोप देशभर लगाउन थालिएको छ।
"आमाले अर्कैसँग विवाह गरेपछि बुवा वेपता, बिरामी छोराको विच्चली","विराटनगर : 'जहाँ घाउ त्यहाँ नै चोट थपिन्छ' भने जस्तै पीडाले भौतारिँदै छन् विराटनगर महानगरपालिका १७ का मो अजाज । २६ वर्षीय मो अजाज अहिले आफूलाई लागेको रोगको उचार गरिदिने सहयोगीको खोजिमा भौतारहेका छन्। एक वर्षदेखि पेट फुल्ने, नाकबाट रगत बग्ने र बेहोस हुने समस्याले थलिएका छन् । गहभरी आँशुका भेल बगाउँदै वडा कार्यालयमा श्रीमतीसँगै भेटिएका उनले रकम अभावमा अस्पताल भर्ना हुन सकेको भन्दै जीवन जोगाइ दिने सहयोगको खोजिमा रहेको दुखेसो पोखे। भाडाको घरमा दुई सन्तानसहित परिवारका साथ बस्दै आएका उनको आर्थिक अवस्था कम्जोर भएकाले अस्पतालमा भर्ना हुन सकेका छैनन् । आमा रोषणी खातुनले अर्कै पुरुषसँग अर्को विहे गरेपछि बुवा पनि लामो समयदेखि वेपतापछि मजदुरी गरेर ४ जनाको परिवार धान्दै आएका थिए । उनका बुवा अहिले भारत रहेको बताइएको छ। जन्म दिने आमा अर्कैसँग विवाह गरेर गएपछि बुवासँगै बस्दै आएका उनले स्थानीय सुन्दी खातुनसँग विहे गरेका छन् । विहे गरेपछि बुवा मो मुजाबित पनि वेपता भएका थिए। बुवा वेपता भएपछि सीमा क्षेत्रमा मजदुरी गरेर दुई सन्तानलाई पढाउँदै आएका उनको साथमा नागरिकता समेत छैन् । बुवाको जन्मसिद्ध नागरिकता भएपनि बुवा नभएकाले नागरिकता बनाउन नसकेका उनलाई किड्नीमा समस्या देखिएको छ। श्रीमान बिरामी भएपछि श्रीमतीले कमाएको रकम र गाउँघरमा चन्दा लिएर उपचार समेत गराए । तर दिनादिन समस्या बढ्दै गएको श्रीमति सुन्दरी खातुनले बताइन् । दवाई पसलबाट भएको पैसाले उपचार गरे केहि भएन् उनले भनिन्,' ५ हजार जोहो गरेर नोबेल अस्पतालमा गए । पुष १९ गते विराटनगरस्थित नोबेल अस्पतालमा उपचारको लागि गएपछि स्वास्थ्य परीक्षण गराएँ। चिकित्सकले भर्ना गर्नुपर्ने बताएपछि पैसा अभावमा फर्खेर आएको उनले बताइन् । रकम अभावकै कारण भर्ना नगराएको उनले बताइन् ।' पाँच हजार ऋिण लिएर गएँ,उनले भनिन्, ' अस्पतालले तत्काल ३० हजार चाहिन्छ भनेपछि सहयोगी दाताको खोजिमा छु।कृपया मेरो श्रीमानको ज्यान जोगाइदिनुहोला।' श्रीमान बिरामी हुँदा बच्चाको पढाइ पनि प्रभावित भएको उनले गुनासो पोखिन। बिरामी अजाजले आफ्नो उपचारका लागि सहयोग गरिदिन आग्रह गरे।"
कालिकोटमा जिपले किचेर बालकको मृत्यु,"कालिकोट : जिल्लाको रास्कोट नगरपालिका ७ सान्नीघाट बजारमा जिपले किचेर बालकको मृत्यु भएको छ । कर्णाली करिडोरमा सञ्चालित मे १ ज ११४९ नम्बरको जिपले सान्नीघाटमा व्यापार गर्दै आएका गोबिन्द्र सिम्खाडाको दुई वर्षीय छोरा प्रेम सिम्खाडालाई किच्दा घटनास्थलमै मृत्यु भएको हो । सामान्य घाइते भएका बालकलाई मार्नका लागि चालकले गाडी पछाडि ल्याएर टाउँकोमा टायर चढाएर मारेको स्थानीयले बताएका छन् । गाडी क्रस हुने क्रममा बच्चालाई सामान्य ठक्कर दिएको थियो । स्थानीयले बच्चालाई मार्यो भनेर हल्ला गरेपछि चालक उमाकान्त पाठकले गाडी ब्याक गरेर बच्चाको टाउँकोमा टायर चढाएर मारेको स्थानीय कर्ण विश्वक्रर्माले बताए । चालकले हतारमा ब्याक गरेर बच्चाको हत्या गरेको प्रत्यक्षदर्शीको आरोप छ । बच्चालाई हत्या गरेर चालक नजिकै रहेको अस्थाई प्रहरी चौकीमा पुगेका थिए । प्रहरीले चालकलाई सुरक्षामा राखेको छ । स्थानीयले गाडीलाई जलाएका छन् । स्थानीयले चालकलाई पनि जलाउन दिनु पर्ने भन्दै प्रहरी चौकीमा समेत तोडफोड गरेका छन् । सुरक्षाका लागि जिल्लाबाट थप प्रहरी टोली घटनास्थल पठाइएको छ । स्थानीय र बालकका आफन्तले भने समितिका मान्छे, चालकलाई राखेर मात्र छलफल गर्ने र प्रहरीलाई मुचुल्का गर्न दिने अडान लिएका छन् । जिल्ला प्रहरी कार्यालय कालिकोटका प्रमुख डीएसपी चक्रबहादुर शाहले घटना भएको र त्यहाँ जिल्लाबाट प्रहरी निरीक्षक महेश शाहीको नेतृत्वमा प्रहरी पठाएको बताए । घटनाका विषयमा प्रहरीले अनुसन्धान गरिरहेको उनले बताए । बालक किचेको घटनाले पीडित पक्षको प्रदर्शनका कारण कर्णाली करिडोर बन्द भएको छ ।"
परम्पराविरुद्ध हेडमास्टर सरस्वतीको संघर्ष,"बर्दिबास : सरस्वती मिश्रका श्रीमान् डाचाराज वाग्ले बितेको १३ दिन पुग्यो। पतिको मृत्यु पश्चातको संस्कारका लागि सोतो कपडा लगाएर उनी किरिया बसेकी छैनन्। उनका छोराहरु प्रज्जवलराज, प्रल्यराज बुवाको क्रियापुत्री पनि बसेका छैनन्। उनीहरुले कपाल पनि खोरिएका छैनन्। महोत्तरीको बर्दिबास१ स्थित उनको घर पुग्दा सरस्वती, उनका छोराहरु र दैलोमा आफ्न्तहरु थिए। दैलोको दाँयपट्टि राखिएको टेबलमा स्वर्गीय डाचाराजको फ्रेममा हालिएको फोटो, नजिकै केही पुष्प गुच्छा र शोक सन्देशको पुस्तिका राखिएको थियो। १३ औं दिनको पुण्यतिथिमा चोख्याउन उनको घरमा पुरोहित पनि बोलाइएको थिएन। कर्मकाण्डको कुनै चाँजोपाँजो थिएन। बुवाको मृत्युपछि छोराहरु किन क्रियापुत्री नबसेका होलान् ? श्रीमान्को मृत्युपछि किन सेतो लुगामा बेरिएर कोरा नबसेकी होलिन् ? समाजमा थुप्रै प्रश्न उठ्यो। प्रश्न नउठ्ने कुरै भएन। सरस्वती गाउँ नजिकैको पञ्चधुरा अधारभुत विद्यालयकी हेडमास्टर हुन्। उनलाई गाउँभरिकाले चिन्छन्। हेडमास्टले पतिको मृत्युपछि समाजमा चल्दै आएको परम्परा किन नमानेकी होलिन् ? यो प्रश्नको उत्तर खोज्न हामी उनको दैलोमा पुग्दा उनले भनिन्,मृत्युपछिको संस्कार पनि एक कुप्रथा हो। परम्परागत मृत्यु संस्कार मान्नेहरुका लागि मैले थालेको नयाँ अभियान फरक लाग्न सक्छ। मृतक डाचाराज नेकपाका केन्द्रीय सदस्य थिए। उनको गत फाल्गुण २१ गते मृत्यु भएको थियो। नेकपाको सर्लाही जिल्ला ईन्चार्ज समेत रहेका उनको सदरमुकाम मलङ्गवाबाट फागुन २२ गतेको पूर्व संध्यामा मसाल जुलुस गरेर बन्द सफल पार्न बागमती फर्किंदै गर्दा मुर्तीया जंगलमा मोटरसाइकल दुर्घटनामा मृत्यु भएको प्रहरीको भनाइ छ। परिवारजनले उनको सुनियोजित हत्या भएको बताइरहेका छन्। नेता वाग्लेको मृत्युले उनको परिवारमा गहिरो शोक छाएको छ। प्रियजन गुमाउनु पर्दाको क्षण कुनै पनि परिवारका लागि अत्यन्तै पीडादायी र दुःखदायी हुन्छ। त्यही पीडाको भेलमा सरस्वतीको परिवार छ। शोकमा रहेका परिवारजनलाई पीडाबाट सम्हालिन निकै कठिन हुन्छ। त्यसमाथि क्रियाकर्मको अनावश्यक खर्चले गरिव तथा विपन्न परिवारमा ऋणको भार पर्ने गरेको सरस्वतीले बताइन्। मृत्युपछि गरिने संस्कार ठीक होइन भन्ने मलाई लाग्यो। कुरिति, कुप्रथा, कुसंस्कारभन्दा माथि उठेर मैले यो परम्परा तोडेर नयाँ परम्पारको थाल्नी गरेको छु, उनले भनिन्, 'त्यसैले समाजमा नयाँ संस्कार स्थापित गर्न मेरा छोराहरु क्रियापुत्री बसेका छैनन्। म पनि कोरो बसेको छैनँ। यस्तै अरुले गर्दै गएपछि नयाँ संस्कारको विकास पक्का हुन्छ। मृत्युपश्चात कर्म गरेपछि आफ्न्त सम्झेको हुने र नगरेपछि बिर्सिने भन्ने हुँदैन। हामी सबैका प्रियजन सधैंका लागि प्रियजन नै हुन्छ, उनले भनिन्, 'एक समय श्रीमान्को मृत्युपश्चात चितामा दनकिरहेको आगोमा श्रीमती जीउँदै जलेर सति जानु पर्ने एक खालको परम्पारा नै थियो। यो कुरिति हो भनेर समाजले बुझ्यो। सति प्रथाको त्यसपछि नामनिशान हरायो। त्यसैगरी समाजले मृत्युपछिको संस्कार कुरिति हो भन्ने एकदिन पक्का बुझ्ने छ।' मृत्युको संस्कारमा हुने खर्चलाई पीडामा परेका असहायहरुलाई सहयोग गर्नु पर्नेमा उनले औंल्याएकी छिन्। मेरो स्वर्गीय पतिको सम्झनामा समाजिक काम गर्न उहाँको नाममा प्रतिष्ठान स्थापना गर्ने सोंचमा छौं, उनले भनिन्,हाम्रो मृत्युपश्चात मेडिकल पढ्ने विद्यार्थीको पढाइमा प्रयोगात्मक कक्षामा उपयोग गर्न शरीर हस्तान्तरण गर्ने कुरो थियो। तर, उहाँको लाशको पोष्टमार्टम गर्नु पर्ने भएकोले शरीर मेडिकल साइन्सको क्षेत्रमा उपयोगी हुन सकेन। हेडमास्टर सरस्वती मिश्र र उनका छोराहरु। २०५१ सालमा नेता डाचाराज र सरस्वती वैवाहिक बन्धनमा बाँधिएर जीवनको सहयात्रा सुरु गरेका थिए। गरिबलाई शोषण गर्ने सर्लाहीका मिटर ब्याजी श्याम पदेशी, रामबाबु साह जस्ता पीडकविरुद्ध केही वर्ष पहिले लडेर उनीहरुलाई जेलमा कोचेका थिए। स्वच्छ छवीका नेता वाग्ले प्रखरवक्ता र लेखक थिए। उहाँ वर्ग संघर्षको लडाइँमा हुनुहुन्थ्यो। अन्याय, अत्याचारमा परेकाहरुको न्यायको लागि सधैं अवाज बुलन्द पार्न लडिरहनुहुन्थ्यो, पूर्व शिक्षामन्त्री गिरिराजमणी पोखरेलले भने,उहाँ बहुप्रतिभाशाली योद्धा हुनुहुन्थ्यो। नेता वाग्लेको सुनियोजित ढंगले हत्या भन्दै नेकपाले छानविन टोली पनि गठन गरेको उनले बताए। वर्ग संघर्षबाट मुक्ति पाइरहेका जनता उनको मृत्युले स्तब्ध छन्।मृत्यु त्यतिकै सत्य हो, जति जीवन। फेरि पनि जीवन सबैलाई प्रिय हुन्छ , मृत्यु सबैलाई अप्रिय हुन्छ। जन्मेपछि मृत्युको बीचमा हामी देशलाई के दिन सक्छौं, त्यो ठूलो कुरो हो, त्यो मुख्य कुरो हो, सरस्वतीले भनिन्, मान्छेको जीवन संघर्षशील हुनु पर्छ। मृत्युपछि कोही पनि मान्छे फर्केर आउँदैनन्, चाहे धनी होस्, चाहे गरिब। ठूलो होस् या सानो। मन बुझाउनु पर्दो रहेछ', उनले भनिन्। तिमी मेरो लागि महान छौं, त्यसमा मलाई विश्वास छ। म जीवनको उत्तरार्धमा हिडिरहेको छु , विगतका दिनमा आफ्नो श्रीमान्ले भनेको कुरा सम्झिंदै सरस्वती भन्छिन्, उहाँको विचार, उहाँले सिकाउनु भएको सभ्यता, संस्कार र समाज रुपान्तरणको कोणबाट सधैं मेरा मन, मस्तिक्समा उहाँ बसिरहनुहुन्छ।"
चोरीका चार मोटरसाइकलसहित ७ जना पक्राउ,भक्तपुर : भक्तपुर प्रहरीले चोरीका चारवटा मोटरसाइकलसहित सात जनालाई नियन्त्रणमा लिएको छ । महानगरीय प्रहरी परिसर भक्तपुरका अनुसार मंगलबार एकैदिन भक्तपुर र मध्यपुर थिमिबाट दुइटा मोटरसाइकलको चोरी भएको थियो । त्यस्तै गएको पुस ६ र ८ गते थप दुइटा मोटरसाइकल चोरी भएको थियो । चोरी भएका चारवटै मोटरसाइकल पल्सर २२० सीसीको रहेका छन् । परिसरका प्रवक्ता प्रहरी नायब उपरीक्षक दीपक गिरीले मंगलबार भक्तपुर नगरपालिका ७ आदर्शचोकमा चेकजाँच गर्ने क्रममा बा ९८ प ८९६४ नम्बरको मोटरसाइकल चोरी गरेर लाँदै गरेको खुल्न आएको जानकारी दिए । उनका अनुसार उक्त मोटरसाइकल स्थानीय हरिगोविन्द शिल्पकारको नाममा रहेको थियो । उक्त मोटरसाइकल चोरी गरेर लाँदै गरेका दोलखाको शैलुङ गाउँपालिका ४ घर भई हाल ललितपुरको धोबीघाट बस्ने २७ वर्षीय अभिषेक योञ्जन र शैलुङ गापाकै ६ वडा घर भई हाल भक्तपुरको सूर्यविनायक बस्ने १९ वर्षीय सुमन नेपालीलाई नियन्त्रणमा लिइएको प्रहरी नायब उपरीक्षक गिरीले बताए । उनका अनुसार मंगलबार नै मध्यपुर थिमि नपा ५ स्थित अरनिको राजमार्गमा पार्किङ गरिराखेको प्रदेश ३०२०१७ प ७०४८ नम्बरको मोटरसाइकल चोरी गरिएको थियो । स्थानीय कुमार श्रेष्ठको नाममा रहेको उक्त मोटरसाइकल चोरी गरेर लाँदै गरेको अवस्थामा प्रहरीले दुई युवालाई नियन्त्रणमा लिएको थियो । प्रहरीले दोलखाको शैलुङ गाउँपालिका २ घर भई भक्तपुरको सूर्यविनायकमा बस्ने २३ वर्षीय फुर्वा तामाङ र २१ वर्षीय राजु तामाङलाई नियन्त्रणमा लिएको उनले बताए । प्रहरी नायब उपरीक्षक गिरीका अनुसार महानगरीय प्रहरी परिसर भक्तपुरबाट प्रहरी निरीक्षक सुदन केसीको नेतृत्वमा खटिएको प्रहरी टोलीले उनीहरुलाई नियन्त्रणमा लिन सफल भएको थियो । उनका अनुसार ओखलढुंगा प्रहरीको सहयोगमा भक्तपुरबाट मोटरसाइकल चोरी गरी लाने ३ जनालाई माघ २४ गते भक्तपुर प्रहरीले नियन्त्रणमा लिएको थियो । प्रहरीले ओखलढुंगाको लिखु गापा ९ बस्ने २२ वर्षीय कुलबहादुर तामाङ र २४ वर्षीय गोविन्द गौतम तथा खिजी देम्बा गापा २ बस्ने २८ वर्षीय पञ्चमान तामाङलाई नियन्त्रणमा लिएको थियो । भक्तपुर प्रहरीका अनुसार उनीहरुले गएको पुस ६ गते भक्तपुरको सूर्यविनायक नपा ८ सिपाडोल निवासी किसन थापाले आफ्नै घर कम्पाउण्डमा पार्किङ गरिराखेको प्रदेश नं ३०२०१० प ७१४१ नम्बरको २२० सीसीको पल्सर मोटरसाइकल चोरी गरेका थिए । त्यस्तै माघ ८ गते भक्तपुर नगरपालिका १ गणेश स्कुल नजिक डेरा गरी बस्ने पेम्बा तामाङले पार्किङ गरिराखेको प्रदेश २०२० प ८८२७ नम्बरको मोटरसाइकल पनि उनीहरुले चोरी गरी लगेका भक्तपुर प्रहरीले जनाएको छ । मोटरसाइकल चोरी भएको निवेदनको आधारमा खोजतलास गर्दै जाने क्रममा माघ २४ गते जिल्ला प्रहरी कार्यालय ओखलढुंगासँग समन्वय गरी खटिएको प्रहरी टोलीले चेकजाँच गर्ने क्रममा चोरीका २ वटा मोटरसाइकलसहित ३ जना युवाहरुको साथमा बरामद भएको प्रहरी नायब उपरीक्षक गिरीले बताए । उनका अनुसार चोरी भएका मोटरसाइकल धनीहरुले पक्राउ परेका युवाहरुविरुद्ध किटानी जाहेरी दिइसकेका छन् । उक्त जाहेरीको आधारमा कानुनबमोजिम थप अनुसन्धान कार्य भइरहेको भक्तपुर प्रहरीले जनाएको छ ।
भागरथी हत्या प्रकरण : आरोपित दिनेश भट्ट पक्राउ,"काठमाडौं : बैतडी दोगडाकेदार गाउँपालिका७ चडेपानी की १७ वर्षीया किशोरी भागरथी भट्टको बलात्कारपछि हत्या गरेको आरोपमा प्रहरीले दिनेश भट्टलाई पक्राउ गरेको छ। भागरथी पढ्ने सनातन धर्म माविमाकै कक्षा ११ मा पढ्ने दिनेशलाई प्रहरीले बुधबार (आज) नै सार्वजनिक गर्ने तयारी गरेको छ। १३ दिनअघि विद्यालयबाट नफर्किएपछि खोजी गर्दा भागरथीको शव घरभन्दा तीन किलोमिटर टाढा रहेको लबलेक सामुदायिक वनमा बीभत्स अवस्थामा भेटिएको थियो। एक सातालामो प्रहरी अनुसन्धानपछि प्रहरीले भट्टको हत्या आरोपमा दिनेशलाई सार्वजनिक गर्न लागेको सुदूरपश्चिम प्रदेशका प्रहरी प्रमुख डीआईजी उत्तम सुवेदीले जानकारी दिए। आरोपितले अपराध स्वीकार गरिसकेका छन्, डीआईजी सुवेदीले भने, आरोपितलाई दिउँसो पत्रकार सम्मेलन गरेर सार्वजनिक गछौँ। प्रहरीले उनीमाथि शंका गरेर पक्राउ नगरी केहि दिनदेखि निगरानीमा गरिरहेको थियो। सनातन धर्म माविमाको कक्षा १२ मा पढ्ने भागरथीलाई दिनेशले लामो समयदेखि एकतर्फी रुपमा मन पराएको र १३ दिनअघि स्कुलबाट एक्लै फर्किएको मौका छोपेर बलात्कारपछि हत्या गरेको प्रहरी अनुसन्धानबाट खुलेको छ। पोस्टमार्टम रिपोर्टले उनको बलात्कारपछि घाँटी निमोठेर हत्या भएको देखाएको प्रहरीले जनाएको छ। प्रहरी स्रोतका अनुसार उनले सुरुमा भागरथीलाई भीरबाट लडाएको र घाइते अवस्थामा बलात्कार गरेको बयान दिएका छन्। दोषीलाई कारवाहीको माग गर्दै पीडित पक्षले अस्पतालमै शव छाडेर आन्दोलन गर्दै आएको छ। गृहमन्त्री रामबहादुर थापाले मंगलबार बैतडीकी १७ वर्षीया किशोरी भागरथी भट्टलाई बलात्कारपछि हत्या गर्ने दोषी नजीक प्रहरी पुगेको बताएका थिए। भट्टसम्बन्धी घटना कञ्चनपुरकी निर्मला पन्तको जस्तो जटिल नरहेको जनाउँदै उनले विगतबाट पाठ सिकेर टुङ्गोमा पुर्याउने गरी छानबिन प्रक्रिया अघि बढेको बताएका थिए। निर्मला पन्त प्रकरणमा असफल देखिएको प्रहरी भागरथी घटनाका दोषी जसरी पनि पत्ता लगाएर गुमेको विश्वास फर्काउने जोसमा थियो। निर्मला घटनामा धेरै त्रुटि थिए, त्यो हाम्रा लागि सिकाइ पनि रह्यो, त्यही सिकाइबाट हामीले भागरथीको घटनामा अब्बल अनुसन्धान गरेका छौं। प्रदेशभरिका अनुसन्धानविज्ञ यस घटनामा खटिएका छन्, सीआईबीको प्राविधिक टोली पनि यतै छ। त्यसैले दोषी उम्किदैनौं, डीआईजी सुवेदीले भने। भागरथीका दुई दिदी र एक जना दाइ छन्। दिदीहरू तुलसी र पार्वतीको बिहे भइसकेको छ। स्थानीय भूमिराज माविमा १० कक्षासम्म पढेका केशव घरको आर्थिक अवस्था कमजोर भएकाले बहिनीलाई पढाउनका लागि मजदुरी गर्न भारतको राजधानी दिल्लीमा थिए। लकडाउनका बेला घर फर्किएका केशव बुवाकोे किरिया गरेर माघ ३ गते दिल्ली गएका थिए। सनातन धर्म माविबाट पाँच मिनेट हिँडेपछि, खोचलेक बजार आउँछ। खोचलेक बजारको केही तल दोगडाकेदार गाउँपालिकाको केन्द्र पनि छ। बैंक तथा वित्तीय संस्था भएकाले बजारमा चहलपहल हुने गर्छ। त्यसपछि भीरकट्या भन्ने डाँडो भएर सिल्ल गाउँ हुँदै लवलेक वनमा पुगिन्छ। खोचलेक बजारबाट लवलेक वनको दूरी झन्डै एक किलोमिटर छ। करिब दुई किलोमिटरको वन क्षेत्र सकिनेबित्तिकै पासिमबाटा भन्ने गाउँ सुरु हुन्छ। पासिमबाटा भन्ने स्थानबाट चार सय मिटरको दूरीमा भागरथीको हत्या भएको हो। घर फर्किइनन् विद्यालय गएकी किशोरी भागरथी हत्या प्रकरण : परीक्षणका लागि भेजाइनल स्वाब काठमाडौं पठाइयो भागरथी भट्टका हत्यारालाई कारबाहीको माग गर्दै डोको प्रदर्शन (फोटोफिचर) मुई कइका मुख हेरिबरे भितर झाउँ ओलीको आश्वासन: निर्मला पन्त र भागरथीका हत्यारालाई पानी मुनि गए नि छोडिन्न भागरथी भट्टको न्यायको माग गर्दै नेविसङ्घको विरोध प्रदर्शन भागरथी हत्या प्रकरण : विद्यार्थी त्रासमा भागरथी हत्याकाण्ड : भानदेवलाई पछुतो लागेको त्यो दिन भागरथी हत्याका दोषी पक्राउ नजीक"

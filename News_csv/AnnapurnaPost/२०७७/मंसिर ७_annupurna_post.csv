शीर्षक,विवरण
हुलाकी राजमार्गले जगाएको आशा,झापादेखि कञ्चनपुरसम्मका नागरिकको जीवनस्तर उकास्न महत्वपूर्ण मानिएको हुलाकी राजमार्ग निर्माणले गति लिएसँगै त्यस क्षेत्रका नागरिकको जीवनशैली पनि फेरिएको छ। राजमार्ग निर्माणको काम ५७ प्रतिशत मात्रै सकिएको छ। सुरुवाती वर्षहरूमा थुप्रै प्राविधिक तथा व्यावहारिक जटिलताका कारण आयोजनाले गति लिन नसके पनि पछिल्ला वर्षहरूमा भएको प्रगतिले विगतका निशारा बिर्साइदिएको छ। तोकिएकै समयमा निर्माण सम्पन्न गर्न सकियो भने राजमार्गले छुने तराई क्षेत्रका २० वटा जिल्लामा विकासले ठूलो फट्को मार्ने निश्चित छ। झन्डै करोडभन्दा बढी जनता प्रत्यक्ष लाभान्वित हुने यो आयोजनालाई २० जिल्लाको विकास मात्र नठानी मुलुक विकासकै एउटा कडीका रूपमा सरकारले ग्रहण गर्नुपर्छ। सरकारको अभियानमा स्थानीय तथा सरोकारवाला सबै पक्षले सघाउनुपर्छ। एक हजार आठ सय ५४ किलोमिटर लामो यो राजमार्गमध्ये केही भागमा सडक निर्माणसँगै कालोपत्रेसमेत भइसकेको छ। अन्य ठाउँमा पनि धमाधम काम भइरहेको छ। पक्की सडक बनेसँगै स्थानीयलाई एक जिल्लाबाट अर्को जिल्लामा आउजाउ गर्न सजिलो भएको छ। पूर्वपश्चिम राजमार्गसम्म उनीहरूको पहुँच विस्तार भएको छ। सडक सुविधा भएसँगै स्थानीय उत्पादनलाई सजिलै बजारसम्म पुर्याउन सकिएको छ। सडक नहुँदा उत्पादनलाई घरमै खपत गर्नुपर्ने वा घरमा खपत गरेर नसकिँदा सडाएर फाल्नुपर्ने तरकारी तथा अन्य सिजनेबल खाद्यान्न बेचबिखन गरेर अन्य आवश्यकता पूरा गर्ने अवसर स्थानीयले पाएका छन्। गाउँमै रोजगार सिर्जना गर्न पनि सहयोग पुर्याएको छ। दुर्गम भनेर जग्गा बेचेर अवसरको खोजीमा सहर पस्न बाध्य भएकाहरू फेरि गाउँ फर्केर उद्यमी बन्न थालेका छन्। सडक सञ्जालसँगै जोड्न सकियो भने ग्रामीण भेगका आधाभन्दा बढी समस्या त्यसै समाधान हुन्छ भन्ने आमधारणालाई यो अवस्थाले पुष्टि गरेको छ। पूर्वपश्चिम राजमार्गको समानान्तर रूपमा तराईमधेसका जिल्ला जोड्ने पहुँच मार्गका रूपमा लिइएको छ। झापा जिल्लाको सदरमुकाम भद्रपुरबाट सुरु भई पश्चिममा कञ्चनपुर जिल्लाको भारतीय सीमासम्म फैलिएको छ। यसले पूर्वपश्चिम राजमार्गको सीधा पहुँचबाट टाढा रहेको तराईका भित्री गाउँलाई राष्ट्रिय राजमार्गसँग जोड्न सघाउनेछ। आयोजनाको सफलतापछि तराईका जिल्लामा सडक सञ्जालको समस्या करिबकरिब अन्त्य नै हुनेछ। सरकारले २०७३ सालमा हुलाकी राजमार्ग आयोजना निर्देशनालय स्थापना गरेको छ। यो आयोजनालाई राष्ट्रिय गौरवको आयोजनामा समावेश गरेको छ। आयोजनालाई सरकारले उच्च प्राथमिकतामा राखेको यी घटनाबाट पुष्टि हुन्छ। यो आयोजनाको प्रारम्भिक लागत अनुमान ४७ अर्ब २४ करोड रुपैयाँ थियो। संशोधित लागत ६५ अर्ब २० करोड छ। तोकिएको मिति आर्थिक वर्ष २०७९८० भित्रमै सम्पन्न हुने गरी काम अघि बढाउनुपर्छ। राजमार्गले गति लिए पनि यसमा थुप्रै व्यावहारिक तथा प्राविधिक समस्या देखिएका छन्। निकुञ्जभित्रको जग्गा अतिक्रमण बाँकी छ। एक सय किलोमिटर सडक रूख कटान समस्या पनि छ। यसलाई सकेसम्म छिटो समाधान निकाल्नुपर्छ। विस्तृत अध्ययन गरेर रूख कटानका विषयमा मन्त्रिपरिषद्बाट टुंग्याउन सकियो भने आयोजनालाई छिटो अघि बढाउन सकिन्छ। केही जिल्लामा भारतसँग सीमा विवाद देखिने गरेको छ। विवादकै कारण विगतमा काम गर्दागर्दै रोक्नुपर्ने अवस्थासमेत आएको थियो। नेपाल सरकारले आफ्नो स्पष्ट तर्क राखेर यो विषय सदाका लागि अन्त्य गरिदिनुपर्छ। राष्ट्रिय गौरवको आयोजना भएकाले बजेट अभाव हुन दिनु हुँदैन।
ऐन छल्न जागिर छाड्दै,"काठमाडौं : निजामती सेवातर्फ जागिर खान ठूलै आकर्षण छ। तर, ठूलो संघर्ष गरेर पाएको त्यही जागिर भटाभट छाड्न थालेका छन्। २०७५ साउनयता दुई वर्षभन्दा बढी अवधिमा झन्डै १ हजार ४ सय ६९ निजामती कर्मचारीले राजीनामा दिएका छन्। २०७५ साउनदेखि गत साउनसम्म १ हजार ३ सय ४ जनाले राजीनामा दिएका हुन्। त्यसपछि करिब ४ महिनामा जागिर छाड्नेको संख्या १ सय ६५ छ। राष्ट्रिय किताबखाना (निजामती)का सूचना अधिकारी रोशन ज्ञवाली पछिल्लो दुई वर्षमा अवकाश अवधिभन्दा पहिले राजीनामा दिनेको संख्या बढेको बताउँछन्। विगतमा जागिर छाड्ने कर्मचारीको संख्या एक वर्षमा ३ सय हाराहारीमा मात्रै हुन्थ्यो। उपल्लो तहका कर्मचारीले संवैधानिक नियुक्ति, बढी निवृत्तिभरण र दातृनिकायको जागिरका लागि राजीनामा दिएको देखिन्छ। तल्लो तहका कर्मचारीले भने सेवासुविधा कटौतीकै त्रासका कारण जागिर छाडेको जनाइएको छ। संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयकमार्फत सेवासुविधा कटौती गर्ने प्रस्ताव गरिएसँगै कर्मचारीले जागिर छाड्ने क्रम बढेको जानकार बताउँछन्। संसद्मा २०७५ माघ २७ मा पेस भएको उक्त विधेयक अझै विचाराधीन छ। विधेयकको दफा ५७ मा स्वैच्छिक अवकाशको व्यवस्था गरिएको छ। निवृत्तिभरण पाउने अवस्था र उमेरको हद पचास वर्ष पूरा भएका निजामती कर्मचारीले नेपाल सरकारद्वारा नेपाल राजपत्रमा प्रकाशित सूचनामा तोकिएको अवधिभित्र सोही सूचनामा उल्लिखित सर्तमा स्वैच्छिक अवकाश लिन सक्नेछ, उपदफा १ मा लेखिएको छ।निजामती सेवा ऐन २०४९ को दफा ३५ मा रहेको स्वैच्छिक अवकाशसम्बन्धी व्यवस्थामा उल्लेख कुरा भने हटाइएको छ। निवृत्तिभरण पाउने अवस्था र उमेरको हद पचास वर्ष पूरा भएका निजामती कर्मचारीले नेपाल सरकारद्वारा नेपाल राजपत्रमा प्रकाशित सूचनामा तोकिएको अवधिभित्र सोही सूचनामा उल्लिखित सर्तमा स्वैच्छिक अवकाश लिन सक्नेछ, उपदफा १ मा लेखिएको छ, यसरी स्वैच्छिक अवकाश लिने कर्मचारीमध्ये संवत् २०४९ साल कार्तिक २१ गतेभन्दा अघि निजामती सेवामा प्रवेश गर्नेको हकमा साठी वर्ष उमेर ननाघ्ने गरी र सो मिति र सोभन्दा पछि निजामती सेवामा प्रवेश गर्नेको हकमा अन्ठाउन्न वर्ष उमेर ननाघ्ने गरी बढीमा सात वर्षसम्म सेवा अवधि थप गरी निवृत्तिभरणका लागि जम्मा सेवा अवधि कायम गरिनेछ। उक्त ऐनको दफा ३७ मा निवृत्तिभरणसम्बन्धी व्यवस्था छ। त्यसको उपदफा ३ मा संवत् २०४९ साल कात्तिक २१ गतेभन्दा अघिदेखि निजामती सेवामा बहाल रहेको कर्मचारीले ३० वर्ष सेवा अवधि पूरा गरिसकेको भए स्वेच्छाले सेवाबाट अवकाश लिन सक्ने उल्लेख छ। यसरी स्वेच्छाले सेवाबाट अवकाश लिएको वा संवत् २०४९ साल कार्तिक २१ गतेभन्दा अघिदेखि निजामती सेवामा बहाल भई ५८ वर्ष उमेर पूरा भएको कारणबाट दफा ३३ बमोजिम स्वतः अवकाश प्राप्त गरेको निजामती कर्मचारीको उमेर साठी वर्ष पूरा हुन जति अवधि बाँकी छ, सो अवधि थप गरी निजको जम्मा सेवा अवधि कायम गरिनेछ, उपदफामा लेखिएको छ। विधेयकको निवृत्तिभरणसम्बन्धी व्यवस्थामा भने संवत् २०४९ साल कात्तिक २१ गतेभन्दा अघिदेखि निजामती सेवामा बहाल भई ५८ वर्ष उमेर पूरा भएको कारणबाट दफा ५४ को उपदफा (१) बमोजिम अनिवार्य अवकाश हुने निजामती कर्मचारीको सेवा अवधिमा निवृत्तिभरण प्रयोजनका लागि दुई वर्ष अवधि थप गरी निजको जम्मा सेवा अवधि कायम गरिने उल्लेख छ। नेपाल स्वास्थ्यकर्मी संघका पूर्वसहअध्यक्ष ओमप्रसाद उपाध्याय कर्मचारीको सेवासुविधा कटौती गर्ने व्यवस्था न्यायसंगत नभएको बताउँछन्। उनका अनुसार निजामती कर्मचारीको सेवा सर्तको सुरक्षासम्बन्धी व्यवस्थामा कुनै निजामती कर्मचारी नियुक्त हुँदा तत्काल लागू रहेको तलब, उपदान, निवृत्तिभरण र अन्य सुविधासम्बन्धी सेवाका सर्तहरूमा प्रतिकूल असर पर्ने गरी परिवर्तन गर्न नपाइने व्यवस्था छ। कर्मचारीको आधिकारिक ट्रेड युनियनका कार्यवाहक अध्यक्ष भोलानाथ पोखरेल कर्मचारीले जागिर छाड्नुको कारण धेरै रहेको बताउँछन्। कर्मचारीको स्वाभिमान, मूल्यमान्यता र प्रतिष्ठामा तेजोबध हुन थालेकाले इमानदार र स्वाभिमानी कर्मचारीले अपमानित हुनुभन्दा जागिर छाड्न निको ठानेर राजीनामा दिएको पोखरेलको तर्क छ। सेवासुविधा कटौती हुँदै छ भन्ने भ्रमात्मक सूचनाका कारण पनि धेरैले राजीनामा दिएको उनको भनाइ छ। यसै त अपमानित भएका बेला, बन्दै गरेका कानुनमा खाइपाई आएको सेवासुविधा कटौती हुँदै छ भन्ने सूचना आएपछि स्वाभिमान बचाउन पनि कर्मचारीहरू राजीनामा दिन बाध्य भएका छन्, उनी भन्छन्। सचिव, सांसद र मन्त्रीको कर्मचारीप्रतिको दृष्टिकोण साह्रै नकारात्मक रहेको उनको भनाइ छ। सबै दोषजति कर्मचारीलाई लगाउने प्रवृत्ति हावी भएको छ। सरकारले निजामती कर्मचारीको गरिमा चल्र्यामचुर्लुम बनाइदिएको छ, उनी भन्छन्। समायोजनमा भएका त्रुटिले कर्मचारीलाई अपमानबोध भएको उनको जिकिर छ। देशलाई सफल बनाउन कर्मचारी हरेश नखाई अगाडि बढ्नुपर्ने उनी बताउँछन्। कर्मचारी असफल भए सरकार असफल हुन्छ, उनी भन्छन्, सरकार असफल भए देश असफल हुन्छ। अनि समृद्ध नेपालको सपना के हुन्छ ?पूर्वसचिव कृष्णहरि बाँस्कोटा कर्मचारीको सेवासुविधा कटौती गर्नु जायज नहुने बताउँछन्। भएको सेवासुविधा कटाउनु हुँदैन। जसले ३० वर्ष सेवा गरेको छ, ५० वर्ष उमेर पनि काट्यो। अब स्वैच्छिक अवकाश लिन्छुभन्दा दिनुपर्छ, उनी भन्छन्। यसले राज्यलाई ठूलो आर्थिक व्ययभार नहुने उनको तर्क छ। कर्मचारीको मनोबल जितेर विकास र समृद्धिमा लगाउनुपर्ने सुझाव उनी दिन्छन्। समीक्षा अवधिमा विशिष्ट श्रेणीका ८ जना सचिवले राजीनामा दिएका छन्। २०७६ मा मात्रै ५ जना सचिवले सेवा अवधिभन्दा पहिला जागिर छाडे। राजीनामा दिनेमा तत्कालीन स्वास्थ्यसचिव पुष्पा चौधरी, गृहसचिव प्रेमकुमार राई, उपराष्ट्रपति कार्यालयका सचिव रामप्रसाद आचार्य, कृषि तथा पशु विकास मन्त्रालयका सचिव युवकध्वज जीसी, संघीय संसद् सचिवालयका सचिव भरतराज गौतम छन्। २०७५ मा सचिव अनुपकुमार उपाध्याय, हिमलाल सुवेदी र दिनेशकुमार थपलियाले अवकाश अवधिभन्दा पहिल्यै राजीनामा दिएका थिए। यस्तै तत्कालीन मुख्यसचिव डा लोकदर्शन रेग्मीले पनि राजदूत हुन अवकाश अवधिभन्दा पहिल्यै राजीनामा दिएका छन्। उनले २०७७ असोज १५ गते राजीनामा दिए। उनले २०७७ कात्तिक ६ गते अनिवार्य अवकाश पाउँदै थिए।उच्चपदस्थ कर्मचारीले पेन्सनका साथै संवैधानिक आयोगको नियुक्ति तथा अन्य दातृ संस्थामा जान राजीनामा दिएका हुन्। राजपत्रांकित प्रथम श्रेणीका १६ जना सहसचिवले राजीनामा दिएका छन्। तिनमा ११ जनाले २०७५, ४ जनाले २०७६ र १ जनाले २०७७ सालमा राजीनामा दिएका हुन्। ८४ उपसचिव, ३ सय ७२ शाखा अधिकृतले पनि निजामती सेवा छाडेका छन्। सबैभन्दा बढी राजीनामा दिनेमा राजपत्र अनंकित प्रथम नायब सुब्बा ५ सय ३१ छन्। राजपत्र अनंकित द्वितीय खरिदार २५७, राजपत्र अनंकित तृतीय १८, राजपत्र अनंकित चतुर्थ १ र १७ श्रेणीविहीन कर्मचारीले राजीनामा दिएको राष्ट्रिय किताबखाना (कर्मचारी)ले जनाएको छ।"
संकटमा पाल्पाली ढाका,"तानसेन : कोरोना महामारीले पाल्पाका ढाका उद्योग संकटमा परेका छन्। उत्पादित सामग्रीको बजारीकरण नभएपछि उद्योग संकटमा परेका हुन्। उद्योग संकटमा पर्दा त्यसमा आस्रित ८० प्रतिशत मजदुरको रोजिरोटी खोसिएको छ। २०१५ सालदेखि देशकै नमुना उद्योगको रुपमा स्थापित पाल्पाली ढाका कपडा उद्योग यतिखेर कोरोना संक्रमणका कारण धराशायी हुने अवस्थामा पुगेका छन्। पर्यटन व्यवसाय ठप्प भएपछि पाल्पाली ढाका व्यवसाय प्रभावित भएको हो। कोरोना संक्रमणको जोखिमले यातयात, पसल, उद्योगधन्दा बन्द हँुदा पाल्पाली ढाका उद्योग तथा व्यवसाय पनि धराशायी हुने अवस्थामा पुगेको हो। कोरोना संक्रमणले ढाकाको व्यापार व्यवसाय बन्द भए पनि कामदारले दूरी कायम उद्योगमा उत्पादन गर्दै आएका थिए। उत्पादित कपडा बिक्री नभएपछि स्टोर भरिभराउ छ। चैतदेखि एक पैसाको ढाका बिक्री भएको छैन। कामदारलाई ऋणधन गरेर ज्याला दिएका छौं तर उत्पादित वस्तु बिक्री नभएपछि उद्योग नै बन्द गरी कामदारलाई विदा गर्नुपरेको छ, सरस्वती ढाका उद्योगका प्रोपाइटर हरि रायमाझीले बताए। पाल्पाली ढाका स्वदेशमा मात्र नभइ विदेशमा पनि लोकप्रिय छ। पाल्पामा आउने पर्यटकको पहिलो रोजाइ नै पाल्पाली ढाका हुन्छ। पाल्पा आउने पर्यटकले कोसेलीको रुपमा ढाका कपडा तथा चोलो, खास्टो, टोपी, ब्याग, पछ्यौरा लैजाने गर्छन्। चैतदेखि असारसम्म ४ महिना पूर्णरुपमा ढाका पसल बन्द भयो। साउनमा पसल खोले पनि पर्यटकको आवतजावत ठप्प हुँदा एक पैसाको व्यापार नभएको कार्की ढाका उद्योगकी प्रोपाइटर ज्ञानु कार्कीले बताइन्। पाल्पाली ढाका उद्योगमा १ हजार ५ सयभन्दा बढीले काम गर्दै आएकोमा अहिले ८० प्रतिशत कामदारले रोजगारी गुमाएका छन्। ढाका बुनेर जीविकोपार्जन गर्दै आएका अधिकांश महिला कामबिहीन भएका छन्। ढाका व्यवसाय पर्यटनमा आधारित व्यवसाय भएकाले चैतदेखि भदौसम्म व्यापार भएको छैन। कोरोना संक्रमणको समयमा ढाकाको माक्स मात्र बिक्री भएको र अन्य सरसामान बिक्री नभएको मदनपोखरा ढाका पसलकी सञ्चालिका शितम भण्डारीले बताइन्। विगतमा वार्षिक ५०६० लाखसम्म कारोबार हुँदै आएकोमा पाँच महिनाको अवधिमा पसल भाडा तिर्न समेत धौधौ भएको ढाका व्यवसायी भण्डारीले बताइन्। पाल्पामा २०१५ सालदेखि ढाका उद्योग सञ्चालनमा छन्। स्वर्गीय गणेशमान महर्जनले पाल्पामा ढाका उद्योग सञ्चालनमा ल्याएका थिए। पाल्पामा हाल दुई सयभन्दा बढी महिला उद्यमीले ढाका उत्पादन गर्दै आएका छन्। ढाका व्यवसायलाई देशकै प्रमुख उद्योगको रुपमा स्थापित गर्दै विदेशमा समेत निर्यात गर्ने उद्देश्यले यूनडीपीको सहयोगमा करिब ६ करोडको लगानीमा तानसेन नगरपालिकाले सुरु गरेको परियोजनासमेत कोरोना संक्रमणका कारण अगाडि नबढेको तानसेन नगर प्रमुख अशोककुमार शाहीले बताए। घरमा बस्दा मानसिक तनाव बढ्यो। लकडाउनपछि पसल खुल्यो तर व्यापार भएन। बत्ती कातेर दिन बिताएँ। अहिले पुनः पसल बन्द भयो, के गरेर खाने हो ? कसरी परिवार पाल्ने हो ? ढाका उद्यमी सरस्वती भट्टराईले बताइन्। तानसेन, अर्गली, मदनपोखरा क्षेत्रमा रहेका ढाका उद्योग अहिले पाल्पाका १० वटै पालिकासम्म पुगेका छन्। घरमै बसीबसी सञ्चालन भएका कपडा उद्योग कोरोना संक्रमणले धराशायी बन्दै गएका छन्। ढाकाको सरसामान बेचेर जीविकोपार्जन गर्दै आएकी रामपुरकी सविता रानालाई अहिले काम नहुँदा घरखर्च चलाउन कठिन छ।"
"धान किसानको, भाउ साहुको","काठमाडौं : सिँचाइको दुःख छँदै छ, बेलामा मल पाइँदैन। अनेक कष्ट सहेर किसानले उब्जाउने धानमा पनि अन्ततः व्यापारीको हैकम चल्छ। किसानले फलाउँछन्, साहुले मूल्य राख्छन्। पैसाले फिटफिटी परेका किसान जति भन्यो त्यतिमा बेच्न बाध्य हुन्छन्। सरकारले यसपालि नेपाल कृषि सहकारी केन्द्रीय संघको मागअनुसार धान किन्न अख्तियारी त दियो, तर धेरै ढिला। कात्तिक पहिलो साता मन्त्रिपरिषद्ले सहकारीमार्फत धान खरिद कार्यविधि २०७७ स्वीकृत गर्दा अधिकांश किसानले व्यापारीलाई निकै सस्तोमा बेचिसकेका थिए। यो कार्यविधि भदौदेखि असोजसम्म स्वीकृत गरी प्रचारसाथ कार्यान्वयनमा ल्याइएको भए सरकारले तोकेको मूल्यमा किसानले बेच्न पाउने थिए। संघका केन्द्रीय अध्यक्ष खेम पाठकका अनुसार ढिलो गरी कार्यविधि स्वीकृत भएर कार्यान्वयनमा आयो। सरकारले तोकेको समर्थन मूल्यमै किसानले सहकारीलाई धान बेच्न पाउँछन् भन्ने जानकारी पनि उनीहरूलाई कुनै माध्यमबाट भएन। फलतः व्यापारीले तोकेको मूल्यमा मोटा र मध्यम जातका धान बिक्री भएका छन्। कम मूल्यमा धान खरिद गर्न पाउँदा व्यापारी मालामाल भएका छन् भने किसान मारमा परेका छन्। सरकारले असार ३ गते धानको समर्थन मूल्य कायम गरेको थियो। मोटा प्रतिक्विन्टल २७ सय ३५ र मध्यम २८ सय ८५ रुपैयाँ न्यूनतम समर्थन मूल्य तोकिएको थियो। मसिनो जातको समर्थन मूल्य भने निर्धारण गरिएको छैन। व्यापारीले मोटा धान प्रतिक्विन्टल १ हजार ८ सयदेखि १ हजार ९ सय रुपैयाँमा किसानबाट खरिद गरेका छन्। यस्तै मध्यम जातको प्रतिक्विन्टल २ हजारदेखि २ हजार १ सय रुपैयाँमा उठाएका छन्। कार्यविधि स्वीकृत भएर कार्यान्वयनमा आउन्जेलसम्म किसानको खेतमा भएका करिब सम्पूर्ण मोटा र मध्यम जातको धान व्यापारीले समर्थन मूल्यभन्दा घटीमा खरिद गरिसकेको अवस्था छ, पाठकले भने, मोटा र मध्यम जातको धान खरिद गर्न जाँदा करिब नगण्य परिमाणमा हामीले पाएका छौं। मसिनो जातको धान काट्ने वेला सुरु भएको छ। यो धान पाएसम्म संघमा आबद्ध देशभरका ११ सय साना किसान कृषि सहकारी संस्थाले खरिद गर्ने योजना बनाएको छ। धान खरिद गर्ने सहकारीको हकमा मन्त्रालयले अर्को पनि व्यवस्था गरेको छ। जसअनुसार किसानबाट धान खरिद गर्न चाहने सहकारी प्रधानमन्त्री कृषि आधुनिकीकरण परियोजनाको जिल्लास्थित इकाइमा सूचीकृत हुनुपर्छ। यो प्रक्रिया पनि कात्तिक दोस्रो साता मात्रै सुरु भएका कारण सरकारीले किसानबाट धान खरिद गर्न पाएनन्। परियोजनाका इकाइ पनि सबै जिल्लामा छैनन् र भएका पनि अपायक छन्। यस्तै, कोभिड १९ का कारण कर्मचारी कार्यालयमा भेटिँदैनन्। कात्तिकदेखि चाडपर्वले बिदाका कारण सहकारी संस्था सूचीकृत हुन नसक्दा यसको प्रत्यक्ष फायदा व्यापारीले उठाएका छन्। यस वर्ष बल्ल सरकारले सहकारीलाई खरिद गर्ने जिम्मेवारी दिएको छ, पहिलो वर्ष भएकाले यो वर्ष स सानो परिमाणमा सुरुआत भएको छ, पाठकले भने, अर्को वर्षदेखि समय छँदै खरिद प्रक्रिया अघि बढाएर पर्याप्त परिमाणमा खरिद गर्छौं। सिरहाको औरही गाउँपालिका२ का रामउदगार यादवले १० क्विन्टल मोटा धान १ हजार ८ सय रुपैयाँका दरले बिक्री गरेका छन्। सरकारले प्रतिक्विन्टल २७ सय ३५ रुपैयाँ तोकेको रेडियोबाट सुनेको थिएँ, यादवले भने, तर, यो मूल्य व्यापारीले दिन मानेनन्। अर्काे व्यापारीले योभन्दा पनि घटी मूल्यमा लिन खोजेका थिए। सरकारी मूल्य आजसम्म नपाएको उनको गुनासो छ। कृषि तथा पशुपक्षी विकास मन्त्रालयका निमित्त सचिव डा योगेन्द्रकुमार कार्कीले पहिलो पटक सहकारीलाई समर्थन मूल्यमा धान खरिद गर्ने जिम्मेवारी दिइएको बताए। साना कृषि सहकारी संस्थालाई कम्तीमा ५ हजार क्विन्टल धान खरिद गर्न पाउने व्यवस्था गरिएको डा कार्कीको भनाइ छ। व्यापारीले निकै सस्तो मूल्यमा किसानबाट धान खरिद गरेको जानकारी हामीले पनि प्राप्त गरेका छौं, निमित्त सचिव कार्कीले भने, पर्याप्त समय नभएकाले यसवर्ष व्यापारीबाट किसान ठगिन बाध्य भए। तर, अर्को वर्षदेखि किसान ठगिने अवस्था आउँदैन। यो वर्ष सुरुआत भएकाले विस्तारै सिस्टम बसाउँदै छौं। मन्त्रालयले समय रहँदै साना किसान सहकारी संस्था र खाद्य व्यवस्था तथा व्यापार कम्पनीले धान खरिद गर्ने दाबी गरेको छ। मन्त्रालयले सहकारीलाई ढुवानी खर्च, भण्डारण खर्चलगायत गरी प्रतिक्विन्टल १ सय १२ रुपैयाँ उपलब्ध गराएको छ। यस वर्ष खाद्य व्यवस्था तथा व्यापार कम्पनीले ६० हजार टन र सहकारीले १ लाख टन खरिद गर्ने योजना बनाइएको छ। कृषि सहकारी केन्द्रीय संघसँग झापा, सर्लाही, बारा, चितवन, नवलपरासी, रुपन्देहीमा धान प्रशोधन गर्ने मिल छन्। यसै वर्ष धनुषा, सिरहा, बर्दिया र चितवनमा थप प्रशोधन मिल सञ्चालनमा ल्याउन लागेको जनाइएको छ। त्यसैले खाद्य व्यवस्था तथा व्यापार कम्पनीपछि सहकारी नै धान खरिद गर्न उत्तम विकल्प भएको कार्कीले बताए। खाद्य व्यवस्था तथा व्यापार कम्पनीकी सूचना अधिकारी शर्मिला सुवेदीले हालसम्म ११ वटा कार्यालयमार्फत ३ हजार १ सय टन विभिन्न जातको धान खरिद गरिएको जानकारी दिइन्। उनका अनुसार थप खरिद गर्ने प्रक्रिया अघि बढाइएको छ। कम्पनीले गत वर्ष साढे २२ हजार टन खरिद गरेको थियो। सहज छैन सहकारीलाईसरकारले सहकारीलाई धान खरिद गर्ने जिम्मेवारी दिए पनि सहज भने देखिँदैन। सहकारीले यो पहिलो वर्ष १ लाख टन खरिद गर्ने योजना बनाए पनि संघमा आबद्ध संस्थासँग ठूलो परिमाण क्षमताको भण्डार गृह छैन। अहिले खरिद गरेको धान भण्डारण गर्ने स्थान नहुँदा सहकारीले किसानको घरघरमै र घरबाहिर पालले छोपेर राख्न बाध्य छन्। संघका केन्द्रीय अध्यक्ष पाठकले भने, सकेसम्म सरकारले प्रदेशस्तरमा धान, मकै, गहुँ भण्डारण गर्ने भण्डार गृह निर्माण गरी उचित भाडादरमा राख्न पाउने व्यवस्था गरिदिए निकै सहज हुन्थ्यो। धान उत्पादन बढ्ने दाबीमन्त्रालयले धान उत्पादन यो वर्ष ५८ हजार टन पुग्ने दाबी गरेको छ। मन्त्रालयका निमित्त सचिव कार्कीका अनुसार अघिल्लो वर्षको तुलनामा यो वर्ष उत्पादन बढ्ने बताए। गत वर्षको तुलनामा यस वर्ष धान उत्पादनमा उल्लेख्य वृद्धि हुँदै छ, कार्कीले भने, सिँचाइ राम्रो भएकाले ५८ लाख टनको हाराहारीमा उत्पादन आउने हाम्रो प्रक्षेपण छ। गत वर्ष ५५ लाख ५० हजार टन धान फलेको थियो। अनौपचारिक रूपमा वार्षिक रूपमा करिब १० टन धान नेपालबाट भारततर्फ जाने गर्छ। नेपालमा वार्षिक ६९ लाख टन धानको माग छ। यस्तै वार्षिक रूपमा ४६ लाख ९२ हजार टन चामलको माग छ। मागअनुसार धानको उतपादन नहुँदा वार्षिक रूपमा करिब २० अर्बको चामल भारतबाट नेपालमा आयात हुन्छ। कुल गार्हस्थ उत्पादन (जीडीपी) मा धानको योगदान करिब ८ प्रतिशत हाराहारीमा छ। धान बालीलाई मुलुकको मूल अर्थतन्त्रको मेरुदण्डसँग जोडिएको छ। जुन वर्ष धानको उत्पादन घट्छ, त्यो वर्ष कुल गार्हस्थ उत्पादन (जीडीपी) को अवस्था पनि खुम्चिन्छ। धान उत्पादनमा १० प्रतिशतले तलमाथि हुँदा जीडीपीमा एक प्रतिशतले घटबढ हुने गर्छ। धानको उत्पादनमा वृद्धि हुँदा अर्थतन्त्र पनि बलियो हुन्छ।"
खोपलाई ७० अर्ब,"काठमाडौं : सरकारले कोरोना भाइरसविरुद्धको भ्याक्सिन (खोप) खरिद गर्न ७० अर्ब रुपैयाँ लाग्ने आकलन गरेको छ। त्यसका लागि आर्थिक स्रोत जुटाउन छलफल सुरु गरिएको छ। १२ वर्ष माथिका नागरिकका लागि ६० अर्बभन्दा बढी बजेट लाग्ने अनुमान छ। ८० प्रतिशत नागरिकलाई खोप लगाउन ६० देखि ७० अर्ब बजेट लाग्ने अनुमान छ, स्वास्थ्य तथा जनसंख्या मन्त्रालयका प्रवक्ता प्रा डा जागेश्वर गौतमले भने, सबैभन्दा पहिला कुन खोप आउँछ ? त्यो खोप कति महँगो हुन्छ ? त्यसका आधारमा पनि बजेट भर पर्छ। प्रवक्ता गौतमका अनुसार अमेरिका, बेलायत, चीन, रुसलगायत मुलुकमा परीक्षण भइरहेका खोपमध्ये प्रभावकारिता र गुणस्तरका आधारमा खरिद गरिनेछ। निजी क्षेत्र, अन्तर्राष्ट्रिय गैरसरकारी संस्था, दातृ निकायका साथै विकास साझेदारको पनि सहयोग लिने योजना छ। सम्बन्धित मुलुकको सरकारसँग समन्वय गर्ने र नेपालमा उपलब्ध गराइने आर्थिक सहयोगको केही प्रतिशत खोपलाई छुट्ट्याइदिन आग्रह गर्नुपर्ने हो कि ? विभिन्न मोडालिटीमा छलफल गरिरहेका छौं, प्रवक्ता गौतमले भने। खोप प्रभावकारी रहेको पुष्टि हुनेबित्तिकै नेपाल ल्याउन सरकारले अर्थ, परराष्ट्र तथा स्वास्थ्य मन्त्रालयका सचिव सम्मिलित समिति गठन गरेको छ। स्वास्थ्य मन्त्रालयअन्तर्गतको बाल स्वास्थ्य महाशाखाका पूर्वनिर्देशक तथा खोपविज्ञ डा श्यामराज उप्रेतीको नेतृत्वमा गठित विज्ञ समितिले परामर्श गरिरहेको छ। अहिले दर्जनभन्दा बढी खोप तेस्रो चरणको क्लिनिकल परीक्षणमा छन्। २० प्रतिशतलाई कोभ्याक्सग्लोबल भ्याक्सिन एलाइन्स (गाभी)ले विश्व स्वास्थ्य संगठन (डब्लुएचओ)सँगको सहकार्यमा नेपालका १२ वर्षमुनिका बालबालिकालाई कोभ्याक्सअन्तर्गत खोप उपलब्ध गराउने प्रतिबद्धता व्यक्त गरेको छ। कोरोना भाइरसविरुद्धको खोप अनुसन्धान, उत्पादन र मूल्य निर्धारण गर्ने विश्वव्यापि मञ्चका रुपमा कम्पनीहरूले गठन गरेको कोभ्याक्सले खोपको समान पहुँचका लागि निम्न र निम्न मध्यम आय भएका मुलुकलाई सहयोग गर्ने जनाएको छ। यसमा स्वास्थ्य मन्त्रालयले खोपसम्बन्धी विश्वव्यापी सञ्जाल रहेको गाभी सचिवालयमा गत भदौमा आशयपत्र पठाएको थियो। गाभीले सोहीअनुरूप खोप उपलब्ध गराउने प्रतिबद्धतासहित राष्ट्रपति विद्यादेवी भण्डारीलाई पत्र पठाएको छ।"
फुट्नका लागि नेकपा माटोको हाँडी होइन : भीम रावल,"धनगढी : पूर्वउपप्रधानमत्री तथा नेपाल कम्युनिस्ट पार्टी (नेकपा)का सुदूरपश्चिम इञ्चार्ज नेता भीम रावलले पार्टी फुट्नका लागि माटोको हाँडी नभएको बताएका छन् । आइतबार धनगढीमा प्रेस संगठन कैलालीले आयोजना गरेको पत्रकार सम्मेलनमा बोल्दै उनले यस्तो बताएका हुन् । पार्टी के माटोको हाँडी हो र ? जसले जति बेला लौरोले हान्यो र फुट्यो ? उनले भने, यो पार्टी कमजोर आधारमा बनेको पार्टी होइन । केपी ओलीले पार्टी फुटाउने हो भने उनलाई प्रधानमन्त्री भन्दा ठूलो के पद पाइएला ?, नेता रावलले दुबै अध्यक्षलाई कटाक्ष गर्दै थपे, अनी प्रचण्डले फुटाउने हुन भने उनी ८ लाख संगठित कार्यकर्ताका अध्यक्ष हुन् । उनले यो भन्दा ठूलो पद के पाउलान ? त्यसैले पार्टी फुटदैन । कसैलाई राष्ट्रघात गर्नु छ भने जे पनि गरे हुने उनको भनाइ छ । नेपाली भुभाग कालापानीमा भारतले सडक बनाई सक्यो, नेपालले हालै आफ्नो भुभाग समेटिएको नक्सा जारी गरेको छ, अब त्यो सबै कुरा लत्याउने हो भने पार्टी पुटाए हुन्छ, उनले भने, कसैको त्यो मनसाय त नहोला, भनेपछि शंका किन गर्ने ? पार्टी विभाजनका लागि त्यहाँ सैद्धान्तिक विषय हुनुपर्ने, पार्टी केन्द्रीय समितिको निर्णय हुनुपर्ने, प्रतिनिधिसभा सदस्यको अनुपात हुनुपर्ने भएकाले, कुनै पनि कुरा प्रकृयामा नजादै पार्टी फुट्ने हल्ला चलाइएको उनको भनाइ । पार्टीमा सहमति जोगाई राख्न, पार्टीलाई विवादरहित बनाउन, जसले पनि पार्टीले गरेका निर्णय मान्नुपर्नेमा जोड दिए । संघीय सरकार र प्रदेश सरकारका तीन वर्ष पुगे, अब तिनको समीक्षा गर्ने बेला भयो, संघ र प्रदेश मन्त्रिपरिषदमा हेरफेर गर्नुपर्छ भनेर स्थाई कमिटिले निर्णय गरेको छ, उनले भने, त्यो निर्णय नमान्ने हो भने निर्णय किन गरेको ? पार्टीभित्रको अन्तरविरोधलाई लिएर अध्यक्षद्वय केपी ओली र पुष्पकमल दाहालले मात्रै आआफ्नो कुरा मात्रै अगाडि सारेको बताउँदै नेता रावलले बाँकी नेताले पनि बोल्न पाउने अधिकार रहेको बताए । नेकपाका सबै नेता लोकतन्त्रमा विश्वास राख्ने भएका कारण पार्टी कमिटीले गरेको निर्णय दुवै अध्यक्षले अनिर्वाय मान्नुपर्नेमा उनको भनाइ छ ।"
बालुवाटारमा देउवासँग लामो भलाकुसारी : के थियो ओलीको प्रस्ताव ?,"काठमाडौं : सत्तारूढ नेपाल कम्युनिष्ट पार्टी (नेकपा)भित्र कहल चर्किरहेका बेला प्रधानमन्त्रीसमेत रहेका अध्यक्ष केपी शर्मा ओलीले प्रमुख प्रतिपक्षी नेपाली कांग्रेसका सभापति शेरबहादुर देउवासँग गरेको छलफललाई अर्थपूर्ण रुपमा लिइएको छ। ओलीको निम्तोमा शनिबार अपरान्ह बालुवाटार छिरेका देउवा तीनघन्टा लामो भलाकुसारी गरेका थिए। रिक्त रहेका संवैधानिक आयोग र विश्वविद्यालयका पदाधिकारी नियुक्तिबारे छलफल गर्न प्रधानमन्त्री ओलीले सभापति देउवालाई बालुवाटार बोलाएको भनिए पनि भेटमा अरु राजनीतिक कुरा नै बढी भएको स्रोत बताउँछ। ओली र देउवाबीचको यो भेटवार्तालाई दुवै दलभित्र महत्वका साथ हेरिएको छ। छलफलका क्रममा प्रधानमन्त्री ओलीले पार्टीभित्र चर्किएको कलहले जटिल मोड लिएको प्रसंग निकाल्दै सहकार्य गर्नुपर्ने अवस्था आउनसक्ने संकेत गरेका थिए। देउवाले ओलीको प्रस्तावबारे पार्टीका साथीहरूसँग सल्लाह गरेर जबाफ दिने बताएका थिए। तर यसबारेमा दुवैतिरका नेताहरूले स्वतन्त्र पुष्टि गर्न चाहेका छैनन्। पार्टीभित्रबाट घेराबन्दीमा परेर अप्ठ्यारोमा परेका बेला यसअघि पनि ओलीले देउवालाई पटकपटक बालुवाटार बोलाएर छलफल गरेका गरेका छन्। देउवा र ओलीबीच के कुराकानी भयो भन्ने बारेमा दुवै नेताले पार्टीलाई औपचारिक ब्रिफिङ गरेका छैनन्। अध्यक्ष पुष्पकमल दाहाल 'प्रचण्ड' र माधव नेपालहरूले आफूविरुद्ध कुनै प्रकारको राजनीतिक कदम चाले त्यसलाई सामना गर्ने रणनीतिअनुसार ओलीले देउवासँग पनि सहकार्यको प्रस्ताव गरेको स्रोतको दाबी छ। कांग्रेस नेता मिनेन्द्र रिजाल ओली र प्रधानमन्त्रीबीचको भेटवार्ताबारे आफूलाई खासै जानकारी नभएको बताउँछन्। अन्नपूर्ण अनलाइनसँग रिजालले भने, 'प्रधानमन्त्रीले बोलाएपछि प्रमुख प्रतिपक्ष दलका नेताले भेट्नु र कुराकानी हुनु स्वभाविक भएको हो। तर आन्तरिक झगडा चर्किँदैमा नेकपा फुट्छ भनेर अहिले नै सोच बनाउनु र त्यही अनुसार रणनीति बनाउनु कांग्रेसको मूर्खता हुन्छ। कम्युनिस्टहरूको यो लफडमा कांग्रेस अल्झिनु हुँदैन। बरु महाधिवेशनको तयारीमा लाग्नुपर्छ।' कांग्रेस प्रवक्ता विश्वप्रकाश शर्माले पनि आइतबार अपरान्ह ट्वीट गर्दै पाँच वर्ष कांग्रेसलाई प्रतिपक्षमा बस्ने जनादेश प्राप्त भएको र सरकारमा नजाने स्पस्ट पारेका छन्। कात्तिक २८ गते सचिवालय बैठकमा अध्यक्ष पुष्पकमल दाहाल 'प्रचण्ड'ले ओलीमाथि गम्भीर आरोप लगाउँदै १९ पेजको प्रस्ताव दर्ता गरेपछि आन्तरिक विवाद उत्कर्षमा पुगेको हो। प्रचण्डले उठान गरेका विषयलाई एकएक जबाफ दिदै काउन्टर प्रस्ताव दर्ता गर्ने तयारीमा प्रधानमन्त्रीको टिम लागेको छ। मंसिर १३ गते बस्ने सचिवालय बैठकमा ओलीले प्रचण्डलाई लिखित जबाफ दिनेछन्।"
चितवन घटना : नेकपाका प्रचार विभाग प्रमुख र उपप्रमुखबीच जुहारी !,"काठमाडौं : सत्तारुढ नेपाल कम्युनिस्ट पार्टी (नेकपा)का स्थायी कमिटी सदस्य सुरेन्द्र पाण्डे सहभागी कार्यक्रममा भएको विवादले दुई गुटको विवाद छताछुल्ल भएको छ। नेकपाका शीर्ष नेताहरुबीच विवाद चरम उत्कर्षमा पुगेको समयमा शनिबार चितवनमा भएको घटनाले दुई गुटको विवादलाई थप मलजल गरेको छ। चितवनमा भएको घटनालाई लक्षित गर्दै नेकपा प्रचार विभाग प्रमुख नारायणकाजी श्रेष्ठले वक्तव्य दिएको भन्दै नेकपा प्रचार विभाग उपप्रमुख सूर्य थापाले आपत्ति जनाएका छन्। शनिबार चितवनमा प्रधानमन्त्री केपी ओली निकट कार्यकर्ताले पार्टीका वरिष्ठ नेता माधव नेपाल पक्षका नेता सुरेन्द्र पाण्डेविरुद्ध नाराबाजी गरेका थिए। नेकपा स्थायी कमिटी सदस्य सुरेन्द्र पाण्डेको कार्यक्रममा उनकै पार्टी काकार्यकर्ताले विरोध गरेका थिए। राप्ती नगरपालिकाको नगरकमिटी बैककमा बोल्ने क्रममा पाण्डेविरुद्ध नाराबाजी भएको हो। होहल्ला भएपछि बैठक रोकिएको थियो। पटकपटक आग्रह गर्दा पनि शान्त नभएपछि पाण्डे बैठक स्थलबाट बाहिरिएका थिए। सोही प्रकरणलाई लिएर नेकपा प्रचार विभाग प्रमुख श्रेष्ठले चितवनमा भएको घटनाको निन्दा गरेका थिए। उनले यस प्रकारको व्यवहारले कम्युनिस्ट आन्दोलनलाई मात्र नभएर कसैको हित नगर्ने बताएका थिए। आज चितवन जिल्लाको राप्ति नगरपालिकाको पार्टी कार्यक्रममा स्थायी कमिटीका सदस्य एवं सांसद कसुरेन्द्र पाण्डेमाथि भएको सुनियोजित दुर्ब्यवहारको घटना अति निन्दनीय एवं भर्त्सनायोग्य छ, प्रवक्ता श्रेष्ठले शनिबार ट्वीटरमा लेखेका छन् यसप्रकारको व्यवहारलाई प्रोत्साहित गरेर कम्युनिष्ट आन्दोलनको मात्र होइन, कसैको पनि हित गर्दैन। चेत होस्। थापाले गुटगत वक्तव्यबाजी गरेको भन्दै श्रेष्ठको भनाइप्रति आइतबार बिहान आपत्ति जनाएका हुन्। थापाले बिहान ट्वीट गर्दै चितवनमा पार्टी एकता जिन्दावाद भन्दै नारा लगाउँदा सुनियोजित दुर्व्यवहार देखेको भन्दै टिप्पणी गरेका छन्। प्रधानमन्त्रीका प्रेस सल्लाहकारसमेत रहेका थापाले मुख्यमन्त्री शंकर पोखरेल चढेको गाडीमाथि बुटवलमा ढुंगा प्रहार हुँदा निदाउनु भएको थियो भन्दै श्रेष्ठलाई प्रश्न गरेका छन्। उनले श्रेष्ठको ट्वीटलाई समेत राखेर गुटगत अन्तर्दृष्टि र छनोटपूर्ण वक्तव्यबाजी आएको भन्दै आपत्ति जनाए। बुटवलमा मुख्यमन्त्री शंकर पोखरेलले चढ्नुभएको गाडीमाथि ढुंगाप्रहार गरिंदा निदाउनुभएको थियो क्यारे ! थापाले ट्वीट गर्दै भनेका छन्, चितवनमा पार्टी एकता जिन्दावादको नारा लगाउँदा सुनियोजित दुर्व्यवहार देख्नुभएछ  गज्जब छ गुटगत अन्तर्दृष्टि र छनोटपूर्ण वक्तव्यबाजी ! दुबै स्थायी कमिटी सदस्य तब न नारायणकाजी ! पाण्डेले पार्टी कार्यदलले मदन भण्डारी फाउण्डेसनको गतिविधि अहिलेलाई स्थगित गर्नुपर्छ भनेर सिफारिस गरेको भन्ने जानकारी गराउना साथ होहल्ला सुरु भएको थियो। मदन भण्डारी फाउण्डेशन राप्ती नगर कमिटी खेलकुद विभाग संयोजक केदार आचार्यले प्रधानमन्त्रीविरुद्ध बोल्न थालेपछि विरोध गरेको बताए। नेकपा नेतृत्व विवादको असर जिल्लामा : चितवनमा सुरेन्द्र पाण्डेविरुद्ध कार्यकर्ताकै नाराबाजी नेता पाण्डेमाथि भएको व्यवहारले कसैको हित गर्दैन : प्रवक्ता श्रेष्ठ"
प्रधानमन्त्रीसँग घुन्सावासीको मागः उपचार नपाएरै मर्नुपर्ने दिन नआओस् !,"घुन्सा : फक्ताङलुङ गाउँपालिका ६ घुन्साकी डोङ्गा शेर्पाले २०७२ सालमा प्रशवमै ज्यान गुमाइन् । घरमै सुत्केरी भएकी उनको रगत थामिएन । साल पनि झरेन । अत्याधिक रक्तश्रावका कारण बच्चा जन्मिएको दुई दिनपछि डोङ्गा र नवजान शिशुको मृत्यु भएको थियो । घुन्सामा पछिल्लो दुई दशकमा चार महिलाको प्रशवमै मृत्यु भएको स्थानीय टासी तेञ्जिङ शेर्पाले बताए । अन्य स्वास्थ्य समस्या पर्दा पनि उपचार पाउन कठिन छ । सोमबार घुन्सा आउन लागेका प्रधानमन्त्री केपी शर्मा ओलीलाई घुन्सावासीले स्वास्थ्य समस्या समाधानको माग प्रमुख रुपमा राख्ने भएका छन् । मैले त उपचार गर्न नसक्दा श्रिमती गुमाएँ । यसरी उपचार नपाएर मर्ने दिन अब कसैको नआउन् भनेर प्रधानमन्त्रीज्यूलाई माग राख्ने तयारी गरेका छौं, डोङ्गाका श्रिमान गोङ्देलाले भने । यहाँ स्थायी स्थास्थ्य चौकीको स्थापना हुनुपर्ने मुख्य माग रहेको उनले सुनाए । घुन्सा फाउण्डेसनले निर्माण गरेको स्वास्थ्य इकाईको भवन उद्घाटनका लागि प्रधानमन्त्री ओली घुन्सा आउन लागेका हुन् । ताप्लेजुङको फक्ताङलुङ गाउँपालिका ६ स्थित घुन्सा कञ्चनजंघा हिमालको काखमा रहेको बस्ती हो । यहाँ ४० घरको बसोबास छ । सदरमुकाम फुङलिङबाट यहाँ पुग्न तीन दिन पैदल हिड्नुपर्छ । स्वाथ्य चौकी दुई दिन टाढाको लेलेपमा मात्रै छ । २०७१ सालमा सामुदायीक स्वास्थ्य ईकाई स्थापना भएपनि भवन थिएन । फउण्डेसनले दुई वर्षअघि भवन निर्माण गरेपछि सामान्य प्राथमिक उपचार सेवा सुचारु भए पनि उपकरण र जनशक्तिको अभाव छ । भवन बनेपछि एक जना एचए बसेर सामान्य उपचार गरिरहनुभएको छ, स्थानीय हिमाली चुङ्दाकले भने,ईकाईलाई वर्थिङ सेन्टर सहितको स्वास्थ्य चौकी बनाएर जनशक्ति थप्न पाए धेरै राहत हुने थियो । यहाँबाट नजिकको गाउँ फले, ग्याब्ला र आम्जिलेसा र कञ्चनजंघा हिमाल जाने पर्यटकले सेवा लिने गरेका छन् । देश विदेशबाट रकम संकलन गरेर भवन निर्माण गरेको फाउण्डेसनकी अध्यक्ष याङ्जोम शेर्पाले बताइन् । मेरै आमा पनि सुत्केरी अवस्थामै बित्नुभएको हो, उनले भनिन्, त्यसकै पीडाका कारण गाउँमा स्वास्थ्य सुविधा सहज बनाउन लागिपरेकी छु । घुन्सा कञ्चनजंघा हिमालको प्रवेशद्धार पनि हो । हिमाल जाने पदमार्गको स्तरोन्नती र पर्यटकका लागि परमिटको खारेजी गरिदिनुपर्ने अर्को माग रहेको पर्यटन व्यावसायी दिपक शेर्पाले बताए । संरक्षण क्षेत्र भएकाले यहाँ आउने विदेशी पर्यटकले हप्ताको १० डलर तिरेर स्पेसियल परमिट लिनुपर्छ, त्यसले गर्दा कम पर्यटक आइरहेका छन्, शेर्पाले भने, त्यो राखेज भए पर्यटक बढ्ने थिए । घुन्सा लघु जलविद्युत् आयोजनाको क्षमता वृद्धि गरी ग्याब्ला, खम्बाचेन र आम्जिलेसासम्म विस्तार, खम्बाचेन बस्तीको नापी छुट र घुन्सा नमुना गाउँ कार्यान्वयनमा पहल गरिदिनुपर्ने स्थानीयको माग छ । प्रधानमन्त्रीको स्वागतका लागि बाटो, घर आँगन सरसफाई गर्ने, स्वागतद्धार र स्टेज निर्माण गरिएको छ । प्रधानमन्त्री नै गाउँमा आए पछि यहाँको विकासले गति लिनेमा स्थानीय आशावादी छन् । भवन उद्घाटन संगै घुन्साबासीलाई सम्बोधन गर्न प्रधानमन्त्री ओली संग संस्कृति, पर्यटन तथा नागरिक उड्यन मन्त्री योगेश भट्टराई, पुर्व संविधानसभा अध्यक्ष सुवास नेम्बाङ, मुख्य मन्त्री शेरधन राई आउने छन् । घुन्सापछी ओलीले ओलाङचुङगोलास्थित शसस्त्र प्रहरीको बिओपी निरिक्षण गर्ने कार्यक्रम रहेको प्रमुख जिल्ला अधिकारी झरेन्द्र चापागाईंले बताए ।"
कांग्रेस पाँच वर्ष सरकारमा जाँदैन,"काठमाडौं : प्रमुख प्रतिपक्षी दल नेपाली कांग्रेसका प्रवक्ता विश्वप्रकाश शर्माले कांग्रेस पाँच वर्ष सरकार नजाने बताएका छन् । उनले कोही कसैलाई भ्रम नहोस् भन्दै यस्तो बताएका हुन् । पाँच वर्ष विपक्षमा बस्ने प्रष्ट जनादेश कांग्रेसलाई भएकाले सरकारमा नजाने उनको भनाइ छ । भ्रम : कोही कसैलाई केही छ भने, प्रवक्ता शर्माले ट्वीटरमा लेखेका छन्, पाँच वर्ष विपक्षमा बस्ने प्रष्ट जनादेश छ कांग्रेसलाई । उनले सत्तारुढ नेपाल कम्युनिस्ट पार्टी (नेकपा) द्वन्द्वसँग कांग्रेस विलकुल निरपेक्ष रहेको प्रष्ट पारेका छन् । उनले यता या उताको जोड घटाउमा कांग्रेसको शिर गन्ने धृष्टता नगर्नसमेत आग्रह गरेका छन् । अत कुनैपनि भड्कावबाट टाढा छौं, रहनेछौं । नेकपाको द्वन्द्वसँगग विलकुल निरपेक्ष छौं, शर्माले थप लेखेका छन्, अत यता या उताको जोड घटाउमा कांग्रेसको शिर गन्ने धृष्टता कोहीबाट नहोस्, सजग गराउँदछौं । जय नेपाल । प्रधानमन्त्री केपी ओली र कांग्रेस सभापति शेरबहादुर देउवाबीच बालुवाटारमा छलफल भएपछि आएका प्रतिक्रियाको जवाफ दिँदै शर्माले यस्तो बताएका हुन् । भ्रम ; कोहि कसैलाई केही छ भने ! ५ बर्ष विपक्षमा बस्ने प्रष्ट जनादेश छ कांग्रेसलाई  अत कुनैपनि भड्कावबाट टाढा छौं,रहनेछौं  नेकपाको द्वन्द्वसंग विलकुल निरपेक्ष छौं  अत यता या उताको जोड घटाउमा कांग्रेसको शिर गन्ने धृष्टता कोहिबाट नहोस्, सजग गराउंदछौं  जय नेपाल !    शर्मा ()  ,"
बालुवाटारमा सुरक्षा निकायका प्रमुखसँग प्रधानमन्त्रीको छलफल,"काठमाडौं : प्रधानमन्त्री केपी ओलीले बालुवाटारमा सुरक्षा निकायका प्रमुखसँग छलफल गरेका छन् । आइतबार दिउँसो प्रधानमन्त्री ओलीले नेपाली सेना, नेपाल प्रहरी, सशस्त्र प्रहरी र राष्ट्रिय अनुसन्धानका प्रमुखहरूलाई बालुवाटार बोलाएर छलफल गरेका हुन् । प्रधानमन्त्रीको निजी सचिवालयले यसलाई नियमित छलफल भएको बताएको छ । प्रधानमन्त्रीले छलफलमा नेपाली सेनाका प्रधानसेनापति पूर्णचन्द्र थापा,नेपाल प्रहरीका आईजीपी शैलेश थापा क्षेत्री, शसस्त्र प्रहरीका आईजीपी शैलेन्द्र खनाल र राष्ट्रिय अनुसन्धान विभागका प्रमुख गणेश अधिकारीलाई बोलाएका थिए। मुलुको पछिल्लो सुरक्षा व्यवस्थाबारे सुरक्षा प्रमुखहरूसँग जानकारी लिनुका साथै संभावित चुनौतीबारे परामर्श भएको थियो। स्रोतका अनुसार आइतबार छलफलमा विप्लप नेतृत्वको माओवादीले बढाउँदै लगेको गतिविधिबारे प्रधानमन्त्रीले विशेष चासो व्यक्त गरेका थिए। त्यसैगरी भारतीय विदेश सचिवको नेपाल भ्रमण, चिनियाँ रक्षामन्त्रीको नेपाल भ्रमणसँग जोडिएका सुरक्षा प्रश्नहरूमा छलफल भएको थियो। सरकारबाट प्रतिबन्धित विप्लव समूहले सातौं पुनर्गठन दिवस मनाउने तयारी गरिरहँदा सुरक्षा निकायले विशेष सतर्कता अपनाएको छ। प्रधानमन्त्रीसँगको छलफल लगत्तै सुरक्षा निकायका प्रमुखहरूसँग गृहमन्त्री रामबहादुर थापा बादलले पनि अलग्गै परामर्श गरेका छन्। उनले संभावित चुनौतीलाई ध्यानमा राख्दै ससुरक्षा कुनै पनि कमी नहुने गरी सतर्कता अपनाउन निर्देशन दिएका छन्।"
जनजीविकाको सवालमा सरकार गैरजिम्मेवार बन्यो : सिंह,"काठमाडौं : नेपाली कांग्रेसका नेता प्रकाशमान सिंहले जनजीविकाको सवालमा सरकार गैरजिम्मेवार बनेको आरोप लगाएका छन्। आइतबार आफ्नो निर्वाचन क्षेत्रमा मतदाताहरुसँगको भेटघाटका क्रममा उनले कोरोना महामारीको बेलासमेत सरकार रमिते बनेको र भ्रष्टाचारमा लिप्त रहेको धारणा राखे। यो सरकार स्वार्थमा डुबेको छ। भ्रष्टाचारमा लिप्त छ, पूर्वउपप्रधानमन्त्रीसमेत रहेका नेता सिंहले भने, मुलुकका तमाम समस्यामा सरकार बेखबर छ। यो लोकतन्त्रवादीहरुका लागि समेत अशोभनीय हो। सरकारले संघीयताको मर्म र भावनाअनुसार नीति निर्माणमा समेत चासो नदिनु दुःखद भएको उनको भनाई छ। यतिबेला आफूहरुले प्रमुख प्रतिपक्षीको रुपमा उठाउनु पर्ने विषय उठाउँदै आए पनि सरकारले नसुनेको उनले बताए। कोरोना महामारीका कारण तत्कालै सडक आन्दोलनमा जाने अवस्था नरहेको बताउँदै उनले भने, भन्नुपर्ने ठाउँमा भनेकै छ, बोल्नुपर्ने ठाउँमा सबैले बोलेकै छ तर यो सरकारले सुन्दैन। यो सरकारले न जनताको आवाज सुन्छ, न प्रतिपक्षीको। सरकारले कोरोना महामारीको बेला गर्नुपर्ने न्युनतम काम पनि गर्न नसकेको बताउँदै उनले अब आफ्नो सुरक्षामा आफैं लाग्नुपर्ने बताए। कोरोना महामारीको बेलामा सरकारले के गर्यो अब यो भनिरहनु परेन, उनले भने, अब गर्छ भन्ने आस गर्ने ठाउँ पनि रहेन। यसर्थ आफैं आफ्नो सुरक्षामा लाग्नुपर्छ। काठमाडौं क्षेत्र नम्बर १ बाट निर्वाचित प्रतिनिधिसभा सदस्यसमेत रहेका नेता सिंहले अब संसद बैठक तत्काल डाकेर हरेक विषयमा छलफल हुनुपर्ने बताए।"
पोखरामा सुरेन्द्र पाण्डेले गरे नेपाल पक्षधरको गण्डकी भेला,"पोखरा : सत्तारुढ नेपाल कम्युनिस्ट पार्टी (नेकपा)मा घरझगडा चर्किरहेका बेला वरिष्ठ नेता माधव नेपाल पक्षधर स्थायी समिति सदस्य सुरेन्द्र पाण्डेले पोखरामा आइतबार एकपक्षीय भेला गरेका छन् । आइतबार बिहान बुद्ध एयरको जहाजमा आइपुगेका पाण्डेले लेकसाइडको होटल माउन्ट कैलाशमा अगुवा कार्यकर्ताहरुको भेला गरेका हुन् । भेलामा नेपाल पक्षधर गण्डकी प्रदेशका अगुवा नेताहरु सहभागी थिए । केन्द्रीय सदस्य र जिल्लाका अगुवा नेता भेलामा सहभागी भएको स्रोतले जनाएको छ । नेता पाण्डे पोखरा आएका मौकामा सामान्य भेटघाटमात्रै गरिएको केन्द्रीय सदस्य सीता गिरी ओलीले बताइएन । समसामयिक विषय, पार्टीको सचिवालयमा पेस भएको प्रस्ताव, यिनै यिनै विषयमा कुराकानी भएको हो, उनले भनिन्, कुनै भेला भएको होइन, उहाँ पोखरा आउनुभएको रहेछ, यसो सामान्य भेटघाट मात्रै हो । भेलामा गण्डकीका ११ मध्ये अधिकांश जिल्लाका अगुवा नेता सहभागी थिए । मनाङ, मुस्ताङ, लमजुङ र गोरखाका नेता भने थिएनन् । मनाङ, मुस्ताङमा नेपाल पक्षधर नेता नै छैनन् । गोरखा र नवलपुरदेखिका नेताहरु भेलामा सहभागी हुन पोखरा आइपुगेका थिए । पाण्डेले लेकसाइडमा भेला गर्न लागेको थाहा पाएर केपी ओलीपक्षधर केही विद्यार्थी होटलमा गएको भए पनि प्रहरीले बाहिर निकालेको थियो । व्यक्ति हेरी हेरी छानेरमात्रै भित्र पसाइएको थियो, प्रहरीबाट बाहिर निकालिएका ती विद्यार्थीले भने । नेकपा नेतृत्व विवादको असर जिल्लामा : चितवनमा सुरेन्द्र पाण्डेविरुद्ध कार्यकर्ताकै नाराबाजी नेता पाण्डेमाथि भएको व्यवहारले कसैको हित गर्दैन : प्रवक्ता श्रेष्ठ चितवन घटना : नेकपाका प्रचार विभाग प्रमुख र उपप्रमुखबीच जुहारी ! स्रोतका अनुसार भेलालाई सम्बोधन गर्दै नेता पाण्डेले केपी ओलीसँग सैद्धान्तिक लडाइँ चलेको बताएका थिए । उनले जनताको बहुदलीय जनवाद ओलीले नै छाडेको आरोपसमेत लगाएका थिए । भेलाका सबैजसो सहभागीले कुनै हालतमा पनि पार्टी विभाजन हुन नहुने विचार राखेका थिए । केही नेताले केपी ओलीसँग सम्झौता गरेरै पनि पार्टी विभाजन रोक्नुपर्ने बताउनुभयो, एक नेताले भने, अर्काथरीले चाहिँ केपी ओलीको व्यवहार सहनै नसकिने भएको हुँदा सुधार्नुपर्ने विचार राख्नुभयो । पाण्डेले साविक माओवादीका नेताहरुलाई नचिढाउन भेलाका सहभागीहरुलाई निर्देशन गरेका थिए । तर भेलामा भने साविक माओवादी पक्षधर नेता डाकिएका थिएनन् ।"
चितवन घट्नामा मुख्यमन्त्री पोखरेलको प्रतिक्रिया : नेतृत्वले विवेक गुमाएपछि यस्तै हुन्छ,"काठमाडौं : लुम्बिनी प्रदेशका मुख्यमन्त्री एवम् नेकपाका नेता शंकर पोखरेलले स्वार्थको द्वन्द्वमा नेतृत्वले विवेक गुमाएपछि पार्टी कमजोर हुने बताएका छन्। आइतबार फेसबुकमार्फत उनले नेतृत्वले विवेक गुमाउँदा माथिदेखि तलसम्म पार्टी, नेतृत्वलाई खुल्याउने र कमजोर बनाउने उपक्रम सुरु हुने बताएका छन् । चितवनमा भएको घटनालाई लक्षित गर्दै उनले यस्तो बताएका हुन् । उनले लेखेका छन्,जब नेतृत्वले स्वार्थको द्वन्द्वमा विवेक गुमाउछ तब माथिदेखि तलसम्म पार्टी र नेतृत्वलाई खुल्याउने र कमजोर बनाउने उपक्रम सुरुहुन्छ । सत्तारुढ नेपाल कम्युनिस्ट पार्टी (नेकपा)का स्थायी कमिटी सदस्य सुरेन्द्र पाण्डे सहभागी कार्यक्रममा भएको विवादले दुई गुटको विवाद छताछुल्ल भएको छ। नेकपाका शीर्ष नेताहरुबीच विवाद चरम उत्कर्षमा पुगेको समयमा शनिबार चितवनमा भएको घटनाले दुई गुटको विवादलाई थप मलजल गरेको छ। शनिबार चितवनमा प्रधानमन्त्री केपी ओली निकट कार्यकर्ताले पार्टीका वरिष्ठ नेता माधव नेपाल पक्षका नेता सुरेन्द्र पाण्डेविरुद्ध नाराबाजी गरेका थिए। नेकपा स्थायी कमिटी सदस्य सुरेन्द्र पाण्डेको कार्यक्रममा उनकै पार्टी काकार्यकर्ताले विरोध गरेका थिए। राप्ती नगरपालिकाको नगरकमिटी बैककमा बोल्ने क्रममा पाण्डेविरुद्ध नाराबाजी भएको हो। होहल्ला भएपछि बैठक रोकिएको थियो। पटकपटक आग्रह गर्दा पनि शान्त नभएपछि पाण्डे बैठक स्थलबाट बाहिरिएका थिए। चितवनमा भएको घटनालाई लक्षित गर्दै नेकपा प्रचार विभाग प्रमुख नारायणकाजी श्रेष्ठले वक्तव्य दिएको भन्दै नेकपा प्रचार विभाग उपप्रमुख सूर्य थापाले आपत्ति जनाएका छन्। आज चितवन जिल्लाको राप्ति नगरपालिकाको पार्टी कार्यक्रममा स्थायी कमिटीका सदस्य एवं सांसद कसुरेन्द्र पाण्डेमाथि भएको सुनियोजित दुर्ब्यवहारको घटना अति निन्दनीय एवं भर्त्सनायोग्य छ, प्रवक्ता श्रेष्ठले शनिबार ट्वीटरमा लेखेका छन् यसप्रकारको व्यवहारलाई प्रोत्साहित गरेर कम्युनिष्ट आन्दोलनको मात्र होइन, कसैको पनि हित गर्दैन। चेत होस्। थापाले गुटगत वक्तव्यबाजी गरेको भन्दै श्रेष्ठको भनाइप्रति आइतबार बिहान आपत्ति जनाएका हुन्। थापाले बिहान ट्वीट गर्दै चितवनमा पार्टी एकता जिन्दावाद भन्दै नारा लगाउँदा सुनियोजित दुर्व्यवहार देखेको भन्दै टिप्पणी गरेका छन्। प्रधानमन्त्रीका प्रेस सल्लाहकारसमेत रहेका थापाले मुख्यमन्त्री शंकर पोखरेल चढेको गाडीमाथि बुटवलमा ढुंगा प्रहार हुँदा निदाउनु भएको थियो भन्दै श्रेष्ठलाई प्रश्न गरेका छन्। उनले श्रेष्ठको ट्वीटलाई समेत राखेर गुटगत अन्तर्दृष्टि र छनोटपूर्ण वक्तव्यबाजी आएको भन्दै आपत्ति जनाए। चितवन घटना : नेकपाका प्रचार विभाग प्रमुख र उपप्रमुखबीच जुहारी !"
"सोलुखुम्बुको होटलमा आगलागी, जलेर नष्ट","ओखलढुंगाः सोलुखुम्बुको खुम्बु पासाङ ल्हामु गाउँपालिका ३ फाग्दिङस्थित यती माउन्टेन होम होटलमा आगलागी भएको छ । आइतबार बिहान ९ बजे विद्युत सर्ट भई आगलागी हुँदा होटल पूर्ण रुपमा जलेर नष्ट भएको जिल्ला प्रहरी कार्यालय सोलुखुम्बुले जनाएको छ । आगलागीबाट होटलको भौतिक संरचना सहित होटलभित्रका सबै सामग्री जलेर नष्ट भएको स्थानीय ल्हाक्पा ग्याल्जेन शेर्पाले बताए । आगलागीबाट २ करोड बराबरको क्षति भएको प्रहरीको अनुमान छ । आगो स्थानीय, नेपाली सेना र प्रहरीको सकृयतामा करिब ५ घण्टापछि नियन्त्रणमा आएको थियो । उक्त होटल यति ग्रुपमार्फत १२ वर्षदेखि ल्हाक्पा सोनाम शेर्पाले सञ्चालन गर्दै आएको बताइएको छ ।"
दाङका १० क्रसर उद्योग १५ दिनभित्र बन्द गर्न निर्देशन,"दाङ : सरकारले दाङका १० वटा क्रसर उद्योगलाई १५ दिन भित्र बन्द गर्न निर्देशन दिएको छ। जिल्ला प्रशासन कार्यालय दाङको अगुवाई र विभिन्न सरकारी कार्यालयको सहभागितामा गरिएको अनुगमनका क्रममा १० वटा क्रसर उद्योगलाई १५ दिनभित्र बन्द गर्न निर्देशन दिईएको हो। बालुवा प्रशोधन गर्ने गरी उद्योग दर्ता गरेको तर क्रसर उद्योग नै सञ्चालन गरेको पाइएपछि ती १० उद्योगलाई बन्द गर्न निर्देशन दिइएको हो। जिल्ला प्रशासन कार्यालय दाङले आइतबार पत्रकार सम्मेलन गरेर गृह मन्त्रालयले कार्तिक २५ गते जारी गरेको परिपत्र अनुसार अनुगमन गरि उद्योगको अवस्थाका बारेमा जानकारी दिएको हो। प्रमुख जिल्ला अधिकारी जयनारायण आचार्यले १२ वटा क्रसर उद्योग दर्ता भएका मध्ये १० वटा सञ्चालनमा रहेका र सबै वैधानीक ढंगले चलेको जानकारी दिए। त्यसैगरी, ३२ वटा बालुवा प्रशोधन उद्योगका नाममा दर्ता भएको र ६ वटा बन्द भएको पाइएको छ। ति मध्ये २६ वटा सञ्चालनमा रहेका र १० वटाले क्रसर उद्योग समेत चलाएको पाइएको हो। बन्द गर्न निर्देशन दिइएका उद्योगमा स्वर्गद्वारी स्किृनप्लान्ट प्रालि, जनविश्वास बालुवा बासिङ उद्योग, गणेश बालुवा वासिङ उद्योग, के एण्ड एस बालुवा प्रशोधन वासिङ उद्योग, मंगलम बालुवा प्रशोधन उद्योग, बागरबाबा बालुवा प्रशोधन उद्योग, पाण्डवेश्वर बालुवा वासिङ उद्योग, जयवागेश्वरी बालुवा प्रशोधन उद्योग, दाङ एग्रीगेट बालुवा वासिङ उद्योग र पूर्णागिरी एग्रीगेट बालुवा वासिङ उद्योग रहेका छन्।"
काठमाडौंका ७३३ सहित उपत्यकामा थपिए ९५७ जना कोरोना संक्रमित,"काठमाडौं : पछिल्लो २४ घण्टामा काठमाडौं उपत्यकामा ९५७ जना कोरोना भाइरस (कोभिड१९)का संक्रमित थपिएका छन्। काठमाडौंका ७३३ ,भक्तपुरमा ५३ र ललितपुरमा १३१ गरी ९५७ जनामा संक्रमण देखिएको मन्त्रालय प्रवक्ता डा जागेश्वर गौतमले जानकारी दिए। नेपालमा कोरोना भाइरस (कोभिड१९) संक्रमितको संख्या २ लाख २० हजार ३०८ पुगेको छ। पछिल्लो २४ घण्टामा १६ सय ६९ जनामा संक्रमण देखिएसँगै संक्रमितको संख्या २ लाख २० हजार ३०८ पुगेको स्वास्थ्य मन्त्रालयका प्रवक्ता डा जागेश्वर गौतमले जानकारी दिए। १९ हजार ९६३ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा ६ हजार ३५१ जना र होम आइसोलेसनमा १३ हजार ६१२ जना छन्। यस्तै क्वारेन्टाइनमा ६८६ जना रहेका छन्। मन्त्रालयका अनुसार पछिल्लो २४ घन्टामा ८ हजार ३२ नमूनाको पीसीआर परीक्षण भएको छ। आइतबार ५ हजार ६९९ जनाले कोरोना जितेर डिस्चार्ज भएका छन्। योसँगै कुल डिस्चार्ज हुनेको संख्या १लाख ९९ हजार २४ पुगेको छ। आइसीयूमा ३५९ जनाको र ६६ जनाको भेन्टिलेटरमा उपचार भइरहेको छ। नेपालमा कोरोनाबाट १३ सय २१ जनाको मृत्यु भएको छ। आइतबार मात्रै १६ जनाको मृत्यु भएको मन्त्रालयले पुष्टि गरेको छ।"
"२४ घण्टामा १६ सय ६९ जनामा कोरोना संक्रमण, ५ हजार ६९९ डिस्चार्ज,१६को मृत्यु",काठमाडौं : नेपालमा कोरोना भाइरस (कोभिड१९) संक्रमितको संख्या २ लाख २० हजार ३०८ पुगेको छ। पछिल्लो २४ घण्टामा १६ सय ६९ जनामा संक्रमण देखिएसँगै संक्रमितको संख्या २ लाख २० हजार ३०८ पुगेको स्वास्थ्य मन्त्रालयका प्रवक्ता डा जागेश्वर गौतमले जानकारी दिए। १९ हजार ९६३ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा ६ हजार ३५१ जना छन् र होम आइसोलेसनमा १३ हजार ६१२ छन्। यस्तै क्वारेन्टाइनमा ६८६ जना रहेका छन्। मन्त्रालयका अनुसार पछिल्लो २४ घन्टामा ८ हजार ३२ नमूनाको पीसीआर परीक्षण भएको छ। आइतबार ५ हजार ६९९ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या १लाख ९९ हजार २४ पुगेको छ। आइसीयूमा ३५९ जनाको र ६६ जनाको भेन्टिलेटरमा उपचार भइरहेको छ। नेपालमा कोरोनाबाट १३ सय २१ जनाको मृत्यु भएको छ। आइतबार मात्रै १६ जनाको मृत्यु भएको मन्त्रालयले पुष्टि गरेको छ।
बैतडीमा संक्रमितको संख्या ५०८ पुग्यो,"बैतडी : बैतडीमा कोरोना भाइरस (कोभिड१९) संक्रमितको संख्या ५ सय ८ पुगेको छ । आइतबार थप ५ जनामा कोरोना पुष्टि भएसंगै संक्रमितको संख्या ५ सय ८ पुगेको हो । जिल्ला अस्पताल बैतडीको प्रयोगशालामा गरिएको परीक्षणमा पाटन नगरपालिका ८ का २७ वर्षीय पुरुष, दशरथचन्द नगरपालिका ४ का ५२ वर्षीय महिला, सशस्त्र प्रहरीका २९ वर्षीय पुरुष, नेपाली सेनामा कार्यरत २१ वर्षीय र २२ वर्षीय पुरुषमा कोरोना पुष्टि भएको स्वास्थ्य कार्यालयले जनाएको छ । आइतबार संक्रमण पुष्टि भएका सबैको स्वास्थ्य अवस्था समान्य रहेको छ । ५०८ जना संक्रमितमध्ये २३ जना मात्रै सक्रिय संक्रमित रहेका स्वास्थ्य कार्यालयका कोभिड१९ सम्पर्क व्यक्ति भुवनप्रसाद जोशीले जानकारी दिए। सक्रिय संक्रमितमध्ये दशरथचन्द नगरपालिकामा ८, पाटन नगरपालिकामा ६, सूर्नया गाउँपालिकामा ४, पुर्चौैंडी नगरपालिकामा ३ र दोगडाकेदार गाउँपालिका र पञ्चेश्वर गाउँपालिकामा ११ जना रहेका छन् । जिल्लामा अहिलेसम्म ६ हजार ५८६ जनाको पिसीआर विधिमार्फत कोरोना परीक्षण गरिएको स्वास्थ्य कार्यालयले जनाएको छ ।"
चार ल्याबसँग २४ घण्टे स्पष्टीकरण माग,"काठमाडौं : स्वास्थ्य तथा जनसंख्या मन्त्रालयले चार ल्याबलाई २४ घण्टे स्पष्टीकरण सोधेको छ । मन्त्रालयको नियमित पत्रकार सम्मेलनमा मन्त्रालयका डा जागेश्वर गौतमले जानकारी दिए। कोरोना परीक्षणका क्रममा नेगेटिभ रिपोर्ट आएका नमुना एक महिनासम्म र पोजेटिभ आएका नमूना तीन महिनासम्म भण्डारण गरेर राख्नुपर्ने निर्णय पालना नभएको भन्दै स्टार अस्पताल, सेन्ट्रल डायगनोस्टिक ल्यबरोटरी, सिरिया हेल्थ केयर र ह्याम्स अस्पताललाई स्पष्टिकरण सोधेको हो । विदेशबाट हवाई मार्ग तथा स्थलगत मार्गबाट नेपाल आउने यात्रुलाई यसभन्दा अघि भएका परीक्षण तथा क्वारेन्टाइनका सम्बन्धमा भएका सबै प्रावधानलाई खारेज गरिएको छ। अब विदेशबाट आउनेहरुलाई अनिवार्य १४ दिन क्वारेन्टाइन बस्न व्यवस्था गर्न र त्यस अवधिमा कोरोना लक्षण तथा चिन्ह देखिएमा मात्र परीक्षण गर्ने गराउने कोरोना संकट व्यवस्थापन केन्द्रलाई पत्रचार गर्ने निर्णय भएको स्वास्थ्य मन्त्रालयले जनाएको छ।"
कोरोना सङ्क्रमणबाट जनस्वास्थ्य अधिकृतको निधन,काठमाडौं : कोरोना भाइरस सङ्क्रमणका कारण आज सिरहामा जनस्वास्थ्य अधिकृतको मृत्यु भएको छ । सिरहाको कल्याणपुर नगरपालिकाका स्वास्थ्य शाखा संयोजक ५० वर्षीय गौरीशङ्कर देवको उपचारका क्रममा विराटनगरस्थित नोबेल मेडिकल कलेजमा मृत्यु भएको हो । सप्तरीको राजविराज नगरपालिका२ निवासी जनस्वास्थ्य अधिकृत देवलाई करीब दुई साताअघि कोरोना पुष्टि भएपछि उपचारका लागि विराटनगरस्थित नोबेल अस्पतालमा भर्ना गरिएको थियो ।
सामान्यको कडा कदम : कर्मचारीलाई निजी इन्स्टिच्यूटमा पढाउन रोक,"काठमाडौं : सरकारी कर्मचारीले सरकारको स्वीकृति बेगर निजी इन्स्टिच्यूटमा पढाउन नपाउने भएका छन्। व्यापक गुनासो आएपछि संघीय मामिला तथा सामान्य प्रशासन मन्त्रालयले आइतबार मन्त्रिस्तरीय निर्णय गर्दै निजामती कर्मचारीलाई निजी इन्स्टिच्यूटमा पढाउन प्रतिबन्ध लगाएको हो। उनीहरुले सरकार(मन्त्रिपरिषद) र मन्त्रालयको स्वीकृति नलिई कुनै पनि इन्स्टिच्यूट वा अनलाइन माध्यमबाट लोक सेवा वा अन्य निकायबाट सञ्चालन हुने प्रतिस्पर्धात्मक परीक्षा तयारी कक्षामा प्रशिक्षण दिन पाउने छैनन्। सहसचिव वा त्यो भन्दा माथिल्लो पदमा कार्यरत कर्मचारीले मन्त्रिपरिषद्को स्वीकृत लिनुपर्ने र अन्य कर्मचारीले सामान्य प्रशासन मन्त्रालयको स्वीकृति लिएर मात्र पढाउन पाउनेछन् । कुनै मन्त्रालय वा निकायबाट लिएको स्वीकृत पनि आइतबारै बाटै खारेज गरिएको छ। मन्त्रालयले सूचना जारी गर्दै भनेको छ, यस अघि कुनै मन्त्रालय वा निकायबाट उल्लिखित प्रयोजनका लागि कुनै कर्मचारीलाई स्वीकृति उपलब्ध गराइएको भएमा ती सबै आजकै मितिदेखि निष्कृय हुने छ। मन्त्रालयबाट नयाँ मापदण्ड निर्माण नभएसम्म लागि स्वीकति प्रदान गर्ने प्रक्रिया अगाडि नबढाउने निर्णय गरिएको छ। यो व्यवस्था कर्मचारी समायोजन ऐन २०७५ बमोजिम प्रदेश तथा स्थानीय तहमा समायोजन भएका निजामति कर्मचारीका हकमा समेत लागू हुने सूचनामा जनाइएको छ। स्वीकृति विना कुनै कर्मचारी प्रशिक्षण कार्यमा संलग्न भएनभएको सम्बन्धमा सम्बन्धित सरकारी निकायबाट कडाईका साथ अनुगमन गर्ने र भएको पाइएमा आवश्यक कारवाही प्रक्रिया अगाडि बढाउने निर्णय पनि भएको छ। सहसचिव बसन्त अधिकारीद्धारा जारि सूचनामा कुनै कर्मचारी कार्यालय समयमा प्रशिक्षार्थीको रुपमा निजी इन्स्टिच्यूटका यस्ता प्रकृतिका तालिम तथा प्रशिक्षणमा सहभागी भएको पाइएमा सो समेत निजामति सेवा ऐन र नियमकोविपरित हुने उल्लेख गरिएको छ। स्वीकृति प्राप्त नगरी प्रशिक्षण कार्यमा प्रशिक्षकको रुपमा कार्य गरेको वा कार्यालय समयमा निजी इन्स्टिच्यूटको प्रशिक्षण कार्यमा सहभागी भएको पाएमा तथा प्रशिक्षणको अडियो भिडयो प्राप्त भएमा मन्त्रालमा जानकारी गराउनसमेत अनुरोध गरिएको छ।"
मध्यपुर थिमि नगरपालिका : मेयर र प्रशासकीय अधिकृतको डेडलक कायमै,"भक्तपुर : मेयर मदनसुन्दर श्रेष्ठ र प्रमुख प्रशासकीय अधिकृत उद्धवप्रसाद रिजालबीचको विवाद नसुल्झिँदा भक्तपुरको मध्यपुर थिमि नगरपालिका अझै डेडलककै अवस्थामा रहेको छ । वडा दसैको सप्तमी अर्थात् कार्तिक ७ गतेदेखि सुरु भएको डेडलक एक महिना पूरा हुँदा पनि खुल्न सकेको छैन । मेयर श्रेष्ठले एकलौटी ढंगले प्रमुख प्रशासकीय अधिकृत रिजाल मन्त्रालय फिर्ता पठाएको सार्वजनिक गरेपछि नगरपालिका भित्रको विवाद सतहमा आएको थियो । नपासँग सम्झौता नै नभई काम थालेका नक्कली उपभोक्ता समितिलाई दसैंको मुखमा पेश्की तथा निकाशा दिन मेयर श्रेष्ठले प्रमुख प्रशासकीय अधिकृत रिजाललाई दबाब दिएपछि दुईजनाबीच विवाद सुरु भएको थियो । प्रमुख प्रशासकीय अधिकृत रिजालले कार्यपालिकाले निर्णय नगरी आफूले नक्कली उपभोक्ता समितिलाई पेश्की तथा भुक्तानी दिन नसकिने अडान लिएका थिए । मेयर श्रेष्ठले आफूखुसी करिब सात करोडका योजना आफ्नो खल्तीको उपभोक्ता समितिमार्फत काम गराएका थिए । उनले लगत इस्टिमेटविनै नक्कली उपभोक्ता समिति खडा गरी धमाधम काम गराएका थिए । काम सुरु भएपछि मात्रै नपाका प्राविधिकलाई इस्टिमेट गराउने र उक्त इस्टिमेटको आधारमा बजेट निर्धारण गर्ने गरिएको थियो । तैपनि नपासँग योजना कार्यान्वयन गर्नेबारे कुनै सम्झौता नगरी ती नक्कली उपभोक्ता समितिलाई सीधै पेश्की रकम दिन दबाब दिएपछि प्रमुख प्रशासकीय अधिकृत र मेयर श्रेष्ठबीच विवाद चुलिएको थियो । अनधिकृत योजनाका नक्कली उपभोक्ता समितिलाई पेश्की दिन लगाउन विभिन्न तहबाट दबाब दिन लगाउँदा पनि प्रमुख प्रशासकीय अधिकृत रिजाल आफ्नो अडानबाट तसमस नभएपछि आक्रोशित मेयर श्रेष्ठले रिजाललाई कारबाही गरी मन्त्रालय फिर्ता गर्ने उद्देश्यले कार्तिक ६ गते आफैले पत्र काटेर नगर कार्यपालिकाको बैठक आह्वान गरे । स्थानीय तह सञ्चालनसम्बन्धी ऐन २०७४ ले भने मेयरको निर्देशनमा प्रमुख प्रशासकीय अधिकृतले कार्यपालिकाको बैठक बोलाउने व्यवस्था गरेको छ । उक्त व्यवस्थाको बर्खिलाप हुने गरी मेयर आफैले पत्र काटेर बोलाएको बैठकमा नेपाली कांग्रेसबाट निर्वाचित १५ जना कार्यपालिका सदस्य उपस्थित भएनन् । जसले गर्दा बैठकमा कोरम पुगेन र आफ्नो कुरा नमान्ने तथा नसुन्ने प्रमुख प्रशासकीय अधिकृतलाई कारबाही गरेर मन्त्रालय फिर्ता पठाउने मेयर श्रेष्ठको उद्देश्य पूरा भएन । कार्यपालिका बैठक बस्न नसके पनि मेयर श्रेष्ठले भोलिपल्ट सीमित सञ्चारकर्मीको उपस्थितिमा पत्रकार सम्मेलन गरी प्रमुख प्रशासकीय अधिकृतलाई मन्त्रालय फिर्ता गरेको सार्वजनिक घोषणा गरे । मेयरले कार्यपालिका बैठकको निर्णय भन्दै पत्रकार सम्मेलन गरेपछि नपाका प्रवक्ता एवं नेपाली कांग्रेसको तर्फबाट निर्वाचित वडा नं २ का अध्यक्ष राम थापामगरले कार्तिक ६ गते कार्यपालिका बैठक नबसेको र प्रमुख प्रशासकीय अधिकृतलाई फिर्ता पठाउने निर्णय मेयर श्रेष्ठको एकलौटी भएको भन्दै प्रेस नै जारी गरे । प्रमुख प्रशासकीय अधिकृत रिजालले पनि आफू फिर्ता नभएको भन्दै सञ्चारमाध्यममा छाए । प्रमुख प्रशासकीय अधिकृतलाई फिर्ता गर्न नसकेपछि मेयर श्रेष्ठले अनलाइन नक्सापासको सिस्टमबाट प्रमुख प्रशासकीय अधिकृतको युजर नेम र पासवर्ड नै हटाउन लगाए । अझ नपाले प्रमुख कार्यकारी अधिकृतलाई सुविधास्वरुप दिँदै आएको गाडी खोस्नसमेत मातहतका कर्मचारीहरुलाई मेयर श्रेष्ठले मौखि निर्देशनै दिए । प्रमुख प्रशासकीय अधिकृतको युजर नेम र पासवर्ड हटाउन लगाएका मेयर श्रेष्ठले नक्सापासमा आफै हस्ताक्षर गर्न खोजेका थिए तर ऐननियमले मेयरले नक्सापास गर्न नसकिने भन्दै सचेत गरेपछि उनी हच्किए । सामाजिक सुरक्षा भत्ता वितरण ठप्प प्रमुख प्रशासकीय अधिकृत रिजालसँग व्यक्तिगत रिसइबी बढेपछि मेयर श्रेष्ठले रिजाललाई नपामा आएर काम गर्न नसकिने वातावरण तयार गरे । जसको कारण नगर क्षेत्रका ज्येष्ठ नागरिक, एकल महिला तथा अपांगता भएका व्यक्तिहरुले सामाजिक सुरक्षा भत्ता पाएनन् । ज्येष्ठ नागरिक, एकल महिला र अपांगता भएकाहरुले दसैंमा नपाएको भए पनि तिहारमा सामाजिक सुरक्षा भत्ता पाउने आशा राखेका थिए तर मेयर श्रेष्ठ र प्रमुख प्रशासकीय अधिकृत रिजालबीचको विवाद साम्य हुनुको सट्टा बढेपछि तिहारमा पनि सामाजिक सुरक्षा वितरण हुन सकेन । अहिले आएर नपाका कर्मचारीहरुको तलबसमेत रोकिएको छ । त्यस्तै नक्सापास र नपाको नियमित प्रक्रियामा हुने विकास निर्माणका कार्यसमेत रोकिएको नपाका प्रवक्ता एवं वडा अध्यक्ष थापामगरले बताए ।मेयर श्रेष्ठ र प्रमुख प्रशासकीय अधिकृत रिजालबीचको विवादको कारण नपाको गतिरोध अन्त्य नहुँदा सामाजिक सुरक्षा भत्ता, कर्मचारीको तलबभत्ता र विकास निर्माणका योजना ठप्प हुन पुगेका छन्, उनले भने । उनले नयाँ प्रमुख प्रशासकीय अधिकृत ल्याउन नसकिने भए पुरानैलाई काम गर्ने वातावरण तयार गरिदिनुपर्नेमा जोड दिए । मेयर र प्रमुख प्रशासकीय अधिकृत दुईजनाको आपसी विवादले सिंगो नगरपालिकालाई बन्धक बनाउन नहुने उनको जोड थियो । बहालवाला प्रमुख प्रशासकीय अधिकृत रिजालले वातावरण तयार गरिदिए काम गर्न आफू तयार रहेको प्रतिक्रिया दिए । अधिकार सबै खोसिसकेको छ, उनले भने, अब कुन आधारमा काम गर्ने ? तिहारअघि नै सामाजिक सुरक्षा भत्ता र कर्मचारीको तलबभत्ता निकासा गर्ने गरी काम गर्न चाहेको तर मेयरले काम गर्ने अवस्था नै नदिएको प्रमुख प्रशासकीय अधिकृत रिजालको आरोप थियो । एकदुई दिनमा नयाँ प्रमुख प्रशासकीय अधिकृत आउँछन् मेयर श्रेष्ठले भने भोलि या पर्सिभित्र नपामा नयाँ प्रमुख प्रशासकीय अधिकृत आउने दाबी गरे । उनले मन्त्रालयले भने जस्तै कार्यपालिका बैठकबाटै बहालवाला प्रमुख प्रशासकीय अधिकृत रिजाललाई फिर्ता पठाउने निर्णय गरिसकेको र उक्त निर्णय मन्त्रालयमा पेस गरिएको बताए। मन्त्रालयमा बहालवालालाई फिर्ता गरेर नयाँ पठाउन पत्र दर्ता गरिसकेका छौं, मेयर श्रेष्ठले भने, भोलि या पर्सिसम्म नयाँ प्रमुख प्रशासकीय अधिकृत आउँछन् । सामान्य प्रशासन मन्त्रालय स्रोतले भने मन्त्रालयमा नपाको पत्र प्राप्त नभइसकेको जनाएको छ । मेयर श्रेष्ठ आएर बहालवालालाई फिर्ता गरेर नयाँ पठाउन मौखिक भने पनि लिखित पत्र नआएको स्रोतले बताएको हो । मेयर श्रेष्ठले नपाको पत्र गायब गर्ने आशंकामा मन्त्रालयमा दुइटा पत्र दर्ता गरिएको जिकिर गरे । मन्त्रालयबाट नपाको पत्र गायब हुन्छ भन्ने सोचेरै हामीले दुइटा पत्र दर्ता गरेका थियौं, उनले भने, एउटा मन्त्रालयमा र अर्को सचिवको हातमा सीधै पर्ने गरी पत्र दर्ता गरेर आएका हौं । उनले नयाँ प्रमुख प्रशासकीय अधिकृत हाजिर हुनासाथ नपाको गतिरोध सबै अन्त्य हुने दाबी गरे ।"
बलात्कार घटनामा संलग्नलाई सजाय बढ्यो : मिलापत्र गराउनेलाई तीन वर्षसम्म कैद,"काठमाडौं : आइतबारको मन्त्रिपरिषद्को बैठकले यौनहिंसाविरुद्ध केही ऐनलाई संशोधन गर्न बनेको अध्यादेशलाई स्वीकृत गरी राष्ट्रपतिसमक्ष सिफारिस गरेको छ। उक्त अध्यादेशमा बलात्कारका घटनामा मिलापत्र गर्न प्रोत्साहन गर्ने वा दबाब दिनेलाई उक्त कैद तथा जरिवानाको व्यवस्था गरिएको छ। बलात्कारका घटनामा मिलापत्र गराउने व्यक्तिलाई छ महिनादेखि तीन वर्षसम्म कैद र ३० हजारसम्म जरिवाना गराउने कानुनी व्यवस्था गरिएको छ। बलात्कारमा संलग्नको सजाय बढाउने र मिलापत्र गर्न प्रोत्साहन गर्नेलाई कानूनको दायरामा ल्याउने गरी सरकारले अध्यादेश ल्याएको छ, कानून, न्याय तथा संसदीय मामिलामन्त्री डा शिवमाया तुम्बाफाङ्फेले भनिन्, मेलमिलाप गराएमा वा गर्न उत्साहित गरेमा वा दबाब दिएमा दण्ड सजाय गर्ने व्यवस्था गरेका छौँ, बलात्कारमा मिलापत्र गर्नेलाई छ महिनादेखि तीन वर्षसम्म कैद र ३० हजारसम्म जरिवाना गराउने कानूनी व्यवस्था छ, सार्वजनिक पद धारण गरेको व्यक्ति भएमा थप छ महिना कैद हुनेछ। सरकारले स्वीकृत गरेको उक्त अध्यादेश राष्ट्रपतिबाट प्रमाणित भएपछि कानुन बन्ने व्यवस्था छ। समाजमा हिंसा वृद्धि हुँदै गएको हुनाले तत्काल उक्त अध्यादेश ल्याउन परेको मन्त्री तुम्बाफाङ्फेको भनाइ थियो। अध्यादेशमा बलात्कारको सजाय बढाइएको छ। अब लागू हुने कानूनमा १४ वर्षदेखि १६ वर्षसम्मका व्यक्तिको बलात्कारमा १२ देखि १६ वर्षसम्म कैद सजाय हुने व्यवस्था गरिएको छ। यसअघिको कानूनमा १२ देखि १४ वर्षसम्म थियो। नयाँ कानूनमा दुई वर्ष बढी सजायको व्यवस्था गरिएको छ । अध्यादेशमा १६ देखि १८ वर्षको व्यक्तिको बलात्कारमा १० देखि १४ वर्षसम्म कैद सजाय हुनेछ। यसअघिको कानूनमा १० देखि १२ वर्षसम्म कैद सजाय हुने व्यवस्था थियो। नयाँ कानूनमा यो उमेर समूहमा पनि दुई वर्ष सजाय बढाइएको छ। त्यस्तै, १८ वर्ष वा माथिका व्यक्तिको बलात्कारमा १० देखि १२ वर्षसम्म कैद सजाय हुनेछ। यसअघि यस्तो अपराधमा ७ देखि १० वर्षसम्म कैद हुने व्यवस्था थियो। बलात्कारका घटनामा ज्येष्ठ नागरिकलाई सजाय छुट नहुने अध्यादेशमा बलात्कारका घटनामा दोषी ठहर भएका ज्येष्ठ नागरिकलाई कैद छुट नगर्ने व्यवस्था गरिएको छ। ज्येष्ठ नागरिक ऐन२०६३ मा बलात्कारका घटनामा ज्येष्ठ नागरिकलाई सजाय छुट दिने व्यवस्था थियो। तर अध्यादेशले त्यो व्यवस्थालाई हटाएको छ।"
गाउँपालिकामा राखिएको बम सेनाले गर्यो डिस्पोज,"उदयपुर : उदयपुरको ताप्ली गाउँपालिकाको कार्यालयलाई लक्षित गरेर राखिएको बम नेपाली सेनाको टोलीले आइतबार साँझ डिस्पोज गरेको छ । गाउँपालिकाको प्रशासकीय भवनलाई लक्षित गरी अज्ञात समूहले कार्यालय क्षेत्रमा राखेको सुतली बम सदरमुकामा गाईघाटबाट पुगेको सेनाको टोलीले डिस्पोज गरेको हो । शनिबार राति १ः१५ बजे पालिकाको नागरिक सहायता कक्षामा राखिएको सुतली बम राति नै विष्फोट भएको थियो भने अर्को गेट नजिकै राखिएको बम सेनाको टोलीले डिस्पोज गरेको प्रमुख जिल्ला अधिकारी चक्रपाणी पाण्डेले जानकारी दिए । सेना पुग्नु अघि नजिकमा रहेको प्रहरी चौकी रुपाटार, इलाका प्रहरी कार्यालय कटारी र जिल्ला प्रहरी कार्यालयबाट गएको टोलीले घटनास्थललाई घेरा हालेर सुरषा दिएको एसपी भिमबहादुर दाहालले जानकारी दिए । सेनाले माथिल्लो आदेश पर्खनु पर्ने भएपछि घटना लगत्तै इप्रकाका डिएसपी हेमन्त भण्डारी र जिप्रकाका इन्स्पेक्टरको नेतृत्वमा अलगअलग टोली परिचालन भएको थियो । बम विस्फोटबाट गाउँपालिकाको प्रमुख प्रशासकीय अधिकृत, लेखा अधिकृत, उपाध्यक्षको कार्यकक्षमा क्षति पुगेको एसपी दाहालले बताए । विस्फोटले ती कार्यकक्षको ढोका, झ्याल, कम्प्युटर, प्रिन्टर, टेबल, दराज, सोफा लगायतका सामानमा क्षति भएको उनले बताए । घटनाको हालसम्म कुनै पंक्षले जिम्मा नलिएको र कोही पनि पक्राउ नपरेको उनले बताए । विप्लव समूहले विष्फोट गराएको हुन सक्ने प्रहरीको अनुमान छ । अहिलेसम्म घटनामा विप्लव समूहको संलग्नता रहेको प्रमाण भने फेला परेको छैन ।"
नेपाल राष्ट्र बैंकले १५ अर्बको ट्रेजरी बिल बिक्री गर्दै,काठमाडौं : नेपाल राष्ट्र बैंकले सोमबार १४ अर्ब ८१ करोड ३२ लाख बराबरको ट्रेजरी बिल बिक्री गर्ने भएको छ । केन्द्रीय बैंकले बोलकबोल प्रक्रियाका माध्यमबाट उक्त परिमाणको ट्रेजरी बिल बिक्री गर्न लागेको हो । राष्ट्र बैंकले सबै ट्रेजरी बिल नवीकरणका लागि बोलपत्र आह्वान गरेको छ । त्यसमा कूल दुई अर्ब २३ करोड ३२ लाख ९१ दिने अवधिको हो । यस्तै १२ अर्ब ४७ करोड कूल १८२ दिनका लागि र ११ करोड भने कूल ३६४ दिनका लागि बिक्री गर्न लागिएको छ ।
फेसबुकबाट ठगी गरेको आरोपमा एक पक्राउ,"स्याङ्जा : सामाजिक सञ्जाल (फेसबुक) मार्फत ठगी गरेको आरोपमा बाजुराका २७ वर्षीय रुपचन्द्र पाण्डे पक्राउ परेका छन्। ब्राजिलमा रहेको आफनो परिवार बिरामी भएको भन्दै आफूलाई ठगेको भन्दै वालिङ्की एक महिलाले प्रहरी कार्यालयमा उजुरी दर्ता गरेकी थिइन्। सोही उजुरीका आधारमा पाण्डेलाई नेपालगञ्जबाट पक्राउ गरिएको प्रहरी नायब उपरीक्षक राजेन्द्र अधिकारीले जानकारी दिए। पाण्डेलाई १० लाख २८ हजार ७ सय रूपैयाँ ठगी गरेको आरोप छ। पाण्डेले आफूलाई समस्या परेको भन्दै फेसबुकमार्फत महिलालाई साथी बनाई केही दिनपछि दिन्छु भन्दै ठगी गर्दे आएको बताइएको छ। ठगीको अभियोगमा अनुसन्धान गर्दै जाँदा बाजुरा हिमाली गाउँपालिका बस्ने पाण्डेलाई मंसिर ५ गते बाँकेको नेपालगञ्जबाट पक्राउ गरी ठगी, आपराधिक विश्वासघात सम्बन्धी कसूरमा मुद्दा दर्ता गरिएको प्रहरीले जनाएको छ । थप अनुसन्धानका लागि स्याङ्जा अदालतले थप ७ दिनको म्याद दिएको छ ।"
अब सिन्धुलीमै पीसीआर परीक्षण,"सिन्धुली : कोरोना भाइरस (कोभिड१९) को परीक्षण अब सिन्धुलीमै हुने भएको छ । आइतबार एक कार्यक्रमका बीच पीसीआर ल्याबको उद्घाटन परीक्षण सुरु भएको हो । बागमती प्रदेशका सामाजिक विकासमन्त्री युवराज दुलालले ल्यबको उद्घाटन गर्दै २४ घण्टा भित्रै रिपोर्ट दिने गरी ल्याब सञ्चालनमा ल्याइएको बताए । प्रदेश सरकारको १ करोड २५ लाख र सिन्धुली अस्पतालको १५ लाख रुपैयाँको व्यवस्थापन खर्चमा उक्त ल्याव संचालमा ल्याइएको हो । सिन्धुली अस्पतालको व्यवस्थापनमा सञ्चालन गर्नेगरी कमलामाई नगरपालिका ६ शिवनगरमा बागमती प्रादेशिक प्रयोगशालाका प्राविधिकले अत्याधुनिक प्रविधिसहितको ल्याब मेसिन जडान गरेर संचालनमा ल्याइएको हो । ल्याबको उद्घाटन गर्दै मन्त्री दुलालले प्रयोगशालाको सफलता पूर्वक संचालनमा गर्न आवश्यक पर्ने सम्पूर्ण व्यवस्थापन प्रदेश सरकारले सहयोग गर्ने उल्लेख गरे । उनले कोभिडको परीक्षण र उपचार प्रदेश सरकारले जस्तो सुकै परिस्थितिमा पनि निःशुल्क गर्ने प्रतिबद्धता समेत व्यक्त गरेका छन् । यो ल्याब अत्याधुनिक किसिमको भएको र यसले कोरोना भाइरसबाहेकका अन्य सरुवा रोगको समेत ल्याब परीक्षण गर्न सकिने बागमती प्रादेशिक प्रयोगशालाका निर्देशक नारायण कार्कीले उल्लेख गरे । उनले यो मेसिनमा एक पटकमा ९० वटासम्म स्याम्पल परीक्षण गर्न सकिने उल्लेख गरे । उक्त ल्याबमा शनिबार २० वटा स्याम्पल परीक्षण गरिएको थियो । सिन्धुली अस्पताल विकास समितिका अध्यक्ष प्रलाद पोखरेलका अनुसार ल्याब संचालनका लागि ९ जनाको स्वास्थ्यकर्मीको टोली व्यवस्थापन गरिएको छ । जिल्लामा यस अघि पीसीआर टेष्ट नहुँदा यहाँ संकलन गरिएको स्वाब हेटौंडा, धुलिखेल र काठमाडौं परीक्षणका लागि पठाउने गरिएको थियो । सिन्धुली अस्पताल अन्तरगत कोभिड १९ युनिट अस्पतालमा ३ बेडको आइसीयू २ बेडको भेन्टिलेटर र ५० बेडमा अक्सिजन जडान गर्ने कार्यसमेत भइरहेको छ ।"
वाग्मती सफाइ महाअभियान : ४०० औँ हप्तालाई विशेष बनाइने,"काठमाडौं : वाग्मती सफाइ महाअभियानको ४०० हप्ताको कार्यक्रमलाई विशेष कार्यक्रम बनाउने तयारी शुरु भएको छ। विसं २०७० जेठ ५ गतेदेखि शुरु भएको सफाइ स्वयंसेवी महाअभियान आगामी पुस २५ गते ४०० औँ हप्तामा प्रवेश गर्दैछ। सो अवसरमा केही विषयलाई स्पष्ट पारेर अघि बढ्नुपर्नेमा मुख्य अभियानकर्मी एवं पूर्व मुख्यसचिव लीलामणि पौडेलले जोड दिए। भर्चुअल माध्यमबाट शनिबार आयोजना गरिएको छलफल कार्यक्रममा उनले महाअभियान विना पैसाको एवं कुनै समिति नबनाई सञ्चालनमा रहेको बताए। 'महाअभियानमा धेरै पैसा आएको छ, त्यही भएर अभियानकर्मी लामो समयदेखि लागिपरेका छन् भन्ने भ्रम आम मानिसमा परिरहेको छ। निःस्वार्थ वाग्मती किनारमा जम्मा भएर दिसापिसाबलगायत फोहर सफाइ गर्दा पनि पैसाका पछि लागेको आरोप खेप्नुपरेकाले यसलाई जनसमक्ष प्रष्ट पार्नुपर्छु', चीनका लागि पूर्वनेपाली राजदूतसमेत रहेका पौडेलले अभियानकर्मीलाई सम्बोधन गर्दै भने। अधिकारसम्पन्न वाग्मती सभ्यता एकीकृत विकास समितिसँग सहकार्य गरेका कारण यस्तो आरोप लागेकामा पुनःविचार गर्न अभियानकर्मीले माग गरेका छन्। महाअभियान शुरु भएको १२ हप्तासम्म पनि अधिकार सम्पन्न वाग्मती महाअभियानसँग जोडिएको थिएन। कार्यक्रममा अभियानकर्मी ओम बस्नेतले अधिकारसम्पन्न वाग्मतीसँग सहकार्य नगरी स्वतन्त्र स्वयंसेवी महाअभियानका रुपमा वाग्मती सफाइलाई अघि बढाउनुपर्ने बताए। विगतमा भगवान्दास मानन्धरले एक्लै वाग्मती सफाइ शुरु गरेजस्तै स्वयंसेवी अभियानकर्मीमात्र सहभागी भएर सफाइ अभियानलाई अघि बढाउनुपर्नेमा कार्यक्रममा अभियानकर्मी राजकुमार भट्टराई, नारायणकुमार श्रेष्ठ, सन्तोष श्रेष्ठ, गोविन्द काफ्ले, चक्रबहादुर चन्द, प्रिया लामिछानेलगायतले जोड दिए। हुतराम वैद्यले पनि लामो समयसम्म एक्लै वाग्मती सफाइ चलाएका हुन्। अभियानकर्मीले सो दिन वाग्मतीलगायत यसका सहायक नदीका मुहान क्षेत्रमा माछाका भुरा छाडेर सकारात्मक सन्देश दिनुपर्नेमा पनि उनीहरुले जोड दिए। वाग्मतीलगायत यसका सहायक नदीको दायाँबायाँ खाली रहेको जग्गामा बगैँचा बनाएर पनि नदी सभ्यता संरक्षणमा सहयोग गर्न सकिने अभियनकर्मीको भनाइ थियो। अभियानकर्मीसमेत रहेका पूर्वसचिव किशोर थापाले कोरोना भाइरसको सङ्क्रमणका कारण अभियानकर्मी टाढा हुन थालेकाले उपत्यकाका १८ वटै स्थानीय तहलाई वाग्मती र यसका सहायक नदी सफा राख्न जिम्मेवार बनाउने गरी कार्यक्रम अघि बढाइनुपर्ने बताए। उपत्यकावासीका घरघरमा सफाइ अभियानका विषयमा चेतना जगाई कुहिने र नकुहिने फोहरलाई छुट्याएर वर्गीकरण गरिनुपर्ने उनको भनाइ थियो। अभियानकर्मी डा लक्ष्मी पौडेलले वाग्मती सफाइ महाअभियानमा अधिकारसम्पन्न वाग्मती समितिसँगै उपत्यकाका स्थानीय तह र वडालाई पनि जिम्मेवार बनाइनुपर्नेमा जोड दिए।"
धानखेतमा करेण्ट लागेर हात्तीको मृत्यु,राजविराज : धान खान गाउँ पसेको एउटा भाले हात्तीको आइतबार सप्तरीमा करेण्ट लागेर मृत्यु भएको छ । सप्तरीको कञ्चनरूप नगरपालिका५ परेमारास्थित धानखेतमा भाले हात्ती मृत फेला परेको स्थानीय बच्चुलाल चौधरीले बताए । चौधरीका अनुसार उत्तरदक्षिण गएको ११ केभी (किलो भोल्टेज)को विद्युत् प्रसारण लाइनको तारमा अल्झिएको अवस्थामा हात्ती मृत भेटिएको छ र बिजुलीको पोल ढलेको छ । कोशी टप्पु वन्य जन्तु आरक्षबाट ३४ वटाको सङ्ख्यामा आएको हात्तीको समूहले धान खाएर नष्ट पारेको र उनीहरुमध्ये अन्दाजी ७० वर्षको बहिरो हात्तीको बिजुलीको करेण्ट लागेर मृत्यु भएको गाउँलेहरु बताउँछन् । हात्ती मृत फेला परेको विषयमा अनुसन्धान गर्न आरक्षका सहायक वार्डेन सन्तोष भगत नेतृत्वको टोली घटनास्थल पुगेको छ । नजिकै रहेको उक्त क्षेत्रमा लामो समयदेखि आरक्षको हात्तीको बथान आवतजावत गर्ने गर्छन् । दुर्घटनावस करेण्ट लागेर हात्तीको मृत्यु भएको देखिएको आरक्षका वार्डेन चन्द्रशेखर चौधरीले बताए । कम उचाईबाट बिजुलीको तार लगेको वा हात्तीले पोलमा धक्का दिंदा तार लत्रिएकोबारे अनुसन्धान भइरहेको वार्डेन चौधरीले बताए । हात्तीको अन्य कुनै भागमा चोटपटक नभएको जनाउँदै वार्डेन चौधरीले मृत हात्तीलाई कानुनी प्रक्रिया पूरा गरेर घटनास्थलमै गाडिने जनाए ।
वालिङ्मा जनस्वास्थ्य विपद घोषणा,"स्याङजा : कोरोना संक्रमण दिनप्रतिदिन बढ्न थालेपछि वालिङ् नगरपालिकाले जनस्वास्थ्य विपद घोषणा गरेको छ। पालिकाले शुक्रबार राती १२ बजेदेखि लागु हुनेगरी एकहप्ताका लागि जनस्वास्थ्य विपद घोषणा गरेको हो। घोषणासँगै पालिकाले अत्यावश्यक सेवाबाहेकका सबै सेवा बन्द छन्। नगरका १४ वटै वडामा सङ्क्रमणको दर बढेको जनाउँदै जोखिम न्यूनिकरण गर्ने उदेश्यले कार्यपालिका बैठकले एक हप्ता बन्द गर्ने निर्णय गरेको हो। वालिङ स्थित गहौं प्राथमिक अस्पतालको र्यापिड रेस्पोन्स टिम को बैठक र नगरस्तरीय कोभिड १९ सङ्क्रमण व्यवस्थापन केन्द्र दुबैको सिफारिसका आधारमा कार्यपालिका बैठकले जनस्वास्थ्य विपद घोषणा गरेको नगर प्रमुख दिलीपप्रताप खाँणले जानकारी दिए। अन्य महिनाको तुलनामा कात्तिकदेखि संक्रमणको दर बढ्नुका साथै समुदायस्तरसम्म पुगेको छ,' प्रमुख खाँणले भने, 'अहिलेसम्म ३ जनाको कोभिडका कारण मृत्यु भएको छ। हाल २३ जना आइसोलेसनमा छन्।' एकपटक खाली भएका आइसोलेसन फेरि भरिन थालेका छन्। हालसम्म वालिङमा मात्र एकसय ६९ जना सङ्क्रमितको संख्या पुगेको छ भने एक सय ४३ जना निको भएर घर फर्केका छन्। जनस्वास्थ्य ऐन २०७५ को दफा ४८ को उपदफा ४ एवं जनस्वास्थ्य नियमावली २०७७ को नियम २७ को उपनियम ४ ले दिएको अधिकार प्रयोग गरी जनस्वास्थ्य विपद घोषणा गरी मानिसहरुको भीडभाड हुने स्थानहरु, बैंक तथा वित्तीय संस्थाहरु, सरकारी तथा गैरसरकारी कार्यालय, विद्यालय, बजार, पसल, अत्यावश्यक बाहेकका सवारी साधन, सभा समारोह नगर्न नगराउन अनुरोध गरिएको नगर उपप्रमुख कल्पना तिवारीले बताइन्। नगरपालिकाभित्र सभा समारोह, धार्मिक एवं सांस्कृतिक कार्यहरुमा २५ जनाभन्दा बढी भेला हुन नदिने र कोभिड अस्थायी अस्पतालमा आकस्मिकरुपमा उपचारका लागि औजार तथा उपकरणहरु तत्काल खरीद गर्ने निर्णय भएको प्रमुख प्रशासकीय अधिकृत जीवन ज्ञवालीको भनाइ छ। चैत ११ गतेदेखि असोज मसान्तसम्म वालिङमा सङ्क्रमितको संख्या ८४ जना रहेकोमा कात्तिकमा समुदायका ८५ जनामा कोरोना संक्रमण देखिएकोले अझै सङ्क्रमित बढ्न सक्ने भएकाले जोखिम न्यूनिकरणमा सबैले सहयोग गर्न नगरपालिकाले प्रेस बिज्ञप्ति मार्फत आग्रह गरेको छ।"
जनस्वास्थ्य अधिकृत देवको मृत्यु,"राजविराज : सप्तरीको राजविराज नगरपालिका२ का एक जना पुरुषको कोभिड१९ को संक्रमणका कारण मृत्यु भएको छ। नेपाल स्वास्थ्यकर्मी युनियनका सहसचिव ५२ वर्षीय जनस्वास्थ्य अधिकृत गौरीशंकर देवको शनिबार राती नोबेल अस्पताल बिराटनगरमा कोभिड१९ ले मृत्यु भएको नेपाल स्वास्थ्यकर्मी युनियनले जनाएको छ। सिरहाको कल्याणपुर नगरपालिका स्वास्थ्य शाखामा शाखा प्रमुखका रुपमा कार्यरत स्वास्थ्यकर्मी देव कोभिड संक्रमणको उपचार गराईरहेका थिए। विराटनगरमा उपचाररत देवको १० दिन अघि कोरोना रिपोर्ट नेगेटिभ आएको परिवारका सदस्यले बताएका छन्। रिपोर्ट नेगेटिभ आएपनि कोरोनाकै कम्प्लिकेशनले गर्दा मृत्यु भएको स्वास्थ्य कार्यालय सप्तरीका बरिष्ट मलेरिया इन्स्पेक्टर नारायण राउतले बताए। राउतका अनुसार कोरोनाले फोक्सो र किडनीमा असर गरी कमजोर बनाएको तथा सो महत्वपूर्ण अंगले राम्रोसँग काम गर्न नपाएकाले देवको रिपोर्ट नेगेटिभ आएपनि सोही जटिलताका कारण देवको मृत्यु भएको हो। रिपोर्ट नेगेटिभ आएपछि आइसियुमा सारिएका देवको स्वास्थ्य अवस्थामा जटिलता आएपछि पुनः भेण्टिलेटरमा उपचार गराउँदा गराउँदै मृत्यु भएको हो। यो सँगै कोरोनाबाट मृत्यु हुनेको सङ्ख्या सप्तरीमा ३६ जना पुगेको स्वास्थ्य कार्यालय सप्तरीका राउतले जनाए। रिपोर्ट नेगटिभ आएकाले शव घरमा ल्याइएको छ। तर नेपाली सेनाले नै शव व्यवस्थापन गर्ने स्वास्थ्य कार्यालयले जनाएको छ। उनको शव आइतबार दिउँसो कोशी व्यारेजमा लगिने र शव व्यवस्थापन गरिने बताइएको छ। विगत ३० वर्षदेखि स्वास्थ्य सेवामा अनवरत रुपमा कार्यरत मिलनसार, साहसिलो र स्वास्थ्य क्षेत्रको असल व्यक्तित्व गुमाउनु परेको उनीसँगै पढने साथी दिनेश सिंहले बताए। वाककला, लेखन कला लगायत दैनिक प्राबिधिक तथा प्रशासनिक क्षेत्रमा कार्य कौशलता राख्ने देवको निधनले समग्र स्वास्थ्य सेवालाई अपूरणनीय क्षति पुगेको सहकर्मीहरुले बताए।"
अमेरिकी सेनामा कार्यरत गोरखाका युवकको कार दुर्घटनामा मृत्यु,"गोरखा : अमेरिकी सेनामा कार्यरत गोरखाका एक युवकको गएराती कार दुर्घटनामा मृत्यु भएको छ । शहीदलखन गाउँपालिका ८ छापथोक घर भई बिगत तीनर्षदेखि अमेरिकी सेनामा कार्यरत २३ वर्षीय सुरेश श्रेष्ठको राती करिब १० बजे मृत्यु भएको परिवार श्रोतले जानकारी दिएको छ । उनी सवार २०२० टोयोटा कोरोला साउथ अन आई ३५ कारलाई नोबल काउण्टी ओक्लाहोमा राजमार्गमा अर्को सवारीसाधनले ठक्कर दिएको थियो । टाउको र शरीर भित्र गम्भीर चोट लागेका उनलाई सेण्ट मेरिज रिजनल मेडिकलमा उपचार गर्दागर्दै मृत्यु भएको मृतकका आफन्त राजेश श्रेष्ठले बताए । श्रेष्ठ विगत पाँच वर्ष अघि अध्ययनका लागि अमेरिका गएका थिए । सैनिक तालिम पूरा गरी तीन वर्षअघि घरमा आएर फर्किएका थिए । अविवाहित श्रेष्ठको परिवारमा हजुरआमा, बुबा, आमा, एक दिदी र एउटा भाइ छन्।"
अभियुक्त अझै खुलेआम,"इलाम : आमालाई पेट्रोल छर्किएर जलाएको अभियोग लागेका माङसेबुङ गाउँपालिका६ का अम्बिका भनिने पूर्णकुमार राई अझै पक्राउ परेका छैनन्। जिल्ला प्रहरी कार्यालय इलामका डीएसपी लालध्वज सुवेदीले आरोपितको हातमा गम्भीर चोट रहेकाले चोट निको भएपछि नियन्त्रणमा लिइने जानकारी दिए। डीएसपी सुवेदीका अनुसार परिवारकै सदस्यले उजुरी दिइसकेका छन्। यसअघि प्रहरीले पीडितको मृत्यु भए पनि परिवारले उजुरी नदिएकाले आरोपितलाई पक्राउ गर्न नकिएको बताएको थियो। उक्त घटनाबारे आमा जलाएर खुलेआम शीर्षक समाचार अन्नपूर्ण पोस्ट्मा प्रकाशन भएको थियो। त्यसलगत्तै जिल्ला प्रहरीले घटनाबारे चासो दिए पनि अभियुक्तलाई पक्राउ नगरेको हो। उक्त समाचारमा महिना वैशाख परेकामा सच्याइएको छ। डीएसपी सुवेदीले त्यस बेला स्थानीयको सहयोगबिना केस स्थापित गर्न नसकिने बताएका थिए। तर, आगजनीपछि गाउँले भेला भई उक्त घटनामा आरोपितको संलग्नता पुष्टि हुने गरी तयार पारेको कागज अन्नपूर्ण पोस्ट्लाई प्राप्त भएको छ। अम्बिकाले जेठ १० गते करिब बिहान ६ बजे आमा चन्द्रकुमारी राईलाई पेट्रोल छर्की आगजनी गरी हत्या गर्ने प्रयास भएको भेलाको निर्णयमा उल्लेख छ। भेलाले उक्त घटनालाई गम्भीर भन्दै कानुनबमोजिम कारबाही गर्न सम्बन्धित निकायमा अनुरोध गर्ने निर्णय गरेको जनाइएको छ। उक्त निर्णयमा स्थानीय ५८ जनाले हस्ताक्षर गरेका छन्। उक्त घटना गम्भीर प्रकृतिको रहेकाले वडा सदस्य, पूर्वजनप्रतिनिधिसहित आमभेला भई जेठ १४ गते छलफल गरिएको त्यसमा जनाइएको छ। आगजनीका कारण चन्द्रकुमारी गम्भीर घाइते भएकी थिइन्। उपचार गर्न लगिए पनि अस्पतालले फर्काएपछि जेठ २२ गते घरमै उनको मृत्यु भएको थियो। उक्त घटनामा आरोपित युवा पनि जलेर घाइते भएका थिए। उनलाई पनि केही दिनमै अस्पतालबाट फर्काइएको एक स्थानीयले बताए। ती स्थानीयका अनुसार आरोपित व्यक्ति साउनमै निको भएर पनि गाउँमा खुलेआम हिँडडुल गरिरहेका छन्। आमा जलाउनेलाई पनि प्रहरीले नसमातेको देख्दा आश्चर्य लागेको छ, नाम नलेख्ने सर्तमा उनले भने, उसको घाउ निको भइसकेको छ। दागलाई घाउ भन्ने हो भने त कारबाही नै हुन्न। यस्तालाई पनि कारबाही नगर्ने हो भने समाजमा आपराधिक गतिविधिले प्रश्रय पाउँछ।"
हतियारसहित विप्लव समूहका सैन्य लडाकु पक्राउ,"विराटनगर : नेत्रविक्रम चन्द विप्लव नेतृत्वको नेकपाका एक जना सैन्य लडाकुलाई प्रहरीले मोरङको उर्लाबारीबाट हतियारसहित पक्राउ गरेको छ। ताप्लेजुङको फक्ताङ्लुङ् गाउँपालिका२ घर भएका ३२ वर्षीय पेम्बा साङ्गे शेर्पा पक्राउ परेका हुन्। विशेष सूचनाका आधारमा शेर्पालाई उर्लाबारी नगरपालिका६ तरुण चोकस्थित राधिका माध्यमिक विद्यालय नजिकबाट शनिबार साँझ ७ बजेतिर पक्राउ गरिएको मोरङ प्रहरी प्रमुख एसपी सन्तोष खड्काले जानकारी दिए। उनका अनुसार पक्राउ गरेर हिरासतमा लिइएका शेर्पा विप्लव समूहको ४ नम्बर कम्पनीका सेक्सन कमान्डर भएको खुलेको छ। उनले मोरङको मिक्लाजुङ गाउँपालिका क्षेत्रमा बसेर लामो समयदेखि विप्लव समूहको गतिविधी सञ्चालन गरिरहेको प्रहरीले जनाएको छ। पक्राउ परेका शेर्पाको साथबाट मेड इन यूएसए लेखिएको एउटा पेस्तोल, म्यागजिन र तीन राउण्ड गोली बरामद भएको प्रहरीले जनाएको छ। त्यस्तै उनको साथबाट पार्टीको पर्चा र पम्प्लेट तथा अन्य दस्तावेजहरु पनि बरामद भएको एसपी खड्काले जनाए। पक्राउ परेका व्यक्ति विप्लव समूहको सैन्य लडाकु र सेक्सन कमान्डर रहेको खुलेको छ, उनले भने, थप कुरा अनुसन्धानपछि खुल्दै जानेछ। शेर्पाविरुद्ध थप अनुसन्धान र कारबाही अघि बढाउन प्रहरीले आइतबार हातहतियार खरखजना मुद्दामा म्याद थप गर्ने तयारी गरिरहेको छ।"
स्वाब संकलनका लागि काठमाडौं महानगरले ल्यायो मोबाइल भ्यान,"काठमाडौं : काठमाडौं महानगरले स्वाब संकलनका लागि मोबाइल भ्यान सञ्चालनमा ल्याएको छ । राष्ट्रिय सभागृहमा आइतबार आयोजित कार्यक्रममा प्रतिष्ठानका सचिव डा महेशकुमार अधिकारीले महानगरका प्रमुख बिद्यासुन्दर शाक्यलाई भ्यान हस्तान्तरण गरेका हुन्। महानगरले उपलब्ध गराएको सवारी साधनमा नेपाल विज्ञान तथा प्रविधि प्रज्ञा प्रतिष्ठानले पोजिटिभ एयर प्रेसर मेन्टेन्ड कक्ष जडान गरेर महानगरलाई हस्तान्तरण गरेपछि भ्यान सञ्चालनमा आएको हो । कोरोना भाइरस (कोभिड १९) महामारी रोकथाम, नियन्त्रण र उपचार थप प्रभावकारी बनाउन महानगरपालिकाले मोबाइल भ्यानमार्फत स्वाब संकलन सुरु गरेको काठमाडौं महानगरपालिकाका प्रमुख विद्यासुन्दर शाक्यले जानकारी दिए। पछिल्लो समय यसलाई अझ प्रभावकारी बनाउन नास्टको प्राविधिक सहयोगमा निर्माण भएको मोवाइल भ्यानमार्फत स्वाब संकलनको काम सुरुवात गरेको शाक्यले जानकारी दिए। अशक्त, अपाङ्गता भएका, दीर्घ रोगी र जेष्ठ नागरिक लक्षित गरी भ्यान संचालनमा ल्याइएको हो। उनले त्यस्ता व्यक्तिको स्वाब संकलनमा विशेष प्राथमिकतामा राखेर कार्य अघि बढाउने पनि उनले जानकारी दिए। उनले कन्ट्याक ट्रेसिङमा परेकालाई निशुल्क उपचार गर्ने समेत जानकारी दिए। कार्यक्रममा उपप्रमुख हरिप्रभा खड्गी श्रेष्ठ, प्रमुख प्रशासकीय अधिकृत राजेश्वर ज्ञवाली, सहरी योजना आयोगका उपाध्यक्ष सरोज बस्नेत, नास्टका प्रविधि संकाय प्रमुख डा रविन्द्रप्रसाद ढकालगायत अधिकारीहरु सहभागी थिए। सवारीमा बसेर १ पटकमा २ जनाको स्वाब लिन सकिनेछ ।यो भ्यान सहरी स्वास्थ्य तथा खाद्य पदार्थ नियमन विभागले सञ्चालन गर्नेछ ।"
विराटनगरमा कोरोना संक्रमित पुरुषको मृत्यु,विराटनगर : विराटनगरको कोसी अस्पताल कोभिड१९ उपचार केन्द्रमा कोरोना भाइरस संक्रमित एक पुरुषको आइतबार बिहान मृत्यु भएको छ । मोरङको सुनवर्षी नगरपालिका५ का ५९ वर्षीय पुरुषको उपचारका क्रममा बिहान ११ बजेतिर ज्यान गएको उपचार केन्द्रका व्यवस्थापक ज्ञानबहादुर बस्नेतले जानकारी दिए । उनका अनुसार कोरोना पुष्टि भएपछि पुरुषलाई उपचारका लागि गत शुक्रबार अस्पताल भर्ना गरिएको थियो । मृतकमा श्वास फेर्न गाह्रो हुने र ज्वरो आउने समस्या रहेको जानकारी बस्नेतले दिए । मृतकमा स्वास्थ्य सम्बन्धी कुनै पुरानो समस्या थियो कि थिएन भन्ने बारेमा केही खुल्न नसकेको उनको भनाइ छ ।
"दुर्घटनामा श्रीमतीको मृत्यु, श्रीमान् र छोरी गम्भीर घाइते","महेन्द्रनगर : कञ्चनपुरको कृष्णपुर नगरपालिकामा ट्याक्टर र मोटरसाइकल ठोक्किदा एक महिलाको मृत्यु भएको छ । कृष्णपुर३ वाणी देखतभुली मार्गमा से१त ९५३३ नम्बरको ट्याक्टरले म१प ६७६६ नम्बरको मोटरसाइकललाई ठक्कर दिँदा मोटरसाइकलको पछाडि बसेका स्थानीय रामेश्वरी जोशीको उपचारका क्रममा मृत्यु भएको जिल्ला प्रहरी कार्यालय कञ्चनपुरले जनाएको छ । दुर्घटनामा मोटरसाइकल चालक डम्बरदेव जोशीको धनगढीस्थित माया मेट्रो अस्पतालमा उपचार भइरहेको छ भने मोटरसाइकलमै सवार १५ वर्षीया ममता जोशीलाई थप उपचारका लागि काठमाडौँ रिफर गरिएको प्रहरीले जनाएको छ । मोटरसाइकल चालक मृतक रामेश्वरीका श्रीमान् र गम्भीर घाइते ममता छोरी रहेको जिल्ला प्रहरी कार्यालय कञ्चनपुरका प्रवक्ता प्रहरी नायब उपरीक्षक अमरबहादुर थापाले जानकारी दिए। 'दुर्घटनामा परी बाबु र छोरीको अवस्था गम्भीर छ,' प्रवक्ता थापाले भने, 'आमाको उपचारका लागि धनगढी ल्याउँदा मृत्यु भयो ।' दुर्घटनालगत्तै त्यहाँ केही समय स्थिति तनावग्रस्त बनेपछि राती नै जिल्ला प्रहरी कार्यालयबाट प्रवक्ता थापाको नेतृत्वमा प्रहरी टोली दुर्घटनास्थल पुगेको थियो । प्रहरीले ट्र्याक्टर र चालक शुक्लाफाँटा नगरपालिका१२ का लक्की रानालाई नियन्त्रणमा लिएको जनाएको छ ।"
बबईमा भूमि लगत संकलन कार्यालय,"दाङ : भूमिसम्बन्धी समस्या समाधानका अध्यक्ष देबी ज्ञवालीले नीति, संरचना र व्यवस्थापनको काम जारी रहेको बताएका छन् । भूमिसम्बन्धी समस्या समाधानका लागि यसअघि गठित आयोगभन्दा यो आयोग अधिकार सम्पन्न रहेको भन्दै सबै समस्या को समाधान गरिने बताए । अध्यक्ष ज्ञवालीले लामो समयदेखि समस्याको रुपमा रहेको भूमिको उपभोग सम्बन्धी समस्या समाधान हुने विश्वास व्यक्त गरे। ज्ञवालीले संविधानले व्यवस्था गरे अनुसारको काम, भूमिसम्बन्धी समस्या समाधान आयोगका गठनादेश २०७६ का मुख्य व्यवस्थाहरु, भूमि सम्बन्धी ऐन २०२१ को आठौं संसोधनमा भएका व्यवस्था, भूमिसम्बन्धी नियमको अठारौं संशोधनमा भएका व्यवस्था, भूमिहीन, सुकुम्बासी तथा अव्वस्थित बसोबासीको पहिचानका आधार र मापदण्ड, भूमिहीन सुकुम्बासी र अव्यस्थित बसोबासीको लगत संकलन सम्बन्धी कार्य विधि, विगतका आयोग, समिति र कार्यदलले गरेका अधुरा काम सम्पादन गर्ने सन्दर्भमा यस आयोगले घनिभूत रुपमा काम परिणाम देखिने गरी गर्ने हुँदा पहिलो चरणको काम असार मसान्तसम्मको भ्याउने उनको भनाइ छ ।बबई गाउँपालिका अध्यक्ष भुवनेश्वर पौडेलको अध्यक्षतामा भएको कार्यक्रममा भूमि सम्बन्धी ऐन २०२१ को आठौं संशोधन र भूमिसम्बन्धी नियमको अठारौं संशोधनमा भएका व्यवस्थाका आधारमा अब स्थानीय तह, प्रदेश सरकार र केन्द्रले संयोजनकारी भूमिका निर्वाह गर्दै भूमिहीन, सुकुम्बासी र अव्यस्थित बसोबासीको समस्या समाधानको काम थालनी गरेको छ । सातवटै प्रदेशमा सुरुवाती चरणका १४ स्थानबाट थालिएको यो काम लुम्बिनी प्रदेशको दाङको बबई गाउँपालिका र रुपन्देहीको कञ्चन गाउँपालिकाबाट थालनी गरिएको छ । स्थानीय तहको छुट्टै शाखा गठन गरी भूमिसम्बन्धी समस्या समाधानको काम थालनी गर्न संवैधानिक रुपमा अधिकार सम्पन्न आयोगले हरेक तहमा कर्मचारी संयन्त्र तथा विभाग गठन गरी कामको शुरुवात गरेको छ । ३ वर्ष कार्यकाल रहेको आयोगले चालु आर्थिक वर्षको असार मसान्तसम्ममा देशभरको ७५३ स्थानीय तहमध्ये सय वटा पालिकामा लगत सबै खालको टिप्पणी उठाउने काम सक्ने लक्ष्य राखेको छ । १४ लाख भूमिहीन सुकुम्बासी, अव्यवस्थित बसोबासी परिवार रहेको अनुमानका आधारमा तीन वटै तहबाट काम हुन लागेको छ । जिल्लाको बबई गाउँपालिकामा १६ जना कर्मचारी खटाइने गरी काम हुन लागेको हो । भूमिसम्बन्धी समस्या समाधान आयोगको काम कर्तव्य र अधिकारका विषयमा आयोगका सदस्य सचिव लिलाप्रसाद शर्माले अभिमुखीकरण गरेका थिए। भूमिहीन सुकुम्बासी, अव्यस्थित बसोबासीको पहिचान प्रमाणीकरण र त्यसको प्रकृयाका बारेमा आयोगका उपसचिव राजेन्द्र अर्यालले जानकारी गराए । यसैबीच, भूमिसम्बन्धी समस्या समाधान आयोगको लगत संकलन इकाइको हापुरेमा उदघाटन भएको छ । सो इकाइको उद्घाटन आयोगका अध्यक्ष देवी ज्ञवालीले गरेका हुन् ।"
जहाँ नेपालीलाई फोन सेवा नै छैन,"दाङ : दाङको गढवा र राजपुर गाउँपालिकाको झण्डै आधा भूभाग भारतीय सीमा नाकामा पर्छ । नेपाली भूमि भएपनि नेपाली नागरिकले पाइरहेको सेवा सुविधा त्यस क्षेत्रका नागरिकहरुले अहिलेसम्म पाएका छैनन् । सञ्चारदेखि, आहारासम्म भारतकै भर पर्नु परेको छ । पालिकाहरुले पनि यसका लागि खासै पहल गरेको देखिदैन । नेपाल भारत सीमा क्षेत्रका नेपाली बस्तीहरुमा सबै खालका समस्या यथावत छन् । सीमा क्षेत्रमा केही नाका र बस्तीहरुमा अहिलेको महत्वपूर्ण विकास मानिएको फोन सेवा समेत छैन । त्यहाँका नागरिकहरुले अहिलेसम्म आफ्नो देशले सञ्चालन गरेको नेपाल टेलिकमको सेवा पाउन सकेका छैनन् । सञ्चारका लागि भारतीय सिम प्रयोग हुने गरेको छ । राजपुर गाउँपालिकाका सुनपत्री, ऐरना, गोठुवा गाउँ दाङको नाका क्षेत्रमा पर्ने बस्तीहरु हुन् ।भारतीय सिमा क्षेत्रसंग जोडिएका यी बस्तीहरु हालसम्म सञ्चारको सुविधाबाट बञ्चित छन् । सिमा सुरक्षा र बस्ती विकासबाट निकै पछि परेका नाका क्षेत्रका बस्तीहरु सञ्चारको पहुँबाट पनि टाढा छन् ।जिल्लाको राजपुर गाउँपालिकाको वडा नम्बर ५, ६ र ७ का केही भूभागमा सञ्चार सुविधा पुगेको छैन । भने नाका क्षेत्र पूर्णरुपमा सञ्चार बिहिन छ । वर्षौँ वर्षदेखि भारतीय सिमकार्ड प्रयोग गर्न बाध्य रहेको स्थानीय जोगमान बुढाले बताए । उनी भन्छन्,' मेरो सरकार हामी नाकाबासीले नेपालको सिमकार्ड प्रयोग गरेर कहिले कुराकानी गर्न पाउँछौ ? ' नेपाल भारत सिमा क्षेत्र जोडिएका क्षेत्रमा नेपाल टेलिकमको सेवा उपलव्ध नहुँदा महँगो शुल्क तिरेर भारतीय सिमकार्ड प्रयोग गर्दै आएको नाकावासी ईन्द्रबहादुर पुनले बताए । सरकारले नाकाक्षेत्रमा सञ्चार सेवा विस्तार नगर्दा नेपाली भूमिका नाकावासीहरु भारतीय सरकारलाई सिम प्रयोग गरेवापतको राजस्व तिर्दै आएको उनी बताउँछन् । आफ्नो भूमीमा बसेर पनि भारतलाई राजस्व बुझाउन बाध्य छौँ,' उनले भने, 'नेपालमा इन्डियन सिम प्रयोग गर्दा ठूलो रकम खर्च गर्नुपर्ने बाध्यता कहिले हटेर जाला ? ताली, करुवा, गल्छु, सिक्टालगायतका क्षेत्रमा पनि सञ्चारको सुविधबाट बञ्चित रहेको स्थानीय रनबहादुर बुढाको भनाइ छ । समयमै संचारको सुविधा उपलव्ध नहुँदा नाका सबै क्षेत्रको बिकासबाट पछाडी परेको उनले बताए । नाका क्षेत्रका बस्तीहरु शिक्षा, स्वास्थ्य, सडक, खानेपानी, बिजुली, यातायात लगायतका सम्पुर्ण क्षेत्रबाट बञ्चित रहेको उनी बताउँछन् । दुरसञ्चार कार्यालय तुलसीपुरका प्रमुख हरि खनालले बन संगको समन्वयमा समस्या हुदा सेवा विस्तारमा केहि समस्या रहेको बताए । उनले अव वन र टेलिकमको समन्वय र सहकार्यमा नाकाक्षेत्रमा लगत्तै नेपाल टेलिकमको सेवा विस्तार गरिने बताएका छन । नेपाल टेलिकमको टावर राख्नका लागि कानुनी प्रकृया पुरा भइसकेको, टावर राखिने स्थान तय गरिएकाले लगत्तै प्राविधिक टोलि खटाइएने उनले जानकारी दिए । बनको भुभागमा टावर राख्नका लागि बन मन्त्रालयसंग स्विकृती लिनुपर्ने भएकाले कानुनी प्रकृयामै रहेको उनले बताए । केहि समय अगाडी नेपाल टेलिकमले टावर फाउन्डेसनका लागि स्थान तय गरिसकेको थियो, उनले भने, 'तर प्रकृया पुरा नहुँदा काम रोक्नु पयो, लगत्तै कोरोना महामारी फैलिँदा सेवा विस्तारको काम थप प्रभावित भयो ।' मंसिरको पहिलो साता देखिनै फो जि नेटवर्क सहितको नेपाल टेलिकमको टावर उक्त क्षेत्रमा जडान गरिने प्रमुख खनालले जानकारी दिए । यसका लागि प्राविधिकको भेन्टर टोली तयारी अवस्थामा रहेको उनको भनाई छ । सब डिभिजन वन कार्यालय बेलाका सहायक बन अधिकृत टेकन आचार्यले कानुनी प्रकृया पुरा भएमा टावर राख्न कुनै आपत्ती नभएको बताए । यसअघि गाउँपालिकाको वडा नम्बर १ को वडा कार्यालयको सिफारीका आधारमा टावर राख्न लागिएकाले उक्त काम रोकिएको उनले जानकारी दिए । 'हामी नाका क्षेत्रमा सञ्चार विस्तार गर्ने कुरामा खुशी छौँ, सकारात्मक छौँ उनले भने,' काम गर्दै, प्रकृया मिलाउँदै जानुस् भनेर सुझाव समेत दिएका छौँ ।कानुनी प्रकृया पुरा भएमा सेवा विस्तार र सेवा प्रवाहमा आफुहरु सँधै सकारात्मक रहेको उल्लेख गरे । पहिले अनुमति विना बन क्षेत्रका रुख काटिएको र दुई कार्यालय बीचको सकन्वय नहुदा टावर निर्माणमा समस्या देखिदै आएको छ । राजपुर गाउँपालिकाका अध्यक्ष लोकराज केसीले सडक विस्तारको काम सकिय लगत्तै नाकाक्षेत्रमा सञ्चार सेवा उपलव्ध गराइने बताए । बर्षौँ देखि नाकावासीहरु हरेक क्षेत्रको विकासबाट पछाडि रहेको बताउँदै उनले हरेक सेवा सुविधा नाकामा उपलव्ध हुने आश्वासन समेत दिए । उनले शिक्षा, स्वास्थ्य, सञ्चार लगायतका पूर्वाधार विकासका कामलाई मुख्य प्राथमिकतामा राखेर नाकाको स्तरोन्नती गरीने बताए ।"
"तस्करी र प्रहरीबीच घम्साघम्सी, एक राउन्ड हवाई फायर","विराटनगर : नेपालभारत सीमा क्षेत्र अन्तर्गत विराटनगर महानगरपालिका१७ मटेरुवामा प्रहरी र तस्कर समूहबीच आइतबार बिहान दोहोरो घम्साघम्सी भएको छ । भन्सार छली गरेर भारतबाट अवैध रुपमा तस्करीका सामान लिएर आउँदै गरेको तस्कर समूहलाई रोक्न खोज्दा बिहान ४ बजेतिर अवस्था केहीबेर तनावपूर्ण बनेको हो । मोरङ प्रहरी प्रमुख एसपी सन्तोष खड्काका अनुसार भारतबाट अवैध रुपमा सामान आयात भइरहेको विशेष सूचनाका आधारमा नियन्त्रणमा लिन सादा पोसाकमा प्रहरीको विशेष टोली खटिएको थियो । सादा पोसाकमा रहेको टोलीले तस्करीको सामान नियन्त्रणमा लिन खोज्दा हुलहुज्जत गरेर १०११ जनाको संख्यामा रहेका तस्करको समूहले अवरोध पुर्याएपछि दोहोरो घम्साघम्सी भएको एसपी खड्काले बताए । उनका अनुसार तस्करीको सामान नियन्त्रणमा लिन पेस्तोलबाट प्रहरीले एक राउण्ड हवाई फायर गर्नु परेको छ । प्रहरीमाथि नै आक्रमण हुन थालेपछि फायर खोल्नु परेको प्रहरीले जनाएको छ । हवाई फायर गरेपछि तस्कर समूह तितरवितर भएको जानकारी खड्काले दिए । त्यस क्रममा सामान तस्करी गरेर ल्याउँदै गरेकी एक महिलालाई प्रहरीले पक्राउ गरेको छ । पक्राउ पर्नेमा मटेरुवाकी ३३ वर्षीया रविना खातुन रहेकी छन् । उनले भारतबाट तस्करी गरेर ल्याएको कम्मरमा लगाउने एक बोरा बेल्ट (पेटी) प्रहरीले नियन्त्रणमा लिएको छ । एसपी खड्काले तस्कर समूहको आक्रमणमा परेर सादा पोसाकमा खटिएका एक जना प्रहरी जवानको औंलामा चोट लागेको जानकारी दिए । पक्राउ परेकी महिलाविरुद्ध कारबाही अघि बढाउन थप अनुसन्धान अघि बढाइएको प्रहरीले जनाएको छ । उनले दिएको सूचनाका आधारमा घटनामा संलग्न अन्य व्यक्तिहरुको पनि खोजी भइरहेको एसपी खड्काले बताए । उनले अत्याधिक तस्करी हुने गरेको सूचनाका आधारमा नेपालभारत सीमा क्षेत्रमा निगरानी बढाएर कडाई थालिएको बताए । भारतबाट नेपालतिर र नेपालबाट भारततिर हुँदै आएको अवैध ओसारपसार र तस्करी नियन्त्रण गर्न सीमा क्षेत्रमा विशेष टोली परिचालन गरेर स्वीप अप्रेशन सञ्चालन गर्दै कडाई थालिएको एसपी खड्काको भनाइ छ । नेपालबाट भारततिर मरिच, मटर, सुपारी लगायतको तस्करी हुँदै आएको छ । भारतबाट नेपालतिर लत्ताकपडा, तेल, चिनीलगायत दैनिक उपभोग्य वस्तुको तस्करी हुने गरेको छ ।"
आरएलाई सीए बन्ने बाटो खोलिदिँदै आइक्यान,"काठमाडौं: अनुभवका आधारमा लेखापरिक्षणको इजाजत पाएका दर्तावाल लेखा परिक्षकलाई चार्टर्ड एकाउन्टेन्ट्स बन्न सजिलो हुने गरी नियम बनाउने तयारी नेपाल चार्टर्ड एकाउन्टेन्ट्स संस्था (आइक्यान) ले गरेको छ । आइक्यानले दर्तावाल लेखा परिक्षक (आरए) लाई सीएको अन्तिम परीक्षादेखि आर्टिकलसिप (फिल्डमा गर्नुपर्ने काम) समेतमा सहुलियत दिएर सीए बन्ने बाटोमा सहजीकरण गरिदिन लागेको हो । यसका लागि आइक्यान परिषदले केही महिनाअघि एक अध्ययन समिति (टास्क फोर्स) गठन गरेको थियो । आइक्यानका वर्तमान अध्यक्ष मदनशर्मा स्वंय संयोजक रहेको उक्त समितिले आरएलाई सीए बनाउन सकिने राय पेश गरेको छ । समितिकै रायअनुसार आइक्यान परिषदले आरएलाई सीए बन्न दिने सहजीकरण गर्न लागेको हो । आइक्यानको आइतबार साँझ बस्ने परिषद बैठकले समितिको प्रतिवेदन पारित गर्ने र आरएलाई कसरी सीए बनाउन सकिन्छ र कुन कुन विषयमा परीक्षामा छुट दिन सकिन्छ भन्ने विषयमा अध्ययन गर्ने जिम्मा आइक्यानको बोर्ड आफ स्टडिजलाई दिने तयारी छ । समितिले भने आरएले सीए अध्ययन गर्न चाहेमा उनीहरुले अन्य विश्वविद्यालयामा पढेको विषय म्याच गरी छुट दिन सकिने, एक वर्षमात्र आर्टिकलशिप गर्नुपर्ने, त्यो पनि लगातार नभइ जति वर्षमा लगाएर भएपनि एक वर्ष आर्टिकलसिप गरेको भए हुने र आर्टिकलसिप अवधिमा लेखा परिक्षणको इजाजत स्थगन गर्नु नपर्ने लगायतका सुझाव दिएको छ । राय प्रतिवेदन तयार गर्नु अघिसमितिले लेखा व्यवसाय सम्वद्ध सम्पुर्ण निकायसँग छलफल गरी सुझाव लिइएको दावी गरेको छ । यता, सीएहरु र सीएहरुको संगठन नेपाल चार्टर्ड एकाउन्टेन्ट्स संघ (एक्यान) ले भने समितिले कुनै राय सुझाव नलिएको विज्ञप्ति जारी गरेको छ । उसले सीएजस्तो व्यवसायिक अध्ययनको आफ्नै विश्वव्यापी मान्यता र पक्रिया रहेकाले आइक्यानले त्यसलाई क्रम भंग नगरी पूर्ण रुपमा पालना गर्न सुझाव समेत दिएको छ । 'टास्कफोर्सले संघ र संघका कुनै पदाधिकारीसँग छलफल गरेको जानकारीमा आएको छैन,'संघका महासचिव तेज सुवेदीद्वारा जारी विज्ञप्तिमा भनिएको छ, 'सीए अध्ययनका आफ्नै अन्तर्राष्ट्रिय मापदण्ड रहेकाले समितिको सुझावअनुसार आइक्यानले निर्णय गरे आफूहरु जस्तो सुकै कडा कदम पनि चाल्न वाध्य हुनेछौं ।' अन्य विभिन्न सीए संगठन र सीए विद्यार्थीले पनि समितिले र आइक्यानको कदमप्रति चर्को विरोध जनाएका छन् । सीएहरु र सीए अध्ययनरत विद्यार्थीले आइक्यानको यो कदमविरुद्ध आइक्यान घेराउ गर्ने कार्यक्रम राखेका छन् । आइक्यान स्थापना हुनुअघि अनुभवका आधारमा महालेखा परीक्षकको कार्यालयबाट दर्तावाल लेखा परीक्षकको इजाजात पाएका लेखा व्यवसायीलाई आरए भनिन्छ । त्यसबेला सीएको अभावपूर्ति गर्न लेखालेखा परीक्षकको कार्यालयले यस्तो इजाजात दिने गथ्र्यो । तर, आइक्यान स्थापना भएसँगै २०५९ सालदेखि आएरको इजाजत दिन बन्द गरिएको छ । हाल मुलुकभर साढे सात हजार आरए छन् । त्यसमध्ये १ हजार ५ सयको हाराहारीमा खवर्गका आरए छन् । खवर्गका आरएलाई सीए बनाउन सहजिकरण गर्न लागिएको हो ।"
दिदीबहिनी जैविक प्याड उद्योग सञ्चालनमा,अछाम : अछाममा पहिलो पटक दिदीबहिनी जैविक प्याड उद्योग सञ्चालनमा आएको छ । विगत एक वर्ष पहिलेदेखि प्याड बनाउने कामको सुरुवात गरेपनि उद्योग दर्ता गरी आइतबारबाट उद्योग संचालनमा आएको हो। कार्यालयको प्रदेशसभा सदस्य हर्क कुँवरले उद्घाटन गरे । उद्घाटनका क्रममा सासद कुँवरले प्याड उद्योगलाई निरन्तरता दिन प्रदेशबाट बजेट बिनियोजन गर्ने बताए । प्याड उद्योगका सञ्चालक किथ्थी टमट्टाले आफूहरुले उत्पादन गरेका जैबिक प्याडहरु अछामका दश पालिकाका ९१ वडामा पुर्याउने लक्ष्य रहेको बताइन् । यसका लागि स्थानीय तहको सहयोग चाहिने उनले बताइन् । उनले एक वर्ष पहिलेदेखि नै प्लाटिन र सुतिको कपडा प्रयोग गरी प्याड बनाउने कामको सुरुवात गरेको र आफूहरुले वितरण गर्दै आएको जानकारी दिइन। महिला अधिकारकर्मी तथा छाउपडि कुप्रथा अन्त्यकी अभियान्ता पशुपति कुँवरले छाउपडि गोठ मात्र भत्काएर छाउपडि प्रथाको अन्त्य नहुने भन्दै महिनावारी भएका बेला सहज र सस्तो तरिकाले प्याड उपलब्ध गराउन सकेमात्र व्यवस्थित र सुरक्षित हुने बताइन् । उनले साँफेमा रहेको सेभ हाउसमा आएका हिंसा पीडित महिलालाई स्वरोजगार बनाउन समेत यस उद्योगमा समेट्ने बताइन् ।
एम्बुलेन्सविहीन जाजरकोट,जाजरकोट : बिग्रिएको दुई वर्षसम्म मर्मत नगरेपछि जरकोट अस्पताल एम्बुलेन्सविहीन भएको छ । नेपालगञ्जको कल्लु ग्यारेजमा एम्बुलेन्स थन्किएपछि जिल्ला अस्पताल एम्बुलेन्सविहीन भएको हो ।दुईवटा टायर फेर्न र मोबिल इन्जिन फेर्नका लागि दुई वर्षअघि एम्बुन्स ग्यारेजमा लगिएको भएपनि रकम अभावमा मर्मत हुन नसकेको चालक राकेश कुमार शाहले बताए। एम्बुलेन्स नहुँदा बिरामीलाई अस्पतालसम्म लैजान समस्या भएको छ । एम्बुलेन्स संचालनमा नरहेपनि चालकले भने नियमित तलब भत्ता खाइरहेका छन् । रेडक्रसको एम्बुलेन्स पनि बिग्रिएपछि जाजरकोटमा एउटा पनि एम्बुलेन्स छैन । जिल्ला नै एम्बुलेन्सबिहीन हुँदा पनि मर्मत गरी संचालन गर्नतर्फ सम्बन्धित निकायको ध्यान नजानु दु:खद पक्ष रहेको नागरिक अगुवा राजेन्द्र विक्रम शाहले बताए । एम्बुलेन्स नहुँदा स्थानीयले स्टेचर र डोकोको सहारा लिने गरेका छन् भने जिल्ला बाहिर लैजान सार्वजनिक तथा पब्लिक गाडी रिजर्भ गरेर बिरामी लिनुपर्ने बाध्यता रहेको उनको भनाइ छ । एक लाख ५० हजारको अभावमा अस्पतालको एम्बुलेन्स मर्मत गरेर संचालनमा ल्याउन नसकिएको स्वास्थ्य सेवा कार्यालयका निमित्त व्यवस्थापक डा सुनिल पुनले जानकारी दिए। तर अस्पताल विकास समितिका अध्यक्ष धर्मशिला बस्नेतले उक्त एम्बुलेन्स निकै पुरानो भएको र मर्मत गरेपनि दुर्गममा चलाउन मुस्किल पर्ने भएकोले प्रदेश स्थित सामाजिक विकास मन्त्रालयबाट नयाँ एम्बुलेन्स माग्ने प्रक्रिया अघि बढाइएको बताइन् ।
"प्रदेश १ मा कोरोना संक्रमित संख्या २५ हजार नाघ्यो, ३२१ को मृत्यु","विराटनगर : पछिल्लो समय संक्रमण तीव्र रुपमा फैलिइरहेको प्रदेश १ मा कोरोना भाइरसबाट संक्रमित हुनेको संख्या २५ हजार नाघेको छ। शनिबार थप एक सय ३५ नयाँ बिरामी थपिएपछि संक्रमितको संख्या २५ हजार ७६ पुगेको हो। संक्रमण पुष्टि भएकामध्ये २० हजार पाँच सय ८८ जनाको उपचार सफल भएको छ। संक्रमण पुष्टि भएकाहरुको विभिन्न सरकारी, संस्थागत र होम आइसोलेसनमा उपचार भइरहेको थियो। उपचार सफल भएकाहरु कोरोनामुक्त हुँदै डिस्चार्ज भएका छन्। संक्रमण पुष्टि भएकामध्ये हालसम्म तीन सय २१ जनाको मृत्यु भइसकेको प्रदेशको सामाजिक विकास मन्त्रालयले जनाएको छ। संक्रमितमध्ये चार हजार एक सय ६७ जना उपचाररत छन्। मन्त्रालयका अनुसार संक्रमित संख्या मोरङमा ११ हजार पाँच सय २६, सुनसरीमा सात हजार आठ ६५, झापामा तीन हजार तीन सय ७७ उदयपुरमा चार सय ४५ रहेको छ। इलाममा दुई सय ६३, पाँचथरमा एक सय छ, धनकुटामा एक सय ६८, तेह्रथुममा एक सय तीन, संखुवासभामा दुई सय २४, खोटाङमा ७८, भोजपुरमा ७१, सोलुखुम्बुमा २५, ओखलढुंगामा ४४ जनामा संक्रमण पुष्टि भएको छ। संक्रमितमध्ये सात सय २९ प्रदेश १ बाहिरका रहेका छन्।"
गाउँपालिकाको भवनमा वम विस्फोट,"उदयपुर : उदयपुरको ताप्ली गाउँपालिकाको कार्यालयमा शनिबार राती अज्ञात समुहले बम विस्फोट गराएको छ । वडा नं ५ रुपाटारमा रहेको गाउँपालिकाको कार्यालय परिसरको नागरिक सहायक कक्षमा राति १:१५ बजेतिर बम बिस्फोट भएको हो । सँगै रहेको अर्को बम भने बिस्फोट हुन बाँकी रहेकाले डिस्पोजका लागि नेपाली सेनाको टोली परिचालन गरिएको प्रमुख जिल्ला अधिकारी चक्रपाणी पाण्डेले बताए । बम विस्फोटले गाउँपालिकाको प्रमुख प्रशासकीय अधिकृत, लेखा अधिकृत, उपाध्यक्षको कार्यकक्षमा क्षति पुगेको जिल्ला प्रहरी कार्यालय उदयपुरका एसपी भिमबहादुर दाहालले जनाकारी दिए । विस्फोटले ती कार्यकक्षको ढोका, झ्याल, कम्प्युटर, प्रिन्टर, टेबल, दराज, सोफ लगायतका सामानमा क्षति भएको उनले बताए । घटनास्थल प्रहरीचौकी रुपाटारबाट एक सय मिटर उत्तरी क्षेत्रमा रहेको छ । मध्यरातमा नजिकबाट ठूलो आवाज आएपछि स्थानीय आतंकित भएको स्थानीय शेरजङ्ग ठकुरीले बताए । उनले भने, 'मस्त निद्रामा एक्कासी ठूलो आवाज आयो, सुरुमा त पत्यार लागेन त्यसपछि सबै हल्लाखल्ला गर्न थालेपछि रातभर सुत्न पाइएन ।' अहिले घटनास्थल प्रहरीले नियन्त्रणमा लिएको एसपी दाहालले जानकारी दिए । बम विस्फोटको कसैले जिम्मा लिएको छैन् । गाउँपालिकाको आफ्नै कार्यालय भवन नभएपछि तीन वर्षयता पालिकाको कार्यालय महेन्द्र रत्न माध्यमिक विद्यालयको भवनमा भाँडामा संचालन हुँदै आएको थियो । गाउँपालिका अध्यक्ष उद्धवसिंह थापाले बम किन र कस्ले विस्फोट गराएको भन्ने आफू अनभिज्ञ रहेको बताए ।"
फेरि छाउगोठमै बास,"अछाम : अछाममा फेरि छाउगोठ बन्न थालेका छन् । कोरोनाको महामारीसँगै छाउगोठ पनि बन्न थालेका छन् । गत मंसिर १५ गते राती साँफेबगर नगरपालिका३ सिद्धेश्वरमा २१ वर्षीया पार्वती बुढा रावतको छाउगोठमा मृत्यु भएपछि गोठ भत्काउने अभियान निकै तीब्र पारियो। फागुनसम्म चलेको यो अभियान कोरोनाका कारण रोकियो । पालिका र वडाको ध्यान कोरोना व्यवस्थापन रोकथामतिर हुन थालेपछि छाउगोठ भत्काउने अभियान ओझेलमा पर्यो । कोरोनाका कारण छाउगोठ भत्काउने अभियान अधुरै रह्यो । चैत ११ पछि लकडाउन भएपछि छाउगोठको अनुगमन नहुँदा फेरि गोठ बन्न थालेका छन् । भत्काएका पुराना छाउगोठ मर्मत गरेर अछामका कतिपय ठाउँमा फेरि गोठमै बस्न थालेका छन् । छाउगोठ फेरि बन्न थालेको कुरा स्वयम वडा अध्यक्षले समेत गुनासो गर्न थालेका छन् । अधिकांश पालिकाका केही वडामा छाउगोठ बनेको र त्यहाँ फेरि किशोरी तथा महिला बस्न थालेका छन् । चौरपाटी गाउँपालिकाका१ का वडाअध्यक्ष सालीभान साउदले छाउगोठ बन्न थालेकाले चुनौती थपिएको बताए । यसका लागि फेरि पनि अभियानलाई निरन्तरता दिन आवश्यक रहेको बताए । गोठ भत्काइसकेपछि फेरि पनि निगरानी र अनुगमन नहुँदा छाउगोठ व्युतिन थालेको अभियान्ता पशुपति कुँवरले बताइन् । उनले भनिन्, 'गाउँमा फेरि छाउगोठ बनेका छन्, मैले गाउँमा गएर हेरेको छु, केही भत्काउन बाँकी थिए,कोरोनाका कारण अभियान रोकिएको थियो,भत्काएका गोठ पुन:मर्मत गरिएको छ भने चर्पीलाई समेत छाउगोठ बनाइएको छ ।' अहिले एकै टोल दश छाउगोठ बनिसकेका छन् । गोठ भत्काउने काम सँगसँगै कानुनी र मानसिक परामर्शको आवश्यक रहेको उनले बताइन् । छाउगोठमा फेरि बस्न थालेका महिला र किशोरीलाई सम्झाउन खोज्दा उल्टै गाली गर्ने गरेको एक स्थानीय किशोरीले बताइन् । गोठ बनेका छन्, 'उनले भनिन्,'अभियानले निरन्तरता पाउन नसक्दा छाउगोठमै बस्न थालेका छन् । आफ्नो वडा टोलको बेइज्जत हुने डरले जनप्रतिनिधिले पनि ढाकछोप गर्ने गरेको छन् ।' छाउपडी कुप्रथाको बढी प्रभाव रहेको अछाममा हालसम्म कतिले गोठमै ज्यान गुमाए भन्ने कुराको आधिकारिक तथ्यांक कसैसँग छैन। पछिल्लो एक दशकको अवधिमा मात्रै साँफेबगरकी पार्वती बुढा रावत, तुर्माखाँदकी पार्वती बुढा र गौरी बुढा, गाज्राकी रोशनी तिरुवा लगायत १४ जनाभन्दा बढीले छाउगोठमा सुतेको बेला विभिन्न कारणले ज्यान गुमाए । यसमध्ये सर्पको डसाइबाट दुईजनाको, केहीको गोठमा बालेको आगोको धुँवाबाट निस्सासिएर र केहीको कठ्याङ्ग्रिएर ज्यान गएको छ। केहीको मृत्युको कारण खुलेको छैन । सर्वोच्च अदालतले २०६२ वैशाख १९ मा एक महिनाभित्र छाउपडी प्रथालाई कुरीति घोषणा गरी तीन महिनाभित्र निर्देशिका बनाई लागू गर्न सरकारलाई निर्देशनात्मक आदेश दिएको थियो । तत्कालीन सरकारले २०६३ वैशाख २६ गतेको निर्णयले छाउपडी प्रथालाई कुरीति घोषणा गर्यो। त्यसको झन्डै वर्ष दिनपछि महिला, बालबालिका तथा समाज कल्याण मन्त्रालयले छाउपडी प्रथा उन्मूलन निर्देशिका, २०६४ जारी गर्यो। २०७५ भदौ १ गतेदेखि लागू हुने गरी २०७४ असोजमा जारी भएको मुलुकी अपराध (संहिता) ऐन, २०७४ले स्पष्ट रूपमा भनेको छ, 'महिलाको रजस्वला वा सुत्केरीको अवस्थामा छाउपडीमा राख्न वा त्यस्तै अन्य कुनै किसिमको भेदभाव, छुवाछुत वा अमानवीय व्यवहार गर्नु वा गराउनु हुँदैन। यस्तो कसुर गर्ने व्यक्तिलाई तीन महिनासम्म कैद वा तीन हजार रुपैयाँसम्म जरिवाना वा दुवै सजाय हुनसक्ने र कसुर गर्ने व्यक्ति राष्ट्रसेवक भएमा थप तीन महिनासम्म कैद सजाय हुने कानुनी व्यवस्था छ । २०७३ सालमा महिला तथा बालबालिका कार्यालयले छाउगोठ अवस्था विश्लेषण सम्बन्धी घरधुरी सर्वेक्षण गरेको थियो । सर्वेक्षणबाट जिल्लामा ३२ हजार ६०६ गोठ रहेको तथाक छ । जिल्ला प्रहरी कार्यालयका अनुसार प्रहरी,जनप्रतिनिधि र स्थानीयको सक्रियतामा २०७६ पुसदेखि फागुनको पहिलो साता सम्ममा चार हजार सात सय ८७ छाउगोठ भत्काइएका छन्। कानुन कार्यान्वयनका प्रयास भएका छन् तर जिल्लामा कुप्रथा निमिट्यान्न चाहिँ भएको छैन। १ करोड भन्दा बढीको सेनेटरी प्याड खरिद अछाममा एक करोड भन्दा बढीको सेनेटरी प्याड खरिद गरिएको छ । अछामका दश स्थानीय तहहरुले एक करोड ६८ लाख २६ हजारको सेनेटरी प्याड खरिद गरेका छन् । संघीय सरकारको शिक्षा,विज्ञान तथा प्रविधि मन्त्रालयको सशर्त अनुदानमार्फत अछाममा उक्त बजेट आएको हो । विद्यालयमा अध्ययनरत महिनावारी हुने छात्राहरुलाई प्याड वितरणका लागि बजेट आएको हो । छात्राहरुलाई विद्यालय नियमित गराउन र सुरक्षित महिनावारीका लागि विद्यालयमा प्याड वितरण गर्न थालिएको हो । प्याड वितरणका लागि पालिकाका उपप्रमुख तथा उपाध्यक्षको संयोजकत्वमा शिक्षा शाखाका प्रमुख सदस्य सचिब रहने गरी ७ सदस्यीय सेनेटरी प्याड वितरण तथा व्यवस्थापन समिति गठन भएका छन् । साँफेबगर नगरपालिकामा गत आर्थिक वर्षमा २४ लाख,रामारोशन गाउँपालिकामा २३ लाख ९० हजार,मंगलसेन नगरपालिकामा २२ लाख २१ हजार, पञ्चदेवल बिनायक नगरपालिकामा २१ लाख ७० हजार, मेल्लेख गाउँपालिकामा १५ लाख ६० हजार, चौरपाटी गाउँपालिका १२ लाख ८४ हजार, कमलबजार नगरपालिकामा १७ लाख,बान्नीगढी जयगढ गाउँपालिकामा १२ लाख,ढकारी गाउँपालिकामा १० लाख ७ हजार र तुर्माखाँद गाउँपालिकामा १८ लाख ९४ हजार रकम प्याड खरिदका लागि आएको हो । मंगलसेन, ढकारी, बान्नीगढी जयगढ, मेल्लेख, कमलबजार, पञ्चदेवल बिनायक, रामारोशन, तुर्माखाँदले बितरण गरिसकेका छन् भने साँफेबगर र चौरपाटीले बितरण गरेका छैनन् । कोरोना कारण खरिद गरिएको सेनेटरी प्याड वितरण गर्न नसकिएको साँफेबगर नगरपालिकाका उपप्रमुख बिर्मला देबी बुडथापाले बताइन् । उनले भनिन्,'खरिद गरेर राखेका छौं,तिहार लगत्तै वितरण गर्ने छौं । मंगलसेन नगरपालिकाले प्याड खरिद नगरिकन विद्यालयको खातामा रकम पठाएको शिक्षा शाखा प्रमुख बताए । उनले भने कार्यबिधि अनुसार विधालयको खातामा पैसा हालेका छौ, विद्यालयले आफै प्याड खरिद गर्ने छन् ।' यो आर्थिक वर्षमा रकम बढेर २ करोड ३४ लाख ९४ हजार बजेट आएको स्थानीय तहका शिक्षा शाखाले जनाएका छन् । मंगलसेन नगरपालिकामा ३१ लाख ५७ हजार,बान्नीगढी जयगढ गाउँपालिकामा १७ लाख,कमलबजार नगरपालिकामा २४ लाख,मेल्लेख गाउँपालिकामा २१ लाख १० हजार,साँफेबगर नगरपालिकामा ३० लाख १५ हजार, रामारोशन गाउँपालिकामा २३ लाख, तुर्माखाद गाउँपालिकामा २२ लाख,ढकारी गाउँपालिकामा १७ लाख ७ हजार,पञ्चदेवल बिनायक नगरपालिकामा ३० लाख २२ हजार र चौरपाटी गाउँपालिकामा १८ लाख ८३ हजार बजेट आएको छ । दिदीबहिनी जैबिक प्याड उधोग सञ्चालनमा अछाममा पहिलो पटक दिदी बहिनी जैबिक प्याड उधोग सञ्चालनमा आएको छ । विगत एक वर्ष पहिलेदेखि प्याड बनाउने कामको सुरुवात गरेपनि उद्योग दर्ता गरी आइतबारबाट उद्योगको कार्यालय स्थापना गरिएको हो । प्याड उद्योगका सञ्चालक किथ्थी टमटाले आफूहरुले उत्पादन गरेका जैबिक प्याडहरु अछामका १० पालिकाका ९१ वडामा पुर्याउने लक्ष्य रहेको बताइन् । यसका लागि स्थानीय तहको सहयोग चाहिने उनले बताइन् । उनले एक वर्ष पहिलेदेखि नै यो कामको सुरुवात गरेको र आफूहरुले वितरण गर्दै आएको बताइन् । महिला अधिकारकर्मी पशुपति कुँवरले छाउपडि गोठ मात्र भत्काएर छाउपडि प्रथाको अन्त्य नहुने भन्दै महिनावारी भएका बेला सहज र सस्तो तरिकाले प्याड उपलब्ध गराउन सके मात्र महिनावारी व्यवस्थित र सुरक्षित हुने बताइन् । उनले साँफेमा रहेको सेभ हाउसमा आएका हिँसा पीडित महिलालाई समेत यस उधोगमा समेट्ने बताइन् ।"

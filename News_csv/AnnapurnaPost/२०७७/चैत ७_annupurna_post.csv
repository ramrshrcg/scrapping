शीर्षक,विवरण
एमालेको संशोधित विधान पारित,"काठमाडौं : नेकपा (एमाले)को संसदीय दलको संशोधित विधान पारित भएको छ। शनिबार प्रधानमन्त्रीको सरकारी निवास बालुवाटारमा बसेको संसदीय दलको बैठकले संशोधित विधान पारित गरेको हो। पार्टीमा गुटगत गतिविधि भएको भन्दै मुख्य सचेतक विशाल भट्टराईको संयोजकत्वमा बनेको तीन सदस्यीय कमिटीले विधान संशोधनको मस्यौदा दलको बैठकमा पेश गरेको थियो। उक्त मौस्यौदा बैठकले पारित गरेको मुख्य सचेतक भट्टराईले बताए। विधानमा केही प्राविधिक र शाब्दिक एवम् भाषिक विषयलाई सच्याएर समृद्ध बनाएको भट्टराईको भनाइ छ। विधानलाई समय अनुकुल बनाएको उनले प्रष्ट पारे। संशोधित विधानमा समूहगत माग राख्न नपाइने, माग राखेमा कारबाही गर्ने, संसदीय बोर्डमा रहने सदस्यको संख्या बढाउने र पार्टीभित्र गुटगत राजनीति गर्नेलाई बोर्डले स्पष्टिकरण सोध्ने व्यवस्था गरिएको छ। एमाले संसदीय बोर्डमा २७ सदस्य हुने व्यवस्थालाई संशोधन गरेर त्यो संख्यालाई २९ बनाइएको छ। दलको उपनेता दलको नेताले नै तोक्ने वा मनोनयन गर्ने व्यवस्था गरिएको छ। प्रतिनिधिसभाबाट मात्र दलको नेता चयन गर्न व्यवस्थासमेत विधानमा गरिएको भट्टराईले बताए। संशोधित विधानमाथि बैठकमा वामदेव गौतमसहित १० जना सांसदले धारणा राखेका थिए। संशोधित विधानलाई केन्द्रीय कमिटी बैठकले समेत अनुमोदन गरेको छ। संसदीय दलको बैठकपछि पत्रकारसँग कुरा गर्दै एमाले मुख्य सचेतक विशाल भट्टराई ।"
गुर्जोको गुरुत्व,"कोरोना भाइरस हामीबाट जति टाढिँदै छ त्यति कम हुँदै छ गुर्जोको चर्चा। कोरोना महामारीले च्याप्दा हाम्रो आशाको त्यान्द्रो गुर्जो, बेसारपानी लगायतमा अल्झिएको थियो। जतिबेला खोपको टुंगै थिएन। लकडाउनका बेला यसो सागसब्जी, खाद्यान्नको जोहो गर्न निस्किँदा पसलपसलमा गुर्जो बिक्री गर्न राखेको पाइन्थ्यो। तर, कसरी, कति मात्रा सेवन गर्नुपर्ने भनेर धेरै जनमानसमा अनभिज्ञता थियो। त्यसैबेलादेखि गुर्जो चिनाउँदै निःशुल्क उपलब्ध गराउन लागेका हुन्, महोत्तरी जलेश्वरका कमलबहादुर राजलवट। आफ्नो बलबुताले भ्याएसम्म गुर्जो खुवाए। गुर्जोमिश्रित धुलो औषधि र गुर्जो चिया उपलब्ध गराए। गुर्जोको बेर्ना उत्पादन गरी ठाउँठाउँमा पठाए। गुर्जो चिया र गुर्जो मिश्रित धुलो औषधि वितरण गरिरहेकै छन्। आफैं एक थर्मस चिया बोकेर गोष्ठी, सेमिनार या कुनै कार्यक्रममा पुगेर गुर्जोसहित जडीबुटीको मिश्रण सेवन गराउन अग्रसर भइरहेकै छन्। सुरुमै सोध्छन्, तपाईंसँग ग्यास्ट्रिक या कुनै रोग छ ? अरूले आआफ्नो स्वास्थ्य अवस्थाबारे जवाफ दिन्छन्। अनि ठट्यौली पारामा भन्छन्, यो रामवाण हो। यसले जवान महसुस गराउँछ। त्यसपछि पहलवान बनाउँछ। भन्छन्, पहिला चिया पिइसक्नोस्, त्यसपछि भन्छु। तब उनको जवाफ हुन्छ, गुर्जो चिया एक चिम्टी एक गिलास पानीमा उमाल्नुस्। त्यसपछि पिउनुस्। स्वादका लागि मह र बिरे नुन प्रयोग गर्न सक्नुहुन्छ। यसलाई चियाकै रूपमा सेवन गर्न सक्नुहुन्छ। धुलो औषधि नि ? यो एक चिम्टी मन तातो पानीमा घोलेर बिहान खाली पेटमा र बेलुका खाना खाएको एक घण्टापछि सुत्ने बेला सेवन गर्नुहोस्। साइड इफेक्ट के छ ? मैले यसको साइड इफेक्ट देखेको छैन। साइड इफेक्ट भनेकै निरोगिता हो। यसको नकारात्मक प्रभाव देखिएको छैन र हुँदैन पनि। यसले रोग प्रतिरोधात्मक क्षमता बढाउने, शारीरिक बल प्रदान गर्ने, शरीरका विकारलाई बाहिर निकाली स्वस्थ बनाउने हुन्छ। कमल गुर्जोमिश्रित धुलो औषधि र गुर्जो चिया चखाउँदैनन् मात्र यसका प्याकेट निःशुल्क उपलब्ध गराउँछन्। नियमित सेवन गर्न सल्लाह दिन्छन्। आवश्यक परे सम्पर्क गर्न आग्रह गर्छन्। उनका अनुसार गुर्जोमा एन्टी भाइरल, एन्टी ब्याक्टेरियल, एन्टी अक्सिडेन्टल, एन्टी एलर्जिकजस्ता धेरै गुण छन्। भन्छन्, मैले यसको अवगुण पाइनँ। बरु यसले युवापन (युथनेस) बढाउँछ। उनका अनुसार गुर्जो भनेपछि अधिकांशले कोरोनाको औषधि भन्दै सहर्ष स्वीकार गर्छन्। शरीरमा बल दिन्छ भनेर गुर्जाे चिया सेवन गरिहाल्छन्। कमलबहादुर राजलवट पहिलो भेटमै सोध्छन्, तपाईंसँग ग्यास्ट्रिक या कुनै रोग छ ? अरूले आआफ्नो स्वास्थ्य अवस्थाबारे जवाफ दिन्छन्। अनि ठट्यौली पारामा भन्छन्, यो रामवाण हो। यसले जवान महसुस गराउँछ। त्यसपछि पहलवान बनाउँछ। के प्रतिक्रिया दिन्छन् ? सकारात्मक प्रतिक्रिया आइरहेको छ। ग्यास्ट्रिकलगायत विभिन्न स्वास्थ्य समस्या ठीक भयोे भन्छन्। रुघाखोकी, ज्वरो, रक्तचाप, मधुमेह, मुटुकलेजोमृगौलासम्बन्धी, पायल्स, हाडजोर्नी, माइग्रेन, एन्जाइटी नसासम्बन्धी, थाइराइटलगायत समस्यामा बहुगुणकारी बहुउपयोगी देखिएको छ। रक्तचाप कम हुनेलाई समस्या गराउँछ कि गराउँदैन ? यस्तो प्रश्नमा उनी भन्छन्, रक्तचाप कम हुने महसुस भयो भने आत्तिनुपर्दैन। कुनै पनि प्रकारको नुन मिसाएर सेवन गर्दा लाभ पुग्छ। गर्भवती, काखे बच्चालाई गुर्जाे सेवन गराउनु हुँदैन। हाकिमको जडीबुटी लगावगुर्जोको गुरुत्व चिनाउनबुझाउन लागिपरेका कमल आन्तरिक राजस्व कार्यालय धुलिखेलका प्रमुख करअधिकृत हुन्। धुलिखेल कार्यालयले काभ्रेपलाञ्चोक, सिन्धुपाल्चोक, दोलखा र रामेछाप पनि हेर्छ। सिन्धुपाल्चोकबाहेक तीन जिल्लामा करदाता सेवा कार्यालय छन्। २०५६ सालमा नायबसुब्बासरह लेखापरीक्षण अधिक्षक पदबाट सेवा प्रवेश गरेका कमल खुलाबाट २०५९ फागुनमा शाखा अधिकृत, खुलाबाटै राजस्व समूहमा २०६७ असारमा उपसचिव भएका हुन्। सहसचिवमा भने लिखितबाट सफल भएनन् तर बढुवा हुने पालो आएको छ। करको हिसाबकिताब राख्नुपर्ने, राजस्व वृद्धिका विषयमा योजना बनाउनुपर्ने व्यक्ति गुर्जोमा कसरी आकर्षित हुनुभयो ? गुर्जोको सेवन गर्दा रुघाखोकी, ज्वरो निको हुन्छ भन्ने सुनेको थिएँ। आफैं सेवन गर्दा फाइदा भयो। १०११ वर्षदेखि गुर्जो सेवन गर्दै आएँ। जडीबुटीबाट घरेलु औषधि बनाएर सेवन गर्दै आएँ। त्यसले मलाई फाइदा गर्यो। त्यसपछि घरपरिवारमा सेवन गराउन थालें। परिवारका सदस्यलाई पनि फाइदै गर्यो। खासगरी ग्यास्ट्रिक, रुघाखोकी, ज्वरोमा फाइदा गर्यो। यस्ता रोगले समाइहाले पनि पनि निको भइहाल्ने भयो। रोगको प्रभावै कम पर्ने भयो। गुर्जो शक्तिवद्र्धकजस्तो महसुस भयो। त्यसले मलाई उत्साहित बनायो। जडीबुटीको अध्ययन गरें। जडीबुटी मिश्रणको मात्रा बढाएँ। साथीभाइलाई सेवन गराएँ, उहाँहरूलाई फाइदा भयो। अफिसका स्टाफलाई खुवाउन थालें, त्यहाँ पनि फाइदा भयो। छरछिमेकमा पनि खुवाएँ, उहाँहरूलाई नि फाइदै भयो। उनको उत्तर सहज छ। किन गर्नुहुन्छ गुर्जोको चिन्तन ?जन्मेपछि मृत्यु निश्चित छ। जन्म र मृत्युको बीचमा बाँच्ने कला छ। कसरी बाँच्ने र कसका लागि बाँच्ने ? त्यो महत्वपूर्ण हुँदो रहेछ। आफू र परिवारका लागि जो पनि बाँचिरहेका हुन्छन्। त्योभन्दा अझै माथि उक्लिएर समाज, राष्ट्र र अन्तर्राष्ट्रिय जगत्प्रतिको दायित्व पनि छ। अरू सबैप्रतिको दायित्व निर्वाह गर्ने क्रम हो यो। जसबाट मलाई सन्तुष्टि मिलिरहेको छ। यो काम गर्न कसरी समय व्यवस्थापन गर्नुहुन्छ ? म आफ्नो पेसाप्रतिको दायित्व निर्वाह गर्दै बिदा र फुर्सदको समय सदुपयोग गर्छु। मन्त्रालय, विभागका कर्मचारीलाई सेवन गराए। चिनजानका माध्यमबाट कोरोना पोजिटिभ भएका परिवारसम्म पनि पुगे। अन्य परिवारमा पनि पुगे। भन्छन्, हामी (परिवारका सदस्य र शुभेच्छुकसहित)ले विभिन्न योग केन्द्र, ध्यान केन्द्र, अस्पतालहरूमा गुर्जो पुर्यायौं। माग आएका स्थान र व्यक्तिहरूलाई उनले धुलो औषधि र गुर्जो चियाको सेवा पुर्याए। लकडाउनको डेढ महिना धुलो औषधि (वैशाखसम्म)मा १ सय २३ किलो गयो। त्यसपछि १ हजार किलो र चिया ६ सय किलो सेवा गरें। कोरोना पोजिटिभ तथा उनीहरूका परिवारका १० हजारभन्दा बढी व्यक्तिलाई सेवा दियौं, उनी भन्छन्, काँचो गुर्जो ८ हजार किलोभन्दा बढी सेवा दिएँ। सिरहाको लहानमा बाटो छेउछाउ, गाउँघरमा प्रशस्त गुर्जो पाइन्थ्यो। त्यही संकलन गरी अरूलाई सेवा दिएको उनी सुनाउँछन्। उनले त्यसयता गुर्जो चिया २ लाखभन्दा बढीलाई सेवन गराएका छन्। धुलो औषधि आवश्यकताअनुसार १८२० हजार व्यक्तिलाई सेवन गराएको उनी सुनाउँछन्। उनले वैशाख पहिलो सातादेखि १ लाख ५० हजारभन्दा बढी बेर्ना निःशुल्क वितरण गरे। भन्छन्, सातै प्रदेशका लगभग ६० भन्दा जिल्लामा निःशुल्क पुर्यायौं। लकडाउनका बेला सडकमा भेटिने गाडीलाई अनुरोध गर्थें। सुरुमा अस्वीकार गरे पनि निःशुल्क सेवा हो भनेपछि लैजान सहमत हुन्थे। सबै रोगको डाक्टरकमलले गुर्जो चिया र धुलो औषधि निःशुल्क चखाउँदै आए पनि गुर्जोका बेर्ना उत्पादनमा लाग्ने उनको योजना छ। किन त ? कोरोनाकालमा मानिसहरूले आत्तिएर जरासँगै उखेल्थे। त्यसले मासिने अवस्थामा पुग्यो। त्यसलाई बचाउने अभिप्रायले बिरुवा उत्पादनमा लागें, उनी भन्छन्, अनि घरघरमै गुर्जो उपलब्ध होस्। सबै रोगको डाक्टर घरमै होस् भनेर बिरुवा उत्पादन गरें। सबै नेपाली निरोगी होऊन् भन्ने कामनासहित काम गरेको उनी बताउँछन्। भन्छन्, सर्वे सन्तु निरामयाः। लकडाउनका बेला उनी आन्तरिक राजस्व कार्यालय लहानमा थिए। काठमाडौंमा बहिनी अञ्जु प्रधान, दिदी महालक्ष्मी राजलवट, राष्ट्रिय योजना आयोगका सहसचिव तथा योगगुरु किशोर जोशी, जीवन विज्ञानका प्रशिक्षक रामप्रसाद पन्थीको सहयोग रहेको उनी सुनाउँछन्। यसपटक महाशिवरात्रिमा परिवारै खटिएर २० हजार जनालाई चिया सेवन गराए साथै चियाको प्याकेटै उपलब्ध गराए। उनले प्रधानमन्त्री केपी शर्मा ओलीलाई राष्ट्रिय योग दिवस २०७७ का अवसरमा बालुवाटारमै गुर्जो सेवन गराए। बिक्री होइन, सेवा गर्नुहुन्छ ? खर्च कसरी धान्नुहुन्छ ? सामान्य खर्च हुन्छ किनभने आवश्यक कच्चा पदार्थ गाउँघरमै उपलब्ध हुन्छन्। केही सामग्री मात्रै बजारबाट लिनुपर्ने हुन्छ। जहाँ इच्छा त्यहाँ उपाय भनेजस्तो पनि हुँदो रहेछ। भगवान्ले तिमी चिताऊ म पुर्याउँछु भन्छन्। दिने त ईश्वर नै हुनुहुन्छ। उनी यस्तै जवाफले मख्ख बनाउँछन्। डेढ सय जडीबुटीको मिश्रणकमलका अनुसार गुर्जो चियामा गुर्जोसहित, तुलसी, असुरो, लेमन ग्रास, करी पत्ता, हर्रो, बर्रो, अमला, बेसार, सुठो, जेठीमधुसहित २५ भन्दा बढी जडीबुटी मिसाइएको छ। धुलो औषधि १ सय ५० भन्दा बढी जडीबुटीको मिश्रणबाट बनाइएको छ। पहिलोमा भान्छामा प्रयोग हुने ज्वानो, मेथी, दालचिनीजस्ता मसला ८० प्रकारभन्दा बढी, दोस्रोमा वस्तुभाउले खाने जडीबुटीजन्य घाँसपात तुलसी, पुनर्नवा, भृंगराज, वर, पीपल, आँप, लिची, जामुन, बेल, दूबोसहित ७० भन्दा बढी, तेस्रोमा फलफूलका बोक्रा, कागती, अनार, सुन्तला, मेवाका बोक्रा, बीउ आदि, चौथोमा फूलहरू कमल, इन्द्रकमल, लालीगुँरास, गुलाफ, बाह्रमासे, पारिजातलगायत छन्। कमलका अनुसार गुर्जोलाई मैथिलीमा गुर्गुज, हिन्दीमा गिलोय, संस्कृतमा गुरुचि, अमृता भनिन्छ। यसको वनस्पतीय नाम टिनोस्पोरा कोर्डिफोलिया हो। यसको स्वाद तीतो हुन्छ। जडीबुटी र भान्सामा प्रयोग हुने मरमसलाका सामग्री सेवन गर्नुपर्छ। नियमित योग तथा शारीरिक व्यायाम गर्न आवश्यक छ। भन्छन्, जहिलेसम्म यो समाज, राष्ट्र र अन्तर्राष्ट्रिय जगत्लाई मेरो आवश्यकता पर्छ त्यो बेलासम्म निःशुल्क सेवा गर्छु।"
अझै आएन कोरोना भत्ता,"वीरगन्ज : वीरगन्ज कोरोनाको इपिसेन्टर बनेको बेला संक्रमितको उपचार र सेवामा खटिएका स्वास्थ्यकर्मी र कर्मचारीले जोखिम भत्ता अझै पाएका छैनन्। वीरगन्जस्थित नारायणी अस्पताल र त्यसमातहत सञ्चालन गरिएका कोभिड १९ अस्पतालमा खटिएका स्वास्थ्यकर्मी र कर्मचारीले जोखिम भत्ता नपाएको गुनासो गरेका छन्। स्वास्थ्य तथा जनसंख्या मन्त्रालयले भत्ताबापतको रकम अस्पतालको खातामा दुई महिनाअगावै पठाएको भए पनि आफूहरूले नपाएको उनीहरूको भनाइ छ। साउनदेखि कात्तिकसम्म चार महिनाको भत्ता नपाएको भन्दै उनीहरू आन्दोलित पनि भएका छन्। उनीहरूले बिहीबार अस्पताल परिसरमा प्रदर्शन गरेका थिए। अस्पताल प्रशासनले भत्ता वितरण नगरेकाले विरोधमा उत्रनुपरेको डा उदयनारायण सिंहले बताए। अस्पतालको लेखा शाखाले मागेको सम्पूर्ण कागजात बुझाइसके पनि भत्ता वितरण नगरिएको सिंहको गुनासो छ। नारायणी अस्पतालले सञ्चालन गरेको गण्डक अस्थायी कोभिड १९ अस्पतालका संयोजकसमेत रहेका डा सिंहले भने, कोभिड महामारीमा ज्यानको समेत पर्वाह गरिएन। घरपरिवारसमेत छाडेर महिनौँसम्म अस्पतालमै काम गरियो। तर, भत्ताका लागि आन्दोलन गर्नुपरेको छ। डा सिंहका अनुसार अस्पतालका चिकित्सक, स्वास्थ्यकर्मी र कर्मचारी गरी झन्डै ४ सय जनाले साउनयताको जोखिम भत्ता पाएका छैनन्। बिहीबार प्रदर्शन गर्दै अस्पताल प्रशासन घेराउ गरिएको अर्का डा दीपक चौरसियाले बताए। उनले अस्पताल प्रशासनले छिट्टै भत्ता रकम वितरण गर्ने आश्वासन दिएको सुनाए। उनले भने, २४ दिनमा पाएनौं भने अझ सशक्त आन्दोलन गर्छौं। अस्पताल प्रशासनले भने कोभिड महामारीमा नखटिएकाहरूले पनि भत्ता दाबी गरेका कारण समस्या भएको जनाएको छ। अस्पतालका मेडिकल सुपरिन्टेन्डेन्ट डा सञ्जय ठाकुरले जोखिम भत्ता अस्पतालका सबै स्वास्थ्यकर्मी र कर्मचारीले माग गरेको बताए। त्यसैले जोखिम भत्ताका लागि कोभिडमा काम गर्ने कर्मचारीको ड्युटी प्रमाणित गर्न एउटा समिति बनाएका छाँै। उक्त समितिले ड्युटी प्रमाणित गरेर दिएलगत्तै नेपाल सरकारको नियमानुसार भत्ता वितरण गरिनेछ, डा ठाकुरले भने। समितिका सदस्य एवं अस्पताल विकास समितिका सदस्य सन्तोष पासवानले भत्ताको मापदण्डभित्र पर्नेहरूको विषयमा समितिले छानबिन गरिरहेको बताए। उनका अनुसार कोभिड महामारीमा अस्पतालको आईसीयू, आकस्मिक कक्ष, पीसीआर ल्याब र कोभिड अस्पतालमा प्रत्यक्ष खटेकालाई तलबको शतप्रतिशत भत्ता दिइनेछ।"
वाचाल ढुंगाहरूसँग दिनभर,"अमेरिकाको भर्जिनिया राज्य गएर लुरे गुफा हेरेन भने उसले भर्जिनियामा केही पनि हेरेन भनिँदो रहेछ। अमेरिका पुग्ने प्रत्येक व्यक्तिलाई राजधानी वासिङ्टन डीसी पुग्न निकै चासो हुने गर्छ जुन स्वाभाविक पनि हो। भर्जिनिया वासिङ्टन डीसीबाट आधा घण्टामात्र पर भएकाले यसपल्ट भर्जिनिया जाने र बस्ने तारतम्य मिल्यो हामीलाई। अनानडेल (भर्जिनिया)मा राजु श्रेष्ठ (जेठी सासूको छोरा) इन्दिरा (उनकी पत्नी) छोरी संज्ञा र दीपा (जेठानकी छोरी र ज्वाइँ) राजाबाबु सबैले एकै स्वरले भने जानैपर्छ लुरे गुफा। इन्दिराले गाडी हाँकिन् र अनानडेलबाट करिब २ घण्टा मात्र लाग्ने गुफातिर लाग्यौं। खास गुफा पुग्ने बेला सूचना केन्द्रसँगै रहेको खानाको पसलमा पिज्जा खाएर हल्लँदै हामी गुफा पस्नेको लामो लस्करमा मिसियौं। पालोमा टिकट काटेर भित्र पसेपछि हामीलाई लाग्यो यो त एउटा आश्चर्य नै रहेछ। पथप्रदर्शकले भनेअनुसार २३ सय वर्षअगाडि नै यो गुफा पत्ता लागेको थियो। त्यही बेलादेखि एउटा आश्चर्यको रूपमा रहेको रहेछ। तीन वर्षजति अगाडि लेखिका रुकु कार्कीले आफ्नो एउटा नियात्रा पुस्तक मलाई पढ्न दिएकी थिइन्। त्यहाँ रहेका थुप्रै निबन्धमध्ये एउटा निबन्धको शीर्षक थियो, लुरे गुफामा फनफनी। त्यो लेख त्यही बेला पढेको भए पनि राम्ररी बुझेको रहेनछु। अहिले पो छर्लंग पार्ने खालको गुफा छ भनेर अलिकति पनि अनुमान गर्नसम्म नसकिने। आखिर सबै पर्यटकलाई आफू गुफामाथि नै घुमिरहेछु भनेर थाहासम्म नहुने रहेछ। एकपल्ट पस्न ३० जनालाई विशेष छुट दिएर क्रमबद्ध सुरु भयो बाचाल ढुंगाहरू हेर्ने एउटा नयाँ अनुभव। भर्जिनियामा हेर्नलायक ठाउँ नै यही रहेछ। अरू चिटिक्क परेक घरहरू, रूखहरू र सफा सुग्घर बाटाहरू कति हेर्नु ? त्यो त अमेरिकाभर जताततै छ। कुनै प्रकारको भुइँचालो कहिल्यै नआएको ठाउँ। १० तला जति अग्लो अमेश चट्टानको गजबको संसार रहेछ त्यहाँ। चट्टानहरू आफैं जन्मँदै, हुर्कंदै र मर्दै गरेको दृश्य देखियो। ढुंगाहरू पनि सजीव प्राणी मान्छेझैं जन्मने, हुर्कने, गफ गर्ने र मर्ने गर्दा रहेछन्। ढुंगाहरू आफैंं थाम भएर छानाहरूलाई थामेको पनि देखियो। हिन्दूहरूका ३३ करोड देवता सबै यहीं रहेछन्। हामीलाई यहाँसम्म ल्याइदिने बुहारी इन्दिराले ठिकै भनेकी रहिछन् हिन्दूहरू यहाँ असाध्य भावुक भएर रोएको देखेकी छु, पैसा चढाएको पनि देखें। आमाबुबा यहीं पसेर हेर्नासाथ रुँदै दर्शन गरेको र भावविह्ल हुँदै बाहिर आउनुभएको जस्ता दृश्यले सोच्न बाध्य बनायो। यो क्रिस्चियन मुलुकमा यस्तो अद्भुत देवताहरूको दर्शन पाउनु पनि विचित्र नै हो। अन्त्यमा हिन्दू मन्दिरमा जस्तै ढ्याके पैसा या आफूसँग भएको कुनै मुद्रा कुवामा फालेर आफूले वरदान माग्ने पनि चलन रहेछ। क्रिस्चियनहरू पनि हामीजस्तै धर्मभीरु। त्यहाँ एकै दिन जम्मा भएको ढ्याक देखेर व्यापक आम्दानीको कल्पना गर्न सकिन्छ। सारा मानिस यहाँ आइपुगेर अश्रुयुक्त हुँदा रहेछन्।अहिलेसम्म कसरी अडिरहेको छ यो गुफा ? कुन दैवी वा प्राकृतिक शक्तिले उभ्याएको छ यसलाई ? पग्लिरहेको प्रस्तर अनि माथिबाट तप् तप् पानी चुहिरहेको बालक प्रस्तर। तन्नेरी प्रस्तर अनि वृद्धावस्थातिर लागेर टुक्रिन लागेको प्रस्तर। मृत्युशय्यामा ढल्केका प्रस्तर पनि। ईश्वरजस्तै जन्म्यो भने ईश्वरजस्तै मर्यो भनेढुंगाका बीचबाट नयाँ मान्छेईश्वर या राक्षस ? यो गुफाको ऐतिहासिक पृष्ठभूमि पल्टाउने हो भने हामी ईसं १८०४ मा पुग्छौं। बीचमा सानोतिनो परिवर्तन भए पनि अहिलेसम्म खासै परिवर्तन भएको छैन। जहाँ इतिहास गहिरोसँग दौडन्छ, त्यो हो लुरे गुफा। ठ्याक्कै २१६ वर्ष पुरानो गुफामा झन्डै दिन बितेछ। आजसम्म कुनै पनि भुइँचालोले यसलाई हल्लाउन सकेको छैन। प्रसिद्ध युरोपेली इतिहासविद् जोन मुर पनि यहाँ आएर भावुक भएका रहेछन्। यसलाई वाचाल ढुंगाहरूको संग्रहालय भन्दा रहेछन्। जब म त्यो उपत्यकामा पुगें, मलाई सम्पूर्ण ढुंगा गफ गरेर बसिरहेका रहेछन् जस्तो लाग्यो। प्रत्येक दिन अरू बढी मायालु हुँदै गएका हुन् कि जस्तो। तिनलाई आफ्नो सबैभन्दा गहिरो प्रेमको अँगालोमा बाँधू र तिनीहरूसँगै दिनभर यो क्षणिक संसारबारे रमाइला गफहरू गरेर सुखदु:खका कुरा गरेर बिताऊँजस्तो लागिरह्यो। भौगोलिक दृष्टिले सम्म ठाउँ कम थियो। हामीलाई छिट्टै फर्कनु पनि थियो। अनानडेल भर्जिनियामा समय सबैलाई थोरै थियो तर हामीसँग कुरा गर्न धेरै विषय थिए।"
नेपाल समूहको पत्र पाएपछि ओलीले भने: गुटको अस्तित्व स्वीकार्य छैन,"काठमाडौँ: नेकपा एमालेको संसदीय दलको बैठक प्रधानमन्त्री निवास बालुवाटारमा बसेपछि माधव नेपाल पक्षका सांसदहरुको भेलाले शर्त सहितको पत्र अध्यक्ष केपी ओलीलाई बुझाएको छ । दलको बैठकमा भाग लिनका लागि केही शर्त राख्दै नेपाल पक्षधर सांसदहरुले बालुवाटारमा पुगेर पत्र बुझाएका हुन् । शनिबार नेपाल पक्षका सांसद सोमनाथ पाण्डे, यज्ञराज सुनुवार र जीवनराम श्रेष्ठले बालुवाटारमा पत्र बुझाएका थिए । बालुवाटारमा ओली पक्षधर सांसदहरु बैठक बसिरहँदा नेपाल पक्षधर सांसदहरु भने सिंहदरबारमा बसेका थिए । विधान संशोधन साथै एजेन्डासहितको बैठक आफूहरुको शर्त भएको नेपाल पक्षधर सांसदहरुको माग छ । ती शर्त पूरा गरेपछि मात्रै ओलीले आह्वान गरेको दलको बैठकमा आफूहरु सहभागी हुने नेपाल पक्षधर सांसदहरुको अडान छ । अध्यक्ष तथा प्रधानमन्त्री ओलीले भने ३८ सांसदको हस्ताक्षरसहितको पत्र ग्रहण गर्दै गुटको अस्तित्व स्वीकार्य नभएको प्रतिक्रिया दिएका थिए । नेपाल पक्षलाई लक्षित गर्दै उनले गुटको अस्तित्व स्वीकार्य नभएको भन्दै शर्त पालना नगर्ने संकेत दिएका छन् । नेपाल पक्षका सांसदहरुले भने दलको बैठक बालुवाटारमा नभएर सिंहदरबारस्थित दलको कार्यालय वा संसद भवनमा हुनुपर्ने र उक्त बैठक एजेण्डा सहित हुनुपर्ने माग गर्दैआएका छन् ।"
केपी ओलीसँगको ४८ वर्षको माया कहाँ एक रातमा छुट्टिन्छ ?,"काठमाडौं : नेकपा (एमाले)का वरिष्ठ नेता माधवकुमार नेपालले पार्टी अध्यक्ष केपी ओलीसँग छुट्टिने पक्षमा आफू नरहेको बताएका छन् । युवा संघको भेलालाई शनिबार सम्बोधन गर्दै पूर्वप्रधानमन्त्रीसमेत रहेका नेता नेपालले यस्तो बताएका हुन् । नेता नेपालले अध्यक्ष ओलीसँग नछुट्टिने तर त्यसका लागि सबैले विधानका आधारमा चल्नुपर्नेमा जोड दिए । उनले ओलीसँगको मायाप्रिती ४८४९ वर्षको भएको भन्दै एक रातमा नछुट्टिने बताएका हुन् । मैले भनेको छु, विधानका आधारमा अगाडि बढौँ । प्रत्येक व्यक्ति कमिटी र संगठनको मातहतमा हुन्छ । केपी कमरेडले त्यो स्वीकार गरे हामी सँगै जाने पक्षमा छौँ । हामी केपी ओलीसँग छुट्टिने पक्षमा छैनौँ, नेता नेपालले भने, त्यत्रो लामो समयको मायाप्रीति कहाँ एक रातमा छुट्टिन्छ ? केपी ओलीसँगको मेरो माया प्रिति ४८४९ वर्षको भयो थाहा छ ? नेपालले नेकपाको एकता खारेज गराउने सर्वोच्च अदालतको फैसलाप्रति असन्तुष्टि जनाए । फागुन २३ गते सर्वोच्च अदालतले नेकपाको नामको मुद्दामाथि गरेको फैसलाले नेकपा खारेज भएको थियो । तर उक्त फैसलालाई नेता नेपालले जन्मिसकेको बच्चालाई गर्भमै लैजान भने जस्तै अव्यवहारिक निर्णय भएको टिप्पणी गरे । शनिबार नेपाल पक्षीय युवा संघ नेपालको कार्यकर्ता भेलालाई सम्बोधन गर्दै उनले यस्तो टिप्पणी गरेका हुन् । तर सर्वोच्चको फैसला गलत भए पनि पालना गर्नुपर्ने बाध्यता भएको नेपालको भनाइ थियो । अब हामीले असहमति भए पनि सर्वोच्चको फैसला लागू गर्दिनँ भन्न मिलेन। बाध्य भएर त्यसलाई लागू गर्नुपर्ने भयो । जन्मेको बच्चा मान्दैनौँ, फेरि गर्भमा लिएर जाऊ भनेजस्तै फैसला हो योनेता नेपालले भनेका छन् । अदालतले पार्टीको नाम जुधेकोमा फेरि अर्को नाम राख्न सुझाव दिनुपर्नेमा एकता नै रद्द गरी विचित्रको फैसला गरेको नेपालको भनाइ छ। गत फागुन २३ गते सर्वोच्च अदालतको फैसलासँगै पुरानै नेकपा एमाले र नेकपा माओवादी केन्द्र ब्यूँतिएका छन् ।"
सहकारीमा चरम बेथिति,"काठमाडौं : १ ललितपुरको गुडविल बचत तथा ऋण सहकारी संस्थाका अध्यक्ष दिवाकार श्रेष्ठले ६० करोड रकम आफैं चलाए। तिर्न नसकेपछि फागुन ९ गते संस्था बन्द गरी अध्यक्ष श्रेष्ठ फरार भएका छन्। २ २०६५ सालदेखि सञ्चालनमा आएको आनन्दनगर बचत तथा ऋण सहकारी संस्थाका निक्षेपकर्ताले गत वर्षदेखि बचत फिर्ता पाएका छैनन्। सञ्चालक तथा व्यवस्थापनले मनोमानी ढंगले रकम चलाएका कारण समस्या आएको स्रोत बताउँछ। संस्थाले बिनाधितो करोडौं रकम ऋण दिएको पाइएको छ। आफ्नो कार्यक्षेत्रभन्दा बाहिर गएर ऋण प्रवाह गरेको भेटिएको छ। यस संस्थाले हालै एकैचोटि २ सय ६८ जना ऋणीको धितो लिलामी गर्ने सूचना प्रकाशन गरेको थियो। यहाँबाट ठगिनेमा पूर्वउपराष्ट्रपति परमानन्द झा, पूर्वसचिव श्यामप्रसाद मैनालीलगायत छन्। निक्षेपकर्ताको ५० करोड अपचलन भएको जनाइएको छ। सञ्चालक तथा कर्मचारीको मिलेमतोमा निक्षेपकर्ताको निक्षेप डुबाइएको पीडितको गुनासो छ। हजार सदस्यमध्ये ६ सय ७९ जना पीडित छन्। ३ ललितपुरको पशुपति सेभिङ एन्ड क्रेडिट कोअपरेटिभ लिमिटेड जथाभावी घरजग्गामा लगानी गर्दा धराशयी भएको छ। सञ्चालकले कानुनविपरीत घरजग्गामा लगानी गर्दा संस्था संकटमा परेको हो। यहाँका सदस्यले लामो समयदेखि निक्षेप फिर्ता पाउन सकेका छैनन्। ८ हजार १ सय ४६ जना सदस्यको १ अर्ब ८३ करोड ३९ लाख ६३ हजार रुपैयाँ निक्षेप डुबेको छ। १ लाखसमेत निक्षेप नपाउनेको संख्या झन्डै ५ हजार छ। ४ संकटमा परेको सिभिल सेभिङ एन्ड क्रेडिट कोअपरेटिभ तंग्रिन सकेको छैन। यो संस्था जोखिममा पुग्नुको मुख्य कारण आफैं साहु र आफैं ऋणी भएर हो। यो संस्थाले सिभिल समूहकै संस्थापकका परियोजनामा कर्जाको ९० प्रतिशतभन्दा बढी लगानी गरेका कारण जोखिममा परेको छ। ८ अर्ब १३ करोड रुपैयाँ कर्जा प्रवाह भएकामा सिभिल ग्रुपका संस्थापक इच्छाराज तामाङका तीनवटा व्यवसायमा ७ खर्बभन्दा बढी लगानी भएको छ। ग्रुपले ऋण तिर्न नसक्दा २ हजार ७ सय सदस्यको निक्षेप जोखिममा परेको छ। अधिकांश रकम रियल स्टेट व्यवसाय, त्यो पनि आफ्नै कम्पनीमा लगानी गर्दा सिभिल धराशयी बनेको हो। सिभिलले सर्वसाधारणको निक्षेप बटुलेर आफ्नो व्यापारमा अर्बौं प्रयोग गर्दा निक्षेपकर्ताले रकम फिर्ता पाउन नसकेको पीडित गुनासो गर्छन्। सिभिल ग्रुपका अध्यक्ष तामाङले आफू सहकारीको अध्यक्ष भएकै बेला रियल स्टेटमा कर्जा दुरुपयोग गरेको जनाइएको छ। गुडविल, आनन्दनगर, पशुपति र सिभिल उदाहरण मात्र हुन्। सहकारी क्षेत्रमा पछिल्लो समय चरम बेथिति देखापरेको छ। सहकारीका केही सञ्चालकले निक्षेपकर्ताको रकम हिनामिना गरी सर्वसाधारणलाई ठग्ने क्रम बढेको छ। सञ्चालकले मनोमानी ढंगले रकम चलाउन थालेपछि समस्या बढ्दै गएको हो। जसले गर्दा एकपछि अर्को संस्थामा समस्या देखिन थालेको छ। सहकारी विभागका अनुसार यस्ता संस्थाले मनोमानी ढंगले कार्यक्षेत्रबाहिर कारोबार गर्ने गरेका छन्। घरजग्गा तथा हाउजिङमा लगानी गर्दा सहकारी समस्यामा परेका छन्। घरजग्गा तथा हाउजिङमा अन्धाधुन्ध लगानी गरेका कारण ओरेन्टल सहकारी समस्याग्रस्त घोषित भए पनि समस्या सल्टिएको छैन। सिभिल र पशुपति पनि अन्धाधुन्ध घरजग्गामा कारोबार गरेका कारण टाट पल्टिएका हुन्। जिल्ला बचत संघ ललितपुरका अध्यक्ष रामहरि बजगाईंले ललितपुरका सहकारीमा समस्या बढी देखिएको स्विकारे। समस्या समाधानका लागि संघले पहल गरिरहेको अध्यक्ष बजगाईंको भनाइ छ। संघको सक्रियतामा गुडविलको समस्या समाधान गर्न निक्षेपकर्ताका तर्फबाट कार्यदल गठन गरिएको छ। फरार अध्यक्षलाई खोज्न निक्षेपकर्ता सक्रिय छन्। सञ्चालक र बचतकर्ता कार्यालयमा उपस्थित भएर समस्या समाधान गर्नतर्फ केन्द्रित भएको उनले बताए। नियामक निकाय सहकारी विभागले देशभरका १ सय २५ सहकारीको मात्रै नियमन गर्छ। तर, देशभर ३० हजार सहकारी छन्। अधिकांश सहकारी स्थानीय तह र प्रदेशमातहत छन्। सहकारीमा बलियो नियमन हुन नसक्दा सर्वसाधारण ठगिने क्रम बढेको छ। विभागका रजिस्ट्रार लीलाप्रसाद शर्माले राष्ट्रिय सहकारी महासंघ र विषयगत केन्द्रीय संघसँग सहकार्य गरी सहकारीका समस्या समाधान गर्न पहल गरिने बताए। समस्याप्रति हामी चिन्तित छौं, रजिस्ट्रार शर्माले भने, ३० हजारभन्दा बढी संस्थामा कसले बदमासी गर्यो भनेर खोजेर रोक्न गाह्रो छ। विभागले सहकारीमा विकृति रोक्न अनुगमन बढाउन जोड दिएको छ। सहकारी शिक्षा, सचेतना बढाएर समस्या आउन नदिन पहल गरिने शर्माले बताए। सहकारीका समस्यालाई गम्भीर रूपमा लिएका छौं, उनले भने, व्यवस्थित गर्न हाम्रो ध्यान गएको छ। नियामक निकाय विभाग, प्रदेश र स्थानीय सरकारले सहकारीको प्रभावकारी अनुगमन गरेका छैनन्। जसले गर्दा सीमित सञ्चालकले मनोमानी गर्दै आएका छन्। अधिकांश संस्थाले सहकारीका मूल्यमान्यता र अन्तर्राष्ट्रिय सिद्धान्तको प्रयोग र पालना नगरी आफूखुसी कारोबार गर्दा सहकारीमा जोखिम बढेको छ। बैंक तथा वित्तीय संस्थाको नेपाल राष्ट्र बैंकले प्रभावकारी नियमन गर्छ। कुनै समस्या देखिए राष्ट्र बैंकले व्यवस्थापन तत्काल हातमा लिएर समस्या सल्टाउने गर्छ। तर, सहकारीमा त्यस्तो गरिएको छैन। सरकारले समस्याग्रस्त सहकारी व्यवस्थापन समिति गठन गरी समस्या समाधान गर्ने प्रयास गरे पनि उपलब्धि देखिएको छैन। गौरीबहादुर कार्की आयोग २०७१ का अनुसार १ सय ५२ वटा समस्यामा छन्। तीमध्ये सरकारले १२ वटा सहकारी समस्याग्रस्त घोषणा गरे पनि समस्या सल्टाउन सकेको छैन। ओरेन्टल सहकारीका पक्षमा सर्वोच्चले अनौठो फैसला गरेपछि समितिले त्यस कामबाट हात झिकेको छ। समस्याग्रस्त घोषणा गरिएका अन्य ११ वटा संस्थाको समस्या समाधान गर्न समिति तथा भूमि व्यवस्था, सहकारी तथा गरिबी निवारण मन्त्रालय उदासीन देखिएका छन्। सहकारी ऐन २०४८ मा बदमास गर्ने सहकारीलाई खासै कारबाहीको व्यवस्था थिएन। तर, २०७४ मा जारी गरिएको सहकारी ऐन र २०७५ मा जारी गरिएको सहकारी नियमावलीले बदमासी गर्नेलाई हदैसम्मको कारबाहीको व्यवस्था गरे पनि कार्यान्वयन हुन सकेको छैन। ऐनमा दण्ड र जरिवानाको स्पष्ट व्यवस्था भए पनि त्यस्ता बदमास गर्ने सहकारीका सञ्चालकलाई कारबाही हुन सकेको छैन। ०६८ सालमै एक कार्यदलले विभागको संरचनाले सहकारीको अनुगमन गर्न नसक्ने भन्दै छुट्टै संरचना बनाउन सुझाव दिएको थियो। विभागको क्षमता बढाएर तत्काल अनुगमन प्रभावकारी बनाउन सकिने सुझाव दिइए पनि विभागको क्षमता बढाउन सरकारले ध्यान दिएन। विभागमा कार्यरत ३६ जनाभन्दा बढी कर्मचारीमध्ये पनि अधिकांश हाजिर गरेर घर फर्किने गरेको पाइएको छ। विभागमा दक्ष कर्मचारी नहुँदा सहकारीमा समस्या ज्यूँका त्यूँ छन्। विभागमा चार्टर्ड एकाउन्टेन्ट नहुँदा अलिअलि हुने अनुगमन पनि फितलो हुने गरेको छ। सहकारीमा धेरै बिचलन देखिएको विभागका कर्मचारी स्विकार्छन्। तर, सहकारीका विकृति हटाउन नयाँ कदम चाल्न सकेको देखिँदैन।"
मिथिला महाकुम्भ,"पहेंलो वस्त्र धारण गरेका दुई साधु। एकाबिहानै घरीघण्टा बजाउँदै जोडजोडले दगुरिरहेको दृष्य। सधैंभन्दा फरक आवाज सुनेर बच्चादेखि वृद्धवृद्धासम्म घरघरबाट निस्किएर सडकमा भेला हुन थालेपछि एकाएक माहोल फरक भयो। ठूला कदका एक साधु मिथिला विहारीको डोला लेखिएको सिङ्गै बाँसको भाटामा लहराउँदै घरीघण्टाको ध्वनीलाई पिछा गर्दैछन्, गाडी छुटेपछि यात्रीले बसलाई पच्छ्याएझैं। झण्डाको पछिपछि मिथिला विहारी (भगवान् राम)को डोला छ, त्यसमा उनीहरूले काँध भिरेका छन्। ढोलक, झ्याली, कर्ताल र हारमोनियमको तालमा नाचगान गर्दै जय सियारा, जय सियारा, जय सियाराम बोल गाउँदै कीर्तन मण्डली भगवान्को महिमा गाउन व्यस्त छन्। यो संगीतमय वातावरणमा मिथिला विहारीको डोलासँगै किशोरी (सीता माता) पछिपछि महोत्तरीको जलेश्वर र मठिहानीको बिच गाउँ सुगामा पुग्छिन्। दुवै डोलाको पछिपछि आँखाले देखेसम्म लाखौं तिर्थालु भक्तजनको लवालस्कर जलेश्वरतर्फ आइरहेको देखिन्छ। यो दृष्य हो, मिथिला माध्यमिक परिक्रमाको। नांगो खुट्टा तय गरिने १३३ किलोमिटरको १५ दिने धार्मिक यात्राले मिथिलाको पावनभूमि उत्मवमय बनेको छ। यसको वातावरणमा गरिबको अनुहारमा पनि खुसी छाएको छ। मिथिला माध्यमिक परिक्रमा १८औं शताब्दीबाट चल्दै आएको छ। प्रत्येक वर्ष फागुन शुक्ल प्रथमा (परेवा) तिथिबाट परिक्रमाको सुरुआत हुन्छ। जनकपुरधामको अन्तरगृह परिक्रमा गर्दै यसको समापन हुन्छ। त्यसको भोलिपल्ट मिथिलामा होली मनाइन्छ। महोत्तरी र धनुषाको १२ साथै भारतको मधुवनीका तीन स्थान गरी १५ स्थानमा परिक्रमा गरी धार्मिक यात्रा पूरा हुन्छ। दिनभरी यात्रा गरेपछि साँझ वनका गएर विश्राम गर्छन्। झाँकी र कृतनमा रमाउँछन्। साधुसन्त र महन्थहरू बास बसेको स्थानमा ठूलो धार्मिक मेला लाग्छ। भगवान् राम र सीताको दर्शन गर्न गाउँगाउँबाट मानव सागर नै उर्लिन्छ। ७३ वर्षीय रसिलाल राउत कुर्मी ७ वर्षदेखि १३३ किलोमिटर पैदल यात्रा गर्दै मिथिलाको परिक्रमा गर्छन्। सोनमा गाउँपालिका३ का उनी भन्छन्, धर्म गर्नुपर्छ, बेइमानी गर्नु हँुदैन। मरेर लानु के छ ? रसिला मात्रै धार्मिक यात्रामा छैनन्, उनी २५ जनालाई सँगै लिएर परिक्रमामा सहभागी छन्। उनका बुबा विहारीले रसिलाललाई परिक्रमा घुमाउन लगेका थिए। बुबाको मृत्युपश्चात रसिलालले अहिले परिक्रमामा गाउँलेलाई लिएर हिँडिरहेका छन्। गृहस्थी जीवनबाट समय निकाल्न उनलाई निकै मुस्किल पर्छ। परिक्रमाका लागि आएपछि सबै काम छोडेर १५ दिन देशविदेश भ्रमण गर्ने, धर्म कमाउने समय निकाल्ने गरेको उनी सुनाउँछन्। मानव नै भगवान् हो, दुःखका परेकालाई सहयोग गर्दा र भोकालाई खाना खुवाउँदा पुण्य प्राप्त हुन्छ, उनी भन्छन्, परिक्रममा आउँदा मन गद्गद् हुन्छ। आरामले खान पाइन्छ, सबैले सबैलाई प्रेम गरेको देख्न पाउँछौं। यस्तै समाजमा पनि होस्। आजभन्दा करिब पौने २ सय वर्ष पहिले सियालाल प्रभंस नाम गरेको सन्तले १०१२ जना साधु मिलेर परिक्रमाको सुरुआत गरे। त्यसपछि मिथिला बिहारी (राम)को डोला सुरु भयो। त्यसपछि किशोरीजीको पनि डोला सुरु भयो। परिक्रमाले नेपाल र भारत दुवै देशको संस्कृतिलाई जोड्ने काम गर्छ। यसले मानवलाई धर्मको माध्यमबाट नैतिकवान् र आशावादी बनाउँछ। मिथिलाञ्चलका श्रद्धालु प्रौढ मानिस छोराबुहारीले घरव्यवहार सम्हालेपछि जीवनमा कम्तिमा पनि एकपटक माध्यमिक परिक्रमा गर्न चाहन्छन्। अधिकांश सहभागी १५ दिनको सामल, लत्ताकपडा, औषधि आदि सँगै बोकेर हिँडछन्। सरसामान बोक्न दर्जनौं लान्छन्। साधुहरू भने आफूसँग आफ्ना गाई, घोडा, बाँदर समेत पनि लगेका छन्। पन्ध्र दिने परिक्रमामा विशुद्ध पारिवारिक माहौल हुन्छ। धार्मिक यात्राबाट शान्ति र आनन्द मिलेको कमोधिया बताउँछन्। न दुःख न शोक न चिन्ता न त बिध्न बाधा नै हुन्छ परिक्रमा यात्रामा। केवल आनन्द नै आनन्द मिल्छ, उनले भनिन्, हिँड्दै हिँड्दै धर्म पनि हुने र तीर्थस्थलको दर्शन पनि हुने यस्तो पर्व कतै छैन। राजनीतिक कित्तामा विभाजित समाजलाई परिक्रमाले जोड्छन्। परिक्रमावासीलाई स्वागत गर्न के धनी, के गरिब, के दलित, के ब्राह्मण सबै एक भएर जुट्छन्। तिर्थालुको स्वागत सत्कारमा सबै रमाउँछन्। एक विश्राम स्थलबाट अर्को विश्राम स्थल जाँदा स्थानीयवासी, सरकार, संघसंस्था सबै सडकमा लामबद्ध हुन्छन्। गाउँको सिमानामा (प्रवेशद्वार) मा उनीहरूले भव्य स्वागत गरेर भित्र्याइन्छ, हर्षबढाई गर्दै विदाइ गरेर भोलिपल्ट अर्को विश्रामस्थलमा पठाउँछन्। श्रद्धालु बसेका स्थानहरू भरिभराउ हुन्छ, झकिझकाउ हुन्छ। साना व्यापारीहरू सरसमान बिक्री गरेर आर्जन गर्छन्। वर्षभरी भएका सबै क्रोध, झैझगडालाई बिर्सिदै धार्मिक मेलामा रमाउँछन्। यो एउटा मिथिलाको सांस्कृतिक पर्व हो, जसले आन्तरिक पर्यटनलाई बढावा दिन्छन्। नेपालभारत बिचको सम्बन्धलाई प्रत्येक वर्ष रिचार्ज गर्छ। जहाँ कृपा रामे होई, उहाँ कृपा सबकोई के। अर्थात् जहाँ भगवान् रामको कृपा हुन्छ त्यहाँ सबैको कृपा हुने लक्ष्मीनारायण मठ मठिहानीका महन्थ जगरनाथ दास वैष्णव बताउँछन्। परिक्रमा हाम्रो संस्कृति, हाम्रो सभ्यता हो। जहाँ जहाँ राम र सीताको चरण परेको छ। ती ठाउँहरू भ्रमण गर्दा मनोकामना पुरा हुने जनविश्वास छ, उनी थप्छन्। हिमाल नपग्लिए मधेस सिञ्चित हुन्न। पहाड नउम्रे मधेसले पानी पाउन्न। मधेस डढे पहाड मर्छ, पहाड बर्सिए मधेस, पहाड बर्सिए मधेस डुब्छ, हिमाल पग्ले पहाड खस्छ र मधेस पुरिन्छ भन्ने सन्देश फैलाउँदै मिथिलाको सर्वाधिक लोकप्रिय १५ दिने मिथिला मध्यमा परिक्रमा ठुलो संख्यामा पहाडी समुदाय सहभागी हुन्थ्यो। २०६३ र २०६४ को मधेस आन्दोलनले भने जनकपुर, जलेश्वरबाट पहाडी समुदाय पलायन भयो। त्यसले गर्दा परिक्रमामा पहाडी समुदायको उपस्थित कम भएको छ। मानव नै भगवान् हो, दुःखमा परेकालाई सहयोग गर्दा र भोकालाई खाना खुवाउँदा पुण्य प्राप्त हुन्छ, ७३ वर्षीय रसिलाल राउत कुर्मी भन्छन्, परिक्रमामा आउँदा मन गद्गद् हुन्छ। आरामले खान पाइन्छ, सबैले सबैलाई प्रेम गरेको देख्न पाउँछौं। समाजमा पनि यस्तै होस्। धार्मिक, भाषिक, सांस्कृतिक, सामाजिक अन्तरघूलन बढाउँदै तराईमधेस र पहाड गरी दुई क्षेत्रका नेपालीलाई एक ठाउँमा ल्याउने उद्देश्यका साथ उनीहरू सो धार्मिक यात्रामा सहभागी हुन्छन्, नेपाल पत्रकार महासंघ महोत्तरीका पूर्वअध्यक्ष ईश्वरी पौडेलले भने, परिक्रमालाई अझै प्रचारप्रसार गराउनु पर्छ। संघीय सरकारले यसको महत्व बढाउँदै लैजानु पर्छ। प्राचीन मिथिलाको राजधानी जनकपुरको चारैकुनामा राजा जनकले चारवटा शिवालय क्रमशः कलानेश्वर, जलेश्वर, क्षीरेश्वर र सप्तेश्वर स्थापना गरेका थिए। जसलाई आधार मानी परिक्रमा गर्ने परम्परा रहेको जानकी मन्दिरका उत्तराधिकारीे महन्त रामरोशन दास बताउँछन्। चारवटै शिवालय राजाजनकको इष्टदेव हुन्। वर्षमा एकपटक विशाल रूपमा तिर्थालुहरू मोक्ष प्राप्तिका लागि मिथिलाको माध्यमिक परिक्रमा गर्छन्। मिथिलाको आफ्नै महत्व छ। संसारमा कुनै न कुनै पाप जानेर वा नजानेर मानिसबाट भइरहेको हुन्छ। तीर्थ गरेपछि त्यसबाट मुक्ति पाइन्छ। तीर्थहरूमा गएर गरिएको पापहरू मिथिलाधामको परिक्रमा गरेपछि मात्रै कट्छ भन्ने धार्मिक विश्वास छ, नेपाल संस्कृत विश्वविद्यालय अन्तर्गतको यज्ञवाल्क्य लक्ष्मीनारायण विद्यापीठ मठिहानी महोत्तरीका सहप्राध्यापक ध्रुव रायले भने। अति प्राचीन ग्रन्थ विष्णु पुराण अन्तर्गतको मिथिला महात्म्हको अध्याय१२ को ३३ श्लोकमा मिथिला परिक्रमाको बारेमा विस्तृत वर्णन गरिएको छ। मिथिला भूमि पावन र पवित्र छ। सीता कही पनि उत्पन्न हुँदा हुन्थ्यो तर उहाँ मिथिलाको भूमिमै उत्पन्न हुनुभयो किनभने मिथिलाको माटो नम्र थियो। खाली खुट्टा हिँडेर परिक्रमा गर्न सजिलो थियो, सहप्राध्यापक राय भन्छन्, मिथिला माध्यमिक परिक्रमाको १५ वटा विश्रामस्थल छन्। सबै ५ कोसको दुरीमा लगभग छन्। अर्थात् १५ किलोमिटर भित्रै पर्छन्। राजा जनक शिवभक्त थिए। उनले जनकपुरको पूर्व र दक्षिण कुनामा स्थापना गरेको कलान्याश्वर महादेव स्थानबाट दुई साता चल्ने माध्यमिक परिक्रमा प्रारम्भ हुन्छ। यो परिक्रमालाई विस्तार गर्ने काम जानकी मन्दिरका महन्थ सुरकिशोर दासले व्यवस्थित रूपमा अगाडि बढाउने काम गरेका थिए। यो परिक्रमालाई सबैले नेपालको महाकुम्भ भन्छन्। भारत वर्षमा यसरी तीर्थहरूको परिक्रमा गर्ने चलन छ। मध्यमिक परिक्रमा नेपालकै ठूलो धार्मिक यात्रा रहेको उनी बताउँछन्। माता, पिता, तीर्थ र गाई यिनीहरूको परिदक्षिणा परिक्रमा गर्नुपर्छ भन्ने भाव परिक्रमाले झल्काउँछ। आफू जन्मेको भूमि उसका लागि स्वर्गभन्दा प्यारो हुन्छ। मिथिला भनेको जगत् जननी सीताजीको जन्मभूमि हो। जन्मभूमिलाई कदापि बिर्सिनु हुँदैन। टाढा टाढा गएका मान्छेहरू वर्षमा एकपटक भएपछि परिक्रमा गरेर सुमरण गर्छन्। मिथिला क्षेत्रमा आराध्यदेव नै राम र सीता हुन्। नर रूपमा आएपछि राम र सीताजी भन्दा पहिला कुनै भगवान्को बिहे नै भएको थिएन। धनुषाको कचुरीस्थित मिथिला विहारी मन्दिरबाट रामजानकी डोला (प्रतिमा) को अगुवाइमा निस्केको यो धार्मिक यात्रा ठेरा, जमुनिया, बेंगा शिवपुर हुँदै जनकपुरको रत्नसागर मन्दिर पुग्छ। त्यहाँ खाना खाएर परिक्रमाका सहभागी जानकी मन्दिरको दर्शन गर्दै राति जनकपुर१२ कुवारामपुरस्थित हनुमानगढीमा विश्राम गर्छन्। सूर्योदयलगत्तै उनीहरू भारतको कलानेश्वरका लागि बाटो तताउँछन्। जहाँबाट विधिवत् परिक्रमा थालिएको मानिन्छ। धार्मिक यात्राबाट शान्ति र आनन्द मिलेको कमोधिया सोनमा बताउँछिन्। न दुःख न शोक न चिन्ता न त बिध्न बाधा नै हुन्छ परिक्रमा यात्रामा। केवल आनन्द नै आनन्द मिल्छ, उनले भनिन्, हिँड्दै हिँड्दै धर्म पनि हुने र तीर्थस्थलको दर्शन पनि हुने यस्तो पर्व कतै छैन। परिक्रमावासीलाई धनुषाको कचुरीका गाउँलेले हर्षपूर्वक बिदाइ गर्छन्। त्यहाँ बिहान दहीचिउरा र जलपान गराउँछन्। परिक्रमाका सहभागीलाई घरघरबाट चामल, दाल, आलु, नुन, खुर्सानी, बेसार पनि प्रदान गरिन्छ। धनुषाको बेंगाबाट स्वागत गर्न जमुनिया आएका ८० वर्षीय दीपनारायण यादव आफू ५ दशकदेखि परिक्रमावासीलाई स्वागत गरिरहेको बताए। यात्रीहरू भारतको कलना, फूलगामा, करुणा र बिसौल तथा नेपालको धनुषा र महोत्तरीका गरी १५ स्थानमा यात्रा गर्छन्। उनीहरू महोत्तरीको मटिहानी, जलेश्वर, मडई, ध्रुवकुण्ड, कञ्चनवन तथा धनुषाको पर्वता, धनुषाधाम, सतोषर, औरही हुँदै पुनः कलानेश्वर पुग्छन्। श्रद्धालुहरू विश्राम गर्ने स्थानको छुट्टाछुट्टै धार्मिक महत्व छ। फूलहरूमा राम र सीताबिच पहिलो मिलन भएको विश्वास छ भने मटिहानीमा विष्णुको प्रख्यात मन्दिर छ। शिव मठ पर, राम खेले होली।किनके हात कनक पिचकारी,किनका हात अबीर झोरी। मिथिलाको महापर्व माध्यमिक परिक्रमाका तीर्थयात्रीका अन्त्यहीन लस्करका कारण कञ्चनवन पुगेपछि होलीको गीत गाउँदै फागु अर्थात् रंग र अबीरले होली खेल्छन्। धर्मयात्रीको आगमनले कञ्चन वन भरिभराउ हुन्छ। आँपको बगैचामा भजनकीर्तन, धार्मिक झाँकी, रामायणकालीन उत्सव, साधुसन्तको अलख लगायतका धर्मपरायण नरनारीको जयकारले कञ्चनवनमा रौनक छाउँछ। मिथिलाञ्चलमा जारी रहेको परिक्रमा प्रत्येक वर्ष कञ्चनवन पुग्दा रंग अबीर खेल्ने चलन छ होलीको गीतसँगै। त्रेता युगमा विवाहपछि वनविहारमा निस्केका राम र सीताले आफ्नो यात्राको आठौं दिन कञ्चनवनमा पुगेर रंग अबीर खेलेको किंवदन्ती प्रचलित छ। परिक्रमा प्रारम्भ भएको आठौं दिन किशोरीजी र मिथिला विहारीको डोला लिएर आएका परिक्रमामा लस्करसँग भक्तजन मिसिन्छन्। महोत्तरी र धनुषा जिल्लाको सीमामा पर्ने कञ्चनवनमा नुहाई धुवाई गरी उनीहरू सीताराम मन्दिरमा दर्शन पूजा गर्न जान्छन्। त्यसपछि घरबाट लिएर आएको भोजन ग्रहण गरी दिउँसो मेलामा घुमफिर गरेर राति त्यहीँ विश्राम गर्ने चलन छ। मिथिलामा होली श्रीपञ्चमीकै दिनदेखि सुरु भएको मानिए पनि कञ्चनवनमा साधुसन्तले औपचारिक रूपमा होली प्रारम्भ गर्दै आएका छन्। सीता स्वयम्बरका बेला भाँचिएको शिवधनुषको एक टुक्रा धनुषाधाममा खसेको ठाउँमा पनि परिक्रमा गर्नेहरू रातिको विश्राम लिन्छन्। जहाँ तेत्रा युगमा भाँचिएको धनुषको एउटा टुक्रा अझै धनुषाधाममा देख्न सकिन्छ। सतोषरमा सप्तऋषिको आश्रम रहेको धार्मिक विश्वास छ। परिक्रमाका सहभागीहरू राति गाउँभन्दा टाढा खुला चौर, बगैंचा वा पोखरीको डिलमा विश्राम गर्छन्, स्वर्गीय पर्शुराम साह मिथिला परिक्रमा धर्म संस्था जलेश्वरका कोषाध्यक्ष राजाबाबुले भने। संघसंस्थाले तीर्थ यात्रीलाई चामल, दाल, तरकारी, दाउरा दिन्छन्। साधुसन्धलाई ओछ्याएर सुत्न पराल दिन्छन्, उनीहरूका गाई, गोरु, घोडाका लागि परालको बन्दोबस्त मिलाइदिन्छन्। यस्तो परिक्रमा कही छैन, जहाँ दुई देश भएर जान्छ। एउटै परिक्रमा १५ दिनसम्म जान्छ। यो एउटा अनौठौ परिक्रमा हो, किशोरीजीको डोलाका महन्थ नवल किशोर यादव भन्छन्, कोसी, गण्डक, गंगा, हिमालय मिथिला क्षेत्रभित्र पर्दछ। यो बृहत् परिक्रमाभित्र पर्छ। राजा जनकको राजधानी जनकपुरलाई परिक्रमा गर्नु भनेको माध्यमिक परिक्रमा हो। जुन परिक्रमाको बारेमा यहाँहरू जानकारी प्राप्त गर्दै हुनुहुन्छ। दुई ठाउँमा भगवान् नाचेका छन्, जहाँ वृन्दावनमा कृष्ण र अध्योधामा राम थिए। जो नाचे, महन्थ यादव भन्छन्, मिथिलामा मिथिलानीले भगवान्लाई नचाउँछन्। प्रत्येक दिन मिथिला के हो ? यसको परिक्रमा किन गरिन्छ ? भन्नेबारे परिक्रमामा प्रत्येक दिन मिथिला महात्म्हको कथा हुन्छ। उनका अनुसार, परिक्रमा भनेको शास्त्र र पुराणमा सीमित भइसकेको थियो। आजभन्दा करिब पौने २ सय वर्ष पहिले सियालाल प्रभंस नाम गरेको सन्तले १०१२ जना साधु मिलेर परिक्रमाको सुरु गरे। त्यसपछि मिथिला बिहारी (राम)को डोला सुरु भयो। त्यसपछि किशोरीजीको पनि डोला सुरु भयो। परिक्रमाले दुवै देशको संस्कृतिलाई जोड्ने काम गर्दछ। यसले मानवलाई धर्मको माध्यबाट नैतिकवान र आशावादी बनाउँछन्। मठिहानी नगरपालिकाका मेयर हरिप्रसाद मण्डल भन्छन्, प्रदेश र संघीय सरकारले परिक्रमालाई खासै बुझेकै छैन। यत्रो ठूलो धार्मिक यात्रा भइरहको छ। प्रदेश र संघीय सरकारलाई कुनै चासो नै छैन। पर्यटन मन्त्रालयले यसलाई महत्व दिनुपर्छ। यसको प्रचार प्रसार भएको भए यसले देशलाई राम्रै फाइदा हुन्थ्यो, बाहिरका पर्यटकहरू आउँथे। परिक्रमाबारे विश्वविद्यालयहरूले शोध गराउनु पर्ने उनले माग सरकारसँग माग गरे। सञ्चारकर्मी विकास साहले आफ्नै लगानीमा मिथिला माध्यमिक परिक्रमाबारे भिडियो डकुमेन्ट्री बनाएका छन्। पन्ध्र दिने यस धार्मिक यात्रालाई व्यावसायीकरण गरेर वार्षिक करोडौं आर्जन गर्न सक्ने सम्भावना भए पनि हालसम्म यो धार्मिक यात्रा व्यावसायिक स्वरूप लिन सकेको छैन। यस धार्मिक यात्रामा वार्षिक हजारौं श्रद्धालु सहभागी हुन्छन् तर उनीहरूका लागि सुविधासम्पन्न आवासको सुविधा छैनन्। पोसाक कोड छैन। खानाको व्यवस्था स्थानीयवासीले गर्छन्। अनि कसरी हुन्छ व्यावसायीकरण ? पध्र दिने यस यात्रालाई प्रचारप्रसार गरेर यात्रीका लागि सुविधासम्पन्न आवास तथा होटल आदिको व्यवस्था गरेर राम्रो आम्दानी गर्न सकिने होटल तथा पर्यटन व्यवसायी महासंघ प्रदेश २ का अध्यक्ष हिरा गौतमले बताए। परिक्रमा क्षेत्रमा धर्मशाला नभएकाले यात्रीलाई असहज बनाएको छ। तीर्थयात्रीको बसाइँ र पर्यटकको व्यवस्थापनमा समस्या भएको हो। धार्मिक पर्यटन कृषि र उद्योग व्यापारको विकास गरी जनताको जीवनस्तर उकास्ने उद्देश्यसहित भारतको ईकजीव बैंकको ऋण सहयोगमा भारत सरकारले एक अर्ब ५० करोड २९ लाख २८ हजार ७ सय २८ रुपैयाँको लागतमा ९९ दशमलव ३७ किलोमिटर लामो परिक्रमा सडकको निर्माण थालिएको थियो तर निर्माण जिम्मा लिएका ५ ठेकेदार कम्पनीले जग्गाको मुआब्जा र क्षतिपूर्तिसम्बन्धी विवादका कारण देखाउँदै काम सुस्त गतिमा गरिरहेका छन्। जसले गर्दा परिक्रमामा सहभागी धर्मयात्रीलाई पैदल यात्रा गर्न समस्या भएको हो। निर्माण भएको कालोपत्र सडक पनि उकिन थालेको छ।"
विकासका नाममा चौतारा भत्काउँदै स्थानीय सरकार !,"गोरखा : परोपकारको पर्याय हो चौतारा। चौतारा लगाउनेलाई अपार पुण्य मिल्ने जनविश्वास छ। कसलै परोपकारी काम गरे भने चौतारा लगाए जत्तिकै पुण्य भयो भन्ने आहान समाजमा प्रचलित छ। तर अहिलेका प्रदेश तथा स्थानीय सरकारले विकासका नाममा धमाधम प्राचिन चौतारा तथा बगैँचा फाँड्दैछन्। भीमसेन थापा गाउँपालिका४ मा हालसालै दुईवटा चौतारो डोजर लगाएर फाँलिएको छ। सडक निर्माण गर्न चौतारा फालिएको वडाअध्यक्ष मदन शाक्य तर्क गर्छन्। धावा देउराली भञ्ज्याङको र बड्डाँडाको चौतारामा डोजर लगाएर फालेको हो, शाक्य भन्छन्, विकास गर्न विनाश गर्नै पर्ने रहेछ। कि विकास नगर्नु पर्यो। प्रदेश सरकारको बजेटबाट आठ मिटर सडक निर्माण गर्न दायाँबायाँका संरचना हटाउनै पर्ने भएकाले चौतारा मासेको उनको दाबी छ। यता, स्थानीय राम लामिछाने भने चौतारा नफाले पनि हुने विकल्प हुँदाहुँदै दाउरा बेच्न र सार्वजनिक जग्गा हडप्न चौतारा मासिएको दाबी गर्छन्। छलेर लाने विकल्प हुँदाहुँदै चौतारा मासेका हुन्, उनी भन्छन्, जहाँ चौतारो छ, त्यहीँ बाटो भएर सडक बनाउनु पर्ने, फेरि चौतारा भएको ठाउँमा आठ मिटर बनाउनु पर्ने, अन्यत्र छ मिटर भए पनि हुने, कस्तो नीति हो ? स्थानीय सरकाले धार्मिक, सांस्कृतिक सम्पदामा नियतवश आक्रमण गरेको उनको तर्क छ। जुन बगैँचाको नामबाट झगरेको बगैँचा भनेर ठाउँकै नाम राखियो, त्यही बगैँचा पालुङ्टार नगरपालिका९ ले हालसालै समूल नष्ट गरेको छ। करिब दुईसय वर्ष पुरानो मानिने सो बगैँचामा लगाइएका दर्जनौँ आँपका रुख वडा कार्यालयले ढालेर इँटा भट्टालाई काठ बेचेको छ। साथै बगैँचामा रहेको मन्दिर पनि भत्काएको छ। प्राचीन बगैँचा मासेर बहुउद्देश्यीय सभाहल निर्माण गर्न लागिएको वडाअध्यक्ष भेजराज पाण्डे बताउँछन्। बहुउद्देश्यीय सभाहल निर्माणका लागि ३५ लाखको टेण्डर आह्वान भइसकेको छ, पाण्डे भन्छन्, जीर्ण रुख राखेर पनि काम छैन। बरु हामी त्यहाँ कम्पाउण्डिङ गरेर वृक्षारोपण पनि गर्छौँ। विभिन्न जातको रुख रोप्नका लागि वन कार्यालयसँग समन्वय पनि भइरहेको उनले बताए। भत्काइएको मन्दिरको संरक्षण पनि गर्ने उनले बताए। विकास गर्न विनाश नगरे पनि हुन्छ भन्ने डिस्कोर्श चलाउनु पर्ने संरक्षणकर्मीको तर्क छ। विकास गर्न विनाशै गर्नुपर्छ भन्ने छैन, पुरातत्वका जानकार, गोरखा संग्रहालय प्रमुख नवराज अधिकारी भन्छन्, दोहन गर्ने विषयमा उपभोक्तावादीको भाका प्राय मिल्ने गर्छ, किनभने उनीहरुले अगाडि मुनाफा मात्र देखेका हुन्छन्। प्राचीन सम्पदाको महत्व बुझेका हुदैनन्, वा बुझ्न चाहदैनन्। त्यसैले अब विनाश नगरेर पनि विकास गर्न सकिन्छ भन्ने डिस्कोर्श संरक्षणकर्मीले चलाउनु पर्ने जरुरी छ। चौतारो तथा बगैँचाको महत्व धार्मिक, सांस्कृतिक महत्वसँग जोडिने अधिकारीको भनाइ छ। चौतारो, मानव निर्मित बगैँचा आदि बहुउपयोगी हुन्छन्, उनी भन्छन्, यिनीहरुको धार्मिक, सांस्कृतिक, पर्यावरणीय, सामाजिक महत्व हुन्छ। बर, पिपल, समी अक्सिजनको साह्रै राम्रो स्रोत भएको बारे विज्ञानले पुष्टि गरेको भन्दै उनले यी रुख भएको ठाउँको वातावरण स्वच्छ हुने, भूक्षय रोक्ने, चराचुरुङ्गीको वासस्थान, मान्छे, जीवजन्तु तथा चराचुरुङ्कीका लागि वर, पिपल, समीका फल पौष्टिक हुने बताए। पूर्वीय धर्मशास्त्रमा पिपललाई विष्णुको अवतार मानेर पूजा गर्ने परम्परा छ। गौतम वुद्धले पनि पिपलकै फेदमा वुद्धत्व प्राप्त गरेको जनविश्वास छ, उनले भने, जीवन र जगतलाई संरक्षण प्रदान गर्ने भनेर विज्ञानले सिद्ध गरेको, धार्मिक, सांस्कृतिक आस्थाका धरोहर, चौतारा, बगैँचा, पाटी, पौवाका विशिष्ट पक्षहरुलाई नजरअन्दाज गरेर काट्न थालिनु दुखद कुरा हो। मेलापात जाँदा आउँदा, उकाली, ओराली हिँड्दा थकाइ मार्ने, जमघट हुने, भेला, बैठक हुने ठाउँ चौतारा नष्ट हुनु सर्वथा दुखद रहेको उनको भनाइ छ। बहुउद्देश्यीय सभाहल बनाउन फाँडिएको पालुङटार ९ को झगरेको बगैँचा। तस्बिर : शिव उप्रेती"
कोरोना बढेपछि भारतबाट फर्किंदै नेपाली,"धनगढी : सुर्खेतको गुरुवाकोट११ का खडक विक भारत पसेको तीन महिनामै कैलालीको गौरीफन्टा नाका भएर घर फर्केका छन्। भारतमा लकडाउनको हल्ला चलेसँगै विक मात्र होइन, उनीसहित सुर्खेतका १२ युवाको टोली शुक्रबार नेपाल फर्किएको हो। उनीहरू भारतको महाराष्ट्र प्रदेशको पुनामा होटल र विभिन्न कम्पनीमा काम गर्थे। त्यहाँ कोरोना बढेको छ, फेरि लकडाउन हुने हल्ला चलेपछि घर फर्किएका हौं। गत वर्षजस्तो सास्ती नहोस् भनेर यसपालि लकडाउन नहँुदै फर्किएको, विकले भने। उनी गत वर्ष चैतमा लकडाउनका बेला एक महिनाभन्दा बढी भारतको पलियामा रोकिएका थिए। त्यतिबेला भारतको पलियामा एक महिना रोकिनुपर्यो। परिवारसँग कुराकानी पनि हुन सकेन। खानपिनको व्यवस्था पनि राम्रो भएन, उनले भने, मरे पनि घरमै मरुँला भनेर आएका हामीलाई अर्काको देशमा जेल हालेजस्तै भयो। त्यसैले यसपालि हल्ला चल्नेबित्तिकै घर फर्केका हौं। नुवाकोटको तारकेश्वर२ का रमेश परियार पनि शुक्रबार गौरीफन्टा नाकाबाटै घर फर्किए। परियार महाराष्ट्रको पुनामा होटलमा कुक काम गर्थे। त्यहाँ लकडाउनको हल्ला चलेकाले घर फर्केको उनले बताए। त्यहाँ कोरोना फेरि बढिरहेको छ। त्यहाँको प्रदेश सरकारले लकडाउन गर्ने भनेर सूचना पनि जारी गरेको छ, उनले भने, साथीहरूले पोहोर सालको लकडाउनका बेला पाएको दुःख सुनेर यसपालि अगाडि नै घर आएको हुँ। उनी पनि गत वर्षको चैतमा लकडाउन सुरु भएका बेला घर फर्किएका थिए। मंसिरमा मात्रै भारत पसेका उनले भने, लकडाउनको हल्लाले चार महिना मात्र काम गरेर फर्किनुपर्यो। उनले परिवारबाट पनि लकडाउन भए दुःख पाउने भएकाले घर आउन भनेकाले फर्किएको बताए। छोराछोरी ससाना छन्, एक्लै श्रीमतीले उनीहरूको स्याहार गरिरहेकी छन्, उनले भने, म पनि लकडाउन भएर गत वर्षजस्तै सीमा नाकामा फसेपछि समस्या हुन्छ भनेर यसपालि लकडाउन नहुँदै आएको हुँ। कैलालीको टीकापुर नगरपालिका कटानपुरका विन्दु विक पनि भारतको पुनाबाट फर्किएका छन्। पुनामा मासु प्याकिङ गर्ने कम्पनीमा कार्यरत विकले त्यहाँ लकडाउनको तयारी भइरहेको सुनाए। भारतमा नयाँ कोरोना पनि आएको छ भनेर सुनियो। त्यो पहिलेको तुलनामा खतरनाक भएको साथीहरूले बताए, उनले भने, कोरोनाले मर्नुभन्दा त घर जाऊँ भनेर फर्किएको।उनी दसैंतिहार छाडेर असोजमा भारत गएका थिए। कोरोना कम भइहाल्यो, भारतमा कम्पनीहरू खुलिसके भन्ने सुनियो अनि फेरि भारत गइयो, उनले भने, नेपालमा रोजगारी केही पाइँदैन। तर, फेरि त्यहाँ पनि लकडाउन हुने भनेर सुनेपछि घर आएको हुँ। भारतको राजधानी दिल्ली, ठूला सहर मुम्बई, गुजरात, चेन्नईसहितका प्रदेशमा कोरोनाका बिरामी बढिरहेका छन्। कोरोनाको दोस्रो चरणको महामारी फैलिन थालेपछि भारत सरकारले प्रभावित प्रदेशमा लकडाउन गर्ने संकेत गरेको छ। भारतमा कोरोनाको दोस्रो चरणका बिरामी पनि थुप्रै फेला परेका छन्। कोरोनाको पहिलो चरणभन्दा दोस्रो भाइरस अझ खतरनाक रहेको भनिएपछि नेपाली धमाधम घर फर्किन थालेका हुन्। सीमा क्षेत्रमा पछिल्लो एक हप्तादेखि घर फर्किने नेपालीको संख्या दैनिक बढिरहेको छ, प्रदेश सरकारले सीमामा खोलेको हेल्थ डेस्कका इन्चार्ज गणेशबहादुर साउदले भने। कोरोनाका कारण लकडाउन हुने हल्लापछि भारतबाट फर्किने नेपालीको संख्या बढिरहेको साउदले बताए। भारताट फर्किने सिजन होइन। एकै पटक चैते दसैंमा मानिस फर्किन्छन्। चैते दसैं वैशाख दोस्रो साता छ। पहाडतिर अझै खेतीपाती भित्र्याउने बेला पनि भएको छैन, साउदले भने, तर दैनिक चारपाँच सय मानिस गौरीफन्टा नाकाबाट फर्किरहेका छन्।कैलाली र कञ्चनपुरमा हेल्थ डेस्क भारतका विभिन्न राज्यमा कोरोना संक्रमण बढेपछि सुदूरपश्चिमका कैलाली र कञ्चनपुरको सीमा नाकामा प्रदेश सरकारले हेल्थ डेस्क स्थापना गरेको छ। कैलालीको गौरीफन्टा नाका र कञ्चनपुरको गड्डाचौकीमा हेल्थ डेस्क राखिएको सुदूरपश्चिम स्वास्थ्य निर्देशक डाक्टर गुणराज अवस्थीले बताए। भारतमा कोरोना बढिरहेको छ, दैनिक १० हजारमुनि पुगेको तथ्यांक पछिल्ला दिनमा दैनिक ३५ हजार पुगेपछि भारतबाट फर्किने क्रम पनि बढेको छ, निर्देशक डा अवस्थीले भने, त्यसकै नियन्त्रणका लागि सीमा क्षेत्रमा हेल्थ डेस्क राखिएको हो।प्रदेश सरकारले उक्त हेल्थ डेस्कबाट भारतबाट फर्किने नेपालीको एन्टिजेन परीक्षण गरिरहेको छ। जिल्ला स्वास्थ्य कार्यालय र स्थानीय तहबाट गरी तीनतीन जना स्वास्थ्यकर्मी परिचालन गरी घर फर्किरहेका नेपालीको एन्टिजेन परीक्षण सुरु भएको हो। वीरगन्जमा सतर्कतानेपालसँग सीमावर्ती भारतका विभिन्न प्रान्तमा केही दिनयता फेरि कोरोना संक्रमण बढेपछि चिकित्सकले वीरगन्ज र आसपास क्षेत्रमा सतर्कता अपनाउन सुझाव दिएका छन् । भारतका महाराष्ट्र, पञ्जाव, केरला, राजस्थानलगायत राज्यमा फेरि कोरोना संक्रमण तीव्र रूपमा फैलिरहेको छ । दैनिक १५ देखि २० हजार हराहारीमा कोरोना संक्रमित थपिरहेको भारतीय सञ्चारमाध्यमले जनाएका छन् । त्यसैले भारतसँगका सीमावर्ती क्षेत्रमा सतर्कता अपनाउनु अत्यन्त जरुरी रहेको यहाँका चिकित्सकको सुझाव छ । नेपाल चिकित्सक संघ नारायणी अञ्चल शाखा वीरगन्जले खुला सीमाका कारण सीमावर्ती सहर र जिल्लामा पुनः संक्रमण भित्रिने जोखिम रहेको प्रेस विज्ञप्तिमार्फत जनाएको छ । होलीलगायत चाडपर्व पनि नजिकिएका कारण स्वास्थ्य सतर्कता नअपनाएको खण्डमा पुनः जेठसाउनको जस्तै भयावह स्थिति फर्किने जोखिम रहेको संघले स्पष्ट पारेको छ । त्यसैले सर्वसाधारणका साथै राज्यको निकायलाई सावधानी र सतर्कता अपनाउन आग्रह गरिएको संघको अञ्चल शाखा वीरगञ्जका सचिव डा उदयनारायण सिंहले बताए । नारायणी अस्पतालका चिकित्सक डा नीरज सिंहले बिहीबार मात्रै फेसबुकमार्फत सावधान रहन ध्यानाकर्षण गराएका छन् । उक्त पोस्टमा भारतमा कोरोना संक्रमितको संख्या बढ्दै गएकाले भारतका विभिन्न सहरमा फेरि लकडाउन गरिएको अवस्थामा भारतको कोलकाता र मुम्बईबाट हालै वीरगन्जमा आएका ३ जनामा गम्भीर प्रकारको कोरोना संक्रमण भेटिएको उल्लेख छ । वीरगन्जमा पहिलो पटक चैत ३० मा ३ जना भारतीय नागरिकमा संक्रमण भेटिएको थियो ।"
एमालेको संशोधित विधान पारित,"काठमाडौं : नेकपा (एमाले)को संसदीय दलको संशोधित विधान पारित भएको छ। शनिबार प्रधानमन्त्रीको सरकारी निवास बालुवाटारमा बसेको संसदीय दलको बैठकले संशोधित विधान पारित गरेको हो। पार्टीमा गुटगत गतिविधि भएको भन्दै मुख्य सचेतक विशाल भट्टराईको संयोजकत्वमा बनेको तीन सदस्यीय कमिटीले विधान संशोधनको मस्यौदा दलको बैठकमा पेश गरेको थियो। उक्त मौस्यौदा बैठकले पारित गरेको मुख्य सचेतक भट्टराईले बताए। विधानमा केही प्राविधिक र शाब्दिक एवम् भाषिक विषयलाई सच्याएर समृद्ध बनाएको भट्टराईको भनाइ छ। विधानलाई समय अनुकुल बनाएको उनले प्रष्ट पारे। संशोधित विधानमा समूहगत माग राख्न नपाइने, माग राखेमा कारबाही गर्ने, संसदीय बोर्डमा रहने सदस्यको संख्या बढाउने र पार्टीभित्र गुटगत राजनीति गर्नेलाई बोर्डले स्पष्टिकरण सोध्ने व्यवस्था गरिएको छ। एमाले संसदीय बोर्डमा २७ सदस्य हुने व्यवस्थालाई संशोधन गरेर त्यो संख्यालाई २९ बनाइएको छ। दलको उपनेता दलको नेताले नै तोक्ने वा मनोनयन गर्ने व्यवस्था गरिएको छ। प्रतिनिधिसभाबाट मात्र दलको नेता चयन गर्न व्यवस्थासमेत विधानमा गरिएको भट्टराईले बताए। संशोधित विधानमाथि बैठकमा वामदेव गौतमसहित १० जना सांसदले धारणा राखेका थिए। संशोधित विधानलाई केन्द्रीय कमिटी बैठकले समेत अनुमोदन गरेको छ। संसदीय दलको बैठकपछि पत्रकारसँग कुरा गर्दै एमाले मुख्य सचेतक विशाल भट्टराई ।"
किन सोधियो एमालेका चार नेतालाई स्पष्टीकरण ?,"काठमाडौं : पार्टी हित विपरित काम गरेको भन्दै नेकपा (एमाले)ले चार नेतालाई स्पष्टीकरण सोध्ने निर्णय गरेको छ। शनिबार प्रधानमन्त्रीको सरकारी निवास बालुवाटारमा बसेको केन्द्रीय कमिटी बैठकले चार नेतालाई स्पष्टीकरण सोध्ने निर्णय गरेको हो। प्रधानमन्त्री एवम् पार्टी अध्यक्ष केपी ओलीको अध्यक्षतामा बसेको बैठकले वरिष्ठ नेता माधवकुमार नेपालसहित चार नेतालाई स्पष्टीकरण सोध्ने निर्णय गरेको एमाले प्रवक्ता प्रदीप ज्ञवालीले जानकारी दिए। यसरी स्पष्टीकरण सोधिने नेतामा वरिष्ठ नेता नेपालसँगै भीम रावल, सुरेन्द्र पाण्डे र घनश्याम भुसाल रहेका छन्। चारजना नेताले पार्टी हितविरुद्ध काम गरेको, सरकारको बदनाम गर्न गुट भेला गरेको र पार्टी नेतृत्वलाई खुइल्याउने काम गरेको भन्दै स्पष्टीकरण सोध्ने निर्णय भएको ज्ञवालीको भनाइ छ। चार नेतालाई स्पष्टीकरण सोध्नुपर्ने कारणको व्याख्या प्रवक्ता ज्ञवालीले लामै गरेका छन्। उनले पार्टीको आन्दोलनलाई कमजोर पार्न गुटगत गतिविधि गरेको, नेतृत्व विस्थापित गर्ने काममा लागेको र विभाजनकारी गतिविधि गरेकाले स्पष्टीकरण सोध्नु पर्नेको बताएका छन्। नेकपा एमालेलाई कमजोर गर्ने, नेपालको कम्युनिस्ट आन्दोलनलाई कमजोर बनाउने, विचार र सही नेतृत्वलाई विस्थापित गर्ने निक्कै धेरै प्रयत्नहरु भए। तर, आम जनताको साथ, नेताहरुको दृढता र कार्यकर्ताको सक्रियताको बलमा हामीले ति सबै षड्यन्त्रलाई परास्त गर्दै आन्दोलनलाई पुनर्जीवित गरेका छौँ। अब आन्दोलन नयाँ ढंगले अगाडि बढ्छ, प्रवक्ता ज्ञवालीले भने, यसो गर्नेक्रममा जोजो नेताहरु यो आन्दोलनलाई भित्रैदेखि कमजोर गर्न गुटगत क्रियाकलापमा लाग्नुभयो, विभाजनकारी गतिविधिमा लाग्नुभयो, नेतृत्व विस्थापित गर्ने काममा लाग्नुभयो, आन्दोलनलाई जनताका माझमा बद्नाम गर्ने, आन्दोलनप्रति अनास्था र वितृष्णा गर्ने काममा लाग्नुभयो। त्यो विषयलाई पार्टीले अत्यान्त गम्भीरतापूर्वक लिएको छ। ज्ञवालीले त्यो गतिविधिलाई आत्मसमीक्षा गरेर आउनेलाई पार्टीमा स्वागत गर्ने बताएका छन्। उनले चार नेतालाई भने स्पष्टीकरण मात्र सोधिएको प्रष्ट पारे। पहिलो चरणमा स्पष्टीकरण सोधिएको र त्यसको जवाफ नआए त्यसपछि अरु विषयमा निर्णय हुने उनको भनाइ छ। सर्वोच्च अदालतले नेपाल कम्युनिस्ट पार्टी (नेकपा) नाम विवादमा फैसला नगर्दासम्मको अवस्थालाई फरक ढंगले हेरिएको र त्यसपछिको अवस्थालाई अलग ढंगले हेरिएको ज्ञवालीको भनाइ छ। विशेष गरी नेता नेपाल, रावल, पाण्डे र भुसाललाई एमालेको ब्यानरमा राष्ट्रिय कार्यकर्ता भेला पार्टी निर्देशन विपरित गरेको भन्दै स्पष्टीकरण सोधिएको उनको भनाइ छ। फागुन २३ पछिका गुटगत गतिविधिलाई सम्य मान्न नसकिने उनले प्रष्ट पारे। गुटगत भेलामा मुख्यतया जिम्मेवार रहेका चार नेतालाई स्पष्टीकरण सोधिएको उनको दाबी छ। आत्मसमीक्षा गर्दै आउने साथीहरुलाई स्वागत गर्न सकिन्छ। पार्टीले उहाँहरुलाई आउनका निम्ति आह्वान पनि गरेको छ। फागुन २३ गतेभन्दा अगाडिका गतिविधिलाई एक ढंगले हेर्न सकिएला। तर, त्यस पछाडि पनि लगातार गुटबन्दी गरिरहने कुरालाई भने कदापी पनि क्षम्य मान्न सकिँदैन। क्षमा दिन सकिँदैन, ज्ञवालीले भने, पार्टीको नाममा त्यस्तो भेला गर्न पाइँदैन भनेर स्पष्ट निर्देशन हुँदाहुँदै पनि नेकपा एमालेकै ब्यानरमा नेकपा एमालेको राष्ट्रिय कार्यकर्ता भेला भनेर जुन ढंगको भेला गरियो यो असाध्यै गम्भीर अनुशासन विपरितको विषय भको हुनाले यस्तो गुटगत क्रियाकलापमा मुख्यतया जिम्मेवार रहनु भएका माधवकुमार नेपाल, भीम रावल, सुरेन्द्र पाण्डे र घनश्याम भुसालसँग स्पष्टिकरण माग्ने निर्णय पनि गरेको छ। बाँकी साथीहरुको हकमा उहाँहरुले गम्भीर रुपमा आत्मसमीक्षा गरेर पार्टीमा फर्किने विश्वास पार्टीले गरेको छ।"
सरकारी पोशाक नसिलाउनेको भत्ता कटौती : मुख्यमन्त्री पौडेल,"काठमाडौं : वाग्मती प्रदेशका मुख्यमन्त्री डोरमणि पौडेलले वागमती प्रदेशमा सरकारी सेवामा कार्यारत कर्मचारीले हरेक वर्ष सरकारले कार्यालय पोशाक सिलाउन उपलब्ध गराएको रकमबाट पोशाक सिलाएको नपाएमा भत्ता कटौती गरिने बताएका छन्। नेपाल कपडा तथा सिलाइ व्यवसायी सङ्घ, ललितपुरको ११औँ वार्षिक साधारसभामा आज मुख्यमन्त्री पौडेलले पोशाक सिलाउने भत्ता लिएपछि अनिवार्य कपडा सिलाउनुपर्ने नियम नबन्दा सो व्यवसाय सञ्चालन गरी बसेका व्यक्तिको समेत रोजीरोटीमा असर पुगेको भनाइ राखे। उनले भने, 'म यो नियम लागू गर्न तीनै तहका सरकारसँग पनि कुरा राख्छु। हरेक निजामती कर्मचारीले कपडा सिलाउने भत्ताबाट कपडा सिलाएको बिल पेश गरेपछि मात्र रकम पाउने नियम बन्दा कर्मचारीले नयाँ कपडा लगाउनका साथै व्यवसायीले पनि काम गर्न अवसर पाउनेछन्।' ललितपुर महानगरपालिकाका प्रमुख चिरीबाबु महर्जनले यहाँका हरेक विद्यालय तहका बालबालिकामा घरेलु कपडालाई पोशाकका रूपमा राखिदिँदा आफूले सोचेको स्मार्टसिटीको अवधारणामा समेत सहयोग पुग्ने धारणा राखे। उनले भने, 'ललितपुर जिल्लाभित्र बन्ने वस्तुलाई मेड इन ललितपुर को ब्राण्ड विकास गर्न छ स्थानीय तहसँग समन्वय गरी कार्यशाला गर्ने सोच बनाइरहेको छु। यसले गर्दा ललितपुरमा उत्पादित भएका वस्तु लोगोसहित अन्तरराष्ट्रिय बजारसम्म पुग्नेछन् र यहाँको पहिचान जताततै पुग्नेछ।' महालक्ष्मी नगरपालिकाका प्रमुख रामेश्वर श्रेष्ठले श्रमिक र रोजगारदाताको सम्बन्ध नङ र मासुजस्तै हुने भएकाले उद्यमी र व्यवसायीले केबल आफ्ना बारेमा मात्रै नसोचेर मजदूर वा सहकर्मीको जीवनस्तर उकास्ने काममा पनि ध्यान दिँदा जुनसुकै व्यवसाय पनि सफल हुने मत व्यक्त गरे। नेपाल राष्ट्रिय उपभोक्ता मञ्चका अध्यक्ष प्रेमलाल महर्जनले मुलुकभरका स्थानीय सरकारले व्यवसायीको हितमा ध्यान दिन जरुरी भएको औँल्याए। नेपाल टेलरिङ महासङ्घका अध्यक्ष गोपाल परियारले सरकारले निजामती कर्मचारीलाई वर्षैपिच्छे कपडा सिलाउन उपलब्ध गराएको भत्ता चुहावट भइरहेकाले कपडा सिलाएको बिल भएपछि मात्र रकम उपलब्ध गराउनुपर्ने सुझाव दिए। नेपाल कपडा तथा सिलाइ व्यवसायी सङ्घ २०५५ का संस्थापक अध्यक्ष सिद्धिवीर बज्राचार्यले तयारी पोशाकभन्दा सिलाएर लगाएको कपडाको विशेषता नै फरक हुने जिकिर गरे। सङ्घका अध्यक्ष पूर्णबहादुर महर्जन, पूर्वध्यक्ष सुरज बज्राचार्य तथा ललितपुर उद्योग वाणिज्य सङ्घका अध्यक्ष मनोजबहादुर न्याछ्योंले स्वदेशी उत्पादन र कलाको प्रवद्र्धन गरी उत्पादित वस्तुलाई गुणस्तरीय बनाएर अन्तरराष्ट्रियस्तरमा बजारीकरण गर्नुपर्ने धारणा राखे। विसं २०६४ मा व्यवसायीको हकहित र समस्या समाधान गर्न सो संस्था स्थापना भएको थियो।"
माधव नेपालसहित चार नेतालाई स्पष्टीकरण सोध्ने एमालेको निर्णय,"काठमाडौं : पार्टी हित विपरित काम गरेको भन्दै नेकपा (एमाले)ले चार नेतालाई स्पष्टीकरण सोध्ने निर्णय गरेको छ । शनिबार प्रधानमन्त्रीको सरकारी निवास बालुवाटारमा बसेको बैठकले चार नेतालाई स्पष्टीकरण सोध्ने निर्णय गरेको हो । प्रधानमन्त्री एवम् पार्टी अध्यक्ष केपी ओलीको अध्यक्षतामा बसेको बैठकले वरिष्ठ नेता माधवकुमार नेपालसहित चार नेतालाई स्पष्टीकरण सोध्ने निर्णय गरेको एमाले प्रवक्ता प्रदीप ज्ञवालीले जानकारी दिए । यसरी स्पष्टीकरण सोधिने नेतामा वरिष्ठ नेता नेपालसँगै भीम रावल, सुरेन्द्र पाण्डे र घनश्याम भुसाल रहेका छन् । चारै नेताले पार्टी हितविरुद्ध काम गरेको, सरकारको बदनाम गर्न गुट भेला गरेको र पार्टी नेतृत्वलाई खुइल्याउने काम गरेको भन्दै स्पष्टीकरण सोध्ने निर्णय भएको ज्ञवालीको भनाइ छ। पार्टी अध्यक्ष ओलीले बालुवाटारमा बोलाएको बैठकमा माधव नेपाल समूहका केन्द्रीय सदस्य भने सहभागी छैनन् । पाँच नेतालाई स्पष्टीकरण सोध्ने भनेर एक केन्द्रीय सदस्यले दिइएको जानकारी गलत भएकाले सच्याइएको छ । सम्पादक"
संसद्प्रतिको विश्वासमा घात हुनेछैन : सभामुख सापकोटा,"काठमाडौं : प्रतिनिधिसभाका सभामुख अग्निप्रसाद सापकोटाले संसद्प्रतिको विश्वासमा घात नहुने बताएका छन् । शनिबार जिपी कोइराला मेमोरियल सामुदायिक कलेजको आठौँ वार्षिकोत्सव समारोहलाई शनिबारचाबहिलमा सम्बोधन गर्दै सापकोटाले यस्तो बताएका हुन् । उनले अब संसद्ले गति लिने विश्वासमेत व्यक्त गरेका छन् । कानुन निर्माणमा चुनौती सामना गर्दै भगीरथ प्रयत्न हुनेछ, जनताको संसद्प्रतिको विश्वासमा घात पर्ने गरी काम हुने छैन, छलफल, बहस, वादविवाद र संवादबाट संसद् अघि बढ्छ, शान्ति र लोकतन्त्रका लागि लडेका २७५ जनाले संसद्लाई गति दिनुहुनेछ, सापकोटाले भने । कोइरालाको स्मृतिमा खुलेको कलेजले संस्कृति, संस्कार र ज्ञान हस्तान्तरणमा नमूना भएर काम गर्ने विश्वास व्यक्त गरे । शिक्षा पूर्वाधारको पनि पूर्वाधार भएकाले कलेजलाई विश्वविद्यालयका रुपमा स्थापित गर्ने योजनामा आफ्नो साथ रहने उनको प्रतिबद्धता छ । पुनःस्थापित प्रतिनिधिसभाले जीवन्त र जनमुखी भएर काम गर्ने सभामुख सापकोटाको विश्वास छ ।"
"एमाले संसदीय दलको बैठक बालुवाटारमा : वामदेव सहभागी, नेपाल पक्षले गर्यो बहिष्कार","काठमाडौं : नेकपा एमाले संसदीय दलको बैठक प्रधानमन्त्री निवास बालुवाटारमा जारी रहेको छ। शनिबारको बैठकमा नेकपा उपाध्यक्ष वामदेव गौतम पनि सहभागी भएका छन्। संसद् विघटनपश्चात नेपाल कम्युनिष्ट पार्टी (नेकपा) मा ओलीसमूह र माधवप्रचण्ड समूह विभाजित भएर देशभर सभा गरेपनि उपाध्यक्ष वामदेव गौतम कुनै समूहमा लागेका थिएनन्। यद्यपी उनले आफ्नो नेतृत्वमा पार्टी एकता राष्ट्रिय अभियान घोषणा गरेका थिए। सर्वोच्चले एमाले र माओवादीलाई पूर्ववत अवस्थामा ब्युँताइदिएपनि कुनै समूहमा सहभागी नभएका गौतम पहिलो पटक शनिबार संसदीय दलको बैठकमा सहभागी भएका हुन्। कुनै समूहमा नदेखिएका लालबाबु पण्डित र गौतम पत्नी तुलसा भने यसअघिनै संसदीय दलको बैठकमा भाग लिएका थिए। यता माधव नेपाल पक्षले शनिबारको केन्द्रीय कमिटी र संसदीय दलका दुवै बैठक बहिष्कार गरेको छ। शुक्रबार नयाँ बानेश्वरमा बसेको स्थायी कमिटी सदस्यको बैठकले संसदीय दलको बैठक दलको कार्यालय, सिंहदरबार वा संसद भवन, बानेश्वरमा बस्दै आएकोमा प्रधानमन्त्रीको निवासमा राखेर दललाई निजीकरण गरेको निष्कर्ष निकालेको छ। संसदीय दलको बैठकपछि केन्द्रीय समितिको बैठक बस्ने एमालेका कार्यालय सचिव ईश्वरी रिजालले जानकारी दिए। १२ औँ केन्द्रीय कमिटीको बैठकले महाधिवेशन आयोजक कमिटी बनाउने उनको भनाई छ। प्रधानमन्त्री एवं अध्यक्ष केपी शर्मा ओलीले सरकार र पार्टी, समसायिक राजनीतिको विषयमा छलफलका गर्न बैठक बोलाएका हुन्। संसदीय दलको बैठकले एमालेको संसदीय दलसम्बन्धी विधानलाई संशोधन गर्ने बताइएको छ। यही चैत ५ गते बसेको संसदीय दलको बैठकले एमालेका प्रमुख सचेतक विशाल भट्टराईको संयोजकत्वमा तीन सदस्यीय विधान संशोधन कार्यदल गठन गरेको थियो। यो कमिटीले बैठकमा विधान संशोधनसम्बन्धी तयार पारेको प्रस्ताव पेश गर्नेछ।"
केपी ओलीसँगको ४८ वर्षको माया कहाँ एक रातमा छुट्टिन्छ ?,"काठमाडौं : नेकपा (एमाले)का वरिष्ठ नेता माधवकुमार नेपालले पार्टी अध्यक्ष केपी ओलीसँग छुट्टिने पक्षमा आफू नरहेको बताएका छन् । युवा संघको भेलालाई शनिबार सम्बोधन गर्दै पूर्वप्रधानमन्त्रीसमेत रहेका नेता नेपालले यस्तो बताएका हुन् । नेता नेपालले अध्यक्ष ओलीसँग नछुट्टिने तर त्यसका लागि सबैले विधानका आधारमा चल्नुपर्नेमा जोड दिए । उनले ओलीसँगको मायाप्रिती ४८४९ वर्षको भएको भन्दै एक रातमा नछुट्टिने बताएका हुन् । मैले भनेको छु, विधानका आधारमा अगाडि बढौँ । प्रत्येक व्यक्ति कमिटी र संगठनको मातहतमा हुन्छ । केपी कमरेडले त्यो स्वीकार गरे हामी सँगै जाने पक्षमा छौँ । हामी केपी ओलीसँग छुट्टिने पक्षमा छैनौँ, नेता नेपालले भने, त्यत्रो लामो समयको मायाप्रीति कहाँ एक रातमा छुट्टिन्छ ? केपी ओलीसँगको मेरो माया प्रिति ४८४९ वर्षको भयो थाहा छ ? नेपालले नेकपाको एकता खारेज गराउने सर्वोच्च अदालतको फैसलाप्रति असन्तुष्टि जनाए । फागुन २३ गते सर्वोच्च अदालतले नेकपाको नामको मुद्दामाथि गरेको फैसलाले नेकपा खारेज भएको थियो । तर उक्त फैसलालाई नेता नेपालले जन्मिसकेको बच्चालाई गर्भमै लैजान भने जस्तै अव्यवहारिक निर्णय भएको टिप्पणी गरे । शनिबार नेपाल पक्षीय युवा संघ नेपालको कार्यकर्ता भेलालाई सम्बोधन गर्दै उनले यस्तो टिप्पणी गरेका हुन् । तर सर्वोच्चको फैसला गलत भए पनि पालना गर्नुपर्ने बाध्यता भएको नेपालको भनाइ थियो । अब हामीले असहमति भए पनि सर्वोच्चको फैसला लागू गर्दिनँ भन्न मिलेन। बाध्य भएर त्यसलाई लागू गर्नुपर्ने भयो । जन्मेको बच्चा मान्दैनौँ, फेरि गर्भमा लिएर जाऊ भनेजस्तै फैसला हो योनेता नेपालले भनेका छन् । अदालतले पार्टीको नाम जुधेकोमा फेरि अर्को नाम राख्न सुझाव दिनुपर्नेमा एकता नै रद्द गरी विचित्रको फैसला गरेको नेपालको भनाइ छ। गत फागुन २३ गते सर्वोच्च अदालतको फैसलासँगै पुरानै नेकपा एमाले र नेकपा माओवादी केन्द्र ब्यूँतिएका छन् ।"
"एमाले संसदीय दल र केन्द्रीय कमिटीको बैठक आज बस्दै, माधव समूह नजाने","काठमाडौं : नेकपा एमालेको संसदीय दल र केन्द्रीय कमिटीको बैठक शनिबार बस्दैछ। प्रमुख सचेतकमा विशाल भट्टराईका अनुसार केन्द्रीय समितिको बैठक अगाडि बिहान १०:३० बजे प्रधानमन्त्रीको सरकारी निवास बालुवाटारमा संसदीय दलको बैठक बस्नेछ। यता माधव नेपाल पक्षले शनिबारको केन्द्रीय कमिटी र संसदीय दलका दुवै बैठकमा सहभागी नहुने भएको छ। शुक्रबार नयाँ बानेश्वरमा बसेको स्थायी कमिटी सदस्यको बैठकले प्रधानमन्त्री केपी ओलीले दललाई निजीकरण गरेको भन्दै उक्त बैठकमा सहभागी नहुने माधव नेपालझलनाथ खनाल समूहले अडान राखेका छन्। संसदीय दलको बैठक दलको कार्यालय, सिंहदरबार वा संसद भवन, बानेश्वरमा बस्दै आएकोमा यस पटक प्रधानमन्त्रीको निवासमा राखेर दललाई निजीकरण गरिएको नेपाल समूहको निष्कर्ष छ। निर्णयमा भनिएको छ,केन्द्रीय कमिटी बैठकका नाममा आफ्ना गुटका मानिसलाई मात्र खबर गरी फागुन २८ गते अवैध ढंगले भेला गरी विधान उल्लंघन गरिएकाले उक्त कथित बैठक खारेज नभएसम्म केन्द्रीय कमिटीको बैठक बस्न नसक्ने भएकाले शनिबारका लागि प्रचारित बैठकमा सहभागी नहुने।दलको कार्यालय वा संसद भवनमा बैठक राखेर उपयुक्त एजेण्डा र प्रक्रिया अवलम्बन गरे विचार गर्ने माधव पक्षका एक नेताले बताए। बिहीबार सकिएको दुईदिने राष्ट्रिय कार्यकर्ता भेलाले माओवादी केन्द्रसँगको एकतापूर्वको पार्टी कमिटी ब्युँताएर अघि बढ्ने निर्णय गरेको छ। भेलाले १७ बुँदे घोषणापत्र जारी गर्दै फागुन २८ गते ओलीद्वारा आफू पक्षधर केन्द्रीय कमिटीका सबै निर्णय रद्द गर्न माग गरेको थियो। एमाले र माओवादी केन्द्रबीच २०७५ जेठ ३ गते एकता भएको थियो। अदालतको आदेशपछि पार्टीका सबै कमिटी, सम्बद्ध जनसंगठन र पेसागत संगठनलगायत सबै संरचना माओवादी केन्द्रसँगको एकीकरणपूर्वको स्थितिबाट विधिसम्मत सञ्चालन र क्रियाशील तुल्याउनु कानुनसम्मत र पद्धतिसम्मत हुने माधव समूहको भेलाको निष्कर्ष छ। यता प्रधानमन्त्री एवं एमाले अध्यक्ष केपी शर्मा ओलीले पार्टीमा अराजकता, अनुशासनहीनता र उच्छृंखलतालाई छुट नभएको बताएका छन्। पार्टीले बोलाएको बैठकमा सहभागी नहुने, विधि विधानविपरीत हिँड्न खोज्नेलाई कारबाही गर्ने चेतावनी प्रधानमन्त्री ओलीले दिएका छन्। उनले संसदीय दल र केन्द्रीय कमिटीको बैठकमा उपस्थित हुने नेताहरुलाई आग्रह गरेका छन्। विधान संशोधन यस अगाडि चैत ५ गतेको संसदीय दलको बैठकले नेकपा एमालेको संसदीय दलको विधान संशोधन गर्नका लागि संशोधन कमिटी गठन गरेको थियो। मुख्य सचेतक भट्टराईको नेतृत्वमा प्रतिनिधिसभाबाट शेरबहादुर तामाङ र राष्ट्रियसभाबाट विमला पौडेल राई सदस्य रहेको तीन सदस्यीय संशोधन कमिटी बनेको छ। यो कमिटीले आजको केन्द्रीय कमिटी बैठकमा विधान संशोधनसम्बन्धी प्रस्ताव तयार पेश गर्नेछ। केन्द्रीय कमिटीको बैठक अगाडि संसदीय दलको बैठकमा समेत आवश्यक छलफल हुने बताइएको छ। संसदीय दलको बैठकले वरिष्ठ नेता माधव कुमार नेपाल र झलनाल खनालसमेत राखेर २४ सदस्यीय एमाले बोर्ड समेत गठन गरेको थियो।"
म केपी ओलीसँग आत्मसमर्पण गर्दिन : वामदेव गौतम,"काठमाडौं : नेकपा (एमाले) उपाध्यक्ष वामदेव गौतमले अध्यक्ष केपी ओलीसँग आत्मसमर्पण नगर्ने बताएका छन् । शनिबार प्रधानमन्त्री निवास बालुवाटारमा बसेको संसदीय दलको बैठकमा सहभागी भएपछि ओलीसँग मिलेको आरोप खेपेका गौतमले ओलीको कार्यशैली गलत भएको भन्दै उनका अगाडि आत्मसमर्पण नगरेको र अब पनि नगर्ने बताएका हुन् । केपी ओली एमाले अध्यक्ष हुनुहुन्छ। त्यसलाई समूह भन्न मिल्दैन, गौतमको भनाइ उद्धृत गर्दै उनका सहयोगी विश्वमणि सुवेदीले भने, तर उहाँको कार्यशैली गलत छ। उहाँका अगाडि मैले आत्मसमर्पण गरेको छैन। गर्ने पनि छैन। एमाले उपाध्यक्ष एवम् पार्टी एकता राष्ट्रिय अभियानका संयोजक गौततमले फागुन २८ गतेको बालुवाटार बैठक केन्द्रीय कमिटी नभएको समेत बताएका छन् । उनले उक्त बैठक केन्द्रीय कमिटी नभएकाले निर्णय फिर्ता हुनुपर्ने उनको भनाइ छ । फागुन २८ को बैठक केन्द्रीय कमिटीको थिएन। त्यसले गरेका निर्णय फिर्ता लिनै पर्छ, उनले भनेका छन् । सँगै नेता गौतमले पार्टीका नेतालाई कुनै कारबाही हुनु नहुने बताएका छन् । उनले भनेका छन्, पार्टी भित्र रहेका कमरेडहरुलाई उहाँहरुको अनुपस्थितिमा कुनै कारवाही गर्न मिल्दैन । नेता गौतमले आफू पार्टी एकता अभियानमा रहेको र उद्देश्य पूरा नहुँदासम्म यो अभियानलाई जारी राख्नेसमेत प्रष्ट पारेका छन् ।"
"नेपाल पक्ष त्याग्दै सांसद कृष्णभक्तले भने, जनतासामू गरेको संकल्प पूरा गर्छौं","काठमाडौं : माधव समूह प्रभावशाली सांसद कृष्णभक्त पोखरेल संसदीय दलको बैठकमा उपस्थित भएर केपी ओली नेतृत्वको मूलधारमा लागेको घोषणा गरेका छन्। शनिबार संसदीय दलको बैठकमा बोल्दै उनले ओली सरकार पाँच वर्षसम्म नै चल्ने दाबी गरे। पोखरेलले बेलायतमा पनि जोन मेजरलाई घेराबन्दी गरेर हटाउन खोजिएको स्मरण गर्दै पछि सबैले साथ दिएर ५ वर्ष सरकार चलेको उदाहरण दिए। माधव पक्षको बैठकमा कि हामीले नयाँ संसदीय दलको नेता बनाउँदै छौं भनेर रोक्नुपर्यो कि होइन भने लगातार तीन पटक नजाने आधार के हुन् भनेर प्रश्न गरेको बताउँदै उनले भने, हामीले भनौं, केपी ओलीलाई संसदीय दलको नेताबाट फाल्न सक्छौं ? फाल्ने हाम्रो योजना छ ? हो छैन भने अरु ढंगबाट कोठे बैठक बस्न हुँदैन भनियो। एमालेको संसदीय दलको बैठक जारी बैठकमा एमाले सांसद पोखरेलले माधवझलनाथ नेतृत्वले पार्टी फुटाउन लागेको बताए। उनले अगाडि थपे,ओलीको नेतृत्वमा सरकार पाँच वर्षसम्म चलेर हामीले नेपाली जनतासामू गरेको संकल्प पूरा गरेर फर्केने दृण अठोटका साथ म यहाँ आएको छु। पोखरेल भने,छुट्टै दलको बैठक बस्नुपर्ने कुरा सकियो म अब मूलधारमा लागेँ, यसबीचमा कहिँ कतै गल्ति भएको भए माफ पाउँ। अब समृद्ध नेपाल बनाउन केपी ओलीको अभियानलाई साथ दिन र पार्टी एकताको लागि म यहाँ आएको छु।"
एमाले केन्द्रीय कमिटी बैठक आज : महाधिवेशन आयोजक कमिटी बनाउने,काठमाडौं : एमालेको केन्द्रीय कमिटी बैठकले महाधिवेशन आयोजक कमिटी बनाउने भएको छ। शनिबार बिहान ११ बजे बस्ने १२ औँ केन्द्रीय कमिटीको बैठकले महाधिवेशन आयोजक कमिटी बनाउने एमालेका कार्यालय सचिव ईश्वरी रिजालले जानकारी दिए। एमालेको दशौँ महाधिवेशन आगामी २०७८ मङ्सिर २ देखि ६ गते तोकिएको छ। केन्द्रीय कमिटी बैठक अगाडि नेकपा एमालेको संसदीय दल बैठक पनि बस्दैछ। प्रधानमन्त्री निवास बालुवाटारमा आज बिहान १०:३० बजे संसदीय दल र बिहान ११ बजे १२ औँ केन्द्रीय कमिटी बैठक बस्ने एमालेका कार्यालय सचिव रिजालले बताए। संसदीय दलको बैठकले एमालेको संसदीय दलसम्बन्धी विधानलाई संशोधन गर्ने बताइएको छ। यही चैत ५ गते बसेको संसदीय दलको बैठकले एमालेका प्रमुख सचेतक विशाल भट्टराईको संयोजकत्वमा तीन सदस्यीय विधान संशोधन कार्यदल गठन गरेको थियो। रासस
नेपाल समूहको पत्र पाएपछि ओलीले भने: गुटको अस्तित्व स्वीकार्य छैन,"काठमाडौँ: नेकपा एमालेको संसदीय दलको बैठक प्रधानमन्त्री निवास बालुवाटारमा बसेपछि माधव नेपाल पक्षका सांसदहरुको भेलाले शर्त सहितको पत्र अध्यक्ष केपी ओलीलाई बुझाएको छ । दलको बैठकमा भाग लिनका लागि केही शर्त राख्दै नेपाल पक्षधर सांसदहरुले बालुवाटारमा पुगेर पत्र बुझाएका हुन् । शनिबार नेपाल पक्षका सांसद सोमनाथ पाण्डे, यज्ञराज सुनुवार र जीवनराम श्रेष्ठले बालुवाटारमा पत्र बुझाएका थिए । बालुवाटारमा ओली पक्षधर सांसदहरु बैठक बसिरहँदा नेपाल पक्षधर सांसदहरु भने सिंहदरबारमा बसेका थिए । विधान संशोधन साथै एजेन्डासहितको बैठक आफूहरुको शर्त भएको नेपाल पक्षधर सांसदहरुको माग छ । ती शर्त पूरा गरेपछि मात्रै ओलीले आह्वान गरेको दलको बैठकमा आफूहरु सहभागी हुने नेपाल पक्षधर सांसदहरुको अडान छ । अध्यक्ष तथा प्रधानमन्त्री ओलीले भने ३८ सांसदको हस्ताक्षरसहितको पत्र ग्रहण गर्दै गुटको अस्तित्व स्वीकार्य नभएको प्रतिक्रिया दिएका थिए । नेपाल पक्षलाई लक्षित गर्दै उनले गुटको अस्तित्व स्वीकार्य नभएको भन्दै शर्त पालना नगर्ने संकेत दिएका छन् । नेपाल पक्षका सांसदहरुले भने दलको बैठक बालुवाटारमा नभएर सिंहदरबारस्थित दलको कार्यालय वा संसद भवनमा हुनुपर्ने र उक्त बैठक एजेण्डा सहित हुनुपर्ने माग गर्दैआएका छन् ।"
राष्ट्रपतिको राजकीय भ्रमण : नेपालबङ्गलादेश सम्बन्ध नवयुग प्रवेशको अपेक्षा,"काठमाडौं : नेपाल सङ्घीय लोकतान्त्रिक गणतन्त्रात्मक शासन प्रणालीमा प्रवेश गरेपछि राष्ट्राध्यक्षको तहमा पहिलोपटक राष्ट्रपति विद्यादेवी भण्डारीबाट यही चैत ९ र १० गते हुन लागेको बङ्गलादेशको राजकीय भ्रमणलाई दुवै देशका जनताले उत्सुकताका साथ नजिकबाट नियालीरहेका छन्। नेपालको कूटनीतिक दायरालाई फराकिलो बनाउन तथा दुई देशबीचको राजनीतिक, सांस्कृतिक, आर्थिक एवं जनस्तरको सम्बन्धलाई अझ प्रगाढ तुल्याउन भ्रमण फलदायी हुनेमा दुवै देशका नागरिक ढुक्क छन्। समकालीन विश्वले २१ औँ शताब्दीको दुई दशक पार गरिसकेको बेला हुन लागको यो भ्रमणको दूरगामी प्रभाव आपसी सम्बन्धमा सुमधुर बनाउनेतर्फ मात्र केन्द्रित नभई नेपालको राष्ट्रिय समृद्धिका सपना साकार पार्न सहकार्य, साझेदारी र सहयोग प्रवर्द्धनका दृष्टिले पनि महत्वपूर्ण हुने अपेक्षा गरिएको छ। आपसी सम्बन्धको नवीकरण तथा पारस्परिक सहकार्य र साझेदारीका नयाँ क्षेत्रहरू पहिल्याउन उच्चस्तरीय भ्रमण अति उपयोगी हुने गरेका छन्। राष्ट्रपति भण्डारीको यो भ्रमणका क्रममा दुई देशबीच पर्यटन प्रवर्द्धन, सांस्कृति सहयोग आदानप्रदान, रोहनपुरसिंहबाद रेल रुट सञ्चालन, पशुपंक्षीसँग सम्बन्धित स्यानिटरी र वनस्पति जगत्मा रोगव्याधी फैलिन नदिने प्रावधान फाइटो स्यानिटरी अर्थात् स्यानिटरी एन्ड फाइटो स्यानिटरी मेजर्ससहित तीनवटा बेग्लाबेग्लै समझदारीपत्रमा हस्ताक्षर हुने भएको छ। बङ्गलादेश सरकारले नेपाललाई चटगाउँ र मोङ्ला बन्दगाहका साथै काँकडभिट्टाफूलबारीबङ्गलाबन्ध सतहमार्गबाट पारवहन सुविधा उपलब्ध गराएको छ भने रोहनपुरसिंहबादबाट मालबाहक रेल नेपालसम्म आवतजावत गर्न अतिरिक्त रेल करिडोर प्रदान गरेसँगै कोलाकाता बन्दरगाहको विकल्पको रुपमा मोङ्ला बन्दरगालाई उपयोग गर्न मार्गप्रशस्त भएको छ। नेपालका निम्ति कोलाकाताभन्दा मोङ्ला बन्दरगाह नजिक हुने भएकाले त्यसबाट कम लागतमा द्विपक्षीय व्यापार विस्तार गर्न सहयोग पुग्नेछ। उक्त बन्दरगाहबाट विराटनगरस्थित एकीकृत जाँचचौकीमा मालसामन आइपुग्न २१७ किलोमिटर दूरी पार गर्नुपर्नेछ भने वीरगञ्जमा रहेको एकीकृत जाँचचौकी पुग्न ६०० किलोमिटर यात्रा गर्नुपर्नेछ। बङ्गलादेशले नेपाललाई उच्च महत्व र सम्मान दिँदै आएको तथा त्यही वास्तविकता प्रतिविम्बित गर्न आफ्ना राष्ट्रपिता शेख मुजिबुर रहमानको जन्मशताब्दी विशेष समारोहमा राष्ट्रपति भण्डारीलाई आमन्त्रण गरिएको बताउँछन् बङ्गलादेशका लागि नेपालका राजदूत डा वंशीधर मिश्र। ढाकामा राष्ट्रपति भण्डारीको राजकीय भ्रमणको भव्य तयारी भइरहेको र राष्ट्रपति मोहमद अब्दुल हमिदले आफ्ना नेपाली समकक्षीलाई सोमबार हजरत शाहजलाज अन्तर्राष्ट्रिय विमानस्थलमा स्वागत गर्ने कार्यक्रम रहेको टेलिफोनमा बताए। सम्पर्क सञ्जालका बहुढाँचाको विकास, सुदृढ पारवहन सुविधाका लागि लगानी प्रवर्द्धन, पर्यटन विस्तारमा सहकार्य, ऊर्जा क्षेत्रमा साझेदारी अभिवृद्धि, सांस्कृतिक एवं शैक्षिक क्षेत्रमा थप सहयोग बढाउने तथा दुवै देशका उत्पादनलाई आआफ्नो मुलुक निर्वाध पुर्याउन सहुलियतपूर्ण व्यापार सम्झौता (पिटीए) गर्ने तयारी गरिएको भए पनि केही प्राविधिक कठिनाईका कारण राष्ट्रपतिको भ्रमणका बेला पिटीए नहुने बताए। विशेष गरी द्विपक्षीय व्यापार विस्तारका बाधक गैरभन्सार अवरोध तथा भन्सार अवरोध हटाउने, उच्च भन्सार दर घटाउने, स्थलमार्गबाट नेपाली उत्पादन बङ्गलादेशका बजारमा पुर्याउने, चिकित्सा शास्त्रका अधिकांश विधामा आकर्षित नेपाली विद्यार्थीलाई थप छात्रवृत्ति, उनीहरूले झेल्नुपरेका प्रवेशाज्ञालगायत समस्या समाधानमा केन्द्रित रहेर नेपालले सशक्तरुपमा आफ्ना विषय प्रस्तुत गर्ने अवसरका रुपमा यो भ्रमणलाई उपयोग गर्नसके नेपाल र नेपालीलीलाई दीर्घकालीन लाभ हुनेछ। नेपालका मालबाहक तथा यात्री बोकेका सवारीसाधनलाई बिना रोकटोक चटगाउँ र मोङ्ला बन्दरगाहसम्म पहुँच दिने व्यवस्था, व्यापार, वाणिज्य र पारवहनमा सहजीकरण र दुवै देशलाई हवाई, जल एवं सतहमार्गबाट जोड्दै बृहत् सम्पर्क सञ्जालमार्फत् व्यापारमात्र नभई जनस्तरमा विद्यामान आपसी आत्मीय सम्बन्धलाई अझ सुमधुर तुल्याउन भ्रमण उपयोगी हुने विश्वास दुवै देशका नागरिकले गरेका छन्। नेपाल र बङ्गलादेशका मालबाहक सवारीसाधानको सञ्चालनको ढाँचालाई अन्तिम रुप दिने, बजारसम्मको पहुँच तथा भन्साररहितविशेष सुविधा कार्यान्वयनका ढाँचा परिपूर्ण गर्ने, विविध कारणले अबरुद्ध भएको ढाकाकाठमाडौँ बससेवा पुनः सञ्चालन गर्दै पर्यटन प्रवर्द्धनमा टेवा पुर्याउने, नेपालको बढ्दो व्यापार घाटा घटाउन तुलनात्मक लाभका वस्तुलाई भन्सार महशुल नलिइ बजारसम्म पहुँच, भन्सार बिन्दुमा प्रक्रियागत प्रशासनिक झमेलाको अन्त्य, भन्सार प्रक्रियाको सरलीकरण, द्विपक्षीय सहमति भएका पारवहन बिन्दु तथा अन्य मार्गका साथै भन्सार नाकाका भौतिक पूर्वाधारको स्तरोन्नतिमा केन्द्रित रहेर नेपालले बङ्गलादेशका उच्च अधिकारीसँग विचारविमर्श गर्नुपर्नेमा जोड दिन्छन्, पूर्व उद्योग, वाणिज्य तथा आपूर्ति सहायकमन्त्री राजेशकाजी श्रेष्ठ। मालसामानको सहज जाँचपास र व्यापार प्रवर्द्धनका लागि दुवै देशका भन्सार अधिकारीहरुको संयुक्त समिति गठन, दुवै देशका सम्बन्धित निकायबीच व्यापारका प्राविधिक अवरोधको अन्त्य स्थल र हवाईमार्गबाट बङ्गलादेश प्रवेश गर्ने नेपालीलाई प्रवेश बिन्दुमा नै आगमन प्रवेशाज्ञा बङ्गलादेशमा अध्ययनरत नेपाली विद्यार्थीलाई दीर्घकालीन प्रवेशाज्ञा जारी गर्ने, दुवै देशका व्यापारी तथा लगानीकर्तालाई व्यापारिक प्रवेशाज्ञाको व्यवस्था गर्नसके भ्रमण फलदायी हुने तर्क उनको छ। विद्युत् उत्पादन, खरिद तथा प्रसारण लाइन निर्माणलगायत आपसी सहयोग प्रवर्द्धन र परियोजना निर्माणजस्ता सहायता विस्तारका क्षेत्र पहिल्याउने, नेपालको साल्ट ट्रेडिङ कर्पोरेशनजस्ता सार्वजनिक संस्थासँग मल कारखाना स्थापानालगायत कृषि क्षेत्रका पूर्वाधार निर्माणमा बङ्गालादेशका व्यापारिक संस्थाबीच सहयोग प्रवर्द्धन र दुई देशबीच द्विपक्षीय व्यापार लगानी प्रवर्द्धन तथा संरक्षण सम्झौता (बिप्पा) गर्नसकेमा दुवै मुलुक लाभान्वित हुने उनको धारणा छ। चिया, कफी, अलैँची, अदुवा, औषधिजन्य वस्तु, कुचो, ताजा सागपात, फलफूल, धागो, दाल, कत्था, पश्मिना, हस्तकलाका सामग्रीलगायत तुलनात्मक लाभका नेपाली उत्पादनलाई भन्साररहित सुविधाका साथ बङ्गलादेशले आफ्ना बजार उपलब्ध गराइदिए हुन्थ्यो भन्ने उनको अभिमत छ। नेपाल र बङ्गलादेशका औषधि उत्पादक कम्पनीका उत्पादन दुवै देशका बजारमा सहजरुपमा पुर्याउने, आपसी पर्यटन प्रवर्द्धन, विराटनगर र भद्रपुरबाट बंगलादेशको सैयदपुर हवाई सम्पर्क स्थापनासम्बन्धी सम्भावनाको खोजी, दुवै देशमा आयोजना हुने अन्तर्राष्ट्रिय व्यापार मेलामा एकअर्काको सहभागिता, नेपाल र बङ्गलादेशबीच जलविद्युत् उत्पादन, व्यापार र लगानीका क्षेत्रमा गर्न सकिने साझेदारीबारे पनि भ्रमणका क्रममा विचारविमर्श हुने बताउँछन् उद्योग वाणिज्य तथा आपूर्ति मन्त्रालयका सहसचिव प्रकाश दाहाल। बङ्गलादेशसँग उसले निर्यात गर्ने वस्तुको सूची मागिएको र त्यो अध्ययनको क्रममा रहेकाले राष्ट्रपतिको भ्रमणका बेला पिटीए नहुने उनले स्पष्ट गरे। नेपालको राष्ट्रिय हितलाई सर्वोपरि मानेर सन्धिसम्झौता गर्नुपर्ने भएकाले पिटीएमा केही विलम्ब भएको उनी स्वीकार गर्छन्। निकासी प्रवर्द्धन केन्द्रका अनुसार सन् २०१८१९ मा नेपालले रु एक अर्ब २९ करोड, ३४ लाख ७५ हजार ३१० बराबरका मुसुरोसहितका दलहन, अत्तर बनाउन प्रयोग गरिने जडीबुटीजन्य वनस्पतिका कच्चापदार्थ, गहुँ, काउली, गोलभेँडा, सागसब्जीका बीउबिजन, जुस, फर्निचर, कुचो, अम्रिसो, फेल्ट, काठका फर्निचर, सल, मफ्लर, जुटका बोरा, ओढ्ने बङ्गलादेश निर्यात गरेको थियो। समृद्ध नेपाल, सुखी नेपाली को राष्ट्रिय आकाङ्क्षा पूरा गर्ने दिशामा अग्रसर नेपालले पारस्परिक साझेदारी र सहयोगका क्षेत्र पहिल्याएर तदनुरुप काम गर्नुपर्ने सुझाव दिन्छन् संयुक्त राष्ट्रसङ्घका लागि नेपालका पूर्व स्थायी प्रतिनिधि प्राडा जयराज आचार्य। राष्ट्रपतिको भ्रमणको उद्देश्य सार्वजनिक गर्नुपर्ने मत प्रकट गर्दै उनी भन्न्छन्, आपसी सद्भाव, सहयोग, समझदारी र सहकार्यबाटै समृद्धिको लक्ष्य प्राप्तिमा बल मिल्छ, सहयोग विस्तारका अथाह सम्भावनायुक्त दुवै देशले आफ्नो राष्ट्रिय हित र जनताको बृहत्तर लाभका खातिर द्विपक्षीय, क्षेत्रीय र अन्तर्राष्ट्रियस्तरमा मिलेर काम गर्नुपर्छ। बङ्गलादेशले अतिकम विकसित राष्ट्रको सूचीबाट आफूलाई स्तरोन्नति गरेको बेलामा हुन लागेको राष्ट्रपति भण्डारीको राजकीय भ्रमणबाट स्तरोन्नतिको सूचीमा उक्लिने हाम्रो सपना साकार पार्न बङ्गलादेशी अनुभव र शिक्षा हासिल गर्न मद्दत पुग्नेछ भने दक्षिण एशियाली क्षेत्रीय सहयोग सङ्गठन (सार्क) को अध्यक्ष राष्ट्रका हैसियतले अवरुद्ध सार्क प्रक्रियालाई पुनर्जीवनसहित नव गति दिने दिशामा रचनात्मक भूमिका निर्वाह हुनसक्छ। बङ्गलादेश, भुटान, भारत, नेपाल (बिबिआइएन), बहुपक्षीय आर्थिक तथा प्राविधिक सहयोगका लागि बङ्गाल खाडीको प्रयास (बिम्स्टेक) लगायत बहुपक्षीय सङ्घसंस्थामा दुवै देशबीच सहकार्य हुँदै आएको सन्दर्भमा भावी रणनीति तर्जुमा गर्ने सुअवसर पनि यस भ्रमणबाट प्राप्त हुने अपेक्षा गरिएको छ। बङ्गलादेशको स्वतन्त्रता संग्राममा बंगबन्धु नेतृत्वको मुक्तिबाहिनी सेनालाई नेपालको तत्कालीन राजनीतिक नेतृत्वले हतियार समेत उपलब्ध गराएर राजनीतिक तहमा समेत उन्नत बनाएको बहुआयामिक नेपाल बङ्गलादेश सम्बन्धलाई राष्ट्रपति भण्डारीको यस राजकीय भ्रमणले थप सुमधुर बनाउने अपेक्षा गरिएको छ। शरच्चन्द्र भण्डारीरासस"
बालुवाटार बैठकले ओलीलाई दियो थप अधिकार : अध्यक्षले समानुपातिक सांसद राख्न र हटाउन सक्ने,"काठमाडौं : नेकपा (एमाले)ले समानुपातिक सांसद राख्न र हटाउने सक्ने अधिकार पार्टी अध्यक्षलाई दिएको छ। शनिबार प्रधानमन्त्रीको सरकारी निवास बालुवाटारमा बसेको केन्द्रीय कमिटी बैठकले प्रधानमन्त्रीसमेत रहेका पार्टी अध्यक्ष केपी ओलीलाई यस्तो अधिकार प्रत्यायोजन गरेको हो। बैठकमा प्रस्तुत अध्यक्षलाई अधिकार प्रत्यायोजन शीर्षकमा भएको छलफलपछि अध्यक्ष ओलीलाई समानुपातिक सांसद राख्ने र हटाउने अधिकार दिएको एक केन्द्रीय सदस्यले जानकारी दिए। त्यसैगरी बैठकले एमाले संसदीय दलको विधान अनुमोदन गरेको छ। सँगै बैठकले महाधिवेशन आयोजक समितिसमेत गठन गरेको छ। हाल कायम रहेको २६४ सदस्यीय केन्द्रीय कमिटीलाई आयोजक समितिमा परिणत गरेको हो। एमालेले २०७८ मंसिर ३ देखि ६ गतेसम्म १० औं महाधिवेशन गर्ने निर्णय यसअघि नै गरेको छ। बैठकले पार्टीमा कार्य विभाजन, स्थायी कमिटी पुनर्गठन, जनसंगठनको जिम्मेवारी हेरफेर लगायत निर्णयसमेत गरेको छ। बैठकले वरिष्ठ नेता माधवकुमार नेपालसहित चार नेतालाई स्पष्टीकरण सोध्ने निर्णय गरेको एमाले प्रवक्ता प्रदीप ज्ञवालीले जानकारी दिए। यसरी स्पष्टीकरण सोधिने नेतामा वरिष्ठ नेता नेपालसँगै भीम रावल, सुरेन्द्र पाण्डे र घनश्याम भुसाल रहेका छन्। चार नेताले पार्टी हितविरुद्ध काम गरेको, सरकारको बदनाम गर्न गुट भेला गरेको र पार्टी नेतृत्वलाई खुइल्याउने काम गरेको भन्दै स्पष्टीकरण सोध्ने निर्णय भएको ज्ञवालीको भनाइ छ। पार्टी अध्यक्ष ओलीले बालुवाटारमा बोलाएको बैठकमा माधव नेपाल समूहका केन्द्रीय सदस्य भने सहभागी भएनन्।"
जनता खुसी भए प्रधानमन्त्री बनाइदिन्छन् : देउवा,"चितवन : नेपाली कांग्रेस सभापति शेरबहादुर देउवाले निर्वाचनको तयारीमा लाग्न नेता र कार्यकर्तालाई आह्वान गरेका छन्। कम्युनिस्ट पार्टीको विवादले अन्यौलमा परेको राजनीतिलाई छाडेर पार्टी बनाउनतिर लाग्न नेता तथा कार्यकर्तालाई निर्देशन दिँदै देउवाले यस्तो बताएका हुन्। अरुको विवादलाई चासो नदिएर पार्टीलाई जनताको काममा सक्रिय बनाउन उनले निर्देशन दिए। प्रधानमन्त्री हुने कुरालाई चासो नदिएर पार्टीलाई मजबुत बनाउन नेतालाई उनको आग्रह छ। गिरिजाप्रसाद कोइरालाको ११ औं स्मृति दिवसको अवसरमा नेपाली कांग्रेस केन्द्रीय तरुण विभागले चितवनको रत्ननगरमा आयोजना गरेको युवा तरुण जागरण अभियानलाई सम्बोधन गर्दै सभापति देउवाले कम्युनिस्ट पार्टी भित्रको विवादको किनारा नलागेको भन्दै जनतालाई खुसी पारे मात्रै पार्टीले बहुमत ल्याउने बताए। जनता मालिक हुन् । देशकको मालिक खुसी भए जिताइदिन्छन् । प्रधानमन्त्री बनाइदिन्छन् । रिसाए भने भोट नहालेर सजाय दिन्छन्, देउवाले भने, सर्वाभौमसत्ता सम्पन्न भनेको ठूलो शक्ति हो। जनताको घरमा वर्षको तीन पटक जानुहोस्, जनताले भोट हाल्छन्। भाषणमा भोट हाल्दैनन्। अदालत, प्रहरी प्रशासन जस्ता विभिन्न स्थानमा जनताको सुखदुखमा पुगेर सहगोग गरेर जनताको मत जिते मात्रै जनताले भोट उनको भनाइ छ। अड्डा अदालत प्रहरी प्रशासनमा समस्या हुन्छ जनताको सुखदुखमा साथ दिनुहोस्, जनताको काम गर्नुहोस्। मलाई विश्वास छ जनताले भोट दिन्छन् दिन्छन्, उनले भने, यहाँ अर्ली इलेक्सनको कुरा भएको छ। जनताको घरदैलोमा पुग्नुस, दुःखसुखमा साथ दिनुस्। जनताको काम गर्नुस् जनताले भोट दिनेछन्। माओवादीले समर्थन फिर्ता नलिएको र संसदमा कम्युनिस्ट सरकारकै बहुमत रहेको भन्दै त्यसमा ध्यान नदिएर आफ्नो पार्टी मिलाएर जनताको घरदैलोमा केन्द्रित हुनुपर्नेमा उनको जोड रहेको छ। माओवादीले समर्थन फिर्ता लिएको छैन। संयुक्त सरकार छ। पार्टी अलग बनाए पनि प्रचण्ड ओलीकै बहुमत छ, सभापति देउवाले भने, प्रचण्ड र ओलीजी र माधव नेपाल र ओलीजी कसरी अघि बढ्छन् भन्ने झगडा छ, मधेसमा पनि झगडा छ। अर्काको घरको झगडाको कुरा गर्नुभन्दा भोट ल्याउनतिर लाग्नुस् । पार्टी भित्रको मतभेद छोडेर लागे पार्टीले बहुमत ल्याउने दाबी उनको छ। आफू प्रधानमन्त्री बन्न लालयीत नभएको भन्दै उनले जनताको माझ लोकप्रिय बनाउने काम गर्न सुझाए। प्रधानमन्त्री बनाउन भन्दा पार्टी बनाउन लागौँ । भोलि दुई वर्षपछि भए पनि चुनाव भइहाल्छ, देउवाले भने, आपसी मतभेद छोडेर एक भयौँ भने हाम्रो पार्टीलाई बहुमत आउँछ। कांग्रेसमा सहमहामन्त्री तथा पूर्वमन्त्री प्रकाशशरण महतले कम्युनिस्ट सरकारसंग इमान नहुँदा देशले दुख पाइरहेको बताए। कांग्रेसका केन्द्रीय सदस्य तथा तरुण विभाग प्रमुख शंकर भण्डारीले नेपालमा अब कम्युनिस्टको औचित्य नभएको बताए। कांग्रेसले अब कम्युनिस्टलाई माया गरेर सहकार्य गर्न नहुने उनले बताए। कांग्रेस केन्द्रीय सदस्य तथा पूर्वमन्त्री एनपी साउद, देवेन्द्रराज कँडेललगायत नेताले निर्वाचनको तयारीमा लाग्न सबैलाई निर्देशन दिए। तस्बिर : अनिल ढकाल"
बुद्धकृष्णले फेरि छेड्ने भए जिब्रो,"भक्तपुर : भक्तपुरको बिस्का जात्राअन्तर्गत मध्यपुर थिमिस्थित बोडेको जिब्रो छेड्ने जात्रामा बुद्धकृष्ण बाग श्रेष्ठले नै फेरि आफ्नो जिब्रो छेडाउने भएका छन् । अघिल्लो वर्ष नै जिब्रो छेडाउन तम्तयार भएर बसेका बुद्धकृष्णले कोरोना भाइरस संक्रमण नियन्त्रण र व्यवस्थापनको कारण जिब्रो छेडाउन पाएनन् । अघिल्लो वर्ष जिब्रो छेडाउन पाइनँ, उनले थपे, त्यसैले यस वर्ष मै छेड्छु। उनले अर्को वर्ष भने नयाँ पुस्तालाई पालो दिने सुनाए । मध्यपुर थिमि नगरपालिका ८ बोडेस्थित पाँचो गणेश मन्दिर परिसरमा प्रत्येक वर्ष बैशाख २ गते हजारौं भक्तजनको सामुन्ने जिब्रो छेडिँदै आएको छ । बुद्धकृष्णले यसअघि ६ पटक जिब्रो छेडाइसकेका छन् । यसपटक सातौंपटक उनले जिब्रो छेडाउने तयारी गरेका हुन् । उनले १२ वर्षअघिसम्म लगातार चारपटक जिब्रो छेडेका थिए । तर पाँचौंपटक जिब्रो छेड्न नपाउँदै घरमा जूठो परेको थियो । दाजु कृष्णचन्द्रले पनि भाइ बुद्धकृष्णले इच्छा व्यक्त नगरेसम्म १२ पटक लगातार जिब्रो छेडाएका थिए । १३ औं पटक जिब्रो छेड्न नपाउँदै भाइ बुद्धकृष्णले पनि जिब्रो छेड्ने इच्छा व्यक्त गरेपछि सर्लक्कै छोडेका कृष्णचन्द्रले ११ वर्षदेखि अरुको जिब्रो छेड्दै आएका छन् । बोडेका श्रेष्ठ जातिले मात्रै उक्त जात्रामा जिब्रो छेड्नुपर्ने प्रचलन रहेको छ । बुद्धकृष्णका अनुसार जिब्रो छेड्न तयार हुनेले तीनदिन अघिदेखि केही नखाई व्रत बस्नुपर्छ । व्रत बसेदेखि जिब्रो नछेडेसम्म सुत्नुहुन्न भन्ने भनाइ रहँदै आएको छ । जिब्रो छेड्दा थप पीडा नहोस् भनेर साता दिनअघि नै नून बार्नुपर्ने प्रचलन रहेको उनले बताए । त्यस्तै व्रत बस्दा जिब्रो छेड्दा शक्ति प्राप्त होस् भनी जिब्रो छेड्ने व्यक्तिले बोडे क्षेत्रका विभिन्न देवीदेवताको पूजा गर्ने चलन रहेको छ । स्थानीय पाँचो गणेश मन्दिरमा जिब्रो छेड्ने दिन नाइके प्रधान, कर्मी नाइके उपस्थित भइसकेपछि नाय्खीँ बाजासहित तीनपटकसम्म जिब्रो छेड्ने व्यक्तिको घरमा निमन्त्रणा लिएर जानुपर्छ । तेस्रोपटकमा मात्रै उक्त व्यक्ति जिब्रो छेड्दा प्रयोग गरिने परम्परागत पोशाक लगाएर गर्वका साथ पाँचो गणेश मन्दिर आइपुग्ने जात्राको विधान रहँदै आएको छ । जिब्रो छेड्ने तयारी भइरहँदा पाँचो गणेश मन्दिर परिसरमै जिब्रो छेड्ने व्यक्तिले बोक्ने अर्ध चन्द्रकारको मसाल जस्तै महादीप तयार गरिन्छ । बुद्धकृष्णका अनुसार नकर्मीले जिब्रो छेड्ने सुइरो महिना दिनअघि नै तयार गर्छन् । उक्त सुइरो तयार भएपछि तेलमा डुबाएर राख्ने उनी बताउँछन् । तेलमा डुबाएर राख्दा फलामको सुइरोमा खिया लाग्न पाउँदैन र जिब्रो छेड्दा हुने घाउमा संक्रमण हुँदैन भन्ने छ, उनले भने । जिब्रो छेडिसकेपछि महादीप बोकेर जिब्रो छेड्ने व्यक्तिले करिब एक घन्टा समय लगाएर बोडे सहर परिक्रमा गर्छन् । जिब्रो छेड्ने व्यक्तिले चाहे उनी जहाँ पनि जान सकिने बताइन्छ । कुनै समय जिब्रो छेड्ने व्यक्ति काठमाडौंको पशुपतिसम्म हिँडेर पुगेको बताइन्छ । बोडेकै महालक्ष्मी मन्दिरमा उक्त परिक्रमा समापन गरिन्छ । जहाँ जिब्रो छेडिएको सुइरो झिकिन्छ । सुइरो झिकेपछि घाउ भएको जिब्रोमा महालक्ष्मी मन्दिरभित्रबाट झिकिएको माटो राख्ने परम्परा रहेको छ । उक्त माटो राखेपछि जिब्रो छेड्दा लागेको घाउ ३४ दिनमै निको हुने जनविश्वास रहँदै आएको छ । जसअनुसार उक्त प्रचलनले अहिलेसम्म निरन्तरता पाउँदै आएको हो ।"
'८० प्रतिशत भन्दा बढी अपराध आफन्तबाटै',"महेन्द्रनगर: सुदूरपश्चिम प्रदेश प्रहरीका अनुसार ८० प्रतिशत अपराध आफन्तबाटै हुने गरेको भेटिएको छ । सुदूरपश्चिम प्रहरी प्रमुख उत्तमराज सुवेदीले प्रहरीको तथ्याङ्क सार्वजनिक गर्दै यस्तो बताएका हुन् । उनका अनुसार ८० प्रतिशत भन्दा बढी अपराधीक घटना आफन्त वा चिनजानकै व्याक्तिबाट हुने गरेको छ । शुक्रबार महेन्द्रनगरमा सुरक्षीत चेली अभियान कार्यक्रमको समुद्घाटन गर्दै प्रहरी प्रमुख सुवेदीले आफन्तबाटै आपराधीक घटना र महिलामाथि यौनजन्य हिंसा हुने गरेको बताए । ८० प्रतिशत अपराधीक घटना हत्याहिंसा, महिलामाथि हुने हिंसा यौनजन्य हिंसा आफन्तबाटै हुने गरेको हाम्रो तथ्याङ्क छ सुवेदीले भने । पहिला अपराधीक घटनामा २५ देखि ४० वर्ष समूहका हुन्थे भने अहिले १६ वर्षदेखि २५ वर्ष उमेर समूहका व्यक्तिहरु पनि आपराधीक समूहमा लाग्ने क्रम बढेको प्रहरीको तथ्याङ्मा छ । बलात्कारका घटनामा पनि ६४ प्रतिशत १८ वर्ष मुनिका बालिका छन्सुवेदीले भने १२ प्रतिशत बलात्कारका घटनामा १० वर्ष मुनिका बालबालिका रहेका छन् । बलात्कार पनि आफन्त र नातागोता साथीहरुबाटै हुने गरेको प्रहरीको तथ्यांक रहेको सुवेदीले बताए । त्यसैगरी विद्यालयमा नैतिक शिक्षा नहुँदा समेत आपराधीक क्रियाकलाप बढेको सुवेदीको दावी छ । उनले बैतडीकी भागरथी हत्या प्रकरणमा समेत आफन्तबाटै हत्या भएको स्मरण गर्दै निर्मला पन्तको हत्या समेत आफन्तबाटै भएको हुनसक्ने संकेत गरे । जिल्ला प्रहरी कार्यालय कञ्चनपुरले महिला तथा बालबालिका विरुद्ध हुने अपराध न्युनिकरणका लागि तीन महिने सुरक्षीत चेली अभियान सञ्चालन गरेको छ । महिला विरुद्ध हुने महिला हिंसा, घरेलु हिंसा तथा यौनजन्य हिंसा न्युनिकरणका सचेतना कार्याक्रम अन्तर्गत सुरक्षीत चेली अभियान कार्यक्रम सञ्चालन गरिएको जिल्ला प्रहरी कार्यालय कञ्चनपुरले जनाएको छ । नागरीक समाज, स्थानीय तह जिल्ला प्रहरी कार्यालय महिता तथा जेष्ठ नागरीक शाखा र अन्य जिम्मेवार निकायसँग हातेमाले गरेर अपराध नियन्त्रणका लागि समाजमा रहेका सबै पक्षलाई सचेत गराउने उद्देश्यले तीन महिनासम्म सुरक्षीत चेली अभियान सञ्चालन गरिएको जिल्ला प्रहरी कार्यालयका प्रहरी उपरीक्षक उमाप्रसाद चर्तुवेदीले जानकारी दिए । उनले जिल्लाका विभिन्न विद्यालय र समुदायमा सचेतना मुलक कार्यक्रम गर्ने र दोस्रो चरणमा आत्मरक्षा कार्यक्रम सञ्चालन गर्ने बताए । तीन चरणमा हुने कार्यक्रममा पहिलो चरणमा विद्यालयका विद्यार्थीहरु र समुदायमा गएर सचेतना कार्यक्रम सञ्चालन गर्ने, दोस्रो चरणमा आत्मरक्षा कार्यक्रम सञ्चालन गर्ने र तेस्रो चरणमा सुरक्षीत चेली अभियानको समिक्षात्मक कार्यक्रम गर्ने जिल्ला प्रहरी कार्यालय कञ्चनपुरले जनाएको छ ।"
विद्यालय पुग्न ज्यान जोखिममा,"मुगु : जिल्लाको पूर्वी क्षेत्रमा पर्ने मुगुम कार्मारोङ गाउँपालिका७ मह गाउँका माध्यमिक तहमा पढ्ने विद्यार्थीहरु आफ्नो विद्यालय पुग्न ज्यान जोखिम राखेर विद्यालय आवत जावत गर्न बाध्य छन्। मुगुम कार्मारोङ गाउँपालिका८ माँग्री गाउँमा रहेको श्री बद्ध माध्यमिक विद्यालयमा सोही गाउँपालिका७ मह गाउँबाट १ सयभन्दा बढी विद्यार्थी पढ्न आउने गर्छन्। मह गाउँका विद्यार्थीहरु हिउँदमा मुगु कर्णालीको सहत घटने भएकाले मह र माँग्री बिचको फडके भन्ने स्थानका ढुङ्गामाथि काठ बिच्छ्याएको काठको साहारले ज्यान जोखिममा राखेर विद्यालय पुग्ने गरेका हुन्। गाउँबाट विद्यालय पुग्न छोटो स्थानमा पुल छैन। पुलबाट विद्यालय जाँदा विद्यालय समयमै पुगिंदैन। कर्णालीको पानीको सतह घटेपछि मंसिरदेखि बैशाखसम्म यही ठाउँबाट विद्यालाय आउने जाने गरेका छन्। हिउँदको बेल बरफ जम्ने गरेका र ढुङ्गै ढुङ्गामाथि हिंड्नु पर्ने भएकाले कति विद्यार्थीको कापीकलम खोलामा खसेका छन् कति चिप्लएर हात खुट्टा भाँच्चिएका छन्। नजिक पुल नहुँदा समयमै विद्यालय पुग्न जोखिम मोलेर विद्यालय जानु परेको बुद्ध माध्यमिक विद्यालय कक्षा १० मा अध्यन गर्ने पेमा छटुप लामाले बताइन्। मह गाउँमा रहेको विद्यालयमा कक्षा १ देखि ५ सम्म मात्र पढाइ हुन्छ। अरु पढ्न माँग्री गाउँमा रहेको माविमा जान्छन्। वर्षामा ढुङ्गेधारमा रहेको पुलबाट विद्यालर्थीहरु आवत जावत गर्ने गरेका भए पनि हिउँदमा फडके भन्ने स्थानको कर्णाली माथि रहेको ढुङ्गा माथि हामफालेर विद्यार्थी विद्यालय आवत जावत गर्ने गर्छन्। सानो छोरीलाई दिनहुँ यो स्थानसम्म पुर्याउन आउने अभिभावक कार्मा लामाले बताए। नजिकको स्थानबाट माँग्री र मह गाउँ जोड्ने झोलङ्गे पुल निमार्ण नहुँदा सबैभन्दा बढी समस्यामा विद्यार्थी परेका छन्। लामो बाटो हिंडेर जाँदा थकाइ लाग्ने हुँदा पढाइलाई समेत समस्या भएको श्री बुद्ध माध्यमिक विद्यालयका प्रअ टिका प्रसाद उपाध्यले बताए। दुबै गाउँ नजिक जोड्ने स्थानमा स्थानीय, प्रदेश र सघींय सरकार कुनै पनि निकायले झोलङ्गे पुल निमार्ण गरिदिए विद्यार्थीहरुलाई सहज हुने उनले बताए। मह गाउँबाट श्री बुद्ध माध्यमिक विद्यालयममा पढ्न आउने विद्यार्थीको संख्या १ सयभन्दा धेरै छ। उनीहरुलाई ढुङ्गेधारमा रहेको पुल तरेर आउनलाई एक घण्टा ३० मिनेट लाग्छ। मुगु कर्णाली नदीको बहाव बढेपछि उनीहरु यही पुल तरेर आउन बाध्य हुन्छन्। यो स्थानमा पुल निमार्णका लागि सरोकारवाला निकायलाई बेला बेलामा अनुरोध गरेको भए पनि कसैले नसुनेको मह र माँग्री गाउँका स्थानीयको गुनासो छ।"
पहाडी भूभागमा मेघगर्जनसहित वर्षाको सम्भावना,"काठमाडौं : देशभर शनिबार आंशिकदेखि सामान्य बदली रही पहाडी भूभागका केही स्थानमा मेघगर्जनसहित वर्षा हुने सम्भावना रहेको छ। स्थानीय वायुसँगै पश्चिमी वायुको समेत प्रभाव रहेकाले देशभर बदली भइ पहाडी भूभागका केही स्थानमा अपराह्नपछि मेघगर्जन र चट्याङसहित वर्षाको सम्भावना रहेको मौसमविद् राजु प्रधानाङ्गले बताए। उनका अनुसार अझै दुईतीन दिन देशभर आंशिकदेखि सामान्य बदली रहने छ। हाल देशभर आंशिकदेखि सामान्य बदली रहेको छ। दिउँसो देशभर आंशिकदेखि सामान्य बदली रही प्रदेश नं १, २, वाग्मती, गण्डकी, कर्णाली र सुदूरपश्चिम प्रदेशका केही स्थानमा मेघगर्जन तथा चट्याङसहित वर्षाको सम्भावना रहेको बताइएको छ। जल तथा मौसम विज्ञान विभागले चेतावनी तथा परामर्श जारी गर्दै देशका पहाडी भूभागका केही स्थानमा मेघगर्जन, चट्याङ र हावाहुरीसहित वर्षाको सम्भावना रहेकाले आवश्यक सतर्कता अपनाउन सबैमा अनुरोध गरेको छ। मौसम पूर्वानुमान महाशाखाको पछिल्लो विवरणअनुसार आज काठमाडौँ उपत्यकाको न्यूनतम तापक्रम ११ दशमलव दुई डिग्री र अधिकतम तापक्रम २७ दशमलव सात डिग्री सेल्सियस रहेको छ। त्यस्तै आज सबैभन्दा कम जुम्लाको न्यूनतम तापक्रम तीन दशमलव पाँच डिग्री र सबैभन्दा धेरै नेपालगञ्जको अधिकतम तापक्रम ३३ दशमलव पाँच डिग्री सेल्सियस रहेको छ।"
विकासका नाममा चौतारा भत्काउँदै स्थानीय सरकार !,"गोरखा : परोपकारको पर्याय हो चौतारा। चौतारा लगाउनेलाई अपार पुण्य मिल्ने जनविश्वास छ। कसलै परोपकारी काम गरे भने चौतारा लगाए जत्तिकै पुण्य भयो भन्ने आहान समाजमा प्रचलित छ। तर अहिलेका प्रदेश तथा स्थानीय सरकारले विकासका नाममा धमाधम प्राचिन चौतारा तथा बगैँचा फाँड्दैछन्। भीमसेन थापा गाउँपालिका४ मा हालसालै दुईवटा चौतारो डोजर लगाएर फाँलिएको छ। सडक निर्माण गर्न चौतारा फालिएको वडाअध्यक्ष मदन शाक्य तर्क गर्छन्। धावा देउराली भञ्ज्याङको र बड्डाँडाको चौतारामा डोजर लगाएर फालेको हो, शाक्य भन्छन्, विकास गर्न विनाश गर्नै पर्ने रहेछ। कि विकास नगर्नु पर्यो। प्रदेश सरकारको बजेटबाट आठ मिटर सडक निर्माण गर्न दायाँबायाँका संरचना हटाउनै पर्ने भएकाले चौतारा मासेको उनको दाबी छ। यता, स्थानीय राम लामिछाने भने चौतारा नफाले पनि हुने विकल्प हुँदाहुँदै दाउरा बेच्न र सार्वजनिक जग्गा हडप्न चौतारा मासिएको दाबी गर्छन्। छलेर लाने विकल्प हुँदाहुँदै चौतारा मासेका हुन्, उनी भन्छन्, जहाँ चौतारो छ, त्यहीँ बाटो भएर सडक बनाउनु पर्ने, फेरि चौतारा भएको ठाउँमा आठ मिटर बनाउनु पर्ने, अन्यत्र छ मिटर भए पनि हुने, कस्तो नीति हो ? स्थानीय सरकाले धार्मिक, सांस्कृतिक सम्पदामा नियतवश आक्रमण गरेको उनको तर्क छ। जुन बगैँचाको नामबाट झगरेको बगैँचा भनेर ठाउँकै नाम राखियो, त्यही बगैँचा पालुङ्टार नगरपालिका९ ले हालसालै समूल नष्ट गरेको छ। करिब दुईसय वर्ष पुरानो मानिने सो बगैँचामा लगाइएका दर्जनौँ आँपका रुख वडा कार्यालयले ढालेर इँटा भट्टालाई काठ बेचेको छ। साथै बगैँचामा रहेको मन्दिर पनि भत्काएको छ। प्राचीन बगैँचा मासेर बहुउद्देश्यीय सभाहल निर्माण गर्न लागिएको वडाअध्यक्ष भेजराज पाण्डे बताउँछन्। बहुउद्देश्यीय सभाहल निर्माणका लागि ३५ लाखको टेण्डर आह्वान भइसकेको छ, पाण्डे भन्छन्, जीर्ण रुख राखेर पनि काम छैन। बरु हामी त्यहाँ कम्पाउण्डिङ गरेर वृक्षारोपण पनि गर्छौँ। विभिन्न जातको रुख रोप्नका लागि वन कार्यालयसँग समन्वय पनि भइरहेको उनले बताए। भत्काइएको मन्दिरको संरक्षण पनि गर्ने उनले बताए। विकास गर्न विनाश नगरे पनि हुन्छ भन्ने डिस्कोर्श चलाउनु पर्ने संरक्षणकर्मीको तर्क छ। विकास गर्न विनाशै गर्नुपर्छ भन्ने छैन, पुरातत्वका जानकार, गोरखा संग्रहालय प्रमुख नवराज अधिकारी भन्छन्, दोहन गर्ने विषयमा उपभोक्तावादीको भाका प्राय मिल्ने गर्छ, किनभने उनीहरुले अगाडि मुनाफा मात्र देखेका हुन्छन्। प्राचीन सम्पदाको महत्व बुझेका हुदैनन्, वा बुझ्न चाहदैनन्। त्यसैले अब विनाश नगरेर पनि विकास गर्न सकिन्छ भन्ने डिस्कोर्श संरक्षणकर्मीले चलाउनु पर्ने जरुरी छ। चौतारो तथा बगैँचाको महत्व धार्मिक, सांस्कृतिक महत्वसँग जोडिने अधिकारीको भनाइ छ। चौतारो, मानव निर्मित बगैँचा आदि बहुउपयोगी हुन्छन्, उनी भन्छन्, यिनीहरुको धार्मिक, सांस्कृतिक, पर्यावरणीय, सामाजिक महत्व हुन्छ। बर, पिपल, समी अक्सिजनको साह्रै राम्रो स्रोत भएको बारे विज्ञानले पुष्टि गरेको भन्दै उनले यी रुख भएको ठाउँको वातावरण स्वच्छ हुने, भूक्षय रोक्ने, चराचुरुङ्गीको वासस्थान, मान्छे, जीवजन्तु तथा चराचुरुङ्कीका लागि वर, पिपल, समीका फल पौष्टिक हुने बताए। पूर्वीय धर्मशास्त्रमा पिपललाई विष्णुको अवतार मानेर पूजा गर्ने परम्परा छ। गौतम वुद्धले पनि पिपलकै फेदमा वुद्धत्व प्राप्त गरेको जनविश्वास छ, उनले भने, जीवन र जगतलाई संरक्षण प्रदान गर्ने भनेर विज्ञानले सिद्ध गरेको, धार्मिक, सांस्कृतिक आस्थाका धरोहर, चौतारा, बगैँचा, पाटी, पौवाका विशिष्ट पक्षहरुलाई नजरअन्दाज गरेर काट्न थालिनु दुखद कुरा हो। मेलापात जाँदा आउँदा, उकाली, ओराली हिँड्दा थकाइ मार्ने, जमघट हुने, भेला, बैठक हुने ठाउँ चौतारा नष्ट हुनु सर्वथा दुखद रहेको उनको भनाइ छ। बहुउद्देश्यीय सभाहल बनाउन फाँडिएको पालुङटार ९ को झगरेको बगैँचा। तस्बिर : शिव उप्रेती"
"टिपरको ठक्करले आमाको मृत्यु, छोरा सकुशल",भक्तपुर : भक्तपुरको सूर्यविनायक नगरपालिका १० चित्तपोलस्थित भित्री सडक खण्डमा टिपरले मोटरसाइकललाई ठक्कर दिँदा शनिबार एक महिलाको मृत्यु भएको छ। मृतक महिला छोराले चलाएको मोटरसाइकलको पछाडि बसेकी थिइन्। मोटरसाइकल चालक भने सकुशल रहेका छन्। महानगरीय प्रहरी परिसर भक्तपुरका अनुसार टिपरको ठक्करले सोलुखुम्बुको दूधकुण्ड गाउँपालिका ११ घर भई हाल काठमाडौं हात्तीगौडा बस्ने ५९ वर्षीया सीताकुमारी कार्कीको मृत्यु भएको हो। टिपरको ठक्करले घाइते भएका उनलाई उपचारको लागि भक्तपुर अस्पताल ल्याइएको थियो। उपचारकै क्रममा चिकित्सकले उनको मृत्यु भएको घोषणा गरेको परिसरका प्रवक्ता प्रहरी नायब उपरीक्षक दीपक गिरीले जानकारी दिए। उनका अनुसार मोटरसाइकल चालक मृतकका छोरा ३४ वर्षीय प्रकाश कार्कीलाई भने केही भएको छैन। अरनिको राजमार्गबाट भित्री सडक नलिन्चोक हुँदै चित्तपोलतर्फ जाँदै गरेको बा ४ ख ९८१० नम्बरको खाली टिपरले विपरीत दिशाबाट आउँदै गरेको मे ८ प ८३९७ नम्बरको मोटरसाइकललाई ठक्कर दिएको थियो। घटनाबारे जानकारी भएलगत्तै नलिञ्चोकमा रहेको प्रहरी सहायक निरीक्षक रवीन्द्र थापाको कमाण्डको सीआरभी टोली दुर्घटनास्थल पुगेको प्रहरी नायब उपरीक्षक गिरीले जानकारी दिए। उनका अनुसार टिपरको ठक्करबाट गम्भीर घाइते कार्कीलाई सीआरभी टोलीले तत्काल उद्धार गरी भक्तपुर अस्पताल पुर्याएको थियो। घटनास्थलमा महानगरीय प्रहरी वृत्त जगातीबाट अनुसन्धान अधिकृतसहितको प्रहरी टोलीसमेत खटी गई प्रारम्भिक अनुसन्धान कार्य गरेको थियो। प्रहरीले टिपर चालक सिन्धुपाल्चोक मेलम्ची नगरपालिका १३ बस्ने २३ वर्षीय सुनिल तामाङलाई नियन्त्रणमा लिएको छ। चालकसँगै दुइटै सवारीसाधन जगाती वृत्तमा राखिएका छन्। घटनाबारे थप अनुसन्धान कार्य भइरहेको भक्तपुर प्रहरीले जनाएको छ।
मनाङमा ट्रक दुर्घटना : एउटै परिवारका तीन जनाको मृत्यु,"लमजुङ : मनाङको नासों गाउँपालिका ४, खोत्रोमा शनिबार दिउँसो ट्रक दुर्घटना हुँदा तीन जनाको मृत्यु भएको छ। ट्रकमा सवार एक नाबालकसहित एकै परिवारका तीन जनाको मृत्यु भएको हो। बेंसीसहरबाट सिमेन्ट बोकेर मनाङ सदरमुकाम चामे जाँदै गरेको ध१ख ५९२ नम्बरको ट्रक दुर्घटना हुँदा तीन जनाको घटनास्थलमै मृत्यु भएको हो। मनाङका डीएसपी सुवास खड्काका अनुसारका अनुसार दुर्घटनामा परेर मनाङको नासों गाउँपालिका ४, ओडार गाउँका अन्दाजी ६७ वर्षीय लिउन गुरुङ, ३५ वर्षीया मनिषा गुरुङ र २६ वर्षीया जलकाशी गुरुङको मृत्यु भएको हो। मृतक लिउन मनिषाको छोरा हुन्। मनिषा र जलकाशी दिदीबहिनी हुन्। खड्काका अनुसार सिमेन्ट बोकेर जाँदै गरेको ट्रक उकालो बाटोमा अनियन्त्रित हुँदा दुर्घटना भएको हो। ट्रक सडकबाट करिब ४५ मिटर तल मस्र्याङ्दी नदी किनारमा पुगेको छ। दुर्घटनामा परी ट्रकका चालक लमजुङका सुमन तामाङ, सहचालक लक्ष्मण नेपाल, नासों गाउँपालिका अन्दाजी ६र७ बर्षीय थिउन गुरुङ र चामे गाउँपालिका ४ का २५ वर्षीय धनमान विश्वकर्मा घाइते भएका छन्। घाइतेलाई उपचारको लागि बेंसीसहरस्थित जिल्ला अस्पतालतर्फ पठाइएको छ। मृतकको शव पोष्टमार्टमको लागि जिल्ला अस्पताल मनाङमा पठाइएको छ। नासों ३ का अध्यक्ष मीनबहादुर गुरुङका अनुसार मृत्यु भएका र घाइते भएका ओडार गाउँका सबै एकै परिवारका हुन्। दुर्घटनामा मृत्यु भएका र घाइतेको उद्दार नेपाल प्रहरी, सेना, सशस्त्र प्रहरी र स्थानीयले गरेको मनाङका प्रमुख जिल्ला अधिकारी विष्णु लामिछानेले बताए। शनिबार दिउँसो अन्दाजी साढे ३ बजेतिर दुर्घटना भएको प्रहरीले जनाएको छ। दुर्घटनाको कारण अझैसम्म खुलेको छैन।"
शहिद परिवारलाई खेती गर्न मन्त्रीद्वारा कृषि उपकरण सहयोग,"वीरगन्ज : मधेस आन्दोलनका शहिद दिपेन्द्र साहको परिवारलाई प्रदेश नम्बर २ का भौतिक पूर्वाधार विकास मन्त्री जितेन्द्र सोनलले कृषि उपकरण सहयोग गरेका छन्। २०६३६४ को प्रथम मधेस आन्दोलनका क्रममा वीरगन्जमा भएको प्रदर्शनमा प्रहरीको गोली लागेर पर्साको विन्दवासीनी गाँउपालिका ४ मधवलका दिपेन्द्र साहले शहादत प्राप्त गरेका थिए। सहिद दिपेन्द्रको परिवारलाई कृषि कर्ममा सहयोग पुगोस् भनेर मन्त्री सोनलले शनिबार करिब ५० हजार रुपैयाँ मूल्यको पम्पसेट प्रदान गरेका हुन्। मन्त्री सोनलले आफ्नो निजी खर्चमा पम्पसेट खरिद गरेर शनिबार शहिद दिपेन्द्रकी आमा राजकुमारी देवी र पत्नी सिता देवीलाई दिएको मन्त्री सोनलका स्वकीय सचिव सन्तोष यादवले बताए। शहिद परिवारले गाउँमा गर्दै आएको तरकारी खेतिमा सिंचाईका लागि पम्पिङ सेट नहुँदा समस्या भएको जानकारी पाएपछि मन्त्री सोनलले शनिबार पम्पसेट प्रदान गरेको यादवले जानकारी दिए। शहिद पत्नी सीता देवीका अनुसार, गत माघ ५ गते शहिद दिवस मनाउन प्रदेश सरकारको आग्रहमा जनकपुर गएका बेला मन्त्री सोनलसँग भेटेर उनले सिंचाइका लागि पम्पसेट नहुँदा समस्या भएको बताएकी थिइन्। उनले भनिन्, मैले मन्त्रीजीलाई भेटेर आफ्नो समस्या भनेको थिएँ, मेरो गुनासो सुनेर आज मन्त्रीले पम्पसेट दिनुभयो। म खुशी छु।' शहिद दिपेन्द्रको परिवारमा पत्नी सिता देवी, दुई छोरा र वृद्धा आमा छन्। वीरगन्ज महानगरपालिकाको कार्यालयमा जागिर पाएकी सिता देवी वीरगन्जमै डेरा लिएर दुई छोरा पढाउँदै आएकी छन्। शहिद दिपेन्द्रकी आमा राजकुमारी भने पैतृक गाउँ मधवलमा बस्छिन्। त्यहाँ उनले घरको रेखदेखका साथै सामान्य खेतीबारी गर्दै आएकी शहिद पत्नी सीता देवी बताउँछिन्।"
हेभी इक्युपमेन्ट प्रयोग गरी पार्क बनाउँदा धार्मीक क्षेत्र दोहन भएको भन्दै विरोध,"इलाम: इलामको सूर्योदय नगरपालिका१० फिक्कलमा रहेका लोपोन्मुख लाप्चा जातिको सय वर्ष भन्दा पुरानो फेन्सोलिङ गुम्बाको क्षेत्रमा सूर्योदय नगरपालिकाले हेभी इक्युपमेन्ट प्रयोग गरेर पार्क बनाउन सुरु गरेपछि स्थानीयले विरोध गरेका छन् । प्रदेश सरकारको बजेटमा पार्क बनाउने भन्दै गुम्बा नजिकको गुम्बा जतीनै आयुका रुखहरु कटना गर्ने, डोजर चलाएर गुम्बाको बलेसीसम्म खन्ने काम सुरु गरेपछि स्थानीय लाप्चा समुदायका युवाहरुले काम रोकेर गुम्बा संरक्षणमा ध्यान दिन आग्रह गरेका हुन् । स्थानीय छेप्पल लेप्चाले भने राम्रो काम हुन लागेको होला भन्ने ठानेका थियौँ, गुम्बा नै लड्ने गरी डोजर चलेपछि मात्रै हाम्रो आँखा खुल्यो । संरक्षणको अभावमा वर्षौँदेखि अलपत्र गुम्बाको संरक्षणको साटो आसपासको गुम्बाको अस्तित्वमै आँच आउने गरि सुरु गरिएको निर्माण कार्यले सबैलाई चिन्तित बनाएको नेपाल आदिवासी जनजाती महासंघ सूर्योदय समितिका अध्यक्ष सोनाम यल्मुले बताए । उनले भने सरकारको प्राथमिकतामा सबैभन्दा पहिले गुम्बा संरक्षण पर्नुपर्छ तर यहाँ त्यस्तो भएन ।पुरातत्व विभाग लगायत सरोकारवालाले पनि धार्मीक क्षेत्र अतिक्रमणको घटनालाई तत्काल चासो दिनुपर्ने माग गरे । इलाममा लाप्चा समुदायको दुईवटा मात्रै गुम्बा रहेको लाप्चा युवा छेप्पल लाप्चाले बताए । उनले स्थानीय लाप्चा अगुवाहरुले समेत समूदायसँग पर्याप्त छलफल नगरी संरक्षण गरिनु पर्ने ठाउमा दोहन सुरु गरेको बताए । १९९० र २०४७ सालको भूकम्पले चर्काएपछि बनाइएको गुम्बालाई २०६८ असोज १ र २०७२ साल बैसाख १२ को भूकम्पले थिलथिलो बनाएको छ । पूर्णरुपमा क्षतिग्रस्त गुम्बासँगै नेपालकै लोपोन्मुख लाप्चा जातिको एकमात्र ऐतिहासिक सांस्कृतिक सम्पदासमेत समाप्त हुने खतरा बढेको लाप्चा समुदायको चिन्ता छ । गुम्बामा लाप्चा समुदायको जन्मदेखि मृत्युसम्मको संस्कार हुने गरेको छ । प्राचीन शासक भनेर चिनिने लाप्चा समुदायले गुम्बालाई आफ्नो शक्तिपीठका आधारमा प्राचीनकालदेखि पूजा गर्दैआएको छेतेन लाप्चा बताउँछन् । क्षतिग्रस्त गुम्बा भग्नावशेषमा परिणत भए गुम्बाको भित्तामा पोतिएका कलाकृति माटोमा मिल्ने खतरा छ । यसले लाप्चा समुदायको ऐतिहासिक कलाकृति लोप हुने खतरा छ । भुकम्पले भत्काएपछि गुम्बासंरक्षणका लागि लगाएको वाल समेत भत्किएको छ । भित्तामा बनाइएका चित्रहरु झर्न थालेका छन् । छेप्पलले भने वरीपरिका रुख काटिएपछि अब आउने हुरीले गुम्बा ढाल्ने खतरा बढेको छ । सूर्योदय नगरपालिकाले गुनासो गर्न पुगेका स्थानीयलाई अर्को वर्षको बजेटमा गुम्बा संरक्षणको रकम राख्ने भन्दै फर्काएको युवा छेप्पलले बताए । सूर्योदय नगरपालिकाका मेयर रणबहादुर राईले गुम्बाको समितिसँगको सम्झौता अनुसार नै काम भएको बताए । उनले अहिले रुख काटिए पनि स्थानीय प्रजातिको बुट्यान लगाउने कार्यक्रम रहेको बताए । उनले लेप्चा गुम्बाको सरक्षणका लागि पुरातत्व विभागसँग समन्वय गरिरहेको बताए ।"
मनाङमा ट्रक दुर्घटना : मृतकको संख्या पाँच पुग्यो (अपडेट),"लमजुङ : मनाङको नासों गाउँपालिका ४, खोत्रोमा शनिबार दिउँसो ट्रक दुर्घटना हुँदा मृत्यु हुनेको संख्या पाँच पुगेको छ । बेंसीसहरबाट सिमेन्ट बोकेर मनाङ सदरमुकाम चामे जाँदै गरेको ध १ ख ५९२ नम्बरको ट्रक दुर्घटना हुँदा घटनास्थलमै एक नाबालकसहित एकै परिवारका तीन जनाको मृत्यु भएको थियो । मनाङका डीएसपी सुवास खड्काका अनुसारका अनुसार थप दुई जनाको उपचारको क्रममा मृत्यु भएको हो । दुर्घटनामा परेर मनाङको नासों गाउँपालिका ४, ओडार गाउँका अन्दाजी ६७ वर्षीय लिउन गुरुङ, ३५ वर्षीया मनिषा गुरुङ र २६ वर्षीया जलकाशी गुरुङको घटनास्थलमै मृत्यु भएको थियो । मृतक लिउन मनिषाको छोरा हुन्। मनिषा र जलकाशी दिदीबहिनी हुन्। त्यसैगरी उपचारको क्रममा ट्रकका सहचालक लक्ष्मण नेपाली र स्थानीय राजु विकको मृत्यु भएको हो । सिमेन्ट बोकेर जाँदै गरेको ट्रक उकालो बाटोमा अनियन्त्रित हुँदा दुर्घटना भएको हो। ट्रक सडकबाट करिब ४५ मिटर तल मस्र्याङ्दी नदीमा पुगेको छ। दुर्घटनामा परी ट्रकका चालक लमजुङका सुमन तामाङसहित अन्य केही घाइते छन् । घाइतेलाई उपचारको लागि बेंसीसहरस्थित जिल्ला अस्पतालतर्फ पठाइएको छ। मृतकको शव पोष्टमार्टमको लागि जिल्ला अस्पताल मनाङमा पठाइएको छ। मनाङमा ट्रक दुर्घटना : एउटै परिवारका तीन जनाको मृत्यु शनिबार दिउँसो अन्दाजी साढे ३ बजेतिर दुर्घटना भएको प्रहरीले जनाएको छ। दुर्घटनाको कारण अझैसम्म खुलेको छैन।"
सैलुनबाट पेस्तोल र गोलीसहित १ जना पक्राउ,"वीरगन्ज : बारामा प्रहरीले कटुवा पेस्तोल र गोली सहित एक जनालाई पक्राउ गरेको छ। पक्राउ पर्नेमा महोत्तरीको साविक डाम्ही मडई गाविस २ घर भएका ४० वर्षीय प्रमोदकुमार भुमिहार रहेका छन्। कटुवा पेस्तोल एक थान, त्यसमा प्रयोग हुने गोली दुई राउण्ड र दुई थान मोबाइल सहित भुमीहारलाई पक्राउ गरिएको बाराका प्रहरी प्रवक्ता प्रहरी नायव उपरीक्षक गौतम मिश्रले जानकारी दिए। उनका अनुसार बाराको जीतपुरसिमरा उपमहानगरपालिका ७ शान्तिटोल स्थित गजेन्द्र ठाकुरको सैलुनबाट भुमीहार हतियार सहित पक्राउ परेका हुन्। इलाका प्रहरी कार्यालय सिमरा र जीतपुरको संयुक्त प्रहरी टोलीले सैलुनमा शंकास्पद अवस्थामा बसिरहेका भूमीहारको शरिर खानतलाशी गर्दा पेस्तोल र गोली बरामद भएको हो। हतियार सहित पक्राउ परेका भुमीहारलाई प्रहरी हिरासतमा राखेर थप अनुसन्धान भइरहेको प्रहरी नायव उपरीक्षक मिश्रले जानकारी दिए।"
कोरोना बढेपछि भारतबाट फर्किंदै नेपाली,"धनगढी : सुर्खेतको गुरुवाकोट११ का खडक विक भारत पसेको तीन महिनामै कैलालीको गौरीफन्टा नाका भएर घर फर्केका छन्। भारतमा लकडाउनको हल्ला चलेसँगै विक मात्र होइन, उनीसहित सुर्खेतका १२ युवाको टोली शुक्रबार नेपाल फर्किएको हो। उनीहरू भारतको महाराष्ट्र प्रदेशको पुनामा होटल र विभिन्न कम्पनीमा काम गर्थे। त्यहाँ कोरोना बढेको छ, फेरि लकडाउन हुने हल्ला चलेपछि घर फर्किएका हौं। गत वर्षजस्तो सास्ती नहोस् भनेर यसपालि लकडाउन नहँुदै फर्किएको, विकले भने। उनी गत वर्ष चैतमा लकडाउनका बेला एक महिनाभन्दा बढी भारतको पलियामा रोकिएका थिए। त्यतिबेला भारतको पलियामा एक महिना रोकिनुपर्यो। परिवारसँग कुराकानी पनि हुन सकेन। खानपिनको व्यवस्था पनि राम्रो भएन, उनले भने, मरे पनि घरमै मरुँला भनेर आएका हामीलाई अर्काको देशमा जेल हालेजस्तै भयो। त्यसैले यसपालि हल्ला चल्नेबित्तिकै घर फर्केका हौं। उनले घरमा खेतीपाती भित्र्याउने समय भएको, चैते दसैं पनि आएकाले परिवारले घर आउन भनेपछि फर्किएको बताए। लकडाउन भएन भने पछि एकदुई महिना खेतीपातीको काम गरेर फेरि गइन्छ, उनले भने, हैन भने हेरौं। नुवाकोटको तारकेश्वर२ का रमेश परियार पनि शुक्रबार गौरीफन्टा नाकाबाटै घर फर्किए। परियार महाराष्ट्रको पुनामा होटलमा कुक काम गर्थे। त्यहाँ लकडाउनको हल्ला चलेकाले घर फर्केको उनले बताए। त्यहाँ कोरोना फेरि बढिरहेको छ। त्यहाँको प्रदेश सरकारले लकडाउन गर्ने भनेर सूचना पनि जारी गरेको छ, उनले भने, साथीहरूले पोहोर सालको लकडाउनका बेला पाएको दुःख सुनेर यसपालि अगाडि नै घर आएको हुँ। उनी पनि गत वर्षको चैतमा लकडाउन सुरु भएका बेला घर फर्किएका थिए। मंसिरमा मात्रै भारत पसेका उनले भने, लकडाउनको हल्लाले चार महिना मात्र काम गरेर फर्किनुपर्यो। उनले परिवारबाट पनि लकडाउन भए दुःख पाउने भएकाले घर आउन भनेकाले फर्किएको बताए। छोराछोरी ससाना छन्, एक्लै श्रीमतीले उनीहरूको स्याहार गरिरहेकी छन्, उनले भने, म पनि लकडाउन भएर गत वर्षजस्तै सीमा नाकामा फसेपछि समस्या हुन्छ भनेर यसपालि लकडाउन नहुँदै आएको हुँ। कैलालीको टीकापुर नगरपालिका कटानपुरका विन्दु विक पनि भारतको पुनाबाट फर्किएका छन्। पुनामा मासु प्याकिङ गर्ने कम्पनीमा कार्यरत विकले त्यहाँ लकडाउनको तयारी भइरहेको सुनाए। भारतमा नयाँ कोरोना पनि आएको छ भनेर सुनियो। त्यो पहिलेको तुलनामा खतरनाक भएको साथीहरूले बताए, उनले भने, कोरोनाले मर्नुभन्दा त घर जाऊँ भनेर फर्किएको। उनी दसैंतिहार छाडेर असोजमा भारत गएका थिए। कोरोना कम भइहाल्यो, भारतमा कम्पनीहरू खुलिसके भन्ने सुनियो अनि फेरि भारत गइयो, उनले भने, नेपालमा रोजगारी केही पाइँदैन। तर, फेरि त्यहाँ पनि लकडाउन हुने भनेर सुनेपछि घर आएको हुँ। भारतको राजधानी दिल्ली, ठूला सहर मुम्बई, गुजरात, चेन्नईसहितका प्रदेशमा कोरोनाका बिरामी बढिरहेका छन्। कोरोनाको दोस्रो चरणको महामारी फैलिन थालेपछि भारत सरकारले प्रभावित प्रदेशमा लकडाउन गर्ने संकेत गरेको छ। भारतमा कोरोनाको दोस्रो चरणका बिरामी पनि थुप्रै फेला परेका छन्। कोरोनाको पहिलो चरणभन्दा दोस्रो भाइरस अझ खतरनाक रहेको भनिएपछि नेपाली धमाधम घर फर्किन थालेका हुन्। सीमा क्षेत्रमा पछिल्लो एक हप्तादेखि घर फर्किने नेपालीको संख्या दैनिक बढिरहेको छ, प्रदेश सरकारले सीमामा खोलेको हेल्थ डेस्कका इन्चार्ज गणेशबहादुर साउदले भने। कोरोनाका कारण लकडाउन हुने हल्लापछि भारतबाट फर्किने नेपालीको संख्या बढिरहेको साउदले बताए। भारताट फर्किने सिजन होइन। एकै पटक चैते दसैंमा मानिस फर्किन्छन्। चैते दसैं वैशाख दोस्रो साता छ। पहाडतिर अझै खेतीपाती भित्र्याउने बेला पनि भएको छैन, साउदले भने, तर दैनिक चारपाँच सय मानिस गौरीफन्टा नाकाबाट फर्किरहेका छन्। कैलाली र कञ्चनपुरमा हेल्थ डेस्क भारतका विभिन्न राज्यमा कोरोना संक्रमण बढेपछि सुदूरपश्चिमका कैलाली र कञ्चनपुरको सीमा नाकामा प्रदेश सरकारले हेल्थ डेस्क स्थापना गरेको छ। कैलालीको गौरीफन्टा नाका र कञ्चनपुरको गड्डाचौकीमा हेल्थ डेस्क राखिएको सुदूरपश्चिम स्वास्थ्य निर्देशक डाक्टर गुणराज अवस्थीले बताए। भारतमा कोरोना बढिरहेको छ, दैनिक १० हजारमुनि पुगेको तथ्यांक पछिल्ला दिनमा दैनिक ३५ हजार पुगेपछि भारतबाट फर्किने क्रम पनि बढेको छ, निर्देशक डा अवस्थीले भने, त्यसकै नियन्त्रणका लागि सीमा क्षेत्रमा हेल्थ डेस्क राखिएको हो। प्रदेश सरकारले उक्त हेल्थ डेस्कबाट भारतबाट फर्किने नेपालीको एन्टिजेन परीक्षण गरिरहेको छ। जिल्ला स्वास्थ्य कार्यालय र स्थानीय तहबाट गरी तीनतीन जना स्वास्थ्यकर्मी परिचालन गरी घर फर्किरहेका नेपालीको एन्टिजेन परीक्षण सुरु भएको हो। वीरगन्जमा सतर्कता नेपालसँग सीमावर्ती भारतका विभिन्न प्रान्तमा केही दिनयता फेरि कोरोना संक्रमण बढेपछि चिकित्सकले वीरगन्ज र आसपास क्षेत्रमा सतर्कता अपनाउन सुझाव दिएका छन् । भारतका महाराष्ट्र, पञ्जाव, केरला, राजस्थानलगायत राज्यमा फेरि कोरोना संक्रमण तीव्र रूपमा फैलिरहेको छ । दैनिक १५ देखि २० हजार हराहारीमा कोरोना संक्रमित थपिरहेको भारतीय सञ्चारमाध्यमले जनाएका छन् । त्यसैले भारतसँगका सीमावर्ती क्षेत्रमा सतर्कता अपनाउनु अत्यन्त जरुरी रहेको यहाँका चिकित्सकको सुझाव छ । नेपाल चिकित्सक संघ नारायणी अञ्चल शाखा वीरगन्जले खुला सीमाका कारण सीमावर्ती सहर र जिल्लामा पुनः संक्रमण भित्रिने जोखिम रहेको प्रेस विज्ञप्तिमार्फत जनाएको छ । होलीलगायत चाडपर्व पनि नजिकिएका कारण स्वास्थ्य सतर्कता नअपनाएको खण्डमा पुनः जेठसाउनको जस्तै भयावह स्थिति फर्किने जोखिम रहेको संघले स्पष्ट पारेको छ । त्यसैले सर्वसाधारणका साथै राज्यको निकायलाई सावधानी र सतर्कता अपनाउन आग्रह गरिएको संघको अञ्चल शाखा वीरगञ्जका सचिव डा उदयनारायण सिंहले बताए । नारायणी अस्पतालका चिकित्सक डा नीरज सिंहले बिहीबार मात्रै फेसबुकमार्फत सावधान रहन ध्यानाकर्षण गराएका छन् । उक्त पोस्टमा भारतमा कोरोना संक्रमितको संख्या बढ्दै गएकाले भारतका विभिन्न सहरमा फेरि लकडाउन गरिएको अवस्थामा भारतको कोलकाता र मुम्बईबाट हालै वीरगन्जमा आएका ३ जनामा गम्भीर प्रकारको कोरोना संक्रमण भेटिएको उल्लेख छ । वीरगन्जमा पहिलो पटक चैत ३० मा ३ जना भारतीय नागरिकमा संक्रमण भेटिएको थियो ।"
छिटो सम्बन्धन र सिट सङ्ख्या निर्धारण गर्न बिएण्डसी मेडिकल कलेजको माग,"काठमाडौं : प्रस्तावित बिएण्डसी मेडिकल कलेज टिचिङ हस्पिटल एण्ड रिसर्च सेन्टरले चिकित्साशास्त्रको स्नातक तह (एमबिबिएस) का लागि छिटो सम्बन्धन प्रदान गर्न र सिट सङ्ख्यासमेत निर्धारण गरिदिन सरकारसँग पुनः माग गरेको छ। चिकित्सा शिक्षा ऐन २०७५ को दफा १३ को उपदफा ६ अनुसार झापा विर्तामोडस्थित सो कलेजले सम्बन्धन प्रदान गर्न काठमाडौँ विश्वविद्यालय र सिट सङ्ख्या निर्धारण गर्न चिकित्सा शिक्षा आयोगलाई आग्रह गरेको हो। विसं २०७५ फागुन १० गते जारी सो ऐनमा भनिएको छ ,यस ऐनमा अन्यत्र जुनसुकै कुरा लेखिएको भएता पनि यो ऐन जारी भएपछि एक विश्वविद्यालयले पाँचभन्दा बढी शिक्षण संस्थालाई सम्बन्धन दिनसक्ने छैन तर यो ऐन जारी हुनुभन्दाअघि सम्बन्धन दिइसकेका र मनसाय पत्र लिई मापदण्ड पूरा गरेका काठमाडौँ उपत्यका बाहिरका शिक्षण संस्थाका हकमा यो प्रावधान लागू हुने छैन। काठमाडौँ उपत्यका बाहिरका अन्य शिक्षण संस्थाको हकमा आयोगले निर्णय गरेबमोजिम हुनेछ। आयोगले निर्णय गर्दा यस ऐनको कुनै पनि कुराले बाधा पुग्ने छैन। ऐन जारी भएको दुई वर्ष पूरा भएको छ। ऐन जारी हुनुपूर्व नै सम्बन्धनका लागि निवेदन दिएका हौँ। मनसायपत्र लिई मेडिकल कलेज सञ्चालनार्थ आवश्यक मापदण्ड तथा पूर्वाधार पूरा गरिसकेका छौँ। स्थलगतरुपमा पूर्वाधार तथा जनशक्ति हेरिदिन सम्बन्धित नीति निर्माण तहका उच्च प्रशासनिक तथा राजनीतिक नेतृत्वलाई म आग्रह गर्छु। कलेजका कार्यकारी निर्देशक दुर्गा प्रसाईंले भने। शुक्रबार सञ्चारकर्मीसँग कुराकानी गर्दै उनले एमबिबिएस तथा एमडीएमएस अध्ययन गर्न विदेश जानुपर्ने अवस्था अन्त्य गर्न र विशेष गरी प्रदेश नं १ का प्रतिभाशाली छात्रछात्राको डाक्टर बन्ने चाहनालाई पूरा गर्ने ध्येयले कलेज सञ्चालनमा ल्याउन खोजेको बताए। उनले भने, कलेज र अस्पतालले नाफा होइन, सेवा गर्न चाहेको छ। यो कुरा बोलेर होइन, म व्यवहारमा प्रमाणित गरेर देखाइदिन्छु। सरकारी शर्तभन्दा माथि उठेर धेरै छात्रवृत्ति प्रदान गछौं। अस्पतालमा उपचार गर्न आएका बिरामीलाई रकम अभावले उपचार रोकिएको छैन। आगामी दिनमा रोक्ने पनि छैन। मेरोजस्तो पीडा अरुले भोग्न नपरोस् भन्ने चाहना छ। उनले केही वर्ष अगाडि घाँटीको क्यान्सरमाथि विजय प्राप्त गरेका थिए। कलेजले मापदण्ड तथा पूर्वाधार तयार गरी सम्बन्धनका लागि काठमाडौँ विश्वविद्यालयसँग विसं २०७३ फागुन १५ गते निवेदन दिएको थियो। यसैगरी चिकित्सा शिक्षा ऐन जारी भएपछि गठन भएको चिकित्सा शिक्षा आयोगमा एमबिबिएस सिट (कोटा) निर्धारणका लागि कलेजले आवश्यक कागजपत्रसहित विसं २०७६ फागुन १ गते निवेदन दिएको थियो। ती दुवै प्रक्रिया पूरा गरेको सो कलेजलाई विश्वविद्यालयले हालसम्म सम्बन्धन र आयोगले सिट निर्धारण गरिदिएको छैन। पछिल्लो समय विश्वविद्यालयले सम्बन्धनका प्रक्रिया अगाडि बढाएको बताइएको छ। विशेष गरी एउटा विश्वविद्यालयले चिकित्सा शिक्षा अध्ययनका लागि पाँचभन्दा बढी कलेजलाई सम्बन्धन दिन नहुने केही आवाजका कारण सो कलेजले सम्बन्धन पाउनबाट वञ्चित हुनुपरेको जनाएको छ। कार्यकारी निर्देशक प्रसाईंले भने, एक विश्वविद्यालयले पाँचभन्दा बढी शिक्षण संस्थालाई सम्बन्धन दिनसक्ने छैन भन्नुको अर्थ ऐन बनिसकेपछि दिन सक्दैन भनेको हो। ऐनले स्पष्ट भनेको छ ऐन जारी हुनुभन्दा पहिला सम्बन्धन दिइसकेका र मनसायपत्र लिई मापदण्ड पूरा गरेका काठमाडौँ उपत्यका बाहिरका शिक्षण संस्थाको हकमा यो प्रावधान लागू हुने छैन। हामीले मनसाय पत्र लिँदा ऐन बनेकै थिएन। हामीले मनसायपत्र लिएर सम्पूर्ण मापदण्ड पूरा गरिसकेका छौँ। यसैले ऐनको १३(६) अनुसार सम्बन्धन पाउनुपर्छ। बिएण्डसीलाई सम्बन्धन पाउने कानूनी आधार भनेको चिकित्सा शिक्षा ऐनको दफा १३ को उपदफा ६ हो। कलेजका प्राचार्य प्राडा उमेश शर्माका अनुसार मेडिकल कलेज सञ्चालनका लागि भौतिक, शैक्षिक जनशक्ति तथा अस्पतालका आवश्यक सबै पूर्वाधार तयारी अवस्थामा छन्। उनले भने, मेडिकल कलेज सञ्चालनका लागि कम्तीमा १६ बिघा जमीन, ३०० श्ययाको अस्पताल, उपकरण, अस्पतालमा दैनिक बिरामीको परीक्षण, शल्यक्रिया, पुस्तकालय, विभागीय जनशक्तिलगायत आवश्यक मानिन्छ। अहिले कलेजको २२ बिघा जमीन, यसमा बनेका भौतिक संरचना, पूर्वाञ्चल क्यान्सर अस्पताल र बिएण्डसी अस्पताल गरी कूल ९०० श्ययाको अस्पताल, अस्पतालमा दैनिक एक हजार ३०० भन्दा बढी बिरामीले अन्तरङ्ग तथा बहिरङ्ग सेवा, ३० देखि ४० शल्यक्रिया, ६०७० सङ्ख्यामा सिटीस्क्यान तथा ४० भन्दा बढी एमआरआइ हुने गर्छ। पूर्वक्षेत्रबाट उपचारका लागि भारत तथा काठमाडौँ जानुपर्ने अवस्था लगभग अन्त्य भएको छ। उनले भने, बत्तीस लाख जनसङ्ख्या भएका मेचीका लागि ती दुवै अस्पताल रिफरल हस्पिटल बनेको छ। भारतीय उपचारका लागि अस्पतालमा आउनेक्रम बढ्दो छ। अस्पतालले पछिल्लो समय मुटु तथा मिर्गौला प्रत्यारोपणको तयारी गर्दैछ। प्राचार्य प्रा डा शर्माले भने, हामी एमबिबिएस तहमा ३०० विद्यार्थी पढाउने क्षमतामा छौँ। हामी एमडीएमएससमेत पढाउन सक्छौँ। एमबिबिएस कार्यक्रम सञ्चालनार्थ प्रारम्भिक अवस्था सकारात्मक : काउन्सिल तत्कालीन शिक्षा मन्त्रालयले झापाको अनारमुनि गाविसमा एमबिबिएस कार्यक्रम सञ्चालनार्थ कलेजलाई मनसायपत्र (लेटर अफ इन्टेन्ट) विसं २०६८ माघ २४ गते प्रदान गरेको थियो। स्वास्थ्य तथा जनसङ्ख्या मन्त्रालयले ३०० श्ययाको बिएण्डसी अस्पताल सञ्चालनार्थ कलेजलाई विसं २०७३ साउन ९ गते स्वीकृति दिएको थियो। नेपाल मेडिकल काउन्सिलले विसं २०७३ मङ्सिर १४ र १५ गते एमबिबिएस कार्यक्रम सञ्चालन गर्न मापदण्ड तथा पूर्वाधार भएनभएको इन्पेक्सन गरेको थियो। कलेजमा एमबिबिएस कार्यक्रम सञ्चालनार्थ प्रारम्भिक अवस्था सकारात्मक भएको जानकारी काउन्सिलका तत्कालीन रजिष्ट्रार डा दिलीप शर्माद्वारा विसं २०७३ मङ्सिर १७ गते हस्ताक्षरित पत्रमा उल्लेख छ। यसैका आधारमा हामीले काठमाडौँ विश्वविद्यालय समक्ष विसं २०७३ फागुन १५ गते सम्बन्धनका लागि निवेदन दिएका हौँ। विश्वविद्यालयको हालै बसेको सिनट बैठकले सम्बन्धनका लागि प्रक्रिया अगाडि बढाउने निर्णय गरेको सुनेको छु।, कार्यकारी निर्देशक प्रसाईंले भने। अहिले प्रदेश नं १ स्थानीयवासी बिएण्डसीलाई सम्बन्धन छिटो प्रदान गर्न सरकारसँग माग गरिरहेका छन्। घरआँगनमा नै आफ्ना छोराछोरीलाई डाक्टर पढाउने र गुणस्तरीय उपचार सेवासमेत पाउने आशले सो माग गरिरहेका हुन्। कलेजले सम्बन्धन पाउने बित्तिकै एक हजार ५०० स्थानीयवासीले रोजगारी र सरकारले रु ५० करोडभन्दा वार्षिक राजस्वसमेत पाउने कलेजका जनसम्पर्क अधिकृत प्रमिश गिरीले जानकारी दिए। प्रदेश नं १ मेडिकल हव हुने पनि त्यत्तिकै सम्भावना छ। बिएण्डसीले सार्वजनिक गर्यो सम्बन्धन पाउनुपर्ने आधारहरु"
अझै आएन कोरोना भत्ता,"वीरगन्ज : वीरगन्ज कोरोनाको इपिसेन्टर बनेको बेला संक्रमितको उपचार र सेवामा खटिएका स्वास्थ्यकर्मी र कर्मचारीले जोखिम भत्ता अझै पाएका छैनन्। वीरगन्जस्थित नारायणी अस्पताल र त्यसमातहत सञ्चालन गरिएका कोभिड १९ अस्पतालमा खटिएका स्वास्थ्यकर्मी र कर्मचारीले जोखिम भत्ता नपाएको गुनासो गरेका छन्। स्वास्थ्य तथा जनसंख्या मन्त्रालयले भत्ताबापतको रकम अस्पतालको खातामा दुई महिनाअगावै पठाएको भए पनि आफूहरूले नपाएको उनीहरूको भनाइ छ। साउनदेखि कात्तिकसम्म चार महिनाको भत्ता नपाएको भन्दै उनीहरू आन्दोलित पनि भएका छन्। उनीहरूले बिहीबार अस्पताल परिसरमा प्रदर्शन गरेका थिए। अस्पताल प्रशासनले भत्ता वितरण नगरेकाले विरोधमा उत्रनुपरेको डा उदयनारायण सिंहले बताए। अस्पतालको लेखा शाखाले मागेको सम्पूर्ण कागजात बुझाइसके पनि भत्ता वितरण नगरिएको सिंहको गुनासो छ। नारायणी अस्पतालले सञ्चालन गरेको गण्डक अस्थायी कोभिड १९ अस्पतालका संयोजकसमेत रहेका डा सिंहले भने, कोभिड महामारीमा ज्यानको समेत पर्वाह गरिएन। घरपरिवारसमेत छाडेर महिनौँसम्म अस्पतालमै काम गरियो। तर, भत्ताका लागि आन्दोलन गर्नुपरेको छ। डा सिंहका अनुसार अस्पतालका चिकित्सक, स्वास्थ्यकर्मी र कर्मचारी गरी झन्डै ४ सय जनाले साउनयताको जोखिम भत्ता पाएका छैनन्। बिहीबार प्रदर्शन गर्दै अस्पताल प्रशासन घेराउ गरिएको अर्का डा दीपक चौरसियाले बताए। उनले अस्पताल प्रशासनले छिट्टै भत्ता रकम वितरण गर्ने आश्वासन दिएको सुनाए। उनले भने, २४ दिनमा पाएनौं भने अझ सशक्त आन्दोलन गर्छौं। अस्पताल प्रशासनले भने कोभिड महामारीमा नखटिएकाहरूले पनि भत्ता दाबी गरेका कारण समस्या भएको जनाएको छ। अस्पतालका मेडिकल सुपरिन्टेन्डेन्ट डा सञ्जय ठाकुरले जोखिम भत्ता अस्पतालका सबै स्वास्थ्यकर्मी र कर्मचारीले माग गरेको बताए। त्यसैले जोखिम भत्ताका लागि कोभिडमा काम गर्ने कर्मचारीको ड्युटी प्रमाणित गर्न एउटा समिति बनाएका छाँै। उक्त समितिले ड्युटी प्रमाणित गरेर दिएलगत्तै नेपाल सरकारको नियमानुसार भत्ता वितरण गरिनेछ, डा ठाकुरले भने। समितिका सदस्य एवं अस्पताल विकास समितिका सदस्य सन्तोष पासवानले भत्ताको मापदण्डभित्र पर्नेहरूको विषयमा समितिले छानबिन गरिरहेको बताए। उनका अनुसार कोभिड महामारीमा अस्पतालको आईसीयू, आकस्मिक कक्ष, पीसीआर ल्याब र कोभिड अस्पतालमा प्रत्यक्ष खटेकालाई तलबको शतप्रतिशत भत्ता दिइनेछ।"

शीर्षक,विवरण
सांस्कृतिक पाठशालामा सोह्र श्राद्ध अभ्यास,"स्याङजा : हिन्दु धर्म, संस्कार र संस्कृतिको संरक्षण एवं जगेर्ना गर्ने उद्देश्यले स्थापित सांस्कृतिक पाठशालामा बैद्धिक कर्मकाण्डलगायतका संस्कृत भाषा र हिन्दु धर्म संस्कार सिकाइएको छ । भिमटारी सामुदायिक सिकाइ केन्द्रको आयोजना तथा मोहिनी शरण स्मृती प्रतिष्ठानको सहआयोजनामा धर्म र संस्कार सिकाउने उदेश्यले सांस्कृतिक पाठशाला सञ्चालनमा ल्याइएको हो । पाठशालामा बुधबार (भोली) देखि सुरु हुने सोह्र श्राद्ध अर्थात पितृ कार्यलाई लक्षित गर्दे श्राद्ध अभ्यास गराइएको पाठशालाका युवा प्रकाश अर्यालले जानकारी दिए । उनले भने, 'हिन्दु धर्म अन्तरगतका विभिन्न संस्कारका बारेमा पनि प्रशिक्षण जारी छ ।' कोरोनाका कारण फुर्सदमा रहेका युवाहरुलाई लक्षित गर्दै धर्मसंस्कार संरक्षण गर्ने उदेश्यले जेठको दोश्रो सातादेखि पाठशाला सञ्चालन गरिएको हो । पाठशालामा विभिन्न व्यवसाय, पेशामा आवद्ध युवाहरु पनि सहभागी छन् । पाठशालामा वेद पाठ, अग्नि स्थापना, श्राद्ध पद्धतीलगायतको अध्ययन हुँदै आएको छ। प्रशिक्षार्थीहरु नै कर्ता र यजमान भई श्राद्ध कर्मका अभ्यास गराइँदै आएको केन्द्रका अध्यक्ष नेत्र नारायाण रेग्मीले बताए । पाठशालामा १८ देखि ५० वर्ष उमेरका ३० जना प्रशिक्षार्थी छन् । केही वर्षयता धार्मिक एवं कार्यमा युवाहरुको रुची कम हुँदै गइरहेको बेला यस्ता प्रशिक्षणले सकारात्मक प्रभाव पार्ने प्रतिष्ठानका अध्यक्ष धु्रवराज उपाध्यायको भनाइ छ । शुभकार्यका लागि पण्डित तथा पुरोहितहरुको संख्या कमी हुँदै गएको बेला युवाहरु यसतर्फ आकर्षित हुनु सुखद छ । पितृलाई श्रद्धा भक्तिका साथ सम्झिने वैदिक सनातन हिन्दू शास्त्रीय परम्परा अनुसार सोह्रश्राद्ध गर्ने गरिएको हो । दिवङ्गत पितृलाई सम्झन सोह्र श्राद्ध गर्न थालिएको हो ।"
छिटो छरितो अनुसन्धान थाल्न गाउँलेको दबाव,"जोमसोम : वारागुङ मुत्तिक्षेत्र गाउँपालिका१ मुक्तिनाथमा गत श्रावण २४ गते मृत अवस्थामा फेला परेको एक ८२ वर्षीय वृद्ध महिलाको प्रहरी अनुसन्धानकार्यलाई तीब्रता दिई घटनाको सत्यतथ्य बाहिर ल्याउन मौखिक माग राख्दै मंगलबार जिल्ला प्रहरी कार्यालय मुस्ताङ समक्ष स्थानीयबासीले ध्यानार्कषण गराएका छन्। जिल्ला प्रहरी कार्यालय मुस्ताङका प्रहरी नायव उपरिक्षक नविनकृष्ण भण्डारी समक्ष घटनाको चाँडो भन्दा चाँडो सत्यतथ्य छानविन गर्न वारागुङ मुक्तिक्षेत्र१ अन्र्तगत मुक्तिनाथ ,झारकोट र खिङ्गा गाउका स्थानीयले ध्यानआर्कषण गराएको मुक्तिनाथका स्थानीय समाजसेवी छिरिङधावा गुरुङले जानकारी दिए। उनले घटना घटेको २२ औं दिन पूरा भैईसकेको र आफुहरु अझै अन्योलमा रहेकाले वास्तविकता थाहा पाउन प्रहरी कार्यालयमा गाउले उपस्थित भएको बताए। गत श्रावण २४ गते ८२ वर्षीया वृद्धा भुटिक गुरुङको लास मृत भेटिएको थियो। मृत भेटिएकी वृद्ध महिला श्रावण २१ गते यार्तुङ पर्वको पहिलो दिनपछि गाउमा देखिएकी थिईनन्। उनी आफै कालगतिले मृत्यु भएको हो वा हत्या भएको हो भन्ने बिषयमा प्रहरी अनुसन्धान जारी छ। यद्यपी स्थानीयले प्रहरी समक्ष बताए अनुसार मृत भेटिएकी बृद्धको साथमा रहेका केही धनमाल हराएकाले घटना मृत्यु नभई हत्या भएको होकी भन्ने आशंका व्यक्त गरेका छन्। जिल्ला प्रहरी कार्यालय मुस्ताङका प्रहरी नायव उपरिक्षक भण्डारीले घटनाको सत्यतथ्य अनुसन्धान भईरहेको स्थानीय समक्ष जानकारी दिए। घटनाको पुरै टुङगोमा नपुगेर र सत्यतथ्य बुझ्ने काम भईरहेको बताए। उनका अनुसार मृतक बृद्धको पोष्र्ट मार्टम भईसकेको र वास्तविकता पत्ता लाग्न भेसेरा रिपोर्ट आउन बाकी रहेको जनाए। प्रहरी कार्यालयका अनुसार मृत बृद्धको यसअघि भिसेरा परिक्षणका लागि राष्ट्रिय विधि विज्ञान प्रयोगशाला काठमान्डौंमा पठाईएको स्थानीयबासीलाई जानकारी गराए।"
बालुवाटारमा प्रधानमन्त्रीसँग मुस्कान,"काठमााडौं : प्रधानमन्त्री केपी ओलीले केही एक वर्षअघि एसीड आक्रमणमा परेकी मुस्कान खातुनसँग भेट गरेका छन् । प्रधानमन्त्रीको निजी चिवालयका अनुसार एसीड आक्रमणमा परेकी खातुनले मंगलबार बालुवाटार पुगेर ओलीसँग भेट गरेकी हुन् । केही अघि एसीड आक्रमणमा पर्नुभएकी पर्साकी मुस्कान खातुनले आज बालुवाटारमा प्रधानमन्त्री केपी शर्मा ओलीसँग भेट गर्नुभएको छ, प्रधानमन्त्रीको निजी सचिवालयको आधिकारीक फेसबुक पेजमाा लेखिएको छ । स्कुल जाने क्रममा गतवर्ष भदौमा वीरगन्जकी मुस्कान खातुनमाथि एसीड प्रहार भएको थियो । कक्षा ९ मा पढ्ने खातुनमाथि २०७६ भदौ २० गते स्कुल जाँदा एसिड आक्रमण भएको थियो । उनको अनुहार छाती र हातमा एसीडले पोलेको थियो । एसीड आक्रमणमा संलग्न बालक भएको भन्दै सुधार गृहमा पठाइएको थियो ।"
वीर अस्पतालको ओपीडी सेवा बन्द,"काठमाडौं : वीर अस्पतालकका १३ जना स्वास्थ्यकर्मीमा कोरोना भाइरस (कोभिड१९) संक्रमण पुष्टि भएपछि ओपीडी सेवा बन्द भएको छ। अस्पतालका निर्देशक डा केदार सेन्चुरीका अनुसार एक चिकित्सक, ६ नर्स, दुई फार्मेसीमा कार्यरत स्वास्थ्यकर्मी र चार सफाइ कर्मचारीमा कोरोना पुष्टि भएपछि दुई दिनका लागि ओपीडी सेवा बन्द गरिएको हो। निर्देशक सेन्चुरीले विज्ञप्ति सार्वजनिक गर्दै बुधबार र बिहीबारका लागि ओपीडी सेवा बन्द भएको जानकारी गराएका हुन्। वीर अस्पतालमा कार्यरत ७१ कर्मचारीमा संक्रमण पुष्टि भइसकेको छ। संक्रमण पुष्टि भएका सबैलाई होटलको आइसोलेसनमा पठाइएको छ। ओपीडी सेवा बन्द भए पनि ज्वरो क्लिनिक, आईसीयू, पसीआर ल्याब, प्रशासन शाखाका सेवा भने सञ्चालन हुने विज्ञप्तिमा जनाइएको छ ।"
सीपीएल : सन्दीपको किफायती बलिङ,"ट्रिनीडाड : क्याराबिन प्रिमियर लिग(सीपीएल)को यस सिजनको सातौं खेलमा सन्दीपले निकै राम्रो बलिङ गरेका छन्। सन्दीप आवद्ध टोली जमैकाले ट्रिवागो नाइट राइडर्ससँग प्रतिस्पर्धा गरिरहेको छ। सन्दीपले ४ ओभर बलिङ गर्दा १९ रन दिएर १ विकेट लिएका छन्। जमैका २० रनले परािजत भएको छ । ब्रायन लारा क्रिकेट मैदान भएको खेलमा जमैकाले टस जितेर बलिङ रोजेको थियो पहिले ब्याटिङ गरेको ट्रिबागोले २० ओभरमा ४ विकेट गुमाएर १८४ रन बनायो। १८५ रनको लक्षय पाएको जमैकाले २० ओभरमा ६ विकेट गुमाएर १६५ रन बनायो । पहिलो बलमै विकेट गुमाएपछि जमैकाका ब्याट्सम्यानहरुले खुलेर खेल्न सकेनन् । छैटौं र आठौ नम्बरमा ब्याटिङमा आएका आन्द्रे रसेल र कार्लोस ब्रेथवेटले ओक्रामक ब्याटिङ गरे पनि यो जितको लागि पर्याप्त भएन । रसेल २३ बलमा ५० र ब्रेथवेट १६ बलमा २१ रन बनाएर नटआउट रहे । ओपनर ग्लेन फिलिप्सले ४१ रन बनाए । ट्रिबागोबा लागि न्युजिल्याण्डका ब्याट्सम्या कोलिन मुन्रोले सर्वाधिक ६५ रन बनाए। कस्तान समे रहेका कारन पोलार्डले ३३, सुनिल नारिनले २९, लमन्डी सिमोन्सले २५ रन बनाए। जमैकाका लागि कार्लोस ब्रेथवेटले २ विकेट लिँदा सन्दीप लामिछाने र फिडेल इडवार्डले ११ विकेट लिए। ट्रिबागोका व्याट्सम्यानले जमैकाविरुद्ध सुरुदेखि नै आक्रामक ब्याटिङ गरेको थियो। जम्मा ११ बलमा २९ रन बनाएका सुनिल नारिन तेस्रो ओभरमा आउट भएपनि त्यसपछिका व्याट्सम्यान पनि जमैकामाथि हावी भइरहे। अघिल्ला खेलमा १०औं १२औं ओभरमा सन्दीप बलिङमा आउथे यस खेलमा ८औं ओभरमै बलिङमा आएका थिए। यस ओभरमा उनले जम्मा ३ रन दिएका थिए। १०औं ओभरमा उनले १ विकेट लिँदै ८ रन दिए। सन्दीपले सिमोन्स र मुन्रोको ४६ रनको साझेदारी विकेट लिएर ताडेको थिए। त्यसपछि सन्दीपले १२ औं ओभरमा २ र १४औं ओभरमा ७ रन दिए। निकै दवावमा परेका बेला जमैकाका अन्य बलर महंगो बन्दा सन्दीपले निकै किफयती बलिङ गरेका हुन्। सन्दीपले यस सिजनका ७ खेल खेल्दा १० विकेट लिएका छन्। उनको टोली जमैकाले ७ खेल खेल्दा ३ मा मात्रै जित निकालेको छ।"
"ताप्लेजुङमा चट्याङ लागेर एकजनाको मृत्यु, पाँच घाइते","ताप्लेजुङ : मंगलबार बेलुका परेको चट्याङ लागेर एकजनाको ज्यान गएको छ भने पाँच घाइते भएका छन् । मृत्यु हुनेमा फुङलिङ नगरपालिका १० फुरूम्बुकी दुर्गा विष्ट भट्टराई हुन्। चट्याङले गम्भीर भएकी उनको उपचारका लागि जिल्ला अस्पताल ल्याउने क्रममा मृत्यु भएको हो । उता सिरिजंघा गाउँपालिकामा पाँचजना घाइते भएको जिल्ला प्रहरी कार्यालय ताप्लेजुङले जनाएको छ । वडा नं ४ तेल्लोकमा दुईजना र वडा नं ५ पेदाङमा तीनजना घाइते भएका हुन् । तेल्लोकका ३५ वर्षीय कुमार थेबे र सोही ठाउँका १७ वर्षीय उमेश थेबे, पेदाङका ५० वर्षीय अर्थमान मावो, उनकी श्रीमती ४९ वर्षीया नरमाया मावो र ६ वर्षीय छोरा अतिप मावो घाइते छन् । घाइतेको तेल्लोकस्थित प्राथमिक स्वास्थ्य केन्द्रमा उपचार भइरहेको प्रहरीले जनाएको छ ।"
बाँझो जमिन हुन थाल्यो हराभरा,"ताप्लेजुङ : फुङलिङ नगरपालिका८ मेवाराजाका गुरुभक्ति नेपालले आम्बोटे खेतमा आठ वर्षपछि धान रोपेका छन् । चैत्र र वैशाखमा झाडी सफा गरेर असारमा खेति लगाएको उनले सुनाए । '१९ मुरी धान फल्ने खेत बाँझिएको आठ वर्ष भएको थियो, नेपालले भने, 'लकडाउनले खेति गर्ने अवसर जुराइदियो ।' नेपाल सरकारी जागिरे हुन् । छोराछोरी सदरमुकाम बसेर पढ्छन् । श्रीमतीलाई घर स्याहार्दै ठिक्क हुन्थ्यो । त्यसैले खेतमा कमाइ लगाउन सकेनन् । मेवाराजा गाउँका अधिकांश घरको अवस्था यस्तै छ । युवा पिँढी अध्ययन र कामका लागि भन्दै घर छोडेर बाहिरिएका थिए । 'यस वर्ष भने सबै गाउँ फर्किए, मेरो पनि छुट्टि भयो, 'गुरुभक्ति भन्छन्, 'खेति नगरी खान नपाइने रहेछ भन्ने लागेर बाँझो फुटाएँ ।' सोहि गाउँका श्याम तामाङ काठमाडौमा होटल सञ्चालन गर्थे । कमाई राम्रै भएकाले गाउँ फर्कने सोचाई थिएन । यहि बीचमा कोरोना भइरसको संक्रमण रोक्न सरकारले लकडाउन गर्यो । बजार, पसल, होटल ठप्प भए । होटलमा ताला लगाएर लकडाउनकै बिचमा उनि घर फर्किका उनि अहिले खेतिमा लागेका छन् । तीन वर्षदेखि बाँझो बनेको खेतमा श्यामले पनि धान रोपे । अब तरकारी लगाउने योजना छ । 'राम्रो होला भन्ठानेर होटलमा लाखौं लगानी गरियो, अहिले ताला झुन्ड्याएर भाडा तिर्नुपरेको छ,' श्याम भन्छन्, 'अब गाउँमा बसेर व्यवसायीक रुपमा कृषिमा लाग्ने सोच बनाएर फर्किएको हुँ ।' मेवाराजाकै प्रेम तामाङ र प्रविण पालुङ्वाले पनि बाँझो जमिन हराभरा बनाएका छन् । प्रेमले धान र प्रविणले गहत रोपेका हुन् । आठराई त्रिवेणी गाउँपालिका३ का भिमबहादुर चौहानले १५ वर्षअघि धान खेत मासेर अलैंची लगाएका थिए । केहि वर्ष अलैंचीले राम्रै आम्दानी समेत दियो । बिस्तारै अलैंचीको बजार साँघुरिदै गयो । मूल्य घट्यो । मूल्य कम भएपछि स्याहार पनि खासै गरेनन् । क्रमशः अलैंची मर्दै गयो र जमिन बाँझियो । उत्तिस र झाडीले ढाकिसकेको खेतमा यस वर्ष भने उनले धान रोपेको सुनाए । बन्द भएपछि बाहिर गएका छोराछोरी पनि फर्किए, 'चौहानले भने, 'जंगलले छोपिसकेको खेतमा अहिले लोभलाग्दो गरी धान हुर्कदैछ ।' जिल्लाकै मिक्वाखोलाका दुर्गा बस्नेतले पनि खेतमा तीन वर्षदेखि कमाइ लगाउन छोडेका थिए । जनशत्ति अभावले बाँझिएको खेत धान, केरा र कागतिले हराभरा बनेको छ । शहर पसेका मानिस गाउँमा फर्किएपछि कमाइ लगाउन सम्भव भएको उनले सुनाए । भने, 'गाउँमा बुढाबुढी र केटाकेटी मात्रै हुन्थे, खेताला पाइदैनथ्यो, यस वर्ष काम गर्ने मान्छे गाउँमै प्रशस्त छन् ।' जिल्लास्थित कोभिड नियन्त्रण तथा व्यवस्थापन समितिका अनुसार चैत्र १७ गते यता १४ हजार ९ सय ६४ जना जिल्ला भित्रिएका छन् । त्यसमध्ये अधिकांश रोजगार र अध्ययनको सिलसिलामा गएका छन् । अहिले उनीहरु घरमा कुनै न कुनै व्यवसायमा संलग्न रहेको जिल्ला समन्वय समिति प्रमुख घनेन्द्र मादेनले बताए । स्थानीय तहले चालु आर्थीक वर्षको बजेटमा बैदेशिक रोजगार र अन्य ठाउँबाट रोजगार गुमाएर फर्किएका युवाका लागि योजना समेटेका छन् । 'गाउँमै रोजगार, गर्वको आधार, 'सिरीजंघाको सान, उद्यमशील किसान जस्ता योजनामार्फत् युवालाई कृषिमा लगाउने सिरीजंघा गाउँपालिका प्रमुख टिकाराम गुरुङले बताए ।"
पाँच अन्तर्राष्ट्रिय उडानबाट फर्किए २६४ नेपाली,"काठमाडौं : त्रिभुवन अन्तर्राष्ट्रिय विमानस्थलमा आज आवागमन र प्रस्थान दुवै गरी पाँच अन्तर्राष्ट्रिय चार्टर्ड उडान भएका छन्। यी उडानमार्फत २६४ यात्रु नेपाल आएका छन् भने एक यात्रु नेपालबाट विदेश फर्किएको विमानस्थल कार्यालयले जनाएको छ। विमानस्थलका अनुसार आज नेपाल एयरलाइन्सले दोहाबाट १३८ यात्रु ल्याएको छ। सोही एयरलाइन्सको जहाजले कुवेतका लागि उडान भर्दा एक यात्रु लगेको छ। यस्तै हिमालय एयरलाइन्सले दोहाबाट १२६ यात्रु काठमाडौँ ल्याएको छ। एयर अरेबियाको जहाजले ६ हजार ६५० कार्गो नेपाल ल्याएको छ। यता नेपाल एयरलाइन्सको जहाज आज राति १:०० बजे जापानको नारिता उड्दैछ। नियमित उडानअन्तर्गत निगमको यो पहिलो उडान हो। नारिताबाट नेपाली लिएर बुधबार काठमाडौँ फर्कने तालिका छ। आजै हिमालय एयरलाइन्सको जहाज कार्गो उडानका लागि चीनको कुनमिङ उड्ने विमानस्थलले जनाएको छ। बुधबार पनि विभिन्न मुलुकबाट पाँच अन्तर्राष्ट्रिय चार्टर्ड उडान हुँदैछन्। हिमालय एयरलनइज्सले माल्दिम्भमा रहेका नेपालीलाई काठमाडौँ ल्याउनेछ। सोही एयरलाइन्सले चीनको कुनमिङ र चोङकीङबाट कार्गो ल्याउनेछ। कतार एयरवेज दोहाबाट काठमाडौं आउने उडान तालिका छ। आन्तरिकतर्फ आज विभिन्न एयरलाइन्सका सात चार्टर्ड उडान भएका छन्। समिट एयरले सिमिकोट, श्री एयरको हेलीले डोल्पा, प्रभुले लमजुङ मनाङ एयरले पोखरा, सिम्रिक एयरको हेलीले खोटाङ, तारा एयरले फाप्लु र एयरडाइनेष्टिले रुकुममा उडान भरेको विमानस्थल कार्यालयले जारी गरेको विज्ञप्तिमा उल्लेख छ। रासस"
१७ दिनमै बढ्यो पेट्रोलको मूल्य,"काठमाडौं : नेपाल आयल निगमले पेट्रोलको मूल्य फेरि बढाएको छ। निगमका प्रवक्ता विनितमणि उपाध्यायका अनुसार मंगलबार राति १२ बजेबाट लागू हुने गरी पेट्रोलको मूल्य प्रतिलिटर २ रुपैयाँ बढेको हो। भारतीय आयल कर्पोरेसनले १ सेप्टेम्बरमा भारतीय आयल कर्पोरेसनमा पठाएको मूल्य सूचीका आधारमा पेट्रोलको मूल्य बढेको प्रवक्ता उपाध्यायले जानकारी दिए। अब पेट्रोल १०७ रुपैयाँ प्रतिलिटर पुगेको छ। डिजेल, मटितेल, हवाई इन्धन र खाना पकाउने ग्यासको मूल्य भने यथावत नै रहेको प्रवक्ता उपाध्यायले बताए। यसअघि साउन ३२ गते डिजेल, पेट्रोल र मटीतेलको मूल्य प्रतिलिटर एक रुपैयाँ बढाएको थियो।"
पर्सामा ७४७ जनाले कोरोना जिते,"वीरगन्ज : कोरोनाको हटस्पट बनेको पर्सामा संक्रमितको संख्या दिनहु थपिदै गएको भएपनि केहि दिन यता कारोनालाई पराजित गरि निको हुनेको संख्या पनि बढ्दै गएको छ। मंगलवार मात्रै पर्सामा ४२ जना संक्रमित निको भइ कोरोना मुक्त भएका छन्। वीरगन्जको वीरगन्ज हेल्थकेयर अस्थायी कोभिड अस्पतालबाट १२ जना, पोखरिया अस्पतालको आइसोलेसनबाट ११ जना , गण्डक अस्थायी कोभिड अस्पताल र बयोधा अस्पतालको आइशोलेशनबाट ११ जना कोरोनामुक्त भइ घर फर्किएका छन्। यस्तै वीरगन्जको रानीपोखरी होटलको सेमि आइसोलेसनबाट २ जना, धोबिनी गाउँपालिकाको लंगडीस्थित कालीप्रसाद लाखे माविको सेमि आइसोलेसनबाट ३ जना, जिराभवानी गाँउपालिकाको नौका टोलास्थित विद्यालयको सेमि आइसोलेसनबाट २ जना र कालिकामाई गाउँपालिकाको होम आइसोलेसनबाट १० जना मङगलवार निको भइ कोरोना मुक्त भएको जिल्ला प्रशासन कार्यालय पर्साले जनाएको छ। यसअघि सोमबार २१ जना, आइतवार ३७ जना, शनिवार ६१ जना, शनिवार ३९ जना, शुक्रबार एकै दिन १ सय ३ जना र बिहीबार ६६ जना संक्रमित निको भइ कोरोना मुक्त भएका थिए। पर्सा मंगलवारसम्म संक्रमितको संख्या २ हजार २ हजार २ सय ११ पुगेको छ। ती मध्ये ७ सय ४७ जना संक्रमित निको भइ कोरोना मुक्त भइ सकेको जिल्ला प्रशासन कार्यालय पर्साका प्रशासकीय अधिकृत विनय श्रीवास्तवले जानकारी दिए। अब वीरगन्जस्थित २ वटा कोभिड अस्पतालमा गरि ९९ जना संक्रमित उपचाररत रहेका छन्। यस्तै होम आईसोलेसनमा १ हजार ११ जना संक्रमित रहेको श्रीवास्तवले जानकारी दिए। जिल्लाका विभिन्न स्थानमा स्थापना गरिएका सेमी आइशोलेनमा भने ३९९ जना संक्रमितहरु रहेको जिल्ला प्रशासन कार्यालय पर्साले जनाएको छ।"
प्रदेश १ मा थपिए ८७ नयाँ संक्रमित,"विराटनगर : प्रदेश १ मा कोरोना भाइरसका नयाँ ८७ जना संक्रमित भेटिएका छन् । मंगलबार एक हजार एक सय ७५ जनाको पीसीआर परीक्षण गरिएकोमा २१ महिला र ६६ पुरुषको रिपोर्ट पोजिटिभ आएको हो । परीक्षण गरिएकामध्ये एक हजार ८८ जनाको रिपोर्ट नेगेटिभ आएको हो । नयाँ थपिएका संक्रमितमा सबैभन्दा बढी सुनसरीका ५६ जना रहेका छन् । सुनसरी बाहेक मोरङका १५, झापाका १४ र पाँचथर र धनकुटाका एकएक जनाको रिपोर्ट पोजेटिभ आएको सामाजिक विकास मन्त्रालयले जनाएको छ । कोरोनाबाट सबैभन्दा बढी प्रभावित प्रदेश राजधानी विराटनगरमा मंगलबार तीन महिला र सात पुरुष गरेर १० जनामा मात्रै संक्रमण देखिएको छ । सुनसरीको इनरुवामा चार महिला, २२ पुरुष, इटहरीमा तीन महिला, १८ पुरुष, दुहवीमा तीन, महिला चार पुरुष, धरानमा एक महिला, एक पुरुषमा संक्रमण पुष्टि भएको छ । मोरङको विराटनगरका तीन महिला, सात पुरुष, बेलबारीका दुई महिला, एक पुरुष र रतुवामाईका दुई पुरुषमा कोरोना देखिएको छ । मन्त्रालयका अनुसार झापाको दमकमा तीन महिला, पाँच पुरुष, बाहदशीमा एक महिला, तीन पुरुष गौरीगञ्ज र कमल गाउँपालिकामा एकएक पुरुष, पाँचथरको फिदिममा एक पुरुष र धनकुटाको धनकुटा नगरपालिकामा एक महिला संक्रमित थपिएका छन् । प्रदेश १ मा कोरोना संक्रमितको संख्या हालसम्म तीन हजार चार सय ५४ पुगेको छ । ९० हजार एक सय ६५ जनाको पीसीआर परीक्षण गरिएकोमा ८६ हजार सात सय ११ जनाको रिपोर्ट नेगेटिभ आएको मन्त्रालयले जनाएको छ । प्रदेश १ मा मंगलबार सफल उपचारपछि १४ जना डिस्चार्ज भएका छन् । बीपी कोइराला स्वास्थ्य विज्ञान प्रतिष्ठान धरानबाट १२ र मोरङको रंगेलीस्थित कोभिड१९ आइसोलेसन केन्द्रबाट दुई जना डिस्चार्ज भएका छन् । मन्त्रालयका अनुसार प्रदेश १ मा हालसम्म डिस्चार्ज हुनेको संख्या एक हजार छ सय तीन पुगेको छ ।"
आँखा अस्पताल गाईघाटमा आइसोलेसन कक्ष,"उदयपुर : कोभिड१९ का बिरामीको उपचारका लागि उदयपुरको मदन भण्डारी आँखा अस्पताल गाईघाटमा आइसोलेसन सेवा सञ्चालन गरिने भएको छ । प्रदेश १ का विभिन्न जिल्लामा कोभिड१९ संक्रमणले महामारीकै रुप लिन थालेपछि सोमबार प्रदेश सरकारले स्थानीयस्तरमा नै बिरामी राखेर उपचार गर्ने गरी उक्त निर्णय गरेको हो । सरकारले आइसोलेसन सेवा विस्तारका लागि १५ लाख रुपैयाँ उपलब्ध गराउने निर्णय गरेको मुख्यमन्त्रीका प्रेस सल्लाहकार धुर्व सुवेदीले जानकारी दिए । उनले भने, ,'विराटनगर, धरानका कोभिड अस्पतालमा बिरामीको चाँप बढ्दै गएकाले उदयपुरका बिरामी तत्काल व्यवस्थापन गर्न यस्तो निर्णय लिइएको हो ।' लक्षण देखा नपरेका बिरामी पनि यता ल्याउँदा उपचारमा सकस भयो,' उनले भने, 'त्यस्ता लक्षण देखानपरेका संक्रमितलाई अब चिकित्सककै निगरानीमा आइसोलेसनमा राखिने छ ।' निर्णय भएको रकम तत्काल स्थानीय तहको खातामा जम्मा गरिने उनले बताए । सल्लाहकार सुवेदीले आईसोलेसन सञ्चालनमा लाग्ने अन्य आर्थिक व्यवस्थापन सबैको जिम्मा स्थानीय तह वा अन्य निकायबाट गर्ने गरी निर्णय भएको उनले बताए । गत चैत्र ५ गते त्रियुगा नगरपालिका ३ भुल्केमा एकैपटक १२ जनालाई कोरोना पोजटिभ देखिएपछि अस्पताल सञ्चालनको जिम्मा पाएको नेपाल नेत्रज्योती संघ उदयपुरले चैत्र १२ गते अस्पताललाई कोभिड अस्पतालमा परिणत गर्न सक्ने निर्णय गर्दै मुख्यमन्त्रीलाई भवन सुम्पेको थियो । नेत्रज्योती संघको निर्णयसँगै स्वास्थ्य तथा जनसंख्या मन्त्रालय सिंहदरबार काठमाडौंले ०७७ असार २९ गते आँखा अस्पताललाई आइसोलेसन सेन्टरमा परिणत गर्ने र तत्काल तीस वेड उपलब्ध गराउने गरी निर्णय भएको नेत्रज्योती संघका सभापति भागवत राउतले जानकारी दिए । सोही निर्णयअनुसार स्वास्थ्य सेवा विभागको व्यवस्थापन महाशाखाले तीस बेड उपलब्ध गराएसँगै जिल्ला प्रशासन कार्यालय उदयपुर र जिल्ला अस्पताल सञ्चालन तथा व्यवस्थापन समितिलेसमेत भदौ ४ गते मुख्यमन्त्रीलाई आँखा अस्पतालको भवन निर्माण भइसकेको तर सञ्चालनमा आइनसकेकाले तत्कालका लागि आइसोलेसन केन्द्र स्थापनाका लागि उपयुक्त भएको जानकारी गराएको थियो । प्रदेश सरकारले जिल्ला अस्पताललाई दश वेडको आइसोलेसन केन्द्र स्थापना गर्न परिपत्र गरेपछि अस्पताल व्यवस्थापन समितिले अन्य सेवा सञ्चालनमा बाधा पुग्ने भन्दै आँखा अस्पतालमा आइसोलेसन सेवा सञ्चालनका लागि सिफारिस गरेको सभापति राउतले बताए । ४२ कोठा रहेको तीन तलाको भवनमा ६० वटासम्म बेड राख्न सकिने राउतले बताए । भवनमा १६ वटा शौचालय र ५ वटा युरिन रहेका छन् । जिल्लामा हालसम्म एक सय ११ जनामा कोरोना भाईरसको संक्रमण देखापरेको छ । बेल्टारस्थित कोरोना उपचार केन्द्र २६ वेडको मात्र भएकाले विकल्प नहुँदा बिरामी राख्न कठिन भएको स्वास्थ्य कार्यालय प्रमुख मोहन सुवेदीले बताए ।"
डोटीमा २१ जना नेपाली सेनालाई कोरोना संक्रमण,डोटी : डोटीमा कार्यरत २१ जना नेपाली सेनामा कोरोना भाइरस पोजिटिभ देखिएको छ। डोटी अस्पतालको प्रयोगशालामा मंगलबार भएको परीक्षणमा नेपाली सेनाका २१ जनासहित डोटीका २४ जनामा पोजिटिभ देखिएको हो। जिल्ला स्वास्थ्य कार्यालय डोटीले २१ जना नेपाली सेना राजपुर दिपायलमा कार्यरत रहेको बताइएको छ भने अन्य संक्रमित दिपायल सिलगढी नगरपालिकाका६ का २ पुरुष र केआईसिंह गाउँपालिका १ पुरुषमा कोरोना भाइरसको संक्रमण देखिएको जनाइएको छ। योसँगै डोटीमा हालसम्म ९४८ जनामा कोरोना पुष्टि भएको छ। यसअघि डोटीमा नेपाल प्रहरीका तीन जना कर्मचारीमा समेत कोरोना भाइरस देखिएको थियो। यसअघि बैतडीमा कार्यरत १ नेपाली सेनाका जवानमा समेत कोरोना भाइरसको संक्रमण भेटिएको थियो।
स्वास्थ्यकर्मीलाई निःशुल्क बस सेवा,"काठमाडौं : उपत्यकाका विभिन्न अस्पतालमा कार्यरत चिकित्सकका लागि निःशुल्क बस सेवा सञ्चालन गरिएको छ । नेपाल स्काउट, चिकित्सक संघ र हिसानको सहकार्यमा बस सञ्चालन गरिएको हो । पछिल्लो समय कोरोना संक्रमण को संख्या अत्याधिक बढेको र करिब २ सातादेखि उपत्यकामा लगाइएको निषेधाज्ञालाई मध्यनजर गर्दै स्वास्थ्यकर्मीका लागि अस्पताल आवतजावत गर्न निःशुल्क बस सेवा सुरु गरिएको हो । स्वास्थ्यकर्मीको यातायात सहजताका लागि निःशुल्क बससेवा सुरु गरिएको नेपाल स्काउटका राष्ट्रीय संयोजक तथा हिसानका महासचिब लोक बहादुर भण्डारीले जानकारी दिए । बस सञ्चालनका लागि स्वास्थ्य मन्त्री भानुभक्त ढकालसँग छलफल भएको थियो । ढकालले समेत अभियानको प्रशंसा गरेपछि अभियान अघि बढाइएको हो । अभियानमा नेपाल नेशनल अस्पताल कलङ्की, रोटरी क्बल अफ काठमाडौँ हेल्थ प्रोफेसनल्सको पनि सहकार्य छ । भण्डारीका अनुसार सोमबारदेखि बस सञ्चालन गरिएको हो । सेवा निःशुल्क हो । सवारी साधनका कारण स्वास्थ्य सेवा दिनका लागि स्वास्थ्यकर्मीमा कुनै बाधा नपरोस भनेर निःशुल्क बससेवा सुरु गरिएको हो । सुरुमा ३ वटा बसले सेवा दिएका छन् । आवश्यकताका आधारमा बस थपिने भण्डारीले बताए । सबै बसहरुमा स्काउटका स्वयमसेवकहरू परिचालित भइरहेका छन् । बस बिहान ६:३० बजेदेखि ८ :३० बजेसम्म र साँझ ५ :३० बजेदेखि ७ :३० बजेसम्म संचालनमा आउनेछन् । यी बसहरुले अस्पताल क्षेत्रको रुटबाट सेवा सुरु गर्नेछन् । बाँसबारीबाट सुरु हुने बस टिचिङ, कान्ति वाल अस्पताल, वीर अस्पताल, थापाथली अस्पताल हुँदै पाटन अस्पतालसम्म पुग्नेछन् । यस्तै दोस्रो बस पाटन अस्पतालदेखि सुरु भई थापाथली, आँखा अस्पताल त्रिपुरेश्वर, वीर अस्पताल, कान्ति वाल अस्पताल, टिचिङ अस्पताल हुँदै पुनः बाँसबारीसम्म चल्नेछ । यसैगरी तेस्रो बसले बस चक्रपथ परिक्रमा गर्नेछ । बसबारे आवश्यक जानकारी लिनु परेमा वा केही समस्या परे ११४७ हटलाइन नम्बरमा फोन गर्नसमेत सम्बन्धित संस्थाहरुले स्वास्थ्यकर्मीहरुलाई आग्रह गरेका छन् । यस किसिमको बस सेवाले स्वास्थ्यकर्मीले ठूलो राहतको अनुभव गरेको अभियानकर्मीले बताए।"
मोरङमा थप एक हप्ता निषेधाज्ञा,"विराटनगर : मोरङमा केही खुकुलो प्रावधानसहित निषेधाज्ञा बढाइएको छ । जिल्ला सुरक्षा समितिको मंगलबार बसेको बैठकले निषेधाज्ञा भदौ २२ गतेसम्म लम्ब्याउने निर्णय गरेको हो । भदौ १० गतेबाट दोस्रो पटक जारी गरिएको निषेधाज्ञाको समयअवधि राति १२ बजे सकिँदै गर्दा समितिले यस सम्बन्धमा अर्को निर्णय लिएको हो । पहिलो पटक भदौ ५ गते विराटनगरसमेतका चारवटा स्थानीय तहका केही आशिंक स्थानमा निषेधाज्ञा लगाइएको थियो । मोरङका प्रमुख जिल्ला अधिकारी कोषहरि निरौलाले पछिल्लो निषेधाज्ञा भदौ २२ गतेराति १२ बजेसम्म रहने । उनका अनुसार स्थानीय प्रशासन ऐन २०२८ को दफा ६ को उपदफा (३) बमोजिम लगाइएको निषेधाज्ञाको अवधिमा जोर गते जोर नम्बरका र बिजोर गते बिजोर नम्बरका निजी सवारी साधन सञ्चालन गर्न पाइएको छ । यसअघि कुनै पनि सवारी साधन सञ्चालन गर्न अनुमति दिइएको थिएन । तर सार्वजनिक सवारी साधन भने सञ्चालनमा पूर्ण रुपमा रोक लगाइएको निरौलाले बताए । बजार तथा पसल अब दिनको ४ बजेसम्म खुल्ला गर्न पाइने भएको छ । दोस्रो निषेधाज्ञामा दिउँसो १२ बजेसम्म मात्रै बजार तथा पसल खुल्ला राख्न पाइने नियम थियो । शनिबार भने अत्यावश्यक बाहेकका पसल सञ्चालनमा रोक लगाइएको निरौलाले बताए । निषेधाज्ञाको अवधिमा सैलुन, ब्यूटीपार्लर, गुद्रीबजार, हाटबजार भने खोल्न नपाइने भएको छ । यस्तै भेला, महोत्सव, जात्रा जस्ता सामूहिक गतिविधी गर्न रोक लगाइएको छ । सरकारी कार्यालयले आलोपालो गरी न्युनतम् संख्यामा कर्मचारी राखेर भदौ २१ गतेबाट तालिका अनुसार सेवा सञ्चालन गर्नुपर्ने प्रजिअ निरौलाको भनाइ छ । स्वास्थ्य सुरक्षा मापदण्ड पालना गरेर उद्योग तथा कलकारखाना सञ्चालन गर्न पाइने भएको छ । यसअघि पनि उद्योगलाई कुनै रोक लगाइएको थिएन । जिल्लाभर राति ९ बजेदेखि विहान ५ बजेसम्म हिँडडुल गर्न भने प्रतिबन्ध लगाइएको छ । कोरोना भाइरसको संक्रमण अझै नियन्त्रणमा नआएका कारण केही खुकुलो प्रावधानसहित निषेधाज्ञा लगाइएको जानकारी निरौलाले दिए । जनजीवन पनि कष्टकर बन्दै गएपछि त्यसलाई सहज बनाउने गरी निषेधाज्ञाको मोडालिटी परिमार्जन गरिएको उनको भनाइ छ ।"
सुदूरपश्चिममा २१ सेनासहित १०१ जनामा कोरोना संक्रमण,"धनगढी : सुदूरपश्चिममा मंगलबार नेपाली सेनाका २१ सहित १०१ जनामा कोरोना संक्रमण देखिएको छ । मंगलबार डोटी अस्पतालको प्रयोगशालामा भएको परीक्षणमा नेपाली सेनाका २१ सहित ३१ जनामा संक्रमण देखिएको हो । डोटी अस्पतालका प्रयोगशाला इन्चार्ज शौरभ श्रेष्ठले प्रयोगशालामा मंगलबार ७७ स्वाब नमुना परीक्षण गरिएकोमा सेना २१ सहित ३१ जनामा कोरोना संक्रमण देखिएको बताए । श्रेष्ठका अनुसार कोरोना संक्रमण देखिएका सबै सेना राजपुरमा कार्यरत छन् । अन्य संक्रमितमा डोटीको शिखर नगरपालिकाका २ जना र के आइसिंह गाउँपालिका वडा नम्बर ४ का १ जना तथा अछामको बान्नीगढी जयगढ गाउँपालिकाका ३ जना र सोही जिल्लाको रामारोशनका ४ जनामा पनि कोरोना देखिएको छ । यसैगरी डडेल्धुरा र धनगढी प्रयोगशालमा ७० जनामा कोरोना संक्रमण भएको छ । डडेल्धुरा प्रयोगशालामा ५६ तथा धनगढी प्रयोगशालामा १४ गरी ७० जनामा कोरोना संक्रमण पुष्टि भएको हो । डडेल्धुरा अस्पतालको प्रयोगशालामा गरिएका ५३५ स्वाब परीक्षणमा ५६ जनाको रिपोर्ट पोजिटिभ आएको प्रयोगशाला इन्चार्ज ईस्वरीप्रसाद भुषालले जानकारी दिए । उनका अनुसार संक्रमित हुनेहरुमा डडेल्धुराको गन्यापधुरा गाउँपालिकाका २ जना, बैतडीको पुचौंडी नगरपालिकाका १ जना, मेलौली नगरपालिकाका २ जना र शिगास गाउँपालिकाका ८ जना गरी १३ जनामा कोरोना संक्रमण देखिएको छ । त्यस्तै, अछामको पञ्चदेवल बिनायक नगरपालिकाका ५ जना तथा बझाङको बिथ्थडचिर गाउँपालिकाका २ जना, बुगल नगरपालिकाका १४ जना, छब्बिसपाथिभारा गाउँपालिकाका २ जना, केदारस्युँ गाउँपालिकाका १६ जना र थलारा गाउँपालिकाका ४ जना गरी ४३ जनामा कोरोना देखिएको छ । यसैगरी, धनगढीको सेती प्रादेशिक अस्पतालको प्रयोगशालामा गरिएको परीक्षणमा कैलाली ११ र कञ्चनपुरका ३ गरी १४ जनामा कोरोना संक्रमण देखिएको छ । सेती प्रादेशिक अस्पतालको प्रयोगशालामा ५६६ जनाको स्वाब परीक्षण भएकोमा ८ महिला र ६ पुरुष गरी १४ जनामा संक्रमण देखिएको हो । अस्पतालका सूचना अधिकारी दिलिपकुमार श्रेष्ठका अनुसार कञ्चनपुरको भीमदत्त नगरपालिकाका ३ जना तथा कैलालीको धनगढी उपमहानगरपालिका वडा नम्वर ४ का तीन जना, वडा नम्बर ६, १२ र १९ का एकएक जना, गोदावरी नगरपालिकाका चार र गौरीगंगा नगरपालिकाका एक जनामा पनि संक्रमण देखिएको छ । योसँगै सुदूरपश्चिममा कोरोनाबाट संक्रमित हुनेको संख्या ५९०५ पुगेको सुदूरपश्चिम प्रदेश सामाजिक विकास मन्त्रालय स्वास्थ्य प्रशासन महाशाखा प्रमुख नरेन्द्रसिंह कार्कीले बताए । उनका अनुसार कूल संक्रमितमध्ये पाँच हजारले कोरोना जितेर डिस्चार्ज भएका छन् भने ११ जनाको निधन भएको छ ।"
बागमतीका सबै जिल्लामा प्रदेश मातहतको अस्पताल बनाउने सरकारको निर्णय,"हेटौंडा : बागमती प्रदेश सरकारले प्रदेशका सबै जिल्लामा आफ्नो मातहतमा अस्पताल बनाउने गरी निर्णय गरेको छ । मंगलबार बसेको मन्त्रीपरिषद् बैठकले प्रदेश मातहतमा अस्पताल नभएका जिल्लाका अस्पताललाई स्तरोन्नती गर्ने निर्णय गरेको हो । बागमती प्रदेशका मुख्यमन्त्री डोरमणि पौडेलको अध्यक्षतमा बसेको बैठकले प्रदेश मातहत नभएका, जिल्लाको स्थानीय तहमा रहेका अस्पतालहरुको स्तरोन्नती गर्ने निर्णय गरेको हो । प्रदेशका ८ वटा जिल्लामा मात्र प्रदेश मातहतका अस्पताल रहेका छन् । हाल दोलखा, काभ्रे, काठमाडौं, ललितपुर र चितवनमा प्रदेश मातहतका अस्पताल छैनन् । बैठकले पर्यटन व्यवसायको इजाजत नवीकरण तथा जरिवानविलम्ब दस्तुरमा छुट दिने निर्णय पनि गरेको छ । प्रदेश पर्यटन विकास सम्बन्धमा व्यवस्था गर्न बनेको बिधेयक, प्रदेश राजपत्र प्रकाशन सम्बन्धी (पहिलो संसोधन) निर्देशिका २०७७, दुध पाउडर प्लान्ट निर्माणका लागि जग्गा भोगचलन स्वीकृत गर्ने निर्णय पनि बैठकले गरेको प्रदेश सरकारका प्रवक्ता एवम् आर्थिक मामिला तथा योजनामन्त्री कैलाश ढुंगेलले जानकारी दिए । यसैगरी मंगलबारको बैठकले महिला विकास प्रशिक्षण केन्द्र ललितपुरको संरचना प्रदेश मातहत ल्याउने र प्रदेश मातहत रहने आयोजनाहरुको अस्थायी दरबन्दी स्वीकृत गर्ने निर्णय गरेको पनि मन्त्री ढुंगेलले बताए ।"
पौडी खेल्दा वेपत्ता युवकको शव भेटियो,"भक्तपुर : भक्तपुरको चाँगुनारायण नगरपालिका ८ सुडालस्थित बोझिनी कृत्रिम पोखरीमा पौडी खोल्न जाँदा वेपत्ता युवकको लास मंगलबार फेला परेको छ । पाँचथर तुम्बेवा गाउँपालिका ४ घर भई हाल सुडाल बस्ने २५ वर्षीय अमन भनिने योगेन्द्र लिम्बू सावा उक्त पोखरीमा पौडी खेल्न जाँदा डुबी बेपत्ता भएका थिए । महानगरीय प्रहरी परिसर भक्तपुरका अनुसार मंगलबार सुरक्षाकर्मीको उद्धार टोलीले पोखरीको लेदोमा गाडिएको अवस्थामा लिम्बूको लासलाई फेला पारिएको हो । परिसरका प्रवक्ता प्रहरी नायब उपरीक्षक दीपक गिरीले कानुनी प्रक्रिया पूरा गरी लासलाई पोस्टमार्टमको लागि चाँगुनारायण नपा २ दुवाकोटस्थित काठमाडौं मेकिडल कलेज शिक्षण अस्पताल पठाइएको जानकारी दिए । मृतक योगेन्द्र प्रकाश लिम्बूसँग सोमबार पौडी खेल्न भनी बोझिनी कृत्रिम पोखरी पुगेका थिए । प्रहरीले प्रकाशसँग घटनाबारे सोधपुछ गरेको जनाएको छ । सुरक्षाकर्मीले सोमबार नै मृतक योगेन्द्रको उद्धार प्रयास गरेको थियो । तर वर्षाको कारण हुन नसकेको परिसर प्रवक्ता प्रहरी नायब उपरीक्षक गिरी बताउँछन् ।मंगलबार भक्तपुर प्रहरी, सूर्यविनायकस्थित नेपाली सेनाको वीरदल गण र काठमाडौंको सिनामंगलस्थित सशस्त्र प्रहरीको २० नं गण विपद व्यवस्थापन उद्धार टोलीको गोटाखोरले पोखरीभित्र पसेर खोजी गर्ने क्रममा योगेन्द्रको शव लेदोमा गाडिएको अवस्थामा भेट्टाएको हो । स्थानीयका अनुसार उक्त कृत्रिम पोखरीमा यससँगै दुईजनाले ज्यान गुमाएका छन् । सुडालमा सिंचाइ सुविधाको लागि बोझिनी खोलामा बाँध निर्माण गरी उक्त कृत्रिम पोखरी निर्माण गरिएको हो । यसै वर्ष पोखरीको आधार दोब्बर फराकिलो बनाइएको हो ।"
कोरोनामुक्त भएकाहरुलाई भव्य स्वागत,"विराटनगर : कोरोना भाइरसको संक्रमण पुष्टि भएकालाई पछिल्लो समय गाउँ समाजले हेर्ने दृष्टिकोण फेरिँदैगएको छ । सामाजिक वहिष्करणमा परे जस्तै हुने संक्रमित अचेल आइसोलेशनबाट फर्किएपछि आफन्त, छरछिमेक र गाउँका अगुवाहरुबाट सम्मानित हुन थालेका छन् । विराटनगरमा यस्तै भयो । जहाँ कोरोनामुक्त भएको एउटा परिवारका सदस्यलाई टोलका बासिन्दाले मंगलबार भव्य स्वागत र सम्मान गरे । टोलका अगुवा, छिमेकी, बुद्धिजीवीहरुले फूलका गुच्छासहित स्वागत गर्दै संक्रमण मुक्त भएकालाई दुव्र्यवहार गर्न नहुने सन्देश प्रवाह गरेका छन् । सबैतिर संक्रमितलाई दुव्र्यवहार र वहिष्कार गरिरहँदा विराटनगर महानगरपालिका१२ का किशोर धमलाको परिवारले भने सबैबाट सम्मान पायो । नेपाल ट्रेड युनियन महासंघ प्रदेश १ का अध्यक्षसमेत रहेका धमलालाई साउन २८ गते बुधबार कोरोना पुष्टि भएको थियो । कुनै लक्षण नदेखिए पनि पीसीआर परीक्षण गराएका उनी संक्रमण देखिएपछि मारवाडी सेवा सदनको आइसोलेशनमा भर्ना भए । त्यसपछि परिवारका सबै जनामा संक्रमण देखियो । उनको कन्ट्याक्ट ट्रेसिङमा परेका श्रीमती, छोरी र छोराको रिपोर्ट पनि भदौ १ गते पोजिटिभ आयो । कसैलाई पनि लक्षण नदेखिएपछि तीन जनाले भने होम आइसोलेशनमै रहे । पुनः परीक्षण हुन बाँकी रहेका छोराबाहेक सबैले कोरोना पचाइसकेका छन् । पछिल्लो रिपोर्ट नेगेटिभ आएसँगै धमलासहित श्रीमती र छोरी उपचारपछि मंगलबार कोरोना मुक्त भएका हुन् । कोरोना पराजित गर्दै सामान्य जीवनमा फर्किएका धमला परिवारले भव्य स्वागत पाएको हो । छिमेकी र आफन्तले कोरोना जित्न सफल भएर सामान्य जीवनमा फर्किएकोमा उनको परिवारलाई बधाइ पनि दिए । संक्रमण देखिँदा सुरुमा मन बेचैन भए पनि त्यस्तो हैन रहेछ । संक्रमण जोसुकैमा हुनसक्ने भएकाले आफन्त, छरछिमेकी र समाजले सकारात्मक व्यवहार देखाइदिए मात्रै पनि कोरोना सहजै पचाउन सकिँदो रहेछ भन्ने लाग्यो, धमलाले भने ।"
जसले प्रहरीकै हातमा प्रचार थमाउँथे,"राजविराज : पद, पैसा र पावरलाई त्यागेर आदर्श, निष्ठा र समाजसेवालाई अँगाल्ने नेविसंघ सप्तरीका संस्थापक एवम् कांग्रेस सप्तरीका निडर नेता मुरारीप्रसाद उपाध्यायलाई पार्टी र नेविसंघले सम्झिन नसकेकोमा पुराना नेताले दुख व्यक्त गरेका छन्। सप्तरीको राजनीतिक इतिहासमा पूर्व उपप्रधानपञ्च र बहुदलीय व्यवस्थाको स्थापनालगत्तै कांग्रेसको क्षेत्रीय सभापतिको जिम्मेवारी सम्हालेका उपाध्यायको त्याग, तपस्या, निष्ठा र इमान्दार जीवनशैली सप्तरीको इतिहासमा अविस्मरणीय रहेको चर्चा गर्दै पूर्वगृह राज्यमन्त्री एवम् पूर्वकेन्द्रीय सदस्य रामकुमार चौधरीले १३औँ दिनको पूण्य तिथीसम्म शोकसभा समेत नगरेकोमा दुःख व्यक्त गरेका हुन्। पञ्चायतकालमा युवालाई संगठित गर्न, सहिद पुस्तकालय स्थापना गर्न र निरन्तर समाजसेवामा लागेका आदर्श र प्रेरणास्रोत रहेका उपाध्यायलाई सप्तरी कांग्रेस र नेविसंंघले नसम्झिएकोमा चौधरीले दुःख व्यक्त गरे। निरकुंश व्यवस्थाको अन्त्य गरी प्रजातन्त्रको बहाली गर्न महत्वपूर्ण भूमिका खेलेका उपाध्यायले प्रहरीकै हातमा पञ्चायत विरोधी प्रचार थमाउने आँट देखाउँथे, चौधरीले स्मरण गरे। राजविराज नगरपालिकाका पूर्वउप प्रधानपञ्च समेत रहेका राजविराज नगरपालिका७ निवासी ७७ वर्षीय उपाध्यायको गत भदौ ५ गते उपचारका क्रममा काठमाडौंको ग्राण्डी अस्पतालमा मृत्यु भएको थियो। ज्वरो र निमोनिया भएपछि काठमाडौं पुगेका उनमा कोरोना संक्रमण देखिएपछि तत्कालै विद्युतीय शवदाहमा शव व्यवस्थापन गरिएको छोरा सचिन उपाध्यायले बताए। २०४३ साल चैतमा भएको स्थानीय तहको निर्वाचनमा राजविराजको चार वडाको मतदानमा धाँधली भएको भन्दै उम्मेदवारले गरेको अनसनलगायतको आन्दोलन सफल भएपछि ०४४ साल वैशाखमा पुनः भएको निर्वाचनमा उपाध्याय उपप्रधान पञ्चमा निर्वाचित भएका थिए। चार बुथको मतदानमा धाँधली भएको भन्दै जारी १२ दिनको अनसनपछि ०४४ वैशाख ४ गते राजविराज नगरपालिकाको सबै १० वडामा पुनः निर्वाचन हुनु नेपालको राजनीतिमा ऐतिहासिक घटना रहेको पूर्वप्रधानपञ्च गोविन्द सिंह बताउँछन्। उपाध्यायसँगै प्रधानपञ्च बनेका सिंहले बिरामीको सेवा र अस्पतालमा कुरुवा बस्न २०७६ सालसम्म सामाजिक सेवाभावका उपाध्याय अग्रसर रहने गरेको बताए। सप्तरीको जनता र पार्टीका लागि उपाध्यायको योगदान ऐतिहासिक र चीरस्मरणीय रहेको बताएका कांग्रेस सप्तरीका सभापति दिनेश यादवले उनको सम्झनामा कुनै कार्यक्रम गर्न नसकिएको तर विज्ञप्तिमार्फत श्रद्धाञ्जली दिएको जानकारी दिए। कोरोनाका कारणले पनि कुनै कार्यक्रम गर्न नसकिएको उनले बताए। नेविसंघ सप्तरीको अध्यक्षको दाबी गर्दै आएका पार्थो सरकारले पनि उपाध्यायको सम्झनामा कुनै कार्यक्रम नभएको जानकारी दिए। सहिद पुस्तकालयमा बम विष्फोट भएपछि उपाध्यायसँगै कांग्रेसका नेता पक्राउ परेको अर्का पुराना नेता सुशील सेवाले बताए। पञ्चायती व्यवस्थामा कांग्रेसका नेता निर्वासनमा बसेर हिंसात्मक आन्दोलन गर्ने निर्णयलाई अस्वीकार गर्दै उपाध्याय सप्तरीको जोगिनियाबाट राजविराज बसाई सरेर युवालाई संगठित गर्न अग्रसर रहेको सेवाले बताए। पद, पैसा र पावरले धानेको अहिलेको राजनीतिक वातावरणमा उपाध्याय जस्ता व्यक्तित्वलाई सम्झने त टाढाको कुरा हो, आफैँले जन्माएको नेविसंघ सप्तरी र जीवनभर कर्म गरेको पार्टी नेपाली कांग्रेस सप्तरीले सम्झने चेष्टासमेत नगर्नुलाई पूर्वगृहराज्य मन्त्री चौधरी दुःखद भएको बताउँछन्। उपाध्यायका श्रीमती, २ छोरा र २ छोरी छन्। उपाध्यायको १३ औँ दिनको पुण्य तिथिमा भावपूर्ण श्रद्धाञ्जली र परिवारमा समवेदना।"
बिरामी बोक्ने जीपका चालकलाई कोरोना,"दमौली : आँबुखैरेनी र गोरखा आसपासका क्षेत्रका बिरामी बोक्ने जीपका चालकलाई कोरोना संक्रमण देखिएको छ। गण्डकी प्रदेश स्वास्थ्य निर्देशनालयले सार्वजनिक गरेको पछिल्लो पीसीआर परीक्षण नतिजामा संक्रमण देखिएका आँबुखैरेनी ३ निवासी २९ वर्षका पुरुषमा कोरोना संक्रमण देखिएको हो। उनी त्यस क्षेत्रमा बिरामी ओसारपसार गर्ने जीपका चालक भएको खुलेको छ। छिमेकी गोरखकाली गाउँपालिकाका व्यक्तिमा संक्रमण देखिएपछि उनको सम्पर्कमा आएका ती चालकलाई क्वारेन्टिनमा राखिएको थियो। उनी बिरामीहरुलाई अस्पताल लैजाने जीपका चालक हुन् आँबुखैरेनी गाउँपालिकाका स्वास्थ्य शाखा प्रमुख अगमप्रसाद उपाध्यायले भने,गोरखकालीका संक्रमितको सम्पर्कमा आएको पाइएपछि हामीले क्वारेन्टिनमा राखेका थियौं।' तीन दिनयता उनी क्वारेन्टिनमा भए पनि उनले यस अघि पटक पटक बिरामी ओसारपसार गरेको पाइएकाले अब क्न्ट्याक्ट ट्रेसिङ थालिने उनले बताए। धेरै पटक गोरखाबाट बिरामी बोकेर अस्पताल लगेको पाइएकाले उनको सम्पर्कमा आएकाको खोजी थालेका छौं, उनले भने।"
कपिलवस्तुको चन्द्रौटामा ३० बेडको आइसोलेसन सेन्टर,"कपिलवस्तु : शिवराज नगरपालिकाले चन्द्रौटामा ३० वेड क्षमताको आइसोलेसन सेन्टर निर्माण गरेको छ । नगरपालिका क्षेत्र र आसपासका कोरोना संक्रमितको सघन रुपमा उपचार गर्नका लागि आइसोलेसन सेन्टरको निर्माण गरिएको नगर प्रमुख नेत्र राज अधिकारीले बताए । जिल्लामा कोरोना संक्रमणको अवस्था भयावह हुन सक्ने भन्दै जिल्ला प्रशासन कार्यालयमा बसेको बैठकमा आआफ्ना स्थानीय तहले सम्भव भएसम्म आइसोलेसन सेन्टर निर्माण गर्ने निर्णय भएको थियो । सोही अनुसार २ महिनाभित्र शिवराज नगरपालिकाले नगरपालिकाको तर्फबाट ७२ लाख रुपैयाँ र यूनिसेफको १३ लाख रुपैयाँ सहयोग गरी करीब ८५ लाखको लागतमा आइसोलेसन सेन्टर निर्माण कार्य पूरा गरेको नगर प्रमुख अधिकारीले बताए । शिवराज नगरपालिकाका कोरोना संक्रमितहरुलाई बुटवलस्थित आइसोलेसन सेन्टरमा पठाउँदा राख्ने ठाउँ नहुँदा फर्काउनु परेको पीडा म कहिल्यै बिर्सन्न, नगर प्रमुख अधिकारीले भने, 'अब यस क्षेत्रका कोरोना संक्रमितहरुलाई उपचार गर्न सहज हुनेछ, यसमा हामी निकै खुशी छौं ।' आइसोलेसन निर्माणमा सहयोग गर्ने सवैमा नगर प्रमुख अधिकारीले धन्यवाद दिँदै कोरोना विरुद्धको नगरपालिकाको अभियानलाई सहयोग गर्न सबै राजनैतिक दलका प्रतिनिधि, संघ संस्था र नगरवासीहरुमा अपील समेत गरेका छन् । आइसोलेसन सेन्टरमा कोरोना संक्रमितहरुका लागि अक्सिजनसहितका ६ वटा विशेष कोठाहरु छन् । यसका अतिरिक्त स्वास्थ्यकर्मी तथा स्टाफहरुका लागि थप ३ वटा कोठाहरु निर्माण गरिएका छन् । यहाँ आएका लक्षणसहितका संक्रमितका लागि ४ वटा वेडसहितको सघन कक्ष निर्माण गरिएको छ । यसमा अक्सिजनलगायत आवश्यक पर्ने उपकरणहरुको व्यवस्थापन गरिएको स्वास्थ्य संयोजक चुरामणी भट्रराईले बताए । सेन्टरमा राखिएका संक्रमितको जटिल समस्या देखिए मात्रै बुटवलस्थित कोरोना विशेष अस्पतालमा पठाउँछौं, स्वास्थ्य संयोजक भट्टराईले भने, 'नगर क्षेत्रका प्राय सबै कोरोना संक्रमितलाई यहीबाट हामी सन्चो पार्छौ ।' आइसोलेसन सेन्टरमा ४ जना स्वास्थ्यकर्मी, २ जना सुरक्षाकर्मी र २ जना स्वीपर खटाइएको छ । सेन्टरका हरेक गतिविधि सिसिटीभी क्यामेराबाट निगरानी हुन्छ । संक्रमितलाई सहज ढंगले समय विताउन सजिलो होस् भन्नका लागि फ्री वाईफाई सेवा प्रवाह गरिएको छ । शिवराज नगरपालिकामा हाल सम्म १ सय २८ जना कोरोना संक्रमित भएकोमा १ सय २५ जना उपचार पछि निको भइसकेका छन् । हाल ३ जनामा मात्र संक्रमण रहेको नगरपालिकाले जनाएको छ । शिवराज नगरपालिबाट चन्द्रौटामा निर्माण गरिएको नवनिर्मित कोरोना आइसोलेसन सेन्टर ।तस्बिर : अन्नपूर्ण"
सुत्केरीको उद्धार,"बेंसीसहर : लमजुङबाट एक सुत्केरीको उद्धार गरिएको छ। मस्र्याङ्दी गाउँपालिका ५, सन्जापुकी २७ वर्षीया आइतमाया गुरुङलाई मंगलबार हेटिकप्टरबाट उद्धार गरेर पोखरा पठाइएको हो। सुत्केरी व्यथा लागेपछि आइतमायालाई मंगलबार बिहान घेर्मु स्वास्थ्य चौकीमा ल्याइएको थियो। दिनभर प्रयास गरेपनि सुत्केरी गराउन कठिन भएपछि साँझ हेलिकप्टरबाट उद्धार गरेर पोखरा पठाइएको हो। गर्भवती महिलाको पेटमा बच्चा उल्टो अवस्थामा रहेकाले सुत्केरी गराउन कठिन भएको घेर्मु स्वास्थ्य चौकीका इन्चार्ज मोती गुरुङले बताए। दिनभरी प्रयास गर्दा खुट्टा मात्र निस्कियो, गुरुङले भने, यस्तो अवस्थामा तत्काल उद्धार गर्न नसके आमा र बच्चा दुवैको ज्यान जोखिममा हुन्थ्यो। उपचारत सुत्केरी महिलाको ज्यान नै जोखिममा परेपछि थप उपचारको निम्ति गाउँपालिकाको अनुरोधमा गण्डकी प्रदेश सरकारले हेलिकप्टर पठाएको थियो। सुत्केरी महिलाको ज्यान जोखिममा रहेको जानकारी पाउनासाथ मुख्यमन्त्रीसँग समन्वय गर्यौं, मस्र्याङ्दी गाउँपालिकाका अध्यक्ष अर्जुन गुरुङले भने, मुख्यमन्त्री पृथ्वीसुब्बा गुरुङले तत्काल हेलिकप्टर पठाउनुभयो, सुत्केरीको उद्धार भयो। सुत्केरी महिलाको उद्धारका लागि संविधान सभा सदस्य जमिन्द्रमान घले, प्रमुख जिल्ला अधिकारी कृष्ण प्रसाद शर्माले सहयोग गरेको अध्यक्ष गुरुङले बताए। सुत्केरी महिलाको अहिले पोखरास्थित गण्डकी मेडिकल कलेजमा उपचार भैरहेको छ।"
अनुसन्धान माग गर्दै प्रहरीलाई स्थानीयको दबाव,"जोमसोम : जोमसोमवारागुङ मुत्तिक्षेत्र गाउँपालिका१ मुक्तिनाथमा गत श्रावण २४ गते ८२ वर्षीया महिलाको शव भेटिएकोबारे अनुसन्धान गर्न प्रहरीलाई स्थानीयले माग गरेका छन् । प्रहरी अनुसन्धानलाई तिब्रता दिनुपर्ने, घटनाको सत्यतथ्य बाहिर ल्याउनुपर्ने लगायत माग राख्दै उनीहरुले मंगलबार जिल्ला प्रहरी कार्यालय मुस्ताङमा ध्यानाकर्षण गराएका हुन् । जिल्ला प्रहरी कार्यालय मुस्ताङका प्रहरी नायव उपरीक्षक नवीनकृष्ण भण्डारी समक्ष घटनाको चाँडो भन्दा चाँडो सत्यतथ्य छानविन गर्न वारागुङ मुक्तिक्षेत्र१ अन्र्तगत मुक्तिनाथ, झारकोट र खिङ्गा गाउँका स्थानीयले ध्यानआर्कषण गराएका थिए । मुक्तिनाथका स्थानीय समाजसेवी छिरिङधावा गुरुङका अनुसार घटना घटेको २२ औं दिन पूरा भइसक्दा पनि वास्तविकता नआउनु दुखद् रहेको स्थानीयहरुको गुनासो छ । गत श्रावण २४ गते ८२ वर्षीया वृद्धा भुटिक गुरुङको शव बेवारिसे अवस्थामा भेटिएको थियो । उनी अन्तिम पटक श्रावण २१ गते यार्तुङ पर्वको पहिलो दिनपछि गाउँमा देखिएकी थिइन् भनिएको छ । जिल्ला प्रहरी कार्यालय मुस्ताङका प्रहरी नायव उपरीक्षक भण्डारीले घटनाको सत्यतथ्य अनुसन्धान भइरहेको स्थानीय समक्ष जानकारी दिए । उनका अनुसार मृतकको पोष्टमार्टम भइसकेको र वास्तविकता पत्ता लाग्न भेसेरा रिपोर्ट आउन बाँकी रहेको छ । प्रहरी कार्यालयका अनुसार मृत बृद्धको यसअघि भेसेरा परीक्षणका लागि राष्ट्रिय विधि विज्ञान प्रयोगशाला काठमाडौँ पठाइएको छ ।"
बेपत्ता पूर्वराजदूत मोरिसको शव फेला,"लण्डन : बेपत्ता भएको झण्डै चार महिनापछि नेपालका लागि बेलायती पूर्वराजदूत रिचर्ड मोरिसको शव फेला परेको छ । गत मे ६ देखि बेपत्ता मोरिसको खोजीमा जुटेको ह्याम्पशायर प्रहरीले सोमबार उनको शव एलिस होल्ट जंगलमा फेला पारेको बताएको छ ।शवको औपचारिक सनाखत प्रक्रिया पूरा भइनसके पनि प्रहरीले उनको परिवारलाई अवगत गराइसकेको छ । प्रहरीले मोरिसको मृत्युलाई शंकास्पद मानेको छैन् । बेलायतको फार्नहमनजिक बेन्टली क्षेत्रमा बस्दै आएका ५२ वर्षीय पूर्व राजदूत मोरिस गत मे ६ तारिख बिहान मोर्निङ वाकमा निस्केपछि बेपत्ता भएका थिए । उनी बेपत्ता भएपछि बेलायती प्रहरीले व्यापक खोजी अभियान चलाएपनि उनको बारेमा पत्ता लगाउन सकेको थिएन । स्थानीय जंगल, नदी किनारामा व्यापक खोजी गरेको प्रहरीले छरछिमेकका वासिन्दाका घरका बगैंचा, भण्डार गृह, शेड देखि स्थानीयहरुबाट सीसीटिभी फुटेजसम्म जुटाएर खोजीको प्रयास गरेको थियो । मोरिसको परिवारमा श्रीमती र तीनजना छोराछोरी छन्। नेपालका असल मित्र थिए मोरिस मोरिसले नोभेम्बर २०१५ देखि नोभेम्बर २०१९ सम्म नेपालमा बेलायती राजदूतको रुपमा जिम्मेवारी निर्वाह गरेका थिए । ब्रिटिश सरकारले उनलाई फिजी गणतन्त्रका लागि जुलाइ महिनादेखि कार्यभार सम्हाल्ने गरि उच्चायुक्त तोकेको थियो । स्वर्गीय रिचर्ड मोरिसलाई बेलायती सञ्चारमाध्यमहरुले टप ब्रिटिश डिप्लोम्याट ( बेलायती उच्च कूटनीतिज्ञ) भनेका छन् । सन् २०१५ मा नेपालको राजदूत नियुक्त हुनुअघि पनि उनले बेलायत सरकारका महत्वपुर्ण जिम्मेवारीहरु सम्हालिसकेका थिए । बेलायती विदेश मन्त्रालयको प्यासिफिक मामिला हेर्ने विभागको प्रमुखका रुपमा काम गरेका उनले अष्ट्रेलियामा कन्सुलर जनरलको भूमिका पनि निभाएका थिए । चार वर्ष नेपालको लागि बेलायती राजदूतको जिम्मेवारीमा रहँदा स्वर्गीय मोरिसले नेपाल र नेपालीहरुसँग घनिष्ठ सम्बन्ध बनाएका थिए । नेपाललाई औधि माया गर्ने उनले महाभूकम्पपछि बेलायती राजकुमार हयारीको नेपाल भ्रमण संयोजनमा प्रभावकारी भूमिका निर्वाह गरेका थिए । विशेष गरि ब्रिटेन नेपाल च्याम्बर अफ कमर्स ( बिएनसिसी) प्रतिनिधिसंग निकट थिए मोरिस । नेपाल र बेलायतबीचको लगानी तथा व्यापार प्रवद्र्धनका लागि कैयौं प्रोजेक्टमा उनीसंग सहकार्य गरेका बिएनसिसीका निवर्तमान अध्यक्ष राजन कंडेलले मोरिसलाई नेपालका एक असल मित्रका रुपमा सम्झिन्छन् । अहिलेसम्म बेलायतबाट नेपाल गएका बेलायती राजदूतहरुमध्येकै उत्कृष्ट थिए रिचर्ड । नेपाललाई साँच्चीकै माया गर्ने एक असल मित्र, कँडेलले भने,' उनको निधन बेलायत र नेपाल दुवै देशका लागि ठूलो क्षति हो ।'"
सप्तरीमा सईसहित ३८ प्रहरी संक्रमित,"राजविराज : सप्तरीमा मङ्गलबार प्रहरी नायव निरीक्षक (सई) लाई कोरोना संक्रमण देखिएको छ। गजेन्द्रनारायण सिंह अस्पताल राजविराजमा गरिएको परीक्षणमा इलाका प्रहरी कार्यालय कञ्चनपुर, सप्तरीमा कार्यरत ४५ वर्षीय सईलाई कोरोना देखिएको स्वास्थ्य कार्यालय सप्तरीले जनाएको छ। उनी सिरहाको धनगढी नगरपालिका निवासी रहेको जिल्ला प्रहरी कार्यालय सप्तरीले जनाएको छ। योसहित सप्तरीमा ३८ जना प्रहरी संक्रमित भएका छन्। प्रदेश प्रहरी तालिम केन्द्र प्रदेश नम्बर २ सम्पर्क कार्यालय राजविराज अन्तर्गत २९ जना र जिल्ला प्रहरी कार्यालय सप्तरी अन्तर्गत ९ जना प्रहरी कोरोनाबाट संक्रमित भएको सप्तरी प्रहरीले जनाएको छ। यसैगरी स्वास्थ्यकर्मी १५, सञ्चारकर्मी ३, न्यायाधीश, चिकित्सक, नर्स, सशस्त्र प्रहरी र अधिकारकर्मी ११ जना संक्रमित भएका छन्। सप्तरीमा कोरोना संक्रमितको सङ्ख्या ८ सय ७ पुगेको छ। मङ्गलबारसम्म ६०५ जना निको भई घर फर्किएका छन्। कोरोना संक्रमण भएर ६ जनाको मृत्यु भएको छ। राजविराजस्थित साइकृष्ण हस्पिटल एण्ड मेहिकल कलेजमा ८६ जना, तिलाठी कोइलाडी गाउँपालिका२ स्थित पविमावि लौनियामा १७ जना, प्रदेश प्रहरी तालिम केन्द्रमा २२ जना, धरानस्थित बिपी कोइराला स्वास्थ्य विज्ञान प्रतिष्ठानमा ५ जना र होम आइसोलेशनमा ६६ जना गरी १९६ जना आइसोलेशनमा रहेको स्वास्थ्य कार्यालय सप्तरीले जनाएको छ।"
हटस्पट बनेको जिल्ला नियन्त्रण गर्न सके अन्य ठाउँमा कोरोना फैलिँदैन : जनस्वास्थ्यविद् तिवारी,"काठमाडौं : जनस्वास्थ्यविद्ले ५०० भन्दा बढी कोरोना भाइरस (कोभिड १९) सङ्क्रमण भएका जिल्लालाई नियन्त्रण गर्न सके अरु जिल्लामा फैलन नसक्ने बताएका छन। स्वास्थ्य तथा जनसख्या मन्त्रालयमा आयोजित नियमित पत्रकारसम्मेलनमा मंगलबार जनस्वास्थ्यविद् डा सुरेश तिवारीले १२ जिल्लामा सङ्क्रमण समुदायस्तरमा नै पुगेकोले हटस्टप बनेको भन्दै नियन्त्रण गर्नुपर्ने बताएका हुन्। मन्त्रालयले मंगलबार सार्वजनिक गरेको तथ्याङ्क अनुसार मोरङ, सुनसरी, बारा, महोत्तरी, धनुषा, रौतहट, सर्लाही, पर्सा, चितवन, काठमाडौँ, ललितपुर र रुपन्देही जिल्लामा ५०० भन्दा बढी सङक्रमित रहेका छन। मंगलबार एकै दिन एक हजार ६९ जनामा सङ्क्रमण देखिएको छ। अहिलेसम्म ४० हजार ५२९ जनामा सङ्क्रमण देखिएको छ। 'ति १२ जिल्ला सङ्क्रमणको हटस्पट भएको छ, त्यहाँ सङ्ंक्रमण समुदायस्तरमा पुगेको हामीले आकलन गरेका छौ ' उनले भने। जनस्वास्थ्यविद् डातिवारीका अनुसार औसत २२ देखि २४ प्रतिशतले सङ्क्रमण बढिरहेकोसमेत जानकारी दिनुभयो। महिलामा ८ प्रतिशत, बुद्धामा एक प्रतिशतबाट चार प्रतिशत पुगेको छ। परीक्षण गरिएकामध्ये ८ देखि ९ प्रतिशतमा सङ्क्रमित बढिरहेको तथ्यांकले देखाएको उनको भनाई रहेको छ। डा तिवारीले कोभिड १९ कै कारण मुलुकको अर्थतन्त्र ठप्प पार्न नहुने बताए। रासस"
२९ करोडमा १५ शैय्याको अस्पताल मर्मत मात्रै !,"डोल्पा : कोरोना महामारीले देश भयावह अस्थामा रहेको समयमा डोल्पामा भने जिल्ला अस्पताल मर्मतको विषयलाई लिएर नागरिक विरोधमा उत्रिएका छन्। १५ शैय्याको जिल्ला अस्पताल स्तरोन्नति गर्ने क्रममा डीडीआर नै गलत भएको भन्दै नागरिकले विरोध गरेका हुन्। कर्णाली प्रदेश सामाजिक विकास मन्त्रालयअन्तरगत पर्ने जिल्ला अस्पताल स्तरोन्नतिका लागि संघीय सरकारले यस वर्ष दश करोड रकम छुट्याए पनि स्तरोन्नतिको साटो मर्मत मात्रै गर्न लागेको भन्दै नागरिकले विरोध गरेका हुन् । स्वास्थ्य मन्त्रालयअन्तरगत एक कन्सलटेन्सीले डीपीआर गरेको जिल्ला अस्पताल डोल्पामा कुल २९ करोड १९ लाख बजेटमा स्तरोन्नति गर्ने बताएपछि टिनले छाएको एक तले टहरा मात्रै बनाउने भएपछि दीर्घकालिन भवन बनाइदिनुपर्ने भन्दै नागरिक समाज डोल्पाले विरोध गरिरहेको छ । विभिन्न बहानामा डोल्पाका नागरिकलाई ५० शैय्याको अस्पताल बनाउन लागेको भनेर झुक्याएको भन्दै नागरिक समाज डोल्पाका अध्यक्ष शेरबहादुर बुढाले आक्रोश व्यक्त गरे । बुढाले भने,' २९ करोडमा पुरानै शैलीमा भवन निर्माण गर्न लागिएको छ र केही भवन पूरानै राखिने भएको छ, यो डोल्पाका नागरिकको स्वास्थ्यमाथि गरिएको धोका हो।' अस्पतालको डीपीआर नै गलत भएकाले तत्काल हेरफेर गरेर मात्रै अस्पताल निर्माण गर्नुपर्ने नागरिक समाज डोल्पाको माग छ । मेडिकल हिसाबले पनि अब बन्ने भवनहरु प्रयाप्त मात्रामा नभएकाले सेवा प्रभावकारी दिन नसकिने र भोलीका दिनमा पनि भुँइमा नै बिरामी राखेर उपचार गर्नुपर्ने बाध्यता हुने डाक्टर मछिन्द्र बडुवालले बताए । यदि पचास शैय्याको अस्पताल निर्माण गर्ने हो भने डीपीआर हेरफेर गर्नुपर्ने स्वास्थ्य सेवा प्रमुख डाक्टर सजिन रावलले बताए । उनले भने ,'न्युनतम आवश्यक कोठा नै छैनन्। एक पटक मन्त्रालयले सोचेर अघि बढेको भए सबैको हित हुनेछ । ' 'हामीले बजेट चाहिएको छैन भनेका छैनौं, दीर्घकालिन भवन निर्माण हुनुपर्छ भनेका हौं, विकास पनि होस् र बजेटको सही सदुपयोग पनि होस् भन्ने हाम्रो भनाइ हो,' जिल्ला अस्पताल व्यवस्थापन समितिका अध्यक्ष तेजेन्द्रबहादुर रोकायाले भने। उनले भने,' हामीले बजेटको विरोध गरेका छैनौं, तर केही कुरा अपुग छ एक पटक डीपीआर हेरफेर हुन जरुरी छ ।' नागरिक समाज डोल्पाले २९ करोडमा १५ शैय्यामा मर्मत गरेर पचास शैय्याको नाम जोडेको भन्दै तत्काल डीपीआर परिर्वतन गर्न माग गर्दै सबै निकायमा ज्ञापनपत्र बुझाएको छ । यदि सुनुवाइ नभए धर्ना,आन्दोलन समेत गर्ने चेतावनी नागरिक समाजले दिएको छ । कुल २२३८७५ वर्ग मिटर क्षेत्रफल रहेको जिल्ला अस्पतालमा एक तले ६ वटा जस्ताले छाएका भवन बन्ने भएका छन् । यसरी बन्ने भवन नै स्वास्थ्यका हिसाबले न्यनतम आधारभूत मापदण्ड समेत पूरा नगरेको भवनबाट आफूहरुले समेत सेवा सहजै दिन नस्कने भन्दै स्वास्थ्यकर्मी समेत आन्दोलनमा उत्रिने चेतावनी दिएका छन् । उता स्वस्थ्य निर्देशनालय सुर्खेत र समाजिक विकास मन्त्रालय कर्णाली प्रदेश सुर्खेत भने नागरिकको विरोधकाबीच पनि जिल्ला अस्पताल निर्माणको लागि टेण्डर खोल्ने तयारीमा रहेको छ ।"
"चिनियाँ व्यापारको प्रभुत्वविरुद्ध जापान, भारत र अष्ट्रेलियाको सहकार्य","टोकियो : जापान, अष्ट्रेलिया र भारतका अर्थमन्त्रीहरु भरतप्रशान्त क्षेत्रमा आपूर्ति श्रृंखला लचिलो बनाउन सहमत भएका छन् । व्यापारमा चिनियाँ प्रभुत्व प्रतिरोध गर्न तीन देशहरुबीच भएको सहमतिका आधारमा मंगलबार उनीहरु मिलेर सहकार्यका लागि तयार देखिएका हुन् । तीन देशका अर्थमन्त्रीहरुले संयुक्त विज्ञप्ति निकाल्दै चीनको प्रभुत्वविरुद्ध आपूर्ति तथा व्यापारको लागि पहल गर्ने भएका हुन् । जापानी अर्थमन्त्री हिरोसी काजियामा, भारतका पियुष गोयल र अष्ट्रेलियन अर्थमन्त्री सिमोन बर्मिङघम उक्त मुद्दामा केन्द्रित रहेर मंगलबार भिडियो कन्फ्रेन्स गरेका थिए । साथै यस क्षेत्रमा साझा पहलका लागि सहकार्य गर्न उनीहरुले अन्य देशलाई पनि आग्रह गरेका छन् ।"
काठमाडौं उपत्यकामा ४८१ जनामा कोरोना संक्रमण,"काठमाडौं : पछिल्लो २४ घण्टामा काठमाडौं उपत्यकामा थप ४८१ जनामा कोरोना भाइरस (कोभिड१९) संक्रमण पुष्टि भएको छ। उपत्यकाका विभिन्न प्रयोगशालामा गरिएको परीक्षणमा थप ४८१ जनामा कोरोना पुष्टि भएको स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले जानकारी दिए। उनका अनुसार काठमाडौंका ३९३ जना, भक्तपुरका ३० जना र ललितपुरका ५८ जनामा कोरोना भाइरस संक्रमण देखिएको हो। त्यस्तै पछिल्लो २४ घण्टामा १०६९ जनामा कोरोना भाइरस (कोभिड१९) संक्रमण पुष्टि भएको छ। योसँगै नेपालमा कुल संक्रमितको संख्या ४० हजार ५२९ पुगेको छ। गौतमका अनुसार पछिल्लो २४ घण्टामा नेपालमा कोरोना ७६८ जनाले कोरोना जितेका छन्। हालसम्म कोरोना जित्नेको संख्या २२ हजार १ सय ७८ पुगेको छ। देशभर हाल सक्रिय संक्रमितको संख्या १८ हजार १ सय १२ रहेको छ। १२ हजार ८८ जनाको पिसिआर परीक्षण भएको छ। हालसम्म ७ लाख ५ हजार बढीको पीसीआर परीक्षण भएको छ। त्यसैगरी पछिल्लो २४ घण्टामा काठमाडौं उपत्यकामा थप ४८१ जनामा कोरोना भाइरस (कोभिड१९) संक्रमण पुष्टि भएको छ। काठमाडौंका ३९३ जना, भक्तपुरका ३० जना र ललितपुरका ५८ जनामा कोरोना भाइरस संक्रमण देखिएको हो।"
"ट्रम्पसँग बाइडेनको वाकयुद्ध : ट्रम्पलाई भने, 'हिंसा भड्काउने विषालु नेता'","वासिङटन : अमेरिकामा आगामी नोभेम्बर ३ मा हुने निर्वाचनका लागि डोनल्ड ट्रम्प र जो बाइडेनबीच कडा प्रतिस्पर्धा हुने आंकलन गरिएको छ । रिपब्लिकनका उम्मेदवार वर्तमान राष्ट्रपति ट्रम्प र डेमोक्रेटिक उम्मेदवार बाइडेनबीच वाकयुद्ध हुन थालेको छ । पछिल्लो पटक अस्वेत नागरिकको हत्याको विषयलाई लिएर उनीहरुबीच फेरि आरोप प्रत्यारोप लगाउने काम भएको छ । बाइडेनले राष्ट्रपति ट्रम्पलाई विषालुनेताको संज्ञा दिँदै देशमा हिंसा भड्काउने गरेको आरोप लगाएका छन् । पेन्सिल्भेनियामा सम्बोधन गर्दै बाइडेनले ट्रम्पका कारण अमेरिकामा हिंसा झन् बढ्ने बताएका थिए । अस्वेत नागरिकमाथि गोली हानिएको र ब्ल्याक लाइभ्स म्याटरलाई ट्रम्पले दबाएको तथा हमला हुने गरेको घटनालाई बाइडेनले ट्रम्प शासनको खराब नियतसँग जोडेका छन् । मे २५ मा अफ्रिकीअकेरिकी जर्ज फ्लोयडको प्रहरीद्वारा हत्या भएपछि उत्पन्न अजस्था र देशव्यापी प्रदर्शनको पक्षमा बाइडेनले अभिव्यक्ति दिने गरेका छन् भने त्यसको ठीक उल्टो ट्रम्पले प्रहरी प्रशासनलाई साथ दिँदैआएका छन् । मंगलबार पिट्सबर्गमा बाइडेनले ट्रम्पलाई लक्षित गर्दै उनले देशको नेतृत्वको नैतिक अधिकार गुमाएको बताए । साथै ट्रम्पले वर्षौँदेखि हिंसा भड्काउने गरेकाले नैतिक धरातल नभएको उनको दावी थियो । बाइडेनले अमेरिकामा न्याय र सुरक्षा चाहिएकोले यस्तो अवस्थामा ट्रम्पलाई पुनः राष्ट्रपतिको रुपमा चयन गर्दा अमेरिकामा हिंसा झन् बढ्दै जाने उनको आरोप छ । बाइडेनको अभिव्यक्तिको खण्डन गर्दै ट्रम्पले बाइडेनलाई हिंसा भड्काउने समूहको समर्थन गरेर प्रहरीमाथि दोष लगाउने गरेको बताए । ती घटनामा प्रहरीको भन्दा पनि हिंसा भड्काउने समूहको गल्ती रहेको ट्रम्पको भनाइ छ । ट्रम्पले ट्वीटरमा बाइडेनले दंगा गर्ने, अराजकता निम्त्याउने र लुटेराको सट्टा प्रहरीलाई धेरै दोष दिइरहेको लेखेका थिए । यसवाहेक उनले हिंसात्मक घटना भएका सहरका डेमोक्र्याट्सका मेयरहरुमाथि पनि ट्रम्पले आरोप लगाउने गरेका छन् ।"
सरकारले दुई लाख जनालाई दिन लागेको रोजगारी कस्ताले पाउँछन् ?,"काठमाडौं : सरकारले प्रधानमन्त्री रोजगार कार्यक्रममार्फत दुई लाख जनालाई सय दिनको रोजगारी दिने भएको छ। श्रम रोजगार तथा सामाजिक सुरक्षा मन्त्रालयले चालु आर्थिक वर्षमा बेरोजगारलाई सय दिनको काम लगाएर रोजगारी दिने भएको हो। पन्ध्रदेखि ५९ वर्ष उमेर समूहका व्यक्तिलाई श्रममूलक कार्यमा लगाई सय दिनको रोजगारी दिन थालिएको कार्यक्रमका राष्ट्रिय कार्यक्रम निर्देशक सुमन घिमिरेले जानकारी दिए। सरकारले बेरोजगार युवालाई प्रधानमन्त्री रोजगार कार्यक्रमका लागि रु ११ अर्ब ६० करोड बजेट विनियोजन गरेको छ। घरपरिवारमा कोही पनि सदस्य रोजगार नभएकालाई उक्त कार्यक्रममार्फत दुई लाख जनालाई रोजगारी दिन थालिएको घिमिरेले बताए। सरकारले चालु आवमा सार्वजनिक, निजी क्षेत्र र विशेष कार्यक्रममार्फत पाँच लाख रोजगारी सिर्जना गर्ने लक्ष्यअनुरुप प्रधानमन्त्री रोजगार कार्यक्रमबाट दुई लाखलाई रोजगारी प्रदान गर्ने भएको छ। उनका अनुसार स्थानीय तहबाट छनोट गरिएकाहरुले मर्मतसम्भार आयोजना र सामुदायिक पूर्वाधारका २० आयोजनामा श्रम गर्ने छन्। रोजगारीको अवसर सिर्जना गर्न, स्थानीय स्रोत र साधनको अधिकतम प्रयोग गर्न र स्थानीयवासीको पूर्वाधारमा निर्माणमा अपनत्व बढाउन उक्त कार्यक्रम ल्याइएको हो। सय दिनको रोजगारीले वर्षभरि बेरोजगारलाई खाना र बस्न पुग्ने छ। मन्त्रालयका सहसचिव घिमिरेका अनुसार एक जनाले दैनिक रु ५१७ बराबरको श्रम गर्ने छन्। तीन महिनाभन्दा कम खाना लगाउन नपुग्नेलाई उक्त कार्यक्रममा समावेश गरेर सय दिनको रोजगारी दिइने उनले बताए। कार्यक्रमका लागि स्थानीय तहले तयारी गरिरहेका छन्। गत आर्थिक वर्षमा ८२ हजार ६३८ जनाले प्रधानमन्त्री रोजगार कार्यक्रमअन्र्तगत सय दिनको रोजगारी पाएका थिए। बेरोजगार व्यक्तिलाई न्यूनतम रोजगारीको प्रत्याभूतिमार्फत रोजगारीको हक कार्यान्वयन गर्ने उद्देश्यले सरकारले आव २०७५७६ बाट प्रधानमन्त्री रोजगार कार्यक्रम ल्याएको हो। रोजगारीका लागि बेरोजगारले स्थानीय तहको आफू बसेको वडामा निवेदन दिनुपर्ने छ र सोही निवेदनका आधारमा स्थानीय तहको कार्यपालिकाले विपन्न, आर्थिक अवस्था कमजोरलाई छनोट गर्ने र छनोटमा परेकालाई कार्यक्रममार्फत सय दिनको रोजगारी दिइने छ। गत असारसम्ममा ७५३ स्थानीय तहमा रहेको रोजगार सेवाकेन्द्रमा तीन लाख ८३ हजार ५९५ जना बेरोजगार व्यक्ति सूचीकृत गरिएको छ। नेपालको संविधानको धारा ३३ ले रोजगारीको हकलाई मौलिक हकका रुपमा समावेश गरेको छ। सोही मौलिक हकको कार्यान्वयन गर्न रोजगारीको हकसम्बन्धी ऐन, २०७५ जारीसमेत भएको छ। नेपाल सरकारले चालु आर्थिक वर्ष २०७५७६ को नीति तथा कार्यक्रम र बजेटमार्फत सार्वजनिक विकास निर्माणका कार्यमा रोजगारीका अवसर सिर्जना गरी आगामी पाँच वर्षभित्र कुनै पनि नेपाली नागरिकले बाध्यताले वैदेशिक रोजगारीमा जानुपर्ने अवस्थाको अन्त्य गर्ने घोषणा सरकारले गरेको छ।"
"कोरोना जित्नेमा प्रदेश २ फर्स्ट, बागमती लास्ट","काठमाडौं : नेपालमा कोरोना संक्रमितमध्य आधाभन्दा बढीले कोरोना जितेका छन्। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार हालसम्म नेपालमा ४० हजार ५२९ जनामा कोरोना पुष्टि भएको छ। त्यस्तै २२ हजार १ सय ७८ जनाले कोरोना जितेर घर फर्किएका छन्। हालसम्म प्रदेश नम्बर १ मा १ हजार ६ सय २५, प्रदेश नम्बर २ मा ५ हजार ३ सय ९७, बागमती प्रदेशमा १ हजार ३ सय ३६ र गण्डकी प्रदेशमा १ हजार ७ सय ८ जनाले कोरोना जितेका छन्। त्यसैगरी प्रदेश नम्बर ५ मा ५ हजार २३, कर्णाली प्रदेशमा २ हजार १ सय १ र सुदूरपश्चिम प्रदेशमा ४ हजार ९ सय ८८ जनाले कोरोना जितेको स्वास्थ्य मन्त्रालयले जनाएको छ। नेपालमा मंगलबारसम्म ७ लाख ५ हजार बढीको पीसीआर परीक्षण भएको छ। त्यसैगरी संस्थागत आइसोलेसनमा १० हजार ८३२ र होम आइसोलेसनमा ७ हजार २८० जना रहेका छन्। क्वारेन्टाइनमा ७ हजार ३ सय ९० जना रहेका छन्। त्यस्तै कोरोनाबाट हालसम्म २३९ जनाले ज्यान गुमाएका छन्।"
डोटी केन्द्रविन्दु भएर पहिलो पटक भूकम्पको धक्का,डोटी : जिल्लाको केआइसिंह गाउँपालिका१ तिखातर केन्द्रविन्दु भएर भूकम्प गएको छ। भूकम्प मापन केन्द्र सुर्खेतले दिएको जानकारी अनुसार मंगलबार दिउँसो १ बजेर ६ मिनेटमा तिखातर केन्द्र विन्दु बनाएर ३८ रेक्टर स्केलको भूकम्प गएको हो। भूकम्पले डोटीसहित सुदूरपश्चिम प्रदेशका विभिन्न स्थानमा धक्का महशुस गराएको बताइएको छ। सुदूरपश्चिम प्रदेशमा डोटी केन्द्रविन्दु भएर पहिलो पटक भूकम्प गएको हो। भूकम्पका कारण अहिलेसम्म कुनै पनि ठाउँमा क्षति भएको खबर प्राप्त नभएको जिल्ला प्रशासन कार्यालय डोटीले जनाएको छ।
"२४ घण्टामा १०६९ जनालाई कोरोना पुष्टि, संक्रमितको संख्या ४० हजार नाघ्यो","काठमाडौं : पछिल्लो २४ घण्टामा १०६९ जनामा कोरोना भाइरस (कोभिड१९) संक्रमण पुष्टि भएको छ। योसँगै नेपालमा कुल संक्रमितको संख्या ४० हजार ५२९ पुगेको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार पछिल्लो २४ घण्टामा नेपालमा कोरोना ७६८ जनाले कोरोना जितेका छन्। हालसम्म कोरोना जित्नेको संख्या २२ हजार १ सय ७८ पुगेको छ। देशभर हाल सक्रिय संक्रमितको संख्या १८ हजार १ सय १२ रहेको छ। १२ हजार ८८ जनाको पिसिआर परीक्षण भएको छ। हालसम्म ७ लाख ५ हजार बढीको पीसीआर परीक्षण भएको छ। त्यस्तै पछिल्लो २४ घण्टामा काठमाडौं उपत्यकामा थप ४८१ जनामा कोरोना भाइरस (कोभिड१९) संक्रमण पुष्टि भएको छ। काठमाडौंका ३९३ जना, भक्तपुरका ३० जना र ललितपुरका ५८ जनामा कोरोना भाइरस संक्रमण देखिएको हो।"
भोलिदेखि सोह्र श्राद्ध सुरु : कुन तिथि कतिखेर ?,"काठमाडौं : प्रत्येक वर्ष आश्विन कृष्ण पक्षमा दिवंगत पितृका नाममा गरिने सोह्र श्राद्धका लागि आवश्यक पर्ने अपराह्नकालको समय निर्धारण गरिएको छ ।धर्मशास्त्रका विभिन्न ग्रन्थमा सोह्र श्राद्ध अपराह्नकालमा गर्नु भन्ने वचनअनुसार पञ्चाङ्गकार एवं तोयनाथ पन्तको पात्रोका सम्पादक सूर्यनाथ पन्तले १६ वटै तिथिको समय निकाले छन्। पितृ पक्षसमेत भनिने सोह्र श्राद्ध यस वर्ष भदौ १७ गते बुधबारदेखि सुरु हुँदैछ । बुधबार प्रतिपदा तिथिको श्राद्ध दिउँसो १:१७ बजेदेखि ३ :४९ सम्ममा पिण्ड दान गर्ने गरी निर्धारण गरिएको उनले जानकारी दिए । यो समयभित्रमै पिण्ड दान गर्नुपर्नेछ । तर्पण, दियो पूजा, विश्वेदेवा ब्राह्मणलगायत पूजा तोकिएको समयअघि नै गर्न सकिनेछ । यो समयमा पिण्डदान नगरे पितृले पाउँदैनन् भन्ने शास्त्रीय वचन रहेको धर्मशास्त्रविद् एवं नेपाल पञ्चाङ्ग निर्णायक समितिका अध्यक्ष प्रा डारामचन्द्र गौतमले बताए। भदौ १८ गते बिहीबार द्धितीया तिथि श्राद्ध दिउँसो १:१७ देखि ३:४८ सम्म दिइएको छ । भदौ १९ गते तृतीया तिथि श्राद्धको समय पनि १:१७ देखि ३:४८ सम्म छ । यस वर्ष भदौ २० गते शनिबार कुनै पनि तिथिको श्राद्ध नहुने नेपाल पञ्चाङ्ग निर्णायक समितिले स्वीकृति दिएका पञ्चाङ्ग (पात्रो) मा उल्लेख छ । चतुर्थी तिथि श्राद्धको समय भदौ २१ गते आइतबार दिउँसो १:१६ देखि ३:४६ सम्म गर्नुपर्नेछ । पञ्चमी तिथि श्राद्ध भदौ २२ गते सोमबार पनि दिउँसो १:१६ देखि ३:४६ सम्ममा गर्नुपर्नेछ । षष्ठी तिथि श्राद्ध भदौ २३ गते मङ्गलबार १:१५ देखि ३:४५ सम्ममा गर्नुपर्नेछ । सप्तमी तिथि श्राद्ध भदौ २४ गते बुधबार १:१५ देखि ३:४४ सम्ममा गर्नुपर्नेछ । अष्टमी तिथि श्राद्ध भदौ २५ गते बिहीबार दिउँसो १:१४ देखि ३:४३ सम्ममा गर्नुपर्ने शास्त्रीय विधि छ । नवमी तिथि श्राद्ध भदौ २६ गते शुक्रबार दिउँसो १:१३ देखि ३:४२ सम्ममा गर्नुपर्नेछ । दशमी तिथि श्राद्ध भदौ २७ गते शनिबार १:१३ देखि ३:४१ सम्ममा गर्नुपर्नेछ । एकादशी श्राद्ध भदौ २८ गते आइतबार १:१२ देखि ३:४० सम्ममा गर्नुपर्ने जनाइएको छ । द्वादशी तिथि श्राद्ध भदौ २९ गते सोमबार पनि १:१२ देखि ३:४० सम्ममा गर्नुपर्नेछ । त्रयोदशी तिथि श्राद्ध भदौ ३० गते मङ्गलबार १:११ देखि ३:३८ सम्ममा गर्नुपर्नेछ । यसैगरी चतुर्दशी तिथि श्राद्ध भदौ ३१ गते बुधबार पनि १:११ देखि ३:३८ सम्ममा गरिसक्नुपर्ने सम्पादक पन्तले बताउनुभयो । औँसी तिथि श्राद्ध असोज १ गते बिहीबार दिउँसो १:१० देखि ३:३७ सम्ममा गरिसक्नुपर्नेछ । अपराह्नकाल पारेर पिण्डदान नगरेमा श्राद्ध गरेर पाइने फल पाउन नसकिने शास्त्रीय प्रमाण छ । यस वर्ष कोरोना भाइरसको सङ्क्रमणबाट बच्न जारी निषेधाज्ञाका कारण सोह्र श्राद्ध गराउने ब्राह्मण यजमानकहाँ जान कठिन छ । विशेषगरी काठमाडौँ उपत्यकालगायत ठूला शहरमा यो समस्या छ । आवतजावत गर्दा कोरोना फैलन सक्ने चिन्ता छ । केही स्थानीय तहले श्राद्ध विद्युतीय रुपमा गर्न, घरमा पुरोहित नबोलाउन भनी सार्वजनिकरुपमा सूचनासमेत जारी गरेका छन् । कुनै कारणवश श्राद्ध रोकिँदा शास्त्रमा अनेक विकल्प दिइएका छन् । सोह्र श्राद्ध कर्ताले आफ्ना पिताको तिथिमा गर्नुपर्ने विधान छ । आपत् धर्मअनुसार कुनै कारणवश अड्किएमा आश्विन कृष्ण औँसीदेखि आश्विन शुक्ल पञ्चमीसम्म गर्न हुने शास्त्रीय वचन रहेको धर्मशास्त्रविद् गौतमले बताए। यस वर्ष असोज महिनाभर अधिकमास भएकाले आश्विन शुक्लपञ्चमी कात्तिक ५ गते बुधबार पर्छ । भदौको पितृपक्षअर्थात् सोह्र श्राद्धमा कोरोनाकै कारण श्राद्ध गर्न नसक्नेले कात्तिक १ देखि ५ गतेसम्म पनि गर्न शास्त्रसम्मत् हुने उनले बताए। यो समयमा पनि कारणवश सोह्र श्राद्ध गर्न नसकिएमा कार्तिककृष्ण औँसीअर्थात् लक्ष्मीपूजाका दिन गर्न सकिन्छ । कार्तिककृष्ण औँसीमा पनि गर्न नसकिने भएमा वृश्चिक सङ्क्रान्तिअर्थात् मङ्सिरसम्म जुराएर गर्न सकिने शास्त्रीय मत छ । यो विकल्प अहिले कोरोनाका कारण सिर्जना भएको जस्तै परिस्थितिका लागि दिइएको हो । चाडपर्व यज्ञयागादि तथा ठूला कार्य गर्नु अघि पितृलाई श्रद्धा भक्तिका साथ सम्झिने वैदिक सनातन हिन्दू शास्त्रीय परम्पराअनुसार सोह्रश्राद्ध गर्ने गरिएको हो । दशैँ, तिहारजस्ता सनातन धर्मावलम्बीले मनाउने ठूला पर्वअघि श्रद्धा, भक्तिका साथ दिवङ्गत पितृलाई सम्झन सोह्र श्राद्ध गर्न थालिएको हो । यस समयमा पितृले आश गरी बसेका हुन्छन् भन्ने शास्त्रीय मान्यता छ । रासस"
"पाँच महिनापछि खुल्यो अन्तर्राष्ट्रिय उडान, यस्तो छ सेप्टेम्बरभरको तालिका","विश्वव्यापी महामारीका रुपमा फैलिएको कोभिड१९ संक्रमण नियन्त्रणका लागि देशभर लागू गरिएको लकडाउनको पाँच महिनापछि नियमित अन्तर्राष्ट्रिय उडान सुचारु भएको छ । सरकारले बन्दाबन्दीको पाँच महिनापछि अर्थात आज भदौ १६ देखि निश्चित शर्तसहित नियमित अन्तर्राष्ट्रिय उडान सञ्चालन गर्ने निर्णय गरेको थियो । भदौ ४ गतेको मन्त्रिपरिषद् बैठकले कोभिड१९ महामारीबाट बचेर सुरक्षित उडानका लागि पीसीआर परीक्षण सहज भएका देशहरुबाट शर्तसहितको नियमित उडान गर्ने निर्णय गरेको हो । दैनिक ५०० यात्रु नकट्ने गरी उडान नियमित उडान सञ्चालन हुनेछ । यसबीचमा विभिन्न मुलुकबाट चार्टर्ड उडान पनि सञ्चालन गरिनेछ । नेपालमा बन्दाबन्दी सुरु भएको चैत ११ देखि अन्तर्राष्ट्रिय उडानमा प्रतिबन्ध लगाइएको थियो । आन्तरिक उडान पनि स्थगन गरिएको थियो । यस बीचमा कुनै पनि व्यावसायिक उडान भएनन् । विदेशमा अलपत्र नेपाली ल्याउन तथा बन्दाबन्दीले अड्किएका नेपाल र विदेश दुवैतर्फ नागरिक आवतजावतका लागि चार्टर्ड उडानहरु भए। त्यस्तै अत्यावश्यक स्वास्थ्य सामग्री ल्याउन विभिन्न मुलुकबाट कार्गो उडान पनि सञ्चालन गरियो । लकडाउनको अवधिमा दैनिक १८ वटासम्म चार्टर्ड उडान भएका थिए । त्रिभुवन अन्तर्राष्ट्रिय विमानस्थलका महाप्रवन्धक देवेन्द्र केसीका अनुसार लकडाउन र त्यसपछि निषेधाज्ञाको अवधिमा अन्तर्राष्ट्रिय विमानस्थल हुँदै ५४ हजार ११५ यात्रु नेपाल आएका छन् । नेपालबाट २२ हजार १९६ जना यात्रु बाहिरिएका छन् । कार्गोतर्फ उक्त अवधिमा विभिन्न देशबाट १४ लाख ४१ हजार ५४० कार्गो नेपाल भित्रिएको छ भने नेपालबाट १८ लाख २७ हजार ८४४ कार्गो विदेश पठाइएको छ । यो चैत ११ देखि भदौ १४ गतेसम्मको विवरण हो । संस्कृति, पर्यटन तथा नागरिक उड्डयन मन्त्रालयले सेप्टेम्बर महिनाभरको नियमित र चार्डर्ड दुवै उडानको तालिका सार्वजनिक गरिसकेको छ । पीसीआर परीक्षण सहज भएका मुलुकहरु मलेसिया, युएई, दक्षिण कोरिया, थाइल्याण्ड, जापान, चीन, हङकङ, अष्ट्रेलिया, अमेरिका, क्यानाडा र युरोपेली मुलुकबाट नेपाल सरकारको निर्णयअनुसार नेपाल आउन अनुमति भएका नेपाली नागरिक र नेपालस्थित विदेशी नियोगका कूटनीतिज्ञ, कर्मचारी, संयुक्त राष्ट्रसंघका कर्मचारी लगायतलाई मात्र नेपाल ल्याउने गरी नियमति उडान गरिनेछ । पीसीआर सहज नभएका मुलुकहरु कतार, साउदी अरब र कुवेतलगायत अन्य मुलुकबाट नियमित उडानमार्फत् यात्रु ल्याउन नपाइने निर्णय गरेको छ । नियमित उडानका लागि उडान अनुमति नभएका श्रमिक रहेका मुलुकबाट सम्बन्धित नेपाली कूटनीतिक नियोगबाट सिफारिस भएको नामावली बमोजिमका यात्रुका लागि चार्टर्ड उडान गरेर ल्याउन पाइनेछ । यस्तै पीसीआर परीक्षण सहज नभएका मुलुकहरुमा चार्टर्ड उडान मात्र सञ्चालन हुने जनाइएको छ । त्रिभुवन अन्तर्राष्ट्रिय विमानस्थलमा अन्तर्राष्ट्रियतर्फ तीन नेपालीसहित ३० वायुसेवा कम्पनीले उडान भर्दै आएका छन् । पहिलो उडान निगमको नारितामा नियमित अन्तर्राष्ट्रिय उडान सुरु हुने आज पहिलो दिन नेपाल वायु सेवा निगम (नेपाल एयरलाइन्स) को एक मात्र उडान तालिका रहेको छ । निगमको वाइडबडी जहाजले आज राति १ः०० बजे जापानको नारिताका लागि उडान भर्ने विमानस्थलले जनाएको छ । आजको लागि अन्य एयरलाइन्सको नियमित उडान तालिका छैन । चार्टर्डतर्फ आज पाँच उडान हुनेछन् । नेपाल एयरलाइन्सको जहाज बिहान गन्तव्यतर्फ उडिसकेको छ भने हिमालयको जहाज पनि उड्ने तयारीमा छन् । नेपाल एयरलाइन्सले दोहा र कुवेतबाट तथा हिमालयले दोहा र चीनको कुनमिङबाट नेपाली फर्काउने छ । एयर अरेबियाले सारजाहबाट नेपालीलाई घर फर्काउने उडान तालिका रहेको छ । उडान थोरै जनशक्ति र संरचना उत्तिकै विमानस्थललाई कोभिड१९ संक्रकणबाट बचेर सुरक्षित उडान गर्नुपर्ने एकातिर छ भने अर्कोतिर थोरै उडान सञ्चालन भएपनि जनशक्ति र संरचना उत्तिकै खर्चनुपर्छ। यसले विमानस्थलको खर्च, समय र जनशक्ति पनि बढी व्यवस्थापन गर्नुपर्ने भएकाले केही असहज हुने जनाएको छ । नियमिततर्फ दैनिक दुई देखि तीन र चार्टर्डका केही उडान सञ्चालन हुनेछन् । नेपालबाट उडान दिउँसो वा राति १० बजेसम्म मात्र सञ्चालन गर्न सरोकारवालासँग छलफल भए पनि विदेशी स्टेशनबाट उडान तालिका नमिल्ने भएकाले मध्यरातिमा पनि उडान गर्नुपर्ने विमानस्थललाई वाध्यता परेको छ । त्यसैले आज निगमको जहाज राति १ बजे नारिता उड्ने तालिका छ । विभिन्न मुलुकबाट आउने कनेक्टिङ फ्लाइटलाई पनि समस्या हुनेछ । मध्यरातमा विमानस्थल आउनुपर्दा व्यवस्थापनमा पनि कठिनाइ हुनेछ । विमानस्थलका महाप्रवन्धक केसीले थोरै उडान भएपनि सामान्य अवस्थामा जस्तै जनशक्ति र संरचना व्यवस्थापन गर्नुपर्ने भएकाले यसले विमानस्थलको खर्च बढाउनुका साथै जनशक्ति व्यवस्थापनमा पनि असहज हुने बताए । उनकाअनुसार अहिले महामारीलाई मध्यनजर गर्दै विमानस्थललाई जुनसुकै अवस्थामा पनि सञ्चालन गर्नुपर्ने भएकाले एक तिहाई कर्मचारीबाट मात्रै सेवा सञ्चालन गरिरहेको छ । अर्को टोली जगेडामा राखिएको छ । विमानस्थलमा रात्रिकालीन समयमा उडान नभइदिए हुन्थ्यो भनेर हामीले बारम्बार सरोकारवालासँग छलफल पनि गर्यौँ तर विदेशतर्फको तालिका नमिल्ने भएकाले मध्यरातमा पनि उडान गर्नुपर्ने बाध्यता छ । जतिसुकै उडान भएपनि सम्पूर्ण संरचना तयार हुनुपर्छ यसले विमानस्थलको खर्च र समय पनि बढाउँछ, उनले भने । विदेशबाट आउने यात्रु विमानस्थलबाट सिधै होल्डिङ सेन्टरमा जानुपर्नेछ । प्रदेश अनुसारको सातै प्रदेशको छुट्टाछुट्टै होल्डिङ सेन्टरमा पुगेपछि यात्रुको पीसीआर विवरण तथा होटल बस्नुपर्ने हो वा घर जान पाउने हो टुंगो लाग्छ । पीसीआर रिपोर्ट नेगेटिभ भएकाले घरमा गएर होम क्वारेन्टिनमा बस्नुपर्छ । पीसीआर रिपोर्ट नभएकाले होटलमा सात दिन बसेर स्वास्थ्य परीक्षण गराएर आवश्यक प्रक्रिया पूरा गरेपछि मात्रै घर जान पाउनेछन् ।"
धरानमा मृत्यु भएका पुरुषमा कोरोना पुष्टि,धरान : सोमबार मृत्यु भएका धरान ११ का ६० वर्षीय पुरुषलाई कोरोना भाइरस संक्रमण पुष्टि भएको छ । निमोनियाले मृत्यु भएपछि उनको मंगलबार गरिएको पीसीआर रिपोर्टमा कोरोना पुष्टि भएको धरानका मेयर तिलक राईले बताएका छन् । निमोनियाका कारण वृद्धको मृत्यु भएपछि कोरोना संक्रमणको आशंकामा स्वाब संकलन गरिएको थियो । बीपी कोइराला स्वास्थ्य विज्ञान प्रतिष्ठानमा गरिएको पीसीआर परीक्षणको रिपोर्ट पोजिटिभ आएको छ । मृतक धरान ११ मंगलबारे चोकदेखि नजिकै भानु मार्गमा डेरा गरी बस्थे । उनलाई ज्वरो र निमोनिया भएको थियो । मृत्यु हुनुअघि एक मेडिकल सञ्चालकले घरमा नै पुगेर ब्लड लिएको पनि पाइएको छ । ती मेडकल सञ्चालकले मंगलबार बिहानै पसल खोलेर धेरैलाई औषधि बिक्री गरेको पनि पाइएको धरान ११ का अध्यक्ष बाबलाल लामाले बताए । योसँगै धरानमा कोरोनाबाट मृत्यु हुनेको संख्या ६ पुगेको छ । यसअघि धरान १६ का आमा छोरा र धरान १५ का दुई पुरुष र एक महिलाको मृत्यु भइसकेकेो छ ।
कोरोनाले मृत्यु भएको प्रमाण छैन : स्वास्थ्य मन्त्रालय,"भैरहवा : घटना १ : रुपन्देहीको गैडहवा गाउँपालिका ३ का ५० वर्षीय पुरुषको छतबाट लडेर घाइते भए। उपचारका लागि भैरहवास्थित युनिर्भसल मेडिकल कलेजमा ल्याइयो। उनको टाउकोमा रगत जमेको थियो। उपचार अघि भदौ ५ गते कोरोना संक्रमणको परिक्षण गरियो। ८ गते रिपोर्ट पोजिटिभ आयो। मेडिकल कलेजले खासै उपचार नगरी चार दिनपछि सरकारी कोभिड भिम अस्पतालमा रिफर गरिदियो। जबकी विरामी उपचार भिममा सम्भव नै थिएन। विरामीलाई आईसियू (सघन कक्ष) मा राखेर न्युरो चिकित्सकले उपचार गर्नुपर्ने थियो। तर, भीम अस्पतालमा न त आईसियू थियो न न्यूरो चिकित्सक नै। उपचारको अभावमा मेडिकल कलेज रेफर गरेको केही घण्टामै विरामीको मृत्यु भयो। उनको मृत्युलाई विना कुनै प्रमाण कोरोनाबाट मृत्यु भएको बताइयो। घटना २ : रुपन्देहीको रोहिणी गाउँपालिका ३ का ५३ वर्षीय पुरुष मधुमेह, उच्च रक्तचापका विरामी थिए। रोहिणीको स्वास्थ्य शाखाका प्रमुख रामनिवास चौधरीका अनुसार उनीमा मधुमेहको मात्र ५ सय बढी मिलिग्राम पर डेसिलिटर पुगेपछि भदौ ६ गते उपचारका लागि लुम्बिनी प्रादेशिक अस्पताल बुटवलमा गए। चिकित्सकहरुका अनुसार यो अवस्था समान्य होइन। यस अवस्थामा विरामीको मृत्यु वा कोमामा जाने सम्भावना हुन्छ। कोरोना परिक्षणका लागि उनले बुटवलमा स्वाब दिए। अस्पतालले काठमाडौं रिफर गर्यो। तर, भारतको लखनउ सहज हुने भन्दै सोही दिन सीमाबाट आफै हिडेर भारतमा प्रवेश गरे। सीमावर्ती भारतीय बजार नौतनवासम्म पुग्दा उनको मृत्यु भयो। ७ गते दाहसंस्कार गर्ने क्रममा उनको कोरोना परिक्षण रिपोर्ट पोजिटिभ आयो। तर, उनको मृत्युलाई पनि विना कुनै प्रमाण कोरोनाबाट मृत्यु भएको बताइयो। घटना ३ : रुपन्देहीको बुटवल उपमहानगरपालिका ५ का ६७ वर्षीय पुरुषलाई भदौ १४ गते स्वास्थ्य समस्या उत्पन्न भयो। उनी बिहान साढे चार बजे लुम्बिनी प्रादेशिक अस्पतालमा आए। उपचार अघि उनी कोरोना परिक्षण गरियो। रिपोर्ट पोजिटिभ आएपछि बेडको अभावमा अस्पतालको ज्वरो क्लिनिकमै उनलाई राखियो। मुटुरोगको शाल्यक्रिया गरेका, मधुमेह, उच्च रक्तचाप लगायतका दिर्घरोगी रहेका उनलाई आईसियुमा राखेर उपचार गर्नुपर्ने थियो। तर, कोभिड विशेष अस्पतालमा आईसियु बेडको अभावमा उनको उपचार हुन सकेन। र, दिउँसो १२ बजे उनको मृत्यु भयो। यी पुरुषको मृत्युलाई पनि विना कुनै प्रमाण कोरोनाबाट मृत्यु भएको घोषणा गरियो। यी प्रतिनिधीमूलक उदाहरणहरु मात्र हुन्। कोरोना कारण मृत्यु भएको भनिएका व्यक्तिहरुको मध्ये यहाँ अधिकांशको उपचारको अभावमा मृत्यु भएको देखिएको छ। कोरोना पुष्टि भएका मृतकहरु कुनै न कुनै रोगबाट ग्रसित थिए। तर, उनीहरुको मृत्यु के कारणले भएको हो भन्ने सरकार समेत अनविज्ञ छ। कोरोना पुष्टि भएका मृतकहरुको घटनालाई सरकारले पनि कोरोनाबाट मृत्यु भएको भन्ने सूचना प्रवाह गर्दा कोरोनालाई समाजमा हाउगुजी बनाइएको छ। मृत्युको ठोस कारण प्रमाणित नहुदाँ जनमानसमा कोरोनाको त्रास बढ्दो छ। मुलुकमा हालसम्म एक जनाको पनि मृत्युको कारण पत्ता लागेको छैन। र, सरकार पत्ता लगाउन तर्फ केन्द्रित पनि नरहेको पाइएको छ। भदौ १६ गते दिउँसो सम्म रुपन्देहीमा कोरोना संक्रमण पुष्टि भएको मृतकको संख्या १० पुगेको छ। हाल रोगले पीडित भएका व्यक्तिहरु संक्रमण त्रासका कारण पनि अस्पताल जान सकेका छैनन्। जसकारण समान्य स्वास्थ्य समस्या पनि जटिल हुदाँ मृत्यु हुने सम्भावना पनि बढेको छ। रुपन्देहीका १० जना मृतकमा कोरोना संक्रमण पुष्टि भए पनि उनीहरु मृत्यु कोरोनाका कारण नै भएको भन्ने कुनै पनि ठोस प्रमाण छैन। कुनै व्यक्तिको मृत्युको कारण पत्ता लगाउनका लागि पोस्टमार्टम वा अन्य विधीको प्रयोग गर्नुपर्छ। शवको पोस्टमार्टम विना व्यक्तिको मृत्युको ठोस कारण पत्ता लगाउन सकिदैन। र, कोरोना संक्रमण पुष्टि भएर मृत्यु भएका वा मृत्युपछि संक्रमण पुष्टि भएका व्यक्तिहरुको पोस्टमार्टम हुने गरेको छैन। कोरोना पुष्टि भएका मृतकहरुको मृत्युको कारण पत्ता लगाउनका लागि मुलुकमा हालसम्म कुनै विधी नअपनाइएको स्वास्थ्य मन्त्रालयका सह प्रवक्ता डा समिर अधिकारी बताउँछन्। उनले कोरोना पुष्टि भएका व्यक्तिहरुको मृत्यु कोरोनाले मात्र नभई अन्य कारणले पनि भएको हुन सक्ने बताए। उनका अनुसार विश्व स्वास्थ्य संगठन (डब्लुएचओ) को मापदण्ड अनुसार अन्य कुनै रोगले मृत्यु भएको व्यक्तिमा कोरोना संक्रमण देखिएमा उक्त व्यक्तिको मृत्यु कोरोना संक्रमणले नै भएको मान्नुपर्ने र मृतकलाई कोरोनाकै कारण मृत्यु भएको सूचीमा समावेश गर्नुपर्ने हुन्छ। डब्लुएचओको यो त्रासपूर्ण मापदण्ड अनुसार सरकार अघि बढ्दा जनमानस त्रास बढेको छ। र, त्रासका कारण पनि व्यक्तिको मृत्यु हुन सक्ने मनोविज्ञ चिकित्सकहरु बताउँछन्। हाल मनोविज्ञ चिकित्सकको क्लिनिकमा परामर्श लिन जानेहरु सर्वसाधरणहरुको ताँती छ। कोरोना विषयमा अन्तराष्ट्रिय स्तरमा विभिन्न आरोप खेपिरहेको डब्लुएचओको मापदण्ड अनुसार सरकार अघि बढ्दा उसले आफ्नो नागरिकको मृत्युको कारण समेत पत्ता लगाउन सकेको छैन। रुपन्देहीमा कोरोना पुष्टि भएका मृत्यु भएका व्यक्तिहरुको कोरोना संक्रमणकै कारण मृत्यु भएको भन्ने कुनै प्रमाण नरहेको स्वास्थ्य कार्यालय रुपन्देहीका भेक्टर कन्ट्रोल निरिक्षक केदारनाथ शाह बताउँछन्। उनका अनुसार मृतक मध्ये दुई जना मृगौलाको गम्भिर विरामी, एक जना दुर्घटनामा परेको र अन्य ७ जना मधुमेह, उच्च रक्तचाप, मुटुरोग, लगायतका दिर्घ रोगबाट ग्रसित थिए। मृतक सबै अन्य कुनै न कुनै दिर्घ रोगबाट ग्रसित थिए भेक्टर कन्ट्रोल निरिक्षक शाहले अन्नपूर्णसगँ भने, तर, उनीहरु सबैको कोरोनाले नै मृत्यु भएको भन्ने ठोकुवा गर्न सकिदैन। कोरोना पुष्टि भई उपचारत अवस्थामा रहेका व्यक्तिहरु अन्य रोगबाट पनि ग्रसित छन् भने कोभिड अस्पतालमा उनीहरुको अन्य रोगको उपचार हुदैन। जसकारण उनीहरु अन्य रोगबाट ग्रसित हुदै जाने गरेका छन्। कोभिड अस्पतालहरुमा चिकित्सकहरु संक्रमितको अवस्था चिन्ताजनक नभएसम्म नजिक पर्दैनन्। कोरोना पुष्टि भएका मृतकहरुको मृत्यु फरक फरक कारणले भएको हुन सक्छ , कोरोनाले नै मृत्यु भएको प्रमाण छैन मन्त्रालयका सह प्रवक्ता अधिकारीले अन्नपूर्णसगँ भने, तर, विश्व स्वास्थ्य संगठनको मापदण्ड अनुसार कोरोना पुष्टि भएका व्यक्तिहरुको अन्य कारणले मृत्यु भएपनि अहिले कोरोनाकै कारण मान्नुपर्ने हुन्छ।"
"२४ घण्टामा ११ कोरोना संक्रमितको मृत्यु, मृतकको संख्या २३९ पुग्यो","काठमाडौं : कोरोना भाइरस (कोभिड१९) संक्रमणबाट थप ११ जनाको मृत्यु भएको छ। योसहित ज्यान गुमाउनेको संख्या २३९ पुगेको हो। स्वास्थ्य तथा जनसंख्या मन्त्रालयका प्रवक्ता प्राडा जागेश्वर गौतमका अनुसार २४ घण्टामा ११ जनाको मृत्यु भएसँगै कोरोनाले ज्यान गुमाउनेको संख्या २३९ पुगेको हो। पछिल्लो २४ घण्टामा महोत्तरीमा ४ वर्षीया बालिकासहित २ जनाको मृत्यु भएको छ। पर्साका ३ जना र काठमाडौंका २ जनाको पनि मृत्यु भएको छ। त्यस्तै सिरहाका १, बाराका १, चितवनका १ र मकवानपुरका १ जनाको मृत्यु भएको हो। त्यस्तै पछिल्लो २४ घण्टामा १०६९ जनामा कोरोना भाइरस (कोभिड१९) संक्रमण पुष्टि भएको छ। योसँगै नेपालमा कुल संक्रमितको संख्या ४० हजार ५२९ पुगेको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार पछिल्लो २४ घण्टामा नेपालमा कोरोना ७६८ जनाले कोरोना जितेका छन्। हालसम्म कोरोना जित्नेको संख्या २२ हजार १ सय ७८ पुगेको छ। देशभर हाल सक्रिय संक्रमितको संख्या १८ हजार १ सय १२ रहेको छ। १२ हजार ८८ जनाको पिसिआर परीक्षण भएको छ। हालसम्म ७ लाख ५ हजार बढीको पीसीआर परीक्षण भएको छ। त्यसैगरी पछिल्लो २४ घण्टामा काठमाडौं उपत्यकामा थप ४८१ जनामा कोरोना भाइरस (कोभिड१९) संक्रमण पुष्टि भएको छ। काठमाडौंका ३९३ जना, भक्तपुरका ३० जना र ललितपुरका ५८ जनामा कोरोना भाइरस संक्रमण देखिएको हो।"
पाँचथर कारागारमा एक बन्दीलाई कोरोना संक्रमण,फिदिम : जिल्ला कारागार पाँचथरका एक बन्दीलाई कारोना संक्रमण भएको छ । फिदिम नगरपालिका ६ का ४० वर्षीय पुरुषलाई संक्रमण देखिएको हो । जिल्ला प्रहरी कार्यालय पाँचथरको हिरासतमा रहेका उनलाई पुर्षक्षका लागि पाँच दिनअघि जेल चलान गरिएको जिल्ला प्रहरी कार्यालय पाँचथरका प्रहरी नायब उपरीक्ष सिद्धराज न्यौपानेले जानकारी दिए । कारागारमा उनीसँग तीनजनालाई क्वारेन्टाइनमा राखिएको कारागार प्रमुख सुरेन्द्र मुखियाले बताए । संक्रमित व्यक्तिसँगै रहेका अन्य दुईजनालाई भने संक्रमण देखिएको छैन । एक बन्दिमा कोरोना संक्रमण देखिएसँगै कारागारमा संक्रमण फैलिने जोखिम बढेको छ । कारागारमा जम्मा १४८ कैदीबन्दी छन् । जसमध्ये एक सय ३० जना पुरुष १६ महिला र दुई बालक रहेको मुखियाले जानकारी दिए।
फेरि उकालो लाग्न थाल्यो सुनको मूल्य,काठमाडौं : पछिल्लो एक सातादेखि निरन्तर ओरालो लाग्दै आएको सुनको मूल्य पछिल्ला केही दिनयता फेरि वृद्धि हुन थालेको छ। भदौको सुरुवाती साता लगातार घटेको सुनको मूल्य पछिल्लो तीन दिनदेखि निरन्तर उकालो लागिरहेको छ। नेपाल सुनचाँदी व्यवसायी महासङ्घका अनुसार मंगलबार सुनको मूल्य प्रतितोला रु ९०० ले वृद्धि भएको छ। महासङ्घले मंगलबारका लागि छापालाला सुनको मूल्य प्रतितोला रु ९८ हजार ४०० तोकेको छ। यस्तै तेजाबी सुनको मूल्य प्रतितोला रु ९७ हजार ९०० पुगेको छ। सोमबार छापावाला सुनको मूल्य रु ९७ हजार ५०० र तेजाबी सुनको मूल्य ९७ हजार कायम गरिएको थियो। यस्तै चाँदीको मूल्य पनि प्रतितोला रु ३० ले बढेर एक हजार ३९५ पुगेको छ। शुक्रबार ६९ हजार ९०० मा झरेको सुनको मूल्य आइतबार बढेर प्रतितोला रु ९७ हजार २०० र सोमबार रु ९७ हजार ५०० पुगेको थियो। अन्तर्राष्ट्रिय बजारमा सुनको मूल्यमा वृद्धि भएकाले नेपाली बजारमा त्यसको प्रभाव परेको महासङ्घले जनाएको छ।
फेरि मौसम बदली : यी प्रदेशमा भारी वर्षा,"काठमाडौं : दुई दिन केही सफा भएको नेपालको मौसम मंगलबारदेखि पुनः बदली भएर ठाउँठाउँमा वर्षा हुन थालेको छ। जल तथा मौसम विज्ञान विभागका अनुसार हिजो सोमबार र अस्ति आइतबार मौसम अधिकांश क्षेत्रमा सफा भए पनि मंगलबारदेखि तीन दिन बदली हुनेछ। मौसमविद् समिर श्रेष्ठले अहिले मुलुकका विभिन्न क्षेत्रमा पानी परिरहेको जानकारी दिए। मनसुन न्यून चापीय रेखा नेपालको पूर्व र मध्य क्षेत्रको अलि नजिक आएकाले धेरैजसो स्थानमा मौसम बदली छ। श्रेष्ठका अनुसार प्रदेश १ र २ मा हल्का पानी परिरहेको। मंगलबार मौसम पश्चिमतिर पनि सर्ने क्रममा रहेकाले वाग्मती प्रदेशमा पनि बदली भएर ठाउँठाउँमा पानी परिरहेको छ। वाग्मती र गण्डकीसहित प्रदेश १, २ र ५ का केही स्थानमा मंगलबार र बुधबार भारी वर्षाको सम्भावना छ। पश्चिम सर्ने क्रममा भोलि कर्णाली र सुदूरपश्चिमा पनि असर गर्ने श्रेष्ठले बताए। 'थोरै ठाउँमा भारी वर्षा हुन्छ, हल्का पानी भने मुलुकका अधिकांश ठाउँमा पर्छ' मौसमविद् श्रेष्ठले भने। प्राप्त विवरणअनुसार मंगलबार प्रदेश १ को ताप्लेजुङ, धनकुटा, वाग्मती प्रदेशको रसुवा र काठमाडौँमा पानी परेको छ। गोरखाको बारपाक स्टेशनले सबैभन्दा बढी पानी परेको देखाएको छ। मंगलबार प्रदेश नं ५ को पूर्वी भूभाग नवलपुर बर्दघाट क्षेत्रमा पानी परेको छ। कर्णाली र सुदुरपश्चिम प्रदेशमा बुधबार मौसम बदली भई समग्रमा तीन दिन धेरै स्थानमा पानी पर्ने सम्भावना छ। पछिल्लो केही दिन खासै पानी नपरेकाले माटोमा पानी सोस्ने क्षमता वृद्धि भएको तर भारी वर्षा भयो भने जोखिम कायमै रहेको जनाइएको छ। अहिले मनसुन सक्रिय नै छ। मुख्यतः सेप्टेम्बर २३ बाट मनसुन हराउँदै जान्छ। तर नेपालमा एकै पटक मनसुन घट्ने नभई पाकिस्ताबाट विस्तारै फर्किँदै जाने हुन्छ। त्यसपछि मात्रै नेपालबाट हट्छ। 'पछिल्ला केही वर्षको अवस्था हेर्दा अक्टोबर पहिलो हप्तासम्म मनसुन सक्रिय भएको देखिन्छ' मौसमविद् श्रेष्ठले भने 'यसपाली पनि सेप्टेम्बरमा मनसुन सकिने सम्भावना कम छ।' यसपाली नेपालमा औसत मनसुन रहे पनि मनसुन पूर्व नै भारी वर्षा हुँदा जमिन गलेकाले पहिराका ठूलो घटना हुन पुग्यो। जसका कारण जनधनको ठूलो क्षति भएको छ।"
डिलाशैनीका पहिरोपीडितको त्रिपालमुनि बास,"बैतडी : बैतडीको डिलाशैनी गाउँपालिका ६ सौनगाउँका पहिरो पीडित त्रिपालमुनी बस्न बाध्य भएका छन् । यही भदौ २ गतेको वर्षासँगै खसे पहिरोले ८ परिवार बस्ने ३ घर भत्काएपछि पहिरो पीडित नजिकैको विद्यालयको प्रांगणमा त्रिपाल हालेर बसिरहेको स्थानीय हरिदत्त जोशीले जानकारी दिए । उनले भने, 'डिलाशैनीका पहिरो पीडित थुप्रै समस्या झेलिरहेका छन् । उनीहरुलाई गास,बास र कपासको समस्या भएको छ ।' स्थानीय प्रेमराम लुहार, काशीराम लुहार, नारायण लुहार, बहादुर लुहार, शिवराम लुहार, धनीराम लुहार, बीरराम लुहार र पदमराम लुहारको परिवार पहिराले घर भत्काएपछि विस्थापित भएका हुन् । आठ परिवारमध्ये २ परिवार नजिकैको मठैराज आधारभूत विद्यालयको कोठामा बसीरहेका छन् भने अन्य परिवार विद्यालयको प्रांगणमा त्रिपाल टाँगेर बसीरहेका छन् । पहिरोले घर भत्काएपछि घर बनाउने जमीन समेत बाँकी नरहेको स्थानीय प्रेमराम लुहारले जानकारी दिए । उनले भने, 'हामीलाई अहिले ओत लाग्ने ठाउँ छैन् । पहिरोले जमीन समेत सबै बगाईसकेको छ । हाम्रो व्यवस्था गरिदन सरकारसंग आग्रह गरिरहेका छौं ।' अहिले आफूहरुलाई गास,बास र कपासको निकै समस्या भएको उहाँले बताउनुभयो । विस्थापित ८ वटै परिवार जमीन समेत पहिरोले बगाईसकेकाले घर बनाउन समेत जमीन बाँकी नरहेको स्थानीय बहादुर लुहारले बताए । पहिरोले विस्थापित भएपछि वडा कार्यालयबाट ४ त्रिपाल र साडा नामक गैरसरकारी संस्थाबाट ४ त्रिपाल बाहेक अन्य कुनै सहयोग प्राप्त नभएको स्थानीय काशीराम लुहारले बताए । उनले भने, 'हामीहरुलाई दैनिक छाक टार्न मुस्किल भएको छ । कहिले सम्म विद्यालयमा बस्ने ? हाम्रो व्यवस्था गरिदिन सरकारसंग आग्रह गर्दछौं ।' विस्थापित परिवारलाई खानेपानी,शौचालयको समेत समस्या भएको छ भने दैनिक छाक टार्न समेत मुस्कील भएको छ । त्रिपालमुनि रात काट्न निकै मुस्कील भएको स्थानीय प्रेमराम लुहारले बताए । बालबालिकहरुलाई खुवाउन लागि समेत खाना नहुँदा समस्या भएको उहाँको भनाई छ । पहिरोका कारण डिलाशैनी ६ को सौनगाउँ पुरै जोखिममा रहेको बताइएको छ । पहिरो पीडित सदरमुकाममा पहिरोले घर भत्काएपछि आफूहरुको समस्या समाधान गरिदिन भन्दै डिलाशैनीका पहिरो पीडितहरु जिल्ला सदरमुकाम पुगेका छन् । प्रमुख जिल्ला अधिकारीसंग आफ्ना समस्या राख्नका लागि आफूहरु सदरमुकाम पुगेको स्थानीय प्रेमराम लुहारले बताए । उनले भने, 'हामी अहिले विद्यालयको प्रांगणमा बसीरहेका छौं । हाम्रो जमीन पनि छैन् । अब हामीले कुन ठाउँमा बस्ने ? हाम्रो समस्या लिएर सिडिओ अफिसमा पुगेका हौं ।' पहिरोले ८ परिवारको उठीबास भएकाले वैकल्पिक व्यवस्था गरिदिन भनेर आफूहरु सदरमुकाम पुगेको उनीहरुले बताएका छन् ।"
बैतडीका थप ११ जनामा कोरोना पुष्टि,"बैतडी : बैतडीका थप ११ जनामा कोरोना संक्रमण पुष्टि भएको छ। डडेल्धुरा अस्पतालको प्रयोगशालामा भएको परीक्षणमा मंगलबार थप ११ जनामा कोरोना पुष्टि भएको स्वास्थ्य कार्यालयका कोभिड १९ सम्पर्क व्यक्ति भुवनप्रसाद जोशीले जानकारी दिए। सिगास गाउँपालिका वडा नं ३ का १ पुरुष, वडा नं ६ का २ पुरुष र वडा नं ७ का एक महिला र ४ पुरुष गरी ८ मा जनामा कोरोना पुष्टि भएको छ। यस्तै मेलौली नगरपालिका वडा नं ९ का २ पुरुष र पुर्चौंडी नगरपालिका ६ का १ पुरुषमा कोरोना पुष्टि भएको जोशीले जानकारी दिए। मंगलबार कोरोना पुष्टि भएका सबै जना भारतबाट फर्केका नागरिक रहेको बताइएको छ। संक्रमण पुष्टि भएका मध्ये सिगास गाउँपालिकाका आठै जना क्वारेन्टाइनमा बसीरहेका छन् भने मेलौली र पुर्चौंडीका संक्रमित होम क्वारेन्टाइनमा बसीरहेका छन्। होम क्वारेन्टाइनमा बसेकाहरुबाट समुदायमा संक्रमणको जोखिम बढ्दै गएको स्वास्थ्यकर्मीहरुले चेतावनी दिएका छन्। तर पछिल्लो समयमा स्थानीय तहहरुले होम क्वारेन्टाइनका नाममा भारतबाट फर्केकाहरुलाई सिधै घर पठाउन थालेका छन्। थप ११ जनामा कोरोना पुष्टि भएसँगै बैतडीमा संक्रमितको संख्या ३७४ पुगेको छ। जिल्लामा ३७४ जनामा कोरोना पुष्टि हुँदा सबैभन्दा बढी पञ्चेश्वर गाउँपालिकाका ६० जनामा संक्रमण पुष्टि भईसकेको छ। यस्तै शिवनाथ गाउँपालिकाका ५०, दोगडाकेदार गाउँपालिकाका ४५ र सिगास गाउँपालिकाका ५१ जनामा संक्रमण पुष्टि भईसकेको छ। यस्तै दशरथचन्द नगरपालिकाका ४६, मेलौली नगरपालिकाका ३३, सुर्नया गाउँपालिकाका २८, पाटन नगरपालिकाका ४३, पुर्चौंडी नगरपालिकाका १० र डिलाशैनी गाउँपालिकाका ८ जनामा संक्रमण पुष्टी भएको छ।"
अर्घाखाँचीमा समुदायस्तरमा फैलिदै कोरोना,"सन्धिखर्क : अर्घाखाँचीमा समुदायस्तरमा कोरोना फैलिएको छ। स्वास्थ्यकर्मी, कर्मचारी, र तरकारी व्यवसायीलगायतमा कोरोना पुष्टि भएको छ । समुदायस्तरमा कोरोना देखिन थालेपछि स्थानीय ससंकित भएका छन् । कोरोना पुष्टि हुनेमा सन्धिखर्क नगरपालिका विभिन्न स्थानका पाँच पुरुष, र शितगंगा नगरपालिकाका एकजना पुरुषसहित ७ जनालाई कोरोना पुष्टि भएको स्वास्थ्य कार्यालय अर्घाखाँचीका जन स्वास्थ्य निरीक्षक गणेशराज पौडेलले जानकारी दिए । जिल्लामा सक्रिय कोरोना संक्रमितको संख्या २५ रहेको छ । ३ सय २६ जना कोरोना जितेर घर फर्किएका छन् । हालसम्मको संक्रमित संख्या ३ सय ५४ पुगेको छ । कोरोना संक्रमणका कारण जिल्लामा तीन जनाको मृत्यु भएको सहायक प्रमुख जिल्ला अधिकारी विनोद खनालले जानकारी दिए ।"
कोरोना अपडेट : स्वास्थ्य मन्त्रालयको पत्रकार सम्मेलन (लाइभ),काठमाडौं : स्वास्थ्य तथा जनसंख्या मन्त्रालयले पत्रकार सम्मेलनमार्फत् कोरोना भाइरस (कोभिड१९) को नियमित अपडेट गराउँदै आएको छ। लकडाउन सुरु भएको २०७६ चैत ११ गतेदेखि सुरु भएको पत्रकार सम्मेलनलाई मन्त्रालयले निरन्तरता दिएको हो। नियमित पत्रकार सम्मेलनमा मन्त्रालयका प्रवक्ता डा जागेश्वर गौतमले कोरोनाको पछिल्लो अवस्थाबारे जानकारी गराउँदै आएका छन्। पत्रकार सम्मेलन हुनुअघिसम्म कोरोनाबाट २२८ जनाको मृत्यु भइसकेको छ भने संक्रमितको संख्या ३९ हजार ४६० पुगेको छ। हालसम्म २१ हजार ४१० जना कोरोना जितेर घर फर्किएका छन्।
फिलिपिनो राष्ट्रपतिको आदेश : तस्करलाई गोली हानेर मार्नू !,मनिला : फिलिपिन्सका राष्ट्रपति रोड्रिगो दुतेर्तेले भन्सार कार्यालयका उच्च अधिकारीहरुलाई लागूऔषध तस्करहरुमाथि गोली हान्ने र मार्ने आदेश दिएका छन् । राष्ट्रपतिको हैसियतमा सार्वजनिक रुपमै उनले आदेश दिएका हुन् । राष्ट्रपति दुतेर्तेले गैरन्यायीक हत्याको आदेश दिएको कुरा अस्वीकार गरेका छन् । तर लागूऔषध तस्करहरुको हत्या गर्न बारम्बार उनले आदेश दिँदैआएका छन् । उनी र राष्ट्रिय प्रहरीले फिलिपिन्समा लागूऔषध विरोधी अभियान सञ्चालन गर्दैआएका छन् । पछिल्लो सोमबार दुतेर्तेले भन्सार विभागका आयुक्त रे लियोनार्दो गुरेरोलाई हत्याका लागि आदेश दिएका हुन् । मन्त्रिपरिषदको बैठकबाट सार्वजनिक गरिएको मन्तव्यमा उनले हत्याको आदेश दिएका हुन् । गुरेरो पूर्व सैनिक जनरल र सेना प्रमुख हुन् । जसलाई दुतेर्तेले सोमबार मनिलास्थित राष्ट्रपति कार्यालयमा भेट पनि गरेका थिए । दुतेर्तेको लागूऔषधविरोधी अभियानको क्रममा ५ हजार ७ सय भन्दा धेरै लागूऔषध शंकास्पदहरुको हत्या भइसकेको छ । तर पश्चिमा देशहरुबाट दुतेर्ते सरकार मानवअधिकार उल्लंघन गरेको भन्दै आलोचित बन्दैआएको छ ।
हिरासतमा कुटपिटपछि मृत्यु प्रकरण : प्रहरी निरीक्षकसहित दुई हवल्दार निलम्बित,"रौतहट : हिरासतमा कुटपिटबाट मृत्यु भएको भन्दै मृतक बिजय रामको घटना छानविनका लागि एकजना प्रहरी निरीक्षकसहित ३ जना प्रहरी निलम्बित भएका छन् । इलाका प्रहरी कार्यालय गरुडा रौतहटमा पक्राउ परेका विजय रामसँग सोधपुछमा संलग्न जिल्ला प्रहरी कार्यालय, रौतहटमा कार्यरत प्रहरी निरीक्षक नविन कुमार सिंह, प्रहरी हवल्दार हिरोज मियाँ धुनिया र प्रहरी हवल्दार मन्नु कुमार सिंहलाई घटनाको अनुसन्धान गर्न भन्दै ६ महिनाको लागि निलम्बित गरेको हो। प्रहरी निमावली २०७१ नियम ११५ को देहाय ४ वमोजिम थप अनुसन्धान तथा जाँचबुझ समाप्त नहुन्जेलसम्मका लागि निलम्वनका लागि जिल्ला प्रहरी कार्यालय रौतहटको पत्र बमोजीम प्रहरी निरीक्षक नविन कुमार सिंहलाई गृह मन्त्रालयको सचिवस्तरको भदौ १५ को निर्णय र प्रहरी निमावली २०७१ नियम ११५ को देहाय ४ वमोजिम थप अनुसन्धान तथा जाँचबुझ समाप्त नहुन्जेलसम्म ६ महिना अवधिका लागि प्रहरी हवल्दार हिरोज मियाँ धुनिया र मन्नु कुमार सिंहलाई प्रदेश प्रहरी कार्यालय जनकपुरले निलम्वन गरेको हो। साउन ३१ गते राती रौतहटको गरुडा नपा ८ बसविट्टी जिंगडियाका २० वर्षीय निरन्जन रामको घाँटीरेटी हत्या भएको र सो घटनामा अनुशन्धान गर्न बिजय राम सहित ७ जना प्रहरी पक्राउ परेका थिए। उनी हिरासतमै बिरामी परेपछि उपचारका लागि वीरगंज लगिएको थियो । मृत्यु हुनुअघि उपचारको क्रममा बिजयले बोलेको भिडियो र उनको तस्बिरर सार्वजनिक भएका छन् । उनको शरीरभरी घाउचोट लागेको तस्बिर सामाजिक संजालमा सार्वजनिक भएका छन् । निरन्जनको हत्या गरेको स्वीकार नगरेको भन्दै हिरासतमा प्रहरीले दुई दिनसम्म रड, बासको भाटा र बुटले पिटेर यातना दिएको बिजयको भिडियो पनि सार्वजनिक भएको थियो । पीडित परिवारले शव बुझेका छैन । प्रहरीविरुद्ध जाहेरी दिका लागि पीडित परिवार र दलित अगुवाबीच छलफल भइरहेको छ। दोषि प्रहरीलाई कारबाहीको माग राख्दै प्रहरी कार्यालय अगाडि दिनहुँ धर्ना र प्रर्दशन भइरहेका छन् ।"
कोभिड अस्पताल प्रमुख पोखरेलले दिइन् राजीनामा,"धरान : बीपी कोइराला स्वास्थ्य विज्ञान प्रतिष्ठान धरानको कोभिड१९ अस्पतालकी प्रमुख डा कृष्णा पोखरेलले राजीनामा दिएकी छन् । प्रतिष्ठान व्यवस्थापन पक्षले कोभिड अस्पतालमा चाहिने औषधि खरिदमा अनावश्यक दबाब दिएको र कोरोना संक्रमित बिरामीको उपचारमा अग्रपंत्तिमा खटिएका चिकित्सकहरुको मनोबल गिराउने काम भएको भन्दै उनले राजीनामा दिएको जानकारी दिएकी छिन्। प्रतिष्ठानको कोभिड अस्पतलमा चाहिने औषधि खरिदमा उपकुलपति डाज्ञानेन्द्र गिरीले माग फाराम भन्दा अन्य औषधिमा समेत हस्ताक्षर गर्न लगाएको र संक्रमित बिरामीको उपचारमा चाहिने औषधि समयमा उपलब्ध नगराएको भन्दै डा पोखरेलले राजीनामा दिएको प्रतिष्ठानको कोभिड अस्पतालमा कार्यरत एक चिकित्सकले जानकारी दिएका छन । डा पोखरेलले सोमबार प्रतिष्ठानका उपकुलपती डा गिरीसमक्ष राजीनामा पत्र बुझाएकी छिन् । कोभिड अस्पताल प्रमुख डा पोखरेलले अस्पताल प्रमुखका रुपमा निर्वाध रुपमा काम गर्ने वातावरण नभएका कारण आफूले राजीनामा दिएको बताएकी छिन् । उनले कोभिड १९ को महामारीको समयमा अग्रपंत्तिमा रहेर काम गरिरहेको अवस्थामा अ राजीनामा दिनुपर्ने अवस्था आउनु दुःखद भएको प्रतिक्रिया दिएकी छिन् । उनले अस्पताल प्रमुखबाट मात्र राजीनामा दिएको र बिरामीको उपचारलाई भने निरन्तरता दिइरहने जानकारी दिइन् । उनी प्रतिष्ठानको एनेशथेसिया विभागकी प्रोफेसर हुन् । कोभिड अस्पताल प्रमुखको राजीनामासँगै प्रतिष्ठानका उपकूलपति आर्थिक विवादमा मुछिएका छन् । कोभिड अस्पतालमा संक्रमित बिरामीको उपचारमा लाग्ने औषधिलगायतका सामग्री खरिद गर्दा माग फाराममा उल्लेख गरेर खरिद गरिँदै आइएको थियो । तर, व्यवस्थापन पक्षबाट माग फारामभन्दा अन्य औषधि खरिद गरिएको भन्दै माग फाराममा हस्ताक्षर गर्न लगाइ अनावश्यक दवाव दिने गरेको कोभिड अस्पतालका एक चिकित्सकले बताएका छन् । प्रतिष्ठानको चिकित्सकहरुको संस्था मेडिकल तथा डेण्टल फेगल्टी वयलफेर सोसायीटीका अध्यक्ष डा विष्णु पोखरेलले डा कृष्णालाई व्यवस्थापन पक्षबाट राजीनामा गर्ने परिस्थिति सिर्जना गर्नु अत्यन्तै गलत भएको बताए । उनले चिकित्सकहरुको मनोबल गिराउने काम नगर्न प्रतिष्ठान व्यवस्थापनसँग आग्रह गरेका छन् । प्रतिष्ठानका उपकुलपति गिरीलाई पहिलो लकडाउनको समयमा प्रधानमन्त्री केपी ओलीले नियुक्त गरेका थिए । डा पोरखेलको राजीनामा र औषधि खरिदका विषयमा बुझ्न फोन गर्दा उपकुलपती डा गिरीले फोन उठाएनन् ।"
फ्युजमेसिन्स शैक्षिक डिजिटलीकरण अनुदान कार्यक्रम,काठमाडौं: फ्युजमेसिन्स इन्कले स्कुलहरुलाई डिजिटल क्षमतासहितको कार्यक्रम सञ्चालनमा सहयोगका लागि शैक्षिक डिजिटलीकरण अनुदान कार्यक्रम घोषणा गरेको छ । यसमा छानिएका स्कुल वा कलेजहरुलाई प्रतिसंस्था २ लाख ५० हजार रुपैयाँसम्मको गैरनगद अनुदान प्रदान गर्नेछ जुन फ्युज कक्षाकोठा प्लेटफर्म प्रयोग गर्नमा केन्द्रित हुनेछ । फ्युज कक्षाकोठाले अहिले कोभिड१९ को प्रभावसँग सामञ्जस्य स्थापित गर्न प्रयासरत नेपालभरिका शैक्षिक संस्थाहरुलाई डिजीटलीकरण गर्न सहयोग पुर्याउने छ । नेपालमा दर्ता भएको र कोभिड १९ भन्दा अगाडि १०० भन्दा बढी विद्यार्थीहरुका लागि नियमित कक्षा चलाइरहेका जुनसुकै स्कुल यो अनुदानका लागि योग्य हुनेछन् । आवेदन अक्टोबर १५ सम्म दिन सकिनेछ । थप जानकारीका लागि  मा इमेल गर्न सकिने विज्ञप्तिमा उल्लेख छ ।
डडेल्धुराका २ सहित सुदूरपश्चिममा थप ५६ जनामा कोरोना पुष्टि,"डडेल्धुरा : डडेल्धुरा अस्पतालको प्रयोगशालामा गरिएको कोरोना परीक्षणमा थप ५६ जनामा कोरोना भाइरस (कोभिड१९) को पुष्टि भएको छ । डडेल्धुराका २ सहित सुदुरपश्चिमका बैतडी, अछाम, बझाङका गरी ५६ जनामा कोरोना पुष्टि भएको डडेल्धुरा अस्पतालले जनाएको छ । मंगलबार डडेल्धुरा अस्पतालको प्रयोगशालामा गरिएको परीक्षणमा सुदुरपश्चिमका पहाडि जिल्लाका विभिन्न स्थानबाट संकलन गरिएका ५३५ स्वाब नमुनामध्ये ५६ मा कोरोना संक्रमण देखिएको हो । अस्पतालबाट सार्वजनिक गरिएको सूचनाका अनुसार डडेल्धुरा गन्यापधुरा गाउँपालिकाका २, अछाम पञ्चदेवल नगरपालिकाका ५ ,बैतडीका पुर्चौडी नगरपालिका १, मेलौली नगरपालिका २ र शिगास गाउँपालिकाका ८ जनामा कोरोना पुष्टि भएको हो । त्यसैगरी बझाङ वित्थडचिर गाउँपालिकाका २, बुड्डल नगरपालिकामा १४, छत्तिसपाथीभरा गाउँपालिका २, केदाश्यु गाउँपालिका १६ र थलारा गाउँपालिकाका ४ जनामा कोरोना पुष्टि भएको छ । स्वाब संकलन गरिएका ५३५ नमूनामध्ये ५६ नमुनाको रिपोर्ट पोजिटिभ र ४७९ नमूना नेगेटिभ देखिएको डडेल्धुरा अस्पताल कोभिड १९ परीक्षण प्रयोगशाला इन्चार्ज ईश्वरी प्रसाद भूषालले जानकारी दिए ।"
ट्याक्टरमा भारत लैजाँदै गरेको १४६ किलो गाँजासहित चालक पक्राउ,"विराटनगर : ट्याक्टरमा लोड गरेर भारततर्फ लैजाँदै गरेको अवस्थामा सशस्त्र प्रहरीले सोमबार साँझ विराटनगरबाट ठूलो परिणामको गाँजा बरामद गरेको छ। को २ त ६०५७ नम्बरको ट्याक्टरमा लैजाँदै गर्दा सशस्त्र प्रहरी बलको रानी विराटनगरस्थित बोर्ड आउट पोस्ट (बीओपी) को टोलीले साँझ ७:३० बजेतिर एक सय ४६ किलोग्राम लागुऔषध गाँजा बरामद गरेको हो। सशस्त्रले ट्याक्टर चालक सुनसरीको गढी गाउँपालिका३ का ३४ वर्षीय सुरेशकुमार मेहतलाई पनि नियन्त्रणमा लिएको छ। सशस्त्रले पक्राउ गर्दा ट्याक्टरमा उनी एक्लै थिए। सुनसरीको धरान, इटहरी र दुहवी हुँदै विराटनगर भित्र्याइएको गाँजा नियन्त्रणमा लिन सोमबार बिहानैदेखि सशस्त्र प्रहरी निरीक्षक मौसम पोखरेलले हवल्दार भीम अधिकारी, सहायक हवल्दार फणिन्द्र कोइराला र पूर्णकुमार लिम्बूलाई परिचालन गरेका थिए। बिहान १० बजे गाँजा विराटनगर भित्रियो भन्ने सूचना पाएका अधिकारी, कोइराला र लिम्बूले दिनभर मेहनत गरेर साँझ नियन्त्रणमा लिन सफल भएका हुन्। यही ट्याक्टरमा गाँजा भारत जाने गरेको सूचना पाएको सशस्त्रको टोली दुई महिनादेखि खोजीमा जुटेको थियो। तर बिहान १० बजे विराटनगर छिरेको सूचना रहे पनि साँझ मात्रै गाँजा लोड गरेको ट्याक्टर देखा परेको थियो। दिनभर कतै राखेर साँझको समयमा सुरक्षाकर्मीलाई छल्दै भारत कटाउने प्रयास हुँदै गर्दा पिछा गरेर नियन्त्रणमा लिन सकिएको सशस्त्रको भनाइ छ। विराटनगर महानगरपालिका१७ आईसीपी (एकीकृत भन्सार जाँच चौकी) जाने सडकबाट ट्याक्टर, चालक र ठूलो परिणामको गाँजा बरामद भएको सशस्त्र प्रहरी बल मोरङका प्रमुख एसपी तीर्थ पौडेलले जानकारी दिए। उनका अनुसार प्लाष्टिकमा प्याक गर्दै ट्याक्टरको पछाडिको ट्रलीमा फल्स बटन बनाएर त्यहाँभित्र लुकाएको अवस्थामा एक सय २७ पोका गाँजा बरामद भएको हो। ट्रलीमा बनाइएको फल्स बटनमा गाँजा बाहेक ट्याक्टर पूरै खाली रहेको पौडेलले जनाए। सशस्त्र प्रहरीले यति धेरै परिणाममा गाँजा बरामद गरेको प्रदेश १ कै पहिलो घटना भएको जनाएको छ। योसँगै कोरोना भाइरस संक्रमणको महामारी नियन्त्रणका लागि गरिएको निषेधाज्ञाकै समयमा गाँजा भारततर्फ तस्करी हुने गरेको पुष्टि भएको एसपी पौडेलले बताए। त्यसलाई आधार बनाउँदै नेपालभारत सीमा क्षेत्रमा विशेष टोली परिचालन गरेर निगरानी बढाउँदै कडाई थालिएको उनको भनाइ छ। पक्राउ परेका चालक मेहताले भने आफूले विराटनगरको शनिमन्दिरबाट ट्याक्टर रिसिभ गरेको बताएका छन्। उनले गाँजा कसको र कहाँ लैजानु पर्ने हो भन्ने नखुलाएको सशस्त्रले जनाएको छ। आफूलाई गाँजा र ट्याक्टरका बारेमा केही पनि जानकारी नभएको उनले बताएका छन्। ट्याक्टर विराटनगर१८ भेडियारी पुर्याएबापत १० हजार दिने सर्त थियो, चालकका भाइलाई उद्धृत गर्दै सशस्त्र स्रोतले भन्यो, तर ट्याक्टरमा के राखिएको छ भन्ने मलाई थाहा थिएन। मेहताले पैसा दिने सर्त कसले राखेको थियो भन्ने पनि खुलाएका छैनन्। धनकुटामा अवैध रुपमा उत्पादन हुँदै आएको गाँजा निषेधाज्ञाको समयमा चलाखपूर्ण हिसाबले भारत कटाउन खोजिएको सशस्त्रको भनाइ छ। सुरुमा चालकसँग सशस्त्रको टोलीले ट्याक्टरको कागजपत्र मागे पनि उसले देखाउन सकेन, सशस्त्रका एसपी पौडेलले भने, त्यसपछि खानतलासी सुरु गर्दा व्यवस्थित रुपमा फिट गरेर बनाएको फल्स बटन भित्र लुकाएर राखेको लागुऔषध गाँजा बरामद भएको हो। सशस्त्रले बरामद भएको गाँजा र नियन्त्रणमा लिइएको ट्याक्टरसहित चालकलाई सोमबारराति आवश्यक कारबाही अघि बढाउन इलाका प्रहरी प्रहरी कार्यालय रानीको जिम्मा लगाएको छ। रानीका प्रहरी निरीक्षक दीपक थापाले चालकविरुद्ध लागुऔषध ऐन अन्तर्गतको मुद्दा चलाउन म्याद थप गरेर अनुसन्धान अघि बढाइने जानकारी दिए। प्रारम्भिक अनुसन्धानबाट गाँजा लोड गरेको ट्याक्टर विराटनगरसम्म अर्कैले ल्याएको देखिन्छ, उनले भने, विराटनगरबाट भने पक्राउ परेका चालकले ट्याक्टर चलाएको खुलेको छ। त्यसअघि चलाएर ट्याक्टरलाई विराटनगरसम्म ल्याउने व्यक्ति र लागुऔषध गाँजाको ओसारपसार एवं कारोबारमा संलग्नहरुको खोजी तीव्र बनाइएको जानकारी थापाले दिए। पक्राउ परेका मेहताले दिएको सूचना र अनुसन्धानबाट खुलेका तथ्यका आधारमा गाँजा कारोबार गर्ने गिरोहसम्म पुग्ने र त्यो गिरोहको सञ्जाल भत्काउने प्रयास थालिएको मोरङ प्रहरी प्रमुख एसपी सन्तोष खड्काले बताए। प्रदेश १ मा सबैभन्दा बढी गाँजा उत्पादन हुने जिल्लाका रुपमा धनकुटा चिनिन्छ। त्यहाँ लगायत अन्य पहाडी जिल्लामा उत्पादन हुने गाँजा सवारी एवं ढुवानीका साधनमा लुकाइछिपाइ भारतसम्म पुर्याउने गरिएको प्रहरीबाट यसअघि गरिएका विभिन्न अनुसन्धानले देखाएको छ। नेपालमा प्रति किलोग्राम १० हजार रुपैयाँमा गाँजाको किनबेच हुने प्रहरीको भनाइ छ। त्यसैलाई भारत पुर्याउँदा प्रति किलो २० हजारभन्दा बढी पर्ने भएकाले नेपालमा उत्पादित गाँजा अवैध रुपमा सुरक्षाकर्मीलाई छल्दै सीमा कटाउने गरिएको नेपाल प्रहरी स्रोतले बतायो। स्रोतका अनुसार भारतको बिहार लगायतका स्थानमा गाँजाको माग उच्च छ।"
वीरगन्जमा पछिल्लो १४ घण्टामा ४ जनाको मृत्यु,"वीरगन्ज : वीरगन्जमा मङगलबार कोरोना संक्रमणका कारण थप १ जनाको मृत्यु भएको छ। बाराको कोल्हबीका ६० वर्षीय पुरुषको मङगलबार बिहान मृत्यु भएको हो। वीरगन्जको गण्डक अस्थायी कोभिड अस्पतालको आइसियुमा ७ दिनदेखि उपचाररत ती पुरुषको बिहान ४ बजेर ५० मिनेटमा मृत्यु भएको नारायणी अस्पतालका प्रवक्ता डाक्टर अतुलेश चौरसीयाले जानकारी दिए। मधुमेहका रोगी रहेका ती पुरुषमा कोरोना संक्रमण पुष्टि भएपछि भदौ १० गते गण्डक अस्थायी कोभिड अस्पतालमा ल्याएर भर्ना गरिएको थियो। उपचारका क्रममा उनको मङगलबार बिहान ४ बजेर ५० मिनेटमा मृत्यु भएको डाक्टर चौरसीयाले जानकारी दिए। वीरगन्जमा कोरोनाले पछिल्लो १४ घण्टामा ४ जनाको मृत्यु भएको प्रवक्ता चौरसीयाले जानकारी दिए। मङगलबार नै बिहान वीरगन्ज हेल्थ केयर अस्थायी कोभिड अस्पतालमा वीरगन्ज २० हरपतगन्जका ५३ वर्षीय संक्रमित पुरुषको मृत्यु भएको थियो। कोभिड अस्पतालको आइसियुमा १८ दिनदेखि उपचाररत ती पुरुषको मङगलबार बिहान १ बजे मृत्यु भएको प्रवक्ता डाक्टर अतुलेश चौरसीयाले जानकारी दिए। यस्तै सोमबार राति नारायणी अस्पतालको आकस्मिक कक्षमा उपचारका क्रममा ६० वर्षीय पुरुषको पनि मृत्यु भएको थियो। सडकमा बिरामी अवस्थामा बेवारिसे भेटिएका ती पुरुषलाई भदौ १३ गते उद्धार गरी नारायणी अस्पतालको आकस्मिक उपचार कक्षमा भर्ना गरिएको थियो। मृत्युपछि उनको स्वाब संकलन गरि पीसीआर परीक्षण गर्दा रिपोर्ट पोजिटिभ आएको थियो। यसैगरि सोमबार अपरान्ह साढे ३ बजे वीरगन्ज २४ बहुअरी गाँउका ८० वर्षीय संक्रमित पुरुषको वीरगन्ज हेल्थ केयर अस्थायी कोभिड अस्पतालमा उपचारका क्रममा मृत्यु भएको थियो। वीरगन्जमा कोरोनाका कारण अहिलेसम्म मृत्यु हुनेको संख्या ५४ पुगेको छ। साउन यता मात्रै ५० जनाको मृत्यु भएको हो। वीरगन्जमा अहिलेसम्म कोरोनाका कारण मृत्यु भएका ५४ मध्ये २ बेवारिसे पुरुष सहित पर्साका ४० जना , बाराका १० जना र रौतहटका ४ जना रहेका छन्।"
रुपन्देहीमा एकै परिवारका १० सहित १५ जनामा कोरोना संक्रमण,भैरहवा : रुपन्देहीको रोहिणी गाउँपालिका ३ चैनपुरटोलमा एकै परिवारका दश जना सहित १५ जनामा कोरोना संक्रमण पुष्टि भएको छ । गत भदौ ६ गते कोरोना पुष्टि भएका ५३ वर्षीय पुरुषको मृत्यु भएपछि कन्ट्याक्ट ट्रेसिङको आधारमा परिवार र घरका कामदारहरुको स्वाव संकलन गरी प्रदेश जनस्वास्थ्य प्रयोगशाला भैरहवामा परिक्षण गर्दा १५ जनामा संक्रमण पुष्टि भएको रोहिणी गाउँपालिकाका स्वास्थ्य प्रमुख रामनिवास चौधरीले जानकारी दिए । उनका अनुसार संक्रमण देखिएका १७ वर्ष देखि ६९ वर्ष उमेर समूहका छन् । जसमा ८ जना पुरुष र ७ जना महिला छन् । संक्रमण पुष्टि भएका १० जना मृतक परिवारका सदस्य हुन् भने पाँच जना सोही घरमा काम गर्ने कामदार हुन् । चैनपुरटोल निषेधित क्षेत्र कायम सामुदाय स्तरमा संक्रमण पुष्टि भएपछि चैनपुरटोललाई भदौ १५ गते देखि भदौ २० गते राति १२ बजेसम्म निषेधित क्षेत्र कायम गरिएको रोहिणी गाउँपालिकाका अध्यक्ष सनोज यादवले बताए । उनले भदौ ६ गते पछि चैनपुर टोलमा जाने आउने गरेका तथा सम्पर्कमा रहेका व्यक्तिहरुलाई होम क्वारेन्टाइनमा बस्न र केही समस्या परे गाउँपालिकामा सम्पर्क गर्न आग्रह गरिएको बताए । निषेधित क्षेत्र कायम अवधीभर कोही घरबाट बाहिर ननिस्कने र कोही अरुको घरमा जाने तथा समाजिक दुरी कायम गरी अलग अलग सुरक्षतिका साथ बस्न गाउँपालिकाले आग्रह गरेको छ ।
पर्सामा थप १७ जनामा कोरोना संक्रमण,"वीरगन्ज : पर्सामा थप १७ जनामा कोरोना भाइरस संक्रमण पुष्टि भएको छ। वीरगन्ज स्थित नारायणी अस्पतालको प्रयोशालमा सोमबार राति गरिएको परीक्षणमा पर्साका १७ जनामा संक्रमण पुष्टि भएको नारायणी अस्पतालका प्रवक्ता डाक्टर अतुलेश चौरसीयाले जानकारी दिए। संक्रमण पुष्टि भएका पर्साका ४७ जनामध्ये कालीकामाई गाउँपालिका वडा नम्बर ५ का ५ जना र विन्दवासीनी गाउँपालिका वडा नम्बर २ का १ जना छन्। यस्तै वीरगन्ज महानगरपालिका वडा नम्बर ८ र १२ का २२ जना, वडा नम्बर ११ , १२ , १४ , १६ र २५ का ११ जनामा पनि सोमबार राति संक्रमण पुष्टि भएको डाक्टर चौरसीयाले जानकारी दिए। यस्तै बाराको कलैया उपमहानगरपालिका ७ का १ जनामा पनि संक्रमण भेटिएको डाक्टर चौरसीयाले बताए। नारायणी अस्पतालको प्रयोगशालामा सोमबार राति ४ सय १० जनाको स्वाब परीक्षण गर्दा पर्साका १७ र बाराका १ गरी १८ जनामा मात्रै संक्रमण भेटिएको डाक्टर चौरसीयाले जानकारी दिए। सोमबार राति पर्सामा १७ जनामा संक्रमण पुष्टि भएसँगै संक्रमितको संख्या २ हजार २ सय ११ पुगेको जिल्ला प्रशासन कार्यालय पर्साले जनाएको छ।"
नेपालमा भिभोले स्मार्टफोन ईनोभेशनको अर्को लहर सुरु गर्दै,"काठमाडौं: बेनफेन शब्दको अर्थ चिनियाँ भाषामा राम्रो कामहरु गर्नु र राम्ररी गर्नु हो, जसले भिभोको राम्रोको लागि प्रविधिनिर्माण गर्ने लक्ष्यलाई वर्णन गर्दछ । विश्व बजारमा नेतृत्व गर्दै आईरहेको स्मार्टफोन ब्राण्ड, भिभोले आफ्नो प्रयोगकर्ताहरुलाई उत्कृष्ट प्रविधि र अनुभव दिलाउने विश्वास राख्दछ र सधैं यी सिद्धान्तहरुमा काम गरको छ । नेपाली बजारमा प्रवेश गरेको ३ वर्ष भन्दा कम समयमा, भिभोले स्मार्टफोन प्रविधि निर्माणमा आफ्नो लागी राम्रो स्थान बनाउन सफल भएको छ । नेपालमा २०१७ मा प्रवेश गरेदेखि भिभोले नेपाली युवाहरुको विकासशील जीवनशैली र बजेट प्राथमिकता मध्यनजर गर्दै विभिन्न विशेषताका आफ्ना ३ विभिन्न सिरिज भी, एस र वाईका स्मार्टफोन भित्राएको छ । यो छोटो अवधिमा, भिभो बजारमा एक नयाँ ब्राण्डदेखि नेपालको उत्कृष्ट शीर्ष स्मार्टफोन ब्राण्डहरु मध्ये एक हुन सफल भएको छ । भिभोले सधैं ग्राहक केन्द्रित नवीनतामा विश्वास गरेको छ, जसको सार नेपालबजारमा सुरु गरिएको तीनै सिरिजमा देख्न सकिन्छः भी सिरिज, एस सिरिज र वाई सिरिज । भी सिरिज, यसको अत्याधुनिक फोटोग्राफी भी १५ प्रो र भी १७ प्रो मार्च २०१९ र सेप्टेम्बर २०१९ मा क्रमशःभित्राईएको थियो र एआई क्यामेरा, बलियो ब्याट्री र सशक्त प्रदर्शनको लागी जबरजस्त प्रतिक्रिया प्राप्त गरेको थियो । जुलाई २०२० माभित्राईएको भी १९ लाई यसको सुपर नाईट सेल्फी, अरा स्क्रिन लाईट र सुपरवाईडएन्गल् साथ डुअल फ्रन्ट ३२ एमपी ं ८ एमपी क्यामेराको साथ एआई भिडियो एडिटर् र आकर्षक ३ डी कर्भको लागी बजारका युवा फेशन प्रेमी उपभोक्ताहरुबाट सम्मान पाएको थियो । अहिले ५ जीले नेपाल बजारमा फिचर फोनटुस्मार्टफोन माईग्रेसन प्रक्रियालाई प्रभावकारी ढंगले विस्तार गर्नेमा भिभो विश्वास गर्दछ । एक अग्रणी विश्वव्यापी प्रविधि कम्पनीको रुपमा, भिभो सँधै दूरसंचार प्रविधिविकास र मानकीकरणको हिस्सा रहेको छ। मे २०२० सम्ममा, भिभोले २,००० भन्दा बढी ५ जी आविष्कार अनुमतिहरुका लागी निवेदन गरेको छ र ३,८०० भन्दा बढी ५ जी प्रस्तावहरु थर्ड जेनेरेसन पार्टनरसिप प्रोजेक्ट (घन्एए)को दूरसञ्चार मानकविकास संस्थाहरुलाई पेस गरी घन्एए को दशशीर्ष प्रभावशाली ब्रान्डहरुको सूचीमा रहेको छ । संचार उद्योगमा एक अग्रजको रुपमा, छन्प्रविधि अनुसन्धान र मानकीकरणको नेतृत्व गर्ने अग्रणी मोबाईल टर्मिनलकम्पनीहरु मध्ये भिभो एक हो ।"
आक्रमणमा नरोकिएको इन्द्रजात्रा कोरोनाले रोक्यो,"भक्तपुर : आज मंगलबार इन्द्रजात्रा । विश्वव्यापी महामारीको रुपमा फैलिएको कोरोना भाइरस संक्रमणको कारण यस वर्ष इन्द्रजात्रा रोकियो । इन्द्रको प्रतीकस्वरुप लिंगो ठडिएन । इन्द्रजात्राअन्तर्गतका कुमारीयात्रा, लाखे, पुलुकिसी र कालभैरव जात्रालगायतका अरु विधि पनि रोकियो । इतिहास तथा संस्कृतिविद्हरुले इतिहासमा यस वर्षमात्रै इन्द्रजात्रा रोकिएको दावी गरेका छन् । कोरोना भाइरस संक्रमणको कारण यसवर्ष इन्द्रजात्रा भएन । आजभन्दा २५२ वर्षअघि गोर्खाका राजा पृथ्वीनारायण शाहले इन्द्रजात्राकै दिन कान्तिपुरमा आक्रमण गरेका थिए । त्यसबेलासमेत इन्द्रजात्रा रोकिएन । कान्तिपुरलाई कब्जा जमाएका पृथ्वीनारायण शाहले समेत इन्द्रजात्रालाई निरन्तरता दिन आदेश दिएको बताइन्छ । उनले विसं १८२५ आजकै दिन राजा तथा नगरवासी इन्द्रजात्रामा मस्त हुँदा कान्तिपुरमा आक्रमण गरेको इतिहास छ । 'इतिहासमा यसअघि इन्द्रजात्रा रोकिएको छैन तर कोरोना भाइरस महामारीले यस वर्ष रोकियो',' इतिहासविद् प्राडा पुरुषोत्तमलोचन श्रेष्ठले भने, 'पृथ्वीनारायण शाहले कान्तिपुरमा आक्रमण गर्दा पनि इन्द्रजात्रा रोकिएन । बरु कान्तिपुर राज्य नै गयो, जात्रा रोकिएन ।' उनले यसअघि काठमाडौं उपत्यकाका कुनै पनि जात्रा, पर्व रोकिएको कुनै इतिहास नभएको जिकिर गरे । तर यस वर्ष बिस्का जात्रा, मछिन्द्रनाथको जात्रापछि इन्द्रजात्रा रोकिएको उनले स्पष्ट पारे । काठमाडौं उपत्यका सम्पूर्ण जात्रा, पर्व जनसहभागितामा सञ्चालन हुन्छ तर अहिले जनसहभागिताले कोरोना भाइरस संक्रमण फैलिने सम्भावना भएकाले जात्रा मनाउने बहानामा मानव समाजलाई विनाशतिर लान नहुनेमा जोड दिए । 'जनसहभागिताविना यहाँका कुनै पनि जात्रा सञ्चालन हुने कल्पनासम्म गर्न सकिन्न', प्राडा श्रेष्ठले थपे, 'त्यसैले यस्तो महामारीको समयमा जात्रा चलाउनु मानव जातिको विनाश गर्नु हो ।' उनका अनुसार बिस्का जात्रा भक्तपुरको सांस्कृतिक पहिचान भएजस्तै इन्द्रजात्रा काठमाडौंको सांस्कृतिक पहिचान हो । त्यस्तै मछिन्द्रनाथको जात्रा ललितपुरको सांस्कृतिक प्राण हो । भक्तपुर इन्द्रजात्रा ३) आशन र छत्रसहितको भक्तपुर नपा ५ गःहिटीमा ठड्याइएको यमद्यः । फाइल तस्बिर उनले मल्लकालमा कुनै अपरिचित व्यक्ति भेटिए नाम र ठेगानाभन्दा कुन जात्रा मान्ने भनेर सोध्ने प्रचलन रहेको स्पष्ट पारे । 'मल्लकालमा भक्तपुर, ललितपुर र कान्तिपुरमा कुनै अपरिचित व्यक्ति भेटिए नाम, थर र ठेगाना सोधिँदैन, प्राडाश्रेष्ठले भने, 'कुन जात्रा मनाउने भनेर सोधिन्छ । बिस्का जात्रा भने भक्तपुरे, मछिन्द्रनाथको जात्रा भने ललितपुरे र इन्द्रजात्रा भने कान्तिपुरे भनेर चिनिन्थ्यो ।' यस्तो ठाउँ विशेषको सांस्कृतिक पहिचान र प्राण बोकेका जात्रा कोरोना भाइरस संक्रमणले प्रभावित हुनु राम्रो नभएको उनको भनाइ थियो । उनले यस्तो अवस्थामा जात्रासँग सम्बन्धित गुठीयार तथा पुरोहितहरुले आवश्यक विधिविधान पुर्याएर जात्राको क्रमलाई निरन्तरता दिनु बुद्धिमानी हुने सुझाव दिए । मल्लकालमा कान्तिपुर, ललितपुर र भक्तपुर गरी तीन राज्य थिए । ललितपुर र भक्तपुर आज पनि मध्यकालीन नामले अघि बढिरहेका छन् तर कान्तिपुर अहिले काठमाडौं भएको छ । भक्तपुरमा फरक इन्द्रजात्रा भक्तपुरमा भने काठमाडौंमा भन्दा फरक ढंगले इन्द्रजात्रा मनाइन्छ । यहाँ इन्द्रको छोराको जयन्तको प्रतीकस्परुप इन्द्रजात्राको दुईदिन अघि नै यमद्यः (सानो काठे लिंगो) ठड्यान्छ । तर यसवर्ष विश्वव्यापी कोरोना भाइरस संक्रमणको कारण भक्तपुरमा यमद्यः ठडिएन । भक्तपुरमा आठ दिनसम्म इन्द्रजात्रा चल्छ । भाद्र शुक्ल पक्ष द्वादशीको दिन यमद्यः ठड्याएर यहाँ विधिवत रुपमा इन्द्रजात्रा सुरुहुन्छ । यस दिन भक्तपुरका मल्लकालीन २४ टोलमा यमद्यः उठाइन्छ । यसरी यमद्यः उठाएको छैटौं दिन मूःपात्र जात्रा हुन्छ । मूःपात्रसँगै या मता जात्रा हुन्छ । इन्द्रजात्राको अन्तिम दिन पुलुकिसी जात्रा हुन्छ । पुलुकिसी देवराज इन्द्रको वहान ऐरावत हात्तीको प्रतीक हो । तर कोरोना भाइरस संक्रमणको कारण भक्तपुरमा यस वर्ष कुनै पनि जात्रा नहुने भएको गुठी संस्थान भक्तपुरका प्रमुख आनन्द कर्माचार्यले जानकारी दिए । काठमाडौं उपत्यकामा कोरोना भाइरसको संक्रमण बढिरहेकाले इन्द्रजात्राका कुनै पनि जात्रा तथा विधि नहुने उनको भनाइ थियो । 'यस वर्ष कोरोना भाइरस संक्रमणको कारण अवस्था प्रतिकूल रह्यो, प्रमुख कर्माचार्यले भने, त्यसैले सार्वजनिक रुपमा हुने यमद्यः ठड्याउने, मूःपात्र, या मता र पुलुकिसी जात्रा नहुने भएको छ ।' काठमाडौंमा इन्द्रजात्रा सकिएको चौथो दिन भक्तपुरमा पुलुकिसी जात्रा गरेर इन्द्रजात्राको विधिवत समापन गरिन्छ । इन्द्र जात्रासम्बन्धी किम्बदन्ती इन्द्रजात्रासम्बन्धी किम्बदन्तीअनुसार इन्द्रका आमा बसुन्धरालाई गणेश चतुर्थीको दिन व्रत बस्न पारिजात र बिमिरो आवश्यक पर्छ । स्वर्गमा यी चिज नपाइने भएपछि आफ्ना नाति जयन्तलाई मत्र्यलोकबाट पारिजात र बिमिरो ल्याउन भनिन्छ । मत्र्यलोकमा आएका जयन्तले कसैसँग नसोधी पारिजातको फूल टिप्छ । उनले पारिजात टिपेको देखेकाले जयन्तलाई समाउँछ । त्यसबेला मत्र्यलोकमा राजा राक्षसराज मूःपात्र हुन्छन् । जसले गर्दा इन्द्रका छोरा जयन्तलाई मूःपात्रकहाँ पुर्याइन्छ । उनले आफ्नो राज्यको पारिजात फूल चोरेको भन्दै सजायस्वरुप जयन्तको हात काटिदिन्छ र चोकमा सबैले देख्ने गरी पाता कसेर राख्छ । त्यही पाता कसेर राखेको प्रतीकस्वरुप भक्तपुरका टोल टोलमा यमद्यः ठड्याइँदै आएको संस्कृतिकर्मी ओमप्रसाद धौभडेल बताउँछन् । मूःपात्रको कैदमा रहेको उनै जयन्तलाई छुटाउन इन्द्रले सलाँ गणेश, छुमा गणेश र मसान भैरवलाई पृथ्वीलोकमा पठाउँछन् । तैपनि मूःपात्रसँग उनीहरु पराजित हुन्छन् । त्यसपछि इन्द्रले आफ्नो बहान ऐरावत हात्ती र मसान भैरवलाई जयन्त छुटाउन पठाउँछन् । सोही ऐरावत हात्तीले जयन्त छुटाएर लगेको सन्दर्भमा भक्तपुरमा इन्द्रजात्राको चौथो दिन पुलुकिसी जात्रा मनाइँदै आएको संस्कृतिकर्मी धौभडेल बताउँछन् ।"
"चीनको वुहानमा विद्यालय सुचारु, भारतमा जेईईको परीक्षा सञ्चालन",वुहान : कोरोना भाइरसको सुरुवाती केन्द्रविन्दु चीनको वुहानमा प्राथमिक विद्यालय सुचारु भएको छ। चिनियाँ सञ्चारमाध्यम सीजीटीएनका अनुसार मंगलबारबाट प्राथमिक तथा किन्डरगार्टेनका नयाँ कक्षा सुरु गरिएका हुन्। सुरक्षाका उपाय अपनाउँदै करिब ८ महिनापछि नयाँ समेस्टरका कक्षा सञ्चालन थालिएको हो। विद्यालयको पहिलो दिन विद्यार्थीहरू उत्साहित रहेको सीजीटीएनले जनाएको छ। त्यस्तै अभिभावकहरूसमेत उत्साहका साथ विद्यालय गेटअघि आफ्ना छोराछोरीलाई पर्खेर बसेको बताईएको छ। गत डिसेम्बरमा पहिलोपटक कोरोना भाइरस संक्रमण पुष्टि भएपछि संक्रमण नियन्त्रणका लागि विद्यालय लगायत सार्वजनिक स्थलहरू बन्द गरिएका थिए। यसैबीच भारतमा पनि मंगलबारदेखि जोइन्ट इन्ट्रान्स एक्जामिनेसन (जेईई) को परीक्षा सञ्चालन थालिएको छ। इन्जिनियरिङ लगायतका विषयको प्रवेश परीक्षाका रूपमा लिइएको परीक्षामा ८ लाख ५८ हजार बराबर विद्यार्थी सामेल हुने भारतीय सञ्चार माध्यमले जनाएका छन्। परीक्षा सेप्टेम्बर १ देखि ६ सम्म हुने बताइएको छ।
कोरोना संक्रमणबाट चितवनमा एक जनाको मृत्यु,चितवन : चितवन मेडिकल कलेजमा थप एक जना कोरोना भाइरस (कोभिड१९) संक्रमितको मृत्यु भएको छ। मकवानपुरको हेटौंडा उपमहानगरपालिका१५ का ५८ वर्षीय पुरुषको मंगलबार बिहान करिब तीन बजे मत्यु भएको हो। उपचारको क्रममा चितवन मेडिकल कलेजमा मृत्यु भएको अस्पतालका निर्देशक डादयाराम लम्सालले बताए। उनलाई कडा खालको निमोनिया र श्वासप्रश्वासको समस्या देखिएपछि सघन कक्ष (आइसीयू) मा भेन्टिलेटरमा राखेर उपचार गरिएको थियो।
कोरोनाले सिराहाका ६५ वर्षीय पुरुषको धरानमा मृत्यु,धरान : कोरोना भाइरस संक्रमणबाट बीपी कोइराला स्वास्थ्य विज्ञान प्रतिष्ठानमा सिराहा मिरचैया नगरपालिका ६ का ६५ वर्षीय पुरुषको निधन भएको छ । प्रतिष्ठानको कोभिड अस्पतालमा उपचारका क्रममा उनको सोमबार राती मृत्यु भएको प्रतिष्ठानका प्रवक्ता डा निदेश सापकोटाले जानकारी दिए। उनका अनुसार मृतक लामो समयदेखि मधुमेह र उच्च रक्तचापका बिरामी थिए। भदौ १० गते विराट मेडिकलले रिफर गरेपछि प्रतिष्ठान भर्ना भएका थिए । मृतकको शव दाहसंस्कारका लागि सिराहा पठाइएको छ ।
लमजुङमा १४ दिने बालकसहित २६ जनामा कोरोना संक्रमण,"बेंसीसहर : लमजुङमा मंगलबार बिहान १४ दिनको बालकसहित थप २६ जनामा कोरोना संक्रमण पुष्टि भएको छ । मंगलबार बिहान क्षयरोग उपचार केन्द्र पोखरामा गरिएको परीक्षणमा १६ पुरुष र १० महिला गरी २६ जनामा कोरोना पोजिटिभ देखिएको हो । लमजुङमा कार्यरत नेपाल प्रहरीका ३ पुरुष र एक महिला, जिल्ला सामुदायिक अस्पतालमा वार्डमा रहेको १४ दिनको बालकसहित ५ जना, अस्पतालमा कार्यरत एक पुरुष कर्मचारी, बेसीसहरमा कार्यरत एक सञ्चारकर्मी महिलामा समेत कोरोना संक्रमण पुष्टि भएको छ । त्यस्तै कन्ट्याक ट्रेसिङबाट लमजुङका स्थानीय ६ महिला र ९ पुरुष गरी १५ जनामा कोरोना संक्रमण पुष्टि भएको गण्डकी प्रदेश स्वास्थ्य निर्देशनालय पोखराले जनाएको छ । योसँगै लमजुङमा हालसम्म कोरोना संक्रमितको संख्या २१५ जना पुगेका छन्, भने उपचारपछि घर फर्किएको संख्या ११३ जना पुगेको प्रमुख जिल्ला अधिकारी कृष्णप्रसाद शर्माले जानकारी दिए । लमजुङमा हालसम्म आइसोलेसनमा बस्नेको संख्या १ सय २ जना पुगेको छ । तर, जिल्लामा आइसोलेसन क्षमता १ सय बेडको मात्र रहेको छ । आइसोलेसनमा बेड संख्या बढाउने विषयमा छलफल भइहेको प्रजिअ शर्माले जानकारी दिए ।"
अमेरिकामा कोरोना संक्रमितको संख्या ६० लाख भन्दा बढी,"अमेरिकामा कोरोना भाइरस संक्रमितको संख्या ६० लाख नाघेको छ। जोन्स हप्किन्स विश्वविद्यालयले जारी गरेको तथ्यांकअनुसार त्यो विश्वभर पुष्टि भएका कुल संक्रमितको संख्यामा झण्डै एक चौथाइ हो । अमेरिकामा दश लाख संक्रमित एक महिनाभन्दा कम समयमा थपिएको विवरणहरूमा देखिन्छ । पछिल्ला दिनमा दैनिक वृद्धिका घटना घट्दोक्रममा देखिए पनि अमेरिका संक्रमित र मृत्यु दुवैतर्फ विश्वको सबैभन्दा धेरै प्रभावित देशको रूपमा छ। विश्वमा पुष्टि भएका संक्रमितको संख्या साढे दुई करोड नाघ्दा कोभिड१९ भएर ज्यान गुमाउनेको संख्या आठ लाख ४६ हजारभन्दा बढी पुगेको छ । यसैबीच विश्व स्वास्थ्य संगठन (डब्ल्यूएचओ) ले कतिपय खोपहरूलाई आपत्कालीन अवस्थाका लागि अनुमति दिइएकोमा एउटा चेतावनी दिँदै त्यसप्रति निकै धेरै गम्भीरता र भावना आवश्यक पर्ने जनाएको छ । डब्ल्यूएचओकी प्रमुख वैज्ञानिक सोम्या स्वामिनाथनले हरेक देशसँग पूरा परीक्षणविनै औषधि स्वीकृति गर्ने अधिकार भए पनि त्यो हलुका रूपले गर्ने विषय नभएको जनाएकी छन् । उक्त राष्ट्रसङ्घीय स्वास्थ्य निकायकाअनुसार यतिखेर सम्भावित ३३ वटा खोप मानव परिक्षणका लागि अगाडि बढिरहेका छन् । र थप १४३ वटा मानव परीक्षण गर्नुअघिका मूल्याङ्कनका क्रममा छन्। युरोपमा यो साता बालबालिकाहरू स्कूल जाने तयारी गरिरहँदा यूके, फ्रान्स र स्पेनमा भने आइतवारको तुलनामा संक्रमण दर घटेको छ ।"
ज्योति लाईफ इन्स्योरेन्सको बोनस दर ४३ देखि ७५ रुपैयाँसम्म,"काठमाडौं : ज्योति लाईफ इन्स्योरेन्स कम्पनीको २०७६ अषाढ मसान्त सम्ममा जारी भएका मुनाफामा सारिक हुने बीमालेखहरुमा दिने बोनस दर प्रतिहजार न्युनतम रुपैयाँ ४३ देखि ७५ रुपैयाँसम्म घोषणा गरेको छ । आव २०७५२०७६ को आर्थिक लेखा जोखा तथा दायित्व मुल्यांकन बारे कम्पनीको बिमाङ्कीबाट तयार गरिएका बिमाङ्कीय प्रतिवेदन बीमा समितिबाट भदौ १२ गते स्वीकृत भईसावधिक जीवन बीमालेखका लागि ९ वर्षसम्म अवधिको ४३ रुपैयाँ निर्धारण भएको कम्पनीले जनाएको छ । त्यस्तै १० देखि १४ वर्ष अवधिको ४५ रुपैयाँ, १५ देखि १९ वर्ष अवधिको लागि ५० रुपैयाँ, २० देखि २४ वर्ष अवधिको ५५ रुपैयाँ र २५ वा सोभन्दा माथि वर्षको सावधिक जीवन बीमालेखका लागि ७५ रुपैयाँ बोनश दर तोकेको छ । सावधिक तथा आजीवन जीवन बीमालेखका लागि ९ वर्षसम्म अवधिको ४३ रुपैयाँ, १० देखि १४ वर्ष अवधिको ४५ रुपैयाँ, १५ देखि १९ वर्ष अवधिको ५० रुपैयाँ, २० देखि २४ वर्ष अवधिको ५५ रुपैयाँ र २५ वा सोभन्दा माथि वर्ष अवधिको बीमालेखमा ७५ रुपैयाँ बोनश दर तोकेको छ । त्यस्तै अग्रिम भुक्तानी जीवन बीमालेखका लागि १० देखि १४ वर्ष अवधिको ४३ रुपैयाँ, १५ देखि १९ वर्ष अवधिको बीमालेखमा ४५ रुपैयाँ, २० देखि २४ वर्ष अवधिको बीमालेखका लागि ५० रुपैयाँ बोनश दर तोकेको कम्पनीले जनाएको छ ।"
ईन्द्रजात्रामा सानिमा बैंकको 'क्यू आर कोडको यात्रा' योजना,"काठमाडौँ : ईन्द्रजात्राको अवसरमा सानिमा बैंकले ईन्द्रजात्रा क्यू आर कोडको यात्रा योजना ल्याएको छ । यस योजना अन्तर्गत बैंकका संस्थागत व्यवसायिक खाता वाहकहरुले काठमाडौं उपत्यकाको विशेष जात्रा ईन्द्रजात्राको दिन डिजिटल कन्ट्याक्टलेश भुक्तानीको सरल, सुरक्षित माध्यम क्यू आर कोडको लागि आवेदन दिँदा रु५०० बराबरको मोबाइल टपअप उपहार स्वरुप प्राप्त गर्न सक्नेछन् । यस योजनामा सहभागी हुनका लागि संस्थागत व्यावसायिक खाता वाहकहरुले घरैबाट रजिष्ट्रेसन गर्न सक्नेछन् जसका लागि : मा गई आवश्यक विवरणहरु बुझाइ यो योजनामा सहभागी हुन सक्नेछन्। यसैगरी बैंकमा खाता नहुनेहरुले पनि यो योजनामा सहभागी हुनका लागि  मा आफ्नो व्यक्तिगत तथा संस्थाको विवरण खुलाई खाता खोलेर क्यू आर कोड मर्चेन्ट बन्नको लागि निवेदन पेश गर्नुपर्नेछ । यसरी सहभागी हुनुभएका क्यू आर मर्चेन्टले बैंकको तर्फबाट रु५०० को मोबाइल टपअप प्राप्त गर्नेछन् । यो योजना भाद्र १६ गते ईन्द्रजात्राको दिन काठमाडौं उपत्यकाको लागि मात्र लागू हुनेछ ।"
सर्वोच्चको आदेश विपरित धमाधम सम्पदा पुनर्निर्माण,"भक्तपुर : सर्वोच्च अदालतको अन्तरिम आदेश नटेरी भक्तपुरको मध्यपुर थिमि नगरपालिका २ सानोठिमीस्थित पाटीसहितको ऐतिहासिक ढुंगेधारा धमाधम पुनर्निर्माण भइरहेको छ । स्थानीय सम्पदाप्रेमीहरुले पुरातात्विक महत्वविपरीत उक्त पाटीसहितको ढुंगेधारा पुनर्निर्माण रोक्न सर्वोच्चमा निवेदन दर्ता गरेका थिए । सोही निवेदनमा सर्वोच्चका न्यायाधीश हरिकृष्ण कार्कीको एकल इजलासले उक्त ढुंगेधारा पुनर्निर्माण यथास्थानमा राख्न अन्तरिम आदेश दिएको थिए । सर्वोच्चले पुनर्निर्माण रोक्न आदेश दिँदै दुवै पक्षलाई यहीं भदौ २३ गते अदालतमा हाजिर हुनसमेत भनेको छ ।पहिले पाटी भएर ढुंगेधारा पुग्नुपथ्र्यो तर अहिले अगाडि ढुंगेधारा र पाटी पछाडि पारेर पुनर्निर्माण गरिरहेको छ । मध्यपुर थिमि नपाले ठेक्का लगाएको उक्त पाटी पुनर्निर्माणमा सम्पदा पुनर्निर्माणको विधिविधानविपरीत सिमेन्टसमेत प्रयोग गरिएको छ । उक्त सम्पदा करिब २ सय ५२ वर्ष पुरानो रहेको त्यहाँ रहेको शिलालेखबाट थाहा हुन्छ । 'एकातिर पाटीसहितको ढुंगेधारा पहिलेकै ठाउँमा छैन, मध्यपुर थिमि नपा २ का वडा अध्यक्ष राम थापामगर भन्छन्, अर्कोतिर सम्पदाको प्राचीनस्वरुप नै अदलबदल गरिएको छ ।' सुरुमा गरिएको सहमति र प्रतिवद्धताविपरीत सम्पदा पुनर्निर्माण गरिएपछि आफूहरुले पटकपटक रोक्न भन्दा पनि सुनुवाइ नभएको उनी बताउँछन् । उनका अनुसार सुरुमा उक्त सम्पदा जहाँ छ, त्यहीं बनाउने भन्ने थियो । सम्पदा जस्तो छ त्यस्तै बनाउने भन्ने सहमति भएको थियो । सोहीअनुसार वडाले डिजाइन बनाएको थियो, उनले थपे, तर नगर प्रमुख मदनसुन्दर श्रेष्ठले एकलौटी हस्तक्षेप गरेर सम्पदा ६७ फिट भित्र सार्ने काम गरियो । अगाडि रहेको पाटीलाई धारा पछाडि पारियो । सहमतिविपरीत सम्पदा पुनर्निर्माण भएपछि स्थानीय बासिन्दाले पुरातत्व विभाग र विभागअन्तर्गत भक्तपुरस्थित स्मारक संरक्षण तथा दरबार हेरचाह कार्यालयमा उक्त कार्य रोक्न निवेदन दिए । स्थानीयको निवेदनअनुसार कार्यालयले मध्यपुर थिमि नपाका प्रमुख मदनसुन्दर श्रेष्ठलाई धेरैपटक उक्त सम्पदा पुनर्निर्माण रोक्न पत्र काटे । कार्यालयले काठमाडौं उपत्यका सडक विस्तार आयोजना र वडा कार्यालयलाई समेत सोही व्यहोराको पत्र पठाएको थियो । सडक विस्तार गर्न भत्काउनुअघिको सानोठिमी पाटी । तस्बिर : अन्नपूर्ण आयोजनाले भने उक्त पाटी तथा ढुंगेधारा भत्काएकोबारे कुनै जानकारी नभएको प्रत्युत्तर पठाएको थियो ।त्यस्तै २ नं वडा कार्यालयले स्थानीयको सहयोगमा उक्त सम्पदा यथास्थितमा पुनर्निर्माण गर्ने प्रक्रिया अघि बढाइएकोमा नगर प्रमुखले एकलौटी ढंगले निर्माण कार्य अघि बढाइरहेको जवाफ पठाएको थियो । उसले कार्यालयले पटकपटक अनधिकृत निर्माण रोक्न उपभोक्ता समितिलाई भन्दा पनि नटेरेकोसमेत पत्रमा उल्लेख गरेको छ । अनधिकृत सम्पदा पुनर्निर्माण कार्य रोक्न मध्यपुर थिमि नपा प्रमुखलाई धेरैपटक लिखित र मौखिक जानकारी गराऔं, पुरातत्वका संरक्षण अधिकृत मोहनसिंह लामाले भने, हाम्रो पत्रको उत्तरसम्म दिइएन । काम रोक्ने कुरा त टाढाको विषय भयो ।उनले त्यसबारे छलफलको लागि विभाग बोलाउँदासमेत मध्यपुर थिमि नपाका प्रमुख तथा प्रतिनिधि उपस्थित नभएको सुनाए । जिल्लास्थित कार्यालयको आग्रहलाई बेवास्ता गरेपछि विभागबाटै पत्र काट्दा पनि मध्यपुर थिमि नपाका प्रमुखले नटेरेको अधिकृत लामा बताउँछन् ।सबै प्रयास असफल भएपछि स्थानीय अधिवक्ता तीर्थबहादुर वैद्यले भदौ ३ गते सर्वोच्च अदालतमा उक्त अनधिकृत सम्पदा पुनर्निर्माण रोकी पाउँ भनी मुद्दा हालेका थिए । सोही मुद्दाको सुनुवाई गर्दै सर्वोच्चले उक्त कार्य यथास्थितिमा राखी भदौ २३ गते दुवै पक्षलाई अदालतमा हाजिर हुन आदेश दिएको छ । तर सर्वोच्चको उक्त आदेशलाई अवज्ञा गर्दै निषेधाज्ञाकै बीच सम्पदा पुनर्निर्माण भइरहेको अधिवक्ता राजकुमार सुवालले जानकारी दिए ।उनले उक्त कार्य रोक्न उपभोक्ता समितिसँग आग्रह गर्दा नगर प्रमुख श्रेष्ठले कुनै हालतमा काम नरोक्न भनेको भन्ने जवाफ दिएको बताए । प्रमुख श्रेष्ठले द्वैध चरित्र देखाए : वडा अध्यक्ष थापामर मध्यपुर थिमि नपा वडा नं २ का अध्यक्ष थापामगरले नै नगर प्रमुख श्रेष्ठले द्वैध चरित्र देखाएको आरोप लगाए ।उनका अनुसार प्रमुख श्रेष्ठले सुरुमा उक्त सम्पदा यथास्थानमै पुनर्निर्माण हुने उद्घोष गरेका थिए । प्रमुख श्रेष्ठले सडकको ठेकेदारले नबनाए नपाकै बजेटमा उक्त सम्पदा पुनर्निर्माण हुने घोषणा गरे । उनले नपाले ३० लाख रुपैयाँ हाल्ने प्रतिबद्धतासमेत जनाएका थिए । तर प्रमुख श्रेष्ठको उद्घोषविपरीत उनैले बनाएको उपभोक्ता समितिले पहिलेभन्दा ६७ फिट भित्र सारेर ढुंगेधारा बनाएको वडा अध्यक्ष थापामगरले बताए । त्यस्तै पहिले ढुंगेधारा अगाडि रहेको पाटीलाई पछाडि पुर्याएको थियो भनाइ थियो ।उक्त काम नगर्न पटकपटक भन्दा पनि नगर प्रमुख श्रेष्ठले नसुनेको उनको जिकिर थियो । 'कुनै पनि योजनाको उपभोक्ता समिति बनाउन र बजेट निकासा दिन वडाको सिफारिस चाहिन्छ, उनले भने, तर यसमा वडाको सिफारिस केही नहुँदा पनि उपभोक्ता समिति बन्यो । बजेट निकासा दिइयो ।' यता प्रमुख श्रेष्ठले स्थानीय सरकारले गरेको पुनर्निर्माणको काम नरोकिने जिकिर गरे । उल्टै छिटोभन्दा छिटो पुनर्निर्माण सकाएर चाँडै उद्घाटनसमेत गरिने उनको भनाइ छ । सम्पदा पुनर्निर्माण यथास्थानमा राख्न सर्वोच्चले दिएको अन्तरिम आदेश । तस्बिर : अन्नपूर्ण"
इजरायलको मिसाइल आक्रमणमा २ सिरियाली सेनासहति ६ को मृत्यु,दमास्कस: इजरायलले गरेको मिसाइल आक्रमणमा २ सिरियाली सेनाको मृत्यु भएको छ। सोमबार राती भएको सो आक्रमणमा ३ विदेशी लडाकु र एक सर्वसाधारणको पनि ज्यान गएको छ। द टाइम्स अफ इजरायलका अनुसार आक्रमणमा एक सर्वसाधारण महिलाको पनि ज्यान गएको हो। उनका श्रीमान् र ७ सिरियाली सेना घाइते भएका छन्। समाचारका अनुसार इजरायल नियन्त्रित क्षेत्र गोला हाइटबाट सो आक्रमण गरिएको थियो। इजरायली सेनाले प्रहार गरेका कयौँ मिसाइल सिरियाली सेनाले निस्तेज पारेको पनि जनाइएको छ। आक्रमण गरिएको क्षेत्र देबनानी लडाकु समूह हेजबुल्लाहको आधार क्षेत्र रहेको दाबी गरिएको छ। सिरियाली मानवअधिकार पर्यवेक्षण समितिले उक्त क्षेत्रमा हेजबुल्लाहको उपस्थिति रहेको एक विज्ञप्ति जारी गर्दै बताएको छ। तर मारिने ३ विदेशी लडाकु कुन समूहसँग आबद्ध रहेका थिए भन्ने केही खुलाइएको छैन। त्यस क्षेत्रमा इरान समर्थित अर्को समूह पनि सक्रीय रहेको छ। जुलाई २० पछि सिरियाली क्षेत्रमा इजरायलले गरेको यो पहिलो हवाई आक्रमण हो। त्यसबेला एक हेजबुल्लाह लडाकु मारिएका थिए। त्यससँगै उक्त समूहले बदला लिन खोजेकाले तनाब कायमै रहेको छ।
खोला पसेर चक्लाबन्दी गरेको १३५ रोपनीको धान खेतमा क्षति,"पोखरा : पोखरा महानगरपालिका २३ धारापानी स्थित अधेरी खोला किनारको १ सय ५४ रोपनी जमिन बाँझै थियो। ११ मुल घर परिवारको त्यो जमिन सन्तान बढ्दै जाँदा अहिले करिब ५७ जना दाजु भाइको अंशमा छ। वर्षेदेखि बाँझै रहेको जमिनलाई गत वर्ष चक्लाबन्दी कार्यक्रम अन्तर्गत चक्लाबन्दी गरेर पोखरेली जेठोबुढो धान रोपीयो। गत वर्ष जेठोबुढो र अन्य स्थानीय जातको धान समेत गरेर करिव ८० मुरी धान उत्पादन भयो। चक्लाबन्दी गरेर खेती गर्दा धान राम्रो उत्पादन भएपछि किसानमा हौसला थपियो। यसवर्ष थप बाँझो जमिनमा समेत गरेर कुल १ सय ३५ रोपनी जमिनमा किसानले धान रोपे। जग्गाको खण्डीकरण नियन्त्रण तथा चक्लाबन्दी सम्बन्धी व्यवस्था अनुसार किसानले गत वर्ष गण्डकी प्रदेश सरकार भूमी व्यवस्था तथा कृषि सहकारी मन्त्रालयबाट १८ लाख ७१ हजार रुपौयाँ अनुदान पाएका थिए। यस वर्ष ५ लाख अनुदान पाए। यस वर्ष गण्डकी प्रदेश कृषि ज्ञान केन्द्र मार्फत धानबाली पकेट कार्यक्रमबाट थप जग्गा चक्लाबन्दीकालागि १६ लाख प्राप्त गरेको सोही चक्लाबन्दीका चक्लाबन्दी कार्यक्रम विकास समितिका अध्यक्ष विष्णु दाहालले बताए। यस वर्ष ३ सय मुरी धान उत्पादन गर्ने लक्ष्यका साथ पोहोरभन्दा थप जमिनमा चक्लाबन्दी गरेर धान रोपेको उनले सुनाए। सोमबार राति परेको अबिरल वर्षापछि आएको बाढीले चक्दाबन्दी गरेर रोपिएको धान खेतमा खोला पसेर धानबालीमा क्षति पुगेको दहालले बताए। गण्डकी प्रदेश सरकार र पोखरा महानगरपालिकाको संयुक्त लगानीमा फेवाताल पुरिने क्रम रोक्न खेत नजिकैको अधेरी खोलामा यस वर्ष चेक ड्याम निर्माण भएको थियो। त्यही सिल्टेसन ड्याम ढुङ, गेग्रयान,बालुवाले भरिएपछि खोला खेतमा सोझीयो र धानबाली नोक्सान गरेको उनले सुनाए। चेकड्याम भरिएर खेत तिर सोझिएको खोला नियन्त्रण गर्न सके केही धान उठ्न सक्ने भन्दै किसानले खोला व्यवस्थापनको माग गरेका छन्। बाढी स्थानीय खिमलाल भण्डारीको घर र कुखुरा फर्ममा समेत पसेको दाहालले बताए। १ हजार कुखुरा रहेको फर्ममा पानी पसेर सय बढी कुखुरा मरेको उनले जानकारी दिए।"
विद्युत बक्यौता मध्यस्थतातर्फ,"काठमाडौं : देशमा १८ घण्टासम्मको चरम लोडसेडिङ थियो। अर्थतन्त्र धराशायी नहोस् भनेर नेपाल विद्युत् प्राधिकरणले २०७२ साउन १ देखि ठूला उद्यमका हकमा २० घण्टाभन्दा बढी बिजुली दिने नयाँ नियम ल्यायो। काठमाडौं, विराटनगर, सिमरा, भैरहवा र वीरगन्जका उद्योग, फार्म तथा अस्पतालले त्यो सुविधा लिए। त्यस्तो सुविधा लिनेका लागि लागि प्राधिकरण सञ्चालक समितिको बैठकले २०७२ असार १२ गते दोब्बर महसुल लिने निर्णय गरेको थियो। कानुनतः प्राधिकरण आफैंले विद्युत् महसुुल निर्धारण गर्न पाउँदैन। त्यसरी सुविधा पाएका डेडिकेटेड र ट्रंक लाइन (सबस्टेसनबाट सबस्टेसन जाने लाइनबाट निरन्तर विद्युत् सप्लाई हुने) का ग्राहकले प्राधिकरणले तोकेको महसुललाई गैरकानुनी भने। त्यसपछि प्राधिकरणले तत्कालीन विद्युत् महसुल निर्धारण आयोगलाई उक्त महसुल निर्धारण गरिदिन पठायो। आयोगको २०७२ पुस २९ गतेको सञ्चालक समिति बैठकले प्रधिकरणको निर्णयलाई मान्यता दियो। यता २०७५ वैशाख ३० देखि मुलुकभर लोडसेडिङ अन्त्य भयो। त्यसपछि विशेष सुविधासहित बिजुली लिनुपर्ने अवस्था रहेन। अन्यको भन्दा दोब्बर तिर्न सम्बन्धित उद्योगीले असहमति जनाई महसुल तिरेनन्। प्राधिकरणले भने त्यसलाई बक्यौताका रूपमा जोड्दै गएर १२ अर्ब रुपैयाँभन्दा बढी उठाउन देखाउँदै आएको छ। यस विषयमा डेढ वर्षदेखि प्राधिकरणउद्योगी विवाद जारी छ। त्यही क्रममा अख्तियार दुरुपयोग अनुसन्धान आयोगले मध्यमार्गी सुझाव दिएर विवाद समाधानका लागि सहजीकरणको पहल गरेको छ। अख्तियारको सुझाव छ विद्युत् महसुल निर्धारण आयोगले महसुल तय गर्नुभन्दा अघि र लोडसेडिङ अन्त्यपछिको दोब्बर महसुल नलिई बाँकी अवधिको उठाउनु जायज र न्यायसंगत हुनेछ। आयोगले साउन ३० गते सम्बद्ध निकायहरूलाई लेखेको ३ बुँदे पत्रको दोस्रो बुँदामा भनिएको छ, विद्युत् महसुल निर्धारण आयोगको मिति २०७२०९२९ को १०३औं बैठक र मिति २०७३०३१६ को १०८औं बैठकका निर्णयअनुसार सो समयदेखि विद्युत् लोडसेडिङ अन्त्य भएको आधिकारिक घोषणा हुनु अघिको समयसम्म डेडिकेटेड तथा ट्रंक लाइनमार्फत् विद्युत् आपूर्ति लिएका उद्योगहरूको उपभोगको परिमाण यकिन गरी सोको आधारमा निर्धारित महसुल असुलउपर गर्न उपयुक्त हुने। यसका लागि अन्य विषयका अलावा टीओडी मिटरको डाटा डाउनलोडका अध्ययन प्रतिवेदन एवं सोको विश्लेषणलाई मुख्य आधार बनाउन सकिने। शिवम्को नजिर डेडिकेटेड तथा ट्रंक लाइन सुविधा लिनेमध्ये शिवम् सिमेन्ट लिमिटेड उत्प्रेषणपरमादेश माग्दै सर्वोच्च गएको थियो। उसको जिकिर थियो विद्युत् महसुल निर्धारण आयोगले निर्धारण गर्नुअघि ६ महिनाका लागि प्राधिकरणले तोकेको बढी महसुल गैरकानुनी भएकाले नतिराई पाउँ। २०७५ कात्तिक २० गते न्यायाधीशद्वय ओमप्रकाश मि श्र र केदारप्रसाद चालिसेको संयुक्त इजलासले शिवम्को मागलाई मान्यता दिएको थियो। सर्वोच्चको आदेशमा महसुल निर्धारण आयोगले निर्धारण गरेको २०७२ पुस २९ पछिको मात्र डेडिकेटेड महसुलबापतको प्रिमियम शुल्क उठाउन भनिएको थियो। सर्वोच्चले भनेको थियो, उपभोक्ताले उपभोग गरिसकेको वस्तुमाथि पछाडि आएर कुनै प्रकारको थप दायित्व सिर्जना गरी महसुल बढाउनु न्यायोचित र कानूनसम्मत नहुने हुँदा विद्युत् महसुल निर्धारण गर्ने अधिकारप्राप्त आयोगबाट निर्धारण भएको विद्युत् महसुलदर अतितप्रभावी ढंगबाट असुलउपर गर्न मिल्ने नदेखिने। त्यसैलाई आफ्नो हकमा पनि लागू गराउन अदालत गएका अन्य उद्यमीलाई भने सर्वोच्चले प्राधिकरणमै गएर मिलाउन भन्दै फर्काएको थियो। त्यसयता मध्यस्थताका अनेक पहल भएका छन्। त्यही सिलसिलामा अख्तियारले ऊर्जा मन्त्रालय, विद्युत् नियमन आयोग र प्राधिकरणलाई गरेको पत्राचारको बुँदा १ मा राय दिएको छ, सम्मानित सर्वोच्च अदालतबाट शिवम् सिमेन्ट लिमिटेडको हकमा महसुल निर्धारण सम्बन्धमा मिति २०७५०७२० मा भएको फैसलालाई मार्गदर्शनका रूपमा ग्रहण गरी अन्य उद्योगहरूका हकमा समेत महसुल निर्धारण गर्न उपयुक्त हुने। सुझावको बँुदा ३ मा भनिएको छ, लोडसेडिङ अन्त्य भएको घोषणापश्चात् सर्वसाधारणले समेत विद्युत्को नियमित उपभोग गर्न पाएको अवस्थामा उद्योग व्यवसायको प्रबद्र्धन समेतलाई दृष्टिगत गर्दै डेडिकेटेड तथा ट्रंक लाइनमार्फत् भएको विद्युत्को वास्तविक उपयोग यकिन गरी कानुनतः अधिकारप्राप्त निकायले न्यायोचित महसुल निर्धारण तथा सहजीकरण गर्न उपयुक्त हुने। पहल सुरु उर्जा सचिव दिनेश घिमिरेले मन्त्रालयले नियमन आयोग र प्राधिकरणलाई अख्तियारको सुझावबारे अध्ययन तथा कार्यान्वय गर्न भनेको जानकारी थिए। विवाद सुल्झाउने जिम्मा नियमन आयोग र प्राधिकरणलाई दिएको हुनाले अख्तियारको पत्र सम्बन्धमा पनि अध्ययन गर्न ती निकायहरुलाई नै भनिएको उनले बताए। अख्तियारले दिएका सुझावहरुका सम्बन्धमा उर्जा सचिव नेतृत्वको उच्चस्तरीय समितिले तयार गरेको प्रतिवेदनले पनि सोही विषयहरु समेटेको सचिव घिमिरेले जानकारी दिए। यस सम्बन्धमा विवाद निरुपणको जिम्मा नियमन आयोगलाई दिएका कारण अख्तियारका सुझावहरुको कार्यान्वयन पनि आयोगले नै गर्ने उनले स्पष्ट पारे। विद्युत् नियमन आयोग पनि अख्तियारको सुझाव तथा उर्जासचिवको संयोजकत्वमा गठित उच्चस्तरीय समितिले दिएको दिएको प्रतिवेदन दुवैको अध्ययनको क्रममा रहेको प्रवक्ता डा रामप्रसाद धितालले जानकारी दिए। अख्तियारको सुझाव मन्त्रालयको मातहातबाटै आएको हुनाले दूवै प्रतिवेदनलाई बृहत् छलफलपछि मात्र के गर्ने भन्ने निर्णयमा आयोग पुग्ने उनले स्पष्ट पारे। कोरोनाले निषेधाज्ञा जारी भइरहेका कारण प्रतिवेदनमाथि गहन छलफल हुन सकेको छैन, उनले भने, त्यही भएर केही समय लाग्न सक्छ। नेपाल विद्युत प्राधिकरणका कार्यकारी निर्देशक कुलमान घिसिङले सञ्चालक समितिको बैठकले यसबारे निर्णय लिने बताए। केहि दिनअघि मात्रै मन्त्रालयबाट अख्तियारको चिठ्ठी पाएका छौं। अब यसमा केही अभ्यासहरु गरेर बोर्डमा पठाउने छौं, घिसिङले भने। विवाद के हो ? प्राधिकरणले लोडसेडिङ हटिसकेपछि पनि महङ्गो शुल्कको बिल पठाएपछि विवाद झन् तन्किदै गएको हो। प्राधिकरणको ताकेतामा सम्बन्धित ग्राहकहरुले नतिर्ने भनेपछि यो विवाद उर्जा मन्त्रालय पुगेको हो। मन्त्रालयले ६ महिनाभन्दा बढि समय लगाएर उच्चस्तरीय समिति, उपसमिति आदि गठन गर्यो। समितिले करिब १ महिनाअघि अध्ययन प्रतिवेदन सार्वजनिक गरेको थियो। उक्त प्रतिवेदनले विवादको टुङ्गो लगाउने एक मात्र निकाय नियमन आयोगलाई ठहर गरेको छ। लगत्तै उक्त विवाद सुल्झाउन उक्त आयोगलाई जिम्मेवारी दिएको करिब १५ दिन भएको छ। साथै आयोगको निष्कर्षका आधारमा बक्यौता रकम उठाउने जिम्मा प्राधिकरणलाई सुम्पिएको छ। प्राधिकरणबाट उठेको विवाद अहिले प्राधिकरणमा नै अध्ययनको क्रममा छ। करिब ४ सय ग्राहकलाई उक्त सुविधा प्रदान गरिएकामा करिब ५० व्यवसायी उक्त सुविधा नलिएको भन्दै बक्यौता तिर्न तयार देखिदैनन्। नियमन आयोगले २०७७ साउन १ बाट लागू हुने गरी डेडिकेटेड तथा ट्रंक लाइन खारेज गरिसकेको छ। पुरानो समस्या सल्टिए यो विषय अब आफैं टुंगिएर जानेछ।"
हतारमा अस्पताल सिल,"दृष्टान्त १ चिकित्सक एवं स्वास्थ्यकर्मीमा कोरोना संक्रमण पुष्टिपछि तुलसीपुरस्थित राप्ती प्रादेशिक अस्पताल सिल गरिएको छ। अस्पताल विकास समितिले शनिबार बेलुकादेखि अर्को सूचना जारी नगरिएसम्म सिल गर्ने निर्णय गरेको हो। दृष्टान्त २ जाजरकोट जिल्ला अस्पताल भदौ ११ गते अनिश्चितकालका लागि सिल गरियो। त्यहाँ पनि चिकित्सकमा कोरोना पुष्टिपछि आकस्मिकबाहेकका सेवा ठप्प छ। दृष्टान्त ३ कोहलपुरस्थित नेपालगन्ज मेडिकल कलेजले साउन अन्तिम साता प्रसूति कक्ष (लेबर रुम) सिल गर्यो। त्यहाँ चिकित्सक र नर्समा कोरोना देखिएको थियो। त्यसअघि अछामका दुई बिरामीमा संक्रमण पुष्टि भएलगत्तै जेठ अन्तिम साता पनि सर्जरी वार्ड सिल गरिएको थियो। ००० बिरामी वा स्वास्थ्यकर्मी संक्रमित भएपछि त्रसित हुँदै व्यवस्थापनले अस्पताल सिल गरेका केही दृष्टान्त हुन् यी। जिल्लाका स्वास्थ्य संस्था मात्र होइन, काठमाडौं उपत्यकाकै सरकारी एवं निजी अस्पताल सिल गर्नु नौलो मानिन छाड्यो। त्रिवि शिक्षण अस्पताल, काठमाडौं मेडिकल कलेज, निदान अस्पताल पनि सिल गरिए। सिल गर्नुको कारण सोध्दा अस्पताल व्यवस्थापकको सहज उत्तर हुन्छ, संक्रमण नफैलियोस् भनेर। सरकारले कोरोना संक्रमितको उपचार गर्न मुलुकभरका सबै अस्पताललाई निर्देशन दिएको छ। तर, अस्पताल नै सिल भएपछि उपचार गर्न कहाँ जाने ? विज्ञ भन्छन्, अस्पताल उपचार गर्ने ठाउँ हो, सिल गर्ने होइन। कोरोना उपचारमा संलग्न पहिलो शुक्रराज ट्रपिकल तथा सरुवा रोग अस्पताल टेकु हालसम्म सिल गरिएको छैन। अस्पतालका निर्देशक डा सागरकुमार राजभण्डारी भन्छन्, हामीले अस्पताल सिल पनि गरेका छैनौं। उपचारमा संलग्न स्वास्थ्यकर्मी पनि संक्रमित भएका छैनन्। टेकु अस्पतालले सुरक्षा मापदण्ड अपनाएर सेवा दिइरहेका बेला काठमाडौंकै केही सरकारी एवं निजी अस्पताल बेलाबखत सिल गरिएको छ। स्वास्थ्य तथा जनसंख्या मन्त्रालयका पूर्वप्रमुख विशेषज्ञ डा सुशीलनाथ प्याकुरेल पूर्वाधार र जनशक्तिको उचित व्यवस्थापन गर्न नसक्दा अस्पताल सिल गर्ने बाध्यता हुने बताउँछन्। कोभिड र ननकोभिडलाई उपचार गर्ने छुट्टै भवन वा ब्लकको व्यवस्था गर्न सकेको भए सिल गर्नुपर्ने अवस्था हुँदैनथ्यो, डा प्याकुरेल भन्छन्, एउटै भवनमा सबै खालका बिरामी उपचार गर्नुपर्ने भएकाले अन्यत्र नसरोस् भनेर नै सिल गरिएको हो। जनशक्ति पनि थोरै हुन्छ। संक्रमित स्वास्थ्यकर्मी आइसोलेसनमा बस्नुपर्ने भएपछि सिल गर्नैपर्ने अवस्था आउँछ। कोरोना संक्रमित बेडमा सुत्दैमा अस्पतालै सिल गर्नु नपर्ने जनस्वास्थ्यविद् डा सुरेश तिवारीको तर्क छ। कुनै बेडमा संक्रमित बसेपछि अस्पतालका सबै भित्ताभित्तामा कोरोना भाइरस रहिरहने होइन। अस्पताल वरिपरि कोरोना भाइरस रहेजस्तो अनिश्चितकालसम्म सिल गर्नु पर्दैन, डा तिवारी भन्छन्, उपचार गर्ने अस्पताल सिल गर्नु अनइथिकल प्राक्टिस हो। यसलाई निरुत्साहित गर्नुपर्छ। कोरोना संक्रमितको उपचार गरिरहेको ह्याम्स अस्पतालका मेडिकल निर्देशक डा ज्योेतेन्द्र शर्मा सुरक्षात्मक मापदण्ड पालना गर्ने हो भने अस्पताल सिल गर्नु नपर्ने बताउँछन्। संक्रमित बढिरहेका छन्। उपचार गर्ने ठाउँ नै सिल गर्ने हो भने बिरामी कहाँ जाने ? उनी प्रश्न गर्छन्। करोडौं लगानी गरिएका र सयौं जनशक्ति भएका अस्पतालले पूर्वाधार एवं तालिमप्राप्त जनशक्ति भएकाले पनि अस्पताल सिल गर्नु नपरेको उनी बताउँछन्। ग्रान्डी अस्पतालका मेडिकल डाइरेक्टर चक्रराज पाण्डेका अनुसार त्यहाँ कोरोना संक्रमितको उपचार गर्ने ठाउँ अलग छ। लिफ्ट नै फरक छ। त्यसैले अस्पताल सिल गर्नुपर्ने अवस्था नरहेको उनी सुनाउँछन्। भौतिक पूर्वाधार र जनशक्तिको उचित व्यवस्थापन गर्न नसकेकै कारण अस्पताल सिल गर्नुपर्ने बाध्यता देखिएको छ। अस्पताल भर्ना भएका अन्य बिरामीलाई पनि संक्रमण नहोस् भनी सिल गर्ने गरिएको छ। अस्पतालमा कोभिड१९ का संक्रमितलाई छुट्टै ब्लक बनाएर उपचार गर्नुपर्ने डा प्याकुरेलको सुझाव छ। छुट्टै स्थानमा आइसोलेसन वार्ड बनाउन स्थानीय निकायले सघाएको भए सिल गर्नुपर्ने अवस्था आउँदैनथ्यो, उनी भन्छन्। नेपालको संविधानले पनि स्वास्थ्यसम्बन्धी हकलाई मौलिक हकमा राखेको छ। प्रत्येक नागरिकलाई राज्यबाट आधारभूत स्वास्थ्य सेवा निःशुल्क प्राप्त गर्ने हक रहेको उल्लेख छ। अस्पताल सिल गर्दा खोप लगाउन वा अन्य आधारभूत समस्या लिएर आएका बिरामीलाई अप्ठेरो परेको छ। डा प्याकुरेल भन्छन्, एकातिर संक्रमित स्वास्थ्यकर्मीलाई आइसोलेसनमा जानुपर्ने होला। ज्यानको माया छ। अर्कोतर्फ बिरामीको मौलिक हकको कुरा छ। सामञ्जस्य मिलाउन बजेट, जनशक्ति र पूर्वाधारको व्यवस्था हुनुपर्छ। अस्पताल सिल गर्ने प्रवृत्ति बढ्दै गएकोमा जनस्वास्थ्यविद् डा तिवारी चिन्ता व्यक्त गर्छन्। समस्याको प्रभावकारी ढंगले कसरी समाधान खोज्ने भन्दा पनि भाग्ने प्रवृत्तिसमेत देखियो। जवाफदेहिता भएन, उनी भन्छन्, पूर्वाधार र जनशक्ति पनि भएका ठूला अस्पतालले रोटेसनको व्यवस्था गरी सेवा प्रवाहको व्यवस्था मिलाउन सकिन्छ। डा तिवारीका अनुसार ८ घण्टामा डिसइन्फेक्सन गर्न सकिन्छ। डिसइन्फेक्सनपछि बिरामी भर्ना गरी उपचार थाल्न कुनै गाह्रो छैन। अस्पताल सिल गर्नुमा प्राविधिकभन्दा पनि मनोसामाजिक समस्या देखिन्छ, उनी भन्छन्। पीपीई, मास्क, स्यानिटाइजरलगायत सुरक्षा सामग्रीको पर्याप्त व्यवस्था नभएको बेला स्वास्थ्यकर्मी उपचारमा हिच्किचाउन सक्ने डा प्याकुरेलको बुझाइ छ। संवैधानिक हक कार्यान्वयन र आधारभूत सेवा नियमित राख्न संघ, प्रदेश एवं स्थानीय तहले छुट्टै भवन तथा घर भाडामा लिनु उपयुक्त हुने उनको धारणा छ। अस्पताल व्यवस्थापनको सहयोग, स्वास्थ्यकर्मीको सजगताबाटै समस्या समाधान गर्न सकिने ह्याम्स अस्पतालका अध्यक्ष आरएस भण्डारी बताउँछन्। विश्व स्वास्थ्य संगठन (डब्लूएचओ) र नेपाल सरकारको गाइडलाइन्स पालना गरेर काम गर्दा अस्पताल सिल गर्नु नपर्ने उनको भनाइ छ। एकै अस्पतालका ४१ स्वास्थ्यकर्मी संक्रमित भरतपुर अस्पतालका प्रमुख मेडिकल सुपरिटेन्डेन्ट, स्त्री रोग तथा प्रसूति विभाग प्रमुख कोरोना संक्रमणपछि आइसोलेसनमा छन्। यसअघि रत्ननगरस्थित रत्ननगर बकुल्हर अस्पतालका मेडिकल सुपरिटेन्डेन्टमा कोरोना पोजेटिभ देखिएको थियो। जिल्ला स्वास्थ्य कार्यालय चितवनका प्रमुख दीपक तिवारी समुदायमा कोरोना फैलिएपछि त्यसको मारमा चिकित्सक र स्वास्थ्यकर्मी परेको बताउँछन्। पहिला समुदायबाट स्वास्थ्यकर्मीमा सर्यो। त्यसपछि स्वास्थ्यकर्मीबाट स्वास्थ्यकर्मीमै सरेको देखिन्छ, उनी भन्छन्, पहिला बिरामीसँग मात्रै जोगिने भन्ने भयो, आफैंमा सतर्क रहन नसक्दा संक्रमण फैलिएको हो। सोमबारसम्म जिल्लामा संक्रमितको संख्या ७ सय १ पुगेको छ। यीमध्ये १ सय २० जना स्वास्थ्यकर्मी छन्। सबैभन्दा बढी चितवन मेडिकल कलेजका ४१ जना स्वास्थ्यकर्मीमा कोरोना देखिएको स्वास्थ्य कार्यालयको तथ्यांक छ। यीमध्ये ५ जना चिकित्सक छन्। भरतपुर अस्पतालका २० मध्ये ७ जना चिकित्सक छन्। बीपी कोइराला मेमोरियल क्यान्सर अस्पतालका ३० र नारायणी सामुदायिक अस्पतालका ५ स्वास्थ्यकर्मीमा कोरोना देखिएको जिल्ला स्वास्थ्य कार्यालयले जनाएको छ। कलेज अफ मेडिकल साइन्सेससँगै निजी अस्पतालका स्वास्थ्यकर्मीमा पनि संक्रमण भएको छ। संक्रमित स्वास्थ्यकर्मीमध्ये ५ जना मात्रै निको भएका छन्। स्वास्थ्यकर्मीमा संक्रमण बढेपछि क्यान्सर अस्पतालले चार दिन सेवा बन्द गराएको थियो। बिरामी र कुरुवाको कोभिड परीक्षणपछि मात्रै भर्ना गरी उपचार गरिरहेको अस्पतालका वरिष्ठ प्रशासक गृहीनारायण महतोले बताए। भने, बीचमा कोभिडको रिपोर्ट नआउन्जेल बिरामी कम थिए अहिले चाप बढेको छ। सुरुमा यहाँका अस्पतालले स्वास्थ्यकर्मीको रिपोर्ट पोजिटिभ देखिएपछि अस्पताल नै बन्द गरेका थिए। तर, अहिले सम्बन्धित वार्ड मात्रै बन्द गरेर निर्मलीकरण गरी सेवा सञ्चालन गरिरहेका छन्। पूर्वतयारी कम हुँदा जोखिम बढेको चिकित्सक स्वीकार गर्छन। कोरोना संक्रमण भएका र नभएकाको उपचार एकै स्थानमा हुने कारण स्वास्थ्यकर्मी जोखिममा परेको नेपाल चिकित्सक संघका केन्द्रीय उपाध्यक्ष डा अनिलविक्रम कार्कीको भनाइ छ। कोरोना भएका र नभएका हेर्ने चिकित्सक एउटै भएपछि अस्पताल असुरक्षित भएको हो, उनी भन्छन्, अहिले सबै अस्पतालमा कोभिड उपचार गर्न सरकारको निर्देशन छ। बिरामी मात्रै हेर भनेर भएन, सुविधा पनि उपलब्ध गराउनुपर्यो। त्यसो त अस्पतालबाटै कोरोना सर्ने त्रासले बिरामी अस्पताल जान डराउन थालेका छन्। चितवनका अस्पताल दुई सातायता कोरोना संक्रमणको हटस्पट बनेका छन्। एउटै स्वास्थ्यकर्मीले कोरोना पोजेटिभ र अन्य बिरामीको उपचार गर्नुपर्दा कोरोना जोखिम झन् बढेको जिल्ला स्वास्थ्य प्रमुख तिवारी बताउँछन्। उपचारको चिन्ता सुदूरपश्चिममा स्वास्थ्यकर्मीलाई संक्रमण बढ्न थालेपछि उपचारमा समस्या आउने चिन्ता देखिएको छ। अछाम र कैलालीका अस्पतालका मात्रै ६४ स्वास्थ्यकर्मीमा कोरोना पुष्टि भएको छ। कैलालीका लागि कोरोना डेडिकेटेड भनेर तोकिएको सेती प्रादेशिक अस्पतालका मात्रै १३ जना संक्रमित भएका छन्। पहिलोपटक साउन १ गते एक स्टाफ नर्समा कोरोना पुष्टि भएकामा संक्रमित कर्मचारी र स्वास्थ्यकर्मीको संख्या १३ पुगेको अस्पतालले जनाएको छ। सूचना अधिकारी दिलीपकुमार श्रेष्ठले संक्रमितमध्ये तीनजना सफाइ कर्मचारी, एक चालक र बाँकी स्वास्थ्यकर्मी रहेको जानकारी दिए। संक्रमण पुष्टि भएका दुईजना निको भएका छन्, श्रेष्ठले भने, बाँकी ११ जनाको उपचार भइरहेको छ। अस्पतालकै छेउमा ५० शय्याको कोभिड अस्पताल बनाइएको छ। तर, अस्पतालमा आउने बिरामीबाटै वार्डमा काम गर्ने स्वास्थ्यकर्मीमा पनि कोरोना पुष्टि भएको छ, श्रेष्ठले भने। सफाइकर्मी, एम्बुलेन्स चालक, अनमी र स्टाफ नर्सको सम्पर्क बिरामीसँग बढी हुने भएकाले उनीहरूमा संक्रमण बढेको हो। चिकित्सकलाई भने संक्रमण भएको छैन। जनस्वास्थ्य कार्यालय कैलालीले जिल्लाभरिका विभिन्न अस्पताल, प्राथमिक स्वास्थ्य केन्द्र, स्थानीय तहका स्वास्थ्य एकाइका गरी ३० जनामा कोरोना संक्रमण भएको जनाएको छ। जिल्लाभरि ३० स्वास्थ्यकर्मीमा कोरोना पुष्टि भएको छ, जिल्ला स्वास्थ्य प्रमुख लालबहादुर धामीले भने। अछामस्थित बयलपाटा अस्पतालका २२ जनामा कोरोना पुष्टि भएपछि भदौ ५ गतेदेखि सेवा बन्द छ। जिल्लाभरिका ३४ स्वास्थ्यकर्मी संक्रमित भएकामा ३१ जना निको भएर काममा फर्किएका छन्। ३ जना आइसोलेसनमा रहेका स्वास्थ्य कार्यालय अछामले जनाएको छ। बयलपाटाका स्वास्थ्य सेवा निर्देशक विकास गौचनले आइतबारसम्म २० जना निको भएको बताए। दुई जनाको रिपोर्ट पोजिटिभ आएकाले उनीहरूलाई आइसोलेनसमा राखिएको उनको भनाइ छ। अस्पतालको अन्तरंग र आकस्मिकबाहेकका सेवा बन्द गरिएको डा गौचनले बताए। अस्पताल सिल गरिएको अवस्थामा पनि ३ वटा शल्यक्रिया गरिएको छ, उनले भने, दुईजना प्रसूति र एउटा हाडजोर्नीको आकस्मिक शल्यक्रिया गरेका छौं। उनले अस्पतालका सबै सेवा नियमित गर्ने विषयमा छलफल भइरहेको सुनाए। बयलपाटा सुदूरपश्चिमका सात पहाडी जिल्लाका लागि उपचारमा राम्रो अस्पताल हो। अनिल ढकाल। चितवन, शिवराज भट्ट। धनगढी, गीता कुँवर। अछाम"
महामारीले जोखिममा सुत्केरी,"कोरोना नियन्त्रण गर्न जारी लकडाउन सफल पार्नेतर्फ मात्र सरकारको ध्यान केन्द्रित हुँदा सुत्केरी, गर्भवती तथा अत्यावश्यक सेवा नभइनहुने अन्य वर्ग समस्यामा परेका छन्। कोभिडको बहानामा समयमै उपचार नपाउँदा लकडाउनको अवधिमा दर्जनौं सुत्केरीको अनाहकमै ज्यान गएको छ। गर्भवती पनि नियमित स्वास्थ्य सेवा नपाउँदा कष्टकर जीवन व्यतीत गर्न विवश छन्। नौ महिनासम्म गर्भमा शिशु हुर्काएर देख्ने बेलामा आमा र शिशु दुवैले ज्यान गुमाउनुपर्ने अवस्था अन्त्य हुनुपर्छ। अध्ययनअनुसार नेपालमा एक लाख शिशु जन्मिदा पाँच सयभन्दा बढी आमाको मृत्यु हुन्छ। यो तथ्यांक हरेक वर्ष वृद्धि भइरहेको छ। यसका थुप्रै कारण छन्। सुत्केरी र गर्भवतीले उचित स्वास्थ्य सेवा नपाउनु यो पनि एउटा मुख्य कारण हो। कतै सवारी साधनको अभावमा उनीहरूलाई बेलैमा स्वास्थ्य संस्थासम्म पुर्याउन सकिएको छैन। कतिपय जिल्लामा स्वास्थ्य संस्थासम्म सुत्केरीलाई पुर्याइए पनि समयमा उपचार नपाउँदा मृत्युको सिकार हुनुपरेको छ। कतै अस्पताल लैजाँदालैजाँदै पहिरो खस्दा तथा सडक भत्किँदा पनि बिरामीको बाटैमा मृत्यु हुने गरेको छ। यो समस्या विशेषगरी पहाडी तथा कर्णाली प्रदेशका जिल्लामा देखिएको छ। पहिलो कुरा त यी जिल्लामा सुविधासम्पन्न अस्पतालै छैनन्। भएका अस्पतालमा पनि सुत्केरी, गर्भवती तथा अन्य जटिल प्रकारका स्वास्थ्य समस्याको उपचार हुने संरचना छैन। कतै चिकित्सक हँुदैनन्। चिकित्सक भएका स्वास्थ्य चौकीमा स्वास्थ्य उपकरण तथा औषधिसमेत अभाव छ। यसपछि सुविधासम्पन्न स्वास्थ्य संस्था खोजी गर्दैमा सुत्केरीको ज्यान जान्छ। सुत्केरी भर्ना भएका अस्पतालमा सामान्य उपचारको प्रबन्ध हुने हो भने पनि अकालमा ज्यान गुमाउनेको संख्यामा कमी आउने थियो। गर्भवती तथा सुत्केरीले मृत्युवरण गर्नुपर्नाको पछाडि ती क्षेत्रमा सवारी साधनको अभाव अर्को मुख्य समस्या हो। गर्भवती तथा सुत्केरीको स्वास्थ्यमा जटिल समस्या आयो भने मात्रै अस्पताल दौडाउने प्रचलन छ। यस्ता ठाउँमा सामान्य कार्यक्रममा पनि सरकारी कर्मचारी, मन्त्री तथा दलका नेताहरू हुल बाँधेर सरकारी खर्चमा हेलिकोप्टरमा सयर गर्छन् तर छट्पटाएर ज्यान जाने अवस्थामा पुग्दा पनि गर्भवतीहरूलाई उद्धार गर्ने कोही हुँदैनन्। यस्तो अवस्थामा पुगेका गर्भवतीलाई स्थानीय सरकारले हेलिकोप्टरबाटै भए पनि सुविधासम्पन्न अस्पतालमा पुर्याउने प्रबन्ध गर्नुपर्छ। जनताले आफ्नै बुताले भ्याउन नसकेको अवस्थामा हो सरकार चाहिने। यो गम्भीर विषयलाई स्थानीय सरकारले उच्च प्राथमिकतामा राख्नुपर्छ। विकट बस्तीका जनताले सुत्केरी र गर्भवतीको स्वास्थ्योपचारबारे समस्या वर्षौंदेखि भोग्दै आएका छन्। हरेक वर्ष कुन प्रदेशमा कति सुत्केरीले प्रसूतिका क्रममा ज्यान गुमाउनुपर्यो भन्ने विषयमा प्रदेश सरकारले अध्ययन गर्नुपर्छ। यस्तो अवस्था आउनुको कारणको पहिचान गर्नुपर्छ। स्थानीय तहले सकेमा आफैं र नसकेमा संघीय सरकारसँग सहयोग माग्नुपर्छ। बजेट, प्रविधि, जनशक्ति वा कस्तो सेवा पाइएमा महिलाले सुत्केरी व्यथा लागेर अनाहकमा ज्यान गुमाउनु पर्दैन भन्ने विषयमा सम्बन्धित प्रदेश र स्थानीय सरकार स्पष्ट हुनुपर्छ। सुत्केरीलाई चाहिने नियमित आहार, पोषण सामग्री सहज रूपमा उपलब्ध गराउनुपर्छ। सँगसँगै गर्भवतीले पनि नियमित स्वास्थ्य जाँच गराइरहनुपर्छ। सुत्केरी हुँदा अकस्मात आउने स्वास्थ्य समस्याबाट बच्न पनि गर्भवतीले नियमित रूपमा अस्पताल तथा स्वास्थ्यकर्मीको सम्पर्कमा रहनैपर्छ। तीनै तहका सरकारले छिटै समन्वय गरी दुर्गम क्षेत्रका गर्भवती तथा सुत्केरीहरूको स्वास्थ्य प्रबन्ध प्रभावकारी बनाउन जरुरी छ।"
महामारीले जोखिममा सुत्केरी,"कोरोना नियन्त्रण गर्न जारी लकडाउन सफल पार्नेतर्फ मात्र सरकारको ध्यान केन्द्रित हुँदा सुत्केरी, गर्भवती तथा अत्यावश्यक सेवा नभइनहुने अन्य वर्ग समस्यामा परेका छन्। कोभिडको बहानामा समयमै उपचार नपाउँदा लकडाउनको अवधिमा दर्जनौं सुत्केरीको अनाहकमै ज्यान गएको छ। गर्भवती पनि नियमित स्वास्थ्य सेवा नपाउँदा कष्टकर जीवन व्यतीत गर्न विवश छन्। नौ महिनासम्म गर्भमा शिशु हुर्काएर देख्ने बेलामा आमा र शिशु दुवैले ज्यान गुमाउनुपर्ने अवस्था अन्त्य हुनुपर्छ। अध्ययनअनुसार नेपालमा एक लाख शिशु जन्मिदा पाँच सयभन्दा बढी आमाको मृत्यु हुन्छ। यो तथ्यांक हरेक वर्ष वृद्धि भइरहेको छ। यसका थुप्रै कारण छन्। सुत्केरी र गर्भवतीले उचित स्वास्थ्य सेवा नपाउनु यो पनि एउटा मुख्य कारण हो। कतै सवारी साधनको अभावमा उनीहरूलाई बेलैमा स्वास्थ्य संस्थासम्म पुर्याउन सकिएको छैन। कतिपय जिल्लामा स्वास्थ्य संस्थासम्म सुत्केरीलाई पुर्याइए पनि समयमा उपचार नपाउँदा मृत्युको सिकार हुनुपरेको छ। कतै अस्पताल लैजाँदालैजाँदै पहिरो खस्दा तथा सडक भत्किँदा पनि बिरामीको बाटैमा मृत्यु हुने गरेको छ। यो समस्या विशेषगरी पहाडी तथा कर्णाली प्रदेशका जिल्लामा देखिएको छ। पहिलो कुरा त यी जिल्लामा सुविधासम्पन्न अस्पतालै छैनन्। भएका अस्पतालमा पनि सुत्केरी, गर्भवती तथा अन्य जटिल प्रकारका स्वास्थ्य समस्याको उपचार हुने संरचना छैन। कतै चिकित्सक हँुदैनन्। चिकित्सक भएका स्वास्थ्य चौकीमा स्वास्थ्य उपकरण तथा औषधिसमेत अभाव छ। यसपछि सुविधासम्पन्न स्वास्थ्य संस्था खोजी गर्दैमा सुत्केरीको ज्यान जान्छ। सुत्केरी भर्ना भएका अस्पतालमा सामान्य उपचारको प्रबन्ध हुने हो भने पनि अकालमा ज्यान गुमाउनेको संख्यामा कमी आउने थियो। गर्भवती तथा सुत्केरीले मृत्युवरण गर्नुपर्नाको पछाडि ती क्षेत्रमा सवारी साधनको अभाव अर्को मुख्य समस्या हो। गर्भवती तथा सुत्केरीको स्वास्थ्यमा जटिल समस्या आयो भने मात्रै अस्पताल दौडाउने प्रचलन छ। यस्ता ठाउँमा सामान्य कार्यक्रममा पनि सरकारी कर्मचारी, मन्त्री तथा दलका नेताहरू हुल बाँधेर सरकारी खर्चमा हेलिकोप्टरमा सयर गर्छन् तर छट्पटाएर ज्यान जाने अवस्थामा पुग्दा पनि गर्भवतीहरूलाई उद्धार गर्ने कोही हुँदैनन्। यस्तो अवस्थामा पुगेका गर्भवतीलाई स्थानीय सरकारले हेलिकोप्टरबाटै भए पनि सुविधासम्पन्न अस्पतालमा पुर्याउने प्रबन्ध गर्नुपर्छ। जनताले आफ्नै बुताले भ्याउन नसकेको अवस्थामा हो सरकार चाहिने। यो गम्भीर विषयलाई स्थानीय सरकारले उच्च प्राथमिकतामा राख्नुपर्छ। विकट बस्तीका जनताले सुत्केरी र गर्भवतीको स्वास्थ्योपचारबारे समस्या वर्षौंदेखि भोग्दै आएका छन्। हरेक वर्ष कुन प्रदेशमा कति सुत्केरीले प्रसूतिका क्रममा ज्यान गुमाउनुपर्यो भन्ने विषयमा प्रदेश सरकारले अध्ययन गर्नुपर्छ। यस्तो अवस्था आउनुको कारणको पहिचान गर्नुपर्छ। स्थानीय तहले सकेमा आफैं र नसकेमा संघीय सरकारसँग सहयोग माग्नुपर्छ। बजेट, प्रविधि, जनशक्ति वा कस्तो सेवा पाइएमा महिलाले सुत्केरी व्यथा लागेर अनाहकमा ज्यान गुमाउनु पर्दैन भन्ने विषयमा सम्बन्धित प्रदेश र स्थानीय सरकार स्पष्ट हुनुपर्छ। सुत्केरीलाई चाहिने नियमित आहार, पोषण सामग्री सहज रूपमा उपलब्ध गराउनुपर्छ। सँगसँगै गर्भवतीले पनि नियमित स्वास्थ्य जाँच गराइरहनुपर्छ। सुत्केरी हुँदा अकस्मात आउने स्वास्थ्य समस्याबाट बच्न पनि गर्भवतीले नियमित रूपमा अस्पताल तथा स्वास्थ्यकर्मीको सम्पर्कमा रहनैपर्छ। तीनै तहका सरकारले छिटै समन्वय गरी दुर्गम क्षेत्रका गर्भवती तथा सुत्केरीहरूको स्वास्थ्य प्रबन्ध प्रभावकारी बनाउन जरुरी छ।"
नदी उत्खननमा कडाइ,"कुश्मा : पर्वतमा कालीगण्डकी नदीबाट निर्माण सामग्री उत्खननमा कडाइ गरिएको छ। जिल्लास्तरीय अनुगमन समितिको हालै सम्पन्न बैठकले जथाभावी रूपमा दोहन हुने गरेको प्राकृतिक स्रोत र साधनलाई व्यवस्थित गर्न नयाँ मापदण्ड अघि सारेको हो। यसअघि मनोमानी रुपमा हुँदै आएको उत्खननलाई व्यवस्थित गरी वातावरणीय प्रभाव मूल्यांकन र ठेक्का सम्झौता नगर्दासम्म कालीगण्डकी नदीमा ढुंगा, गिट्टी तथा बालुवाको उत्खनन कार्य रोक्ने निर्णय गरेको हो। भदौ १५ गतेसम्म रोकिएको उत्खनन कार्य ठेक्का सम्झौता नभएसम्म सुरु गर्न नदिने जिल्लास्तरीय अनुगमन समिति पर्बतको बैठकले निर्णय गरेको छ। गण्डकी प्रदेशको ढुंगा गिट्टी उत्खनन तथा व्यवस्थापन मापदण्डअनुसार सम्बन्धित पालिकाले वातावरणीय प्रभाव मूल्यांकन प्रतिवेदन (ईआईए) र ठेक्का सम्झौता नभएसम्म उत्खनन र बिक्री वितरण गर्न नपाउने व्यवस्था भएकाले अनुगमन समितिले त्यसलाई नै निर्णय गरेको जिल्ला समन्वय समितिका प्रमुख मनोहर विश्वकर्मा पौडेलले जानकारी दिए। हामीले कुनै नयाँ र पूर्वाग्रह राखेर निर्णय गरेका छैनौं, अनुगमन समितिका संयोजकसमेत रहेका प्रमुख पौडेलले भने, नयाँ कार्यविधिमा उल्लेख भएका कुरालाई पछि विवाद नहोस् भनेर निर्णय गरेका हौं, समितिले कार्यविधि विपरित निर्णय गर्न सक्दैन। गण्डकी प्रदेश सरकारबाट स्वीकृत ढुंगा, गिट्टी, बालुवा, उत्खनन संकलन, क्रसिङ, क्रसर उद्योग स्थापना तथा सञ्चालन व्यवस्थित गर्ने कार्यविधिले ईआईए गरेपछि मात्रै ठेक्का खोल्ने र सम्झौता गरेपछि मात्र नदीजन्य पदार्थ संकलन र बिक्री गर्न भनेको छ। तर, व्यावहारिक रूपमा उक्त व्यवस्था कार्यान्वयन गर्न कठिन देखिएको छ। सम्झौताअघि उत्खनन रोक्ने अनुगमन समितिको निर्णयमा कुस्मा र जलजला गाउँपालिकाले भने असहमति जनाएका छन्। स्थानीय पालिकाले गत वर्ष साउन १ गतेदेखि नै नयाँ ठेक्काअनुसार बिक्री र उत्खनन गर्दै आएका थिए। यस वर्ष जलजला गाउँपालिकाले ठेक्का आह्वान गरिसकेको छ भने कुस्मा नगरपालिकाले ईआईए गरिरहेको छ। यस्तो अवस्थामा भदौ १५ पछि पनि नदीजन्य पदार्थ उत्खननमा रोक लगाएर स्थानीय तहको आम्दानीको स्रोत बन्द गर्न खोजिएको आरोप कुस्मा नगरपालिका र जलजला गाउँपालिकाले लगाएका छन्। जलजलाले यस वर्ष एक करोड रुपैयाँमा ठेक्का आह्वान गरेको छ। गत वर्ष ५२ लाखमा सम्झौता गरेको थियो। हामीले गत वर्षभन्दा दोब्बर राजस्व संकलन गर्ने लक्ष्य राखेका थियौं तर अनुगमन समितिले अव्याहारिक ढंगले निर्णय गरेको छ, जलजला गाउँपालिकाका अध्यक्ष यामबहादुर मल्ल (रामकृष्ण)ले भने। स्थानीय प्रशासन र अनुगमन समितिले जहिले पनि सौतेनी व्यवहार गरिरहेको छ, हामीले स्थानीय आवश्यकताका आधारमा काम गर्ने हो, उनले भने। अनुगमन समितिले जोखिमयुक्त ठाउँमा ठूला उपकरण प्रयोग गरेर उत्खनन गर्नसमेत जिल्ला विपद् व्यवस्थापन समितिको अनुमति चाहिने निर्णय गरेको छ। नयाँ मापदण्डअनुसार एक वर्षभित्र क्रसर उद्योग स्थानान्तरण गरिसक्नुपर्ने निर्णय पनि गरेको छ। पर्बतका अधिकांश क्रसर उद्योग नयाँ मापदण्डभित्र पर्दैनन्। कार्यविधिअनुसार स्थानीय प्रशासनले साउन दोस्रो सातादेखि बालुवा उत्खननमा रोक लगाउँदै सशस्त्र र नेपाल प्रहरीलाई परिचालन गरिरहेको छ। पर्बतका नदीजन्य पदार्थको मुख्य स्रोत कालीगण्डकी नदी नै हो। यसको अधिकांश भाग जलजलामा छ। जलजला गाउँपालिकाले आफूले ठेक्का सम्झौता गरेका ठाउँमा प्रहरी प्रशासनले हस्तक्षेप गरेको भन्दै प्राकृतिक स्रोत साधनको उचित व्यवस्थापन गर्न आफ्नै नगर प्रहरीसमेत भर्ना प्रक्रिया थालेको छ।"
नीतालाई स्वर्ण,"काठमाडौं : प्रथम काठमाडौं भर्चुअल राष्ट्रिय खुला तेक्वान्दो (पुम्से) प्रतियोगिताको यू३१ महिला स्पर्धामा १३औं सागकी स्वर्ण विजेता नीता गुरुङले स्वर्ण जितेकी छन्। १३औं सागकै स्वर्ण विजेता सन्जिला तिम्सिना र नीताबीच कडा प्रतिस्पर्धा भएकोमा त्रिभुवन आर्मी क्लबकी नीताले बाजी मारिन्। ६७० अंकका साथ नीताले स्वर्ण चुमिन् भने ६५६ अंक जोडेकी सन्जिला रजतमै सीमित भइन्। मूलपानीकी चन्दु शाही र दाङकी सुनीता विष्टले कांस्य जिते। यसैगरी यू१८ पुरुष एकलमा १३औं सागका कांस्य विजेता अस्मिन राउतले स्वर्ण जिते। अस्मिनले ६५३ अंक जोडे। चितवनका अब्बास खान (५९६)ले रजत तथा चितवनकै सागर बराल (५८३) र कैलालीका लक्ष्मण श्रेष्ठ (५६३) ले कांस्य जिते। उक्त स्पर्धाको महिलामा आर्मीकी रोशनी श्रेष्ठ सर्वाधिक ६५० अंकसाथ पहिलो भइन्। चितवनकी जैनब खातुन (६२०) दोस्रो तथा मूलपानीकी अस्मिता नगरकोटी (६१३) र सुनसरीकी सुदेशना गुरुङ (५७६) तेस्रो भए। यू३१ पुरुष एकलमा प्रेमबहादुर लिम्बू शीर्ष स्थानमा रहे। १३औं सागका कांस्यधारी नेपाल पुलिस क्लबका उनले ६७३ अंक हासिल गरे। आर्मीका दीपेन्द्र गुरुङ ६५० अंकसाथ दोस्रो भए। पुष्पप्रसाद गौतम (६२०) तथा दोलखाका नोर्बु मोक्तान (५९६) ले कांस्य जिते। पुरुषको ४१ वर्षमाथिको स्पर्धामा मूलपानीका मधुसूदन सापकोटाले स्वर्ण जिते। कैलालीका आशिष चन्द दोस्रो तथा रुपन्देहीका विकास उदय र गैरीगाउँका शोभितमान गिरी तेस्रो भए। प्रतियोगितामा मूलपानी तेक्वान्दो डोजाङ टिम च्याम्पियन बन्यो। तीन स्वर्ण, तीन रजत र पाँच कांस्यसाथ मूलपानी टिम च्याम्पियन बनेको हो। काठमाडौं जिल्ला तेक्वान्दो संघद्वारा आयोजित प्रतियोगितामा एक स्वर्ण, दुई रजत र एक कांस्य जितेको चितवन दोस्रो र एक स्वर्ण, एक रजत र एक कांस्य जितेको कैलाली तेस्रो भयो। दुईदिने प्रतियोगितामा १९ टोलीका एक सय ७० खेलाडीको सहभागिता थियो।"
लिले र मोनाको विजयी,पेरिस : लिले र मोनाकोले फ्रेन्च लिग वान फुटबलमा जित हात पारेका छन्। आइतबार राति भएको खेलमा लिलेले रेम्सलाई १० गोलले हरायो। अर्को खेलमा मोनाकोले मेट्जलाई पनि १० गोल अन्तरले नै पाखा लगायो। निकै प्रतिस्पर्धात्मक खेलमा लिलेलाई जिताउन जोनाथन बम्बाले निर्णायक गोल गरे। जोनाथनले ३२औं मिनेटमा गरेको गोल नै टोलीको जितमा पर्याप्त बन्यो। खेलको अन्तिमसम्म गोल फर्काउने रेम्सको प्रयास सफल हुन सकेन। जितसँगै दुई खेलबाट चार अंक बनाएको लिले तालिकाको चौथो स्थानमा छ। एक अंक बनाएको रेम्स १३औं स्थानमा छ। यसैगरी मोनाकोको जितमा बेनोइट बाडिसाइन नायक बने। बेनोइटले २२औं मिनेटमा गरेको गोलले नै मोनाकोलाई जित दिलायो। मोनाको दोस्रो हाफको सुरुआतमै १० खेलाडीमा समेटिएको थियो। ४७औं मिनेटमा युसुफ फोफाना दोहोरो पहेँलो (रातो) कार्ड पाउँदै मैदानबाट बाहिरिएका थिए। तर पनि मेट्जले यसको फाइदा उठाउन सकेन। जितसँगै मोनाको पाँचौं स्थानमा उक्लिएको छ। मोनाकोले दुई खेलबाट चार अंक बनाएको छ। एक अंक बनाएको मेट्ज १७औं स्थानमा छ। आइतबार राति नै भएको अर्को खेलमा बोर्डेक्सले एन्जर्सलाई २० गोलले स्तब्ध बनायो। एकपक्षीय खेलमा बोर्डेक्सले दुवै गोल पहिलो हाफमा गरेको थियो। बोर्डेक्सको जितमा जोह मजाले २७औं मिनेटमा गोलको खाता खोलेका थिए। दुई मिनेटलगत्तै टम बासिकले गोल गर्दै बोर्डेक्सको अग्रता दोब्बर बनाए। त्यसपछि दुवै टोलीबाट थप गोल नहुँदा बोर्डेक्स सजिलै विजयी भयो। जितसँगै चार अंक बनाएको बोर्डेक्स दोस्रो स्थानमा उक्लिएको छ। बोर्डेक्सले गोल अन्तरका आधारमा रेनसलाई पछि पारेको छ। समान खेलबाट तीन अंक बनाएको एन्जर्स १२औं स्थानमा छ। यसैगरी अन्य खेलमा नान्टेजले निम्सलाई २१ गोलले हरायो। मार्सेलीले ब्रेस्टलाई ३२ तथा सेन्ट इटिनेले लोरेन्टलाई २० गोलले स्तब्ध बनायो।
हतारमा अस्पताल सिल,"दृष्टान्त १ चिकित्सक एवं स्वास्थ्यकर्मीमा कोरोना संक्रमण पुष्टिपछि तुलसीपुरस्थित राप्ती प्रादेशिक अस्पताल सिल गरिएको छ। अस्पताल विकास समितिले शनिबार बेलुकादेखि अर्को सूचना जारी नगरिएसम्म सिल गर्ने निर्णय गरेको हो। दृष्टान्त २ जाजरकोट जिल्ला अस्पताल भदौ ११ गते अनिश्चितकालका लागि सिल गरियो। त्यहाँ पनि चिकित्सकमा कोरोना पुष्टिपछि आकस्मिकबाहेकका सेवा ठप्प छ। दृष्टान्त ३ कोहलपुरस्थित नेपालगन्ज मेडिकल कलेजले साउन अन्तिम साता प्रसूति कक्ष (लेबर रुम) सिल गर्यो। त्यहाँ चिकित्सक र नर्समा कोरोना देखिएको थियो। त्यसअघि अछामका दुई बिरामीमा संक्रमण पुष्टि भएलगत्तै जेठ अन्तिम साता पनि सर्जरी वार्ड सिल गरिएको थियो। ००० बिरामी वा स्वास्थ्यकर्मी संक्रमित भएपछि त्रसित हुँदै व्यवस्थापनले अस्पताल सिल गरेका केही दृष्टान्त हुन् यी। जिल्लाका स्वास्थ्य संस्था मात्र होइन, काठमाडौं उपत्यकाकै सरकारी एवं निजी अस्पताल सिल गर्नु नौलो मानिन छाड्यो। त्रिवि शिक्षण अस्पताल, काठमाडौं मेडिकल कलेज, निदान अस्पताल पनि सिल गरिए। सिल गर्नुको कारण सोध्दा अस्पताल व्यवस्थापकको सहज उत्तर हुन्छ, संक्रमण नफैलियोस् भनेर। सरकारले कोरोना संक्रमितको उपचार गर्न मुलुकभरका सबै अस्पताललाई निर्देशन दिएको छ। तर, अस्पताल नै सिल भएपछि उपचार गर्न कहाँ जाने ? विज्ञ भन्छन्, अस्पताल उपचार गर्ने ठाउँ हो, सिल गर्ने होइन। कोरोना उपचारमा संलग्न पहिलो शुक्रराज ट्रपिकल तथा सरुवा रोग अस्पताल टेकु हालसम्म सिल गरिएको छैन। अस्पतालका निर्देशक डा सागरकुमार राजभण्डारी भन्छन्, हामीले अस्पताल सिल पनि गरेका छैनौं। उपचारमा संलग्न स्वास्थ्यकर्मी पनि संक्रमित भएका छैनन्। टेकु अस्पतालले सुरक्षा मापदण्ड अपनाएर सेवा दिइरहेका बेला काठमाडौंकै केही सरकारी एवं निजी अस्पताल बेलाबखत सिल गरिएको छ। स्वास्थ्य तथा जनसंख्या मन्त्रालयका पूर्वप्रमुख विशेषज्ञ डा सुशीलनाथ प्याकुरेल पूर्वाधार र जनशक्तिको उचित व्यवस्थापन गर्न नसक्दा अस्पताल सिल गर्ने बाध्यता हुने बताउँछन्। कोभिड र ननकोभिडलाई उपचार गर्ने छुट्टै भवन वा ब्लकको व्यवस्था गर्न सकेको भए सिल गर्नुपर्ने अवस्था हुँदैनथ्यो, डा प्याकुरेल भन्छन्, एउटै भवनमा सबै खालका बिरामी उपचार गर्नुपर्ने भएकाले अन्यत्र नसरोस् भनेर नै सिल गरिएको हो। जनशक्ति पनि थोरै हुन्छ। संक्रमित स्वास्थ्यकर्मी आइसोलेसनमा बस्नुपर्ने भएपछि सिल गर्नैपर्ने अवस्था आउँछ। कोरोना संक्रमित बेडमा सुत्दैमा अस्पतालै सिल गर्नु नपर्ने जनस्वास्थ्यविद् डा सुरेश तिवारीको तर्क छ। कुनै बेडमा संक्रमित बसेपछि अस्पतालका सबै भित्ताभित्तामा कोरोना भाइरस रहिरहने होइन। अस्पताल वरिपरि कोरोना भाइरस रहेजस्तो अनिश्चितकालसम्म सिल गर्नु पर्दैन, डा तिवारी भन्छन्, उपचार गर्ने अस्पताल सिल गर्नु अनइथिकल प्राक्टिस हो। यसलाई निरुत्साहित गर्नुपर्छ। कोरोना संक्रमितको उपचार गरिरहेको ह्याम्स अस्पतालका मेडिकल निर्देशक डा ज्योेतेन्द्र शर्मा सुरक्षात्मक मापदण्ड पालना गर्ने हो भने अस्पताल सिल गर्नु नपर्ने बताउँछन्। संक्रमित बढिरहेका छन्। उपचार गर्ने ठाउँ नै सिल गर्ने हो भने बिरामी कहाँ जाने ? उनी प्रश्न गर्छन्। करोडौं लगानी गरिएका र सयौं जनशक्ति भएका अस्पतालले पूर्वाधार एवं तालिमप्राप्त जनशक्ति भएकाले पनि अस्पताल सिल गर्नु नपरेको उनी बताउँछन्। ग्रान्डी अस्पतालका मेडिकल डाइरेक्टर चक्रराज पाण्डेका अनुसार त्यहाँ कोरोना संक्रमितको उपचार गर्ने ठाउँ अलग छ। लिफ्ट नै फरक छ। त्यसैले अस्पताल सिल गर्नुपर्ने अवस्था नरहेको उनी सुनाउँछन्। भौतिक पूर्वाधार र जनशक्तिको उचित व्यवस्थापन गर्न नसकेकै कारण अस्पताल सिल गर्नुपर्ने बाध्यता देखिएको छ। अस्पताल भर्ना भएका अन्य बिरामीलाई पनि संक्रमण नहोस् भनी सिल गर्ने गरिएको छ। अस्पतालमा कोभिड१९ का संक्रमितलाई छुट्टै ब्लक बनाएर उपचार गर्नुपर्ने डा प्याकुरेलको सुझाव छ। छुट्टै स्थानमा आइसोलेसन वार्ड बनाउन स्थानीय निकायले सघाएको भए सिल गर्नुपर्ने अवस्था आउँदैनथ्यो, उनी भन्छन्। नेपालको संविधानले पनि स्वास्थ्यसम्बन्धी हकलाई मौलिक हकमा राखेको छ। प्रत्येक नागरिकलाई राज्यबाट आधारभूत स्वास्थ्य सेवा निःशुल्क प्राप्त गर्ने हक रहेको उल्लेख छ। अस्पताल सिल गर्दा खोप लगाउन वा अन्य आधारभूत समस्या लिएर आएका बिरामीलाई अप्ठेरो परेको छ। डा प्याकुरेल भन्छन्, एकातिर संक्रमित स्वास्थ्यकर्मीलाई आइसोलेसनमा जानुपर्ने होला। ज्यानको माया छ। अर्कोतर्फ बिरामीको मौलिक हकको कुरा छ। सामञ्जस्य मिलाउन बजेट, जनशक्ति र पूर्वाधारको व्यवस्था हुनुपर्छ। अस्पताल सिल गर्ने प्रवृत्ति बढ्दै गएकोमा जनस्वास्थ्यविद् डा तिवारी चिन्ता व्यक्त गर्छन्। समस्याको प्रभावकारी ढंगले कसरी समाधान खोज्ने भन्दा पनि भाग्ने प्रवृत्तिसमेत देखियो। जवाफदेहिता भएन, उनी भन्छन्, पूर्वाधार र जनशक्ति पनि भएका ठूला अस्पतालले रोटेसनको व्यवस्था गरी सेवा प्रवाहको व्यवस्था मिलाउन सकिन्छ। डा तिवारीका अनुसार ८ घण्टामा डिसइन्फेक्सन गर्न सकिन्छ। डिसइन्फेक्सनपछि बिरामी भर्ना गरी उपचार थाल्न कुनै गाह्रो छैन। अस्पताल सिल गर्नुमा प्राविधिकभन्दा पनि मनोसामाजिक समस्या देखिन्छ, उनी भन्छन्। पीपीई, मास्क, स्यानिटाइजरलगायत सुरक्षा सामग्रीको पर्याप्त व्यवस्था नभएको बेला स्वास्थ्यकर्मी उपचारमा हिच्किचाउन सक्ने डा प्याकुरेलको बुझाइ छ। संवैधानिक हक कार्यान्वयन र आधारभूत सेवा नियमित राख्न संघ, प्रदेश एवं स्थानीय तहले छुट्टै भवन तथा घर भाडामा लिनु उपयुक्त हुने उनको धारणा छ। अस्पताल व्यवस्थापनको सहयोग, स्वास्थ्यकर्मीको सजगताबाटै समस्या समाधान गर्न सकिने ह्याम्स अस्पतालका अध्यक्ष आरएस भण्डारी बताउँछन्। विश्व स्वास्थ्य संगठन (डब्लूएचओ) र नेपाल सरकारको गाइडलाइन्स पालना गरेर काम गर्दा अस्पताल सिल गर्नु नपर्ने उनको भनाइ छ। एकै अस्पतालका ४१ स्वास्थ्यकर्मी संक्रमित भरतपुर अस्पतालका प्रमुख मेडिकल सुपरिटेन्डेन्ट, स्त्री रोग तथा प्रसूति विभाग प्रमुख कोरोना संक्रमणपछि आइसोलेसनमा छन्। यसअघि रत्ननगरस्थित रत्ननगर बकुल्हर अस्पतालका मेडिकल सुपरिटेन्डेन्टमा कोरोना पोजेटिभ देखिएको थियो। जिल्ला स्वास्थ्य कार्यालय चितवनका प्रमुख दीपक तिवारी समुदायमा कोरोना फैलिएपछि त्यसको मारमा चिकित्सक र स्वास्थ्यकर्मी परेको बताउँछन्। पहिला समुदायबाट स्वास्थ्यकर्मीमा सर्यो। त्यसपछि स्वास्थ्यकर्मीबाट स्वास्थ्यकर्मीमै सरेको देखिन्छ, उनी भन्छन्, पहिला बिरामीसँग मात्रै जोगिने भन्ने भयो, आफैंमा सतर्क रहन नसक्दा संक्रमण फैलिएको हो। सोमबारसम्म जिल्लामा संक्रमितको संख्या ७ सय १ पुगेको छ। यीमध्ये १ सय २० जना स्वास्थ्यकर्मी छन्। सबैभन्दा बढी चितवन मेडिकल कलेजका ४१ जना स्वास्थ्यकर्मीमा कोरोना देखिएको स्वास्थ्य कार्यालयको तथ्यांक छ। यीमध्ये ५ जना चिकित्सक छन्। भरतपुर अस्पतालका २० मध्ये ७ जना चिकित्सक छन्। बीपी कोइराला मेमोरियल क्यान्सर अस्पतालका ३० र नारायणी सामुदायिक अस्पतालका ५ स्वास्थ्यकर्मीमा कोरोना देखिएको जिल्ला स्वास्थ्य कार्यालयले जनाएको छ। कलेज अफ मेडिकल साइन्सेससँगै निजी अस्पतालका स्वास्थ्यकर्मीमा पनि संक्रमण भएको छ। संक्रमित स्वास्थ्यकर्मीमध्ये ५ जना मात्रै निको भएका छन्। स्वास्थ्यकर्मीमा संक्रमण बढेपछि क्यान्सर अस्पतालले चार दिन सेवा बन्द गराएको थियो। बिरामी र कुरुवाको कोभिड परीक्षणपछि मात्रै भर्ना गरी उपचार गरिरहेको अस्पतालका वरिष्ठ प्रशासक गृहीनारायण महतोले बताए। भने, बीचमा कोभिडको रिपोर्ट नआउन्जेल बिरामी कम थिए अहिले चाप बढेको छ। सुरुमा यहाँका अस्पतालले स्वास्थ्यकर्मीको रिपोर्ट पोजिटिभ देखिएपछि अस्पताल नै बन्द गरेका थिए। तर, अहिले सम्बन्धित वार्ड मात्रै बन्द गरेर निर्मलीकरण गरी सेवा सञ्चालन गरिरहेका छन्। पूर्वतयारी कम हुँदा जोखिम बढेको चिकित्सक स्वीकार गर्छन। कोरोना संक्रमण भएका र नभएकाको उपचार एकै स्थानमा हुने कारण स्वास्थ्यकर्मी जोखिममा परेको नेपाल चिकित्सक संघका केन्द्रीय उपाध्यक्ष डा अनिलविक्रम कार्कीको भनाइ छ। कोरोना भएका र नभएका हेर्ने चिकित्सक एउटै भएपछि अस्पताल असुरक्षित भएको हो, उनी भन्छन्, अहिले सबै अस्पतालमा कोभिड उपचार गर्न सरकारको निर्देशन छ। बिरामी मात्रै हेर भनेर भएन, सुविधा पनि उपलब्ध गराउनुपर्यो। त्यसो त अस्पतालबाटै कोरोना सर्ने त्रासले बिरामी अस्पताल जान डराउन थालेका छन्। चितवनका अस्पताल दुई सातायता कोरोना संक्रमणको हटस्पट बनेका छन्। एउटै स्वास्थ्यकर्मीले कोरोना पोजेटिभ र अन्य बिरामीको उपचार गर्नुपर्दा कोरोना जोखिम झन् बढेको जिल्ला स्वास्थ्य प्रमुख तिवारी बताउँछन्। उपचारको चिन्ता सुदूरपश्चिममा स्वास्थ्यकर्मीलाई संक्रमण बढ्न थालेपछि उपचारमा समस्या आउने चिन्ता देखिएको छ। अछाम र कैलालीका अस्पतालका मात्रै ६४ स्वास्थ्यकर्मीमा कोरोना पुष्टि भएको छ। कैलालीका लागि कोरोना डेडिकेटेड भनेर तोकिएको सेती प्रादेशिक अस्पतालका मात्रै १३ जना संक्रमित भएका छन्। पहिलोपटक साउन १ गते एक स्टाफ नर्समा कोरोना पुष्टि भएकामा संक्रमित कर्मचारी र स्वास्थ्यकर्मीको संख्या १३ पुगेको अस्पतालले जनाएको छ। सूचना अधिकारी दिलीपकुमार श्रेष्ठले संक्रमितमध्ये तीनजना सफाइ कर्मचारी, एक चालक र बाँकी स्वास्थ्यकर्मी रहेको जानकारी दिए। संक्रमण पुष्टि भएका दुईजना निको भएका छन्, श्रेष्ठले भने, बाँकी ११ जनाको उपचार भइरहेको छ। अस्पतालकै छेउमा ५० शय्याको कोभिड अस्पताल बनाइएको छ। तर, अस्पतालमा आउने बिरामीबाटै वार्डमा काम गर्ने स्वास्थ्यकर्मीमा पनि कोरोना पुष्टि भएको छ, श्रेष्ठले भने। सफाइकर्मी, एम्बुलेन्स चालक, अनमी र स्टाफ नर्सको सम्पर्क बिरामीसँग बढी हुने भएकाले उनीहरूमा संक्रमण बढेको हो। चिकित्सकलाई भने संक्रमण भएको छैन। जनस्वास्थ्य कार्यालय कैलालीले जिल्लाभरिका विभिन्न अस्पताल, प्राथमिक स्वास्थ्य केन्द्र, स्थानीय तहका स्वास्थ्य एकाइका गरी ३० जनामा कोरोना संक्रमण भएको जनाएको छ। जिल्लाभरि ३० स्वास्थ्यकर्मीमा कोरोना पुष्टि भएको छ, जिल्ला स्वास्थ्य प्रमुख लालबहादुर धामीले भने। अछामस्थित बयलपाटा अस्पतालका २२ जनामा कोरोना पुष्टि भएपछि भदौ ५ गतेदेखि सेवा बन्द छ। जिल्लाभरिका ३४ स्वास्थ्यकर्मी संक्रमित भएकामा ३१ जना निको भएर काममा फर्किएका छन्। ३ जना आइसोलेसनमा रहेका स्वास्थ्य कार्यालय अछामले जनाएको छ। बयलपाटाका स्वास्थ्य सेवा निर्देशक विकास गौचनले आइतबारसम्म २० जना निको भएको बताए। दुई जनाको रिपोर्ट पोजिटिभ आएकाले उनीहरूलाई आइसोलेनसमा राखिएको उनको भनाइ छ। अस्पतालको अन्तरंग र आकस्मिकबाहेकका सेवा बन्द गरिएको डा गौचनले बताए। अस्पताल सिल गरिएको अवस्थामा पनि ३ वटा शल्यक्रिया गरिएको छ, उनले भने, दुईजना प्रसूति र एउटा हाडजोर्नीको आकस्मिक शल्यक्रिया गरेका छौं। उनले अस्पतालका सबै सेवा नियमित गर्ने विषयमा छलफल भइरहेको सुनाए। बयलपाटा सुदूरपश्चिमका सात पहाडी जिल्लाका लागि उपचारमा राम्रो अस्पताल हो। अनिल ढकाल। चितवन, शिवराज भट्ट। धनगढी, गीता कुँवर। अछाम"
कमसल सामग्री प्रयोग,"परासी : पश्चिम नवलपरासीको जिल्ला सदरमुकाम परासीमा भइरहेको सडक निर्माणको काम गुणस्तरहीन भएको पाइएको छ। पटक पटक गुणस्तरहीन काम हुँदै आएपछि स्थानीयले विरोध गर्दै आएका छन्। लकडाउनपछि पुनः सुरु गरिएको सडकको काममा पनि गुणस्तरहीन भएको पाइएपछि स्थानीयले विरोध गर्न थालेका हुन्। जिल्ला सदरमुकामको निलो गेटदेखि बुद्धचोकसम्म डेढ किमि सडक फोर लेन हुँदै छ। तीन वर्ष अघिबाट सुरु गरिएको काम अझै सम्पन्न हुन सकेको छैन। तीन पटकसम्म म्याद थप गरिएको छ। निर्माणका क्रममा सडकको काम अधुरै छाड्दा सदरमुकामकै अवस्था दयनीय देखिएको छ। सडकमा परेका खाल्डा खुल्डीसमेत नपुर्दा सवारीसाधन आवतजावतमा कठिनाई भएको छ। निर्माण सामग्री सडक छेउमा लथालिङ छाडिएको छ। पैदल हिँड्ने स्थानमा खनेर छाडेको काम पनि अधुरै छाड्दा पैदल यात्रुलाई समेत सास्ती भएको छ। सहरी विकास तथा भवन निर्माण विभाग, डिभिजन कार्यालय चितवनले सडक निर्माणको काम सुरु गरेको हो। अहिले सडकको टिक ड्रोनको सोलिङको काम भइरहेको छ। त्यसमा प्रयोग भएका इँटा र अन्य सामग्री गुणस्तरहीन भएको पाइएपछि स्थानीयले विरोध गरेका हुन्। सडक निर्माणका लागि महालक्ष्मी सुनकोशी वल्र्ड वाइज जेभी काठमाडौंले कुल १५ करोड ९७ लाखमा ठेक्का लिएको छ। गुणस्तरहीन इँटा प्रयोगबारे फिल्डमा रहेका निर्माण कम्पनीका ओभरसियर फकरी आलमले उद्योगबाट पठाउँदा केही कमसल पठाएको स्वीकार गरे। कमसल इट्टा नै प्रयोग गरेर ड्रेनको काम गरिएको छ। लकडाउनका कारण धेरै उद्योगमा इँटा थिएन। भएका उद्योगबाट १ नं नै माग गरेका हौं। केही कमसल पठाएछन्। त्यसलाई चेन्ज गरेर राम्रो इट्टा राख्छौं, आलमले भने। सहरी विकास तथा भवन निर्माण विभाग, डिभिजन कार्यालय चितवनका इन्जिनियर माधव कटुवालले केही इँटा कमसल रहेको गुनासो आएकाले फिल्डमा खटिएका प्राविधिकसँग त्यसलाई हटाएर १ नं इँटा प्रयोग गर्न लगाइएको बताए। डिभिजन कार्यालयबाट भएको निर्माण कार्यको स्थानीय स्तरमा अनुगमन र सहजीकरण गर्न रामग्राम नगरपालिकालाई पनि जिम्मेवारी दिइएको छ। तर, नगरपालिकाले वास्ता नगर्दा स्थानीय आफैंले विरोध गर्नुपरेको गुनासो छ। पटक पटक गुणस्तरहीन काम भइरहे पनि सम्बन्धित निकायले वास्ता नगर्दा स्थानीय नै विरोधमा उत्रिनु परेको स्थानीय युवा रामभवन यादवले बताए। कमिसनको चक्करमा जहिले पनि गुणस्तहीन सामग्री प्रयोग हुन्छ। कसैलाई भने पनि सुनुवाई हुँदैन, यादवले भने। सडक निर्माण कार्यका लागि नगरपालिकालाई समन्वय तथा सहजीकरण समितिमा राखिएको नगर प्रमुख नरेन्द्रकुमार गुप्ताले बताए। गुणस्तरहीन काम भएको पाइएमा तत्काल रोक्न लगाइने उनले बताए। दुई वर्षमा निर्माण कार्य सम्पन्न गर्ने शर्तमा २०७४ असार २९ गते कम्पनीले सडक निर्माणको सम्झौता गरेको थियो। समयमा काम सम्पन्न गर्न नसकेपछि ३ पटकसम्म म्याद थप गरिएको छ। पछिल्लोपटक कोरोना संक्रमणको कारण देखाउँदै २०७७ पुस मसान्तभित्र काम सम्पन्न गर्ने गरी म्याद थप गरिएको डिभिजन कार्यालय चितवनका इन्जिनियर कटुवालले जानकारी दिए। दुवैतर्फ सडकको चौडाइ १ सय फिट (३०५ मिटर) छ। जसमा नाली, फुटपात, डिभाइडर, हरियाली क्षेत्र, सोलार, कर्व स्टोन, टिक ड्रेनलगायत संरचना निर्माण हुनेछन्। निर्माण कार्यअन्तर्गत अहिलेसम्म ७५ प्रतिशत काम सकिएको इन्जिनियर कटुवालले जानकारी दिए। सम्पन्न हुन बाँकी काममा कालोपत्रे, सडक पेटी रङरोगन, पेन्टिङ र टिक ड्र्ेन निर्माण छन्।"
खतिवडा पुनर्नियुक्ति : ओलीदाहाल मत बाझियो,"काठमाडौं : अर्थमन्त्री डा युवराज खतिवडाको राष्ट्रिय सभा सदस्य पुनर्नियुक्तिका विषयमा नेकपाका दुई अध्यक्षबीच मत बाझिएको छ। प्रधानमन्त्रीसमेत रहेका अध्यक्ष केपी ओलीले खतिवडालाई राष्ट्रिय सभा सदस्यमा पुनः दोहोर्याउन अध्यक्ष पुष्पकमल दाहालसँग प्रस्ताव गरेका थिए। तर यसमा दाहाल सकारात्मक नभएको स्रोतले बताएको छ। दाहालले भने पार्टी सचिवालयमा छलफल गरेर यस विषयमा निर्णय लिनुपर्ने मत ओलीसँगको छलफलका क्रममा राखेका छन्। नेकपामा दुई अध्यक्षको शक्ति संघर्ष मत्थर भएको बताइरहँदा खतिवडाको पुनर्नियुक्तिको विषयले फेरि मत बाझिन थालेको हो। खुमलटार स्रोतका अनुसार, प्रधानमन्त्री ओली पार्टी सचिवालय बैठकअगाडि नै दाहालसँगको छलफलका आधारमा सहमति जुटाई खतिवडालाई राष्ट्रिय सभामा पुनर्नियुक्ति दिलाएर आफ्नो क्याबिनेटमा अर्थमन्त्रीकै रूपमा निरन्तरता दिन चाहिरहेका छन्। दाहाल भने पार्टीभित्रको राजनीतिक नियुक्ति, संघीय मन्त्रिपरिषद् र प्रदेश मन्त्रिपरिषद्को पुनर्गठन सचिवालय बैठकमा छलफलमा लगिनुपर्ने र त्यहाँ नेताको सुझाव, अध्यक्षयको आपसी परामर्श र सहमतिका आधारमा मात्रै निर्णयमा पुग्नुपर्ने पक्षमा उभिएका छन्। १२ भदौमा प्रधानमन्त्री निवास बालुवाटारमा भएको झन्डै दुई घण्टा लामो छलफलका क्रममा ओली र दाहालबीचमा खतिवडाको पुनर्नियुक्तिका विषयमा छलफल भएको थियो। त्यसअगाडि पनि ओली दाहाल ९ भदौमा छलफलमा बसेका थिए। खतिवडाको म्याद यही २१ भदौमा सकिँदै छ। गत फागनु २१ बाट गैरसांसदका रूपमा अर्थमन्त्रीमा निरन्तरता पाइरहेका खतिवडालाई अहिले पनि निरन्तरता दिन आगामी २० भदौसम्ममा सरकारको सिफारिसमा राष्ट्रपतिबाट मनोनीत हुने राष्ट्रिय सभा सदस्यका रूपमा मनोनीत गर्नुपर्ने हुन्छ। अन्यथा उनले संवैधानिक प्रवाधानका आधारमा पनि अर्थमन्त्रीका रूपमा निरन्तरता पाउन सक्नेछैनन्। नेकपाभित्र अर्थमन्त्री खतिवडाप्रति कतिपय नेता असन्तुष्ट देखिए पनि प्रधानमन्त्री ओली भने सन्तुष्ट देखिएका छन्। यसका कारण पनि अबको प्रतिनिधिसभाको बाँकी कार्यकालमा प्रधानमन्त्री खतिवडालाई नै अर्थमन्त्रीका रूपमा निरन्तरता दिन चाहिरहेका छन्। उनले केही दिनअगाडि मात्रै एक टेलिभिजन अन्तर्वार्ताका क्रममा पनि खतिवडाको पुननर्नियुक्ति हुने संकेत गरेका थिए। सरकारका मन्त्री परिवर्तन गर्ने वा नगर्ने भन्ने जिम्मेवारी प्रधानमन्त्रीको विषय भएको भन्दै ओलीले आफू अर्थमन्त्री खतिवडाको कामबाट सन्तुष्ट भएको बताएका थिए। उहाँ (खतिवडा)ले राम्रो काम गर्नुभएको छ। दुईचार दिन बाँकी छ हेरौं। प्रधानमन्त्रीको भनाइ थियो। अध्यक्ष दाहाललगायत नेता भने खतिवडालाई बिदा गरेर अब सरकारका मन्त्री हेरफेर हुँदा अन्य नेतालाई अर्थमन्त्रीका रूपमा जिम्मेवारी दिनुपर्ने पक्षमा देखिन्छन्। गत फागुन १४ मा राष्ट्रिय सभा सदस्यमा रिक्त एक पदका लागि उपाध्यक्ष वामदेव गौतमलाई पठाउन सरकारलाई सुझाव दिने निर्णय नेकपाको सचिवालय बैठकले गरेको थियो। उक्त सुझावलाई ओलीले एक घण्टा नबित्दै पार्टीको सुझाव मान्नैपर्ने बाध्यतामा आफू नभएको बताएपछि नेकपाभित्र चर्काे विवाद निम्तेको थियो। प्रधानमन्त्री ओली गत वैशाख २० मा उपाध्यक्ष गौतम राष्ट्रिय सभामा नगएर प्रतिनिधि सभाको चुनाव लडाउने विषयमा भएकाले फागुनको निर्णय प्रतिस्थापन भइसकेको बुझाइमा छन्। एक टेलिभिजन अन्तर्वार्तामा ओलीले भनेका थिए, एकपल्ट उहाँ (वामदेव) लाई प्रतिनिधिसभाको चुनाव लडाउने कुरा भएको थियो। त्यसपछि त्यो निर्णय सकिएको छ। यसअघि उहाँले पनि राष्ट्रिय सभाको चुनावमा नजाने भन्नुभएको थियो। तर गौतम फागुनको निर्णय पार्टीले कार्यान्वयन गर्नुपर्ने पक्षमा देखिन्छन्। प्रधानमन्त्रीबाट आफैंलाई राष्ट्रिय सभामा लैजानुपर्ने पार्टी निर्णय कार्यान्वयन हुनुपर्ने पक्षमा आफू रहेको गौतमको अहिले मत देखिन्छ। यो घनचक्करबीच राष्ट्रिय सभाको रिक्त एक सिटका लागि फेरि नेकपाको १८ भदौको सचिवालयमा विवाद निम्तने सक्ने देखिएको छ। यसबीचमा पार्टीभित्र देखा परेको विवाद सल्टाउन ओली र दाहालले साउन ३० मा महासचिव विष्णु पौडेलको नेतृत्वमा ६ सदस्यीय कार्यदल बनाएका थिए। समस्या समाधान सुझाव कार्यदलले दुवै अध्यक्षलाई ६ भदौमा बुझाएको प्रतिवेदनमा राजनीतिक नियुक्तिलगायत विषयमा पार्टी सचिवालयमा छलफल गरेर आपसी समझदारी कायम गरेर मात्र निर्णय लिनुपर्ने सुझाव उल्लेख छ। कार्यदलको प्रतिवेदनमा छलफलका लागि नेकपाले १८ भदौमा सचिवालय बैठक बोलाएको छ। दुई अध्यक्षका कामको जिम्मेवारी बाँडफाँटलगायत विषय समेटेर आएको कार्यदलको प्रतिवेदनमा सरकार पार्टीको नीतिगत मार्गदर्शनमा सञ्चालन हुने स्थापित मान्यतालाई प्रभावकारी रूपमा कार्यान्वयन गर्ने उल्लेख छ। खतिवडाको पुनर्नियुक्तिको प्रस्ताव ओलीले राखेपछि दाहालले आफू निकट नेतासँग प्रधानमन्त्रीको चाहनाका विषयमा छलफलसमेत गरेका छन्।"
सीमामा सशक्त सशस्त्र,"जनकपुरधाम : महोत्तरीको मनरा सिसवा १० मधवा गाउँ नेपालभारत सीमामै अवस्थित छ। यहाँका आधा घर नेपालमा छन् भने आधा भारततिर। गाउँलेहरू कहिले घाँसदाउरा गर्ने बहानामा त कहिले सरसामान लिन सीमा वारपार गर्न खोज्छन्। तर, कोरोना महामारीका बेला सीमा नाकामा खटिएका सशस्त्र प्रहरीले कडा निगरानी गरिरहेका छन्। सुरक्षा निगरानीका कारण गाउँमा कोरोना जोखिम केही हदसम्म कम छ। मधवाजस्तै प्रदेश२ का ८ वटै जिल्लाका दर्जनौं गाउँ भारतीय सीमावर्ती छन्। प्रदेशभरि ४ सय ६४ किलोमिटर नेपाली भूभागमा खुला सिमाना छ। ८ जिल्लाबाट भारत प्रवेश गर्ने २ सय ४६ वटा ठूलासाना सीमा नाका छन्। सीमाबाट हुने आवतजावत बन्द गर्न ५३ स्थानमा सशस्त्र प्रहरीको बोर्डर आउटपोस्ट (बीओपी) राखिएको छ। कोरोनाले अत्यधिक आक्रान्त रहेको भारतबाट यिनै सिमानाका चोरबाटोबाट लुकीछिपी आउजाउ गर्छन्। त्यसलाई रोक्न सुरक्षाकर्मी रातदिन नाका, गल्लीमा पहरा दिइरहेका छन्। कोरोना रोकथाममा खटिएका सुरक्षाकर्मीले न राम्रो मास्क पाएका छन् न त स्यानिटाइजर। अन्य कुनै स्वास्थ्य उपकरण पनि उपलब्ध छैन। सामान्य मास्क, चस्मा र कामचलाउ पञ्जा लगाएरै खटिएका उनीहरू आफ्नो जिम्मेवारी सक्दो रूपमा वहन गर्छन्। सिरहामा पूर्वपश्चिम सीमावर्ती क्षेत्र ४६५ किलोमिटर पर्छ। जहाँ चार सयभन्दा बढी सशस्त्र प्रहरी खटिएका छन्। कोरोना महामारी फैलिनुअघि सात स्थानमा बीओपी खडा गरिएको थियो। महामारीका बेला पाँच स्थानमा फर्वाड अब्जरभेसन बेस थपियो। यी ठाउँमा सशस्त्र प्रहरीलाई बस्ने समस्या छ। उनीहरू त्रिपालमै बसेर राष्ट्रको सुरक्षामा खटिएका छन्। भगवानपुर गाउँपालिकाको अभयनगर, नवराजपुर गाउँपालिकाको झाझपट्टी, कुसन्डी र सिरहा नगरपालिकाको बुधौरामा नयाँ युनिट थपिएको हो। त्यहींबाट सीमामा उनीहरू गस्ती गरिरहेका छन्। सशस्त्र प्रहरी बल नेपाल नम्बर ७ गण हेक्वा सिरहाका प्रवक्ता तथा डीएसपी मोहन निरौलाले थप युनिटमा सशस्त्र प्रहरी नायब निरीक्षकको कमान्डमा टोली खटाइएको बताए। सुरुका दिनमा त्रिपालमा बास बसेर ड्युटी गर्ने, खाना खान नजिकको बेस क्याम्प आउने व्यवस्था मिलाइएको थियो, डीएसपी निरौलाले भने, अब त्यही त्रिपालमै पकाएर खाने भनिएको छ। कोरोनाका कारण सीमा नाकाबाट हुने जथाभावी आवतजावतमा कडाइ गरिएको उनले बताए। क्वारेन्टाइन र सीमा गस्तीमा खटिएका ४ सय १० जना सशस्त्र प्रहरीको पीसीआर जाँच गरिएको थियो। जसमा ६ जनाको रिपोर्ट पोजिटिभ देखिएको थियो। उनीहरू भदौ ११ गते डिस्चार्ज भएको सशस्त्र प्रहरी प्रवक्ता निरौलाले बताए। सात वटा बीओपीमध्ये औरही गाउँपालिका४ स्थित इटाटारमा मात्रै आफ्नो भवन छ। बाँकी ६ ठाउँमा भाडा र सरकारी कार्यालयमा छन्। माडर, इनर्वा, बरियारपट्टिमा भन्सार कार्यालयमै छन् भने लगडिगदियानीमा भाडाको घरमा छन्। वर्षाको बेला ड्युटी गर्न समस्या हुने गरेको सशस्त्र प्रहरीले जनाएको छ। ड्युटीमा खटिएका प्रहरीलाई मास्क, स्यानिटाइजर, ग्लोब्सलगायत स्वास्थ्य सामग्री प्रयोगमा कुनै कमी नभएको उनले जनाए। गाउँगाउँमा सचेतना सशस्त्र प्रहरीले सीमामा आवागमन नियन्त्रणको कामका साथै गाउँगाउँमा सचेतना कार्यक्रम पनि सञ्चालनमा ल्याएको छ। महामारीसँग जुध्न जनतालाई सचेत र जागरुक गर्नु पहिलो आवश्यकता रहेको सशस्त्र प्रहरी बल प्रदेश २ छिन्नमस्ता बाहिनी कार्यालय बर्दिबास महोत्तरीका डीआईजी कृष्णभक्त ब्रम्हचार्यले बताए। लुकीछिपी भारत वा अन्य मुलुकबाट आएर गाउँसमाजमा बसेकाहरूलाई स्वास्थ्य परीक्षण गराउने विषयमा हामी टोलटोलमा जनचेतना फैलाउन लागिपरेका छौं, डीआईजी ब्रह्मचार्यले भने, महामारीबाट जोगिने उपायहरू मास्क प्रयोग, साबुनपानीको महत्व र भौतिक दूरीका विषयमा दोभाषे राखेर ग्रामीण क्षेत्रहरूमा माइकिङ गराएका छौं। सीमा क्षेत्रका स्थानीय तहहरूमा जनप्रतिनिधिसहितको संलग्नतामा सीमा निगरानी समूहसमेत बनाएर प्रहरीले संक्रमित पहिचानको काम गरिरहेको छ। रिजर्भ गण सीमामा सशस्त्र प्रहरी संगठनभित्र जवानदेखि डीएसपीसम्म कोरोना संक्रमित छन्। कोही कोरोना संक्रमणबाट मुक्त भइसकेका छन्। केही आइसोलेसनमै छन्। महामारीका बेला रोगसँग जुध्दै जवानहरू खटिएका छन्। महामारी नियन्त्रण गर्न सशस्त्र प्रहरीले रिजर्भ गणको अवधारणा ल्याएको छ। सीमा नाकाको सुरक्षालाई चुस्त बनाउन, हुलदंगा नियन्त्रण गर्न, विपद्मा राहत तथा उद्धारलगायत कार्य प्रभावकारी बनाउन सशस्त्र प्रहरी बल प्रधान कार्यालयले रिजर्भ गणको रणनीति अघि सारेको हो। प्रदेश २ का दुई स्थानमा एसपीको नेतृत्वमा रिजर्भ गण कार्यान्वयनमा ल्याइएको छ। सशस्त्र प्रहरी बल नेपाल प्रदेश २ छिन्नमस्ता बाहिनी कार्यालय बर्दिबास महोत्तरी मातहत एउटा र अर्को बाराको पिलुवास्थित भद्रकाली गणमा सो गण स्थापना गरिएको छ। बर्दिबासमा एसपी सुरेन्द्र बुढाथोकीले रिजर्भ गणको नेतृत्व सम्हालेका छन्। बारामा एसपी मनोज थापा खटिएका छन्। दुवै गणमा ६२१६२१ जनशक्ति छन्। रिजर्भ गणका जनशक्ति हाललाई सीमा सुरक्षामा खटाइने डीआईजी ब्रम्हचार्यले जनाए। लगातार पाँच महिनादेखि सीमा सुरक्षामा खटिएका सुरक्षाकर्मीलाई मध्यनजर गरेर सशस्त्र प्रहरीले रेस्ट एन्ड रिलिफको अवधारणा पनि कार्यान्वयनमा ल्याएको छ। ड्युटीमा खटिएका थकित सुरक्षाकर्मीलाई आराम गर्न समय दिने र उनको ठाउँमा नयाँलाई सीमामा खटाउने रणनीति नै रेस्ट एन्ड रिलिफ को अवधारणा हो। रिजर्भ गणमा सशस्त्र प्रहरी बलका विभिन्न युनिटबाट जवानहरूलाई लिइने भएकाले महामारीलाई मध्यनजर गर्दै हाल गणमा आउने जवानहरूलाई १४ दिन क्वारेन्टाइनमा राखिएको बर्दिबासका एसपी सुरेन्द्र बुढाथोकीले बताए। उनले रिजर्भ गणको नेतृत्व सम्हालेका छन्। क्वारेन्टाइनमा १४ दिन बिताइसकेका जवानहरूलाई गणमा ल्याएर पीसीआर परीक्षण गराई त्यसको रिपोर्टका आधारमा सीमामा खटाउने तयारी छ, एसपी बुढाथोकीले अन्नपूर्णसँग भने, हाम्रो तयारी अब अन्तिम चरणमा छ। एउटै गणका ४९ जनामा कोरोना बाराको पिलुवास्थित सशस्त्र प्रहरी बलको ४० नम्बर गणमा कार्यरत ४९ जनामा एकै दिन कोरोना संक्रमण पुष्टि भएको छ। उनीहरू पर्साको नेपालभारत सीमा क्षेत्रमा खटिएर गणमा फर्किएका हुन्। १ सय १२ जनाको स्वाब भदौ ७ गते संकलन गरी परीक्षणका लागि पठाइएको थियो। संक्रमित सुरक्षाकर्मी गणभित्र आइसोलेसनमा बसेका छन्। खुला सिमाना, क्षेत्रफल ठूलो र सीमित मानव स्रोतका बीच काम गर्न चुनौती रहेको सशस्त्रका एसपी रविनराज कर्णजितको भनाइ छ। उनी सशस्त्र प्रहरी बल १२ नम्बर गणका गणपति हुन्। उनका अनुसार बारामा भारतसँग जोडिएका सीमा क्षेत्रको क्षेत्रफल ६० किलोमिटर छ। मुख्य नाकामा कडाइ गरे पनि नागरिकहरू खेतको बाटो प्रयोग गरेर आवतजावत गर्दा थप कठिनाइ हुने गरेको उनको भनाइ छ। प्रत्येक एक किलोमिटरमा १० जनाका दरले २४ घण्टा ड्युटी गर्ने गरी प्रहरी राख्दा पनि ६ सय जना चाहिन्छ। त्यही एक किलोमिटर भित्रको सिमाना पनि सबै खुला छन्, उनले भने, नाकामा कडाइ गरिएको हुन्छ तर मानिस खेतको बाटो प्रयोग गर्छन्। खेतमा गएर मानिस रोक्न जनशक्ति पर्याप्त छैन्। नाका र गस्तीमा रहेका प्रहरीले आवतजावतमा कडाइ गर्दा अटेर गर्न र झडपको स्थितिसमेत हुने गर्छ। चार महिनाअघि बाराको सुवर्ण गाउँपालिका ३ स्थित कबहीगोठमा सशस्त्र प्रहरीले भारतीय नागरिकलाई नेपाल प्रवेशमा रोक लगाउन खोज्दा सीमावर्ती क्षेत्रका भारतीय नागरिक प्रवेश गरेर सशस्त्र प्रहरीको अस्थायी पोस्टमा आक्रमण गरेका थिए। एसपी कर्णजितले कोरोना महामारी र यसै समयमा हुने तस्करी नियन्त्रण गर्न सम्पूर्ण शक्ति परिचालन गरेको बताए। नाकामा कडाइका साथै अन्य बाटो प्रयोग गर्नेलाई नियन्त्रण गर्न पेट्रोलिङ गस्ती बढाएको उनले जानकारी दिए। हामीले आफ्नो जनशक्तिले भ्याएसम्म कोरोना संक्रमण, अपराध र तस्करी बढ्न नदिन प्रयास गरिरहेका छौं, उनले भने। जनकपुरबाट मनिका झा, सिरहाबाट शम्भु यादव र बाराबाट दिवाकर भण्डारी"
"कारागारमा कोरोना, सुन्धारामा मात्रै ४८ संक्रमित","काठमाडौं : देशभरका कारागारमा कोरोना संक्रमण त्रास बढेको छ। ठाउँ अभावले दूरी कायम गर्न नसक्दा संक्रमण जोखिम थपिएको हो। सुन्धारास्थित केन्द्रीय कारागारमा आइतबार थप ३५ जनामा संक्रमण पुष्टि भएसँगै संक्रमितको संख्या ४८ पुगेको कारागार व्यवस्थापन विभागका प्रवक्ता देवर्सी सापकोटाले बताए। विभागले शंका लागेका देशभरका ८ सय ७९ जना (कैदीबन्दी, कर्मचारी र सुरक्षाकर्मी)को पीसीआर परीक्षण गरेको थियो। ५ सय ९४ कैदीबन्दी, २ सय ७ जना सुरक्षाकर्मी र ७८ जना कर्मचारीको स्वाब परीक्षण गरिएको हो। परीक्षणपछि १ सय ६६ जनामा संक्रमण देखिएको छ। त्यसमध्ये ७२ जना उपचारपछि संक्रमणमुक्त भइसकेका र अन्यको उपचार भइरहेको सापकोटाले बताए। उनका अनुसार पर्सा कारागारमा ३३ जनामा कोरोना देखिएको छ। त्यहाँका ४ जनाको मात्रै उपचार भइरहेको छ। बाँके कारागारमा ८ जनामा संक्रमण देखिएकामा उनीहरु उपचारपछि निको भइसकेका छन्। विभागका अनुसार सिरहा कारागारका ७ कैदीबन्दीमा संक्रमण देखिएकोमा सबै जना निको भइसकेका छन्। सुनसरीस्थित झुम्का कारागारका ८ कैदीबन्दीमा संक्रमण देखिएको छ। तीमध्ये ४ जना संक्रमणमुक्त भइसकेका सापकोटाले बताए। स्याङ्जा कारागारमा १ र सिन्धुपाल्चोकमा २ जनामा संक्रमण देखिएकोमा उनीहरु पनि कोरोनामुक्त भइसकेका छन्। सापकोटाका अनुसार विभिन्न कारागारका कर्मचारी, कैदीबन्दी र सुरक्षाकर्मीसहित ६४ जनाको रिपोर्ट आउन बाँकी छ। देशभरका ७४ कारागारमा २४ हजार १ सय ६३ जना कैदीबन्दी छन्। यो संख्या क्षमताभन्दा बढी हो। सावधानी अपनाउँदाअपनाउँदै कारागारमा संक्रमण देखिएको विभागका महानिर्देशक द्रोण पोख्रेलले बताए। संक्रमण जोखिम बढेसँगै पछिल्लो समय कैदीबन्दीको भेटघाटमा रोक लगाइएको छ। कैदीबन्दीलाई अस्पताल र बाहिर पठाउँदा पीपीई, माक्स र पन्जा लगाएर लाने गरिएको पोख्रेलले बताए। सबैतिर संक्रमण फैलिएका बेला कारागार कसरी अछुतो रहला र ? हामीले सक्दो सावधानी अपनाउँदाअपनाउँद संक्रमण देखियो, उनले भने, संक्रमण देखिएका कारागारका कैदीबन्दीको उपचार भइरहेको र अधिकांश उपचारपछि संक्रमणमुक्त भइसकेका छन्। कुन कारागारमा कति ? कारागार संख्या पर्सा ३३ जना (४ जना उपचाररत ) केन्द्रीय कारागार ४८ जना सुनसरी (झुम्का) ८ जना (४ जना उपचाररत ) बाँके ८ जना (उपचारपछि संक्रमण मुक्त) सिरहा ७ जना (तीन जना उपचाररत) स्याङ्जा १ (संक्रमण मुक्त) सिन्धुपाल्चोक २ जना (उपचारपछि संक्रमण मुक्त) (स्रोत : कारागार व्यवस्थापन विभाग )"
सजिलो छैन नेकपा महाधिवेशन,"काठमाडौं : सत्तारूढ दल नेकपाले तत्कालीन पार्टी एकता घोषणा गरिरहँदा दुई वर्षभित्र पार्टी महाधिवेशन गर्ने लक्ष्य निर्धारण गर्यो। दुई वर्षको त्यो भाका नाघ्यो, तर महाधिवेशन त के पार्टी एकता, एकीकरणकै काम अहिलेसम्म टुंगिन सकेन। मंसिरमै अर्ली महाधिवेशनको प्रस्ताव आयो। दुवै अध्यक्ष प्रधानमन्त्री केपी ओली र पुष्पकमल दाहालको सहमतिमा मंसिरमै महाधिवेशनको मिति तोकिएन। अहिले फेरि चैतमा महाधिवेशनको प्रस्ताव भएको छ। गत माघ १५ देखि १९ गतेसम्मको नेकपा केन्द्रीय समितिको दोस्रो बैठकले पारित गरेको कार्यतालिकामा महाधिवेशन गर्ने प्रतिवेदन बुझाइएको छ। कार्यदलले आगामी चैत २५देखि ३० सम्म महाधिवेशन गर्ने सुझाव दिएको छ। उक्त प्रस्तावलाई नेकपाले १८ भदौको सचिवालयमा छलफल गर्दैछ। त्यसपछि यसै प्रस्तावलाई आवश्यक ठानिए काँटछाँट गरेर १३ साउनदेखि अवरुद्ध बनेको स्थायी समिति बैठकमा लगेर पारित गर्ने नेताहरूको योजना छ। त्यसो गर्दा असोज १५ देखि १७ सम्म काठमाडौंमा केन्द्रीय समिति बैठक राखेर महाधिवेशन लक्षित कार्यक्रम बनाउने सुझाव कार्यदलको छ। ४ सय ४१ सदस्यीय केन्द्रीय समितिको बैठक तोकिएकै मितिमा हुने नहुने कोभिडको अवस्थाले निर्धारण गर्ने नेकपा नेताहरू बताउँछन्। गत वैशाखदेखि पार्टी नेताहरूकै बीचमा तीव्र शक्ति संघर्ष चल्यो। नेताहरूले यो संघर्षको वैधानिक अवतरण महाधिवेशनबाट खोजेका छन्। अहिलेको अवस्था र अबको आठ महिनामा महाधिवेशन गर्न नेकपालाई निक्कै चुनौती देखिन्छ। निक्कै चुनौतीपूर्ण अवस्था छ, हाम्रो चाहनाले मात्र भन्दा पनि समयले कुन रूप लिन्छ, त्यसले महाधिवेशन चैतमा हुने नहुने निर्धारण गर्छ, नेकपा स्थायी समिति सदस्य सत्यनारायण मण्डल भन्छन्, चैतमा महाधिवेशन सम्पन्न गर्ने मिति केन्द्रीय समितिले तोकेकै हो। तर, त्यसको के कति तयारी भयो ? कोभिडले कस्तो असर र प्रभाव पार्छ ? त्यसले यसबारेमा अहिले नै यसै भन्न सक्ने अवस्था छैन। २०७५ जेठ ३ मा तत्कालीन एमाले र माओवादीका बीचमा एकता हँुदा पार्टी एकता एकीकरणको काम तीन महिनाभित्र टुंग्याउने, दुई वर्षभित्र एकताको महाधिवेशन गर्ने सहमति भएको थियो। एकता गर्दा स्थगित राखिएका जनताको बहुदलीय जनवाद, एक्काइसौं शताब्दीको जनवाद र माओवादका विषयमा महाधिवेशनमा व्यापक छलफल र बहसबाट टुंगोमा पुग्ने गरी पार्र्टी एकता भएको थियो। तर, २७ महिना बित्दासमेत नेकपाले केन्द्र्रीय विभाग, विशेष प्रदेश, जिल्ला मातहात महानगर कमिटी, स्वायत्त कमिटीदेखि जबस मोर्चाको केन्द्रीय निकायसम्मका संरचना अझै टुंगिएको छैन। महाधिवेशन पूर्वनेकपाले एकताको काम टुंग्याउनु पर्ने हुन्छ। महासचिव विष्णु पौडेल नेतृत्वको कार्यदलले अबको एक महिनाभित्र पार्टी विधान र नियमावलीको व्यवस्था र निर्धारित मापदण्डका आधारमा एकताएकीकरणका बाँकी काम सम्पन्न गर्न सुझाएको छ। त्यसैगरी केन्द्रीय तहका कमिटी, जनवर्गीय संगठन र प्रवास क्षेत्रको संठनात्मक एकीकरण गर्नुपर्ने सुझाव दिएको छ। सो सुझावका आधारमा नेकपा अगाडि जान सक्छ, सक्दैन अझै नेताहरूमा शंका छ। एकता एकीकरणका काम तीन महिनामा सक्ने भनियो, पटक पटक मिति तोकियो, १५ दिनभित्र सक्ने केन्द्रीय समितिले नै भनेको हो, स्थायी समितिले पनि भनेकै थियो, तर अझै बाँकी नै छ, अर्का एक स्थायी समिति सदस्यले भने। अहिले पनि कार्यदलको सुझावका आधारमा हुन्छ हुँदैन भनेर भनिहाल्ने अवस्था नरहेको उनको भनाइ छ। एकता सम्पन्न भएको यो अवधिसम्म तत्कालीन पार्टीका चल, अचल सम्पत्ति एकीकरण गर्ने र अभिलेख गर्ने काम पनि भएको छैन। पार्टीसँग संगठित सदस्य कति संख्यामा छन भन्ने यकिन तथ्यांक नेकपासँग छैन। झन्डै आठ लाख संगठित सदस्य रहेको जिकिर नेताहरूले गरेका छन्। तर तत्कालीन माओवादी तर्फका पार्टी सदस्यको कुनै व्यवस्थित अभिलेख नभएका कारण केन्द्रीय कार्यालयसँग यसको कुनै अभिलेख छैन। तत्कालीन माओवादी तर्फका नेता कार्यकर्ता के कति संख्यामा संगठित थिए, त्यसको कुनै अभिलेख नै देखिन्न, न उहाँहरूका अभिलेख छ, न माइन्युट नै। फौजी खालको संरचना, एउटा नेताले जे भन्यो, त्यहीअनुसार चल्ने खालको संरचना थियो, त्यसरी व्यवस्थित अभिलेख नहुँदा कठिन र अप्ठ्यारो अवस्था छ, स्थायी समिति सदस्य मण्डलले भने। संगठन विभागले यसका लागि केही प्रयास गरे पनि फलदायी हुन सकेको छैन। संगठन विभागका सदस्यसमेत रहेकी केन्द्रीय सदस्य रेखा शर्मा विभागको पहिलो बैठक बसेयता कुनै काम हुन नसकेको बताउँछिन्। पार्टीमा अहिले न विभाग, न कमिटी, न प्रदेश केही पनि कामयावी जस्तो अवस्थामै छैन। संगठन विभाग विस्तार भएको बेला एउटा बैठक बसेर सदस्यता नवीकरण गर्ने, सदस्यता शुल्क घटाउने जस्ता कुरा हामीले गर्यौं, उनले भनिन्। त्यो सर्कुलर तलसम्म गए पनि कुनै काम नभएको बताउँदै उनले भनिन्, अब पार्टीले महाधिवेशन गर्ने गरी कार्ययोजना बन्यो भने अभियानका रूपमा काम फटाफट गर्ने गरी जान्छौं। आगामी महिनाभित्र सम्बन्धित जिल्ला कमिटीले पार्टी संगठित सदस्यता विवरण अद्यावधिक गरी प्रदेश कमिटी हुँदै केन्द्रीय संगठन विभागमा पठाउने र मंसिरभित्र संगठित सदस्यता नवीकरण सम्पन्न गर्न गर्नुपर्ने कार्यदलको सुझाव छ। तर त्यसलाई स्थायी समिति बैठकले अनुमोदन गराएर निर्धारित मितिमा सम्पन्न गर्न उत्तिकै कठिनाइ छ। कोभिडको अवस्था कसरी जान्छ, अहिले नै केन्द्रीय समिति बैठक बस्न त मुस्किल छ। झन् महाधिवेशनको कुरा छ। कोभिडले सबै कुरा निर्धारण गर्ने भएकोले त्यसले कुन रूप लिन्छ, त्यही आधारमा मात्र यो विषयमा एउटा टुंगो लाग्ला, शर्मा भन्छिन्। महाधिवेशनका लागि केन्द्रीय समितिबाटै कार्ययोजना पािरत गर्नुपर्ने हुन्छ। केन्द्रीय समिति बैठकमा केन्द्रीय सचिवालयबाट एकताको राष्ट्रिय महाधिवेशन आयोजना तयारीका लागि दस्तावेज मस्यौदा कमिटी, मूल व्यवस्थापन कमिटीलगायतका संरचना, प्रतिनिधि छनोट विधि र कार्यतालिकालगायतका कार्ययोजना प्रस्तुत गर्नुपर्ने हुन्छ। कार्यदलले त्यसको सुझाव दिएको छ। पार्टीको विचार, नीति र विधिसम्बन्धी विषयलाई महाधिवेशन तयारीको महत्वपूर्ण विषयका रूपमा ग्रहण गर्ने र, तदनुरूप मस्यौदा, दस्तावेज तयार गर्ने, मस्यौदा दस्तावेज तयार भएसँगै वैचारिक, नीतिगत तथा विधिगत विषयमा बहस, छलफल महाधिवेशन पूर्व गर्नुपर्छ। तत्कालीन दुवै पार्टीका वैचारिक विषयलाई छलफल गर्ने र एउटा बिन्दुमा संश्लेषण गर्ने, दुवै पार्टीका नेतृत्वमा सञ्चालित शान्तिपूर्ण र सशस्त्र आन्दोलनका सकारात्मक वैचारिक पक्षको विश्लेषण गर्नुपर्ने हुन्छ। त्यसैगरी गाउँदेखि प्रदेश तहसम्मको अधिवेशन गर्दै केन्द्रीय महाधिवेशनमा अघि सक्नुपर्ने सूची हुन्। यस्ता कामको तयारी अहिलेसम्म हुन सकेको छैन। फरकफरक राजनीतिक कार्यदिशा र पृष्ठभूमिले निर्माण गरेको मनोविज्ञान, बेला बेलामा उत्पन्न हुने प्रमुख नेताहरूका असमझदारीले प्रक्रिया विलम्ब हुन पुगेको छ। यस्ता समस्या पार लगाउँदै महाधिवेशन अघि वडा, गाउँ, नगर, जिल्ला, प्रदेशका अधिवेशन सम्पन्न गर्नुपर्ने हुन्छ। यस्तो काम सम्पन्न गर्न तीन महिनाभन्दा बढी समय लाग्छ। महाधिवेशन प्रतिनिधि छनोटमा हुन सक्ने रस्साकस्सी अर्को जटिल काम हो। ०००"
सजिलो छैन नेकपा महाधिवेशन,"काठमाडौं : सत्तारूढ दल नेकपाले तत्कालीन पार्टी एकता घोषणा गरिरहँदा दुई वर्षभित्र पार्टी महाधिवेशन गर्ने लक्ष्य निर्धारण गर्यो। दुई वर्षको त्यो भाका नाघ्यो, तर महाधिवेशन त के पार्टी एकता, एकीकरणकै काम अहिलेसम्म टुंगिन सकेन। मंसिरमै अर्ली महाधिवेशनको प्रस्ताव आयो। दुवै अध्यक्ष प्रधानमन्त्री केपी ओली र पुष्पकमल दाहालको सहमतिमा मंसिरमै महाधिवेशनको मिति तोकिएन। अहिले फेरि चैतमा महाधिवेशनको प्रस्ताव भएको छ। गत माघ १५ देखि १९ गतेसम्मको नेकपा केन्द्रीय समितिको दोस्रो बैठकले पारित गरेको कार्यतालिकामा महाधिवेशन गर्ने प्रतिवेदन बुझाइएको छ। कार्यदलले आगामी चैत २५देखि ३० सम्म महाधिवेशन गर्ने सुझाव दिएको छ। उक्त प्रस्तावलाई नेकपाले १८ भदौको सचिवालयमा छलफल गर्दैछ। त्यसपछि यसै प्रस्तावलाई आवश्यक ठानिए काँटछाँट गरेर १३ साउनदेखि अवरुद्ध बनेको स्थायी समिति बैठकमा लगेर पारित गर्ने नेताहरूको योजना छ। त्यसो गर्दा असोज १५ देखि १७ सम्म काठमाडौंमा केन्द्रीय समिति बैठक राखेर महाधिवेशन लक्षित कार्यक्रम बनाउने सुझाव कार्यदलको छ। ४ सय ४१ सदस्यीय केन्द्रीय समितिको बैठक तोकिएकै मितिमा हुने नहुने कोभिडको अवस्थाले निर्धारण गर्ने नेकपा नेताहरू बताउँछन्। गत वैशाखदेखि पार्टी नेताहरूकै बीचमा तीव्र शक्ति संघर्ष चल्यो। नेताहरूले यो संघर्षको वैधानिक अवतरण महाधिवेशनबाट खोजेका छन्। अहिलेको अवस्था र अबको आठ महिनामा महाधिवेशन गर्न नेकपालाई निक्कै चुनौती देखिन्छ। निक्कै चुनौतीपूर्ण अवस्था छ, हाम्रो चाहनाले मात्र भन्दा पनि समयले कुन रूप लिन्छ, त्यसले महाधिवेशन चैतमा हुने नहुने निर्धारण गर्छ, नेकपा स्थायी समिति सदस्य सत्यनारायण मण्डल भन्छन्, चैतमा महाधिवेशन सम्पन्न गर्ने मिति केन्द्रीय समितिले तोकेकै हो। तर, त्यसको के कति तयारी भयो ? कोभिडले कस्तो असर र प्रभाव पार्छ ? त्यसले यसबारेमा अहिले नै यसै भन्न सक्ने अवस्था छैन। २०७५ जेठ ३ मा तत्कालीन एमाले र माओवादीका बीचमा एकता हँुदा पार्टी एकता एकीकरणको काम तीन महिनाभित्र टुंग्याउने, दुई वर्षभित्र एकताको महाधिवेशन गर्ने सहमति भएको थियो। एकता गर्दा स्थगित राखिएका जनताको बहुदलीय जनवाद, एक्काइसौं शताब्दीको जनवाद र माओवादका विषयमा महाधिवेशनमा व्यापक छलफल र बहसबाट टुंगोमा पुग्ने गरी पार्र्टी एकता भएको थियो। तर, २७ महिना बित्दासमेत नेकपाले केन्द्र्रीय विभाग, विशेष प्रदेश, जिल्ला मातहात महानगर कमिटी, स्वायत्त कमिटीदेखि जबस मोर्चाको केन्द्रीय निकायसम्मका संरचना अझै टुंगिएको छैन। महाधिवेशन पूर्वनेकपाले एकताको काम टुंग्याउनु पर्ने हुन्छ। महासचिव विष्णु पौडेल नेतृत्वको कार्यदलले अबको एक महिनाभित्र पार्टी विधान र नियमावलीको व्यवस्था र निर्धारित मापदण्डका आधारमा एकताएकीकरणका बाँकी काम सम्पन्न गर्न सुझाएको छ। त्यसैगरी केन्द्रीय तहका कमिटी, जनवर्गीय संगठन र प्रवास क्षेत्रको संठनात्मक एकीकरण गर्नुपर्ने सुझाव दिएको छ। सो सुझावका आधारमा नेकपा अगाडि जान सक्छ, सक्दैन अझै नेताहरूमा शंका छ। एकता एकीकरणका काम तीन महिनामा सक्ने भनियो, पटक पटक मिति तोकियो, १५ दिनभित्र सक्ने केन्द्रीय समितिले नै भनेको हो, स्थायी समितिले पनि भनेकै थियो, तर अझै बाँकी नै छ, अर्का एक स्थायी समिति सदस्यले भने। अहिले पनि कार्यदलको सुझावका आधारमा हुन्छ हुँदैन भनेर भनिहाल्ने अवस्था नरहेको उनको भनाइ छ। एकता सम्पन्न भएको यो अवधिसम्म तत्कालीन पार्टीका चल, अचल सम्पत्ति एकीकरण गर्ने र अभिलेख गर्ने काम पनि भएको छैन। पार्टीसँग संगठित सदस्य कति संख्यामा छन भन्ने यकिन तथ्यांक नेकपासँग छैन। झन्डै आठ लाख संगठित सदस्य रहेको जिकिर नेताहरूले गरेका छन्। तर तत्कालीन माओवादी तर्फका पार्टी सदस्यको कुनै व्यवस्थित अभिलेख नभएका कारण केन्द्रीय कार्यालयसँग यसको कुनै अभिलेख छैन। तत्कालीन माओवादी तर्फका नेता कार्यकर्ता के कति संख्यामा संगठित थिए, त्यसको कुनै अभिलेख नै देखिन्न, न उहाँहरूका अभिलेख छ, न माइन्युट नै। फौजी खालको संरचना, एउटा नेताले जे भन्यो, त्यहीअनुसार चल्ने खालको संरचना थियो, त्यसरी व्यवस्थित अभिलेख नहुँदा कठिन र अप्ठ्यारो अवस्था छ, स्थायी समिति सदस्य मण्डलले भने। संगठन विभागले यसका लागि केही प्रयास गरे पनि फलदायी हुन सकेको छैन। संगठन विभागका सदस्यसमेत रहेकी केन्द्रीय सदस्य रेखा शर्मा विभागको पहिलो बैठक बसेयता कुनै काम हुन नसकेको बताउँछिन्। पार्टीमा अहिले न विभाग, न कमिटी, न प्रदेश केही पनि कामयावी जस्तो अवस्थामै छैन। संगठन विभाग विस्तार भएको बेला एउटा बैठक बसेर सदस्यता नवीकरण गर्ने, सदस्यता शुल्क घटाउने जस्ता कुरा हामीले गर्यौं, उनले भनिन्। त्यो सर्कुलर तलसम्म गए पनि कुनै काम नभएको बताउँदै उनले भनिन्, अब पार्टीले महाधिवेशन गर्ने गरी कार्ययोजना बन्यो भने अभियानका रूपमा काम फटाफट गर्ने गरी जान्छौं। आगामी महिनाभित्र सम्बन्धित जिल्ला कमिटीले पार्टी संगठित सदस्यता विवरण अद्यावधिक गरी प्रदेश कमिटी हुँदै केन्द्रीय संगठन विभागमा पठाउने र मंसिरभित्र संगठित सदस्यता नवीकरण सम्पन्न गर्न गर्नुपर्ने कार्यदलको सुझाव छ। तर त्यसलाई स्थायी समिति बैठकले अनुमोदन गराएर निर्धारित मितिमा सम्पन्न गर्न उत्तिकै कठिनाइ छ। कोभिडको अवस्था कसरी जान्छ, अहिले नै केन्द्रीय समिति बैठक बस्न त मुस्किल छ। झन् महाधिवेशनको कुरा छ। कोभिडले सबै कुरा निर्धारण गर्ने भएकोले त्यसले कुन रूप लिन्छ, त्यही आधारमा मात्र यो विषयमा एउटा टुंगो लाग्ला, शर्मा भन्छिन्। महाधिवेशनका लागि केन्द्रीय समितिबाटै कार्ययोजना पािरत गर्नुपर्ने हुन्छ। केन्द्रीय समिति बैठकमा केन्द्रीय सचिवालयबाट एकताको राष्ट्रिय महाधिवेशन आयोजना तयारीका लागि दस्तावेज मस्यौदा कमिटी, मूल व्यवस्थापन कमिटीलगायतका संरचना, प्रतिनिधि छनोट विधि र कार्यतालिकालगायतका कार्ययोजना प्रस्तुत गर्नुपर्ने हुन्छ। कार्यदलले त्यसको सुझाव दिएको छ। पार्टीको विचार, नीति र विधिसम्बन्धी विषयलाई महाधिवेशन तयारीको महत्वपूर्ण विषयका रूपमा ग्रहण गर्ने र, तदनुरूप मस्यौदा, दस्तावेज तयार गर्ने, मस्यौदा दस्तावेज तयार भएसँगै वैचारिक, नीतिगत तथा विधिगत विषयमा बहस, छलफल महाधिवेशन पूर्व गर्नुपर्छ। तत्कालीन दुवै पार्टीका वैचारिक विषयलाई छलफल गर्ने र एउटा बिन्दुमा संश्लेषण गर्ने, दुवै पार्टीका नेतृत्वमा सञ्चालित शान्तिपूर्ण र सशस्त्र आन्दोलनका सकारात्मक वैचारिक पक्षको विश्लेषण गर्नुपर्ने हुन्छ। त्यसैगरी गाउँदेखि प्रदेश तहसम्मको अधिवेशन गर्दै केन्द्रीय महाधिवेशनमा अघि सक्नुपर्ने सूची हुन्। यस्ता कामको तयारी अहिलेसम्म हुन सकेको छैन। फरकफरक राजनीतिक कार्यदिशा र पृष्ठभूमिले निर्माण गरेको मनोविज्ञान, बेला बेलामा उत्पन्न हुने प्रमुख नेताहरूका असमझदारीले प्रक्रिया विलम्ब हुन पुगेको छ। यस्ता समस्या पार लगाउँदै महाधिवेशन अघि वडा, गाउँ, नगर, जिल्ला, प्रदेशका अधिवेशन सम्पन्न गर्नुपर्ने हुन्छ। यस्तो काम सम्पन्न गर्न तीन महिनाभन्दा बढी समय लाग्छ। महाधिवेशन प्रतिनिधि छनोटमा हुन सक्ने रस्साकस्सी अर्को जटिल काम हो। ०००"
खतिवडा पुनर्नियुक्ति : ओलीदाहाल मत बाझियो,"काठमाडौं : अर्थमन्त्री डा युवराज खतिवडाको राष्ट्रिय सभा सदस्य पुनर्नियुक्तिका विषयमा नेकपाका दुई अध्यक्षबीच मत बाझिएको छ। प्रधानमन्त्रीसमेत रहेका अध्यक्ष केपी ओलीले खतिवडालाई राष्ट्रिय सभा सदस्यमा पुनः दोहोर्याउन अध्यक्ष पुष्पकमल दाहालसँग प्रस्ताव गरेका थिए। तर यसमा दाहाल सकारात्मक नभएको स्रोतले बताएको छ। दाहालले भने पार्टी सचिवालयमा छलफल गरेर यस विषयमा निर्णय लिनुपर्ने मत ओलीसँगको छलफलका क्रममा राखेका छन्। नेकपामा दुई अध्यक्षको शक्ति संघर्ष मत्थर भएको बताइरहँदा खतिवडाको पुनर्नियुक्तिको विषयले फेरि मत बाझिन थालेको हो। खुमलटार स्रोतका अनुसार, प्रधानमन्त्री ओली पार्टी सचिवालय बैठकअगाडि नै दाहालसँगको छलफलका आधारमा सहमति जुटाई खतिवडालाई राष्ट्रिय सभामा पुनर्नियुक्ति दिलाएर आफ्नो क्याबिनेटमा अर्थमन्त्रीकै रूपमा निरन्तरता दिन चाहिरहेका छन्। दाहाल भने पार्टीभित्रको राजनीतिक नियुक्ति, संघीय मन्त्रिपरिषद् र प्रदेश मन्त्रिपरिषद्को पुनर्गठन सचिवालय बैठकमा छलफलमा लगिनुपर्ने र त्यहाँ नेताको सुझाव, अध्यक्षयको आपसी परामर्श र सहमतिका आधारमा मात्रै निर्णयमा पुग्नुपर्ने पक्षमा उभिएका छन्। १२ भदौमा प्रधानमन्त्री निवास बालुवाटारमा भएको झन्डै दुई घण्टा लामो छलफलका क्रममा ओली र दाहालबीचमा खतिवडाको पुनर्नियुक्तिका विषयमा छलफल भएको थियो। त्यसअगाडि पनि ओली दाहाल ९ भदौमा छलफलमा बसेका थिए। खतिवडाको म्याद यही २१ भदौमा सकिँदै छ। गत फागनु २१ बाट गैरसांसदका रूपमा अर्थमन्त्रीमा निरन्तरता पाइरहेका खतिवडालाई अहिले पनि निरन्तरता दिन आगामी २० भदौसम्ममा सरकारको सिफारिसमा राष्ट्रपतिबाट मनोनीत हुने राष्ट्रिय सभा सदस्यका रूपमा मनोनीत गर्नुपर्ने हुन्छ। अन्यथा उनले संवैधानिक प्रवाधानका आधारमा पनि अर्थमन्त्रीका रूपमा निरन्तरता पाउन सक्नेछैनन्। नेकपाभित्र अर्थमन्त्री खतिवडाप्रति कतिपय नेता असन्तुष्ट देखिए पनि प्रधानमन्त्री ओली भने सन्तुष्ट देखिएका छन्। यसका कारण पनि अबको प्रतिनिधिसभाको बाँकी कार्यकालमा प्रधानमन्त्री खतिवडालाई नै अर्थमन्त्रीका रूपमा निरन्तरता दिन चाहिरहेका छन्। उनले केही दिनअगाडि मात्रै एक टेलिभिजन अन्तर्वार्ताका क्रममा पनि खतिवडाको पुननर्नियुक्ति हुने संकेत गरेका थिए। सरकारका मन्त्री परिवर्तन गर्ने वा नगर्ने भन्ने जिम्मेवारी प्रधानमन्त्रीको विषय भएको भन्दै ओलीले आफू अर्थमन्त्री खतिवडाको कामबाट सन्तुष्ट भएको बताएका थिए। उहाँ (खतिवडा)ले राम्रो काम गर्नुभएको छ। दुईचार दिन बाँकी छ हेरौं। प्रधानमन्त्रीको भनाइ थियो। अध्यक्ष दाहाललगायत नेता भने खतिवडालाई बिदा गरेर अब सरकारका मन्त्री हेरफेर हुँदा अन्य नेतालाई अर्थमन्त्रीका रूपमा जिम्मेवारी दिनुपर्ने पक्षमा देखिन्छन्। गत फागुन १४ मा राष्ट्रिय सभा सदस्यमा रिक्त एक पदका लागि उपाध्यक्ष वामदेव गौतमलाई पठाउन सरकारलाई सुझाव दिने निर्णय नेकपाको सचिवालय बैठकले गरेको थियो। उक्त सुझावलाई ओलीले एक घण्टा नबित्दै पार्टीको सुझाव मान्नैपर्ने बाध्यतामा आफू नभएको बताएपछि नेकपाभित्र चर्काे विवाद निम्तेको थियो। प्रधानमन्त्री ओली गत वैशाख २० मा उपाध्यक्ष गौतम राष्ट्रिय सभामा नगएर प्रतिनिधि सभाको चुनाव लडाउने विषयमा भएकाले फागुनको निर्णय प्रतिस्थापन भइसकेको बुझाइमा छन्। एक टेलिभिजन अन्तर्वार्तामा ओलीले भनेका थिए, एकपल्ट उहाँ (वामदेव) लाई प्रतिनिधिसभाको चुनाव लडाउने कुरा भएको थियो। त्यसपछि त्यो निर्णय सकिएको छ। यसअघि उहाँले पनि राष्ट्रिय सभाको चुनावमा नजाने भन्नुभएको थियो। तर गौतम फागुनको निर्णय पार्टीले कार्यान्वयन गर्नुपर्ने पक्षमा देखिन्छन्। प्रधानमन्त्रीबाट आफैंलाई राष्ट्रिय सभामा लैजानुपर्ने पार्टी निर्णय कार्यान्वयन हुनुपर्ने पक्षमा आफू रहेको गौतमको अहिले मत देखिन्छ। यो घनचक्करबीच राष्ट्रिय सभाको रिक्त एक सिटका लागि फेरि नेकपाको १८ भदौको सचिवालयमा विवाद निम्तने सक्ने देखिएको छ। यसबीचमा पार्टीभित्र देखा परेको विवाद सल्टाउन ओली र दाहालले साउन ३० मा महासचिव विष्णु पौडेलको नेतृत्वमा ६ सदस्यीय कार्यदल बनाएका थिए। समस्या समाधान सुझाव कार्यदलले दुवै अध्यक्षलाई ६ भदौमा बुझाएको प्रतिवेदनमा राजनीतिक नियुक्तिलगायत विषयमा पार्टी सचिवालयमा छलफल गरेर आपसी समझदारी कायम गरेर मात्र निर्णय लिनुपर्ने सुझाव उल्लेख छ। कार्यदलको प्रतिवेदनमा छलफलका लागि नेकपाले १८ भदौमा सचिवालय बैठक बोलाएको छ। दुई अध्यक्षका कामको जिम्मेवारी बाँडफाँटलगायत विषय समेटेर आएको कार्यदलको प्रतिवेदनमा सरकार पार्टीको नीतिगत मार्गदर्शनमा सञ्चालन हुने स्थापित मान्यतालाई प्रभावकारी रूपमा कार्यान्वयन गर्ने उल्लेख छ। खतिवडाको पुनर्नियुक्तिको प्रस्ताव ओलीले राखेपछि दाहालले आफू निकट नेतासँग प्रधानमन्त्रीको चाहनाका विषयमा छलफलसमेत गरेका छन्।"
जसले प्रहरीकै हातमा प्रचार थमाउँथे,"राजविराज : पद, पैसा र पावरलाई त्यागेर आदर्श, निष्ठा र समाजसेवालाई अँगाल्ने नेविसंघ सप्तरीका संस्थापक एवम् कांग्रेस सप्तरीका निडर नेता मुरारीप्रसाद उपाध्यायलाई पार्टी र नेविसंघले सम्झिन नसकेकोमा पुराना नेताले दुख व्यक्त गरेका छन्। सप्तरीको राजनीतिक इतिहासमा पूर्व उपप्रधानपञ्च र बहुदलीय व्यवस्थाको स्थापनालगत्तै कांग्रेसको क्षेत्रीय सभापतिको जिम्मेवारी सम्हालेका उपाध्यायको त्याग, तपस्या, निष्ठा र इमान्दार जीवनशैली सप्तरीको इतिहासमा अविस्मरणीय रहेको चर्चा गर्दै पूर्वगृह राज्यमन्त्री एवम् पूर्वकेन्द्रीय सदस्य रामकुमार चौधरीले १३औँ दिनको पूण्य तिथीसम्म शोकसभा समेत नगरेकोमा दुःख व्यक्त गरेका हुन्। पञ्चायतकालमा युवालाई संगठित गर्न, सहिद पुस्तकालय स्थापना गर्न र निरन्तर समाजसेवामा लागेका आदर्श र प्रेरणास्रोत रहेका उपाध्यायलाई सप्तरी कांग्रेस र नेविसंंघले नसम्झिएकोमा चौधरीले दुःख व्यक्त गरे। निरकुंश व्यवस्थाको अन्त्य गरी प्रजातन्त्रको बहाली गर्न महत्वपूर्ण भूमिका खेलेका उपाध्यायले प्रहरीकै हातमा पञ्चायत विरोधी प्रचार थमाउने आँट देखाउँथे, चौधरीले स्मरण गरे। राजविराज नगरपालिकाका पूर्वउप प्रधानपञ्च समेत रहेका राजविराज नगरपालिका७ निवासी ७७ वर्षीय उपाध्यायको गत भदौ ५ गते उपचारका क्रममा काठमाडौंको ग्राण्डी अस्पतालमा मृत्यु भएको थियो। ज्वरो र निमोनिया भएपछि काठमाडौं पुगेका उनमा कोरोना संक्रमण देखिएपछि तत्कालै विद्युतीय शवदाहमा शव व्यवस्थापन गरिएको छोरा सचिन उपाध्यायले बताए। २०४३ साल चैतमा भएको स्थानीय तहको निर्वाचनमा राजविराजको चार वडाको मतदानमा धाँधली भएको भन्दै उम्मेदवारले गरेको अनसनलगायतको आन्दोलन सफल भएपछि ०४४ साल वैशाखमा पुनः भएको निर्वाचनमा उपाध्याय उपप्रधान पञ्चमा निर्वाचित भएका थिए। चार बुथको मतदानमा धाँधली भएको भन्दै जारी १२ दिनको अनसनपछि ०४४ वैशाख ४ गते राजविराज नगरपालिकाको सबै १० वडामा पुनः निर्वाचन हुनु नेपालको राजनीतिमा ऐतिहासिक घटना रहेको पूर्वप्रधानपञ्च गोविन्द सिंह बताउँछन्। उपाध्यायसँगै प्रधानपञ्च बनेका सिंहले बिरामीको सेवा र अस्पतालमा कुरुवा बस्न २०७६ सालसम्म सामाजिक सेवाभावका उपाध्याय अग्रसर रहने गरेको बताए। सप्तरीको जनता र पार्टीका लागि उपाध्यायको योगदान ऐतिहासिक र चीरस्मरणीय रहेको बताएका कांग्रेस सप्तरीका सभापति दिनेश यादवले उनको सम्झनामा कुनै कार्यक्रम गर्न नसकिएको तर विज्ञप्तिमार्फत श्रद्धाञ्जली दिएको जानकारी दिए। कोरोनाका कारणले पनि कुनै कार्यक्रम गर्न नसकिएको उनले बताए। नेविसंघ सप्तरीको अध्यक्षको दाबी गर्दै आएका पार्थो सरकारले पनि उपाध्यायको सम्झनामा कुनै कार्यक्रम नभएको जानकारी दिए। सहिद पुस्तकालयमा बम विष्फोट भएपछि उपाध्यायसँगै कांग्रेसका नेता पक्राउ परेको अर्का पुराना नेता सुशील सेवाले बताए। पञ्चायती व्यवस्थामा कांग्रेसका नेता निर्वासनमा बसेर हिंसात्मक आन्दोलन गर्ने निर्णयलाई अस्वीकार गर्दै उपाध्याय सप्तरीको जोगिनियाबाट राजविराज बसाई सरेर युवालाई संगठित गर्न अग्रसर रहेको सेवाले बताए। पद, पैसा र पावरले धानेको अहिलेको राजनीतिक वातावरणमा उपाध्याय जस्ता व्यक्तित्वलाई सम्झने त टाढाको कुरा हो, आफैँले जन्माएको नेविसंघ सप्तरी र जीवनभर कर्म गरेको पार्टी नेपाली कांग्रेस सप्तरीले सम्झने चेष्टासमेत नगर्नुलाई पूर्वगृहराज्य मन्त्री चौधरी दुःखद भएको बताउँछन्। उपाध्यायका श्रीमती, २ छोरा र २ छोरी छन्। उपाध्यायको १३ औँ दिनको पुण्य तिथिमा भावपूर्ण श्रद्धाञ्जली र परिवारमा समवेदना।"
वीर अस्पतालको ओपीडी सेवा बन्द,"काठमाडौं : वीर अस्पतालकका १३ जना स्वास्थ्यकर्मीमा कोरोना भाइरस (कोभिड१९) संक्रमण पुष्टि भएपछि ओपीडी सेवा बन्द भएको छ। अस्पतालका निर्देशक डा केदार सेन्चुरीका अनुसार एक चिकित्सक, ६ नर्स, दुई फार्मेसीमा कार्यरत स्वास्थ्यकर्मी र चार सफाइ कर्मचारीमा कोरोना पुष्टि भएपछि दुई दिनका लागि ओपीडी सेवा बन्द गरिएको हो। निर्देशक सेन्चुरीले विज्ञप्ति सार्वजनिक गर्दै बुधबार र बिहीबारका लागि ओपीडी सेवा बन्द भएको जानकारी गराएका हुन्। वीर अस्पतालमा कार्यरत ७१ कर्मचारीमा संक्रमण पुष्टि भइसकेको छ। संक्रमण पुष्टि भएका सबैलाई होटलको आइसोलेसनमा पठाइएको छ। ओपीडी सेवा बन्द भए पनि ज्वरो क्लिनिक, आईसीयू, पसीआर ल्याब, प्रशासन शाखाका सेवा भने सञ्चालन हुने विज्ञप्तिमा जनाइएको छ ।"
कपिलवस्तुको चन्द्रौटामा ३० बेडको आइसोलेसन सेन्टर,"कपिलवस्तु : शिवराज नगरपालिकाले चन्द्रौटामा ३० वेड क्षमताको आइसोलेसन सेन्टर निर्माण गरेको छ । नगरपालिका क्षेत्र र आसपासका कोरोना संक्रमितको सघन रुपमा उपचार गर्नका लागि आइसोलेसन सेन्टरको निर्माण गरिएको नगर प्रमुख नेत्र राज अधिकारीले बताए । जिल्लामा कोरोना संक्रमणको अवस्था भयावह हुन सक्ने भन्दै जिल्ला प्रशासन कार्यालयमा बसेको बैठकमा आआफ्ना स्थानीय तहले सम्भव भएसम्म आइसोलेसन सेन्टर निर्माण गर्ने निर्णय भएको थियो । सोही अनुसार २ महिनाभित्र शिवराज नगरपालिकाले नगरपालिकाको तर्फबाट ७२ लाख रुपैयाँ र यूनिसेफको १३ लाख रुपैयाँ सहयोग गरी करीब ८५ लाखको लागतमा आइसोलेसन सेन्टर निर्माण कार्य पूरा गरेको नगर प्रमुख अधिकारीले बताए । शिवराज नगरपालिकाका कोरोना संक्रमितहरुलाई बुटवलस्थित आइसोलेसन सेन्टरमा पठाउँदा राख्ने ठाउँ नहुँदा फर्काउनु परेको पीडा म कहिल्यै बिर्सन्न, नगर प्रमुख अधिकारीले भने, 'अब यस क्षेत्रका कोरोना संक्रमितहरुलाई उपचार गर्न सहज हुनेछ, यसमा हामी निकै खुशी छौं ।' आइसोलेसन निर्माणमा सहयोग गर्ने सवैमा नगर प्रमुख अधिकारीले धन्यवाद दिँदै कोरोना विरुद्धको नगरपालिकाको अभियानलाई सहयोग गर्न सबै राजनैतिक दलका प्रतिनिधि, संघ संस्था र नगरवासीहरुमा अपील समेत गरेका छन् । आइसोलेसन सेन्टरमा कोरोना संक्रमितहरुका लागि अक्सिजनसहितका ६ वटा विशेष कोठाहरु छन् । यसका अतिरिक्त स्वास्थ्यकर्मी तथा स्टाफहरुका लागि थप ३ वटा कोठाहरु निर्माण गरिएका छन् । यहाँ आएका लक्षणसहितका संक्रमितका लागि ४ वटा वेडसहितको सघन कक्ष निर्माण गरिएको छ । यसमा अक्सिजनलगायत आवश्यक पर्ने उपकरणहरुको व्यवस्थापन गरिएको स्वास्थ्य संयोजक चुरामणी भट्रराईले बताए । सेन्टरमा राखिएका संक्रमितको जटिल समस्या देखिए मात्रै बुटवलस्थित कोरोना विशेष अस्पतालमा पठाउँछौं, स्वास्थ्य संयोजक भट्टराईले भने, 'नगर क्षेत्रका प्राय सबै कोरोना संक्रमितलाई यहीबाट हामी सन्चो पार्छौ ।' आइसोलेसन सेन्टरमा ४ जना स्वास्थ्यकर्मी, २ जना सुरक्षाकर्मी र २ जना स्वीपर खटाइएको छ । सेन्टरका हरेक गतिविधि सिसिटीभी क्यामेराबाट निगरानी हुन्छ । संक्रमितलाई सहज ढंगले समय विताउन सजिलो होस् भन्नका लागि फ्री वाईफाई सेवा प्रवाह गरिएको छ । शिवराज नगरपालिकामा हाल सम्म १ सय २८ जना कोरोना संक्रमित भएकोमा १ सय २५ जना उपचार पछि निको भइसकेका छन् । हाल ३ जनामा मात्र संक्रमण रहेको नगरपालिकाले जनाएको छ । शिवराज नगरपालिबाट चन्द्रौटामा निर्माण गरिएको नवनिर्मित कोरोना आइसोलेसन सेन्टर ।तस्बिर : अन्नपूर्ण"
सांस्कृतिक पाठशालामा सोह्र श्राद्ध अभ्यास,"स्याङजा : हिन्दु धर्म, संस्कार र संस्कृतिको संरक्षण एवं जगेर्ना गर्ने उद्देश्यले स्थापित सांस्कृतिक पाठशालामा बैद्धिक कर्मकाण्डलगायतका संस्कृत भाषा र हिन्दु धर्म संस्कार सिकाइएको छ । भिमटारी सामुदायिक सिकाइ केन्द्रको आयोजना तथा मोहिनी शरण स्मृती प्रतिष्ठानको सहआयोजनामा धर्म र संस्कार सिकाउने उदेश्यले सांस्कृतिक पाठशाला सञ्चालनमा ल्याइएको हो । पाठशालामा बुधबार (भोली) देखि सुरु हुने सोह्र श्राद्ध अर्थात पितृ कार्यलाई लक्षित गर्दे श्राद्ध अभ्यास गराइएको पाठशालाका युवा प्रकाश अर्यालले जानकारी दिए । उनले भने, 'हिन्दु धर्म अन्तरगतका विभिन्न संस्कारका बारेमा पनि प्रशिक्षण जारी छ ।' कोरोनाका कारण फुर्सदमा रहेका युवाहरुलाई लक्षित गर्दै धर्मसंस्कार संरक्षण गर्ने उदेश्यले जेठको दोश्रो सातादेखि पाठशाला सञ्चालन गरिएको हो । पाठशालामा विभिन्न व्यवसाय, पेशामा आवद्ध युवाहरु पनि सहभागी छन् । पाठशालामा वेद पाठ, अग्नि स्थापना, श्राद्ध पद्धतीलगायतको अध्ययन हुँदै आएको छ। प्रशिक्षार्थीहरु नै कर्ता र यजमान भई श्राद्ध कर्मका अभ्यास गराइँदै आएको केन्द्रका अध्यक्ष नेत्र नारायाण रेग्मीले बताए । पाठशालामा १८ देखि ५० वर्ष उमेरका ३० जना प्रशिक्षार्थी छन् । केही वर्षयता धार्मिक एवं कार्यमा युवाहरुको रुची कम हुँदै गइरहेको बेला यस्ता प्रशिक्षणले सकारात्मक प्रभाव पार्ने प्रतिष्ठानका अध्यक्ष धु्रवराज उपाध्यायको भनाइ छ । शुभकार्यका लागि पण्डित तथा पुरोहितहरुको संख्या कमी हुँदै गएको बेला युवाहरु यसतर्फ आकर्षित हुनु सुखद छ । पितृलाई श्रद्धा भक्तिका साथ सम्झिने वैदिक सनातन हिन्दू शास्त्रीय परम्परा अनुसार सोह्रश्राद्ध गर्ने गरिएको हो । दिवङ्गत पितृलाई सम्झन सोह्र श्राद्ध गर्न थालिएको हो ।"
बालुवाटारमा प्रधानमन्त्रीसँग मुस्कान,"काठमााडौं : प्रधानमन्त्री केपी ओलीले केही एक वर्षअघि एसीड आक्रमणमा परेकी मुस्कान खातुनसँग भेट गरेका छन् । प्रधानमन्त्रीको निजी चिवालयका अनुसार एसीड आक्रमणमा परेकी खातुनले मंगलबार बालुवाटार पुगेर ओलीसँग भेट गरेकी हुन् । केही अघि एसीड आक्रमणमा पर्नुभएकी पर्साकी मुस्कान खातुनले आज बालुवाटारमा प्रधानमन्त्री केपी शर्मा ओलीसँग भेट गर्नुभएको छ, प्रधानमन्त्रीको निजी सचिवालयको आधिकारीक फेसबुक पेजमाा लेखिएको छ । स्कुल जाने क्रममा गतवर्ष भदौमा वीरगन्जकी मुस्कान खातुनमाथि एसीड प्रहार भएको थियो । कक्षा ९ मा पढ्ने खातुनमाथि २०७६ भदौ २० गते स्कुल जाँदा एसिड आक्रमण भएको थियो । उनको अनुहार छाती र हातमा एसीडले पोलेको थियो । एसीड आक्रमणमा संलग्न बालक भएको भन्दै सुधार गृहमा पठाइएको थियो ।"
हटस्पट बनेको जिल्ला नियन्त्रण गर्न सके अन्य ठाउँमा कोरोना फैलिँदैन : जनस्वास्थ्यविद् तिवारी,"काठमाडौं : जनस्वास्थ्यविद्ले ५०० भन्दा बढी कोरोना भाइरस (कोभिड १९) सङ्क्रमण भएका जिल्लालाई नियन्त्रण गर्न सके अरु जिल्लामा फैलन नसक्ने बताएका छन। स्वास्थ्य तथा जनसख्या मन्त्रालयमा आयोजित नियमित पत्रकारसम्मेलनमा मंगलबार जनस्वास्थ्यविद् डा सुरेश तिवारीले १२ जिल्लामा सङ्क्रमण समुदायस्तरमा नै पुगेकोले हटस्टप बनेको भन्दै नियन्त्रण गर्नुपर्ने बताएका हुन्। मन्त्रालयले मंगलबार सार्वजनिक गरेको तथ्याङ्क अनुसार मोरङ, सुनसरी, बारा, महोत्तरी, धनुषा, रौतहट, सर्लाही, पर्सा, चितवन, काठमाडौँ, ललितपुर र रुपन्देही जिल्लामा ५०० भन्दा बढी सङक्रमित रहेका छन। मंगलबार एकै दिन एक हजार ६९ जनामा सङ्क्रमण देखिएको छ। अहिलेसम्म ४० हजार ५२९ जनामा सङ्क्रमण देखिएको छ। 'ति १२ जिल्ला सङ्क्रमणको हटस्पट भएको छ, त्यहाँ सङ्ंक्रमण समुदायस्तरमा पुगेको हामीले आकलन गरेका छौ ' उनले भने। जनस्वास्थ्यविद् डातिवारीका अनुसार औसत २२ देखि २४ प्रतिशतले सङ्क्रमण बढिरहेकोसमेत जानकारी दिनुभयो। महिलामा ८ प्रतिशत, बुद्धामा एक प्रतिशतबाट चार प्रतिशत पुगेको छ। परीक्षण गरिएकामध्ये ८ देखि ९ प्रतिशतमा सङ्क्रमित बढिरहेको तथ्यांकले देखाएको उनको भनाई रहेको छ। डा तिवारीले कोभिड १९ कै कारण मुलुकको अर्थतन्त्र ठप्प पार्न नहुने बताए। रासस"
बाँझो जमिन हुन थाल्यो हराभरा,"ताप्लेजुङ : फुङलिङ नगरपालिका८ मेवाराजाका गुरुभक्ति नेपालले आम्बोटे खेतमा आठ वर्षपछि धान रोपेका छन् । चैत्र र वैशाखमा झाडी सफा गरेर असारमा खेति लगाएको उनले सुनाए । '१९ मुरी धान फल्ने खेत बाँझिएको आठ वर्ष भएको थियो, नेपालले भने, 'लकडाउनले खेति गर्ने अवसर जुराइदियो ।' नेपाल सरकारी जागिरे हुन् । छोराछोरी सदरमुकाम बसेर पढ्छन् । श्रीमतीलाई घर स्याहार्दै ठिक्क हुन्थ्यो । त्यसैले खेतमा कमाइ लगाउन सकेनन् । मेवाराजा गाउँका अधिकांश घरको अवस्था यस्तै छ । युवा पिँढी अध्ययन र कामका लागि भन्दै घर छोडेर बाहिरिएका थिए । 'यस वर्ष भने सबै गाउँ फर्किए, मेरो पनि छुट्टि भयो, 'गुरुभक्ति भन्छन्, 'खेति नगरी खान नपाइने रहेछ भन्ने लागेर बाँझो फुटाएँ ।' सोहि गाउँका श्याम तामाङ काठमाडौमा होटल सञ्चालन गर्थे । कमाई राम्रै भएकाले गाउँ फर्कने सोचाई थिएन । यहि बीचमा कोरोना भइरसको संक्रमण रोक्न सरकारले लकडाउन गर्यो । बजार, पसल, होटल ठप्प भए । होटलमा ताला लगाएर लकडाउनकै बिचमा उनि घर फर्किका उनि अहिले खेतिमा लागेका छन् । तीन वर्षदेखि बाँझो बनेको खेतमा श्यामले पनि धान रोपे । अब तरकारी लगाउने योजना छ । 'राम्रो होला भन्ठानेर होटलमा लाखौं लगानी गरियो, अहिले ताला झुन्ड्याएर भाडा तिर्नुपरेको छ,' श्याम भन्छन्, 'अब गाउँमा बसेर व्यवसायीक रुपमा कृषिमा लाग्ने सोच बनाएर फर्किएको हुँ ।' मेवाराजाकै प्रेम तामाङ र प्रविण पालुङ्वाले पनि बाँझो जमिन हराभरा बनाएका छन् । प्रेमले धान र प्रविणले गहत रोपेका हुन् । आठराई त्रिवेणी गाउँपालिका३ का भिमबहादुर चौहानले १५ वर्षअघि धान खेत मासेर अलैंची लगाएका थिए । केहि वर्ष अलैंचीले राम्रै आम्दानी समेत दियो । बिस्तारै अलैंचीको बजार साँघुरिदै गयो । मूल्य घट्यो । मूल्य कम भएपछि स्याहार पनि खासै गरेनन् । क्रमशः अलैंची मर्दै गयो र जमिन बाँझियो । उत्तिस र झाडीले ढाकिसकेको खेतमा यस वर्ष भने उनले धान रोपेको सुनाए । बन्द भएपछि बाहिर गएका छोराछोरी पनि फर्किए, 'चौहानले भने, 'जंगलले छोपिसकेको खेतमा अहिले लोभलाग्दो गरी धान हुर्कदैछ ।' जिल्लाकै मिक्वाखोलाका दुर्गा बस्नेतले पनि खेतमा तीन वर्षदेखि कमाइ लगाउन छोडेका थिए । जनशत्ति अभावले बाँझिएको खेत धान, केरा र कागतिले हराभरा बनेको छ । शहर पसेका मानिस गाउँमा फर्किएपछि कमाइ लगाउन सम्भव भएको उनले सुनाए । भने, 'गाउँमा बुढाबुढी र केटाकेटी मात्रै हुन्थे, खेताला पाइदैनथ्यो, यस वर्ष काम गर्ने मान्छे गाउँमै प्रशस्त छन् ।' जिल्लास्थित कोभिड नियन्त्रण तथा व्यवस्थापन समितिका अनुसार चैत्र १७ गते यता १४ हजार ९ सय ६४ जना जिल्ला भित्रिएका छन् । त्यसमध्ये अधिकांश रोजगार र अध्ययनको सिलसिलामा गएका छन् । अहिले उनीहरु घरमा कुनै न कुनै व्यवसायमा संलग्न रहेको जिल्ला समन्वय समिति प्रमुख घनेन्द्र मादेनले बताए । स्थानीय तहले चालु आर्थीक वर्षको बजेटमा बैदेशिक रोजगार र अन्य ठाउँबाट रोजगार गुमाएर फर्किएका युवाका लागि योजना समेटेका छन् । 'गाउँमै रोजगार, गर्वको आधार, 'सिरीजंघाको सान, उद्यमशील किसान जस्ता योजनामार्फत् युवालाई कृषिमा लगाउने सिरीजंघा गाउँपालिका प्रमुख टिकाराम गुरुङले बताए ।"
बिरामी बोक्ने जीपका चालकलाई कोरोना,"दमौली : आँबुखैरेनी र गोरखा आसपासका क्षेत्रका बिरामी बोक्ने जीपका चालकलाई कोरोना संक्रमण देखिएको छ। गण्डकी प्रदेश स्वास्थ्य निर्देशनालयले सार्वजनिक गरेको पछिल्लो पीसीआर परीक्षण नतिजामा संक्रमण देखिएका आँबुखैरेनी ३ निवासी २९ वर्षका पुरुषमा कोरोना संक्रमण देखिएको हो। उनी त्यस क्षेत्रमा बिरामी ओसारपसार गर्ने जीपका चालक भएको खुलेको छ। छिमेकी गोरखकाली गाउँपालिकाका व्यक्तिमा संक्रमण देखिएपछि उनको सम्पर्कमा आएका ती चालकलाई क्वारेन्टिनमा राखिएको थियो। उनी बिरामीहरुलाई अस्पताल लैजाने जीपका चालक हुन् आँबुखैरेनी गाउँपालिकाका स्वास्थ्य शाखा प्रमुख अगमप्रसाद उपाध्यायले भने,गोरखकालीका संक्रमितको सम्पर्कमा आएको पाइएपछि हामीले क्वारेन्टिनमा राखेका थियौं।' तीन दिनयता उनी क्वारेन्टिनमा भए पनि उनले यस अघि पटक पटक बिरामी ओसारपसार गरेको पाइएकाले अब क्न्ट्याक्ट ट्रेसिङ थालिने उनले बताए। धेरै पटक गोरखाबाट बिरामी बोकेर अस्पताल लगेको पाइएकाले उनको सम्पर्कमा आएकाको खोजी थालेका छौं, उनले भने।"
पाँच अन्तर्राष्ट्रिय उडानबाट फर्किए २६४ नेपाली,"काठमाडौं : त्रिभुवन अन्तर्राष्ट्रिय विमानस्थलमा आज आवागमन र प्रस्थान दुवै गरी पाँच अन्तर्राष्ट्रिय चार्टर्ड उडान भएका छन्। यी उडानमार्फत २६४ यात्रु नेपाल आएका छन् भने एक यात्रु नेपालबाट विदेश फर्किएको विमानस्थल कार्यालयले जनाएको छ। विमानस्थलका अनुसार आज नेपाल एयरलाइन्सले दोहाबाट १३८ यात्रु ल्याएको छ। सोही एयरलाइन्सको जहाजले कुवेतका लागि उडान भर्दा एक यात्रु लगेको छ। यस्तै हिमालय एयरलाइन्सले दोहाबाट १२६ यात्रु काठमाडौँ ल्याएको छ। एयर अरेबियाको जहाजले ६ हजार ६५० कार्गो नेपाल ल्याएको छ। यता नेपाल एयरलाइन्सको जहाज आज राति १:०० बजे जापानको नारिता उड्दैछ। नियमित उडानअन्तर्गत निगमको यो पहिलो उडान हो। नारिताबाट नेपाली लिएर बुधबार काठमाडौँ फर्कने तालिका छ। आजै हिमालय एयरलाइन्सको जहाज कार्गो उडानका लागि चीनको कुनमिङ उड्ने विमानस्थलले जनाएको छ। बुधबार पनि विभिन्न मुलुकबाट पाँच अन्तर्राष्ट्रिय चार्टर्ड उडान हुँदैछन्। हिमालय एयरलनइज्सले माल्दिम्भमा रहेका नेपालीलाई काठमाडौँ ल्याउनेछ। सोही एयरलाइन्सले चीनको कुनमिङ र चोङकीङबाट कार्गो ल्याउनेछ। कतार एयरवेज दोहाबाट काठमाडौं आउने उडान तालिका छ। आन्तरिकतर्फ आज विभिन्न एयरलाइन्सका सात चार्टर्ड उडान भएका छन्। समिट एयरले सिमिकोट, श्री एयरको हेलीले डोल्पा, प्रभुले लमजुङ मनाङ एयरले पोखरा, सिम्रिक एयरको हेलीले खोटाङ, तारा एयरले फाप्लु र एयरडाइनेष्टिले रुकुममा उडान भरेको विमानस्थल कार्यालयले जारी गरेको विज्ञप्तिमा उल्लेख छ। रासस"
छिटो छरितो अनुसन्धान थाल्न गाउँलेको दबाव,"जोमसोम : वारागुङ मुत्तिक्षेत्र गाउँपालिका१ मुक्तिनाथमा गत श्रावण २४ गते मृत अवस्थामा फेला परेको एक ८२ वर्षीय वृद्ध महिलाको प्रहरी अनुसन्धानकार्यलाई तीब्रता दिई घटनाको सत्यतथ्य बाहिर ल्याउन मौखिक माग राख्दै मंगलबार जिल्ला प्रहरी कार्यालय मुस्ताङ समक्ष स्थानीयबासीले ध्यानार्कषण गराएका छन्। जिल्ला प्रहरी कार्यालय मुस्ताङका प्रहरी नायव उपरिक्षक नविनकृष्ण भण्डारी समक्ष घटनाको चाँडो भन्दा चाँडो सत्यतथ्य छानविन गर्न वारागुङ मुक्तिक्षेत्र१ अन्र्तगत मुक्तिनाथ ,झारकोट र खिङ्गा गाउका स्थानीयले ध्यानआर्कषण गराएको मुक्तिनाथका स्थानीय समाजसेवी छिरिङधावा गुरुङले जानकारी दिए। उनले घटना घटेको २२ औं दिन पूरा भैईसकेको र आफुहरु अझै अन्योलमा रहेकाले वास्तविकता थाहा पाउन प्रहरी कार्यालयमा गाउले उपस्थित भएको बताए। गत श्रावण २४ गते ८२ वर्षीया वृद्धा भुटिक गुरुङको लास मृत भेटिएको थियो। मृत भेटिएकी वृद्ध महिला श्रावण २१ गते यार्तुङ पर्वको पहिलो दिनपछि गाउमा देखिएकी थिईनन्। उनी आफै कालगतिले मृत्यु भएको हो वा हत्या भएको हो भन्ने बिषयमा प्रहरी अनुसन्धान जारी छ। यद्यपी स्थानीयले प्रहरी समक्ष बताए अनुसार मृत भेटिएकी बृद्धको साथमा रहेका केही धनमाल हराएकाले घटना मृत्यु नभई हत्या भएको होकी भन्ने आशंका व्यक्त गरेका छन्। जिल्ला प्रहरी कार्यालय मुस्ताङका प्रहरी नायव उपरिक्षक भण्डारीले घटनाको सत्यतथ्य अनुसन्धान भईरहेको स्थानीय समक्ष जानकारी दिए। घटनाको पुरै टुङगोमा नपुगेर र सत्यतथ्य बुझ्ने काम भईरहेको बताए। उनका अनुसार मृतक बृद्धको पोष्र्ट मार्टम भईसकेको र वास्तविकता पत्ता लाग्न भेसेरा रिपोर्ट आउन बाकी रहेको जनाए। प्रहरी कार्यालयका अनुसार मृत बृद्धको यसअघि भिसेरा परिक्षणका लागि राष्ट्रिय विधि विज्ञान प्रयोगशाला काठमान्डौंमा पठाईएको स्थानीयबासीलाई जानकारी गराए।"
बेपत्ता पूर्वराजदूत मोरिसको शव फेला,"लण्डन : बेपत्ता भएको झण्डै चार महिनापछि नेपालका लागि बेलायती पूर्वराजदूत रिचर्ड मोरिसको शव फेला परेको छ । गत मे ६ देखि बेपत्ता मोरिसको खोजीमा जुटेको ह्याम्पशायर प्रहरीले सोमबार उनको शव एलिस होल्ट जंगलमा फेला पारेको बताएको छ ।शवको औपचारिक सनाखत प्रक्रिया पूरा भइनसके पनि प्रहरीले उनको परिवारलाई अवगत गराइसकेको छ । प्रहरीले मोरिसको मृत्युलाई शंकास्पद मानेको छैन् । बेलायतको फार्नहमनजिक बेन्टली क्षेत्रमा बस्दै आएका ५२ वर्षीय पूर्व राजदूत मोरिस गत मे ६ तारिख बिहान मोर्निङ वाकमा निस्केपछि बेपत्ता भएका थिए । उनी बेपत्ता भएपछि बेलायती प्रहरीले व्यापक खोजी अभियान चलाएपनि उनको बारेमा पत्ता लगाउन सकेको थिएन । स्थानीय जंगल, नदी किनारामा व्यापक खोजी गरेको प्रहरीले छरछिमेकका वासिन्दाका घरका बगैंचा, भण्डार गृह, शेड देखि स्थानीयहरुबाट सीसीटिभी फुटेजसम्म जुटाएर खोजीको प्रयास गरेको थियो । मोरिसको परिवारमा श्रीमती र तीनजना छोराछोरी छन्। नेपालका असल मित्र थिए मोरिस मोरिसले नोभेम्बर २०१५ देखि नोभेम्बर २०१९ सम्म नेपालमा बेलायती राजदूतको रुपमा जिम्मेवारी निर्वाह गरेका थिए । ब्रिटिश सरकारले उनलाई फिजी गणतन्त्रका लागि जुलाइ महिनादेखि कार्यभार सम्हाल्ने गरि उच्चायुक्त तोकेको थियो । स्वर्गीय रिचर्ड मोरिसलाई बेलायती सञ्चारमाध्यमहरुले टप ब्रिटिश डिप्लोम्याट ( बेलायती उच्च कूटनीतिज्ञ) भनेका छन् । सन् २०१५ मा नेपालको राजदूत नियुक्त हुनुअघि पनि उनले बेलायत सरकारका महत्वपुर्ण जिम्मेवारीहरु सम्हालिसकेका थिए । बेलायती विदेश मन्त्रालयको प्यासिफिक मामिला हेर्ने विभागको प्रमुखका रुपमा काम गरेका उनले अष्ट्रेलियामा कन्सुलर जनरलको भूमिका पनि निभाएका थिए । चार वर्ष नेपालको लागि बेलायती राजदूतको जिम्मेवारीमा रहँदा स्वर्गीय मोरिसले नेपाल र नेपालीहरुसँग घनिष्ठ सम्बन्ध बनाएका थिए । नेपाललाई औधि माया गर्ने उनले महाभूकम्पपछि बेलायती राजकुमार हयारीको नेपाल भ्रमण संयोजनमा प्रभावकारी भूमिका निर्वाह गरेका थिए । विशेष गरि ब्रिटेन नेपाल च्याम्बर अफ कमर्स ( बिएनसिसी) प्रतिनिधिसंग निकट थिए मोरिस । नेपाल र बेलायतबीचको लगानी तथा व्यापार प्रवद्र्धनका लागि कैयौं प्रोजेक्टमा उनीसंग सहकार्य गरेका बिएनसिसीका निवर्तमान अध्यक्ष राजन कंडेलले मोरिसलाई नेपालका एक असल मित्रका रुपमा सम्झिन्छन् । अहिलेसम्म बेलायतबाट नेपाल गएका बेलायती राजदूतहरुमध्येकै उत्कृष्ट थिए रिचर्ड । नेपाललाई साँच्चीकै माया गर्ने एक असल मित्र, कँडेलले भने,' उनको निधन बेलायत र नेपाल दुवै देशका लागि ठूलो क्षति हो ।'"
२९ करोडमा १५ शैय्याको अस्पताल मर्मत मात्रै !,"डोल्पा : कोरोना महामारीले देश भयावह अस्थामा रहेको समयमा डोल्पामा भने जिल्ला अस्पताल मर्मतको विषयलाई लिएर नागरिक विरोधमा उत्रिएका छन्। १५ शैय्याको जिल्ला अस्पताल स्तरोन्नति गर्ने क्रममा डीडीआर नै गलत भएको भन्दै नागरिकले विरोध गरेका हुन्। कर्णाली प्रदेश सामाजिक विकास मन्त्रालयअन्तरगत पर्ने जिल्ला अस्पताल स्तरोन्नतिका लागि संघीय सरकारले यस वर्ष दश करोड रकम छुट्याए पनि स्तरोन्नतिको साटो मर्मत मात्रै गर्न लागेको भन्दै नागरिकले विरोध गरेका हुन् । स्वास्थ्य मन्त्रालयअन्तरगत एक कन्सलटेन्सीले डीपीआर गरेको जिल्ला अस्पताल डोल्पामा कुल २९ करोड १९ लाख बजेटमा स्तरोन्नति गर्ने बताएपछि टिनले छाएको एक तले टहरा मात्रै बनाउने भएपछि दीर्घकालिन भवन बनाइदिनुपर्ने भन्दै नागरिक समाज डोल्पाले विरोध गरिरहेको छ । विभिन्न बहानामा डोल्पाका नागरिकलाई ५० शैय्याको अस्पताल बनाउन लागेको भनेर झुक्याएको भन्दै नागरिक समाज डोल्पाका अध्यक्ष शेरबहादुर बुढाले आक्रोश व्यक्त गरे । बुढाले भने,' २९ करोडमा पुरानै शैलीमा भवन निर्माण गर्न लागिएको छ र केही भवन पूरानै राखिने भएको छ, यो डोल्पाका नागरिकको स्वास्थ्यमाथि गरिएको धोका हो।' अस्पतालको डीपीआर नै गलत भएकाले तत्काल हेरफेर गरेर मात्रै अस्पताल निर्माण गर्नुपर्ने नागरिक समाज डोल्पाको माग छ । मेडिकल हिसाबले पनि अब बन्ने भवनहरु प्रयाप्त मात्रामा नभएकाले सेवा प्रभावकारी दिन नसकिने र भोलीका दिनमा पनि भुँइमा नै बिरामी राखेर उपचार गर्नुपर्ने बाध्यता हुने डाक्टर मछिन्द्र बडुवालले बताए । यदि पचास शैय्याको अस्पताल निर्माण गर्ने हो भने डीपीआर हेरफेर गर्नुपर्ने स्वास्थ्य सेवा प्रमुख डाक्टर सजिन रावलले बताए । उनले भने ,'न्युनतम आवश्यक कोठा नै छैनन्। एक पटक मन्त्रालयले सोचेर अघि बढेको भए सबैको हित हुनेछ । ' 'हामीले बजेट चाहिएको छैन भनेका छैनौं, दीर्घकालिन भवन निर्माण हुनुपर्छ भनेका हौं, विकास पनि होस् र बजेटको सही सदुपयोग पनि होस् भन्ने हाम्रो भनाइ हो,' जिल्ला अस्पताल व्यवस्थापन समितिका अध्यक्ष तेजेन्द्रबहादुर रोकायाले भने। उनले भने,' हामीले बजेटको विरोध गरेका छैनौं, तर केही कुरा अपुग छ एक पटक डीपीआर हेरफेर हुन जरुरी छ ।' नागरिक समाज डोल्पाले २९ करोडमा १५ शैय्यामा मर्मत गरेर पचास शैय्याको नाम जोडेको भन्दै तत्काल डीपीआर परिर्वतन गर्न माग गर्दै सबै निकायमा ज्ञापनपत्र बुझाएको छ । यदि सुनुवाइ नभए धर्ना,आन्दोलन समेत गर्ने चेतावनी नागरिक समाजले दिएको छ । कुल २२३८७५ वर्ग मिटर क्षेत्रफल रहेको जिल्ला अस्पतालमा एक तले ६ वटा जस्ताले छाएका भवन बन्ने भएका छन् । यसरी बन्ने भवन नै स्वास्थ्यका हिसाबले न्यनतम आधारभूत मापदण्ड समेत पूरा नगरेको भवनबाट आफूहरुले समेत सेवा सहजै दिन नस्कने भन्दै स्वास्थ्यकर्मी समेत आन्दोलनमा उत्रिने चेतावनी दिएका छन् । उता स्वस्थ्य निर्देशनालय सुर्खेत र समाजिक विकास मन्त्रालय कर्णाली प्रदेश सुर्खेत भने नागरिकको विरोधकाबीच पनि जिल्ला अस्पताल निर्माणको लागि टेण्डर खोल्ने तयारीमा रहेको छ ।"
बागमतीका सबै जिल्लामा प्रदेश मातहतको अस्पताल बनाउने सरकारको निर्णय,"हेटौंडा : बागमती प्रदेश सरकारले प्रदेशका सबै जिल्लामा आफ्नो मातहतमा अस्पताल बनाउने गरी निर्णय गरेको छ । मंगलबार बसेको मन्त्रीपरिषद् बैठकले प्रदेश मातहतमा अस्पताल नभएका जिल्लाका अस्पताललाई स्तरोन्नती गर्ने निर्णय गरेको हो । बागमती प्रदेशका मुख्यमन्त्री डोरमणि पौडेलको अध्यक्षतमा बसेको बैठकले प्रदेश मातहत नभएका, जिल्लाको स्थानीय तहमा रहेका अस्पतालहरुको स्तरोन्नती गर्ने निर्णय गरेको हो । प्रदेशका ८ वटा जिल्लामा मात्र प्रदेश मातहतका अस्पताल रहेका छन् । हाल दोलखा, काभ्रे, काठमाडौं, ललितपुर र चितवनमा प्रदेश मातहतका अस्पताल छैनन् । बैठकले पर्यटन व्यवसायको इजाजत नवीकरण तथा जरिवानविलम्ब दस्तुरमा छुट दिने निर्णय पनि गरेको छ । प्रदेश पर्यटन विकास सम्बन्धमा व्यवस्था गर्न बनेको बिधेयक, प्रदेश राजपत्र प्रकाशन सम्बन्धी (पहिलो संसोधन) निर्देशिका २०७७, दुध पाउडर प्लान्ट निर्माणका लागि जग्गा भोगचलन स्वीकृत गर्ने निर्णय पनि बैठकले गरेको प्रदेश सरकारका प्रवक्ता एवम् आर्थिक मामिला तथा योजनामन्त्री कैलाश ढुंगेलले जानकारी दिए । यसैगरी मंगलबारको बैठकले महिला विकास प्रशिक्षण केन्द्र ललितपुरको संरचना प्रदेश मातहत ल्याउने र प्रदेश मातहत रहने आयोजनाहरुको अस्थायी दरबन्दी स्वीकृत गर्ने निर्णय गरेको पनि मन्त्री ढुंगेलले बताए ।"
"ताप्लेजुङमा चट्याङ लागेर एकजनाको मृत्यु, पाँच घाइते","ताप्लेजुङ : मंगलबार बेलुका परेको चट्याङ लागेर एकजनाको ज्यान गएको छ भने पाँच घाइते भएका छन् । मृत्यु हुनेमा फुङलिङ नगरपालिका १० फुरूम्बुकी दुर्गा विष्ट भट्टराई हुन्। चट्याङले गम्भीर भएकी उनको उपचारका लागि जिल्ला अस्पताल ल्याउने क्रममा मृत्यु भएको हो । उता सिरिजंघा गाउँपालिकामा पाँचजना घाइते भएको जिल्ला प्रहरी कार्यालय ताप्लेजुङले जनाएको छ । वडा नं ४ तेल्लोकमा दुईजना र वडा नं ५ पेदाङमा तीनजना घाइते भएका हुन् । तेल्लोकका ३५ वर्षीय कुमार थेबे र सोही ठाउँका १७ वर्षीय उमेश थेबे, पेदाङका ५० वर्षीय अर्थमान मावो, उनकी श्रीमती ४९ वर्षीया नरमाया मावो र ६ वर्षीय छोरा अतिप मावो घाइते छन् । घाइतेको तेल्लोकस्थित प्राथमिक स्वास्थ्य केन्द्रमा उपचार भइरहेको प्रहरीले जनाएको छ ।"
आँखा अस्पताल गाईघाटमा आइसोलेसन कक्ष,"उदयपुर : कोभिड१९ का बिरामीको उपचारका लागि उदयपुरको मदन भण्डारी आँखा अस्पताल गाईघाटमा आइसोलेसन सेवा सञ्चालन गरिने भएको छ । प्रदेश १ का विभिन्न जिल्लामा कोभिड१९ संक्रमणले महामारीकै रुप लिन थालेपछि सोमबार प्रदेश सरकारले स्थानीयस्तरमा नै बिरामी राखेर उपचार गर्ने गरी उक्त निर्णय गरेको हो । सरकारले आइसोलेसन सेवा विस्तारका लागि १५ लाख रुपैयाँ उपलब्ध गराउने निर्णय गरेको मुख्यमन्त्रीका प्रेस सल्लाहकार धुर्व सुवेदीले जानकारी दिए । उनले भने, ,'विराटनगर, धरानका कोभिड अस्पतालमा बिरामीको चाँप बढ्दै गएकाले उदयपुरका बिरामी तत्काल व्यवस्थापन गर्न यस्तो निर्णय लिइएको हो ।' लक्षण देखा नपरेका बिरामी पनि यता ल्याउँदा उपचारमा सकस भयो,' उनले भने, 'त्यस्ता लक्षण देखानपरेका संक्रमितलाई अब चिकित्सककै निगरानीमा आइसोलेसनमा राखिने छ ।' निर्णय भएको रकम तत्काल स्थानीय तहको खातामा जम्मा गरिने उनले बताए । सल्लाहकार सुवेदीले आईसोलेसन सञ्चालनमा लाग्ने अन्य आर्थिक व्यवस्थापन सबैको जिम्मा स्थानीय तह वा अन्य निकायबाट गर्ने गरी निर्णय भएको उनले बताए । गत चैत्र ५ गते त्रियुगा नगरपालिका ३ भुल्केमा एकैपटक १२ जनालाई कोरोना पोजटिभ देखिएपछि अस्पताल सञ्चालनको जिम्मा पाएको नेपाल नेत्रज्योती संघ उदयपुरले चैत्र १२ गते अस्पताललाई कोभिड अस्पतालमा परिणत गर्न सक्ने निर्णय गर्दै मुख्यमन्त्रीलाई भवन सुम्पेको थियो । नेत्रज्योती संघको निर्णयसँगै स्वास्थ्य तथा जनसंख्या मन्त्रालय सिंहदरबार काठमाडौंले ०७७ असार २९ गते आँखा अस्पताललाई आइसोलेसन सेन्टरमा परिणत गर्ने र तत्काल तीस वेड उपलब्ध गराउने गरी निर्णय भएको नेत्रज्योती संघका सभापति भागवत राउतले जानकारी दिए । सोही निर्णयअनुसार स्वास्थ्य सेवा विभागको व्यवस्थापन महाशाखाले तीस बेड उपलब्ध गराएसँगै जिल्ला प्रशासन कार्यालय उदयपुर र जिल्ला अस्पताल सञ्चालन तथा व्यवस्थापन समितिलेसमेत भदौ ४ गते मुख्यमन्त्रीलाई आँखा अस्पतालको भवन निर्माण भइसकेको तर सञ्चालनमा आइनसकेकाले तत्कालका लागि आइसोलेसन केन्द्र स्थापनाका लागि उपयुक्त भएको जानकारी गराएको थियो । प्रदेश सरकारले जिल्ला अस्पताललाई दश वेडको आइसोलेसन केन्द्र स्थापना गर्न परिपत्र गरेपछि अस्पताल व्यवस्थापन समितिले अन्य सेवा सञ्चालनमा बाधा पुग्ने भन्दै आँखा अस्पतालमा आइसोलेसन सेवा सञ्चालनका लागि सिफारिस गरेको सभापति राउतले बताए । ४२ कोठा रहेको तीन तलाको भवनमा ६० वटासम्म बेड राख्न सकिने राउतले बताए । भवनमा १६ वटा शौचालय र ५ वटा युरिन रहेका छन् । जिल्लामा हालसम्म एक सय ११ जनामा कोरोना भाईरसको संक्रमण देखापरेको छ । बेल्टारस्थित कोरोना उपचार केन्द्र २६ वेडको मात्र भएकाले विकल्प नहुँदा बिरामी राख्न कठिन भएको स्वास्थ्य कार्यालय प्रमुख मोहन सुवेदीले बताए ।"
मोरङमा थप एक हप्ता निषेधाज्ञा,"विराटनगर : मोरङमा केही खुकुलो प्रावधानसहित निषेधाज्ञा बढाइएको छ । जिल्ला सुरक्षा समितिको मंगलबार बसेको बैठकले निषेधाज्ञा भदौ २२ गतेसम्म लम्ब्याउने निर्णय गरेको हो । भदौ १० गतेबाट दोस्रो पटक जारी गरिएको निषेधाज्ञाको समयअवधि राति १२ बजे सकिँदै गर्दा समितिले यस सम्बन्धमा अर्को निर्णय लिएको हो । पहिलो पटक भदौ ५ गते विराटनगरसमेतका चारवटा स्थानीय तहका केही आशिंक स्थानमा निषेधाज्ञा लगाइएको थियो । मोरङका प्रमुख जिल्ला अधिकारी कोषहरि निरौलाले पछिल्लो निषेधाज्ञा भदौ २२ गतेराति १२ बजेसम्म रहने । उनका अनुसार स्थानीय प्रशासन ऐन २०२८ को दफा ६ को उपदफा (३) बमोजिम लगाइएको निषेधाज्ञाको अवधिमा जोर गते जोर नम्बरका र बिजोर गते बिजोर नम्बरका निजी सवारी साधन सञ्चालन गर्न पाइएको छ । यसअघि कुनै पनि सवारी साधन सञ्चालन गर्न अनुमति दिइएको थिएन । तर सार्वजनिक सवारी साधन भने सञ्चालनमा पूर्ण रुपमा रोक लगाइएको निरौलाले बताए । बजार तथा पसल अब दिनको ४ बजेसम्म खुल्ला गर्न पाइने भएको छ । दोस्रो निषेधाज्ञामा दिउँसो १२ बजेसम्म मात्रै बजार तथा पसल खुल्ला राख्न पाइने नियम थियो । शनिबार भने अत्यावश्यक बाहेकका पसल सञ्चालनमा रोक लगाइएको निरौलाले बताए । निषेधाज्ञाको अवधिमा सैलुन, ब्यूटीपार्लर, गुद्रीबजार, हाटबजार भने खोल्न नपाइने भएको छ । यस्तै भेला, महोत्सव, जात्रा जस्ता सामूहिक गतिविधी गर्न रोक लगाइएको छ । सरकारी कार्यालयले आलोपालो गरी न्युनतम् संख्यामा कर्मचारी राखेर भदौ २१ गतेबाट तालिका अनुसार सेवा सञ्चालन गर्नुपर्ने प्रजिअ निरौलाको भनाइ छ । स्वास्थ्य सुरक्षा मापदण्ड पालना गरेर उद्योग तथा कलकारखाना सञ्चालन गर्न पाइने भएको छ । यसअघि पनि उद्योगलाई कुनै रोक लगाइएको थिएन । जिल्लाभर राति ९ बजेदेखि विहान ५ बजेसम्म हिँडडुल गर्न भने प्रतिबन्ध लगाइएको छ । कोरोना भाइरसको संक्रमण अझै नियन्त्रणमा नआएका कारण केही खुकुलो प्रावधानसहित निषेधाज्ञा लगाइएको जानकारी निरौलाले दिए । जनजीवन पनि कष्टकर बन्दै गएपछि त्यसलाई सहज बनाउने गरी निषेधाज्ञाको मोडालिटी परिमार्जन गरिएको उनको भनाइ छ ।"
प्रदेश १ मा थपिए ८७ नयाँ संक्रमित,"विराटनगर : प्रदेश १ मा कोरोना भाइरसका नयाँ ८७ जना संक्रमित भेटिएका छन् । मंगलबार एक हजार एक सय ७५ जनाको पीसीआर परीक्षण गरिएकोमा २१ महिला र ६६ पुरुषको रिपोर्ट पोजिटिभ आएको हो । परीक्षण गरिएकामध्ये एक हजार ८८ जनाको रिपोर्ट नेगेटिभ आएको हो । नयाँ थपिएका संक्रमितमा सबैभन्दा बढी सुनसरीका ५६ जना रहेका छन् । सुनसरी बाहेक मोरङका १५, झापाका १४ र पाँचथर र धनकुटाका एकएक जनाको रिपोर्ट पोजेटिभ आएको सामाजिक विकास मन्त्रालयले जनाएको छ । कोरोनाबाट सबैभन्दा बढी प्रभावित प्रदेश राजधानी विराटनगरमा मंगलबार तीन महिला र सात पुरुष गरेर १० जनामा मात्रै संक्रमण देखिएको छ । सुनसरीको इनरुवामा चार महिला, २२ पुरुष, इटहरीमा तीन महिला, १८ पुरुष, दुहवीमा तीन, महिला चार पुरुष, धरानमा एक महिला, एक पुरुषमा संक्रमण पुष्टि भएको छ । मोरङको विराटनगरका तीन महिला, सात पुरुष, बेलबारीका दुई महिला, एक पुरुष र रतुवामाईका दुई पुरुषमा कोरोना देखिएको छ । मन्त्रालयका अनुसार झापाको दमकमा तीन महिला, पाँच पुरुष, बाहदशीमा एक महिला, तीन पुरुष गौरीगञ्ज र कमल गाउँपालिकामा एकएक पुरुष, पाँचथरको फिदिममा एक पुरुष र धनकुटाको धनकुटा नगरपालिकामा एक महिला संक्रमित थपिएका छन् । प्रदेश १ मा कोरोना संक्रमितको संख्या हालसम्म तीन हजार चार सय ५४ पुगेको छ । ९० हजार एक सय ६५ जनाको पीसीआर परीक्षण गरिएकोमा ८६ हजार सात सय ११ जनाको रिपोर्ट नेगेटिभ आएको मन्त्रालयले जनाएको छ । प्रदेश १ मा मंगलबार सफल उपचारपछि १४ जना डिस्चार्ज भएका छन् । बीपी कोइराला स्वास्थ्य विज्ञान प्रतिष्ठान धरानबाट १२ र मोरङको रंगेलीस्थित कोभिड१९ आइसोलेसन केन्द्रबाट दुई जना डिस्चार्ज भएका छन् । मन्त्रालयका अनुसार प्रदेश १ मा हालसम्म डिस्चार्ज हुनेको संख्या एक हजार छ सय तीन पुगेको छ ।"
सुत्केरीको उद्धार,"बेंसीसहर : लमजुङबाट एक सुत्केरीको उद्धार गरिएको छ। मस्र्याङ्दी गाउँपालिका ५, सन्जापुकी २७ वर्षीया आइतमाया गुरुङलाई मंगलबार हेटिकप्टरबाट उद्धार गरेर पोखरा पठाइएको हो। सुत्केरी व्यथा लागेपछि आइतमायालाई मंगलबार बिहान घेर्मु स्वास्थ्य चौकीमा ल्याइएको थियो। दिनभर प्रयास गरेपनि सुत्केरी गराउन कठिन भएपछि साँझ हेलिकप्टरबाट उद्धार गरेर पोखरा पठाइएको हो। गर्भवती महिलाको पेटमा बच्चा उल्टो अवस्थामा रहेकाले सुत्केरी गराउन कठिन भएको घेर्मु स्वास्थ्य चौकीका इन्चार्ज मोती गुरुङले बताए। दिनभरी प्रयास गर्दा खुट्टा मात्र निस्कियो, गुरुङले भने, यस्तो अवस्थामा तत्काल उद्धार गर्न नसके आमा र बच्चा दुवैको ज्यान जोखिममा हुन्थ्यो। उपचारत सुत्केरी महिलाको ज्यान नै जोखिममा परेपछि थप उपचारको निम्ति गाउँपालिकाको अनुरोधमा गण्डकी प्रदेश सरकारले हेलिकप्टर पठाएको थियो। सुत्केरी महिलाको ज्यान जोखिममा रहेको जानकारी पाउनासाथ मुख्यमन्त्रीसँग समन्वय गर्यौं, मस्र्याङ्दी गाउँपालिकाका अध्यक्ष अर्जुन गुरुङले भने, मुख्यमन्त्री पृथ्वीसुब्बा गुरुङले तत्काल हेलिकप्टर पठाउनुभयो, सुत्केरीको उद्धार भयो। सुत्केरी महिलाको उद्धारका लागि संविधान सभा सदस्य जमिन्द्रमान घले, प्रमुख जिल्ला अधिकारी कृष्ण प्रसाद शर्माले सहयोग गरेको अध्यक्ष गुरुङले बताए। सुत्केरी महिलाको अहिले पोखरास्थित गण्डकी मेडिकल कलेजमा उपचार भैरहेको छ।"
सुदूरपश्चिममा २१ सेनासहित १०१ जनामा कोरोना संक्रमण,"धनगढी : सुदूरपश्चिममा मंगलबार नेपाली सेनाका २१ सहित १०१ जनामा कोरोना संक्रमण देखिएको छ । मंगलबार डोटी अस्पतालको प्रयोगशालामा भएको परीक्षणमा नेपाली सेनाका २१ सहित ३१ जनामा संक्रमण देखिएको हो । डोटी अस्पतालका प्रयोगशाला इन्चार्ज शौरभ श्रेष्ठले प्रयोगशालामा मंगलबार ७७ स्वाब नमुना परीक्षण गरिएकोमा सेना २१ सहित ३१ जनामा कोरोना संक्रमण देखिएको बताए । श्रेष्ठका अनुसार कोरोना संक्रमण देखिएका सबै सेना राजपुरमा कार्यरत छन् । अन्य संक्रमितमा डोटीको शिखर नगरपालिकाका २ जना र के आइसिंह गाउँपालिका वडा नम्बर ४ का १ जना तथा अछामको बान्नीगढी जयगढ गाउँपालिकाका ३ जना र सोही जिल्लाको रामारोशनका ४ जनामा पनि कोरोना देखिएको छ । यसैगरी डडेल्धुरा र धनगढी प्रयोगशालमा ७० जनामा कोरोना संक्रमण भएको छ । डडेल्धुरा प्रयोगशालामा ५६ तथा धनगढी प्रयोगशालामा १४ गरी ७० जनामा कोरोना संक्रमण पुष्टि भएको हो । डडेल्धुरा अस्पतालको प्रयोगशालामा गरिएका ५३५ स्वाब परीक्षणमा ५६ जनाको रिपोर्ट पोजिटिभ आएको प्रयोगशाला इन्चार्ज ईस्वरीप्रसाद भुषालले जानकारी दिए । उनका अनुसार संक्रमित हुनेहरुमा डडेल्धुराको गन्यापधुरा गाउँपालिकाका २ जना, बैतडीको पुचौंडी नगरपालिकाका १ जना, मेलौली नगरपालिकाका २ जना र शिगास गाउँपालिकाका ८ जना गरी १३ जनामा कोरोना संक्रमण देखिएको छ । त्यस्तै, अछामको पञ्चदेवल बिनायक नगरपालिकाका ५ जना तथा बझाङको बिथ्थडचिर गाउँपालिकाका २ जना, बुगल नगरपालिकाका १४ जना, छब्बिसपाथिभारा गाउँपालिकाका २ जना, केदारस्युँ गाउँपालिकाका १६ जना र थलारा गाउँपालिकाका ४ जना गरी ४३ जनामा कोरोना देखिएको छ । यसैगरी, धनगढीको सेती प्रादेशिक अस्पतालको प्रयोगशालामा गरिएको परीक्षणमा कैलाली ११ र कञ्चनपुरका ३ गरी १४ जनामा कोरोना संक्रमण देखिएको छ । सेती प्रादेशिक अस्पतालको प्रयोगशालामा ५६६ जनाको स्वाब परीक्षण भएकोमा ८ महिला र ६ पुरुष गरी १४ जनामा संक्रमण देखिएको हो । अस्पतालका सूचना अधिकारी दिलिपकुमार श्रेष्ठका अनुसार कञ्चनपुरको भीमदत्त नगरपालिकाका ३ जना तथा कैलालीको धनगढी उपमहानगरपालिका वडा नम्वर ४ का तीन जना, वडा नम्बर ६, १२ र १९ का एकएक जना, गोदावरी नगरपालिकाका चार र गौरीगंगा नगरपालिकाका एक जनामा पनि संक्रमण देखिएको छ । योसँगै सुदूरपश्चिममा कोरोनाबाट संक्रमित हुनेको संख्या ५९०५ पुगेको सुदूरपश्चिम प्रदेश सामाजिक विकास मन्त्रालय स्वास्थ्य प्रशासन महाशाखा प्रमुख नरेन्द्रसिंह कार्कीले बताए । उनका अनुसार कूल संक्रमितमध्ये पाँच हजारले कोरोना जितेर डिस्चार्ज भएका छन् भने ११ जनाको निधन भएको छ ।"
स्वास्थ्यकर्मीलाई निःशुल्क बस सेवा,"काठमाडौं : उपत्यकाका विभिन्न अस्पतालमा कार्यरत चिकित्सकका लागि निःशुल्क बस सेवा सञ्चालन गरिएको छ । नेपाल स्काउट, चिकित्सक संघ र हिसानको सहकार्यमा बस सञ्चालन गरिएको हो । पछिल्लो समय कोरोना संक्रमण को संख्या अत्याधिक बढेको र करिब २ सातादेखि उपत्यकामा लगाइएको निषेधाज्ञालाई मध्यनजर गर्दै स्वास्थ्यकर्मीका लागि अस्पताल आवतजावत गर्न निःशुल्क बस सेवा सुरु गरिएको हो । स्वास्थ्यकर्मीको यातायात सहजताका लागि निःशुल्क बससेवा सुरु गरिएको नेपाल स्काउटका राष्ट्रीय संयोजक तथा हिसानका महासचिब लोक बहादुर भण्डारीले जानकारी दिए । बस सञ्चालनका लागि स्वास्थ्य मन्त्री भानुभक्त ढकालसँग छलफल भएको थियो । ढकालले समेत अभियानको प्रशंसा गरेपछि अभियान अघि बढाइएको हो । अभियानमा नेपाल नेशनल अस्पताल कलङ्की, रोटरी क्बल अफ काठमाडौँ हेल्थ प्रोफेसनल्सको पनि सहकार्य छ । भण्डारीका अनुसार सोमबारदेखि बस सञ्चालन गरिएको हो । सेवा निःशुल्क हो । सवारी साधनका कारण स्वास्थ्य सेवा दिनका लागि स्वास्थ्यकर्मीमा कुनै बाधा नपरोस भनेर निःशुल्क बससेवा सुरु गरिएको हो । सुरुमा ३ वटा बसले सेवा दिएका छन् । आवश्यकताका आधारमा बस थपिने भण्डारीले बताए । सबै बसहरुमा स्काउटका स्वयमसेवकहरू परिचालित भइरहेका छन् । बस बिहान ६:३० बजेदेखि ८ :३० बजेसम्म र साँझ ५ :३० बजेदेखि ७ :३० बजेसम्म संचालनमा आउनेछन् । यी बसहरुले अस्पताल क्षेत्रको रुटबाट सेवा सुरु गर्नेछन् । बाँसबारीबाट सुरु हुने बस टिचिङ, कान्ति वाल अस्पताल, वीर अस्पताल, थापाथली अस्पताल हुँदै पाटन अस्पतालसम्म पुग्नेछन् । यस्तै दोस्रो बस पाटन अस्पतालदेखि सुरु भई थापाथली, आँखा अस्पताल त्रिपुरेश्वर, वीर अस्पताल, कान्ति वाल अस्पताल, टिचिङ अस्पताल हुँदै पुनः बाँसबारीसम्म चल्नेछ । यसैगरी तेस्रो बसले बस चक्रपथ परिक्रमा गर्नेछ । बसबारे आवश्यक जानकारी लिनु परेमा वा केही समस्या परे ११४७ हटलाइन नम्बरमा फोन गर्नसमेत सम्बन्धित संस्थाहरुले स्वास्थ्यकर्मीहरुलाई आग्रह गरेका छन् । यस किसिमको बस सेवाले स्वास्थ्यकर्मीले ठूलो राहतको अनुभव गरेको अभियानकर्मीले बताए।"
अनुसन्धान माग गर्दै प्रहरीलाई स्थानीयको दबाव,"जोमसोम : जोमसोमवारागुङ मुत्तिक्षेत्र गाउँपालिका१ मुक्तिनाथमा गत श्रावण २४ गते ८२ वर्षीया महिलाको शव भेटिएकोबारे अनुसन्धान गर्न प्रहरीलाई स्थानीयले माग गरेका छन् । प्रहरी अनुसन्धानलाई तिब्रता दिनुपर्ने, घटनाको सत्यतथ्य बाहिर ल्याउनुपर्ने लगायत माग राख्दै उनीहरुले मंगलबार जिल्ला प्रहरी कार्यालय मुस्ताङमा ध्यानाकर्षण गराएका हुन् । जिल्ला प्रहरी कार्यालय मुस्ताङका प्रहरी नायव उपरीक्षक नवीनकृष्ण भण्डारी समक्ष घटनाको चाँडो भन्दा चाँडो सत्यतथ्य छानविन गर्न वारागुङ मुक्तिक्षेत्र१ अन्र्तगत मुक्तिनाथ, झारकोट र खिङ्गा गाउँका स्थानीयले ध्यानआर्कषण गराएका थिए । मुक्तिनाथका स्थानीय समाजसेवी छिरिङधावा गुरुङका अनुसार घटना घटेको २२ औं दिन पूरा भइसक्दा पनि वास्तविकता नआउनु दुखद् रहेको स्थानीयहरुको गुनासो छ । गत श्रावण २४ गते ८२ वर्षीया वृद्धा भुटिक गुरुङको शव बेवारिसे अवस्थामा भेटिएको थियो । उनी अन्तिम पटक श्रावण २१ गते यार्तुङ पर्वको पहिलो दिनपछि गाउँमा देखिएकी थिइन् भनिएको छ । जिल्ला प्रहरी कार्यालय मुस्ताङका प्रहरी नायव उपरीक्षक भण्डारीले घटनाको सत्यतथ्य अनुसन्धान भइरहेको स्थानीय समक्ष जानकारी दिए । उनका अनुसार मृतकको पोष्टमार्टम भइसकेको र वास्तविकता पत्ता लाग्न भेसेरा रिपोर्ट आउन बाँकी रहेको छ । प्रहरी कार्यालयका अनुसार मृत बृद्धको यसअघि भेसेरा परीक्षणका लागि राष्ट्रिय विधि विज्ञान प्रयोगशाला काठमाडौँ पठाइएको छ ।"
पौडी खेल्दा वेपत्ता युवकको शव भेटियो,"भक्तपुर : भक्तपुरको चाँगुनारायण नगरपालिका ८ सुडालस्थित बोझिनी कृत्रिम पोखरीमा पौडी खोल्न जाँदा वेपत्ता युवकको लास मंगलबार फेला परेको छ । पाँचथर तुम्बेवा गाउँपालिका ४ घर भई हाल सुडाल बस्ने २५ वर्षीय अमन भनिने योगेन्द्र लिम्बू सावा उक्त पोखरीमा पौडी खेल्न जाँदा डुबी बेपत्ता भएका थिए । महानगरीय प्रहरी परिसर भक्तपुरका अनुसार मंगलबार सुरक्षाकर्मीको उद्धार टोलीले पोखरीको लेदोमा गाडिएको अवस्थामा लिम्बूको लासलाई फेला पारिएको हो । परिसरका प्रवक्ता प्रहरी नायब उपरीक्षक दीपक गिरीले कानुनी प्रक्रिया पूरा गरी लासलाई पोस्टमार्टमको लागि चाँगुनारायण नपा २ दुवाकोटस्थित काठमाडौं मेकिडल कलेज शिक्षण अस्पताल पठाइएको जानकारी दिए । मृतक योगेन्द्र प्रकाश लिम्बूसँग सोमबार पौडी खेल्न भनी बोझिनी कृत्रिम पोखरी पुगेका थिए । प्रहरीले प्रकाशसँग घटनाबारे सोधपुछ गरेको जनाएको छ । सुरक्षाकर्मीले सोमबार नै मृतक योगेन्द्रको उद्धार प्रयास गरेको थियो । तर वर्षाको कारण हुन नसकेको परिसर प्रवक्ता प्रहरी नायब उपरीक्षक गिरी बताउँछन् ।मंगलबार भक्तपुर प्रहरी, सूर्यविनायकस्थित नेपाली सेनाको वीरदल गण र काठमाडौंको सिनामंगलस्थित सशस्त्र प्रहरीको २० नं गण विपद व्यवस्थापन उद्धार टोलीको गोटाखोरले पोखरीभित्र पसेर खोजी गर्ने क्रममा योगेन्द्रको शव लेदोमा गाडिएको अवस्थामा भेट्टाएको हो । स्थानीयका अनुसार उक्त कृत्रिम पोखरीमा यससँगै दुईजनाले ज्यान गुमाएका छन् । सुडालमा सिंचाइ सुविधाको लागि बोझिनी खोलामा बाँध निर्माण गरी उक्त कृत्रिम पोखरी निर्माण गरिएको हो । यसै वर्ष पोखरीको आधार दोब्बर फराकिलो बनाइएको हो ।"
धरानमा मृत्यु भएका पुरुषमा कोरोना पुष्टि,धरान : सोमबार मृत्यु भएका धरान ११ का ६० वर्षीय पुरुषलाई कोरोना भाइरस संक्रमण पुष्टि भएको छ । निमोनियाले मृत्यु भएपछि उनको मंगलबार गरिएको पीसीआर रिपोर्टमा कोरोना पुष्टि भएको धरानका मेयर तिलक राईले बताएका छन् । निमोनियाका कारण वृद्धको मृत्यु भएपछि कोरोना संक्रमणको आशंकामा स्वाब संकलन गरिएको थियो । बीपी कोइराला स्वास्थ्य विज्ञान प्रतिष्ठानमा गरिएको पीसीआर परीक्षणको रिपोर्ट पोजिटिभ आएको छ । मृतक धरान ११ मंगलबारे चोकदेखि नजिकै भानु मार्गमा डेरा गरी बस्थे । उनलाई ज्वरो र निमोनिया भएको थियो । मृत्यु हुनुअघि एक मेडिकल सञ्चालकले घरमा नै पुगेर ब्लड लिएको पनि पाइएको छ । ती मेडकल सञ्चालकले मंगलबार बिहानै पसल खोलेर धेरैलाई औषधि बिक्री गरेको पनि पाइएको धरान ११ का अध्यक्ष बाबलाल लामाले बताए । योसँगै धरानमा कोरोनाबाट मृत्यु हुनेको संख्या ६ पुगेको छ । यसअघि धरान १६ का आमा छोरा र धरान १५ का दुई पुरुष र एक महिलाको मृत्यु भइसकेकेो छ ।
पाँचथर कारागारमा एक बन्दीलाई कोरोना संक्रमण,फिदिम : जिल्ला कारागार पाँचथरका एक बन्दीलाई कारोना संक्रमण भएको छ । फिदिम नगरपालिका ६ का ४० वर्षीय पुरुषलाई संक्रमण देखिएको हो । जिल्ला प्रहरी कार्यालय पाँचथरको हिरासतमा रहेका उनलाई पुर्षक्षका लागि पाँच दिनअघि जेल चलान गरिएको जिल्ला प्रहरी कार्यालय पाँचथरका प्रहरी नायब उपरीक्ष सिद्धराज न्यौपानेले जानकारी दिए । कारागारमा उनीसँग तीनजनालाई क्वारेन्टाइनमा राखिएको कारागार प्रमुख सुरेन्द्र मुखियाले बताए । संक्रमित व्यक्तिसँगै रहेका अन्य दुईजनालाई भने संक्रमण देखिएको छैन । एक बन्दिमा कोरोना संक्रमण देखिएसँगै कारागारमा संक्रमण फैलिने जोखिम बढेको छ । कारागारमा जम्मा १४८ कैदीबन्दी छन् । जसमध्ये एक सय ३० जना पुरुष १६ महिला र दुई बालक रहेको मुखियाले जानकारी दिए।
कोरोनाले मृत्यु भएको प्रमाण छैन : स्वास्थ्य मन्त्रालय,"भैरहवा : घटना १ : रुपन्देहीको गैडहवा गाउँपालिका ३ का ५० वर्षीय पुरुषको छतबाट लडेर घाइते भए। उपचारका लागि भैरहवास्थित युनिर्भसल मेडिकल कलेजमा ल्याइयो। उनको टाउकोमा रगत जमेको थियो। उपचार अघि भदौ ५ गते कोरोना संक्रमणको परिक्षण गरियो। ८ गते रिपोर्ट पोजिटिभ आयो। मेडिकल कलेजले खासै उपचार नगरी चार दिनपछि सरकारी कोभिड भिम अस्पतालमा रिफर गरिदियो। जबकी विरामी उपचार भिममा सम्भव नै थिएन। विरामीलाई आईसियू (सघन कक्ष) मा राखेर न्युरो चिकित्सकले उपचार गर्नुपर्ने थियो। तर, भीम अस्पतालमा न त आईसियू थियो न न्यूरो चिकित्सक नै। उपचारको अभावमा मेडिकल कलेज रेफर गरेको केही घण्टामै विरामीको मृत्यु भयो। उनको मृत्युलाई विना कुनै प्रमाण कोरोनाबाट मृत्यु भएको बताइयो। घटना २ : रुपन्देहीको रोहिणी गाउँपालिका ३ का ५३ वर्षीय पुरुष मधुमेह, उच्च रक्तचापका विरामी थिए। रोहिणीको स्वास्थ्य शाखाका प्रमुख रामनिवास चौधरीका अनुसार उनीमा मधुमेहको मात्र ५ सय बढी मिलिग्राम पर डेसिलिटर पुगेपछि भदौ ६ गते उपचारका लागि लुम्बिनी प्रादेशिक अस्पताल बुटवलमा गए। चिकित्सकहरुका अनुसार यो अवस्था समान्य होइन। यस अवस्थामा विरामीको मृत्यु वा कोमामा जाने सम्भावना हुन्छ। कोरोना परिक्षणका लागि उनले बुटवलमा स्वाब दिए। अस्पतालले काठमाडौं रिफर गर्यो। तर, भारतको लखनउ सहज हुने भन्दै सोही दिन सीमाबाट आफै हिडेर भारतमा प्रवेश गरे। सीमावर्ती भारतीय बजार नौतनवासम्म पुग्दा उनको मृत्यु भयो। ७ गते दाहसंस्कार गर्ने क्रममा उनको कोरोना परिक्षण रिपोर्ट पोजिटिभ आयो। तर, उनको मृत्युलाई पनि विना कुनै प्रमाण कोरोनाबाट मृत्यु भएको बताइयो। घटना ३ : रुपन्देहीको बुटवल उपमहानगरपालिका ५ का ६७ वर्षीय पुरुषलाई भदौ १४ गते स्वास्थ्य समस्या उत्पन्न भयो। उनी बिहान साढे चार बजे लुम्बिनी प्रादेशिक अस्पतालमा आए। उपचार अघि उनी कोरोना परिक्षण गरियो। रिपोर्ट पोजिटिभ आएपछि बेडको अभावमा अस्पतालको ज्वरो क्लिनिकमै उनलाई राखियो। मुटुरोगको शाल्यक्रिया गरेका, मधुमेह, उच्च रक्तचाप लगायतका दिर्घरोगी रहेका उनलाई आईसियुमा राखेर उपचार गर्नुपर्ने थियो। तर, कोभिड विशेष अस्पतालमा आईसियु बेडको अभावमा उनको उपचार हुन सकेन। र, दिउँसो १२ बजे उनको मृत्यु भयो। यी पुरुषको मृत्युलाई पनि विना कुनै प्रमाण कोरोनाबाट मृत्यु भएको घोषणा गरियो। यी प्रतिनिधीमूलक उदाहरणहरु मात्र हुन्। कोरोना कारण मृत्यु भएको भनिएका व्यक्तिहरुको मध्ये यहाँ अधिकांशको उपचारको अभावमा मृत्यु भएको देखिएको छ। कोरोना पुष्टि भएका मृतकहरु कुनै न कुनै रोगबाट ग्रसित थिए। तर, उनीहरुको मृत्यु के कारणले भएको हो भन्ने सरकार समेत अनविज्ञ छ। कोरोना पुष्टि भएका मृतकहरुको घटनालाई सरकारले पनि कोरोनाबाट मृत्यु भएको भन्ने सूचना प्रवाह गर्दा कोरोनालाई समाजमा हाउगुजी बनाइएको छ। मृत्युको ठोस कारण प्रमाणित नहुदाँ जनमानसमा कोरोनाको त्रास बढ्दो छ। मुलुकमा हालसम्म एक जनाको पनि मृत्युको कारण पत्ता लागेको छैन। र, सरकार पत्ता लगाउन तर्फ केन्द्रित पनि नरहेको पाइएको छ। भदौ १६ गते दिउँसो सम्म रुपन्देहीमा कोरोना संक्रमण पुष्टि भएको मृतकको संख्या १० पुगेको छ। हाल रोगले पीडित भएका व्यक्तिहरु संक्रमण त्रासका कारण पनि अस्पताल जान सकेका छैनन्। जसकारण समान्य स्वास्थ्य समस्या पनि जटिल हुदाँ मृत्यु हुने सम्भावना पनि बढेको छ। रुपन्देहीका १० जना मृतकमा कोरोना संक्रमण पुष्टि भए पनि उनीहरु मृत्यु कोरोनाका कारण नै भएको भन्ने कुनै पनि ठोस प्रमाण छैन। कुनै व्यक्तिको मृत्युको कारण पत्ता लगाउनका लागि पोस्टमार्टम वा अन्य विधीको प्रयोग गर्नुपर्छ। शवको पोस्टमार्टम विना व्यक्तिको मृत्युको ठोस कारण पत्ता लगाउन सकिदैन। र, कोरोना संक्रमण पुष्टि भएर मृत्यु भएका वा मृत्युपछि संक्रमण पुष्टि भएका व्यक्तिहरुको पोस्टमार्टम हुने गरेको छैन। कोरोना पुष्टि भएका मृतकहरुको मृत्युको कारण पत्ता लगाउनका लागि मुलुकमा हालसम्म कुनै विधी नअपनाइएको स्वास्थ्य मन्त्रालयका सह प्रवक्ता डा समिर अधिकारी बताउँछन्। उनले कोरोना पुष्टि भएका व्यक्तिहरुको मृत्यु कोरोनाले मात्र नभई अन्य कारणले पनि भएको हुन सक्ने बताए। उनका अनुसार विश्व स्वास्थ्य संगठन (डब्लुएचओ) को मापदण्ड अनुसार अन्य कुनै रोगले मृत्यु भएको व्यक्तिमा कोरोना संक्रमण देखिएमा उक्त व्यक्तिको मृत्यु कोरोना संक्रमणले नै भएको मान्नुपर्ने र मृतकलाई कोरोनाकै कारण मृत्यु भएको सूचीमा समावेश गर्नुपर्ने हुन्छ। डब्लुएचओको यो त्रासपूर्ण मापदण्ड अनुसार सरकार अघि बढ्दा जनमानस त्रास बढेको छ। र, त्रासका कारण पनि व्यक्तिको मृत्यु हुन सक्ने मनोविज्ञ चिकित्सकहरु बताउँछन्। हाल मनोविज्ञ चिकित्सकको क्लिनिकमा परामर्श लिन जानेहरु सर्वसाधरणहरुको ताँती छ। कोरोना विषयमा अन्तराष्ट्रिय स्तरमा विभिन्न आरोप खेपिरहेको डब्लुएचओको मापदण्ड अनुसार सरकार अघि बढ्दा उसले आफ्नो नागरिकको मृत्युको कारण समेत पत्ता लगाउन सकेको छैन। रुपन्देहीमा कोरोना पुष्टि भएका मृत्यु भएका व्यक्तिहरुको कोरोना संक्रमणकै कारण मृत्यु भएको भन्ने कुनै प्रमाण नरहेको स्वास्थ्य कार्यालय रुपन्देहीका भेक्टर कन्ट्रोल निरिक्षक केदारनाथ शाह बताउँछन्। उनका अनुसार मृतक मध्ये दुई जना मृगौलाको गम्भिर विरामी, एक जना दुर्घटनामा परेको र अन्य ७ जना मधुमेह, उच्च रक्तचाप, मुटुरोग, लगायतका दिर्घ रोगबाट ग्रसित थिए। मृतक सबै अन्य कुनै न कुनै दिर्घ रोगबाट ग्रसित थिए भेक्टर कन्ट्रोल निरिक्षक शाहले अन्नपूर्णसगँ भने, तर, उनीहरु सबैको कोरोनाले नै मृत्यु भएको भन्ने ठोकुवा गर्न सकिदैन। कोरोना पुष्टि भई उपचारत अवस्थामा रहेका व्यक्तिहरु अन्य रोगबाट पनि ग्रसित छन् भने कोभिड अस्पतालमा उनीहरुको अन्य रोगको उपचार हुदैन। जसकारण उनीहरु अन्य रोगबाट ग्रसित हुदै जाने गरेका छन्। कोभिड अस्पतालहरुमा चिकित्सकहरु संक्रमितको अवस्था चिन्ताजनक नभएसम्म नजिक पर्दैनन्। कोरोना पुष्टि भएका मृतकहरुको मृत्यु फरक फरक कारणले भएको हुन सक्छ , कोरोनाले नै मृत्यु भएको प्रमाण छैन मन्त्रालयका सह प्रवक्ता अधिकारीले अन्नपूर्णसगँ भने, तर, विश्व स्वास्थ्य संगठनको मापदण्ड अनुसार कोरोना पुष्टि भएका व्यक्तिहरुको अन्य कारणले मृत्यु भएपनि अहिले कोरोनाकै कारण मान्नुपर्ने हुन्छ।"
सप्तरीमा सईसहित ३८ प्रहरी संक्रमित,"राजविराज : सप्तरीमा मङ्गलबार प्रहरी नायव निरीक्षक (सई) लाई कोरोना संक्रमण देखिएको छ। गजेन्द्रनारायण सिंह अस्पताल राजविराजमा गरिएको परीक्षणमा इलाका प्रहरी कार्यालय कञ्चनपुर, सप्तरीमा कार्यरत ४५ वर्षीय सईलाई कोरोना देखिएको स्वास्थ्य कार्यालय सप्तरीले जनाएको छ। उनी सिरहाको धनगढी नगरपालिका निवासी रहेको जिल्ला प्रहरी कार्यालय सप्तरीले जनाएको छ। योसहित सप्तरीमा ३८ जना प्रहरी संक्रमित भएका छन्। प्रदेश प्रहरी तालिम केन्द्र प्रदेश नम्बर २ सम्पर्क कार्यालय राजविराज अन्तर्गत २९ जना र जिल्ला प्रहरी कार्यालय सप्तरी अन्तर्गत ९ जना प्रहरी कोरोनाबाट संक्रमित भएको सप्तरी प्रहरीले जनाएको छ। यसैगरी स्वास्थ्यकर्मी १५, सञ्चारकर्मी ३, न्यायाधीश, चिकित्सक, नर्स, सशस्त्र प्रहरी र अधिकारकर्मी ११ जना संक्रमित भएका छन्। सप्तरीमा कोरोना संक्रमितको सङ्ख्या ८ सय ७ पुगेको छ। मङ्गलबारसम्म ६०५ जना निको भई घर फर्किएका छन्। कोरोना संक्रमण भएर ६ जनाको मृत्यु भएको छ। राजविराजस्थित साइकृष्ण हस्पिटल एण्ड मेहिकल कलेजमा ८६ जना, तिलाठी कोइलाडी गाउँपालिका२ स्थित पविमावि लौनियामा १७ जना, प्रदेश प्रहरी तालिम केन्द्रमा २२ जना, धरानस्थित बिपी कोइराला स्वास्थ्य विज्ञान प्रतिष्ठानमा ५ जना र होम आइसोलेशनमा ६६ जना गरी १९६ जना आइसोलेशनमा रहेको स्वास्थ्य कार्यालय सप्तरीले जनाएको छ।"
डोटी केन्द्रविन्दु भएर पहिलो पटक भूकम्पको धक्का,डोटी : जिल्लाको केआइसिंह गाउँपालिका१ तिखातर केन्द्रविन्दु भएर भूकम्प गएको छ। भूकम्प मापन केन्द्र सुर्खेतले दिएको जानकारी अनुसार मंगलबार दिउँसो १ बजेर ६ मिनेटमा तिखातर केन्द्र विन्दु बनाएर ३८ रेक्टर स्केलको भूकम्प गएको हो। भूकम्पले डोटीसहित सुदूरपश्चिम प्रदेशका विभिन्न स्थानमा धक्का महशुस गराएको बताइएको छ। सुदूरपश्चिम प्रदेशमा डोटी केन्द्रविन्दु भएर पहिलो पटक भूकम्प गएको हो। भूकम्पका कारण अहिलेसम्म कुनै पनि ठाउँमा क्षति भएको खबर प्राप्त नभएको जिल्ला प्रशासन कार्यालय डोटीले जनाएको छ।
१७ दिनमै बढ्यो पेट्रोलको मूल्य,"काठमाडौं : नेपाल आयल निगमले पेट्रोलको मूल्य फेरि बढाएको छ। निगमका प्रवक्ता विनितमणि उपाध्यायका अनुसार मंगलबार राति १२ बजेबाट लागू हुने गरी पेट्रोलको मूल्य प्रतिलिटर २ रुपैयाँ बढेको हो। भारतीय आयल कर्पोरेसनले १ सेप्टेम्बरमा भारतीय आयल कर्पोरेसनमा पठाएको मूल्य सूचीका आधारमा पेट्रोलको मूल्य बढेको प्रवक्ता उपाध्यायले जानकारी दिए। अब पेट्रोल १०७ रुपैयाँ प्रतिलिटर पुगेको छ। डिजेल, मटितेल, हवाई इन्धन र खाना पकाउने ग्यासको मूल्य भने यथावत नै रहेको प्रवक्ता उपाध्यायले बताए। यसअघि साउन ३२ गते डिजेल, पेट्रोल र मटीतेलको मूल्य प्रतिलिटर एक रुपैयाँ बढाएको थियो।"
डडेल्धुराका २ सहित सुदूरपश्चिममा थप ५६ जनामा कोरोना पुष्टि,"डडेल्धुरा : डडेल्धुरा अस्पतालको प्रयोगशालामा गरिएको कोरोना परीक्षणमा थप ५६ जनामा कोरोना भाइरस (कोभिड१९) को पुष्टि भएको छ । डडेल्धुराका २ सहित सुदुरपश्चिमका बैतडी, अछाम, बझाङका गरी ५६ जनामा कोरोना पुष्टि भएको डडेल्धुरा अस्पतालले जनाएको छ । मंगलबार डडेल्धुरा अस्पतालको प्रयोगशालामा गरिएको परीक्षणमा सुदुरपश्चिमका पहाडि जिल्लाका विभिन्न स्थानबाट संकलन गरिएका ५३५ स्वाब नमुनामध्ये ५६ मा कोरोना संक्रमण देखिएको हो । अस्पतालबाट सार्वजनिक गरिएको सूचनाका अनुसार डडेल्धुरा गन्यापधुरा गाउँपालिकाका २, अछाम पञ्चदेवल नगरपालिकाका ५ ,बैतडीका पुर्चौडी नगरपालिका १, मेलौली नगरपालिका २ र शिगास गाउँपालिकाका ८ जनामा कोरोना पुष्टि भएको हो । त्यसैगरी बझाङ वित्थडचिर गाउँपालिकाका २, बुड्डल नगरपालिकामा १४, छत्तिसपाथीभरा गाउँपालिका २, केदाश्यु गाउँपालिका १६ र थलारा गाउँपालिकाका ४ जनामा कोरोना पुष्टि भएको छ । स्वाब संकलन गरिएका ५३५ नमूनामध्ये ५६ नमुनाको रिपोर्ट पोजिटिभ र ४७९ नमूना नेगेटिभ देखिएको डडेल्धुरा अस्पताल कोभिड १९ परीक्षण प्रयोगशाला इन्चार्ज ईश्वरी प्रसाद भूषालले जानकारी दिए ।"
फेरि मौसम बदली : यी प्रदेशमा भारी वर्षा,"काठमाडौं : दुई दिन केही सफा भएको नेपालको मौसम मंगलबारदेखि पुनः बदली भएर ठाउँठाउँमा वर्षा हुन थालेको छ। जल तथा मौसम विज्ञान विभागका अनुसार हिजो सोमबार र अस्ति आइतबार मौसम अधिकांश क्षेत्रमा सफा भए पनि मंगलबारदेखि तीन दिन बदली हुनेछ। मौसमविद् समिर श्रेष्ठले अहिले मुलुकका विभिन्न क्षेत्रमा पानी परिरहेको जानकारी दिए। मनसुन न्यून चापीय रेखा नेपालको पूर्व र मध्य क्षेत्रको अलि नजिक आएकाले धेरैजसो स्थानमा मौसम बदली छ। श्रेष्ठका अनुसार प्रदेश १ र २ मा हल्का पानी परिरहेको। मंगलबार मौसम पश्चिमतिर पनि सर्ने क्रममा रहेकाले वाग्मती प्रदेशमा पनि बदली भएर ठाउँठाउँमा पानी परिरहेको छ। वाग्मती र गण्डकीसहित प्रदेश १, २ र ५ का केही स्थानमा मंगलबार र बुधबार भारी वर्षाको सम्भावना छ। पश्चिम सर्ने क्रममा भोलि कर्णाली र सुदूरपश्चिमा पनि असर गर्ने श्रेष्ठले बताए। 'थोरै ठाउँमा भारी वर्षा हुन्छ, हल्का पानी भने मुलुकका अधिकांश ठाउँमा पर्छ' मौसमविद् श्रेष्ठले भने। प्राप्त विवरणअनुसार मंगलबार प्रदेश १ को ताप्लेजुङ, धनकुटा, वाग्मती प्रदेशको रसुवा र काठमाडौँमा पानी परेको छ। गोरखाको बारपाक स्टेशनले सबैभन्दा बढी पानी परेको देखाएको छ। मंगलबार प्रदेश नं ५ को पूर्वी भूभाग नवलपुर बर्दघाट क्षेत्रमा पानी परेको छ। कर्णाली र सुदुरपश्चिम प्रदेशमा बुधबार मौसम बदली भई समग्रमा तीन दिन धेरै स्थानमा पानी पर्ने सम्भावना छ। पछिल्लो केही दिन खासै पानी नपरेकाले माटोमा पानी सोस्ने क्षमता वृद्धि भएको तर भारी वर्षा भयो भने जोखिम कायमै रहेको जनाइएको छ। अहिले मनसुन सक्रिय नै छ। मुख्यतः सेप्टेम्बर २३ बाट मनसुन हराउँदै जान्छ। तर नेपालमा एकै पटक मनसुन घट्ने नभई पाकिस्ताबाट विस्तारै फर्किँदै जाने हुन्छ। त्यसपछि मात्रै नेपालबाट हट्छ। 'पछिल्ला केही वर्षको अवस्था हेर्दा अक्टोबर पहिलो हप्तासम्म मनसुन सक्रिय भएको देखिन्छ' मौसमविद् श्रेष्ठले भने 'यसपाली पनि सेप्टेम्बरमा मनसुन सकिने सम्भावना कम छ।' यसपाली नेपालमा औसत मनसुन रहे पनि मनसुन पूर्व नै भारी वर्षा हुँदा जमिन गलेकाले पहिराका ठूलो घटना हुन पुग्यो। जसका कारण जनधनको ठूलो क्षति भएको छ।"
डोटीमा २१ जना नेपाली सेनालाई कोरोना संक्रमण,डोटी : डोटीमा कार्यरत २१ जना नेपाली सेनामा कोरोना भाइरस पोजिटिभ देखिएको छ। डोटी अस्पतालको प्रयोगशालामा मंगलबार भएको परीक्षणमा नेपाली सेनाका २१ जनासहित डोटीका २४ जनामा पोजिटिभ देखिएको हो। जिल्ला स्वास्थ्य कार्यालय डोटीले २१ जना नेपाली सेना राजपुर दिपायलमा कार्यरत रहेको बताइएको छ भने अन्य संक्रमित दिपायल सिलगढी नगरपालिकाका६ का २ पुरुष र केआईसिंह गाउँपालिका १ पुरुषमा कोरोना भाइरसको संक्रमण देखिएको जनाइएको छ। योसँगै डोटीमा हालसम्म ९४८ जनामा कोरोना पुष्टि भएको छ। यसअघि डोटीमा नेपाल प्रहरीका तीन जना कर्मचारीमा समेत कोरोना भाइरस देखिएको थियो। यसअघि बैतडीमा कार्यरत १ नेपाली सेनाका जवानमा समेत कोरोना भाइरसको संक्रमण भेटिएको थियो।
"२४ घण्टामा ११ कोरोना संक्रमितको मृत्यु, मृतकको संख्या २३९ पुग्यो","काठमाडौं : कोरोना भाइरस (कोभिड१९) संक्रमणबाट थप ११ जनाको मृत्यु भएको छ। योसहित ज्यान गुमाउनेको संख्या २३९ पुगेको हो। स्वास्थ्य तथा जनसंख्या मन्त्रालयका प्रवक्ता प्राडा जागेश्वर गौतमका अनुसार २४ घण्टामा ११ जनाको मृत्यु भएसँगै कोरोनाले ज्यान गुमाउनेको संख्या २३९ पुगेको हो। पछिल्लो २४ घण्टामा महोत्तरीमा ४ वर्षीया बालिकासहित २ जनाको मृत्यु भएको छ। पर्साका ३ जना र काठमाडौंका २ जनाको पनि मृत्यु भएको छ। त्यस्तै सिरहाका १, बाराका १, चितवनका १ र मकवानपुरका १ जनाको मृत्यु भएको हो। त्यस्तै पछिल्लो २४ घण्टामा १०६९ जनामा कोरोना भाइरस (कोभिड१९) संक्रमण पुष्टि भएको छ। योसँगै नेपालमा कुल संक्रमितको संख्या ४० हजार ५२९ पुगेको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार पछिल्लो २४ घण्टामा नेपालमा कोरोना ७६८ जनाले कोरोना जितेका छन्। हालसम्म कोरोना जित्नेको संख्या २२ हजार १ सय ७८ पुगेको छ। देशभर हाल सक्रिय संक्रमितको संख्या १८ हजार १ सय १२ रहेको छ। १२ हजार ८८ जनाको पिसिआर परीक्षण भएको छ। हालसम्म ७ लाख ५ हजार बढीको पीसीआर परीक्षण भएको छ। त्यसैगरी पछिल्लो २४ घण्टामा काठमाडौं उपत्यकामा थप ४८१ जनामा कोरोना भाइरस (कोभिड१९) संक्रमण पुष्टि भएको छ। काठमाडौंका ३९३ जना, भक्तपुरका ३० जना र ललितपुरका ५८ जनामा कोरोना भाइरस संक्रमण देखिएको हो।"
डिलाशैनीका पहिरोपीडितको त्रिपालमुनि बास,"बैतडी : बैतडीको डिलाशैनी गाउँपालिका ६ सौनगाउँका पहिरो पीडित त्रिपालमुनी बस्न बाध्य भएका छन् । यही भदौ २ गतेको वर्षासँगै खसे पहिरोले ८ परिवार बस्ने ३ घर भत्काएपछि पहिरो पीडित नजिकैको विद्यालयको प्रांगणमा त्रिपाल हालेर बसिरहेको स्थानीय हरिदत्त जोशीले जानकारी दिए । उनले भने, 'डिलाशैनीका पहिरो पीडित थुप्रै समस्या झेलिरहेका छन् । उनीहरुलाई गास,बास र कपासको समस्या भएको छ ।' स्थानीय प्रेमराम लुहार, काशीराम लुहार, नारायण लुहार, बहादुर लुहार, शिवराम लुहार, धनीराम लुहार, बीरराम लुहार र पदमराम लुहारको परिवार पहिराले घर भत्काएपछि विस्थापित भएका हुन् । आठ परिवारमध्ये २ परिवार नजिकैको मठैराज आधारभूत विद्यालयको कोठामा बसीरहेका छन् भने अन्य परिवार विद्यालयको प्रांगणमा त्रिपाल टाँगेर बसीरहेका छन् । पहिरोले घर भत्काएपछि घर बनाउने जमीन समेत बाँकी नरहेको स्थानीय प्रेमराम लुहारले जानकारी दिए । उनले भने, 'हामीलाई अहिले ओत लाग्ने ठाउँ छैन् । पहिरोले जमीन समेत सबै बगाईसकेको छ । हाम्रो व्यवस्था गरिदन सरकारसंग आग्रह गरिरहेका छौं ।' अहिले आफूहरुलाई गास,बास र कपासको निकै समस्या भएको उहाँले बताउनुभयो । विस्थापित ८ वटै परिवार जमीन समेत पहिरोले बगाईसकेकाले घर बनाउन समेत जमीन बाँकी नरहेको स्थानीय बहादुर लुहारले बताए । पहिरोले विस्थापित भएपछि वडा कार्यालयबाट ४ त्रिपाल र साडा नामक गैरसरकारी संस्थाबाट ४ त्रिपाल बाहेक अन्य कुनै सहयोग प्राप्त नभएको स्थानीय काशीराम लुहारले बताए । उनले भने, 'हामीहरुलाई दैनिक छाक टार्न मुस्किल भएको छ । कहिले सम्म विद्यालयमा बस्ने ? हाम्रो व्यवस्था गरिदिन सरकारसंग आग्रह गर्दछौं ।' विस्थापित परिवारलाई खानेपानी,शौचालयको समेत समस्या भएको छ भने दैनिक छाक टार्न समेत मुस्कील भएको छ । त्रिपालमुनि रात काट्न निकै मुस्कील भएको स्थानीय प्रेमराम लुहारले बताए । बालबालिकहरुलाई खुवाउन लागि समेत खाना नहुँदा समस्या भएको उहाँको भनाई छ । पहिरोका कारण डिलाशैनी ६ को सौनगाउँ पुरै जोखिममा रहेको बताइएको छ । पहिरो पीडित सदरमुकाममा पहिरोले घर भत्काएपछि आफूहरुको समस्या समाधान गरिदिन भन्दै डिलाशैनीका पहिरो पीडितहरु जिल्ला सदरमुकाम पुगेका छन् । प्रमुख जिल्ला अधिकारीसंग आफ्ना समस्या राख्नका लागि आफूहरु सदरमुकाम पुगेको स्थानीय प्रेमराम लुहारले बताए । उनले भने, 'हामी अहिले विद्यालयको प्रांगणमा बसीरहेका छौं । हाम्रो जमीन पनि छैन् । अब हामीले कुन ठाउँमा बस्ने ? हाम्रो समस्या लिएर सिडिओ अफिसमा पुगेका हौं ।' पहिरोले ८ परिवारको उठीबास भएकाले वैकल्पिक व्यवस्था गरिदिन भनेर आफूहरु सदरमुकाम पुगेको उनीहरुले बताएका छन् ।"
अर्घाखाँचीमा समुदायस्तरमा फैलिदै कोरोना,"सन्धिखर्क : अर्घाखाँचीमा समुदायस्तरमा कोरोना फैलिएको छ। स्वास्थ्यकर्मी, कर्मचारी, र तरकारी व्यवसायीलगायतमा कोरोना पुष्टि भएको छ । समुदायस्तरमा कोरोना देखिन थालेपछि स्थानीय ससंकित भएका छन् । कोरोना पुष्टि हुनेमा सन्धिखर्क नगरपालिका विभिन्न स्थानका पाँच पुरुष, र शितगंगा नगरपालिकाका एकजना पुरुषसहित ७ जनालाई कोरोना पुष्टि भएको स्वास्थ्य कार्यालय अर्घाखाँचीका जन स्वास्थ्य निरीक्षक गणेशराज पौडेलले जानकारी दिए । जिल्लामा सक्रिय कोरोना संक्रमितको संख्या २५ रहेको छ । ३ सय २६ जना कोरोना जितेर घर फर्किएका छन् । हालसम्मको संक्रमित संख्या ३ सय ५४ पुगेको छ । कोरोना संक्रमणका कारण जिल्लामा तीन जनाको मृत्यु भएको सहायक प्रमुख जिल्ला अधिकारी विनोद खनालले जानकारी दिए ।"
पर्सामा ७४७ जनाले कोरोना जिते,"वीरगन्ज : कोरोनाको हटस्पट बनेको पर्सामा संक्रमितको संख्या दिनहु थपिदै गएको भएपनि केहि दिन यता कारोनालाई पराजित गरि निको हुनेको संख्या पनि बढ्दै गएको छ। मंगलवार मात्रै पर्सामा ४२ जना संक्रमित निको भइ कोरोना मुक्त भएका छन्। वीरगन्जको वीरगन्ज हेल्थकेयर अस्थायी कोभिड अस्पतालबाट १२ जना, पोखरिया अस्पतालको आइसोलेसनबाट ११ जना , गण्डक अस्थायी कोभिड अस्पताल र बयोधा अस्पतालको आइशोलेशनबाट ११ जना कोरोनामुक्त भइ घर फर्किएका छन्। यस्तै वीरगन्जको रानीपोखरी होटलको सेमि आइसोलेसनबाट २ जना, धोबिनी गाउँपालिकाको लंगडीस्थित कालीप्रसाद लाखे माविको सेमि आइसोलेसनबाट ३ जना, जिराभवानी गाँउपालिकाको नौका टोलास्थित विद्यालयको सेमि आइसोलेसनबाट २ जना र कालिकामाई गाउँपालिकाको होम आइसोलेसनबाट १० जना मङगलवार निको भइ कोरोना मुक्त भएको जिल्ला प्रशासन कार्यालय पर्साले जनाएको छ। यसअघि सोमबार २१ जना, आइतवार ३७ जना, शनिवार ६१ जना, शनिवार ३९ जना, शुक्रबार एकै दिन १ सय ३ जना र बिहीबार ६६ जना संक्रमित निको भइ कोरोना मुक्त भएका थिए। पर्सा मंगलवारसम्म संक्रमितको संख्या २ हजार २ हजार २ सय ११ पुगेको छ। ती मध्ये ७ सय ४७ जना संक्रमित निको भइ कोरोना मुक्त भइ सकेको जिल्ला प्रशासन कार्यालय पर्साका प्रशासकीय अधिकृत विनय श्रीवास्तवले जानकारी दिए। अब वीरगन्जस्थित २ वटा कोभिड अस्पतालमा गरि ९९ जना संक्रमित उपचाररत रहेका छन्। यस्तै होम आईसोलेसनमा १ हजार ११ जना संक्रमित रहेको श्रीवास्तवले जानकारी दिए। जिल्लाका विभिन्न स्थानमा स्थापना गरिएका सेमी आइशोलेनमा भने ३९९ जना संक्रमितहरु रहेको जिल्ला प्रशासन कार्यालय पर्साले जनाएको छ।"
भोलिदेखि सोह्र श्राद्ध सुरु : कुन तिथि कतिखेर ?,"काठमाडौं : प्रत्येक वर्ष आश्विन कृष्ण पक्षमा दिवंगत पितृका नाममा गरिने सोह्र श्राद्धका लागि आवश्यक पर्ने अपराह्नकालको समय निर्धारण गरिएको छ ।धर्मशास्त्रका विभिन्न ग्रन्थमा सोह्र श्राद्ध अपराह्नकालमा गर्नु भन्ने वचनअनुसार पञ्चाङ्गकार एवं तोयनाथ पन्तको पात्रोका सम्पादक सूर्यनाथ पन्तले १६ वटै तिथिको समय निकाले छन्। पितृ पक्षसमेत भनिने सोह्र श्राद्ध यस वर्ष भदौ १७ गते बुधबारदेखि सुरु हुँदैछ । बुधबार प्रतिपदा तिथिको श्राद्ध दिउँसो १:१७ बजेदेखि ३ :४९ सम्ममा पिण्ड दान गर्ने गरी निर्धारण गरिएको उनले जानकारी दिए । यो समयभित्रमै पिण्ड दान गर्नुपर्नेछ । तर्पण, दियो पूजा, विश्वेदेवा ब्राह्मणलगायत पूजा तोकिएको समयअघि नै गर्न सकिनेछ । यो समयमा पिण्डदान नगरे पितृले पाउँदैनन् भन्ने शास्त्रीय वचन रहेको धर्मशास्त्रविद् एवं नेपाल पञ्चाङ्ग निर्णायक समितिका अध्यक्ष प्रा डारामचन्द्र गौतमले बताए। भदौ १८ गते बिहीबार द्धितीया तिथि श्राद्ध दिउँसो १:१७ देखि ३:४८ सम्म दिइएको छ । भदौ १९ गते तृतीया तिथि श्राद्धको समय पनि १:१७ देखि ३:४८ सम्म छ । यस वर्ष भदौ २० गते शनिबार कुनै पनि तिथिको श्राद्ध नहुने नेपाल पञ्चाङ्ग निर्णायक समितिले स्वीकृति दिएका पञ्चाङ्ग (पात्रो) मा उल्लेख छ । चतुर्थी तिथि श्राद्धको समय भदौ २१ गते आइतबार दिउँसो १:१६ देखि ३:४६ सम्म गर्नुपर्नेछ । पञ्चमी तिथि श्राद्ध भदौ २२ गते सोमबार पनि दिउँसो १:१६ देखि ३:४६ सम्ममा गर्नुपर्नेछ । षष्ठी तिथि श्राद्ध भदौ २३ गते मङ्गलबार १:१५ देखि ३:४५ सम्ममा गर्नुपर्नेछ । सप्तमी तिथि श्राद्ध भदौ २४ गते बुधबार १:१५ देखि ३:४४ सम्ममा गर्नुपर्नेछ । अष्टमी तिथि श्राद्ध भदौ २५ गते बिहीबार दिउँसो १:१४ देखि ३:४३ सम्ममा गर्नुपर्ने शास्त्रीय विधि छ । नवमी तिथि श्राद्ध भदौ २६ गते शुक्रबार दिउँसो १:१३ देखि ३:४२ सम्ममा गर्नुपर्नेछ । दशमी तिथि श्राद्ध भदौ २७ गते शनिबार १:१३ देखि ३:४१ सम्ममा गर्नुपर्नेछ । एकादशी श्राद्ध भदौ २८ गते आइतबार १:१२ देखि ३:४० सम्ममा गर्नुपर्ने जनाइएको छ । द्वादशी तिथि श्राद्ध भदौ २९ गते सोमबार पनि १:१२ देखि ३:४० सम्ममा गर्नुपर्नेछ । त्रयोदशी तिथि श्राद्ध भदौ ३० गते मङ्गलबार १:११ देखि ३:३८ सम्ममा गर्नुपर्नेछ । यसैगरी चतुर्दशी तिथि श्राद्ध भदौ ३१ गते बुधबार पनि १:११ देखि ३:३८ सम्ममा गरिसक्नुपर्ने सम्पादक पन्तले बताउनुभयो । औँसी तिथि श्राद्ध असोज १ गते बिहीबार दिउँसो १:१० देखि ३:३७ सम्ममा गरिसक्नुपर्नेछ । अपराह्नकाल पारेर पिण्डदान नगरेमा श्राद्ध गरेर पाइने फल पाउन नसकिने शास्त्रीय प्रमाण छ । यस वर्ष कोरोना भाइरसको सङ्क्रमणबाट बच्न जारी निषेधाज्ञाका कारण सोह्र श्राद्ध गराउने ब्राह्मण यजमानकहाँ जान कठिन छ । विशेषगरी काठमाडौँ उपत्यकालगायत ठूला शहरमा यो समस्या छ । आवतजावत गर्दा कोरोना फैलन सक्ने चिन्ता छ । केही स्थानीय तहले श्राद्ध विद्युतीय रुपमा गर्न, घरमा पुरोहित नबोलाउन भनी सार्वजनिकरुपमा सूचनासमेत जारी गरेका छन् । कुनै कारणवश श्राद्ध रोकिँदा शास्त्रमा अनेक विकल्प दिइएका छन् । सोह्र श्राद्ध कर्ताले आफ्ना पिताको तिथिमा गर्नुपर्ने विधान छ । आपत् धर्मअनुसार कुनै कारणवश अड्किएमा आश्विन कृष्ण औँसीदेखि आश्विन शुक्ल पञ्चमीसम्म गर्न हुने शास्त्रीय वचन रहेको धर्मशास्त्रविद् गौतमले बताए। यस वर्ष असोज महिनाभर अधिकमास भएकाले आश्विन शुक्लपञ्चमी कात्तिक ५ गते बुधबार पर्छ । भदौको पितृपक्षअर्थात् सोह्र श्राद्धमा कोरोनाकै कारण श्राद्ध गर्न नसक्नेले कात्तिक १ देखि ५ गतेसम्म पनि गर्न शास्त्रसम्मत् हुने उनले बताए। यो समयमा पनि कारणवश सोह्र श्राद्ध गर्न नसकिएमा कार्तिककृष्ण औँसीअर्थात् लक्ष्मीपूजाका दिन गर्न सकिन्छ । कार्तिककृष्ण औँसीमा पनि गर्न नसकिने भएमा वृश्चिक सङ्क्रान्तिअर्थात् मङ्सिरसम्म जुराएर गर्न सकिने शास्त्रीय मत छ । यो विकल्प अहिले कोरोनाका कारण सिर्जना भएको जस्तै परिस्थितिका लागि दिइएको हो । चाडपर्व यज्ञयागादि तथा ठूला कार्य गर्नु अघि पितृलाई श्रद्धा भक्तिका साथ सम्झिने वैदिक सनातन हिन्दू शास्त्रीय परम्पराअनुसार सोह्रश्राद्ध गर्ने गरिएको हो । दशैँ, तिहारजस्ता सनातन धर्मावलम्बीले मनाउने ठूला पर्वअघि श्रद्धा, भक्तिका साथ दिवङ्गत पितृलाई सम्झन सोह्र श्राद्ध गर्न थालिएको हो । यस समयमा पितृले आश गरी बसेका हुन्छन् भन्ने शास्त्रीय मान्यता छ । रासस"
सर्वोच्चको आदेश विपरित धमाधम सम्पदा पुनर्निर्माण,"भक्तपुर : सर्वोच्च अदालतको अन्तरिम आदेश नटेरी भक्तपुरको मध्यपुर थिमि नगरपालिका २ सानोठिमीस्थित पाटीसहितको ऐतिहासिक ढुंगेधारा धमाधम पुनर्निर्माण भइरहेको छ । स्थानीय सम्पदाप्रेमीहरुले पुरातात्विक महत्वविपरीत उक्त पाटीसहितको ढुंगेधारा पुनर्निर्माण रोक्न सर्वोच्चमा निवेदन दर्ता गरेका थिए । सोही निवेदनमा सर्वोच्चका न्यायाधीश हरिकृष्ण कार्कीको एकल इजलासले उक्त ढुंगेधारा पुनर्निर्माण यथास्थानमा राख्न अन्तरिम आदेश दिएको थिए । सर्वोच्चले पुनर्निर्माण रोक्न आदेश दिँदै दुवै पक्षलाई यहीं भदौ २३ गते अदालतमा हाजिर हुनसमेत भनेको छ ।पहिले पाटी भएर ढुंगेधारा पुग्नुपथ्र्यो तर अहिले अगाडि ढुंगेधारा र पाटी पछाडि पारेर पुनर्निर्माण गरिरहेको छ । मध्यपुर थिमि नपाले ठेक्का लगाएको उक्त पाटी पुनर्निर्माणमा सम्पदा पुनर्निर्माणको विधिविधानविपरीत सिमेन्टसमेत प्रयोग गरिएको छ । उक्त सम्पदा करिब २ सय ५२ वर्ष पुरानो रहेको त्यहाँ रहेको शिलालेखबाट थाहा हुन्छ । 'एकातिर पाटीसहितको ढुंगेधारा पहिलेकै ठाउँमा छैन, मध्यपुर थिमि नपा २ का वडा अध्यक्ष राम थापामगर भन्छन्, अर्कोतिर सम्पदाको प्राचीनस्वरुप नै अदलबदल गरिएको छ ।' सुरुमा गरिएको सहमति र प्रतिवद्धताविपरीत सम्पदा पुनर्निर्माण गरिएपछि आफूहरुले पटकपटक रोक्न भन्दा पनि सुनुवाइ नभएको उनी बताउँछन् । उनका अनुसार सुरुमा उक्त सम्पदा जहाँ छ, त्यहीं बनाउने भन्ने थियो । सम्पदा जस्तो छ त्यस्तै बनाउने भन्ने सहमति भएको थियो । सोहीअनुसार वडाले डिजाइन बनाएको थियो, उनले थपे, तर नगर प्रमुख मदनसुन्दर श्रेष्ठले एकलौटी हस्तक्षेप गरेर सम्पदा ६७ फिट भित्र सार्ने काम गरियो । अगाडि रहेको पाटीलाई धारा पछाडि पारियो । सहमतिविपरीत सम्पदा पुनर्निर्माण भएपछि स्थानीय बासिन्दाले पुरातत्व विभाग र विभागअन्तर्गत भक्तपुरस्थित स्मारक संरक्षण तथा दरबार हेरचाह कार्यालयमा उक्त कार्य रोक्न निवेदन दिए । स्थानीयको निवेदनअनुसार कार्यालयले मध्यपुर थिमि नपाका प्रमुख मदनसुन्दर श्रेष्ठलाई धेरैपटक उक्त सम्पदा पुनर्निर्माण रोक्न पत्र काटे । कार्यालयले काठमाडौं उपत्यका सडक विस्तार आयोजना र वडा कार्यालयलाई समेत सोही व्यहोराको पत्र पठाएको थियो । सडक विस्तार गर्न भत्काउनुअघिको सानोठिमी पाटी । तस्बिर : अन्नपूर्ण आयोजनाले भने उक्त पाटी तथा ढुंगेधारा भत्काएकोबारे कुनै जानकारी नभएको प्रत्युत्तर पठाएको थियो ।त्यस्तै २ नं वडा कार्यालयले स्थानीयको सहयोगमा उक्त सम्पदा यथास्थितमा पुनर्निर्माण गर्ने प्रक्रिया अघि बढाइएकोमा नगर प्रमुखले एकलौटी ढंगले निर्माण कार्य अघि बढाइरहेको जवाफ पठाएको थियो । उसले कार्यालयले पटकपटक अनधिकृत निर्माण रोक्न उपभोक्ता समितिलाई भन्दा पनि नटेरेकोसमेत पत्रमा उल्लेख गरेको छ । अनधिकृत सम्पदा पुनर्निर्माण कार्य रोक्न मध्यपुर थिमि नपा प्रमुखलाई धेरैपटक लिखित र मौखिक जानकारी गराऔं, पुरातत्वका संरक्षण अधिकृत मोहनसिंह लामाले भने, हाम्रो पत्रको उत्तरसम्म दिइएन । काम रोक्ने कुरा त टाढाको विषय भयो ।उनले त्यसबारे छलफलको लागि विभाग बोलाउँदासमेत मध्यपुर थिमि नपाका प्रमुख तथा प्रतिनिधि उपस्थित नभएको सुनाए । जिल्लास्थित कार्यालयको आग्रहलाई बेवास्ता गरेपछि विभागबाटै पत्र काट्दा पनि मध्यपुर थिमि नपाका प्रमुखले नटेरेको अधिकृत लामा बताउँछन् ।सबै प्रयास असफल भएपछि स्थानीय अधिवक्ता तीर्थबहादुर वैद्यले भदौ ३ गते सर्वोच्च अदालतमा उक्त अनधिकृत सम्पदा पुनर्निर्माण रोकी पाउँ भनी मुद्दा हालेका थिए । सोही मुद्दाको सुनुवाई गर्दै सर्वोच्चले उक्त कार्य यथास्थितिमा राखी भदौ २३ गते दुवै पक्षलाई अदालतमा हाजिर हुन आदेश दिएको छ । तर सर्वोच्चको उक्त आदेशलाई अवज्ञा गर्दै निषेधाज्ञाकै बीच सम्पदा पुनर्निर्माण भइरहेको अधिवक्ता राजकुमार सुवालले जानकारी दिए ।उनले उक्त कार्य रोक्न उपभोक्ता समितिसँग आग्रह गर्दा नगर प्रमुख श्रेष्ठले कुनै हालतमा काम नरोक्न भनेको भन्ने जवाफ दिएको बताए । प्रमुख श्रेष्ठले द्वैध चरित्र देखाए : वडा अध्यक्ष थापामर मध्यपुर थिमि नपा वडा नं २ का अध्यक्ष थापामगरले नै नगर प्रमुख श्रेष्ठले द्वैध चरित्र देखाएको आरोप लगाए ।उनका अनुसार प्रमुख श्रेष्ठले सुरुमा उक्त सम्पदा यथास्थानमै पुनर्निर्माण हुने उद्घोष गरेका थिए । प्रमुख श्रेष्ठले सडकको ठेकेदारले नबनाए नपाकै बजेटमा उक्त सम्पदा पुनर्निर्माण हुने घोषणा गरे । उनले नपाले ३० लाख रुपैयाँ हाल्ने प्रतिबद्धतासमेत जनाएका थिए । तर प्रमुख श्रेष्ठको उद्घोषविपरीत उनैले बनाएको उपभोक्ता समितिले पहिलेभन्दा ६७ फिट भित्र सारेर ढुंगेधारा बनाएको वडा अध्यक्ष थापामगरले बताए । त्यस्तै पहिले ढुंगेधारा अगाडि रहेको पाटीलाई पछाडि पुर्याएको थियो भनाइ थियो ।उक्त काम नगर्न पटकपटक भन्दा पनि नगर प्रमुख श्रेष्ठले नसुनेको उनको जिकिर थियो । 'कुनै पनि योजनाको उपभोक्ता समिति बनाउन र बजेट निकासा दिन वडाको सिफारिस चाहिन्छ, उनले भने, तर यसमा वडाको सिफारिस केही नहुँदा पनि उपभोक्ता समिति बन्यो । बजेट निकासा दिइयो ।' यता प्रमुख श्रेष्ठले स्थानीय सरकारले गरेको पुनर्निर्माणको काम नरोकिने जिकिर गरे । उल्टै छिटोभन्दा छिटो पुनर्निर्माण सकाएर चाँडै उद्घाटनसमेत गरिने उनको भनाइ छ । सम्पदा पुनर्निर्माण यथास्थानमा राख्न सर्वोच्चले दिएको अन्तरिम आदेश । तस्बिर : अन्नपूर्ण"
काठमाडौं उपत्यकामा ४८१ जनामा कोरोना संक्रमण,"काठमाडौं : पछिल्लो २४ घण्टामा काठमाडौं उपत्यकामा थप ४८१ जनामा कोरोना भाइरस (कोभिड१९) संक्रमण पुष्टि भएको छ। उपत्यकाका विभिन्न प्रयोगशालामा गरिएको परीक्षणमा थप ४८१ जनामा कोरोना पुष्टि भएको स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले जानकारी दिए। उनका अनुसार काठमाडौंका ३९३ जना, भक्तपुरका ३० जना र ललितपुरका ५८ जनामा कोरोना भाइरस संक्रमण देखिएको हो। त्यस्तै पछिल्लो २४ घण्टामा १०६९ जनामा कोरोना भाइरस (कोभिड१९) संक्रमण पुष्टि भएको छ। योसँगै नेपालमा कुल संक्रमितको संख्या ४० हजार ५२९ पुगेको छ। गौतमका अनुसार पछिल्लो २४ घण्टामा नेपालमा कोरोना ७६८ जनाले कोरोना जितेका छन्। हालसम्म कोरोना जित्नेको संख्या २२ हजार १ सय ७८ पुगेको छ। देशभर हाल सक्रिय संक्रमितको संख्या १८ हजार १ सय १२ रहेको छ। १२ हजार ८८ जनाको पिसिआर परीक्षण भएको छ। हालसम्म ७ लाख ५ हजार बढीको पीसीआर परीक्षण भएको छ। त्यसैगरी पछिल्लो २४ घण्टामा काठमाडौं उपत्यकामा थप ४८१ जनामा कोरोना भाइरस (कोभिड१९) संक्रमण पुष्टि भएको छ। काठमाडौंका ३९३ जना, भक्तपुरका ३० जना र ललितपुरका ५८ जनामा कोरोना भाइरस संक्रमण देखिएको हो।"
सरकारले दुई लाख जनालाई दिन लागेको रोजगारी कस्ताले पाउँछन् ?,"काठमाडौं : सरकारले प्रधानमन्त्री रोजगार कार्यक्रममार्फत दुई लाख जनालाई सय दिनको रोजगारी दिने भएको छ। श्रम रोजगार तथा सामाजिक सुरक्षा मन्त्रालयले चालु आर्थिक वर्षमा बेरोजगारलाई सय दिनको काम लगाएर रोजगारी दिने भएको हो। पन्ध्रदेखि ५९ वर्ष उमेर समूहका व्यक्तिलाई श्रममूलक कार्यमा लगाई सय दिनको रोजगारी दिन थालिएको कार्यक्रमका राष्ट्रिय कार्यक्रम निर्देशक सुमन घिमिरेले जानकारी दिए। सरकारले बेरोजगार युवालाई प्रधानमन्त्री रोजगार कार्यक्रमका लागि रु ११ अर्ब ६० करोड बजेट विनियोजन गरेको छ। घरपरिवारमा कोही पनि सदस्य रोजगार नभएकालाई उक्त कार्यक्रममार्फत दुई लाख जनालाई रोजगारी दिन थालिएको घिमिरेले बताए। सरकारले चालु आवमा सार्वजनिक, निजी क्षेत्र र विशेष कार्यक्रममार्फत पाँच लाख रोजगारी सिर्जना गर्ने लक्ष्यअनुरुप प्रधानमन्त्री रोजगार कार्यक्रमबाट दुई लाखलाई रोजगारी प्रदान गर्ने भएको छ। उनका अनुसार स्थानीय तहबाट छनोट गरिएकाहरुले मर्मतसम्भार आयोजना र सामुदायिक पूर्वाधारका २० आयोजनामा श्रम गर्ने छन्। रोजगारीको अवसर सिर्जना गर्न, स्थानीय स्रोत र साधनको अधिकतम प्रयोग गर्न र स्थानीयवासीको पूर्वाधारमा निर्माणमा अपनत्व बढाउन उक्त कार्यक्रम ल्याइएको हो। सय दिनको रोजगारीले वर्षभरि बेरोजगारलाई खाना र बस्न पुग्ने छ। मन्त्रालयका सहसचिव घिमिरेका अनुसार एक जनाले दैनिक रु ५१७ बराबरको श्रम गर्ने छन्। तीन महिनाभन्दा कम खाना लगाउन नपुग्नेलाई उक्त कार्यक्रममा समावेश गरेर सय दिनको रोजगारी दिइने उनले बताए। कार्यक्रमका लागि स्थानीय तहले तयारी गरिरहेका छन्। गत आर्थिक वर्षमा ८२ हजार ६३८ जनाले प्रधानमन्त्री रोजगार कार्यक्रमअन्र्तगत सय दिनको रोजगारी पाएका थिए। बेरोजगार व्यक्तिलाई न्यूनतम रोजगारीको प्रत्याभूतिमार्फत रोजगारीको हक कार्यान्वयन गर्ने उद्देश्यले सरकारले आव २०७५७६ बाट प्रधानमन्त्री रोजगार कार्यक्रम ल्याएको हो। रोजगारीका लागि बेरोजगारले स्थानीय तहको आफू बसेको वडामा निवेदन दिनुपर्ने छ र सोही निवेदनका आधारमा स्थानीय तहको कार्यपालिकाले विपन्न, आर्थिक अवस्था कमजोरलाई छनोट गर्ने र छनोटमा परेकालाई कार्यक्रममार्फत सय दिनको रोजगारी दिइने छ। गत असारसम्ममा ७५३ स्थानीय तहमा रहेको रोजगार सेवाकेन्द्रमा तीन लाख ८३ हजार ५९५ जना बेरोजगार व्यक्ति सूचीकृत गरिएको छ। नेपालको संविधानको धारा ३३ ले रोजगारीको हकलाई मौलिक हकका रुपमा समावेश गरेको छ। सोही मौलिक हकको कार्यान्वयन गर्न रोजगारीको हकसम्बन्धी ऐन, २०७५ जारीसमेत भएको छ। नेपाल सरकारले चालु आर्थिक वर्ष २०७५७६ को नीति तथा कार्यक्रम र बजेटमार्फत सार्वजनिक विकास निर्माणका कार्यमा रोजगारीका अवसर सिर्जना गरी आगामी पाँच वर्षभित्र कुनै पनि नेपाली नागरिकले बाध्यताले वैदेशिक रोजगारीमा जानुपर्ने अवस्थाको अन्त्य गर्ने घोषणा सरकारले गरेको छ।"
बैतडीका थप ११ जनामा कोरोना पुष्टि,"बैतडी : बैतडीका थप ११ जनामा कोरोना संक्रमण पुष्टि भएको छ। डडेल्धुरा अस्पतालको प्रयोगशालामा भएको परीक्षणमा मंगलबार थप ११ जनामा कोरोना पुष्टि भएको स्वास्थ्य कार्यालयका कोभिड १९ सम्पर्क व्यक्ति भुवनप्रसाद जोशीले जानकारी दिए। सिगास गाउँपालिका वडा नं ३ का १ पुरुष, वडा नं ६ का २ पुरुष र वडा नं ७ का एक महिला र ४ पुरुष गरी ८ मा जनामा कोरोना पुष्टि भएको छ। यस्तै मेलौली नगरपालिका वडा नं ९ का २ पुरुष र पुर्चौंडी नगरपालिका ६ का १ पुरुषमा कोरोना पुष्टि भएको जोशीले जानकारी दिए। मंगलबार कोरोना पुष्टि भएका सबै जना भारतबाट फर्केका नागरिक रहेको बताइएको छ। संक्रमण पुष्टि भएका मध्ये सिगास गाउँपालिकाका आठै जना क्वारेन्टाइनमा बसीरहेका छन् भने मेलौली र पुर्चौंडीका संक्रमित होम क्वारेन्टाइनमा बसीरहेका छन्। होम क्वारेन्टाइनमा बसेकाहरुबाट समुदायमा संक्रमणको जोखिम बढ्दै गएको स्वास्थ्यकर्मीहरुले चेतावनी दिएका छन्। तर पछिल्लो समयमा स्थानीय तहहरुले होम क्वारेन्टाइनका नाममा भारतबाट फर्केकाहरुलाई सिधै घर पठाउन थालेका छन्। थप ११ जनामा कोरोना पुष्टि भएसँगै बैतडीमा संक्रमितको संख्या ३७४ पुगेको छ। जिल्लामा ३७४ जनामा कोरोना पुष्टि हुँदा सबैभन्दा बढी पञ्चेश्वर गाउँपालिकाका ६० जनामा संक्रमण पुष्टि भईसकेको छ। यस्तै शिवनाथ गाउँपालिकाका ५०, दोगडाकेदार गाउँपालिकाका ४५ र सिगास गाउँपालिकाका ५१ जनामा संक्रमण पुष्टि भईसकेको छ। यस्तै दशरथचन्द नगरपालिकाका ४६, मेलौली नगरपालिकाका ३३, सुर्नया गाउँपालिकाका २८, पाटन नगरपालिकाका ४३, पुर्चौंडी नगरपालिकाका १० र डिलाशैनी गाउँपालिकाका ८ जनामा संक्रमण पुष्टी भएको छ।"
"कोरोना जित्नेमा प्रदेश २ फर्स्ट, बागमती लास्ट","काठमाडौं : नेपालमा कोरोना संक्रमितमध्य आधाभन्दा बढीले कोरोना जितेका छन्। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार हालसम्म नेपालमा ४० हजार ५२९ जनामा कोरोना पुष्टि भएको छ। त्यस्तै २२ हजार १ सय ७८ जनाले कोरोना जितेर घर फर्किएका छन्। हालसम्म प्रदेश नम्बर १ मा १ हजार ६ सय २५, प्रदेश नम्बर २ मा ५ हजार ३ सय ९७, बागमती प्रदेशमा १ हजार ३ सय ३६ र गण्डकी प्रदेशमा १ हजार ७ सय ८ जनाले कोरोना जितेका छन्। त्यसैगरी प्रदेश नम्बर ५ मा ५ हजार २३, कर्णाली प्रदेशमा २ हजार १ सय १ र सुदूरपश्चिम प्रदेशमा ४ हजार ९ सय ८८ जनाले कोरोना जितेको स्वास्थ्य मन्त्रालयले जनाएको छ। नेपालमा मंगलबारसम्म ७ लाख ५ हजार बढीको पीसीआर परीक्षण भएको छ। त्यसैगरी संस्थागत आइसोलेसनमा १० हजार ८३२ र होम आइसोलेसनमा ७ हजार २८० जना रहेका छन्। क्वारेन्टाइनमा ७ हजार ३ सय ९० जना रहेका छन्। त्यस्तै कोरोनाबाट हालसम्म २३९ जनाले ज्यान गुमाएका छन्।"
"२४ घण्टामा १०६९ जनालाई कोरोना पुष्टि, संक्रमितको संख्या ४० हजार नाघ्यो","काठमाडौं : पछिल्लो २४ घण्टामा १०६९ जनामा कोरोना भाइरस (कोभिड१९) संक्रमण पुष्टि भएको छ। योसँगै नेपालमा कुल संक्रमितको संख्या ४० हजार ५२९ पुगेको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार पछिल्लो २४ घण्टामा नेपालमा कोरोना ७६८ जनाले कोरोना जितेका छन्। हालसम्म कोरोना जित्नेको संख्या २२ हजार १ सय ७८ पुगेको छ। देशभर हाल सक्रिय संक्रमितको संख्या १८ हजार १ सय १२ रहेको छ। १२ हजार ८८ जनाको पिसिआर परीक्षण भएको छ। हालसम्म ७ लाख ५ हजार बढीको पीसीआर परीक्षण भएको छ। त्यस्तै पछिल्लो २४ घण्टामा काठमाडौं उपत्यकामा थप ४८१ जनामा कोरोना भाइरस (कोभिड१९) संक्रमण पुष्टि भएको छ। काठमाडौंका ३९३ जना, भक्तपुरका ३० जना र ललितपुरका ५८ जनामा कोरोना भाइरस संक्रमण देखिएको हो।"
पुजारी हत्याका २ आरोपित पक्राउ,काठमाडौं : रौतहटको माधवनारायण नगरपालिका२ स्थित हनुमान मन्दिरका पुजारी श्रीराम साहको हत्यामा संलग्न भएको आरोपमा २ जना पक्राउ परेका छन् । पक्राउ पर्नेमा देवाही गोनाही नगरपालिका१ का बालकुमार पटेल र रामनरेश पटेल छन् । उनीहरूलाई भारतीय प्रहरीको सहयोगमा प्रदेश २ को प्रहरीले बिहारबाट नियन्त्रणमा लिएको प्रहरी उच्च स्रोतले बताएको छ । दुवैले अभियोग भने स्वीकार गरेका छैनन् । उनीहरूको बयानका आधारमा थप अनुसन्धान अघि बढाइएको प्रहरीले जनाएको छ । साहको भदौ ३ गते राति गोली हानी हत्या भएको थियो ।
कोरोनाले सिराहाका ६५ वर्षीय पुरुषको धरानमा मृत्यु,धरान : कोरोना भाइरस संक्रमणबाट बीपी कोइराला स्वास्थ्य विज्ञान प्रतिष्ठानमा सिराहा मिरचैया नगरपालिका ६ का ६५ वर्षीय पुरुषको निधन भएको छ । प्रतिष्ठानको कोभिड अस्पतालमा उपचारका क्रममा उनको सोमबार राती मृत्यु भएको प्रतिष्ठानका प्रवक्ता डा निदेश सापकोटाले जानकारी दिए। उनका अनुसार मृतक लामो समयदेखि मधुमेह र उच्च रक्तचापका बिरामी थिए। भदौ १० गते विराट मेडिकलले रिफर गरेपछि प्रतिष्ठान भर्ना भएका थिए । मृतकको शव दाहसंस्कारका लागि सिराहा पठाइएको छ ।
रुपन्देहीमा एकै परिवारका १० सहित १५ जनामा कोरोना संक्रमण,भैरहवा : रुपन्देहीको रोहिणी गाउँपालिका ३ चैनपुरटोलमा एकै परिवारका दश जना सहित १५ जनामा कोरोना संक्रमण पुष्टि भएको छ । गत भदौ ६ गते कोरोना पुष्टि भएका ५३ वर्षीय पुरुषको मृत्यु भएपछि कन्ट्याक्ट ट्रेसिङको आधारमा परिवार र घरका कामदारहरुको स्वाव संकलन गरी प्रदेश जनस्वास्थ्य प्रयोगशाला भैरहवामा परिक्षण गर्दा १५ जनामा संक्रमण पुष्टि भएको रोहिणी गाउँपालिकाका स्वास्थ्य प्रमुख रामनिवास चौधरीले जानकारी दिए । उनका अनुसार संक्रमण देखिएका १७ वर्ष देखि ६९ वर्ष उमेर समूहका छन् । जसमा ८ जना पुरुष र ७ जना महिला छन् । संक्रमण पुष्टि भएका १० जना मृतक परिवारका सदस्य हुन् भने पाँच जना सोही घरमा काम गर्ने कामदार हुन् । चैनपुरटोल निषेधित क्षेत्र कायम सामुदाय स्तरमा संक्रमण पुष्टि भएपछि चैनपुरटोललाई भदौ १५ गते देखि भदौ २० गते राति १२ बजेसम्म निषेधित क्षेत्र कायम गरिएको रोहिणी गाउँपालिकाका अध्यक्ष सनोज यादवले बताए । उनले भदौ ६ गते पछि चैनपुर टोलमा जाने आउने गरेका तथा सम्पर्कमा रहेका व्यक्तिहरुलाई होम क्वारेन्टाइनमा बस्न र केही समस्या परे गाउँपालिकामा सम्पर्क गर्न आग्रह गरिएको बताए । निषेधित क्षेत्र कायम अवधीभर कोही घरबाट बाहिर ननिस्कने र कोही अरुको घरमा जाने तथा समाजिक दुरी कायम गरी अलग अलग सुरक्षतिका साथ बस्न गाउँपालिकाले आग्रह गरेको छ ।
लमजुङमा १४ दिने बालकसहित २६ जनामा कोरोना संक्रमण,"बेंसीसहर : लमजुङमा मंगलबार बिहान १४ दिनको बालकसहित थप २६ जनामा कोरोना संक्रमण पुष्टि भएको छ । मंगलबार बिहान क्षयरोग उपचार केन्द्र पोखरामा गरिएको परीक्षणमा १६ पुरुष र १० महिला गरी २६ जनामा कोरोना पोजिटिभ देखिएको हो । लमजुङमा कार्यरत नेपाल प्रहरीका ३ पुरुष र एक महिला, जिल्ला सामुदायिक अस्पतालमा वार्डमा रहेको १४ दिनको बालकसहित ५ जना, अस्पतालमा कार्यरत एक पुरुष कर्मचारी, बेसीसहरमा कार्यरत एक सञ्चारकर्मी महिलामा समेत कोरोना संक्रमण पुष्टि भएको छ । त्यस्तै कन्ट्याक ट्रेसिङबाट लमजुङका स्थानीय ६ महिला र ९ पुरुष गरी १५ जनामा कोरोना संक्रमण पुष्टि भएको गण्डकी प्रदेश स्वास्थ्य निर्देशनालय पोखराले जनाएको छ । योसँगै लमजुङमा हालसम्म कोरोना संक्रमितको संख्या २१५ जना पुगेका छन्, भने उपचारपछि घर फर्किएको संख्या ११३ जना पुगेको प्रमुख जिल्ला अधिकारी कृष्णप्रसाद शर्माले जानकारी दिए । लमजुङमा हालसम्म आइसोलेसनमा बस्नेको संख्या १ सय २ जना पुगेको छ । तर, जिल्लामा आइसोलेसन क्षमता १ सय बेडको मात्र रहेको छ । आइसोलेसनमा बेड संख्या बढाउने विषयमा छलफल भइहेको प्रजिअ शर्माले जानकारी दिए ।"
"कारागारमा कोरोना, सुन्धारामा मात्रै ४८ संक्रमित","काठमाडौं : देशभरका कारागारमा कोरोना संक्रमण त्रास बढेको छ। ठाउँ अभावले दूरी कायम गर्न नसक्दा संक्रमण जोखिम थपिएको हो। सुन्धारास्थित केन्द्रीय कारागारमा आइतबार थप ३५ जनामा संक्रमण पुष्टि भएसँगै संक्रमितको संख्या ४८ पुगेको कारागार व्यवस्थापन विभागका प्रवक्ता देवर्सी सापकोटाले बताए। विभागले शंका लागेका देशभरका ८ सय ७९ जना (कैदीबन्दी, कर्मचारी र सुरक्षाकर्मी)को पीसीआर परीक्षण गरेको थियो। ५ सय ९४ कैदीबन्दी, २ सय ७ जना सुरक्षाकर्मी र ७८ जना कर्मचारीको स्वाब परीक्षण गरिएको हो। परीक्षणपछि १ सय ६६ जनामा संक्रमण देखिएको छ। त्यसमध्ये ७२ जना उपचारपछि संक्रमणमुक्त भइसकेका र अन्यको उपचार भइरहेको सापकोटाले बताए। उनका अनुसार पर्सा कारागारमा ३३ जनामा कोरोना देखिएको छ। त्यहाँका ४ जनाको मात्रै उपचार भइरहेको छ। बाँके कारागारमा ८ जनामा संक्रमण देखिएकामा उनीहरु उपचारपछि निको भइसकेका छन्। विभागका अनुसार सिरहा कारागारका ७ कैदीबन्दीमा संक्रमण देखिएकोमा सबै जना निको भइसकेका छन्। सुनसरीस्थित झुम्का कारागारका ८ कैदीबन्दीमा संक्रमण देखिएको छ। तीमध्ये ४ जना संक्रमणमुक्त भइसकेका सापकोटाले बताए। स्याङ्जा कारागारमा १ र सिन्धुपाल्चोकमा २ जनामा संक्रमण देखिएकोमा उनीहरु पनि कोरोनामुक्त भइसकेका छन्। सापकोटाका अनुसार विभिन्न कारागारका कर्मचारी, कैदीबन्दी र सुरक्षाकर्मीसहित ६४ जनाको रिपोर्ट आउन बाँकी छ। देशभरका ७४ कारागारमा २४ हजार १ सय ६३ जना कैदीबन्दी छन्। यो संख्या क्षमताभन्दा बढी हो। सावधानी अपनाउँदाअपनाउँदै कारागारमा संक्रमण देखिएको विभागका महानिर्देशक द्रोण पोख्रेलले बताए। संक्रमण जोखिम बढेसँगै पछिल्लो समय कैदीबन्दीको भेटघाटमा रोक लगाइएको छ। कैदीबन्दीलाई अस्पताल र बाहिर पठाउँदा पीपीई, माक्स र पन्जा लगाएर लाने गरिएको पोख्रेलले बताए। सबैतिर संक्रमण फैलिएका बेला कारागार कसरी अछुतो रहला र ? हामीले सक्दो सावधानी अपनाउँदाअपनाउँद संक्रमण देखियो, उनले भने, संक्रमण देखिएका कारागारका कैदीबन्दीको उपचार भइरहेको र अधिकांश उपचारपछि संक्रमणमुक्त भइसकेका छन्। कुन कारागारमा कति ? कारागार संख्या पर्सा ३३ जना (४ जना उपचाररत ) केन्द्रीय कारागार ४८ जना सुनसरी (झुम्का) ८ जना (४ जना उपचाररत ) बाँके ८ जना (उपचारपछि संक्रमण मुक्त) सिरहा ७ जना (तीन जना उपचाररत) स्याङ्जा १ (संक्रमण मुक्त) सिन्धुपाल्चोक २ जना (उपचारपछि संक्रमण मुक्त) (स्रोत : कारागार व्यवस्थापन विभाग )"
ट्याक्टरमा भारत लैजाँदै गरेको १४६ किलो गाँजासहित चालक पक्राउ,"विराटनगर : ट्याक्टरमा लोड गरेर भारततर्फ लैजाँदै गरेको अवस्थामा सशस्त्र प्रहरीले सोमबार साँझ विराटनगरबाट ठूलो परिणामको गाँजा बरामद गरेको छ। को २ त ६०५७ नम्बरको ट्याक्टरमा लैजाँदै गर्दा सशस्त्र प्रहरी बलको रानी विराटनगरस्थित बोर्ड आउट पोस्ट (बीओपी) को टोलीले साँझ ७:३० बजेतिर एक सय ४६ किलोग्राम लागुऔषध गाँजा बरामद गरेको हो। सशस्त्रले ट्याक्टर चालक सुनसरीको गढी गाउँपालिका३ का ३४ वर्षीय सुरेशकुमार मेहतलाई पनि नियन्त्रणमा लिएको छ। सशस्त्रले पक्राउ गर्दा ट्याक्टरमा उनी एक्लै थिए। सुनसरीको धरान, इटहरी र दुहवी हुँदै विराटनगर भित्र्याइएको गाँजा नियन्त्रणमा लिन सोमबार बिहानैदेखि सशस्त्र प्रहरी निरीक्षक मौसम पोखरेलले हवल्दार भीम अधिकारी, सहायक हवल्दार फणिन्द्र कोइराला र पूर्णकुमार लिम्बूलाई परिचालन गरेका थिए। बिहान १० बजे गाँजा विराटनगर भित्रियो भन्ने सूचना पाएका अधिकारी, कोइराला र लिम्बूले दिनभर मेहनत गरेर साँझ नियन्त्रणमा लिन सफल भएका हुन्। यही ट्याक्टरमा गाँजा भारत जाने गरेको सूचना पाएको सशस्त्रको टोली दुई महिनादेखि खोजीमा जुटेको थियो। तर बिहान १० बजे विराटनगर छिरेको सूचना रहे पनि साँझ मात्रै गाँजा लोड गरेको ट्याक्टर देखा परेको थियो। दिनभर कतै राखेर साँझको समयमा सुरक्षाकर्मीलाई छल्दै भारत कटाउने प्रयास हुँदै गर्दा पिछा गरेर नियन्त्रणमा लिन सकिएको सशस्त्रको भनाइ छ। विराटनगर महानगरपालिका१७ आईसीपी (एकीकृत भन्सार जाँच चौकी) जाने सडकबाट ट्याक्टर, चालक र ठूलो परिणामको गाँजा बरामद भएको सशस्त्र प्रहरी बल मोरङका प्रमुख एसपी तीर्थ पौडेलले जानकारी दिए। उनका अनुसार प्लाष्टिकमा प्याक गर्दै ट्याक्टरको पछाडिको ट्रलीमा फल्स बटन बनाएर त्यहाँभित्र लुकाएको अवस्थामा एक सय २७ पोका गाँजा बरामद भएको हो। ट्रलीमा बनाइएको फल्स बटनमा गाँजा बाहेक ट्याक्टर पूरै खाली रहेको पौडेलले जनाए। सशस्त्र प्रहरीले यति धेरै परिणाममा गाँजा बरामद गरेको प्रदेश १ कै पहिलो घटना भएको जनाएको छ। योसँगै कोरोना भाइरस संक्रमणको महामारी नियन्त्रणका लागि गरिएको निषेधाज्ञाकै समयमा गाँजा भारततर्फ तस्करी हुने गरेको पुष्टि भएको एसपी पौडेलले बताए। त्यसलाई आधार बनाउँदै नेपालभारत सीमा क्षेत्रमा विशेष टोली परिचालन गरेर निगरानी बढाउँदै कडाई थालिएको उनको भनाइ छ। पक्राउ परेका चालक मेहताले भने आफूले विराटनगरको शनिमन्दिरबाट ट्याक्टर रिसिभ गरेको बताएका छन्। उनले गाँजा कसको र कहाँ लैजानु पर्ने हो भन्ने नखुलाएको सशस्त्रले जनाएको छ। आफूलाई गाँजा र ट्याक्टरका बारेमा केही पनि जानकारी नभएको उनले बताएका छन्। ट्याक्टर विराटनगर१८ भेडियारी पुर्याएबापत १० हजार दिने सर्त थियो, चालकका भाइलाई उद्धृत गर्दै सशस्त्र स्रोतले भन्यो, तर ट्याक्टरमा के राखिएको छ भन्ने मलाई थाहा थिएन। मेहताले पैसा दिने सर्त कसले राखेको थियो भन्ने पनि खुलाएका छैनन्। धनकुटामा अवैध रुपमा उत्पादन हुँदै आएको गाँजा निषेधाज्ञाको समयमा चलाखपूर्ण हिसाबले भारत कटाउन खोजिएको सशस्त्रको भनाइ छ। सुरुमा चालकसँग सशस्त्रको टोलीले ट्याक्टरको कागजपत्र मागे पनि उसले देखाउन सकेन, सशस्त्रका एसपी पौडेलले भने, त्यसपछि खानतलासी सुरु गर्दा व्यवस्थित रुपमा फिट गरेर बनाएको फल्स बटन भित्र लुकाएर राखेको लागुऔषध गाँजा बरामद भएको हो। सशस्त्रले बरामद भएको गाँजा र नियन्त्रणमा लिइएको ट्याक्टरसहित चालकलाई सोमबारराति आवश्यक कारबाही अघि बढाउन इलाका प्रहरी प्रहरी कार्यालय रानीको जिम्मा लगाएको छ। रानीका प्रहरी निरीक्षक दीपक थापाले चालकविरुद्ध लागुऔषध ऐन अन्तर्गतको मुद्दा चलाउन म्याद थप गरेर अनुसन्धान अघि बढाइने जानकारी दिए। प्रारम्भिक अनुसन्धानबाट गाँजा लोड गरेको ट्याक्टर विराटनगरसम्म अर्कैले ल्याएको देखिन्छ, उनले भने, विराटनगरबाट भने पक्राउ परेका चालकले ट्याक्टर चलाएको खुलेको छ। त्यसअघि चलाएर ट्याक्टरलाई विराटनगरसम्म ल्याउने व्यक्ति र लागुऔषध गाँजाको ओसारपसार एवं कारोबारमा संलग्नहरुको खोजी तीव्र बनाइएको जानकारी थापाले दिए। पक्राउ परेका मेहताले दिएको सूचना र अनुसन्धानबाट खुलेका तथ्यका आधारमा गाँजा कारोबार गर्ने गिरोहसम्म पुग्ने र त्यो गिरोहको सञ्जाल भत्काउने प्रयास थालिएको मोरङ प्रहरी प्रमुख एसपी सन्तोष खड्काले बताए। प्रदेश १ मा सबैभन्दा बढी गाँजा उत्पादन हुने जिल्लाका रुपमा धनकुटा चिनिन्छ। त्यहाँ लगायत अन्य पहाडी जिल्लामा उत्पादन हुने गाँजा सवारी एवं ढुवानीका साधनमा लुकाइछिपाइ भारतसम्म पुर्याउने गरिएको प्रहरीबाट यसअघि गरिएका विभिन्न अनुसन्धानले देखाएको छ। नेपालमा प्रति किलोग्राम १० हजार रुपैयाँमा गाँजाको किनबेच हुने प्रहरीको भनाइ छ। त्यसैलाई भारत पुर्याउँदा प्रति किलो २० हजारभन्दा बढी पर्ने भएकाले नेपालमा उत्पादित गाँजा अवैध रुपमा सुरक्षाकर्मीलाई छल्दै सीमा कटाउने गरिएको नेपाल प्रहरी स्रोतले बतायो। स्रोतका अनुसार भारतको बिहार लगायतका स्थानमा गाँजाको माग उच्च छ।"
सीमामा सशक्त सशस्त्र,"जनकपुरधाम : महोत्तरीको मनरा सिसवा १० मधवा गाउँ नेपालभारत सीमामै अवस्थित छ। यहाँका आधा घर नेपालमा छन् भने आधा भारततिर। गाउँलेहरू कहिले घाँसदाउरा गर्ने बहानामा त कहिले सरसामान लिन सीमा वारपार गर्न खोज्छन्। तर, कोरोना महामारीका बेला सीमा नाकामा खटिएका सशस्त्र प्रहरीले कडा निगरानी गरिरहेका छन्। सुरक्षा निगरानीका कारण गाउँमा कोरोना जोखिम केही हदसम्म कम छ। मधवाजस्तै प्रदेश२ का ८ वटै जिल्लाका दर्जनौं गाउँ भारतीय सीमावर्ती छन्। प्रदेशभरि ४ सय ६४ किलोमिटर नेपाली भूभागमा खुला सिमाना छ। ८ जिल्लाबाट भारत प्रवेश गर्ने २ सय ४६ वटा ठूलासाना सीमा नाका छन्। सीमाबाट हुने आवतजावत बन्द गर्न ५३ स्थानमा सशस्त्र प्रहरीको बोर्डर आउटपोस्ट (बीओपी) राखिएको छ। कोरोनाले अत्यधिक आक्रान्त रहेको भारतबाट यिनै सिमानाका चोरबाटोबाट लुकीछिपी आउजाउ गर्छन्। त्यसलाई रोक्न सुरक्षाकर्मी रातदिन नाका, गल्लीमा पहरा दिइरहेका छन्। कोरोना रोकथाममा खटिएका सुरक्षाकर्मीले न राम्रो मास्क पाएका छन् न त स्यानिटाइजर। अन्य कुनै स्वास्थ्य उपकरण पनि उपलब्ध छैन। सामान्य मास्क, चस्मा र कामचलाउ पञ्जा लगाएरै खटिएका उनीहरू आफ्नो जिम्मेवारी सक्दो रूपमा वहन गर्छन्। सिरहामा पूर्वपश्चिम सीमावर्ती क्षेत्र ४६५ किलोमिटर पर्छ। जहाँ चार सयभन्दा बढी सशस्त्र प्रहरी खटिएका छन्। कोरोना महामारी फैलिनुअघि सात स्थानमा बीओपी खडा गरिएको थियो। महामारीका बेला पाँच स्थानमा फर्वाड अब्जरभेसन बेस थपियो। यी ठाउँमा सशस्त्र प्रहरीलाई बस्ने समस्या छ। उनीहरू त्रिपालमै बसेर राष्ट्रको सुरक्षामा खटिएका छन्। भगवानपुर गाउँपालिकाको अभयनगर, नवराजपुर गाउँपालिकाको झाझपट्टी, कुसन्डी र सिरहा नगरपालिकाको बुधौरामा नयाँ युनिट थपिएको हो। त्यहींबाट सीमामा उनीहरू गस्ती गरिरहेका छन्। सशस्त्र प्रहरी बल नेपाल नम्बर ७ गण हेक्वा सिरहाका प्रवक्ता तथा डीएसपी मोहन निरौलाले थप युनिटमा सशस्त्र प्रहरी नायब निरीक्षकको कमान्डमा टोली खटाइएको बताए। सुरुका दिनमा त्रिपालमा बास बसेर ड्युटी गर्ने, खाना खान नजिकको बेस क्याम्प आउने व्यवस्था मिलाइएको थियो, डीएसपी निरौलाले भने, अब त्यही त्रिपालमै पकाएर खाने भनिएको छ। कोरोनाका कारण सीमा नाकाबाट हुने जथाभावी आवतजावतमा कडाइ गरिएको उनले बताए। क्वारेन्टाइन र सीमा गस्तीमा खटिएका ४ सय १० जना सशस्त्र प्रहरीको पीसीआर जाँच गरिएको थियो। जसमा ६ जनाको रिपोर्ट पोजिटिभ देखिएको थियो। उनीहरू भदौ ११ गते डिस्चार्ज भएको सशस्त्र प्रहरी प्रवक्ता निरौलाले बताए। सात वटा बीओपीमध्ये औरही गाउँपालिका४ स्थित इटाटारमा मात्रै आफ्नो भवन छ। बाँकी ६ ठाउँमा भाडा र सरकारी कार्यालयमा छन्। माडर, इनर्वा, बरियारपट्टिमा भन्सार कार्यालयमै छन् भने लगडिगदियानीमा भाडाको घरमा छन्। वर्षाको बेला ड्युटी गर्न समस्या हुने गरेको सशस्त्र प्रहरीले जनाएको छ। ड्युटीमा खटिएका प्रहरीलाई मास्क, स्यानिटाइजर, ग्लोब्सलगायत स्वास्थ्य सामग्री प्रयोगमा कुनै कमी नभएको उनले जनाए। गाउँगाउँमा सचेतना सशस्त्र प्रहरीले सीमामा आवागमन नियन्त्रणको कामका साथै गाउँगाउँमा सचेतना कार्यक्रम पनि सञ्चालनमा ल्याएको छ। महामारीसँग जुध्न जनतालाई सचेत र जागरुक गर्नु पहिलो आवश्यकता रहेको सशस्त्र प्रहरी बल प्रदेश २ छिन्नमस्ता बाहिनी कार्यालय बर्दिबास महोत्तरीका डीआईजी कृष्णभक्त ब्रम्हचार्यले बताए। लुकीछिपी भारत वा अन्य मुलुकबाट आएर गाउँसमाजमा बसेकाहरूलाई स्वास्थ्य परीक्षण गराउने विषयमा हामी टोलटोलमा जनचेतना फैलाउन लागिपरेका छौं, डीआईजी ब्रह्मचार्यले भने, महामारीबाट जोगिने उपायहरू मास्क प्रयोग, साबुनपानीको महत्व र भौतिक दूरीका विषयमा दोभाषे राखेर ग्रामीण क्षेत्रहरूमा माइकिङ गराएका छौं। सीमा क्षेत्रका स्थानीय तहहरूमा जनप्रतिनिधिसहितको संलग्नतामा सीमा निगरानी समूहसमेत बनाएर प्रहरीले संक्रमित पहिचानको काम गरिरहेको छ। रिजर्भ गण सीमामा सशस्त्र प्रहरी संगठनभित्र जवानदेखि डीएसपीसम्म कोरोना संक्रमित छन्। कोही कोरोना संक्रमणबाट मुक्त भइसकेका छन्। केही आइसोलेसनमै छन्। महामारीका बेला रोगसँग जुध्दै जवानहरू खटिएका छन्। महामारी नियन्त्रण गर्न सशस्त्र प्रहरीले रिजर्भ गणको अवधारणा ल्याएको छ। सीमा नाकाको सुरक्षालाई चुस्त बनाउन, हुलदंगा नियन्त्रण गर्न, विपद्मा राहत तथा उद्धारलगायत कार्य प्रभावकारी बनाउन सशस्त्र प्रहरी बल प्रधान कार्यालयले रिजर्भ गणको रणनीति अघि सारेको हो। प्रदेश २ का दुई स्थानमा एसपीको नेतृत्वमा रिजर्भ गण कार्यान्वयनमा ल्याइएको छ। सशस्त्र प्रहरी बल नेपाल प्रदेश २ छिन्नमस्ता बाहिनी कार्यालय बर्दिबास महोत्तरी मातहत एउटा र अर्को बाराको पिलुवास्थित भद्रकाली गणमा सो गण स्थापना गरिएको छ। बर्दिबासमा एसपी सुरेन्द्र बुढाथोकीले रिजर्भ गणको नेतृत्व सम्हालेका छन्। बारामा एसपी मनोज थापा खटिएका छन्। दुवै गणमा ६२१६२१ जनशक्ति छन्। रिजर्भ गणका जनशक्ति हाललाई सीमा सुरक्षामा खटाइने डीआईजी ब्रम्हचार्यले जनाए। लगातार पाँच महिनादेखि सीमा सुरक्षामा खटिएका सुरक्षाकर्मीलाई मध्यनजर गरेर सशस्त्र प्रहरीले रेस्ट एन्ड रिलिफको अवधारणा पनि कार्यान्वयनमा ल्याएको छ। ड्युटीमा खटिएका थकित सुरक्षाकर्मीलाई आराम गर्न समय दिने र उनको ठाउँमा नयाँलाई सीमामा खटाउने रणनीति नै रेस्ट एन्ड रिलिफ को अवधारणा हो। रिजर्भ गणमा सशस्त्र प्रहरी बलका विभिन्न युनिटबाट जवानहरूलाई लिइने भएकाले महामारीलाई मध्यनजर गर्दै हाल गणमा आउने जवानहरूलाई १४ दिन क्वारेन्टाइनमा राखिएको बर्दिबासका एसपी सुरेन्द्र बुढाथोकीले बताए। उनले रिजर्भ गणको नेतृत्व सम्हालेका छन्। क्वारेन्टाइनमा १४ दिन बिताइसकेका जवानहरूलाई गणमा ल्याएर पीसीआर परीक्षण गराई त्यसको रिपोर्टका आधारमा सीमामा खटाउने तयारी छ, एसपी बुढाथोकीले अन्नपूर्णसँग भने, हाम्रो तयारी अब अन्तिम चरणमा छ। एउटै गणका ४९ जनामा कोरोना बाराको पिलुवास्थित सशस्त्र प्रहरी बलको ४० नम्बर गणमा कार्यरत ४९ जनामा एकै दिन कोरोना संक्रमण पुष्टि भएको छ। उनीहरू पर्साको नेपालभारत सीमा क्षेत्रमा खटिएर गणमा फर्किएका हुन्। १ सय १२ जनाको स्वाब भदौ ७ गते संकलन गरी परीक्षणका लागि पठाइएको थियो। संक्रमित सुरक्षाकर्मी गणभित्र आइसोलेसनमा बसेका छन्। खुला सिमाना, क्षेत्रफल ठूलो र सीमित मानव स्रोतका बीच काम गर्न चुनौती रहेको सशस्त्रका एसपी रविनराज कर्णजितको भनाइ छ। उनी सशस्त्र प्रहरी बल १२ नम्बर गणका गणपति हुन्। उनका अनुसार बारामा भारतसँग जोडिएका सीमा क्षेत्रको क्षेत्रफल ६० किलोमिटर छ। मुख्य नाकामा कडाइ गरे पनि नागरिकहरू खेतको बाटो प्रयोग गरेर आवतजावत गर्दा थप कठिनाइ हुने गरेको उनको भनाइ छ। प्रत्येक एक किलोमिटरमा १० जनाका दरले २४ घण्टा ड्युटी गर्ने गरी प्रहरी राख्दा पनि ६ सय जना चाहिन्छ। त्यही एक किलोमिटर भित्रको सिमाना पनि सबै खुला छन्, उनले भने, नाकामा कडाइ गरिएको हुन्छ तर मानिस खेतको बाटो प्रयोग गर्छन्। खेतमा गएर मानिस रोक्न जनशक्ति पर्याप्त छैन्। नाका र गस्तीमा रहेका प्रहरीले आवतजावतमा कडाइ गर्दा अटेर गर्न र झडपको स्थितिसमेत हुने गर्छ। चार महिनाअघि बाराको सुवर्ण गाउँपालिका ३ स्थित कबहीगोठमा सशस्त्र प्रहरीले भारतीय नागरिकलाई नेपाल प्रवेशमा रोक लगाउन खोज्दा सीमावर्ती क्षेत्रका भारतीय नागरिक प्रवेश गरेर सशस्त्र प्रहरीको अस्थायी पोस्टमा आक्रमण गरेका थिए। एसपी कर्णजितले कोरोना महामारी र यसै समयमा हुने तस्करी नियन्त्रण गर्न सम्पूर्ण शक्ति परिचालन गरेको बताए। नाकामा कडाइका साथै अन्य बाटो प्रयोग गर्नेलाई नियन्त्रण गर्न पेट्रोलिङ गस्ती बढाएको उनले जानकारी दिए। हामीले आफ्नो जनशक्तिले भ्याएसम्म कोरोना संक्रमण, अपराध र तस्करी बढ्न नदिन प्रयास गरिरहेका छौं, उनले भने। जनकपुरबाट मनिका झा, सिरहाबाट शम्भु यादव र बाराबाट दिवाकर भण्डारी"
हिरासतमा कुटपिटपछि मृत्यु प्रकरण : प्रहरी निरीक्षकसहित दुई हवल्दार निलम्बित,"रौतहट : हिरासतमा कुटपिटबाट मृत्यु भएको भन्दै मृतक बिजय रामको घटना छानविनका लागि एकजना प्रहरी निरीक्षकसहित ३ जना प्रहरी निलम्बित भएका छन् । इलाका प्रहरी कार्यालय गरुडा रौतहटमा पक्राउ परेका विजय रामसँग सोधपुछमा संलग्न जिल्ला प्रहरी कार्यालय, रौतहटमा कार्यरत प्रहरी निरीक्षक नविन कुमार सिंह, प्रहरी हवल्दार हिरोज मियाँ धुनिया र प्रहरी हवल्दार मन्नु कुमार सिंहलाई घटनाको अनुसन्धान गर्न भन्दै ६ महिनाको लागि निलम्बित गरेको हो। प्रहरी निमावली २०७१ नियम ११५ को देहाय ४ वमोजिम थप अनुसन्धान तथा जाँचबुझ समाप्त नहुन्जेलसम्मका लागि निलम्वनका लागि जिल्ला प्रहरी कार्यालय रौतहटको पत्र बमोजीम प्रहरी निरीक्षक नविन कुमार सिंहलाई गृह मन्त्रालयको सचिवस्तरको भदौ १५ को निर्णय र प्रहरी निमावली २०७१ नियम ११५ को देहाय ४ वमोजिम थप अनुसन्धान तथा जाँचबुझ समाप्त नहुन्जेलसम्म ६ महिना अवधिका लागि प्रहरी हवल्दार हिरोज मियाँ धुनिया र मन्नु कुमार सिंहलाई प्रदेश प्रहरी कार्यालय जनकपुरले निलम्वन गरेको हो। साउन ३१ गते राती रौतहटको गरुडा नपा ८ बसविट्टी जिंगडियाका २० वर्षीय निरन्जन रामको घाँटीरेटी हत्या भएको र सो घटनामा अनुशन्धान गर्न बिजय राम सहित ७ जना प्रहरी पक्राउ परेका थिए। उनी हिरासतमै बिरामी परेपछि उपचारका लागि वीरगंज लगिएको थियो । मृत्यु हुनुअघि उपचारको क्रममा बिजयले बोलेको भिडियो र उनको तस्बिरर सार्वजनिक भएका छन् । उनको शरीरभरी घाउचोट लागेको तस्बिर सामाजिक संजालमा सार्वजनिक भएका छन् । निरन्जनको हत्या गरेको स्वीकार नगरेको भन्दै हिरासतमा प्रहरीले दुई दिनसम्म रड, बासको भाटा र बुटले पिटेर यातना दिएको बिजयको भिडियो पनि सार्वजनिक भएको थियो । पीडित परिवारले शव बुझेका छैन । प्रहरीविरुद्ध जाहेरी दिका लागि पीडित परिवार र दलित अगुवाबीच छलफल भइरहेको छ। दोषि प्रहरीलाई कारबाहीको माग राख्दै प्रहरी कार्यालय अगाडि दिनहुँ धर्ना र प्रर्दशन भइरहेका छन् ।"
आक्रमणमा नरोकिएको इन्द्रजात्रा कोरोनाले रोक्यो,"भक्तपुर : आज मंगलबार इन्द्रजात्रा । विश्वव्यापी महामारीको रुपमा फैलिएको कोरोना भाइरस संक्रमणको कारण यस वर्ष इन्द्रजात्रा रोकियो । इन्द्रको प्रतीकस्वरुप लिंगो ठडिएन । इन्द्रजात्राअन्तर्गतका कुमारीयात्रा, लाखे, पुलुकिसी र कालभैरव जात्रालगायतका अरु विधि पनि रोकियो । इतिहास तथा संस्कृतिविद्हरुले इतिहासमा यस वर्षमात्रै इन्द्रजात्रा रोकिएको दावी गरेका छन् । कोरोना भाइरस संक्रमणको कारण यसवर्ष इन्द्रजात्रा भएन । आजभन्दा २५२ वर्षअघि गोर्खाका राजा पृथ्वीनारायण शाहले इन्द्रजात्राकै दिन कान्तिपुरमा आक्रमण गरेका थिए । त्यसबेलासमेत इन्द्रजात्रा रोकिएन । कान्तिपुरलाई कब्जा जमाएका पृथ्वीनारायण शाहले समेत इन्द्रजात्रालाई निरन्तरता दिन आदेश दिएको बताइन्छ । उनले विसं १८२५ आजकै दिन राजा तथा नगरवासी इन्द्रजात्रामा मस्त हुँदा कान्तिपुरमा आक्रमण गरेको इतिहास छ । 'इतिहासमा यसअघि इन्द्रजात्रा रोकिएको छैन तर कोरोना भाइरस महामारीले यस वर्ष रोकियो',' इतिहासविद् प्राडा पुरुषोत्तमलोचन श्रेष्ठले भने, 'पृथ्वीनारायण शाहले कान्तिपुरमा आक्रमण गर्दा पनि इन्द्रजात्रा रोकिएन । बरु कान्तिपुर राज्य नै गयो, जात्रा रोकिएन ।' उनले यसअघि काठमाडौं उपत्यकाका कुनै पनि जात्रा, पर्व रोकिएको कुनै इतिहास नभएको जिकिर गरे । तर यस वर्ष बिस्का जात्रा, मछिन्द्रनाथको जात्रापछि इन्द्रजात्रा रोकिएको उनले स्पष्ट पारे । काठमाडौं उपत्यका सम्पूर्ण जात्रा, पर्व जनसहभागितामा सञ्चालन हुन्छ तर अहिले जनसहभागिताले कोरोना भाइरस संक्रमण फैलिने सम्भावना भएकाले जात्रा मनाउने बहानामा मानव समाजलाई विनाशतिर लान नहुनेमा जोड दिए । 'जनसहभागिताविना यहाँका कुनै पनि जात्रा सञ्चालन हुने कल्पनासम्म गर्न सकिन्न', प्राडा श्रेष्ठले थपे, 'त्यसैले यस्तो महामारीको समयमा जात्रा चलाउनु मानव जातिको विनाश गर्नु हो ।' उनका अनुसार बिस्का जात्रा भक्तपुरको सांस्कृतिक पहिचान भएजस्तै इन्द्रजात्रा काठमाडौंको सांस्कृतिक पहिचान हो । त्यस्तै मछिन्द्रनाथको जात्रा ललितपुरको सांस्कृतिक प्राण हो । भक्तपुर इन्द्रजात्रा ३) आशन र छत्रसहितको भक्तपुर नपा ५ गःहिटीमा ठड्याइएको यमद्यः । फाइल तस्बिर उनले मल्लकालमा कुनै अपरिचित व्यक्ति भेटिए नाम र ठेगानाभन्दा कुन जात्रा मान्ने भनेर सोध्ने प्रचलन रहेको स्पष्ट पारे । 'मल्लकालमा भक्तपुर, ललितपुर र कान्तिपुरमा कुनै अपरिचित व्यक्ति भेटिए नाम, थर र ठेगाना सोधिँदैन, प्राडाश्रेष्ठले भने, 'कुन जात्रा मनाउने भनेर सोधिन्छ । बिस्का जात्रा भने भक्तपुरे, मछिन्द्रनाथको जात्रा भने ललितपुरे र इन्द्रजात्रा भने कान्तिपुरे भनेर चिनिन्थ्यो ।' यस्तो ठाउँ विशेषको सांस्कृतिक पहिचान र प्राण बोकेका जात्रा कोरोना भाइरस संक्रमणले प्रभावित हुनु राम्रो नभएको उनको भनाइ थियो । उनले यस्तो अवस्थामा जात्रासँग सम्बन्धित गुठीयार तथा पुरोहितहरुले आवश्यक विधिविधान पुर्याएर जात्राको क्रमलाई निरन्तरता दिनु बुद्धिमानी हुने सुझाव दिए । मल्लकालमा कान्तिपुर, ललितपुर र भक्तपुर गरी तीन राज्य थिए । ललितपुर र भक्तपुर आज पनि मध्यकालीन नामले अघि बढिरहेका छन् तर कान्तिपुर अहिले काठमाडौं भएको छ । भक्तपुरमा फरक इन्द्रजात्रा भक्तपुरमा भने काठमाडौंमा भन्दा फरक ढंगले इन्द्रजात्रा मनाइन्छ । यहाँ इन्द्रको छोराको जयन्तको प्रतीकस्परुप इन्द्रजात्राको दुईदिन अघि नै यमद्यः (सानो काठे लिंगो) ठड्यान्छ । तर यसवर्ष विश्वव्यापी कोरोना भाइरस संक्रमणको कारण भक्तपुरमा यमद्यः ठडिएन । भक्तपुरमा आठ दिनसम्म इन्द्रजात्रा चल्छ । भाद्र शुक्ल पक्ष द्वादशीको दिन यमद्यः ठड्याएर यहाँ विधिवत रुपमा इन्द्रजात्रा सुरुहुन्छ । यस दिन भक्तपुरका मल्लकालीन २४ टोलमा यमद्यः उठाइन्छ । यसरी यमद्यः उठाएको छैटौं दिन मूःपात्र जात्रा हुन्छ । मूःपात्रसँगै या मता जात्रा हुन्छ । इन्द्रजात्राको अन्तिम दिन पुलुकिसी जात्रा हुन्छ । पुलुकिसी देवराज इन्द्रको वहान ऐरावत हात्तीको प्रतीक हो । तर कोरोना भाइरस संक्रमणको कारण भक्तपुरमा यस वर्ष कुनै पनि जात्रा नहुने भएको गुठी संस्थान भक्तपुरका प्रमुख आनन्द कर्माचार्यले जानकारी दिए । काठमाडौं उपत्यकामा कोरोना भाइरसको संक्रमण बढिरहेकाले इन्द्रजात्राका कुनै पनि जात्रा तथा विधि नहुने उनको भनाइ थियो । 'यस वर्ष कोरोना भाइरस संक्रमणको कारण अवस्था प्रतिकूल रह्यो, प्रमुख कर्माचार्यले भने, त्यसैले सार्वजनिक रुपमा हुने यमद्यः ठड्याउने, मूःपात्र, या मता र पुलुकिसी जात्रा नहुने भएको छ ।' काठमाडौंमा इन्द्रजात्रा सकिएको चौथो दिन भक्तपुरमा पुलुकिसी जात्रा गरेर इन्द्रजात्राको विधिवत समापन गरिन्छ । इन्द्र जात्रासम्बन्धी किम्बदन्ती इन्द्रजात्रासम्बन्धी किम्बदन्तीअनुसार इन्द्रका आमा बसुन्धरालाई गणेश चतुर्थीको दिन व्रत बस्न पारिजात र बिमिरो आवश्यक पर्छ । स्वर्गमा यी चिज नपाइने भएपछि आफ्ना नाति जयन्तलाई मत्र्यलोकबाट पारिजात र बिमिरो ल्याउन भनिन्छ । मत्र्यलोकमा आएका जयन्तले कसैसँग नसोधी पारिजातको फूल टिप्छ । उनले पारिजात टिपेको देखेकाले जयन्तलाई समाउँछ । त्यसबेला मत्र्यलोकमा राजा राक्षसराज मूःपात्र हुन्छन् । जसले गर्दा इन्द्रका छोरा जयन्तलाई मूःपात्रकहाँ पुर्याइन्छ । उनले आफ्नो राज्यको पारिजात फूल चोरेको भन्दै सजायस्वरुप जयन्तको हात काटिदिन्छ र चोकमा सबैले देख्ने गरी पाता कसेर राख्छ । त्यही पाता कसेर राखेको प्रतीकस्वरुप भक्तपुरका टोल टोलमा यमद्यः ठड्याइँदै आएको संस्कृतिकर्मी ओमप्रसाद धौभडेल बताउँछन् । मूःपात्रको कैदमा रहेको उनै जयन्तलाई छुटाउन इन्द्रले सलाँ गणेश, छुमा गणेश र मसान भैरवलाई पृथ्वीलोकमा पठाउँछन् । तैपनि मूःपात्रसँग उनीहरु पराजित हुन्छन् । त्यसपछि इन्द्रले आफ्नो बहान ऐरावत हात्ती र मसान भैरवलाई जयन्त छुटाउन पठाउँछन् । सोही ऐरावत हात्तीले जयन्त छुटाएर लगेको सन्दर्भमा भक्तपुरमा इन्द्रजात्राको चौथो दिन पुलुकिसी जात्रा मनाइँदै आएको संस्कृतिकर्मी धौभडेल बताउँछन् ।"

शीर्षक,विवरण
कोरोनाले मृत्यु भएमा शव व्यवस्थापन कसरी गर्ने ? यस्तो छ कार्यविधि,"काठमाडौं : सरकारले कोरोना भाइरस (कोभिड१९)ले कसैको मृत्यु भएमा कसरी शव व्यवस्थापन गर्ने भनेर कार्यविधि बनाएको छ। स्वास्थ्य तथा जनसंख्या मन्त्रालयले शव व्यवस्थापन कार्यविधि बनाएको हो। मृत्यु भएको व्यक्तिको अन्तिम कर्म अन्य रोगी अर्थात् मृतकको जस्तो हुँदैन। सरकारले तयार पारेको कार्यविधि अनुसार शव उठाउनुअघि शव वाहनका चालक र कर्मचारीले व्यक्तिगत सुरक्षा सामग्री (पीपीई) अनिवार्य लगाउनुपर्छ। कार्यविधि अनुसार अन्तिम संस्कारमा सहभागी हुने आफन्त र नातेदार सबैले अनिवार्य रुपमा पन्जा, चस्मा, टोपी, मास्क सहितको पीपीई लगाउनुपर्ने छ। मृतकको शवलाई कमभन्दा कम चलाउने गर्नुपर्छ। कार्यविधिमा उल्लेख भए अनुसार शवमा लागेका पाइप, केथेटरलगायत सामग्री हटाउँदा सर्तकता अपनाउनुपर्छ। शवको कुनै भागबाट रगत बगिरहेको भए होसियारीपूर्वक बन्द गर्नुपर्नेछ। मृतकलाई अन्तिम संस्कार गर्ने घाटसम्म लान साधारण शव वाहनको प्रयोग गर्न सकिन्छ तर, सकेसम्म शवलाई छिटो अन्तिम संस्कार गर्ने ठाउँमा पुर्याउनुपर्नेछ। ६० वर्ष उमेर कटेका व्यक्ति र दीर्घ रोगीलाई कोरोनाका कारण ज्यान गुमाएका व्यक्तिको नजिकै जान दिनु नहुने कार्यविधिमा उल्लेख छ। अन्तिम संस्कार गर्नु अघि आफ्नो कुल परम्परा अनुसार शव नछोई पानी छर्किने, पाठ गर्ने र फूलमाला चढाउने गर्नुपर्छ। मृतकका आफन्तले शव हेर्न चाहेमा नछोइकन कम्तिमा एक मिटर टाढाबाट एकएक जनाले पालैपालो हेर्न पाउनेछन्।"
'नीति तथा कार्यक्रम आत्मप्रशंसाको दस्ताबेज',"काठमाडौं : सरकारका तर्फबाट राष्ट्रपति विद्यादेवी भण्डारीले शुक्रबार संघीय संसद्मा प्रस्तुत गरेको नीति तथा कार्यक्रमलाई प्रमुख प्रतिपक्षी कांग्रेसले आत्मप्रशंसाको पुलिन्दाको संज्ञा दिएको छ। राष्ट्रपतिले झन्डै तीन घण्टा लगाएर प्रस्तुत गरेको नीति तथा कार्यक्रमले प्राथमिकता तय गर्न नसकेको ठहर कांग्रेसको छ। कांग्रेस नेता एवं पूर्वअर्थमन्त्री डा रामशरण महतले नीति तथा कार्यक्रमको चरित्र नभेटिएको बताए। नीति तथा कार्यक्रम जस्तो हुनुपर्ने हो, त्यस्तो छैन। सरकारको आगामी वर्षका मुख्य प्राथमिकताका विषय समेटिन्छन् नीति तथा कार्यक्रममा, उनले अन्नपूर्णसँग भने, तर यहाँ मन्त्रालयका नियमित कामको फेहरिस्त राखिएका छन्। उनले नीति तथा कार्यक्रम आत्मप्रशंसाले भरिएको दस्ताबेज भएको टिप्पणी गरे। भएभरका सम्भव हुनेनहुने सबै कार्यक्रमका साथै विगतमा जस्तै सपना छर्ने काम भएको छ, पूर्वअर्थमन्त्री महतले कटाक्ष गर्दै भने, यो त छोटो हुनुपर्छ, पढ्न नै पौन तीन घण्टा समय लाग्ने यो नीति तथा कार्यक्रम अनौठो र अस्वाभाविक प्रकारको छ। सरकार अहिलेको गम्भीर चुनौतीप्रति संवेदनशील नरहेको संकेत नीति तथा कार्यक्रमले प्रस्ट पारेको कांग्रेसको निष्कर्ष छ। पूर्वअर्थमन्त्री ज्ञानेन्द्रबहादुर कार्कीले शब्दमा कहीँकहीँ उल्लेख भए पनि व्यवहारमा त्यो स्पिरिट देखिँदैन, विगतको जस्तै बजेट ल्याउने आशय देखिन्छ, उनले भने, अहिले हामीले भोगिरहेको स्वास्थ्य संकट र अर्थतन्त्रको जोखिमलाई सम्बोधन गरेको पाइएन। अर्थतन्त्रको उच्चवृद्धिदर दाबी गरिए पनि अहिलेको प्राथमिकता अर्थतन्त्र जोगाउने र रोजगारी सिर्जना गर्नुपर्ने उनको भनाइ छ। कोरोना भाइरसका कारण विश्वव्यापी मानवीय संकटका साथै अर्थतन्त्रमा गम्भीर समस्या आइपर्दासमेत सरकारले यसतर्फ कुनै ध्यान नदिएको कांग्रेस संसदीय दलमा अर्थ मन्त्रालय हेर्ने जिम्मेवारी पाएका नेता डा मीनेन्द्र रिजालको पनि दाबी छ। यो संकटसँग जुध्न सक्ने गरी सरकारले जुन तयारी अपनाउनुपर्ने हो, त्यो गम्भीरता सरकारमा देखिँदैन। अर्थतन्त्रलाई जोगाउने र मुलुकलाई असफल हुन नदिनेतर्फ सरकारको प्राथमिकता देखिएन, उनले भने, अहिलेको संकटलाई सम्बोधन गर्न सक्ने गरी सुस्पष्ट दस्ताबेज आउनुपर्ने थियो। अघिल्लो वर्ष २६ पेजको थियो। अहिले ६३ पेजको आएको छ। यसको अर्थ उहाँहरूलाई प्राथमिकता थाहा छैन। उनले राष्ट्रिय सहमतिका आधारमा नीति तथा कार्यक्रम तय गर्नुपर्ने खाँचो औंल्याए। कांग्रेस नेता एवं पूर्व अर्थराज्यमन्त्री उदयशम्शेर राणाले पनि अहिलेको संकटलाई नजरअन्दाज गरेर सरकारले सामान्य अवस्थाकै जस्तो नीति तथा कार्यक्रम ल्याएको बताए। अनावश्यक खर्च कटौतीको कुरा कहीँ उल्लेख छैन। सांसद विकास कोषको रकम कटाउने, आवश्यकताभन्दा बढी संख्यामा रहेका आयोग र समिति समायोजनदेखि मन्त्रालय र कर्मचारी कटौतीको कुरा उल्लेख छैन, उनले भने, आन्तरिक ऋण र वैदेशिक ऋण लिएर मुलुक चलाउने र अर्थतन्त्र जतातर्फ गए पनि जाओस् भन्ने मनसाय सरकारमा देखिन्छ। यो दुर्भाग्य हो। अहिलेको नीति तथा कार्यक्रमले कोरोना संकटबाट मुलुकको अर्थतन्त्रलाई कसरी जोगाउने भन्नेमा बढी केन्द्रित हुनुपर्नेमा विगतकै निरन्तरता भएको उनको दाबी छ। त्यतातर्फ चासो नदिएको उनको भनाइ छ। अघिल्ला दुई वर्षकै नीति तथा कार्यक्रमको कम्पाइल हो यो, उनले थपे, दुई ठाउँमा कोभिड १९ शब्द उल्लेख छ तर यसले मुलुकको अर्थतन्त्र र नागरिकको जीवनस्तरमा पारेको असरको सम्बोधन गर्नेबारे कहीँ उल्लेख छैन। राष्ट्रिय योजना आयोगका पूर्वउपाध्यक्ष डा गोविन्द पोखरेलले नीति तथा कार्यक्रमलाई बहुवर्षीय योजनाको संज्ञा दिए। अत्यन्तै महŒवाकांक्षी कार्यक्रम आएको छ यो अवास्तविक र विगतमा असफल भइसकेका कार्यक्रम समेटिएका छन्, उनले थपे, एक वर्षीय नभएर बहुवर्षीय कार्यक्रमजस्तो देखिन्छ। उनले नीति तथा कार्यक्रममा स्वास्थ्य, शिक्षा र कृषिलाई प्राथमिकता दिए पनि कार्यान्वयनमा भने शंका व्यक्त गरे।"
सरकारको नीति तथा कार्यक्रम : अर्थतन्त्रलाई पुनर्जीवन,"काठमाडौं : कोरोना महाव्याधिले प्रभावित सामाजिक, आर्थिक क्षेत्रलाई पुनर्जीवन दिन सरकारले स्वास्थ्य, शिक्षा, रोजगारी र आर्थिक पुनरुत्थानका कार्यक्रम सञ्चालन गर्ने भएको छ। कोरोनाबाट आर्थिक र सामाजिक क्षेत्र नराम्ररी प्रभावित भइरहेका बेला सरकारले शुक्रबार वार्षिक नीति तथा कार्यक्रम सार्वजनिक गरी चार क्षेत्रलाई जोड दिने जनाएको हो। राष्ट्रपति विद्यादेवी भण्डारीले संघीय संसद्का दुवै सदनको संयुक्त बैठकमा सम्बोधन गरेको नीति तथा कार्यक्रममा कोरोनाबाट देशलाई मुक्त बनाउने पहिलो प्राथमिकता निर्धारण गरिएको छ। कोरोनाबाट देशलाई मुक्त बनाउने, त्यसबाट प्रभावित आर्थिक, सामाजिक क्षेत्रलाई पुनर्जीवन दिने भन्दै सरकारले विभिन्न कार्यक्रम घोषणा गरेको छ। कोरोनाले विश्वलाई नै प्रभावित पारेकाले वैदेशिक सहयोग कम आउने आकलन सरकारले गरेको छ। आन्तरिक स्रोत परिचालनलाई प्राथमिकता दिने सरकारको कार्यक्रममा उल्लेख छ। अबको हाम्रो कार्यदिशा स्वास्थ्य, शिक्षा, रोजगारी र आर्थिक पुनरुत्थान हुनेछ, सरकारको वार्षिक कार्यक्रममा छ, जुन लक्ष्य, योजना र गतिका साथ अघि बढ्न खोजिएको थियो, त्यसमा व्यवधान आएको छ, विकासको आकांक्षा र गतिमा धक्का पुगेको छ। कृषि तथा औद्योगिक उत्पादन, रोजगारी सिर्जना, उत्पादनशील क्षेत्र, विकास निर्माण कार्य र सामाजिक जनजीवनमा थप क्षति हुन नदिई सुचारु गरी तीव्रता दिने सरकारको नीति छ। क्षेत्रगत तथा राष्ट्रियस्तरका कार्यक्रम र आयोजना तोकिएकै समयमा अनि लागतमा सम्पन्न गर्ने प्रतिबद्धता सरकारले गरेको छ। कार्यक्रम तथा आयोजनाहरूको पुनः प्राथमिकीकरण गर्ने, फजुल खर्च रोक्ने, वित्तीय अनुशासन कायम गर्ने तथा रोजगारमूलक क्षेत्रमा लगानी केन्द्रित गर्ने कार्यक्रम छ। अन्तर्राष्ट्रिय श्रम बजार संकुचित भई रोजगारीका अवसर गुम्ने जोखिमलाई स्वदेशमै रोजगारीका कार्यक्रम सञ्चालन गर्ने, कोरोनापछिको थप रणनीति र कार्ययोजना तयार गरी क्षेत्रगत विशेष कार्यक्रम सञ्चालन गरिने नीति तथा कार्यक्रममा उल्लेख छ। कोरोनाले सबै देशको अर्थव्यवस्थामाथि गम्भीर धक्का पुयाएको र दिगो विकासको लक्ष्य प्राप्तिमा ठूलो व्यवधान खडा भएको सरकारले जनाएको छ। कोरोना महामारीबाट हुने आर्थिक क्षतिको पूर्ति आगामी दिन हुन सक्ने भए पनि गुमेको मानव जीवनको पुनः प्राप्ति वा क्षतिपूर्ति हुन नसक्ने सरकारको भनाइ छ। मानिसको जीवनरक्षा र मानव जातिको संरक्षण सरकारहरुको सर्वोच्च कर्तव्य हुन आएको छ, सरकारको कार्यक्रममा लेखिएको छ, स्पष्ट रणनीति, समन्वयात्मक कार्यशैली एवं आम नेपाली जनताको एकता, धैर्य र सहयोगले अहिलेसम्म यस रोगको संक्रमणबाट नेपालभित्र सबैको जीवन रक्षा गर्न सफल भएका छौ। सरकारले कार्यक्रम सबै आफ्नो सफलता देखाउने गरी प्रस्तुत गरेको छ। कोरोना संक्रमण फैलिन नदिन र यस महामारीमाथि विजय प्राप्त गर्न आगामी दिनमा अझ बढी सतर्कता, समन्वय र एकता आवश्यक भएकाले एकढिक्का भएर दृढतापूर्वक लाग्न म सबैमा आह्वान गर्छु, नीति तथा कार्यक्रम सम्बोधनमा राष्ट्रपति भण्डारीले भनिन्। दुई वर्षकै अवधिमा उत्साहजनक उपलब्धि हासिल भएको दाबी सरकारले गरेको छ। सामाजिक विकास, भौतिक प्रगति र चौधभन्दा बढी विश्व सूचक तथा सूचकांकमा हासिल गरेका प्रगतिले समृद्ध नेपालको बलियो आधारशिला निर्माण भएको नीति तथा कार्यक्रममा छ। कोभिड१९ नियन्त्रणका लागि सरकार सुरुदेखि नै क्रियाशील रहेको र सरकारी संयन्त्रबाटै औषधि, खाद्यवस्तुलगायत अत्यावश्यक वस्तुको सहज आपूर्ति व्यवस्था मिलाइएको, उद्योग व्यवसायलाई लक्षित सहुलियत व्यवस्था र प्रभावित जनतालाई राहत उपलब्ध गराइएको सरकारले जनाएको छ। एमसीसी अघि बढ्ने सरकारले सत्तारुढ दल नेकपामा विवादास्पद बनेको अमेरिकी सहयोग निकाय मिलेनियम च्यालेन्ज कोअपरेसन (एमसीसी)सँगको सम्झौता अघि बढाउने देखिएको छ। एमसीसीको नामोच्चारण नगरीकन राष्ट्रपति भण्डारीले साँखु (काठमाडौं) को नांगेभारेबाट भैरहवासम्मको प्रसारण लाइन विस्तार परियोजना अघि बढाउने, नेपालभारत अन्तरदेशीय प्रसारण लाइनका रूपमा यसलाई विस्तार गर्ने कार्य अघि बढेकाले निरन्तरता पाउने उद्घोष गरिन्। युवालाई स्वदेशमै प्राथमिकता सरकारले शिक्षालाई उच्च प्राथमिकता दिने प्रतिवद्धता जनाएको सरकारले चिनौ आफ्नो माटो, बनाऔ आफ्नो देश अभियान सञ्चालन गरी स्नातकोत्तर युवालाई विकास निर्माण र शैक्षिक विकास तथा शैक्षिक विकाससम्बन्धी काममा मुलुकभर परिचालन गर्ने नीति लिएको छ। बालबालिका विद्यालय ल्याऔं र पढाइमा टिकाऔं कार्यक्रम प्रभावकारी बनाउने, सामुदायिक तथा प्राविधिक विद्यालयलाई पूर्वाधारसम्पन्न शिक्षण संस्थाका रूपमा विकास गर्ने पनि नीति तथा कार्यक्रममा उल्लेख छ। कोरोनाका कारण आन्तरिक रोजगारी संकुचित हुने र वैदेशिक रोजगारीमा रहेका नेपाली स्वदेश फर्किने सम्भावनाका कारण बेरोजगारको संख्या बढ्ने सरकारको अनुमान छ। व्यावसायिक कृषि, बृहत् भौतिक पूर्वाधार, स्थानीय पूर्वाधार, साना तथा मझौला उद्योग, उत्पादनमूलक उद्योग, निर्माण र सेवा क्षेत्रमा परिचालन गरिने कार्यक्रममा उल्लेख छ। नवप्रवर्तनकारी युवा, अन्य उद्यमी र वैदेशिक रोजगारबाट फर्किएका युवालाई उद्यम व्यवसाय सञ्चालन गर्न सुरुआती पुँजी उपलब्ध गराइने जनाइएको छ।"
अब नेपालको नक्सामा लिम्पियाधुरा,"काठमाडौं : सरकारले लिम्पियाधुरालाई समेटेर नयाँ नक्सा बनाउने घोषणा गरेको छ। सरकारको नीति तथा कार्यक्रम प्रस्तुत गर्दै राष्ट्रपति विद्यादेवी भण्डारीले छुटेको भूमिसमेत समावेश गरी नेपालको नक्सा जारी गर्ने घोषणा गरेकी छन्। लिम्पियाधुरा, लिपुलेक र कालापानी क्षेत्र नेपालको भूमि हो, त्यसलाई प्राप्त गर्न ठोस कूटनीतिक पहल गरिनेछ, नीति तथा कार्यक्रममा छ, तदनुरुप नै छुटेको भूमिसमेत समावेश गरी नेपालको नक्सा जारी गरिनेछ। राष्ट्रपति भण्डारीद्वारा प्रस्तुत नीति तथा कार्यक्रममा नेपालले अन्तर्राष्ट्रिय सीमा सुरक्षा र संरक्षणमा प्रतिबद्ध रहेको जनाउँदै अन्तर्राष्ट्रिय सीमा निरीक्षण कार्यलाई निरन्तरता दिने भनिएको छ। ऐतिहासिक सन्धि, नक्सा, तथ्य तथा प्रमाणका आधारमा कूटनीतिक माध्यमबाट मित्रराष्ट्र भारतसँगको सीमा सम्बन्धमा लामो समयदेखि बाँकी रहेका र समयसमयमा उठिरहेका विषयको समाधान गरिने पनि नीति तथा कार्यक्रममा उल्लेख छ। सीमासम्बन्धी जानकार एवं तत्कालीन नापी विभागका महानिर्देशक पुण्यप्रसाद ओलीले नक्सामा गुमेको भूमि राखेपछि नेपालले भारतले दाबी गर्ने आधार हुने बताए। भारतसँग वार्ता गर्न यसले ठूलो मद्दत गर्छ, उनले भने। यो देश लागि ठूलो उपलब्धि भएको उनले बताए। नापी विभागले बनाएका नेपालको आधिकारिक नक्सा कालापानी र लिपुलेक भने रहेको छ। चलनचल्तीका नक्सा तथा निसान छापभित्र रहेका नक्सामा लिपुलेक र कालापानी गायब नै रहेका थिए। अन्नपूर्ण पोस्ट् निसान छापमा लिपुलेक र कालापानी कायम भनेर लगाएर लेखेपछि सिंहदबारभित्रका मन्त्रालय, नियोगका निसान छाप सच्याउने काम भएको थियो र अहिले पनि भइरहेको छ। सिंहदरबार रहेका लिपुलेक र कालापानीसमेत गायब भएका नक्सा निकालिएको छ। नापी विभागकै तत्कालीन उपमहानिर्देशक एवं सीमासम्बन्धी जानकार सुरेशमान श्रेष्ठले सरकारको नीति तथा कार्यक्रममा समेत पर्नु ठूलो उपलब्धि भएको बताए।"
प्रतिकूल परिस्थितिमा पनि मुलुक बदल्न पार्टी दृढ छ : ओलीप्रचण्ड,"काठमाडौं : नेपाल कम्युनिष्ट पार्टी (नेकपा) का अध्यक्षद्वय केपी शर्मा ओली र पुष्पकमल दाहाल 'प्रचण्ड'ले मुलुकको मुहार बदल्न प्राप्त ऐतिहासिक अवसरलाई जस्तोसुकै प्रतिकूल परिस्थितिमा पनि सफल पार्न पार्टी दृढ रहेको बताएका छन्। २७ औं मदनआश्रित स्मृति दिवस तथा पार्टी एकीकरणको दोस्रो वर्षगाँठको सन्दर्भमा वक्तव्य जारी गर्दै सरकारले समृद्ध नेपाल र सुखी नेपालीको राष्ट्रिय आकांक्षा पूरा गर्न अथक प्रयास गरेको बताएका छन्। 'गएका दुई वर्षमा पार्टी नेतृत्वको वर्तमान सरकारले समृद्ध नेपाल र सखी नेपालीको राष्ट्रिय आकांक्षा पूरा गर्न अथक प्रयास गरेको छ। थुप्रै कठिनाइ र सीमाका बाबजुद यस क्षेत्रमा उल्लेखनीय उपलब्धी हासिल भएका छन्।' विज्ञप्तिमा भनिएको छ, 'मुलुकको मुहार बदल्न प्राप्त यस ऐतिहासिक एवं दुर्लभ अवसरलाई जस्तोसुकै प्रतिकूल परिस्थितिमा पनि सफल पार्न पार्टी दृढ संकल्पित छ।' दलाल नोकरशाही पुजीवादी शोषण, उत्पीडन र बाह्य हस्तक्षेपलाई परास्त गर्ने, आर्थिक, सामाजिक तथा सांस्कृतिक क्षेत्रमा विद्यमान सामन्तवादका सबै अवशेषहरूलाई समाप्त गर्ने र स्वाधीन राष्ट्रिय अर्थतन्त्रको जगमा समृद्ध नेपाल निर्माण गर्ने विषयलाई तात्कालिक कार्यभारका रूपमा तय गर्दै तिनलाई कार्यान्वयन गर्न पार्टी केन्द्रित रहेको उल्लेख छ। विज्ञप्तिमा जननेता मदन भण्डारी नेपाली कम्युनिष्ट आन्दोलनका नवीन विचारक, देशभक्तिपूर्ण अभियानका प्रखर संवाहक र लोकतान्त्रिक आन्दोलनका अग्रज नेता भएको स्मरण गरिएको छ। अन्तर्राष्ट्रिय कम्युनिष्ट आन्दोलन प्रतिरक्षात्मक र गम्भीर धक्काको अवस्थाबाट गुज्रिरहेको बेला नेपालमा कम्युनिष्ट आन्दोलनलाई सर्वाधिक लोकप्रिय शक्तिका रूपमा स्थापित गर्न उनले प्रतिपादन गरेको विचारहरूले महत्वपूर्ण भूमिका निर्वाह गरिरहेको उल्लेख गरिएको छ। 'सिद्धान्तका निम्ति जीवन होइन, जीवनका निम्ति सिद्धान्त हुनुपर्ने मान्यता राख्नुहुने कमरेड मदन भण्डारीले नेपालमा मार्क्सवादको सिर्जनात्मक प्रयोग र विकासमा विशेष योगदान गर्नुभएको छ। नेपाली क्रान्तिको मौलिक सिद्धान्त एवं कार्यक्रमका रूपमा जनताको बहुदलीय जनवादको प्रतिपादन गरेर समकालीन कम्युनिष्ट आन्दोलनमा विशिष्ट योगदान पुयाउनुभएको छ।' विज्ञप्तिमा उल्लेख गरिएको छ, 'लोकतन्त्रका विश्वव्यापी मूल्यमान्यताहरूलाई आत्मसात् गर्दै कम्युनिष्ट पार्टीलाई नेपालको लोकतान्त्रिक आन्दोलनको अग्रणी शक्तिका रूपमा स्थापित गर्न, नेपालको विशिष्ट परिस्थिति अनुसार क्रान्तिको मौलिक बाटो र सिद्धान्तको विकास गर्न एवं प्रगतिशील राष्ट्रवादका आधारमा राष्ट्रिय हीतको दृढ पक्षपोषण एवं राष्ट्रियताका पक्षमा अथक संघर्ष गर्न जननेता मदन भण्डारीको देन विशिष्ट महत्वको रहेको छ।' नेपाल कम्युनिष्ट पार्टी (नेकपा) का जननेता मदन भण्डारी र तत्कालीन संगठन विभाग प्रमुख कमरेड जीवराज आश्रितको २७ वर्ष अगाडि दासढुंगा जीप दुर्घटनामा मृत्यु भएको थियो। पार्टी एकीकरणको दुई वर्ष बीचमा हामीले पार्टीको संगठनात्मक एकीकरणलाई आधारभूत रूपमा सम्पन्न गरेको बताइएको छ। केन्द्रीय कमिटीको निर्णय अनुसार पार्टी एकता सदृढीकरण र जनसम्बन्ध विस्तार अभियान' सञ्चालन गर्दै एकता महाधिवेशनको तयारी गर्ने योजना कोभिड १९ (कोरोना भाइरस) महामारीका कारण प्रभावित भएको उल्लेख गरिएको छ। एकीकरणका बाँकी कामहरूलाई छिट्टै सम्पन्न गर्दै पार्टीको सम्पूर्ण शक्तिलाई राष्ट्रिय राजनीतिक अभिभारा पूरा गर्नमा केन्द्रित गर्नु अहिलेको आवश्यकता भएको अध्यक्षद्वयले बताएका छन्। रहस्यमय दासढुंगा घटनाको सत्यतथ्य सार्वजनिक गर्छौं सरकारको प्रभावकारी कदमका कारण नेपालमा हालसम्म कोरोना महामारी निकै हदसम्म नियन्त्रित अवस्थामै रहेको भए पनि खुल्ला सीमाना, लकडाउनको पूर्ण परिपालनाको अभाव र कमजोर स्वास्थ्य पूर्वाधारका कारण हामी उच्च जोखिममै रहेको विज्ञप्तिमा उल्लेख छ। नेकपाले कोरोना महामारीको प्रभावकारी रोकथाम, नियन्त्रण र उपचारसगै यसले सिर्जना गरेको आर्थिक मन्दीसँग सरकारको अगुवाइमा एकताबद्ध भएर जुझन सबै राजनीतिक दलहरू एवं सम्पूर्ण देशवासीलाई अपिल गरेको छ। २७ औं मदनआश्रित स्मृति दिवस तथा पार्टी एकीकरणको दोस्रो वर्षगाँठको सन्दर्भमा नेपाल कम्युनिष्ट पार्टी (नेकपा)द्वारा जारी वक्तव्य आज जेठ ३ गते, २७ औं मदनआश्रित स्मृति दिवस तथा ऐतिहासिक पार्टी एकीकरणको दोस्रो वर्षगांठ। यस सन्दर्भमा नेपाल कम्युनिष्ट पार्टी (नेकपा) को तर्फवाट जननेता मदन भण्डारी र तत्कालीन संगठन विभाग प्रमुख कमरेड जीवराज आश्रितप्रति हार्दिक श्रद्धाञ्जली अर्पण गर्दछौं। साथै पार्टीका सबै नेता, कार्यकर्ता, सदस्य, समर्थक एवं शुभचिन्तकहरूमा हार्दिक शुभकामना व्यक्त गर्दछौं। जननेता मदन भण्डारी नेपाली कम्युनिष्ट आन्दोलनका नवीन विचारक, देशभक्तिपूर्ण अभियानका प्रखर संवाहक र लोकतान्त्रिक आन्दोलनका अग्रज नेता हुनुहुन्थ्यो। अन्तर्राष्ट्रिय कम्युनिष्ट आन्दोलन प्रतिरक्षात्मक र गम्भीर धक्काको अवस्थाबाट गुज्रिरहेको बेला नेपालमा कम्युनिष्ट आन्दोलनलाई सर्वाधिक लोकप्रिय शक्तिका रूपमा स्थापित गर्न उहाँले प्रतिपादन गर्नुभएका विचारहरूले महत्वपूर्ण भूमिका निर्वाह गरेका छन्। सिद्धान्तका निम्ति जीवन होइन, जीवनका निम्ति सिद्धान्त हुनुपर्ने मान्यता राख्नुहुने कमरेड मदन भण्डारीले नेपालमा मार्क्सवादको सिर्जनात्मक प्रयोग र विकासमा विशेष योगदान गर्नुभएको छ। नेपाली क्रान्तिको मौलिक सिद्धान्त एवं कार्यक्रमका रूपमा जनताको बहुदलीय जनवादको प्रतिपादन गरेर समकालीन कम्युनिष्ट आन्दोलनमा विशिष्ट योगदान पुयाउनुभएको छ। लोकतन्त्रका विश्वव्यापी मूल्यमान्यताहरूलाई आत्मसात् गर्दै कम्युनिष्ट पार्टीलाई नेपालको लोकतान्त्रिक आन्दोलनको अग्रणी शक्तिका रूपमा स्थापित गर्न, नेपालको विशिष्ट परिस्थिति अनुसार क्रान्तिको मौलिक बाटो र सिद्धान्तको विकास गर्न एवं प्रगतिशील राष्ट्रवादका आधारमा राष्ट्रिय हीतको दृढ पक्षपोषण एवं राष्ट्रियताका पक्षमा अथक संघर्ष गर्न जननेता मदन भण्डारीको देन विशिष्ट महत्वको रहेको छ। सिर्जनात्मक सोंच, राष्ट्र र जनताप्रतिको अविचलित निष्ठा, सादा जीवन र प्रभावशाली वक्तत्वकलाका कारण जननेता मदन भण्डारी एक स्वतन्त्र सर्वेक्षणका आधारमा नेपालका बीसौं शताब्दीकै सर्वाधिक लोकप्रिय नेताका रूपमा स्थापित हुनुभएको थियो। ४१ वर्षको अल्पायूमै निधन हुनुभएका कमरेड मदन भण्डारीको आँधीमय जीवन हामी सबैका लागि प्रेरणाको विषय रहेको छ। कुशल संगठकका रूपमा प्रतिष्ठित कमरेड जीवराज आश्रितले पार्टी संगठनको विस्तारमा उल्लेख्य भूमिका निर्वाह गर्नुभएको थियो। जनआधारित कार्यकर्ता पार्टीको अवधारणाअनुरुप शक्तिशाली कम्युनिष्ट पार्टी निर्माण गर्नमा उहाँले गर्नुभएको योगदान आज पनि प्रेरणादायी रहेको छ। यी दुई लोकप्रिय नेताहरूको रहस्यमय दासढुंगा जीप दुर्घटनामा दुःखद निधन भएको आज २७ वर्ष बितेको छ। उक्त घटनाको रहस्य अझै उद्घाटित हुनसकेको छैन, तर आम नेपाली जनता त्यस घटनालाई सामान्य सडक दुर्घटना मान्न तयार छैनन्, उनीहरू मध्ये धेरैले यसलाई नेपालको लोकतान्त्रिक र देशभक्तिपूर्ण आन्दोलन विरुद्धको षड्यन्त्रपूर्ण हत्याका रूपमा लिन्छन्। २७औं मदनआश्रित स्मृति दिवसको सन्दर्भमा हाम्रो पार्टी उक्त रहस्यमय घटनाको यथार्थको गहिरो अन्वेषण गर्दै सत्यतथ्य सार्वजनिक गर्न निरन्तर लागिरहने प्रतिबद्धता पुनः व्यक्त गर्दछ। उहाँहरूका विचार र आदर्शहरूलाई अनवरत अवलम्बन गरिरहने दृढ सङ्कल्प गर्दछ। मदनआश्रित स्मृति दिवसकै ऐतिहासिक सन्दर्भ पारेर ठीक २ वर्ष अगाडि २०७५ साल जेठ ३ गते हामीले नेपाल कम्युनिष्ट पार्टीको ऐतिहासिक एकीकरण गरेका थियौँ। नेपाली कम्युनिष्ट आन्दोलनका दुई प्रतिनिधि पार्टीहरू नेपाल कम्युनिष्ट पार्टी (एमाले) र नेपाल कम्युनिष्ट पार्टी (माओवादी केन्द्र) को एकीकरण गर्दै नेपाल कम्युनिष्ट पार्टी (नेकपा) स्थापना हुन नेपाली राजनीतिको सामान्य परिघटना थिएन। यो दुई पार्टीको एकतामार्फत् संसदमा सर्वाधिक ठूलो पार्टी बनाउने प्राविधिक विषयमात्र पनि थिएन। यो त नेपाली कम्युनिष्ट आन्दोलनको टेको कडीलाई जोड्दै सशक्त कम्युनिष्ट पार्टी निर्माण गर्ने, मलकको राजनीतिक शक्ति सन्तुलनलाई श्रमजीवी जनताको पक्षमा अनुकल बनाउने, देशभक्त शक्तिहरूको एकतालाई अझ सशक्त बनाउने र जनताको जनवाद कार्यान्वयन गर्दै समाजवादको आधारशीला निर्माण गर्ने ऐतिहासिक पहलकदमी थियो। वामपन्थी चुनावी गठवन्धन हुँदै पार्टी एकीकरणको दिशामा हामीले चालेका कदम गत निर्वाचनमा अत्यधिक नेपाली जनताबाट अनुमोदित भएको छ। र, आज नेपाल कम्युनिष्ट पार्टी (नेकपा) लाई सामाजिकआर्थिक रुपान्तरण र समृद्ध नेपाल निर्माणको ऐतिहासिक जनादेश प्राप्त छ। मार्क्सवादलेनिनवादको मार्गदर्शन, नेपालको विशिष्ट परिस्थितिमा त्यसको सिर्जनात्मक प्रयोग र विकास, रणनीतिक लक्ष्य वैज्ञानिक समाजवाद र तात्कालिक कार्यक्रम जनताको जनवादजस्ता विषयले पार्टी एकताको वैचारिक, राजनीतिक जग निर्माण गरेका छन्। स्थापना कालदेखि नै राष्ट्रियता, लोकतन्त्र, जनजीविका र सामाजिकआर्थिक रूपान्तरणका लागि भएका संघर्षहरूमा नेतृत्वदायी भूमिका निर्वाह गर्दै आएको यो पार्टी आज जनादेश प्राप्त गरेर राज्य सञ्चालनको केन्द्रीय भूमिकामा स्थापित भएको छ। विभाजन र एकताका अनेकौं शृंखला पार गर्दै आउनेक्रममा शान्तिपूर्ण जनआन्दोलन र संसदीय संघर्षको बाटोबाट अघि बढेको नेकपा (एमाले) र जनयुद्धको बाटोबाट अघि बढेको नेकपा (माओवादी केन्द्र) बीच संवादका अनेकौं सिलसिलाबाट २०६२६३ को जनक्रान्तिको आधार निर्माण भएको थियो। यिनै दुई पार्टीको पहलकदमी र वैचारिक नेतृत्वमा सम्पन्न २०६२६३ को शान्तिपूर्ण जनक्रान्तिबाट राजतन्त्रको अन्त्य भई आज मुलुकमा संघीय लोकतान्त्रिक गणतन्त्र स्थापना भएको छ र सामाजिक न्याय, समावेशी एवं समानुपातिक लोकतान्त्रिक प्रणाली एवं धर्मनिरपेक्षता जस्ता उपलब्धीहरू हासिल भएका छन्। यो पार्टी संविधानको सर्वोच्चता, विधिको शासन, मानवअधिकार एवं मौलिक हकको प्रत्याभूति, शक्ति पृथकीकरणको सिद्धान्त, बहुलतायुक्त खुला समाज, बहुदलीय प्रतिस्पर्धा, आवधिक निर्वाचन, जननिर्वाचित प्रतिनिधिहरूद्वारा सरकार सञ्चालन, प्रतिपक्षको संवैधानिक व्यवस्था, स्वतन्त्र न्यायपालिकालगायत आधुनिक लोकतन्त्रका विश्वव्यापी मूल्यमान्यतामा प्रतिबद्ध छ। पार्टीले जनक्रान्तिका उपलब्धिहरूको रक्षा गर्दै शान्तिपूर्ण, संवैधानिक र लोकतान्त्रिक बाटोबाट मुलुकको सामाजिकआर्थिक रूपान्तरण गर्ने र राष्ट्रिय पुँजीको विकास गर्दै सामाजिक न्याय एवं लोकतान्त्रिक मूल्यसहितको समाजवादको आधार निर्माण गर्ने विषयलाई तात्कालिक लक्ष्यका रूपमा निर्धारण गरेको छ। दलाल नोकरशाही पुजीवादी शोषण, उत्पीडन र बाह्य हस्तक्षेपलाई परास्त गर्ने, आर्थिक, सामाजिक तथा सांस्कृतिक क्षेत्रमा विद्यमान सामन्तवादका सबै अवशेषहरूलाई समाप्त गर्ने र स्वाधीन राष्ट्रिय अर्थतन्त्रको जगमा समृद्ध नेपाल निर्माण गर्ने विषयलाई तात्कालिक कार्यभारका रूपमा तय गर्दै तिनलाई कार्यान्वयन गर्न केन्द्रित छ। स्वस्थ छलफलमा आधारित उन्नत वैचारिक एकता, स्वअनुशासनमा आधारित उन्नत संगठनात्मक एकता र उच्च संस्कारयुक्त, भावनात्मक एवं कमरेडली सम्बन्धले मात्रै हामीलाई यो ऐतिहासिक दायित्व पूरा गर्ने सामर्थ्य प्रदान गर्दछ भन्ने यथार्थप्रति पार्टी स्पष्ट छ। गएका दुई वर्षमा पार्टी नेतृत्वको वर्तमान सरकारले समृद्ध नेपाल र सखी नेपालीको राष्ट्रिय आकांक्षा पूरा गर्न अथक प्रयाश गरेको छ। थुप्रै कठिनाइ र सीमाका बाबजुद यस क्षेत्रमा उल्लेखनीय उपलब्धी हासिल भएका छन्। मुलुकको मुहार बदल्न प्राप्त यस ऐतिहासिक एवं दुर्लभ अवसरलाई जस्तोसुकै प्रतिकूल परिस्थितिमा पनि सफल पार्न पार्टी दृढ संकल्पित छ। एकीकरण यताका दुई वर्ष बीचमा हामीले पार्टीको संगठनात्मक एकीकरणलाई आधारभूत रूपमा सम्पन्न गरेका छौं। केन्द्रीय कमिटीको निर्णय अनुसार पार्टी एकता सदृढीकरण र जनसम्बन्ध विस्तार अभियान' सञ्चालन गर्दै एकता महाधिवेशनको तयारी गर्ने योजना कोभिड १९ (कोरोना भाइरस) महामारीका कारण प्रभावित भएको छ। अब पनि एकीकरणका बाँकी कामहरूलाई छिट्टै सम्पन्न गर्दै पार्टीको सम्पूर्ण शक्तिलाई राष्ट्रिय राजनीतिक अभिभारा पूरा गर्नमा केन्द्रित गर्नु आवश्यक छ। सिंगो विश्व यतिबेला कोरोना महामारीका विरुद्ध कठिन युद्धमा केन्द्रित छ। हाम्रो युगकै सर्वाधिक चुनौतीपूर्ण मानवीय संकटका रूपमा देखापरेको यस महामारीले वर्तमान विश्व प्रणालीमा रहेका कमीहरूलाई उजागर गरिदिएको छ, विकासको ढाचामा रहेका त्रुटीहरूलाई प्रष्ट्याइदिएको छ र मानवकेन्द्रित नयाँ विश्व प्रणाली र विकास ढाँचाको खाँचो टड्कारो गरी औंल्याइदिएको छ। कोरोना महामारीले निम्त्याएको स्वास्थ्य संकटसंगै यसपछि आउने आर्थिक मन्दीले सिर्जना गर्ने संकट निकै जोखिमपूर्ण हुनेछ। सरकारको प्रभावकारी कदमका कारण नेपालमा हालसम्म कोरोना महामारी निकै हदसम्म नियन्त्रित अवस्थामै रहेको भए पनि खुल्ला सीमाना, लकडाउनको पूर्ण परिपालनाको अभाव र हाम्रा कमजोर स्वास्थ्य पूर्वाधारका कारण हामी उच्च जोखिममै छौं। तसर्थ, हामी कोरोना महामारी विरुद्धको यस अभियानमा स्वयम्सेवी भावनाका साथ अग्रभागमा उभिएर योगदान गर्न समस्त पार्टीपङ्क्तिलाई आह्वान गर्दछौं। साथै कोरोना महामारीको प्रभावकारी रोकथाम, नियन्त्रण र उपचारसगै यसले सिर्जना गरेको आर्थिक मन्दीसंग सरकारको अगुवाइमा एकताबद्ध भएर जुझन सबै राजनीतिक दलहरू एवं सम्पूर्ण देशवासीहरूमा हार्दिक अपिल गर्दछौं। हार्दिक अभिवादन सहित, केपी शर्मा ओली अध्यक्ष पुष्पकमल दहाल 'प्रचण्ड' अध्यक्ष"
सीमा समस्या वार्ताबाट समाधान नभए अन्तर्राष्ट्रिय अदालत जानुपर्छ : भीम रावल,"इटहरी : नेकपाका नेता भीम रावलले कालापानी र लिपुलेकको समस्या वार्ताबाटै समाधान हुने बताएका छन् । उनले सबै प्रमाण नेपालको पक्षमा रहेकोले वार्ताबाटै समाधान हुने बताए । भारतसँग दह्रो रुपमा टेबल वार्ता गर्नुपर्छ, पत्रकार, राजनीतिज्ञ र युवाहरुसँगको अनलाइन कार्यक्रममा बोल्दै उनले भने, वार्ताबाट भएन भने अन्तर्राष्ट्रिय अदालतका विकल्पमा जानुपर्छ । उनले वार्ताको लागि कुटनीति, सीमाका सबै पक्ष जान्ने, अंग्रेजीमा कुरा गर्नसक्ने टीम आवश्यक पर्नेमा जोड दिए । सामान्य अंग्रेजी पनि बोल्न नसक्ने, राजनीतिशास्त्र र कुटनीति पनि नजान्ने राजदूतहरु छन्, उनले भने । उनले सीमालाई नियमन गर्न पहिला सरकारले नियमन गर्न रोक्ने प्रावधान रहेको १९५० को सन्धि हटाउन माग गरेका छन् । पहिला पुराना सन्धि हटाउनुपर्यो, त्यसपछि मात्र हामी हाम्रो सीमामा तारबार लगाउने कि पर्खाल लगाउने हो, त्यो काम गर्न सक्छौँ, उनले भने, नेपाल र भारत दुवैतिर दह्रो सरकार भएको अहिलेकै बेलामा सन्धि खारेज गर्ने निर्णय गरौँ । उनले नेपालभारत सीमालाई खुला सीमाना नभन्न पनि अनुरोध गरेका छन् । बारम्बार त्यही कुरा भनिरहँदा स्थापित हुने बताउँदै खुला सीमा भन्ने शब्दलाई स्थापित गर्न नहुनेमा जोड दिए । खुला सीमा होइन, अन्तर्राष्ट्रिय कानुनबाट नियमन नभइसकेको सीमाना हो, उनले भने, तर अब त्यसलाई नियमन गर्नुपर्छ । उनले नेकपाभित्रको लडाइँ पदको लडाइँ नभएको बताउँदै आफूलाई मन्त्री हुन कुनै रहर नरहेको समेत प्रतिवद्धता व्यक्त गरे । भारतको विरोध गर्दा पद नपाइने डरले नेतृत्वहरु बोल्न डराउने गरेको पनि उनको आरोप छ ।"
सवारी आवागमनमा झन् कडाइ : पासका लागि गृह मन्त्रालयको यस्तो छ सर्कुलर,"काठमाडौं : कोरोना भाइरस (कोभिड१९) संक्रमित थपिदै गएपछि गृहमन्त्रालयले आवतजावतमा कडाई गर्ने निर्णय गरेको छ। मन्त्रालयले एक जिल्लादेखि अर्को जिल्लामा अनुमति दिइएका र जिल्लाभित्र आवतजावत गर्न दिइएका ईपास र अन्य पास रद्ध गर्ने निर्णय गरेको हो। तर वर्तमान लकडाउनको समयमा विभिन्न जिल्ला प्रशासन कार्यालयहरुबाट मन्त्रालयको निर्णयमा केही अस्पष्टता भएको गुनासो आएपछि शुक्रबार विज्ञप्ति जारी गर्दै थप स्पष्ट गराएको छ। शनिबार बिहानसम्म नेपालमा बर्दिया, सिरहा, पर्सा, सर्लाही र चितवनका थप ६ जनामा कोरोना संक्रमणको पुष्टि भएसँगै नेपालमा कोरोना संक्रमितको संख्या २७३ पुगेको छ। गृहले सवारी पास नलिइकन यात्रा शुरु गर्ने, मालबाहक सवारी साधनमा यात्रा गर्ने, लुकीछिपी ससाना गोरेटो बाटो, वन जंगलबाट यात्रा गर्ने, अति आवश्यक काम नपरी यात्रा गर्नाले यात्रा जोखिमपूर्ण हुनुको साथै कोभिङ१९ को संक्रमणको जोखिम बढ्ने भएकोले त्यसो नगर्नु नगराउनु अनुरोध गरेको छ। गृहमन्त्रालयका प्रवक्ता केदारनाथ शर्माद्वारा जारी विज्ञप्तिमा भनिएको छ, वर्तमान कठिन अवस्थामा सकेसम्म यात्रा नगर्ने, अति आवश्यक काम परी यात्रा गर्ने पर्ने भएमा माथि उल्लेखित प्रावधान बमोजिम गन्तव्य स्थलसम्मको सवारी पास लिएर मात्र घरबाट वा आफु रहेको स्थानबाट यात्रा शुरु गरिदिनुहुन सम्पुर्ण नेपाली नागरिकहरूमा गृह मन्त्रालय पुनः हार्दिक अनुरोध गर्दछ। यस अगाडि जारी पासलाई रद्द भएपनि अति आवश्यक काम पर्नेहरुलाई सवारी पास आवश्यक परेमा कारणसहित सम्बन्धित जिल्ला प्रशासन कार्यालयमा सम्पर्क राखी पुनः नयाँ सवारी पास लिन सकिने व्यवस्था भएको जनाएको छ। गृहले संचारकर्मीहरुको हकमा साविकमा रहेको प्रावधान प्रेस पास प्राप्त संचारकर्मीहरु लाई सवारी पास आवश्यक नपर्ने जनाएको छ। यस्तो छ नयाँ व्यवस्था  जिल्ला प्रशासन कार्यालयबाट विगतमा जारी गरिएको एक जिल्लाबाट अर्को जिल्लामा जाने सबै प्रकारका सवारी पासहरु मिति २०७७०२०१ गतेदेखि र जिल्लाभित्रको लागि जारी गरिएका सवारी पासहरु मिति २०७७०२०३ गतेदेखि लागू हुने गरी रद्द गरिएको । अति आवश्यक काम पर्नेहरुलाई सवारी पास आवश्यक परेमा कारण सहित सम्बन्धित जिल्ला प्रशासन कार्यालयमा सम्पर्क राखी पुनः नयाँ सवारी पास लिन सकिने । काठमाडौं उपत्यकाको हकमा जिल्ला प्रशासन कार्यालय, काठमाडौंको वेबसाइट () मा रहेको सूचना हेरी नियामक निकाय तोकिएको हकमा सम्बन्धित नियामक निकायमा सम्पर्क राखी सवारी पास लिन सकिने र नियामक निकाय नतोकिएको हकमा सम्बन्धित जिल्ला प्रशासन कार्यालयमा सम्पर्क राखी पुनः नयाँ सवारी पास लिन सकिने ।  संचारकर्मीहरुको हकमा साविकमा रहेको प्रावधान प्रेस पास प्राप्त संचारकर्मीहरु"" लाई सवारी पास आवश्यक नपर्ने भन्ने व्यवस्थामा कुनै परिवर्तन नगरिएकोले सोही बमोजिम हुने । संचार गृहले अन्य प्रयोजनको लागि सवारी पास लिएको भए र अव पनि पुनः आवश्यक पर्ने भएमा बुदा नं२ बमोजिम हुनेगर्ने ।  एक जिल्लाबाट अर्को जिल्लामा जाने गरी सवारी पास जारी गर्नुपर्ने अवस्था भएमा सम्बन्धित जिल्ला प्रशासन कार्यालयले गन्तव्य जिल्ला प्रशासन कार्यालयको पूर्व स्वीकृति लिएर मात्र सवारी पास जारी गर्ने । काठमाण्डौं उपत्यकाको हकमा उपत्यकाको एक जिल्लाबाट जारी भएको पासले उपत्यकाकै अर्को जिल्लामा यात्रा गर्न बाधा पर्ने छैन । काठमाण्डौं उपत्यकाको लागि सवारी पास जारी गर्नुपर्ने भएमा सम्बन्धित जिल्ला प्रशासन कार्यालयले गृह मन्त्रालयको पूर्व स्वीकृति लिएर मात्र सवारी पास जारी गर्ने । आधिकारिक निकायबाट सवारी पास नलिइकन यात्रा शुरु गर्ने, मालबाहक सवारी साधनमा यात्रा गर्ने, लुकीछिपी ससाना गोरेटो बाटो, वन जंगलबाट यात्रा गर्ने, अति आवश्यक काम नपरी यात्रा गर्नाले यात्रा जोखिमपूर्ण हुनुको साथै कोभिड१९ को संक्रमणको जोखिम बढ्ने भएकोले त्यसो नगर्नु नगराउनु हुन सम्बन्धित सबैमा अनुरोध गरिन्छ । तसर्थ वर्तमान कठिन अवस्थामा सकेसम्म यात्रा नगर्ने, अति आवश्यक काम परी यात्रा गर्नै पर्ने भएमा माथि उल्लेखित प्रावधान बमोजिम गन्तव्य स्थलसम्मको सवारी पास लिएर मात्र घरबाट वा आफु रहेको स्थानबाट यात्रा शुरु गरिदिनुहुन सम्पुर्ण नेपाली नागरिकहरूमा गृह मन्त्रालय पुनः हार्दिक अनुरोध गर्दछ।"
राहत वितरण छोडेर क्वारेन्टाइन निर्माणमा लाग्न मुख्यमन्त्रीको निर्देशन,"परासी : प्रदेश ५ का मुख्यमन्त्री शंकर पोखरेलले राहत वितरणलाई स्थगितगर्दै थप क्वारेन्टाइन निर्माणमा लाग्न पश्चिम नवलपरासीका स्थानीय तहका प्रमुखलाई निर्देशन दिएका छन्। कोरोना संक्रमणविरुद्ध स्थानीय तहले अहिलेसम्म सञ्चालन गरेका गतिविधि र समस्याका बारेमा जानकारी लिन शनिबार पश्चिम नवलपरासीको सुनवल पुगेका मुख्यमन्त्री पोखरेलले यस्तो निर्देशन दिएका हुन्। प्रदेश सरकारले कोरोना संक्रमित जिल्लामा छलफल कार्यक्रम गर्ने तय गरेअनुसार मुख्यमन्त्री पोखरेल नवलपरासी पुगेका हुन्। स्थानीय तहका प्रमुखले पहिलो चरणको राहत वितरण कार्य सकिएको र दोस्रो र तेस्रो चरणको राहत वितरण गर्न लागिएको जानकारी गराएपछि मुख्यमन्त्री पोखरेलले यस्तो बताएका हुन्। धेरै स्थानीय तहले राहत वितरणमा होडबाजी गरेका छन्। यसले राहत खाने रोग निम्ताउँछ। राहत जनताको अधिकार होइन, सरकारको जिम्मा हो, उनले भने, विपद्का बेला सरकारले उनीहरुको जीवनयापनको जिम्मा मात्र लिएको हो। अब राहत वितरण स्थगित गरेर उनीहरुलाई श्रम केन्द्रित रोजगारीको व्यवस्था गर्नुस्। संक्रमितको उपचारका लागि प्रदेश सरकारले निर्माण गरेका २ सय ५० बेडका ४ वटा कोरोना विशेष अस्पतालमा बिरामी भरिएकाले त्यसलाई थप गर्र्ने निर्णय गरिएको मुख्यमन्त्री पोखरेलले बताए। तराईका जिल्लामा २ सय बेडका आइसोलेसन सेन्टर निर्माण गर्ने निर्णय गरिएकाले सोहीअनुसारको सेन्टर निर्माण गर्न उनले निर्देशन दिए। आइसोलेसमा बस्नेहरुलाई खाना र उपचारको व्यवस्था प्रदेश सरकारले गर्ने र बसोबासको व्यवस्था स्थानीय तहले गर्नुपर्ने उनले बताए। स्थानीय र जिल्ला तहमा अब ४ प्रकारका क्वारेन्टाइन निर्माण गर्ने तयारी गरिएकोले सोही अनुसारको निर्माण गर्न स्थानीय तहलाई उनले निर्देशन दिए। त्यसरी निर्माण हुने क्वारेन्टाइनमा घरदेखि वडा, गाउँपालिका र जिल्ला स्तरमा हुने उनले जानकारी दिए। क्वारेन्टाइन निर्माणदेखि राहत वितरण गर्दा बेरुजु देखिने भएकाले खर्च गर्न समस्या भएको स्थानीय तहका प्रमुखको गुनासाबारे मुख्यमन्त्री पोखरेलले तत्काल स्थानीय तहले व्यवस्थापन गरेपनि पछि केन्द्रीय कोभिड कोषले त्यस्तो रकम उपलब्ध गराउने उनले बताए। छलफल कार्यक्रममा भौतिक पूर्वाधार विकासमन्त्री एंव सरकारका प्रवक्ता बैजनाथ चौधरी, जिल्लाबाट प्रतिनिधित्व गर्ने प्रदेश सदस्य, जिल्लाका ७ वटै स्थानीय तहका प्रमुख, जिल्ला समन्य समितिका प्रमुख, जिल्लास्थित सुरक्षा निकायलगायतको सहभागिता रहेको थियो।"
रहस्यमय दासढुंगा घटनाको सत्यतथ्य सार्वजनिक गर्छौं,"काठमाडौं : नेपाल कम्युनिष्ट पार्टी (नेकपा)ले रहस्यमय दासढुंगा घटनाको गहिरो अन्वेषण गर्दै सत्यतथ्य सार्वजनिक गर्ने प्रतिबद्धता व्यक्त गरेको छ। २७ औं मदनआश्रित स्मृति दिवस तथा पार्टी एकीकरणको दोस्रो वर्षगाँठको सन्दर्भमा अध्यक्षद्वय केपी शर्मा ओली र पुष्पकमल दाहाल 'प्रचण्ड'ले वक्तव्य जारी गर्दै उहाँहरूका विचार र आदर्शहरूलाई अनवरत अवलम्बन गरिरहने दृढ सङ्कल्प व्यक्त गरेका छन्। नेपाल कम्युनिष्ट पार्टी (नेकपा) का जननेता मदन भण्डारी र तत्कालीन संगठन विभाग प्रमुख कमरेड जीवराज आश्रितको २७ वर्ष अगाडि दासढुंगा जीप दुर्घटनामा मृत्यु भएको थियो। 'यी दुई लोकप्रिय नेताहरूको रहस्यमय दासढुंगा जीप दुर्घटनामा दुःखद निधन भएको आज २७ वर्ष बितेको छ। उक्त घटनाको रहस्य अझै उद्घाटित हुनसकेको छैन, तर आम नेपाली जनता त्यस घटनालाई सामान्य सडक दुर्घटना मान्न तयार छैनन्, उनीहरू मध्ये धेरैले यसलाई नेपालको लोकतान्त्रिक र देशभक्तिपूर्ण आन्दोलन विरुद्धको षड्यन्त्रपूर्ण हत्याका रूपमा लिन्छन्।' विज्ञप्तिमा भनिएको छ, '२७औं मदनआश्रित स्मृति दिवसको सन्दर्भमा हाम्रो पार्टी उक्त रहस्यमय घटनाको यथार्थको गहिरो अन्वेषण गर्दै सत्यतथ्य सार्वजनिक गर्न निरन्तर लागिरहने प्रतिबद्धता पुनः व्यक्त गर्दछ। उहाँहरूका विचार र आदर्शहरूलाई अनवरत अवलम्बन गरिरहने दृढ सङ्कल्प गर्दछ।' विज्ञप्तिमा जननेता मदन भण्डारी नेपाली कम्युनिष्ट आन्दोलनका नवीन विचारक, देशभक्तिपूर्ण अभियानका प्रखर संवाहक र लोकतान्त्रिक आन्दोलनका अग्रज नेता भएको स्मरण गरिएको छ। अन्तर्राष्ट्रिय कम्युनिष्ट आन्दोलन प्रतिरक्षात्मक र गम्भीर धक्काको अवस्थाबाट गुज्रिरहेको बेला नेपालमा कम्युनिष्ट आन्दोलनलाई सर्वाधिक लोकप्रिय शक्तिका रूपमा स्थापित गर्न उनले प्रतिपादन गरेको विचारहरूले महत्वपूर्ण भूमिका निर्वाह गरिरहेको उल्लेख गरिएको छ। 'सिद्धान्तका निम्ति जीवन होइन, जीवनका निम्ति सिद्धान्त हुनुपर्ने मान्यता राख्नुहुने कमरेड मदन भण्डारीले नेपालमा मार्क्सवादको सिर्जनात्मक प्रयोग र विकासमा विशेष योगदान गर्नुभएको छ। नेपाली क्रान्तिको मौलिक सिद्धान्त एवं कार्यक्रमका रूपमा जनताको बहुदलीय जनवादको प्रतिपादन गरेर समकालीन कम्युनिष्ट आन्दोलनमा विशिष्ट योगदान पुयाउनुभएको छ।' विज्ञप्तिमा उल्लेख गरिएको छ, 'लोकतन्त्रका विश्वव्यापी मूल्यमान्यताहरूलाई आत्मसात् गर्दै कम्युनिष्ट पार्टीलाई नेपालको लोकतान्त्रिक आन्दोलनको अग्रणी शक्तिका रूपमा स्थापित गर्न, नेपालको विशिष्ट परिस्थिति अनुसार क्रान्तिको मौलिक बाटो र सिद्धान्तको विकास गर्न एवं प्रगतिशील राष्ट्रवादका आधारमा राष्ट्रिय हीतको दृढ पक्षपोषण एवं राष्ट्रियताका पक्षमा अथक संघर्ष गर्न जननेता मदन भण्डारीको देन विशिष्ट महत्वको रहेको छ।' विज्ञप्तिमा उल्लेख गरिएको छ 'सिर्जनात्मक सोंच, राष्ट्र र जनताप्रतिको अविचलित निष्ठा, सादा जीवन र प्रभावशाली वक्तत्वकलाका कारण जननेता मदन भण्डारी एक स्वतन्त्र सर्वेक्षणका आधारमा नेपालका बीसौं शताब्दीकै सर्वाधिक लोकप्रिय नेताका रूपमा स्थापित हुनुभएको थियो। ४१ वर्षको अल्पायूमै निधन हुनुभएका कमरेड मदन भण्डारीको आँधीमय जीवन हामी सबैका लागि प्रेरणाको विषय रहेको छ।' नेकपाले कुशल संगठकका रूपमा प्रतिष्ठित कमरेड जीवराज आश्रितले पार्टी संगठनको विस्तारमा उल्लेख्य भूमिका निर्वाह गरेको स्मरण गरेको छ। जनआधारित कार्यकर्ता पार्टीको अवधारणाअनुरुप शक्तिशाली कम्युनिष्ट पार्टी निर्माण गर्नमा उनले गरेको योगदान आज पनि प्रेरणादायी रहेको नेकपाले जनाएको छ। मदनआश्रित स्मृति दिवसकै ऐतिहासिक सन्दर्भ पारेर ठीक २ वर्ष अगाडि २०७५ साल जेठ ३ गते तत्कालीन नेपाल कम्युनिष्ट पार्टी (एमाले) र नेपाल कम्युनिष्ट पार्टी (माओवादी केन्द्र) बीच एकीकरण भइ नेपाल कम्युनिष्ट पार्टी (नेकपा) बनेको थियो। दासढुंगाको दाग सकसमा दासढुंगा नेपाली कार्ल मार्क्स ! प्रतिकूल परिस्थितिमा पनि मुलुक बदल्न पार्टी दृढ छ : ओलीप्रचण्ड"
ट्याक्टरबाट लडेर युवकको मृत्यु,दमौली : भानु १ भन्सारका एक युवकको ट्याक्टरबाट खसेर ज्यान गएको छ । भानु १ अँधेरीखोला स्थित डुम्रे बेशिसहर सडक खण्डमा भन्सारबाट पुर्कोटतर्फ जाँदै गरेको ग १ त ५५०२ नं को ट्याक्टरमा सवार भानु १ भन्सार निवासी १८ वर्षका नविन परियारको उपचारका क्रममा ज्यान गएको हो । लक्ष्मी अस्पताल डुम्रेमा उपचारका क्रममा नै उनको ज्यान गएको तनहुँ प्रहरीले जनाएको छ । उनी सोही ट्याक्टरमा कार्यरत रहेको प्रहरीले जनाएको छ ।
युवाहरुले घरघरमै जलाए भारतीय नक्सा र मोदीको फोटो,"काठमाडौं : युवाहरुले घरघरमा भारतीय प्रधानमन्त्री नरेन्द्र मोदीको पुत्ला र भारतीय नक्सा जलाएका छन्। नेपालको भूमीमा भारतले सडक बनाएको विरोधमा राष्ट्रिय सिमा रक्षा अभियान नेपालका युवाहरुले घरघरमा नक्सा र पुत्ला जलाएका हुन्। अभियानकर्मीहरु रविन जङ्ग बस्नेत, समीर बुढाथोकी, निर्ग जैसी, संघर्ष दहाल, एलिजा ढकाल, पुजा खुशी लगायतको आह्वानमा देशैभरका थुप्रै युवाहरुले शनिबार साझ पुत्ला र नक्सा जलाएका हुन्। कवरोना महामारीलाई ध्यानमा राख्दै घरघरबाटै जलाएको बताएका छन्। 'हरेकले आफ्नो घरको छत छतमा र आँगनमा नेपाली भूमी लिपुलेक लिम्पियाधुरा, कालापानीमाथि भएको भारतीय सीमा अतिक्रमणका विरुद्ध विरोध जनाउँदै  लेखेर मोदिसहित भारतले जारी गरेको राजनीतिक नक्सा जलाएको अभियानकर्मी रविन जंग बस्नेतले जानकारी दिए। यसअघि सो अभियानकर्मीले माईतीघर मण्डला, बानेश्वरको संसद भवन र बबरमहललगायतको ठाउँमा प्रदर्शन गरेको थियो। नेपालमा कोरोनाले एक जनाको मृत्यु र संक्रमितहरुको संख्या बढेसँगै उनीहरुले सडक आन्दोलन स्थगित गरेर सामाजिक संजालबाट आन्दोलन जारी राखेको अर्का अभियानकर्मी समिर बुढाथोकीले बताए।"
बिष पिएपछि एकको मृत्यु : दुई जनालाई सुर्खेत लगियो,डोल्पा : बिष पिएर एक जनाको मृत्यु भएको छ। दुई जनालाई भने उपचारका लागि सुर्खेत लगिएको छ। त्रिपूरा सुन्दरी नगरपालिका१ का ३५ वर्षीय शुकलाल कुलालको बिष पिएर शनिबार मृत्यु भएको हो। उनीसँगै बिष पिएर अर्धचेत रहेका रुप्सी कुलाल र बिन्दु कुलाललाई थप उपचारका लागि सुर्खेत लगिएको हो। उपचारका क्रममा उनीहरुको होस नखुलेपछि सुर्खेत पठाइउको जिल्ला स्वास्थ्य सेवा प्रमुख डाक्टर सिजन रावलले जानकारी दिए। खानाखाने क्रममा बिष खाएर अचेत भएपछि आफन्तले जिल्ला अस्पताल लगेका थिए। श्रीमानको मृत्यु भए पनि अन्य दुई जनाको होस खुल्न नसकेपछि हेलिकप्टरमा सुर्खेत पठाइएको हो। काइके गाँउपालिकाका फुर्वा लामाले चार्टर गरेर ल्याएको माउण्टेन एयरको हेलिकप्टरमा उनीहरुलाई गृह मन्त्रालयको आग्रहमा निःशुल्क सुर्खेत पठाउन सफल भएको प्रमुख जिल्ला अधिकारी सुरेश सुनारले जानकारी दिए। आफन्तले खाना खाने बित्तिकै तिनैजना अचेत भएको बताएका छन्। खानामा कसैले बिष राखेको वा खाएको भन्ने खुल्न सकेको छैन। हेलिकप्टरमा टाउकोमा गम्भीर चोट लागेका ठुलीभेरी नगरपालिका ५ का ५ वर्षीय बालक रामप्रसाद रोकायालाई समेत सुर्खेत पठाइएको छ। भिरबाट लडेर टाउको फुटेपछि उनी अचेत थिए।
अन्नपूर्ण संरक्षण क्षेत्रमा अझै छन् दश देशका २५ पर्यटक,"पोखरा : लकडाउनअघि अन्नपूर्ण संरक्षण क्षेत्रका विभिन्न स्थानमा पदायात्रामा गएका पर्यटकमध्ये अझै पनि २५ पर्यटक पदयात्रा क्षेत्रमै रहेका छन् । घर फर्कनु भन्दा आफू रहेको पदयात्रा क्षेत्र नै सुरक्षित ठानेर पर्यटकहरु संरक्षण क्षेत्रकै होटल र होमस्टेमा बसेका हुन् । अन्नपूर्ण संरक्षण क्षेत्रमा अझै पनि दश देशका २५ जना पर्यटक रहेको अन्नपूर्ण संरक्षण क्षेत्र आयोजना(एक्याप)का प्रमुख राजकुमार गुरुङले जानकारी दिए । पदयात्रा क्षेत्रमा रहेका पर्यटकहरु मध्ये मुस्ताङमा १२ जना, मनाङमा ७ जना, ल्वाङमा ३ जना, इलाका संरक्षण कार्यालय घान्द्रुक अन्तर्गत तिखेढुङ्गामा २ जना र लान्द्रुकमा १ जना रहेको आयोजना प्रमुख गुरुङले बताए । लकडाउनकै समयमा धेरै पर्यटक संरक्षण क्षेत्रमा थिए । आफ्नो देशले घर फर्कन ब्यवस्था गरेको चार्टर्ड प्लेनबाट फर्कन चाहाने पर्यटक फर्केको र यही सुरक्षित ठानेर बस्ने पर्यटक अझै पनि संरक्षण क्षेत्रमै रहेको उनले जानकरी दिए । अहिले संरक्षण क्षेत्रमै बसेका पर्यटकमध्ये केही आफ्ना देशले घर फर्कन चार्टर्डप्लेन ब्यवस्था गरे पनि आप्नो देशभन्दा यही सुरक्षित रहेको ठानेर बसेका उनले सुनाए । अन्नपूर्ण पदयात्रा क्षेत्रमा अहिले अर्जेन्टिनाका २ जना, अष्टेलियाका ३ जना , फ्रान्सका ३ जना, जर्मनका ४ जना, इटालीका ३ जना, जापानका १ जना, फिलिपीन्सका १ जना, रसियाका ५ जना, स्विडेनका १ जना, अमेरिका २ जना रहेको अन्नपूर्ण संरक्षण क्षेत्र आयोजना पोखराका सूचना अधिकारी ऋषि बरालले बताए । २५ जनामध्ये १८ जना पुरुष ७ महिला रहेको उनले जानकारी दिए । अन्नपूर्ण क्षेत्रमा २०२० को जनवरीमा गत वर्षभन्दा बढेका थिए पर्यटक नेपाल सरकराले सन् २०२० लाई नेपाल भ्रमण वर्ष मनाइरहँदा सन् २०२० को पहिलो महिना जनवरीमा अन्नपूर्ण पदयात्रा क्षेत्रमा सन् २०१९ माभन्दा बढी पर्यटक पदयात्रा गरेको तथ्याङक छ । अन्नपूर्ण संरक्षण क्षेत्र आयोजना(एक्याप) क्षेत्रमा सन् २०१९ को जनवरी महिनामा ५ हजार ६ सय ८८ जना पर्यटक आएकोमा सन् २०२० को जनवरी महिनामा त्योभन्दा बढी ५ हजार ८ सय २० जना पर्यटकले पदायत्रा गरेको अन्नपूर्ण संरक्षण क्षेत्र आयोजना (एक्याप) पोखराका सूचना अधिकारी ऋषि बरालले जानकारी दिए । सन् २०१९ को जनवरी महिनामा सार्क मुलुकका ४ सय १३ जना र अन्य देशका ५ हजार २ सय ७५ जनाले पदयात्रा गरेका थिए । सन् २०२० को जनवरी महिनामा सार्क देशका ८ सय ५ जना र सार्क बाहेकका देशका पर्यटक ५ हजार १५ जनाले पदयात्रा गरेको उनले बताए । चीनमा सन् २०१९ को डिसेम्बर अन्तिम साता पहिलो पटक कोरोना देखापरेर फैलने क्रम सुरु भएसँगै अंग्रेजी महिनाको फ्रेब्रोवरी महिनामा अन्नपूर्ण संरक्षण क्षेत्रको पदयात्रामा पनि असर परेको देखिएको छ । फेब्रोवरी महिनामा भने सन् २०१९ का भन्दा कम पर्यटकले अन्नपूर्ण क्षेत्रको पदयात्रा गरे । गत वर्षको तुलना गर्दा सन् २०२० को जनवरीको तथ्याङ्क हेर्दा नेपाल सरकारले नेपाल भ्रमण वर्ष २०२० मनाइरहँदा कोरोना सक्रमण नभएको भए यस वर्ष पर्यटकको आगमन बढ्ने देखिएको हो । सन् २०१९ को फ्रेब्रुवरी महिनामा ७ हजार १ सय ५३ जना पर्यटकले अन्नपूर्ण पदयात्रा क्षेत्रको पदयात्रा गरेकोमा सन् २०२० को उही महिनामा घटेर ६ हजार १९ जनाले मात्र पदयात्रा गरेका तथ्याङ्क रहेको छ । सन् २०१९ मा सार्क मुलुकका पर्यटक ५ सय ६७ र अन्य देशका पर्यटक ६ हजार ५ सय ८६ जनाले पदयात्रा गरेका थिए । सन् २०२० को फ्रेब्रुवरी महिनामा सार्क राष्ट्रका १६ सय ५७ जनाले पदयात्रा गरे भने अन्य देशका ४ हजार ३ सय ६२ जना पर्यटले पलयात्रा गरेको एक्याप पोखरोको तथ्याङ्क छ । पर्यटक प्रहरी कार्यालय पोखराका अनुसार पोखरामा अझै पनि ३ सय ६२ पर्यटक छन् । कुनै देशका पर्यटक आफ्नो देश फर्कन नपाएर यही बस्न बाध्य छन् भने कति देशका पर्यटक घर फर्कन चार्टर्ड प्लेनको ब्यवस्था सरकराले गरे पनि यही सुरक्षित रहेको महशुस गरी बसेका छन् । कुनै देशका पर्यटक भने चार्टर्ड प्लेन महंगो भएकोले यही बस्न बाध्य पनि छन् ।"
नरैनापुरका संक्रमितसँग सम्पर्क भएका २६३ को कोरोना परीक्षण,"नेपालगन्ज : बाँकेको नरैनापुरका ८संक्रमितसँग सम्पर्क भएका दुई सय ६३ जनाको थ्र्रोट स्वाब संकलन गरिएको छ। संक्रमितसँग सम्पर्कमा आएका नरैनापुरका चार वटा क्वारेन्टाइनमा बसेकामध्ये लक्ष्मणपुरका ८७, हुलासपूर्वाका ७०, दीपेन्द्र माविका ३९, जयकिशन माविका ५५ र अन्य १२ जनाको स्वाब संकलन गरिएकोजिल्ला स्वास्थ्य कार्यालय बाँकेका कोरोना फोकल पर्सन नरेशबाबु श्रेष्ठले बताए।"
ललितपुर महानगरका दुई सफाइ कर्मचारीको आरडीटी रिपोर्ट पोजिटिभ,"ललितपुर : ललितपुर महानगरका दुईजना सरसफाईमा काम गर्ने कर्मचारीको आरडीटी रीपोर्ट पोजिटिभ आएको छ । शनिबार महानगर पालिकाले गरेको कोरोना भाइरस (कोभिड१९) परीक्षणमा उनीहरुको आरडीटी रिपोर्ट पोजिटिभ आएपछि पाटन अस्पतालको आइसोलेसनमा भर्ना गरिएको छ । मेयरका सहयोगी राजु महर्जनका अनुसार रिपोर्ट पोजिटिभ आएपछि उनीहरुलाई पाटन अस्पतालको आइसोलेसनमा राखिएको हो। स्वास्थ कार्यालय ललितपुरले शनिबार सरसफाइमा काम गर्ने कर्मचारीको स्वास्थ परीक्षण गरेको छ। तीन सय ३० जनाको परीक्षण गरिएको थिय, महर्जनले भने, ४८ र ५० वर्षीया महिलाको आरडीटी रिपोर्ट पोजेटिभ आयो। शुनिबार २ सय ११ जनाको पीसीआर र १ सय १९ जनाको आरडीटी परीक्षण गरिएको महर्जनले बताए । स्वास्थ कार्यालयले शुक्रबार कोन्जोस्योम गाउँपालिकामा स्वास्थ परीक्षण गर्दा अर्का दुई जना महिलाको रिपोर्ट पोजेटिभ आएको थियो। त्यसैगरी महांकाल गाउँपालिकामा शनिबार गरिएको परीक्षणमा दुई जनाको आरडीटी रिपोर्ट पोजिटिभ देखिएको छ । उनीहरु तरकारी ओसारपसारमा संलग्न रहेको बताइएको छ।"
बैतडीमा थप एक जनाको आरडीटी रिपोर्ट पोजिटिभ,बैतडी : बैतडीमा थप एकजनाको आरडीटी रिपोर्ट पोजिटिभआएको छ। शनिबार परीक्षण गर्दा सिगास गाउँपालिकाको श्रीभावर क्वारेन्टाइनमा बसेका ३३ बर्षीय पुरुषको आरडीटी रिपोर्ट पोजिटिभआएको सिगास गाउँपालिकाका स्वास्थ्य शाखा प्रमुख जनकसिंह धामीले जानकारी दिए। सिगास गाउँपालिका ९ चौखामका ती पुरुषको आरडीटी रिपोर्ट पोजिटिभआएपछि उनलाई अलगै आइसोलेसनमा राखिएको धामीले बताए। आरडीटी पोजेटिभ आएका ती युवकको आइतबार थ्रोट स्वाब संकलन गरेर पीसीआर परीक्षणका लागि धनगढी पठाइने स्वास्थ्य कार्यालय बैतडीका प्रमुख योगेशप्रसाद भट्टले जानकारी दिए। ती युवक गत वैशाख १८ गते झुलाघाट नाकाबाट स्वदेश भित्रिएका थिए। श्रीभावर क्वारेन्टाइनमा २३ जना बसेका र अरुको रिपोट भने नेगेटिभ आएको स्वास्थ्य शाखा प्रमुख धामीले बताए। रिपोट नेगेटिभ आएपनि उनीहरुलाई पनि क्वारेन्टाइनमै राखिएको छ। आरडीटी पोजिटिभ आएका व्यक्तिको पीसीआर रिपोर्ट नआउँदासम्म सबैलाई क्वारेन्टाइनमै राखिने उनले बताए। बैतडीमा यसअघि बिहीबार डिलाशैनीका ५० बर्षीय एक पुरुषको पनि आरडीटी रिपोर्ट पोजिटिभआएको थियो। ती व्यक्तिको थ्रोट स्वाब संकलन गरेर पीसीआर परीक्षणका लागि धनगढी पठाइएको भएपनि रिपोर्ट भने आउन बाँकी रहेको छ। उनलाई अहिले जिल्ला अस्पतालको आइसोलेसन कक्षमा राखिएको छ। आरडीटी पोजेटिभ आएका व्यक्तिको स्वास्थ्य अवस्था भने समान्य रहेको बताइएको छ। बैतडीमा १ हजार ९९० जनाको दु्रत परीक्षण गर्दा २ जनाको रिपोर्ट पोजिटिभआएको स्वास्थ्य कार्यालयले जनाएको छ।
स्वास्थ्य मन्त्रालयको पुष्टि : कोरोनाबाट नेपालमा पहिलो मृत्यु,काठमाडौं : नेपालमा कोरोना भाइरस (कोभिड१९) ले एक जनाको मृत्यु भएको छ। सिन्धुपाल्चोकको बाह्रबिसे नगरपालिका९ राम्चेकी २९ वर्षीय सुत्केरीको कोरोनाले मृत्यु भएको स्वास्थ्य मन्त्रालयका सहप्रवक्ता डा समिरकुमार अधिकारीले जानकारी दिए। नेपालमा कोरोनाले मृत्यु हुने उनी पहिलो हुन्। वैशाख ३ गते त्रिवि शिक्षण अस्पतालमा भर्ना भएर उनी २४ गते नर्मल डेलिभरीपछि २५ गते डिस्चार्ज भएर घर गएकी थिइन् । घर पुगेपछि ज्वरो र स्वासप्रश्वासमा समस्या आएपछि स्थानीय अस्पतालमा उपचार गरिएको थियो। उपचारपछि समेत विभिन्न शारीरिक समस्या आएपछि बिहीबार थप उपचारका लागि धुलिखेल अस्पतालमा आउँदै गर्दा उनको बाटोमा मृत्यु भएको थियो । उनको आरडीटी र पीसीआर दुवै विधिबाट भएको कोरोना परीक्षणको रिपोर्ट पोजिटिभ आएकाले उनको मृत्यु कोरोनाकै कारण भएको मन्त्रालयले पुष्टि गरेको हो ।२०७६ माघ ९ गते पहिलो पटक संक्रमण पुष्टि भएको नेपालमा कोरोनाले पहिलो पटक ज्यान लिएको हो । मृतक सुत्केरीको पीसीआर रिपोर्ट पनि पोजिटिभ सुत्केरीको मृत्युबारे थप अनुसन्धान गर्दै स्वास्थ्य मन्त्रालय मृतक सुत्केरीका परिवारको स्वाब संकलन सुरु सुत्केरीको मृत्युपछि स्वास्थ्य संस्थासहित सिन्धुपाल्चोकका तीन वडा सिल उनको मृत्युपछि धुलिखेल अस्पताल र बाह्रविसे नगरपालिका वडा नम्बर ६ सिल गरिएको छ । ति ठाउँमा आइतबार विज्ञ प्राविधिक टोलीले कन्ट्याक ट्रेसिङ गरी आवश्यक सबैको पीसीआर परीक्षण गर्ने सरकारको तयारी छ । नेपालमा २ सय ८१ जनामा कोरोना पुष्टि हुँदा एक जनाको मृत्यु भएको हो । ३६ जना निको भएका छन् ।
धुलिखेल अस्पतालमा छलफल गरेर फर्कियो स्वास्थ्य मन्त्रालयको टोली,"काठमाडौं : सिन्धुपाल्चोक बाह्रबिसे नगरपालिका९ की २९ वर्षीया एक सुत्केरीको कोरोना भाइरसबाट मृत्यु भएपछि स्वास्थ्य मन्त्रालयले धुलिखेल अस्पतालमा छलफल गरेको छ। बिहीबार राति करिब १० बजे मृत्यु भएकी सुत्केरीका बारेमा डा गुणराज लोहनीको नेतृत्वमा डा दिपेन रमण सिंहसहित स्वास्थ्य तथा जनसंख्या मन्त्रालयको टोली धुलिखेल अस्पताल पुगेको थियो। उनीहहरु छलफल गरेर फर्किएका छन्। उनको आरडीटी र पीसीआर रिपोर्ट पोजिटिभ आएको छ। तर मन्त्रालयले अध्ययन गर्ने भन्दै रिपोर्ट सार्वजनिक गरेको छैन। यसैबीच उनको शव पशुपतिस्थित विद्युतीय शवदाह गृहमा अन्त्येष्टी गर्ने तयारी गरेको छ। शनिबार दिउँसो मृतकको श्रीमान, सासु र नन्दको स्वाब संकलन गरिएको छ। वैशाख २३ गते टिचिङ अस्पतालमा भर्ना भएर २४ गते नर्मल डेलिभरी भएपछि उनी २५ गते डिस्चार्ज भएर घर गएकी थिइन्। घरमा पुगेपछि ज्वरो, स्वासप्रश्वासलगायत शारीरिक समस्या आएपछि धुलिखेल अस्पतालमा ल्याइएको थियो। आरडीटी परीक्षण रिपोर्ट पोजिटिभ आएपछि उनको पीसीआर परीक्षण गरिएको थियो। पीसीआर रिपोर्ट पनि पोजिटिभ आएको स्रोतले अन्नपूर्ण अनलाइनलाई जानकारी दियो।"
चीनबाट आइपुग्यो पहिलो चरणको स्वास्थ्य सामग्री,"काठमाडौं : कोभिड १९ महामारी रोकथाम, नियन्त्रण र प्रतिकार्यका लागि नेपाली सेनाको संयोजनमा चीनबाट खरिद गरिएको पहिलो चरणको स्वास्थ्य सामग्री काठमाडौँ भित्रिएको छ। चीनको होङजुबाट स्वास्थ्य सामग्री लिएर हिँडेका १० कन्टेनर चीनको खासा र नेपालको तातोपानी हुँदै आज काठमाडौँ आइपुगेका हुन्। ती सामग्री त्रिभुवन अन्तरराष्ट्रिय विमानस्थलस्थित सेनाको १४ बाहिनीमा सङ्कलन गरिएको छ। सरकारसरकारबीच भएको खरिद सम्झौताअनुसार चीनबाट कोभिड१९ महामारी रोकथाम, नियन्त्रण र प्रतिकार्यका लागि ३४३ टन स्वास्थ्य सामग्री नेपाल ल्याइनेछ। पहिलो चरणमा स्वास्थ्यकर्मीले प्रयोग गर्ने व्यक्तिगत सुरक्षा सामग्री पिपिईलगायत एक एक हजार १८० क्युबी स्वास्थ्य सामग्री ल्याइएको नेपाली सेनाका प्रवक्ता विज्ञानदेव पाण्डेले जानकारी दिए। खरिद गरिएकामध्ये नेपाल वायुसेवा निगमको जहाजमार्फत ४७५ टन सामग्री केही दिनभित्रै नेपाल ल्याइनेछ। त्यसका लागि निगमको जहाज सोमबार चीनको ग्वाञ्जाओ जाँदैछ। अरु सम्पूर्ण स्वास्थ्य सामग्री सडक मार्गबाट भएर ल्याइनेछ। नेपालले चीनसँग कोभिड १९ महामारी रोकथाम, नियन्त्रण र प्रतिकार्यका लागि आवश्यक उपकरण, पिपिईलगायत ७३ प्रकारका सामग्री खरिद गर्ने सम्झौता गरेको थियो। खरिद गरिएका बाँकी सामग्री बोकेका केन्टेनर हाङ्गुबाट गत वैशाख २४, २६ र २८ गते नेपालतर्फ प्रस्थान गरिसकेका छन्। ती कन्टेनरलाई नेपाल आइपुग्न १० देखि १२ दिन लाग्नेछ। नेपाली सेनाले कोभिड १९ को जोखिम न्यूनीकरण र रोकथामका लागि क्वारेन्टाइन र अस्पतालसमेत निर्माण गरिरहेको छ। मुलुकको आवश्यकता र कोभिड १९ ले निम्त्याएको सङ्क्रमण रोकथाम एवं नियन्त्रण गर्ने सन्दर्भमा सेनाले मास्क, सेनिटाइजर र पिपिइको उत्पादनसमेत गर्दै आएको छ। सरकारले सम्भावित कोरोनाको सङ्क्रमण जोखिमको मूल्याङ्कन गरी समयमै बन्दाबन्दी घोषणा गरेका कारण नेपालमा हालसम्म २७८ जनामा कोरोनाबाट सङ्क्रमित भए पनि हालसम्म कुनै मानवीय क्षति भने भएको छैन। हालसम्मको अध्ययन र अनुसन्धानबाट सामाजिक दूरी कायम गर्नु नै सङ्क्रमणबाट जोगिने उत्तम उपाय मानिएको छ।रासस"
अखाद्य वस्तु बेच्छन् डिपार्टमेन्ट स्टोर,"विराटनगर : कोरोना भाइरसको महामारी नियन्त्रणका लागि लकडाउन जारी राखिएका समयमा ठूला सपिङ महल र डिपार्टमेन्ट स्टोरबाटै म्याद गुज्रिएका र किरा परेका अखाद्य वस्तु बिक्री हुने गरेको पाइएको छ । बिक्री गर्नका लागि भनेर मोरङको सुन्दरहरैचा नगरपालिका१० विराटचौकस्थित गोर्खा डिपार्टमेन्ट स्टोरमा राखिएको च्याउमा किरा परेको भेटिएपछि सपिङ महल र डिपार्टमेन्ट स्टोरले मानव स्वास्थ्यमाथि खेलवाड गर्ने गरेको पाइएको हो । लामो समयदेखि लकडाउन जारी रहँदा सबैतिर खाद्य वस्तु र तरकारीको अभाव हुन थालेको छ । त्यही अभावको मौका छोप्दै डिपार्टमेन्ट स्टोरले उपभोक्तालाई किरा परेको च्याउ र म्याद गुज्रिएका सामान लगायत अखाद्य वस्तु बिक्री गरेर बद्मासी गरिरहेको पाइएको हो । घरेलु तथा साना उद्योग कार्यालय विराटनगरको नेतृत्वमा शुक्रबार साँझ अनुगमन गर्दा डिपार्टमेन्ट स्टोरमा बेच्न राखिएको ६८ थान प्याकेजिङ्ग गरिएको च्याउमा किरा भेटिएको हो । प्याकेजिङ्ग गरिएको च्याउमा उत्पादन मिति पनि उल्लेख नभएको पाइएको छ । घरेलु तथा साना उद्योग कार्यालय विराटनगरका प्रमुख उद्योग अधिकृत गोकुल केसीले थाइल्याण्डबाट आयात गरेको भनिएको च्याउ ढुसी परेर किरा लागेको अवस्थामा फेला परेको जानकारी दिए । निक्कै लामो समयअघि उत्पादन गर्दै प्याक गरिएका कारण ढुसी परेर किरा लागेको हुन सक्ने उनको भनाइ छ । निक्कै अघि उत्पादन गरिएको र म्याद सकिएका कारण च्याउको उत्पादन मिति हटाइएको हुन सक्छ, केसीले भने, यस्तो च्याउ खान अयोग्य र मानव स्वास्थ्यका लागि निक्कै हानिकारक हुन्छ । उनले खान अयोग्य च्याउ पूर्ण रुपमा नष्ट गरिएको जानकारी दिए । अनुगमनका क्रममा डिपार्टमेन्ट स्टोरले खाद्यान्य लगायतका सामान पनि उद्योगमा दर्ता नगरी आफ्नै पसलको नाममा प्याकेजिङ्ग गर्दै अवैध हिसाबले बिक्री वितरण गरिएको पाइएको उद्योग अधिकृत केसीको भनाइ छ । डिपार्टमेन्ट स्टोरले खाद्य प्रविधि तथा गुण नियन्त्रण कार्यालयबाट अनुज्ञा पत्र नलिकन खाद्यान्य बिक्री वितरण गरिएको पाइएपछि संयुक्त बजार अनुगमन टोलीले ५० हजार रुपैयाँ जरिवाना गरेको जानकारी उनले दिए । आगामी दिनमा म्याद सकिएका खाद्य वस्तु बिक्री वितरण नगर्न र उद्योगमा दर्ता गराई खाद्य अनुज्ञा पत्र लिएर मात्र प्याकेजिङ्ग सामान बिक्री वितरण गर्न कडा निर्देशन दिएको केसीको भनाइ छ । अनुगमनकै क्रममा सुन्दरहरैँचा नगरपालिकास्थित जुनतारा बजारमा सुप र विभिन्न मसलामा म्याद सकिएको भेटिएको छ । पहिलो पटक म्याद सकिएका सामान भेटिएको भन्दै अनुगमन टोलीले न्यूनतम १० हजार रुपैयाँ मात्रै जरिवाना गरेको छ । यस्तै सगुन किराना स्टोरलाई पनि उपभोक्ता हित संरक्षण ऐनको पूर्ण पालना गरेर सामान बेच्न निर्देशन दिइएको केसीको भनाइ छ । अखाद्य वस्तु बिक्री वितरण गर्नेमाथि स्थानीय सरकारले पनि कारबाही गर्ने सुन्दरहरैँचा नगरपालिकाकी उपप्रमुख धनमाया तामाङले बताइन् । यता गार्खा डिपार्टमेन्ट स्टोर विराटचौकका इन्चार्ज सन्तोष आचार्यले किरा परेको नभइकन च्याउमा घुन मात्रै लागेको दाबी गरे । उपभोक्ता अधिकारकर्मी उत्तम ढुंगेलले मुलुक संकटमा फसिरहेका बेला ठूला सपिङ महल र डिपार्टमेन्ट स्टोरले भने उपभोक्ताको स्वास्थ्यमाथि खेलवाड गरिरहेको बताए । कोरोना भाइरसको संक्रमण नियन्त्रणकालागि सरकारले लामो समयदेखि मुलुकमा लकडाउन जारी राखेको छ । यो बेला घरघरमा खाद्यान्नदेखि दैनिक उपभोग्य वस्तु सकिएका छन्, उनले भने, यही मौकामा नाम चलेका र ठूला सपिङ महल र डिपार्टमेन्ट स्टोरले भने अखाद्य वस्तु बेचेर लुट मच्चाइरहेका छन् । यस्तो गलत काम गर्नेलाई सम्बन्धित निकायले कारबाहीको दायरामा ल्याउनु पर्छ । सर्वसाधारण उपभोक्ताको स्वास्थ्यमा सबै पक्षले ध्यान दिनु पर्ने यो बेलालाई ठूला भनिएका सपिङ महल र डिपार्टमेन्ट स्टोरले भने म्याद सकिएका र किरा परेका अखाद्य वस्तु बिक्री गर्दै कमाउने अवसरमा रुपमा सदुपयोग गरिरहेको ढुंगेलको आरोप छ ।"
गर्भवतीको शंकास्पद मृत्यु : श्रीमान र ससुरा पक्राउ,"जाजरकोट : जिल्लाको बारेकोट ६ ताँसीकी २२ वर्षीया जेनिसा नेपालीको शंकास्पद मृत्यु भएपछि श्रीमान र ससुरालाई प्रहरीले पक्राउ गरेको छ। घटनाबारे अनुसन्धानका लागि प्रहरीले मृतकका श्रीमान बारेकोट६ ताँसी निवासी २४ वर्षीया अविनास विक र ६० वर्षीया ससुरा दलवीर कामीलाई पक्राउ गरेको हो। गत २७ वैशाखमा जेनिसाको शंकास्पद मृत्यु भएपछि मृतकका माइतीले हत्या गरिएको भन्दै उनीहरुसहित घरपरिवारका पाँच जनाको नाममा किटानी जाहेरी गरेका थिए। माइती पक्षले घरपरिवारले नै हत्या गरेको किटानीसहित कर्तव्य ज्यान मुद्दाका लागि जिल्ला प्रहरी कार्यालयमा जाहेरी दिएका छन्। किटानी जाहेरी दिएका सासु रतनकली विक, आमाजु दिदी दुर्गा विकर नन्द विपना विक भने पक्राउ परेकी छैनन्। कुशे ६ नारे माइती घर भएकी नेपालीको २०७२ मंसिरमा बारेकोट ६ ताँसीका अविनास विकसँग विवाह भएको थियो। कुनै बिरामी नभएकी जेनिसाको पेट दुखेर एक्कासीे मृत्यु भयो भनिए पनि जेनिसाको शरीरमा निलडाम भएको, मुख र नाकबाट रगत बगेको, कन्चटमा निलो दाग रहेको लगायतका कारण यो कालगति र कुनै रोगले भन्दा घरपरिवारले नै हत्या गरेको मृतकका दाइ प्रविण नेपालीले बताए। बुधबार जाहेरी लिन नमानेको प्रहरीले शुक्रबार मात्र जाहेरी दर्ता गराएर अनुसन्धान अघि बढाएको छ। घटनाबारे अनुसन्धान भइरहेको र दुई जनालाई पक्राउ गरिएको प्रहरी नायव उपरीक्षक किशोर श्रेष्ठले बताए।"
काठमाडौं महानगरका सबै कर्मचारीको पीसीआर रिपोर्ट नेगेटिभ,"काठमाडौं : आरडीटी परीक्षणको रिपोर्ट पोजिटिभ आएका काठमाडौं महानरपालिका कर्मचारीको पीसीआर रिपोर्ट नेगेटिभ आएको छ। शुक्रबार ६ सय ६४ जनाको आरडीटी र २ सय ६८ जनाको पीसीआर विधिबाट कोरोना भाइरस (कोभिड१९) परीक्षण गरिएको थियो। आरडीटी परीक्षणमा ३ जना महिला स्वास्थ्य स्वयम्सेविकासहित ३१ सफाइ कर्र्मचारीमा कोरोना पोजेटिभ देखिएको थियो। आरडिटिमा पाजिटिभ देखिएपछि उनीहरुको तत्काल पीसीआर परीक्षणका लागि पठाइएको थियो। पीसीआर गरिएका सबैको नजिता नेगेटिभ आएको काठमाडौँ महानगरपालिका वातावरण व्यवस्था विभागका प्रमुख हरिकुमार श्रेष्ठले जानकारी दिए। पीसीआर टेस्ट गरिएका सबै कर्मचारीको रिपोर्ट नेगेटिभ आएको छ, उनले भने, शुक्रबार आरडीटी पोजेटिभ देखिएकाले पीसीआरआर टेस्टका लागि पठाएका थियौँ। नतिजा राम्रो आयो। उनीहरु सबैको इपिडियोमोलोजी तथा रोग नियन्त्रण महाशाखा र राष्ट्रिय जनस्वास्थ्य प्रयोगशालासँगको सहकार्यमा काठमाडौं महानगरपालिकाले परीक्षण गराएको हो। आरडीटी परीक्षणमा पोजिटिभ नतिजा आएका सबैलाई टेकुस्थित वातावरण व्यवस्थापन बिभागको भवनमा क्वारेन्टाइनमा राखिएको थियो। महानगरको वातावरण विभागमा कोरोना परीक्षण गरिदैँ।"
जेलर र कारागार प्रशासनको दमनविरुद्ध कैदीबन्दी आन्दोलित,"शुभलक्ष्मी विश्वकर्मा हेटौंडा : मुलुक कोरोना भाइरस (कोभिड१९) संक्रमणको जोखिमविरुद्ध संघर्ष गरिरहेको बेला मकवानपुरको भीमफेदी कारागारका कैदीबन्दी भने त्यहाँको प्रशासन र जेलरको दमनविरुद्ध आन्दोलित भएका छन् । आफ्नो सेवा सुविधामा ध्यान नदिएको र आफूहरुमाथि उपल्लो निकायमा रहेकाले शोषण गरेको भन्दै उनीहरुले आज शनिबार त्यहाँ आन्दोलन गरेका हुन् । भीमफेदी गाउँपालिकास्थित क्षेत्रीय कारागार भीमफेदीमा दुईवटा ब्लक छ । जसमध्ये क ब्लकका रहेका नाइके, भाइनाइके लगायत सबै कैदीबन्दीले आफूहरुमाथि शोषण भएको भन्दै आन्दोलनमा उत्रिएका छन् । लामो समयदेखि जेलर र प्रशासनको मिलेमतोमा कारागारमा आउने खाद्यान्न, तरकारीहरुमा कमिसन लिएकोले आफूहरु आन्दोलनमा उत्रन बाध्य भएको कैदीबन्दीको भनाइ छ । साथै, कैदीबन्दीले पाउनुपर्ने सुविधा सम्बन्धित व्यक्तिलाई नदिएको, टेलिफोनको लाइन काटिदिएको, कैदीहरुलाई मानव अधिकार उल्लङ्घन हुने गरी व्यवहार गरेको लगायतका आरोप उनीहरुले लगाएका छन् । सो कारागारका जेलर, नाइके लगायत जिम्मेवार व्यक्तिहरु मिलेर यस्ता शोषण, दमन गर्दै आएको कैदीबन्दीको ठहर छ । उक्त शोषणको बिरोध तथा सुविधाको माग गर्दै उनीहरु प्लेकार्ड बोकेर आन्दोलनमा उत्रिएका हुन् । विरोधपछि केही कैदीबन्दीहरु आफ्नो अधिकारको माग गर्ने शब्दहरु लेखिएका प्लेकार्ड बोकेर अनसनमा बसेका थिए । कारागारका समस्याबारे जानकारी गराउँदै त्यहाँका कैदीबन्दीहरुले समस्या समाधान गरिदिन आग्रहसहित नेपाल सरकारको गृहमन्त्रीलाई निवेदन पनि लेखेका छन् । क ब्लकको कैदी बन्दीमाथि विभिन्न समयमा विभिन्न तरिकाले शोषण भइरहेको छ । यो दमन शोषण बन्द गरियोस् र हामी कैदी बन्दीले पाउने हक अधिकार सुनिश्चित गरिपाउँ, निवेदनमा भनिएको छ । सम्पूर्ण कैदीबन्दीको समर्थनमा निवेदन तयार पारिएको उल्लेख गर्दै क ब्लकका कैदीबन्दीले निवेदनमा हस्ताक्षर गरेका छन् । कारागारमा आन्दोलन भएको थाहा पाएपछि सशस्त्र प्रहरीका प्रतिनिधिलाई घटनाबारे जानकारी लिन त्यहाँ पठाइएको मकवानपुरका प्रमुख जिल्ला अधिकारी (प्रजिअ) दिपकराज नेपालले जानकारी दिए । प्रहरी परिचालन गरी त्यहाँको आन्दोलन साम्य पारिएको प्रजिअ नेपालको भनाइ छ । प्रजिअ नेपालले त्यहाँको समस्या समाधान भइसकेको बताए पनि उक्त कारागारमा यो समस्या भने नयाँ होइन । कैदीबन्दीले कारागारको प्रशासन र जिम्मेवार निकायका व्यक्तिविरुद्ध बेलाबेलामा आवाज उठाउँदै आएका छन् । यसअघि त्यहाँका जेलर मदन अधिकारीलाई अख्तियारले घुससहित पक्राउ गरेको थियो । घुस प्रकरणमा आफ्ना नेताको हात रहेको जानकारीमा आएको भन्दै नेपाल कम्युनिष्ट पार्टी (नेकपा)का स्थानीय कार्यकर्ता आफ्ना नेताकोमा डेलिगेसन गएका थिए । यद्यपी घटनाबारे पुष्टि हुन नसकी कार्यकर्तालाई आरोप निराधार रहेको भन्दै आश्वस्त पारी फर्काइएको स्रोतले दाबी गरेको छ ।"
सुत्केरीको मृत्युपछि स्वास्थ्य संस्थासहित सिन्धुपाल्चोकका तीन वडा सिल,"काठमाडौं : सिन्धुपाल्चोक बाह्रबिसे नगरपालिका९ की २९ वर्षीया एक सुत्केरीको कोरोनाले मृत्यु भएपछि तीन वडा सिल भएका छन्। जिल्ला विपद् व्यवस्थापन समिति सिन्धुपाल्चोकले बाह्रविसे नगरपालिकाको ९ राम्चे, बलेफी गाउँपालिकाको ७ र ८ सिल गर्ने निर्णय गरेको जिल्ला समन्वय समितिका प्रमुख कृष्णगोपाल तामाङले अन्नपूर्ण अनलाइनलाई जानकारी दिए। 'बाह्रबिसे नगरपालिकाको ९ नम्बर वडा राम्चे तथा बलेफि गाउँपालिकाको वडा नम्बर ८ र ९ माइती गाउँलाई सिल गरी कसैलाई बाहिर आउन र वडाभित्र जान नदिने। साथै उक्त क्षेत्रका बासिन्दालाई घर बाहिर निक्लिन नदिने। सिल गर्न नेपाल प्रहरी, सशस्त्र प्रहरी र नेपाली सेनालाई अनुरोध गर्ने' समितिको बैठकमा निर्णय भएको छ। त्यस्तै उक्त महिला बाह्रबिसे प्राथमिक स्वास्थ्य केन्द्रमा पनि उपचारका लागि गएकाले स्वास्थ्य केन्द्र पनि सिल गर्ने निर्णय भएको छ। शनिबार दिउँसो मृतकको श्रीमान, सासु र नन्दको स्वाब संकलन गरिएको छ। वैशाख २३ गते टिचिङ अस्पतालमा भर्ना भएर २४ गते डेलीभरी भएपछि उनी २५ गते डिस्चार्ज भएर घर गएकी थिइन्। घरमा पुगेपछि ज्वरो, स्वासप्रश्वासलगायत शारीरिक समस्या आएपछि धुलिखेल अस्पतालमा ल्याइएको थियो। मृतक सुत्केरीको पीसीआर रिपोर्ट पनि पोजिटिभ सुत्केरीको मृत्युबारे थप अनुसन्धान गर्दै स्वास्थ्य मन्त्रालय मृतक सुत्केरीका परिवारको स्वाब संकलन सुरु धुलिखेल अस्पतालमा छलफल गरेर फर्कियो स्वास्थ्य मन्त्रालयको टोली आरडीटी परीक्षण रिपोर्ट पोजिटिभ आएपछि उनको पीसीआर परीक्षण गरिएको थियो। पीसीआर रिपोर्ट पनि पोजिटिभ आएको स्रोतले अन्नपूर्ण अनलाइनलाई जानकारी दियो। तर मन्त्रालयले अध्ययन गर्ने भन्दै रिपोर्ट सार्वजनिक गरेको छैन्।"
भक्तपुरका दुई ठाउँ सिल,"भक्तपुर : काठमाडौं महानगरपालिकामा काम गर्ने भक्तपुरका ३६ वर्षीय सफाइ मजदुरको द्रूत परीक्षण (आरडीटी) मा कोरोना भाइरस पोजिटिभ देखिएपछि यहाँका दुई ठाउँमा सिल गरिएको छ । भक्तपुर नगरपालिका ५ स्थित योसिंखेल र सूर्यविनायक नगरपालिका ६ स्थित पाण्डोबजार सिल गरिएको हो । भक्तपुर नपा ५ योसिंखेल पुर्ख्यौली घर भएका उनी हाल सूर्यविनायक नपा ६ पाण्डोबजारमा बस्दै आएका हुन् । दुवै ठाउँमा आउजाउ हुने गरेकाले दुवै ठाउँमा सिल गरिएको भक्तपुर प्रहरीले जनाएको छ । महानगरीय प्रहरी परिसर भक्तपुरका प्रमुख प्रहरी उपरीक्षक सविन प्रधानले आरडीटी पोजिटिभ देखिएका सफाइ मजदुर र उनको घरपरिवारलाई पाण्डोबजारस्थित घरमै क्वारेन्टाइन गरिएको जानकारी दिए । त्यस्तै योसिंखेल र पाण्डोबजारमा सर्वसाधारणको आवतजावत रोक्न सबै बाटाहरु सिल गरिएको उनले बताए ।सफाइ मजदुर र उनको घरपरिवारका सदस्यलाई घरबाहिर निस्कन निषेध गरिएको छ, प्रहरी उपरीक्षक प्रधानले भने, त्यस्तै पाण्डोबजार जाने सम्पूर्ण नाका सिल गरिएको छ । श्रीमतीको रिपोर्ट नेगेटिभ काठमाडौं महानगरपालिकाले गरेको द्रूत विधिबाट कोरोना भाइरस परीक्षणमा ३१ जनाको पोजिटिभ देखिएको थियो । जसमध्ये भक्तपुरका ३६ वर्षीय सफाइ मजदुर पनि एक थिए तर उनको श्रीमतीको भने नेगेटिभ आएको प्रहरी उपरीक्षक प्रधानले जानकारी दिए । उनकी श्रीमती पनि काठमाडौं महानगरपालिकाकी सफाइ मजदुर नै हुन् । आरडीटी पोजिटिभ देखिएका श्रीमानको पीसीआर परीक्षणसमेत गरिएको छ । शनिबार साँझसम्म उक्त रिपोर्ट आउने प्रहरी उपरीक्षक प्रधानले बताए । उनले पीसीआर परीक्षण पनि पोजिटिभ देखिए उनलाई टेकु अस्पताल लगिने र उनको घरपरिवारका सदस्यहरुलाई क्वारेन्टाइनमा राखिने स्पष्ट पारे । उनका अनुसार हाल ती सफाइ मजदुरको यात्रा विवरण (ट्राभल हिस्ट्री) र उनको सम्पर्कमा आएका व्यक्तिहरुको खोजी भइरहेको छ । सशस्त्र प्रहरी जवानका घरपरिवारको रिपोर्ट नेगेटिभ यसैबीच गएको वैशाख ३० गते कोरोना भाइरस संक्रमण पुष्टि भएका भक्तपुरको चाँगुनारायण नपा १ दुवाकोटस्थित सरस्वतीखेलका सशस्त्र प्रहरी जवानका परिवारको कोरोना परीक्षण रिपोर्ट नेगेटिभ आएको छ । संक्रमितको प्रत्यक्ष सम्पर्कमा रहेका नौजनाकै रिपोर्ट नेगेटिभ आएको प्रहरी उपरीक्षक प्रधानले जानकारी दिए । उक्त रिपोर्ट नेगेटिभ आएसँगै ती सशस्त्र प्रहरी कसरी संक्रमित भए भन्ने विषय थप रहस्यमय बनेको छ । यात्रा विवरण नभएका र महिनादिनदेखि घरमै रहेका सशस्त्र प्रहरीका जवानमा कोरोना भाइरस पुष्टि भएको थियो । त्यसैले सरस्वतीखेलमै पहिले नै कोरोना भाइरस संक्रमण फैलिएको हुनसक्ने अनुमान गरिएको छ ।"
लकडाउनमा रक्सी तस्करी : विवादमा परिवारमाथि कुटपिट,"इटहरी : लकडाउनका बिचमा पनि सुनसरीको सीमा क्षेत्रमा रक्सी तस्करी भइरहेको खुलेको छ । तस्करीकै सिलसिलामा भएको विवादमा एउटा समुहले कोशी गाउँपालिका ६ मा रहेको एक परिवारलाई कुटपिट गरेको छ । स्थानीय पप्पु यादवकाअनुसार सीमा क्षेत्रमा लामो समयदेखि तस्करी गरिरहेको समुहले उनकी भाउजू, भाइ तथा भतिजलाई कुटपिट गरेको छ । गत आइतबार राती ९ बजे घरमै पुगेको समुहले कुटपिट गरेको उनले बताए । कुटपिटका कारण भाउजू मिनादेवी यादव, भाइ विरेन यादव र भतिज मनिष यादव घाइते भएको उनले बताए । मिनादेवी र विरेनलाई सोही दिन उपचारको लागि विराटनगरस्थित गोल्डेन अस्पताल लगिएको उनले बताए । साँझको बेलामा भतिजलाई दुई कार्टुन दारु छ, कटाइदे भनेछन्, यादवले भने, उसको बुवाआमाले दिएनन्, त्यही रिसमा राती आएर परिवारमाथि नै कुटपिट गर्यो । उनकाअनुसार मनिष माझी, चिंकु खेरबार, डम्बर माझी, निरज माझी, रोशन दुर्जालगायतको समुह आएर कुटपिट गरेको थियो । पछि जिल्ला प्रहरी कार्यालय सुनसरीमा उजुरी दिइए पनि वास्ता नगरेको उनले बताए । सीमा क्षेत्रमा तस्करहरुले त्यहाँ खटिएका सुरक्षाकर्मीलाईसमेत प्रभावमा पारेर सामान वारपार गराउने गरेका छन् । त्यसमा पनि रक्सीको तस्करी धेरै हुने गरेको स्थानीयहरु बताउँछन् । बिहारमा खुलेआम रक्सी किनबेच र उपयोगमा प्रतिबन्ध लगाइएको छ । त्यसैले नेपालबाट तस्करी गरेर पुग्ने रक्सी भारतीयहरुले चार गुणासम्म बढी पैसा हालेर किन्ने गरेको स्थानीय भूपेन्द्र खेरबार बताउँछन् । नेपाली दुई सय रुपैयाको रक्सी बोर्डरमा ८ सय रुपैयाँमा बिक्छ, उनी भन्छन्, त्यसैले रक्सी तस्करीमा पहुँचवालाहरु नै सक्रिय छन् । यता प्रहरी चौकी भोक्राहाका इन्चार्ज तीर्थ भट्टराईले भने आफन्तहरुबिच झगडा भएको बताए । उनले आफूहरु घटना हुनेबित्तिकै पुगेको बताउँदै उजुरी परेको जानकारी भने नआएको बताए ।"
भैरहवाका पत्रकारको कोरोना बिमा,"भैरहवा : महामारीमा जोखिम मोलेर काम गरिरहेका पत्रकारका लागि लुम्बिनी प्रेस क्लबले बिमा कम्पनीसँग सम्झौता गरेको छ । क्लबले आफ्ना सबै सदस्यको बिमा कम्पनीसगँ कोरोना बिमा सम्झौता गरेको हो । हाल नेपालको सीमा क्षेत्रमै बढी संक्रमित फेला परिरहेका छन् । भैरहवा सीमा क्षेत्र हो। तर, पनि यहाँका पत्रकार समान्य मास्कको भरमा जोखिम मोलेर काम गरिरहे पनि उनीहरुको स्वास्थ्य सुरक्षाका लागि पत्रकार महासंघले कुनै ध्यान दिएको छैन । सीमा क्षेत्रमा रहेर जोखिमपूर्ण तरिकाले काम गरिरहेका पत्रकारको सुरक्षाका लागि बिमाको व्यवस्था गरिएको क्लबका अध्यक्ष दिपेश पछाईले जानकारी दिए । हाल पत्रकार आवद्ध संचारगृहबाट तलब आउन रोकिएको अवस्थामा कदमकदाचित कोही संक्रमित भएर अस्पतालमा बस्नुपरेमा पत्रकारको परिवारलाई आईपर्ने आर्थिक समस्यामा बिमा कम्पनीबाट उपलब्ध हुने रकमले थोरै भए पनि राहत हुने उद्देश्यले बिमा गरिएको क्लबले जनाएको छ । क्लब र बिमा कम्पनीबीच भएको सम्झौता अनुसार फिल्डमा खटिएर काम गर्ने क्रममा कुनै पत्रकारलाई संक्रमण भएमा बिमा कम्पनीले एक लाख रुपैयाँ सम्बन्धित पत्रकारलाई उपलब्ध गराउने छ । योसँगै मधेसी पत्रकार समाज नेपाल रुपन्देही र न्यूज ओके मीडियाले पनि संस्थामा आवद्ध पत्रकारको कोरोना बिमा गरेको छ ।"
बाटोमा साथीसँग हिडिरहेकी बालिका बलात्कृत,विराटनगर : विराटनगरमामर्निङ वाक निस्किएकी बालिका बलात्कृत भएकी छिन्। शनिबार बिहान विराटनगर महानगरपालिका५ की १४ वर्षीया बालिका घरनजिकै सडकमा हिडिरहेका बेला बलात्कृत भएको मोरङ प्रहरीका प्रवक्ता डीएसपी मानबहादुर राईले बताए। विराटनगर४ इक्राहीका २४ वर्षीय वीरेन गडेरी(पाल)ले बालिकालाई अपहरण शैलीमा सडकबाट उठाएर करिब सय मिटर पर रहेको मकै बारीमा लगी बलात्कार गरेको डीएसपी राईले जानकारी दिए। पीडितलाई उद्धृत गर्दै प्रहरीले दिएको जानकारीअनुसार सधैंझैं दुई बालिका बिहान मर्निङ वाकमा निस्किएका थिए। त्यही बेला बाटोमा भेटिएका वीरेनले एक जनालाई उठाउँदै काँधमा हालेर अलि पर पुर्याएर बलात्कार गरेका थिए। कब्जामा लिएर ज्यान मार्ने धम्की दिँदै मुख थुनेर बलात्कार गरेको पीडित बालिकाले प्रहरीलाई बताएकी छिन्। सँगै हिँडिरहेकी साथीलाई उठाएर लगेपछि आत्तिएकी अर्की बालिका चिच्याउँदै घर गएर अभिभावक र छिमेकीलाई घटनाका बारेमा सुनाएकी थिइन्। त्यसपछि बालिकाका अभिभावक र स्थानीय घटनास्थलतर्फ लागेका थिए। बलात्कार गरेपछि बालिकालाई छाडेर भागेका वीरेनलाई स्थानीयले लखेट्दै नियन्त्रणमा लिएर प्रहरीलाई बुझाएका हुन्। प्रहरीले पीडकविरुद्ध जवरजस्ती करणी मुद्दा चलाउन अनुसन्धान सुरु गरिएको जनाएको छ। बालिका बलात्कार गर्ने वीरेनका आफन्तले घटनास्थलको मुचुल्का उठाउन प्रहरीलाई अवरोधको प्रयास गरेका थिए। उनीहरुले पीडितका आफन्त र घटनाका प्रत्यक्षदर्शीलाई आक्रमणको प्रयास समेत गरेको डीएसपी राईले बताए। प्रहरीलाई घटनाको अनुसन्धानमा अवरोध गर्ने र पीडित पक्षलाई आक्रमणको प्रयास गर्ने मध्ये २२ वर्षीय सुरेन्द्र गडेरी र २० वर्षीय विजय गडेरीलाई पक्राउ गरिएको राईले जानकारी दिए। पक्राउ पर्ने दुवै जना बलात्कारमा संलग्न वीरेनका भाइहरु रहेको प्रहरीले जनाएको छ।
माछा मार्न गएका युवा मृत भेटिए,स्याङजा : माछा मार्न दरौं खोला पुगेका ३३ वर्षीय ईश्वर जिटी मृत भेटिएका छन् । पुतलीबजार नगरपालिका वडा नं ११ बेलबास निवासी जिटी १३ स्थित दरौं खोलामा शुक्रबार मृत अवस्थामा भेटिएका हुन् । खोला किनारमा पुरुषको शव तैरिरहेको देखेपछि स्थानीयले प्रहरीलाई खबर गरेको बताइएको छ । जिल्ला अस्पताल स्याङ्जामा शब पोष्टमार्टमपछि मृतकका बुवा राजु जिटीलाई बुझाएको प्रहरीले जनाएको छ । माछा मार्ने क्रममा करेन्ट लागेर मरेको हुन सक्ने प्रारम्भिक अनुसन्धानबाट देखिएको र थप अनुसन्धान जारी रहेको प्रहरी उपरीक्षक बिमलराज कँडेलले जानकारी दिए ।
दाङका कोरोना संक्रमित क्वारेन्टाइनमा ७ दिन बसेका थिए,"दाङ : दाङका कोरोना संक्रमित दुई जना कपिलवस्तुको कृष्णनगमा रहेको क्वारेन्टाइनमा एक साता बसेर दाङ आएको खुलेको छ। वैशाख २५ गते भारतको गोरखपुर र मुम्बईबाट कृष्णनगर नाकामा पुगेका उनीहरुलाई कृण्णनगर नगरपालिका १ शिवानगरको त्रीदेवी मावि विद्यालयको क्वारेन्टाइनमा एकहप्ता राखिएको थियो। त्यहाँबाट बिना परीक्षण हप्तापछि एम्बुलेन्समा दाङ आएको गढनाका ३६ वर्षीय संक्रमितले बताए। क्वारेन्टाइनमा बस्दा र घरसम्म आउँदा कतै परीक्षण नगरिएको र गाउँपालिकाको क्वारेन्टाइनमा आएपछि मात्रै परीक्षण भएको बताए। उनले कपिलवस्तुकै क्वारेन्टाइनबाट आफुहरुलाई संक्रमण भएको आंशका समेत गरे। दाङको गढवा गाउँपालिका४ का २३ वर्षीय, गढवा ५ का ३६ वर्षीय पुरुषमा कोरोना पुष्टि भएपछि हो। तुलसीपुर ७ का स्थायी ठेगाना भएका तर काठमाडौंमा बस्दै आएका ३४ वर्षीय पुरुषमा पनि कोरोना संक्रमण देखिएको छ। राप्ती स्वास्थ विज्ञान प्रतिष्ठान घोराहीमा गरिएको पिसिआर परीक्षणमा गढनाका दुई जनाको रिपोर्ट पोजिटिभ देखिएको प्रतिष्ठानका उपकुलपति प्राडा संगीता भण्डारीले बताइन्। स्वास्थ्य तथा जनसंख्या मन्त्रालयका सहप्रवक्ता डासमिरकुमार अधिकारीले समेत संक्रमणको पुष्टि गरेका छन्। दुवै जना तीन अघि मात्रै भारतको मुम्बई र गोरखपुरबाट कपिलवस्तुको कृष्णनगर नाका भएर आएका थिए। बुधबार गढवा ४ का ३६ र गढवा ५ का २३ वर्षका पुरूषहरूलाई सिधै क्वारेन्टाइनमा लगेर राखिएको थियो। जेठ १ गते बिहीबार स्वाब संकलन गरी पिसिआर परीक्षणका लागि राप्ती स्वास्थ्य विज्ञान प्रतिष्ठानमा पठाइएको थियो। सँगै आएका ५ जनामा चार जना गढवाका र एक जना घोराहीको रहेका छन्। उनीहरु संगै आएका दुई जनामा रिपोर्ट नेगेटिभ देखिएको र एक जना सम्पर्कविहीन छन्। चार जना गाउँपालिकाको क्वारेन्टाइनमा बसेका हुन। ५ जना कृष्णनगरबाटसँगै आएको घोराहीको १ जना भने कालकाटेबाट छुट्टिएको गढवा गाउँपालिकाका स्वास्थ्य शाखाका कृष्ण खनालले बताए। खनालले पोजिटिभ देखिएका दुबै जनालाई राति नै कोरोना विशेष अस्पताल बेलझुण्डिको आइसोलेशन कक्षमा पठाइएको छ। यसरी आयौ दाङसम्म : संक्रमित बैशाख २५ गते हामी कृष्णनगर नाकामा आइपुगेका थियौं। एक हप्ता कृष्णनगरको क्वारेन्टाइनमा बस्दा हामीलाई त्यहाँ अमानवीय व्यववहार गरियो। हामीलाई भेडा बाख्रा हुले जसरी सयौंको सख्यामा त्यहाँ हुलियो, कोही कता को कोहि कताको थियौं। क्वारेन्टाइनमा मानवीय व्यवहारसमेत गरिएन, ३६ वर्षीय संक्रमितले भने, हामी भारतबाट सुरक्षित आएका थियौं। नेपाल आइसकेपछि संक्रमण भयो। सुरक्षित हुन नेपाल आएको संक्रमणमा परियो। म र आफनो आफन्त गोरखपुरबाट साइकलमा कृष्णनगरसम्म आयौं। गत माघ महिनामा रोजगारीका लागि गोरखपुरकाम गर्न गएका थियौं। मैले होटेलमा काम गर्थे, उता लकडाउन भएपछि काम बन्द भयो। अनि घर जाऔं भनेर साइकल यात्रा गरेका हौ। एक हप्ता त्रिदेवी माविको क्वारेन्टाइनमा बसेर गाउँपालिकाको व्यवस्थापनमा बैखाख ३१ गते मात्रै कृष्णनगरबाट गढवा उद्योग बाणिज्य संघको एम्बुलेनसमा गढवा आयौं। कतै नपसेर हामी आएदेखि क्वारेन्टाइनमा बसेका छौं। यहि हाम्रो परीक्षण भएको हो। हामी ५ जना आएका हौं,अहिले ४ जनासँगै गढवाको क्वारेन्टाइनमा बसेका हौ। एक जना घोराहीको साथी हुनुहुन्छ। उहाँ कालाकाटेबाट घोराही जानु भयो, हामी गढना आयौं।"
घर आगलागी हुँदा एकको मृत्यु,"रुकुम : रुकुम पश्चिममा घरमा आगलागी हुँदा एक जनाको मृत्यु भएको छ भने एक जना घाइते भएका छन् । जिल्लाको आठबीसकोट नगरपालिका३, खदीमा शनिबार बिहान करिब ११ बजेतिर भएको आगलागीमा परी ३५ वर्षीया लाली बोहरा देवकोटाको मृत्यु भएको जिल्ला प्रहरी प्रमुख प्रहरी नायब उपरीक्षक ठगबहादुर केसीले जानकारी दिए । आगो निभाउने क्रममा उनका श्रीमान डम्बर देवकोटा घाइते भएको उनले बताए । घाइते डम्बरको स्थानीय स्वास्थ्य चौकीमा उपचार भइरहेको छ । तीन तलाको ६ कोठे घरमा बिहान खाना पकाउने क्रममा भण्डारण गरिएको पेट्रोल लिक भएपछि आगलागी भएको डिएसपी केसीले बताए । आगलागीका कारण घरभित्रको सम्पूर्ण सामान जलेर नष्ट भएको छ । आगो नियन्त्रण छिटै गरिए पनि महिलालाई भान्साबाट निकाल्न नसक्दा मृत्यु भएको प्रहरीको भनाइ छ । डम्बर र अर्का एकजना छिमेकी पनि घर भित्रै थिए । उनीहरु एउटा ढोकाबाट निस्के भने भान्सामा रहेकी लाली एकैछिनमा बलेको आगोका कारण बाहिर आउन नसक्दा मृत्यु भएको वडाध्यक्ष केशरमान विकले जनाए ।"
२४ घण्टापछि पत्ता लाग्यो वास्तविक कोरोना संक्रमित,दाङ : दाङका एक जना कोरोना संक्रमितको रिपोर्ट सार्वजनिक भएको झण्डै २० घण्टापछि पहिचान भएको छ। स्वास्थ्य मन्त्रालयले गलत ठेगाना र सूचना सार्वजनिक गरेपछि दाङमा कोरोना संक्रमित एक जना विरामी खोज्ज सकस भएको थियो। शुक्रवार बेलुका सार्वजनिक भएको सूचना अनुसार तुलसीपुर उपमहानगरपालिका७ मा विरामी नभेटिए पछि विभिन्न अड्कल बाजीसमेत गरिएको थियो। शनिवार दिउँसो दाङ तुलसीपुरका कोरोना संक्रमितको वास्तविक पहिचान भएको हो। उनी तुलसीपुर उपमहानगरपालिका४ रक्षाचौर मजवारका रहेको पुष्टी भएको छ। ३४ वर्षका उनी अर्को एक जना आफन्तको उपचारका लागि टिचिङ अस्पताल महाराजगञ्जमा पुगेका थिए। विरामी कुरुवाको रुपमा रहेको उनलाई पिसिआर परिक्षण गरिएको थियो। परिक्षण कोरोना पोजेटिभ देखिएको हो। उनको अहिले टिचिङ अस्पतालमै आइसोलेसन वार्डमा उपचार भइरहेको कोरोना विशेष अस्पताल बेलझुण्डीका एचए दोर्ण वलीले जानकारी दिए। पोजेटिभ नतिजा सार्वजनिक भइसके पनि झण्डै २४ घण्टा दाङका तुलसीपुर क्षेत्र त्रसित बनेको थियो। दाङका यो सहित तीन जनामा कोरोना संक्रमण भेटिएको छ। गढवा गाउँपालिका का दुइ जना र तुलसीपुरको एक जना संक्रमित भएका छन। गढवाको दुई जनाको कोरोना विशेष अस्पतालमा उपचार भइरहेको छ।
"लकडाउनका बावजुद मुस्ताङमा मेला, तर सामाजिक दूरी कायम गरिने",जोमसोम : वर्षेनी मनाइने उपल्लो मुस्ताङको ऐतिहासिक तथा धार्मिक महत्वको परम्परागत तिजी मेला लकडाउनका बावजुद सोमबारदेखि सुरु हुने भएको छ । मेला तथा धार्मिक पूजापाठको तित्य कर्मका लागि जिल्लाभित्र भएका लामाहरुको जम्बो टोली लोमान्थाङमा जुट्न थालेका छन् । उपल्लो मुस्ताङको ऐतिहासिक तथा धार्मिक चिनारीको रुपमा स्थापित परम्परागत तिजी पर्व लोछोदिन समुदायकै साँस्कृतिक साझा पर्व मानिन्छ । तिजी पर्व तिब्बतीयन पात्रो अनुसार जेठ महिनामा सुरु हुन्छ । तिजी पर्व सञ्चालनको तिथि लामाहरुले नै तिब्बतीयन पात्रो हेरेर तय गर्छन् । पौराणिक धार्मिक ग्रन्थ अनुसार लामा दोर्जे सुनुको पुनर्जन्म आधारित तिजी मेलामा देखाइन सबै धार्मिक काय असत्यमाथि सत्यको वीजय प्रतिकको रुपमा मनाइने गरिन्छ । तिजी पर्व सदियौँदेखि मुस्ताङी राजखलकका बिष्ट समुदाय र उपल्लो मुस्ताङको साविक ६ गाविसका समुदाय मानिसले संयुक्त रुपमा मनाउने चलन छ । तिजी पर्व लोमान्थाङबासीले लगातार ४ दिन सम्म मनाउँछन् । अघिल्लो दिन लामाहरुबाट धार्मिक अनुष्ठानसहित पुजापाठ गरिन्छ भने त्यसपछिको तीन दिन लामाहरुबाट लामा दोर्जे सुनुको जीवनकथामा आधारित पूजापाठ तथा विभिन्न माक्स नृत्य देखाइन्छ । पूजामा करिव १ सय भन्दा बढी लामाहरुको उपस्थिति हुने गर्दछ । मेला लोमान्थाङको ऐतिहासिक राजाको दरबारमा सञ्चालन हुन्छ । नेपाल सरकारले कोरोनाभाइरस नियन्त्रणका लागि देशव्यापी लकडाउन घोषणा गरेको दुई महिना भइसकेको छ । लकडाउनको अवधिभर २५ जना भन्दा धेरै एकै ठाउँमा भेला हुन नपाइने मापदण्ड तय गरिएको छ । तर मेलामा सहभागीहरुले लकडाउनको मापदण्ड अनुरुप सामाजिक दूरी कायम गरेरै बस्ने प्रतिवद्धता व्यक्त गरेका छन् ।
काभ्रेबाट उपत्यका छिर्न कडाइ,"काठमाडौं : कोरोना भाइरसको संक्रमण बढ्दै गएपछि राजधानी छिर्ने पूर्वी नाका काभ्रेको विपी राजमार्ग र अरनिको राजमार्गमा कडाई गरेको छ। गृह मन्त्रालयको निर्देशन अनुसार एक जिल्लाबाट अर्को जिल्लामा प्रवेश निषेध गरिएसँगै जिल्ला प्रवेशको नाका साँगामा कडाई गरिएको छ। सवारी पास खारेज भएसँगै जिल्ला ट्राफिक कार्यालय काभ्रेले अत्यावश्यक काम बिना चलाएका सवारीहरु नियन्त्रणमा लिएर कार्बाही गर्न सुरु गरेको हो। जिल्ला ट्राफिक प्रहरी कार्यालयले बिहीबार र शुक्रबार जिल्लामा अत्यावश्यक बाहेकका २ सय ३९ वटा मोटरसाइकल र ४ वटा कारलाई नियन्त्रणमा लिएर कारबाही गरेको थियो। तराईको जिल्ला हुँदै चल्ने बिपि राजमार्गमा राति र दिउँसोको समयमा समेत अत्यावश्यक सेवा तथा पासका नाममा केहि दिनदेखि कोरोना संक्रमण भएका जिल्लाहरुबाट नागरिकहरु राजधानी भित्रन थालेपछि सिमा नाकामा रोशी गाउँपालिकाको मंगलटारमा चेकपोष्ट राखेर कडाई गर्न थालेको छ।बिपि राजमार्गको मंगलटारमा चेक पोष्ट राखेर जिल्ला भित्रिने सवरीको निगरानी सँगै कडाई गरेको जिल्ला ट्राफिक प्रहरी कार्यालय काभ्रेका प्रमुख बिशाल तामाङले जानकारी दिए। 'काभ्रे हुँदै उपत्यका छिर्ने मुख्य नाका दोललघाट र मंगलटारमा १ गतेदेखि सबैखाले पास खारेज भएसँगै मुख्य राजमार्गहरुमा ट्राफिकको सक्रियतामा पूर्ण बन्द गरिएको र अति आवश्यक एम्बुलेन्सहरु, पानी, खाद्यान्न संचालन गरी अरु सवारीलाई होल्डमा राखेर कार्बाही सुरु गरेका छौँ।' प्रहरी निरीक्षक तामाङले भने, 'बिपि राजमार्ग र अरनिको राजमार्गमा हुँदै उपत्यका छिर्ने सवारीको चाप धेरै रहेको कारण सवारीहरुको अवस्था हेरेर फर्काउने काम गरेको र चेकजाँच गरी उच्च सर्तकता अपनाएर सवारी पठाउने काम भइरहेको छ।' अरनिको राजमार्गको नाका साँगादेखि विपी राजमार्गको नाका नेपालथोकसम्मको राजमार्गहरुमा लकडाउन पूर्ण कार्यन्वयन भएनभएको अवस्था बुझ्नको लागि प्रमुख जिल्ला अधिकारी श्रवणकुमार तिमल्सिनासहितको टोलीले बिहीबार जिल्लाको मुख्य दुई राजमार्गहरुको अनुगमन गरिएको थियो।"
मृतक सुत्केरीको पीसीआर रिपोर्ट पनि पोजिटिभ,"काठमाडौं : कोरोना भाइरस (कोभिड१९) ले एक महिलाको मृत्यु भएको छ। सिन्धुपाल्चोकको बाह्रबिसे नगरपालिका९ राम्चेकी २९ वर्षीय सुत्केरीको कोरोनाले मृत्यु भएको हो। नेपालमा कोरोनाले मृत्यु हुने उनी पहिलो हुन्। केही दिनअघि शिक्षण अस्पतालमा सुत्केरी भएकी उनी घर फर्किएपछि स्वासप्रश्वासमा समस्या आएकाले धुलिखेल अस्पतालमा उपचार भइरहेको थियो। स्वासप्रश्वासमा समस्या आएकाले उपचारको क्रममा उनको आरडीटी रिपोर्ट पोजिटिभ आएको थियो। उनको बिहीबार राति मृत्यु भएको हो। उनको सुरुमा आरडीटी पोजिटिभ आएको थियो। अहिले पीसीआर पनि पोजिटिभ आएको छ, स्वास्थ्य मन्त्रालयका एक अधिकारीले अन्नपूर्ण अनलाइनसँग भने। ति अधिकारीका अनुसार महिलाको पीसीआर रिपोर्ट मन्त्रालयले नियमित प्रेस सम्मेलनमा दिनेछ । नेपालमा काेरोना संक्रमितको संख्या २७६ पुगेको छ । ३६ जना भने निको भएका छन् । थप ६ जनामा कोरोना पुष्टि, संक्रमितको संख्या २७३ थप ३ जनामा कोरोना पोजिटिभ, संक्रमितको संख्या २७६ पुग्यो पर्सा गएका १४ जनामा संक्रमणपछि बागलुङका १ सय बढीको स्वाब संकलन वीरगन्जमा सबै पत्रकारको कोरोना रिपोर्ट नेगेटिभ मिनी ट्रक चालकको आरडीटी परीक्षण पोजिटिभ"
"फर्केका नेपाली भन्छन्, नेपालमै रोजगार चाहियो","धनगढी : हातमा एउटा सानो झोला, मुखमा कालो कपडाको मास्क, अलिअलि मैला लुगा तर मुहार हँसिलो पार्दै आए बैतडीको पुर्चौंडी नगरपालिका८ पिलाडीका २७ वर्षीय विनोद कुँवर। कैलालीसँग सीमा जोडिएको गौरीफन्टा बर्डरमा एसएसबीले इन्ट्री गरेपछि नेपाल भूमि टेकेका उनले लामो सास लिँदै भने, अब त जति दिन क्वारेन्टाइन राखे पनि केही छैन। जन्मभूमिमा मर्न पाएपछि आनन्द। भारतको हरियाणा राज्यको सोनीपतमा मार्केटिङको काम गर्ने उनी, सात दिनको गाडी र पैदल गरी भारतको पलिया पुगेका हुन्। शुक्रबार ४० दिन भयो, उनी पलियाको बलदेव इन्टर कलेजमा क्वारेन्टाइन बसेको। भन्छन्, नेपालमा रोजगार पाउने भए किन जान्थ्यौं, अर्काको देशमा ? जन्मभूमि टेकेकोमा खुसी हुँदै उनले भने, हामीजस्ता लाखौं मानिसले आफ्नो राज्य खोजिरहेका छन्। हाम्रो मुलुक आउन नपाए कहाँ जाने ? अरू सबैलाई सरकारले यस्तै चेकजाँच गरेर देश फिर्ता ल्याउनुपर्छ। कुँवरसहित बैतडीका १७ जना युवक एकै ठाउँबाट सँगसँगै पलिया पुगेका हुन्। सँगैका २४ वर्षका युवक करन बम भन्छन्, नेपालमा काम पाएको भए, भारत को जान्थ्यो र ? उनले अब आफ्नै भूमिमा केही न केही गर्ने बताए। भारतबाट शुक्रबार स्वदेश फर्किने बैतडी, डडेलधुरा, कैलाली, कञ्चनपुरसहित सुदूरपश्चिमका विभिन्न जिल्लाका ४७२ जनाको नाम ठेगाना कैलाली प्रशासनसँग आइसकेको छ। १६५ जना सीमा क्षेत्र नजिकै पलिया क्वारेन्टाइनमा बस्दै आएका थिए भने बीचबाटोमा पनि भारतले क्वारेन्टाइनमा बसाएका र अलपत्र परेकाहरू पनि नेपाल फर्किरहेका छन्। परिवारसहित कैलालीको मसुरियाबाट भारतको बरेलीमा उखु पेल्ने काममा गएकी मायादेवी चौधरी भन्छिन्, हाम्रो देशमा उखु पेल्नेजस्तो मजदुरी गर्न पनि पाइँदैन, अनि भारत नगई कहाँ गएर पेट पाल्नु ? मायादेवीले नेपाल टेकेपछि साह्रै खुसी लागेको बताइन्। म त आउन पाइने हो कि नाइँ भनेर चिन्तामा थिए, अहिले धेरै खुसी लागेको छ, परिवारका मान्छेसँग भेट हुन्छ, नेपालमा कोरोना कम छ, अब बाँचिने आशा आएको छ, मुस्कुराउँदै उनले भनिन्। भारतबाट फर्किनेमा अधिकांश ३५ वर्षमुनिका युवा छन्। डडेलधुराको अजयमेरु गाउँपालिकाका २३ वर्षकै रतन ऐरले पनि नेपाल पुगेपछि साह्रै खुसी लागेको बताए। उनले भने, नेपाल सरकारलाई धन्यवाद छ। रतन पनि भारतको बरेलीमा काम गर्छन्। सामान्य मजदुरी गर्छु, त्यस्तो मजदुरी नेपालमा त पाइँदैन, उनले भने, अब सरकारले नेपालमै रोजगारीको व्यवस्था गर्नुपर्छ। भारतको पलियामा ५३ दिनदेखि क्वारेन्टाइन बसेका सयभन्दा बढी व्यक्ति नेपाल आएका छन्। उनीहरू भन्छन्, खानाको व्यवस्था त ठिकठाकै थियो तर राति लामखुट्टेले हैरान बनाउँथ्यो। कैलालीको गोदावरी नगरपालिका४ का टेकेन्द्र रानालाई त कैलालीको फूलबारीबाट समातेर सशस्त्र प्रहरीले क्वारेन्टाइनमा पुर्याएको हो। उनी, त्यसपछि भारतको पलियामा रहेको बलदेव इन्टर कलेजमा ४६ दिन क्वारेन्टाइन बसे। भारतको शाहजहाँपुरमा काम गर्ने उनी भन्छन्, कोरोनाका कारण कम्पनी बन्द भएपछि अब देश फर्किनेको संख्या ह्वात्तै बढ्छ। तर लाखौंको रोजगार खोसिएपछि, नेपालमा के गर्ने भन्ने चिन्ता छ। त्यसैले सरकारले नेपालमा रोजगार सिर्जना र उत्पादनमुखी योजना बनाउनुपर्छ। भारतबाट फर्केका नेपालीको सीमा क्षेत्रमै नेपालपट्टि आरडीटी टेस्ट गरिएको छ। कैलाली र कञ्चनपुरका व्यक्तिलाई शुक्रबार नै स्थानीय तहसँग समन्वय गरेर पठाउने तयारी भइरहेको जिल्ला प्रशासन कार्यालय कैलालीका प्रवक्ता शिवराज जोशीले बताए। कैलाली बहुमुखी क्याम्पस र भन्सार छेउमै रहेको नवदुर्गा माविमा क्वारेन्टाइन बनाइएको छ। कैलाली, कञ्चनपुरबाहेक पहाडी जिल्लाका व्यक्तिलाई शनिबार स्थानीय तहसँग समन्वय गरेर पठाइनेछ। गाडी पाइयो भने शुक्रबार रातिसम्म पनि पठाउन सकिन्छ, प्रवक्ता जोशीले भने। दुवै देशका स्थानीय प्रशासनको समन्वयमा एकअर्का देशमा रहेका नागरिकलाई स्वदेश लैजाने सहमतिअनुसार शुक्रबार दिनभरि गौरीफन्टा नाका खुलेको हो। नेपालबाट पनि ५ सयभन्दा बढी भारतीय नागरिक भारत पसेका छन्। तस्बिर शिवराज भट्ट भारतमा अलपत्र नेपाली भन्छन् : सरकारले हामो दु:खलाई बेवास्ता गर्यो सीमामा अलपत्र नेपालीलाई देश भित्र्याउन सांसदको माग कोरोना कहर : सीमामा सयौं नेपाली अलपत्र, कोही लुकेर आउँदै, कोही बाटो कुर्दै मेडिकल शिक्षाका लागि बंगलादेश गएका ७०० विद्यार्थी अलपत्र बैतडीका ७० नागरिक भारतको पलियामा अलपत्र"
महामारीले सम्बन्धहरू नै मासिदिने त होइन ?,"सृजना खड्कादिनेश गौतम मनोविश्लेषक वासु आचार्यलाई हालसालै एउटा फोन आयो। एकजना युवकले गुनासो पोखे, म न विदेशबाट आएको हुँ, न मलाई कोरोना भएको छ। तैपनि, पसल जाँदा पसले किन तर्किन्छन्? छिमेकी किन तर्किन्छन् ? आफन्त किन तर्किन्छन् ? साथीभाइ किन तर्किन्छन् ? आखिर यो कहिलेसम्म ? ती युवाको गुनासोलेकोरोनाकालमा सम्बन्धहरू के भइरहेका छन्, कता गइरहेका छन्, धेरथोर संकेत गर्छ। सञ्चारकर्मी एवं गायिका नीरा रानाभाटले सामाजिक सञ्जाल फेसबुकमा लेखेको एउटा स्ट्याटसले भने सम्बन्धका बारेमा हामीलाई आशावादी बनाउँछ। उनले लेखेकी छिन् घरबेटी दिदीले तीन मिटर परैबाट स्वागत गर्नुभयो। दिदीसँग चारपाँच मिटर दूरी राख्दै म आफ्नो कोठामा आइपुगेँ। तातो पानीले नुहाएँ। घरबेटी दाइले तातो पानीमै लुगा भिजाऊ भन्नुभयो, भिजाएँ। मरिच र कागती हालेको चिया पिएँ। उनी र घरधनीबीचको आत्मीय सम्बन्धलाई धेरैले मन पराएर लाइक ठोकेका छन्। अन्य कतिपय घरधनीले डेरावालाको मासिक भाडा मिनाहासमेत गरेका छन्। डेरावाललाई घरबेटीको उर्र्दीः कोरोना नेगेटिभको प्रमाणपत्र ल्याउनू तर, शहरका विभिन्न स्थानमा घरधनी र डेरावालको सम्बन्धमा तिक्तता उत्पन्न भएको छ। लकडाउनको अवधि लम्बिँदै जाँदा डेरावाल र घरधनीबीच एउटा खाडल उपस्थित भएको छ। गत चैत ११ गतेदेखि सरकारले कोरोनाको संक्रमण जोखिम न्यूनीकरण गर्न मुलुकभर लकडाउन घोषणा गरेपछि यी दुई थरीको सम्बन्धमा एकाएक अविश्वास उब्जिन थालेको हो। कोरोनाको संक्रमण देखिएका तराईका सीमावर्ती जिल्लाका बासिन्दालाई घरधनीले कोठा छाड्न दबाब दिएका छन्। लकडाउनअघि नै कोठा छाडेर गएका डेरावाललाई कोरोना नेगेटिभ भएको रिपोर्ट नदेखाए कोठाभित्र पस्न नदिने चेतावनी दिएका छन्, २४ जना संक्रमित भेटिएको नेपालगञ्जका एक युवाले भने। शुक्रराज ट्रपिकल तथा सरुवा रोग अस्पताल, टेकुका निर्देशक डा सागर राजभण्डारीले कोरोना भाइरसको आशंकामा परीक्षण गर्न आउनेहरू बढेको बताए। घरधनीले कोरोना परीक्षणको रिपोर्ट ल्याउन दबाब दिने रहेछन्,डाराजभण्डारीले भने, कुनै लक्षण नै नभएपनि परीक्षण गरी रिपोर्ट माग्नेहरूको संख्या बढेको छ। हरेक दिन औसतमा झण्डै एक सय व्यक्तिले परीक्षण गराउने गरेका छन्। कोरोना भाइरस (कोभिड१९) को संक्रमणको भयका कारण घरधनी र डेरावालबीच मनमुटाव भएको छ। घरधनीले व्यावहारिकता नबुझेको डेरावालको भनाइ छ भने डेरावालको गतिविधिका कारण कोरोना भाइरस संक्रमणको डरले जीउज्यानकै खतरा भएको घरधनीको दाबी छ। घरबेटी र डेरावालको विवाद कीर्तिपुर र दाङमा प्रहरीसमक्ष पुगेको थियो। विदेशबाट आउने सबै कोरोनाको पोको हुँदैनन्। हिजो उनीहरूले कमाएको पैसामा रमाइलो गर्ने हामीले अहिले उनीहरूलाई लखेट्ने र लाञ्छना लगाउने गर्नु हुँदैन। प्रा डा रवि शाक्य, मनोचिकित्सक गत चैत २६ गते काठमाडौँ, कीर्तिपुरस्थित बहिनीको डेरामा आएकी गर्भवती देवी शर्मालाई पाँच दिनपछि घरबेटीले कोठाबाट निस्कन दबाब दिए। घरबेटीले फोनबाट र भेटेरै तुरुन्तै कोठा छोड, एक दिन पनि कोठामा नबस, पानी दिन सक्दिनँ भन्नुभयो, देवीका श्रीमान्वैकुण्ठ शर्माको लिखित नोटमा उल्लेख छ। घरधनीले राति ढोकामा बाहिरबाट ताल्चासमेत लगाइदिएका थिए।चैत ३० गते बेलुका चार बजेतिर घरधनी गणेशमान महर्जनले बाहिर निस्कनुस् भन्दै बच्चालाई लतार्दै बाहिर निकालेको पीडित वैकुण्ठले प्रहरीलाई दिएको उजुरीमा उल्लेख छ। श्रीमतीको कोरोना परीक्षण गर्दा भाइरस नेगेटिभ आउँदासमेत बस्न दिइएन, शिक्षक वैकुण्ठले उजुरीमा भनेका छन्, घरबेटीले मानमर्यादामा आँच आउने गरी तथानाम गालीबेइज्जती गर्नुभयो। लकडाउनको बेला काठमाडौँ बाहिरबाट आएकाले शर्मा दम्पती क्वारेन्टिनमा बस्नुपर्नेमा त्यसको पालना नगरेको दाबी घरबेटी महर्जनको थियो। वडा कार्यालयले पे्रस विज्ञप्ति जारी गर्दै स्थानीय बासिन्दाको आक्रोश नियन्त्रणभन्दा बाहिर जाने अवस्था देखिएको जनाएको थियो। घरबेटीले दुव्र्यवहार गर्दै डेराबाट निकालेको शर्मा परिवारले बताएको थियो। घरधनी र डेरावालबीचको यो विवाद सार्वजनिक चासोको विषय बन्यो। प्रहरी अधिकृतको नेतृत्वमा प्रहरी टोली घटनास्थल पुग्यो। डेराबाट निकालिएको शर्माको परिवारलाई त्रिभुवन विश्वविद्यालय चिकित्साशास्त्र अध्ययन संस्थानको जनस्वास्थ्य केन्द्रीय विभागको क्वारेन्टिनमा राखियो। दाङमा पनि घरबेटीडेरावालको विवाद प्रहरी चौकीसम्म पुग्यो। कोरोना सर्ने आशंकामा दाङ, घोराहीका एक जना घरधनीले अस्पतालमा कार्यरत नर्सलाई डेराबाट निस्कन दबाब दिए। घोराही उपमहानगरपालिका १८ का आचार्य थरका व्यक्तिले नर्स सिर्जना खड्कालाई कोठा छोड्न दबाब दिएको स्थानीय सञ्चारमाध्यमले समाचार दिएका थिए। आचार्य घोराही२ का वडासचिव हुन्। पछि दुवैको सहमतिमा घटना साम्य हुन पुग्यो। पत्रकारलाई टोल प्रवेशमा निषेध केही पत्रकार लकडाउनको अवधिमा पीडित हुन पुगे। कतिपयले धम्की पाए। भाडामा बसेका सञ्चारकर्मीलाई कतिपय घरधनीले डेरा छाड्न दबाब दिए। कीर्तिपुरको घटनालाई सार्वजनिक गरेका सञ्चारकर्मीलाई सामाजिक सञ्जाल र फोनबाट स्थानीय बासिन्दाले धम्की दिए। नेपाल पत्रकार महासंघले लकडाउनको समयमा सञ्चारकर्मीलाई धम्की दिइएको जनाएको छ। महासंघ अध्यक्ष गोविन्द आचार्यको संयोजकत्वमा गठित समितिले मिडिया अनुगमनका क्रममा चैत १० देखि २८ गते सम्ममा पाँच जना पत्रकारलाई धम्की दिइएको र उनीहरूले दुव्र्यवहार सहनुपरेको जनाएको छ। महासंघको स्थलगत अनुगमनको प्रारम्भिक प्रतिवेदनमा भनिएको छ, भाडामा बसोबास गरिरहेका सञ्चारकर्मीलाई कार्यालयमा र घरमा आउने जाने गर्नुपर्दा घरधनी र छिमेकबाट समेत आपत्ति प्रकट गरेको पाइयो। घरधनीले डेरा छाड्न दबाब दिने गरेको पाइयो। कतिपय ठाउँमा आफू बसेको टोलमै प्रवेश गर्नसमेत नदिएको पत्रकारहरूले जानकारी गराएका छन्। लकडाउनमा जसले ज्यान गुमाइन् लकडाउन जारी थियो। काठमाडौँ, सामाखुसीको आशीर्वाद वृद्धाश्रममा आश्रय लिएकी २८ वर्षीया सरस्वती भुजेलको टाउकोमा चोट भएकाले एकदिन उनी एकाएक बेहोश भइन्। गाडीनचलेकाले आश्रमका केही सहयोगीले सोह्रखुट्टे प्रहरीलाई सम्पर्क गरे। पाँच मिनेटको दूरीमा भएको प्रहरीले घटनास्थल पुग्न एक घण्टा लगायो । लौ न, एकाएक बेहोश हुनुभयो, गाडीमा हालेर अस्पताल लैजानुपयो, आश्रमका केही सहयोगीले अनुरोध गर्दै भने, कोरोना होइन। टाउकोमा चोट भएकाले अचानक बेहोश हुनुभएको हो।तर, प्रहरी न घरभित्र छियो, न गाडीमा हालेर लैजान राजी भयो। सहयोगीले एम्बुलेन्सलाई फोन गरे । तर, एम्बुलेन्सचालकले पनि बिरामीलाई छुन मानेनन्। सहयोगीहरू आफैँले सरस्वतीलाई एम्बुलेन्समा हाले। उपचारका लागि शिक्षण अस्पताललिएर लगे। अस्पताललेसरस्वतीलाई भर्ना लिन मानेन। अस्पताल लगेको केही समयमाउनले ज्यान गुमाइन्। सडकमा ढल्दा कसैले उठाइदिएनन् काठमाडौँ, गौरीघाटकी अनामिका बानियाँ केही दिनअघि काम विशेषले घर बाहिर निस्किएकी थिइन्। बाटोमा कुकुरहरू झगडा गरिरहेका थिए। त्यही बाटो हुँदै अघि बढ्ने क्रममा कुकुरले लखेटेर उनी लडिन्। उनको ज्यान सडकमा बजारियो। कुकुरले झम्टिन थाले। वरिपरिका मानिसले केही प्रतिक्रिया जनाएनन्। टुलुटुलु हेरेर बसिरहे। केहीले भने उनलाई सहयोग गर्न खोजेका थिए। तर, उनीहरू अगाडि बढ्नेबित्तिकै पछाडिबाट आवाज सुनिन थाल्यो कोरोना लागेको रहेछ भने सर्छ, जान्ने भएर छुन कोही पनि नजानू। सामाजिक दूरी भनेको खासमा भौतिक दूरी हो। भौतिक दूरी भनेको एउटा व्यक्तिले अर्कोलाई, एउटा समाजलाई अर्कोलाई हेप्ने, चेप्ने, टाढा बनाउने भनेको होइन। समाजबाट टाढा भाग्न खोज्नु सोसल डिस्ट्यान्सिङ होइन। डा सरोज ओझा, मनोचिकित्सक आफूबाट मानिसहरूतर्किएको देखेर उनले आफ्नी छोरीलाई फोन गरेर बोलाइन्। त्यो दिन मेरी छोरी आएर मलाई नउठाएको भए सडकमै अलपत्र हुने थिएँ, अनामिकाले भनिन्, आफूले अरूलाई समस्या पर्दा कति सहयोग गरियो। आफूलाई समस्या पर्दा सडकबाट पेटीमा उठाएर राखिदिनेसम्म कोही भएनन्। आजभोलि मानिसहरू एकअर्कासँग तर्केको देख्दा उनलाई दुःख लाग्न थालेको छ, एकदिन पसलमा सामान किन्दा पसलेले पैसा भुँइमा राख्नू भनेको रहेछ, उनले भनिन्, मैले सुनिनँ। हातमै पैसा दिँदा नराम्रोसँग रिसायो। १० वर्षदेखि रासन लिँदै आएको त्यो पसलमा त्यही दिनदेखि जान छाडेँ। टाढाटाढा सम्बन्ध चीनको बेइजिङबाट फर्केका टेकनबहादुर थापाले टेकुस्थित शुक्रराज ट्रपिकल तथा सरुवा रोग अस्पताल पुगेर कोरोना जँचाए। डाक्टरले केही समस्या छैन भनेर रिपोर्ट दिएको थियो। उनी त्यही रिपोर्ट खल्तीमा बोकेर हिँडिरहेका थिए। तर, त्यसको केही दिन बित्न नपाउँदै कोरोना भाइरसको संक्रमण बोकेर ल्याएको र घरमै लुकेर बसेको भन्दै छिमेकीहरूले वडा कार्यालयमार्फत उनीविरुद्ध उजुरी दिए। समाजशास्त्री सुरेन्द्र मिश्र कोरोनाले छरछिमेकी र समाजका मानिससँग मात्रै नभई श्रीमान्श्रीमतीबीचको सम्बन्धलाई समेत टाढा बनाइदिएको बताउँछन्। यसको रोकथाम नभएसम्म यस्ता दूरी कायम रहन्छन्, मिश्र भन्छन्, कुनै जमानामा एड्स लागेको मानिसलाई समाजले घृणा गथ्र्याे। पहिलेपहिले कुष्ठरोगीलाई गाउँ निकाला गरिन्थ्यो। अहिले कोरोनाको कारणले भएका विभेदका पछाडि चेतनाको कमी जिम्मेवार छ। आफूलाई सुरक्षित राख्नका लागि अवलम्बन गरिएको सामाजिक दूरीलाई अनर्थका रूपमा लिन नहुने मिश्र बताउँछन्। प्रहरीले पनि लकडाउन उल्लंघन गर्नेलाई समात्नका लागि दुई मिटर टाढाबाट समाउन मिल्ने इन्स्ट्र्युमेन्ट बनाएको छ, उनी भन्छन्, त्यो इन्फेक्सनबाट जोगिने उपाय मात्रै हो। यस्ता उपायलाई गलत रूपले अथ्र्याउनु हुँदैन। गलत बुझिएकोेसामाजिक दूरी मनोचिकित्सक डासरोज ओझा सामाजिक दूरी आफैँमा गलत शब्द भएको बताउँछन्। सामाजिक दूरी भनेको खासमा भौतिक दूरी हो, डा ओझा भन्छन्, भौतिक दूरी भनेको एउटा व्यक्तिले अर्कोलाई, एउटा समाजलाई अर्को समाजलाई हेप्ने, चेप्ने, टाढा बनाउने भनेको होइन। समाजबाट टाढा भाग्न खोज्नु सोसल डिस्ट्यान्सिङ होइन। यो दूरीलाई सामाजिक प्रतिष्ठाको विषयमा अथ्र्याउन नहुने उनी बताउँछन्। विकसित देशमा प्रधानमन्त्री आफैँले कोरोना भयो भनेर औषधि गरेर घर फर्किएका उदाहरण छन्, उनी भन्छन्, तर, हाम्रोमा सुरुदेखि नै कोरोना संक्रमित व्यक्तिको नाम लुकाउने चलन बन्यो। यस्ता विषयलाई मानिसको चेतनाको स्तरले निर्धारण गर्ने डा ओझा बताउँछन्। भौतिक दूरीलेकोरोनाबाट मात्र होइन, अरू रोगबाट पनि बचाउँछ, उनी भन्छन्, यसरी बुझ्यो भने यसले सकारात्मक असर गर्छ। नभए समाजलाई यसले नकारात्मक दिशातिर डोयाउँछ। मनोविद् करुणा कुँवर मानिस सामाजिक प्राणी भएकाले उसका लागि सामाजिक परिवेश अत्यन्तै महŒवपूर्ण हुने बताउँछिन्। तर, मानिसले जहिले पनि पहिला आफू बाँच्नुपर्छ भन्नेकुरा सिकेर आएको हुन्छ, उनी भन्छिन्, त्यसैले हामी पहिलो प्राथमिकता सधैँ आफूलाई दिन्छाँै। त्यही कारण अहिले आफू बाँच्नका लागि मानिसहरू सामाजिक दूरी कायम गरेर बसिरहेका छन्। एकअर्कासँग तर्किरहेका छन्। आफूलाई उपयुक्त हुने वर्ग र समाज मानिस आफैँले निर्माण गर्नेकुँवर बताउँछिन्। भन्छिन्, हुर्किंदै गर्दा मानिसले राम्रो, नराम्रो, जात, धर्म सिक्दै जान्छ। वातावरणले जे सिकाउँछ, मान्छेले सिक्ने त्यही हो। अहिले कोरोनाको वातावरणले मानिसलाई एकअर्काबाट टाढा बनाइरहेको छ।कोरोनाको कारण मानिसहरूएकअर्कासँग डराउने र एकअर्कालाई उपेक्षा गर्ने प्रवृत्तिलेधेरैमा मानसिक समस्या आउन सक्ने उनले देखेकी छिन्। अहिले एकले अर्कालाई देख्नेबित्तिकै मानिसहरूझसंग भएर पछाडि सर्ने गरेका छन्, उनी भन्छिन्, यस्तो कुराले मानिसलाई पछिसम्म असर गर्छ। यस्तो बेलामा आफूले अरूलाई गर्ने व्यवहारमा धेरै ध्यान दिनुपर्छ। अरूलाई लाञ्छना लगाउनुपूर्व त्यसलेआफू र आफूवरिपरि भएकालाई पनि क्षति गर्छ भन्नेकुरा बुझ्नुपर्छ। अहिले मानिसहरूले एकअर्कालाई गरिरहेको व्यवहार मूर्खतापूर्ण रहेको मनोविद् कुँवर बताउँछिन्। कसैलाई डेराबाट निकाल्दैमा, अपमानजनक व्यवहार गर्दैमा कोरोनाबाट बचिने होइन, उनी भन्छिन्, कतिपय अवस्थामा कोरोनाले भन्दा बढी क्षति मानिसको व्यवहारले पुयाउँछ। मनोविश्लेषक आचार्य मानिसहरू कुन संस्कृति, विचार र बौद्धिक क्षमतामा हुर्किएका छन्, त्यहीअनुसार समाज ढल्किने बताउँछन्। दुनियाँमा सबै कुरा बुझाइमा भर पर्छ, उनी भन्छन्। सामाजिक दूरीलाई नकारात्मकतरिकाले बुझ्दा भविष्यमा पोस्ट ट्रोमाटिक स्टेस डिसअर्डर (पीटीएसडी)जस्ता मानसिक रोगहुन सक्ने उनी बताउँछन्। कोरोना महामारी साम्य भइसकेपछि पनि त्यसले व्यक्तिको व्यवहारमा असर गरिरहेको हुन्छ, उनी भन्छन्, त्यस्ता व्यक्तिलाई सामाजिक रूपमा घुलमिल हुन गाह्रो हुन्छ। उनीहरूलेअहिलेजस्तै पछि पनि एकअर्कालाई हेयको दृष्टिले हेर्ने सम्भावना रहन्छ। दूरी कायम गरेर पनि सामाजिक जीवन जिउन सकिन्छ प्रा डा रवि शाक्य, मनोचिकित्सक कोरोनाको कारणले अहिले एकअर्काप्रति छुवाछुतपूर्ण व्यवहार गर्न थालिएको छ। रोग लागेको छ कि भनेर शंकाको दृष्टिले हेरेर मानिससँग सम्पर्क गर्न नखोज्नेहरू धेरै छन्। समाजिक दूरीको मतलबसामाजिक सम्बन्धहरू राख्नै हुँदैन भन्ने होइन।यसको अर्थ मान्छेसँग गफै नगर्नू, मतलबै नगर्नू, एकअर्कासँग आत्मीयता घटाउनू भनेको होइन। यसो गर्न थाल्यो भने कोरोना सकिएपछि पनि त्यसले सम्बन्धमा असर गर्न सक्छ। सामाजिक दूरी भनेको भौतिक दूरी हो। त्यसैले यसलाई समाजिक दूरीको सट्टामा व्यक्तिगत दूरी भनेको भए हुन्थ्यो। सामाजिक दूरीमा रहेर पनि सामाजिक सम्बन्धहरूलाई कायम राख्न सकिन्छ। दूरी कायम गरेर पनि सामाजिक जीवन जिउन मिल्छ भनेर धेरैलाई थाहा छैन। पुरानो सभ्यतालाई हेर्ने हो भने हामीले योभन्दा अघि पनि व्यक्तिगतदूरी कायम गरेर पनि सामाजिक सम्बन्ध कायम राखेका थियौँ।हात नमिलाई नमस्कार गर्दा पनि हाम्रो सामाजिक सम्बन्ध चलेकै थियो। बाहिरबाट आउँदा भित्र छिर्ने बेलामा जुत्ता फुकाल्नुपर्छ भन्ने हाम्रो मान्यता छ। मलामी गएर फर्किएपछि नुहाएर मात्र घरभित्र छिनुपर्छ भन्ने मान्यता पनि पहिलाबाटै थियो। यो हुँदाहुँदै पनि हाम्रो सामाजिक जीवन कम भएको थिएन। यस्ता कुरालाई सकारात्मक रूपमा बुझियो भने यसले नकारात्मक असर गर्दैन। किनभने, क्वारेन्टिन गर्ने, विदेशबाट आएपछि १४ दिनसम्म घरभित्र नछिराउने चलन काठमाडौँमा पहिलादेखि नै थियो। प्रमाणका रूपमा असनमा क्वारेन्टिन घर भनेर अहिलेसम्म छ। मानिसहरू विदेशबाट आएपछि १४ दिनसम्म त्यहाँ बसेपछि मात्र घर जान्थे। संकीर्ण स्वभाव भए मात्रै यस्तो अवस्थामा समस्या आउँछ। सामाजिक दूरी भनेको रोगबाट बचेर सबैको भलाइ होस् भन्ने हो। रोगी पनि सुरक्षित होस्, आफू पनि सुरक्षित भइयोस् भन्ने हो। रोगी भएको थाहा पाउनेबित्तिकै अलग्याउने, हेप्ने, भेदभाव गर्ने, अपराधीलाई जस्तो व्यवहार गर्नाले धेरै समस्या ल्याउँछ। कसैलाई मानसिक रोग लाग्यो भने रोगले कम मात्र क्षति गर्छ। त्योभन्दा हजारौँ गुणा समाजले लगाएको लाञ्छनाले पीडा दिन्छ। भाडामा बसेकालाई निकाल्न खोज्ने, कोरोना लागेको थाहा पाउनेबित्तिकै अर्कै ग्रहबाट आएको जस्तो व्यवहार गर्ने घटना अत्यन्तै अव्यावहारिक काम हुन्। अहिले संसारभरि कोरोनाको टेस्ट गर्ने रिसोर्स टन्न छैन। यस्तो अभावमा त्यस्तो व्यवहार गरिनु हुँदैन। बाहिरबाट आएका सबैलाई रोगी भनेर वर्गीकरण गर्दा त्यसले उनीहरूको मनस्थितिमा एकदमै नराम्रो असर पार्छ। विदेशबाट आउने सबै कोरोनाको पोको हुँदैनन्। हिजो उनीहरूले कमाएको पैसामा रमाइलो गर्ने हामीले अहिले उनीहरूलाई लखेट्ने र लाञ्छना लगाउने गर्नुहुँदैन। यसले उनीहरूलाई मानसिक रूपमा मर्माहत बनाउँछ। यस्तो बेलामा भेदभाव एकदमै खतरनाक हुन्छ। त्यसैले यो बेलामा सक्छौँ, एकअर्कालाई सहयोग गरौँ, सक्दैनौँ अरूलाई क्षति हुने खालको व्यवहार पनि नगरौँ। पारिवारिक र सामाजिक सम्बन्ध बलिया हुनेछन् मीना उप्रेती, समाजशास्त्री हिजोका दिनमा मानिसहरू एकदमै भर्चुअल भइसकेका थिए। हिजो हामीलाई आफ्नो घरभित्र के भइरहेको छ, थाहा हुँदैनथ्यो। तर, वासिङ्टन र लन्डनमा के भइरहेको छ, थाहा हुन्थ्यो। अब सबैले आफ्नो देश, समाज, परिवार र आफ्ना मानिस कहाँ छन् भनेर सोध्न थालेका छन्, खोज्न थालेका छन्। मानिस सामाजिक र व्यक्तिगत हुन थालेका छन्। अबका दिनमा चिनेको, जानेको, विश्वास गरेको, माया गरेको सम्बन्ध बलियो हुन्छ। हिजो देखाउनका लागि बनाइएका सम्बन्धहरूमा अबका दिनमा कटौती हुन्छन्। आर्थिक विकासको पछि दौडिने समाजलाई अहिलेको परिवेशले परिवर्तन गर्नेछ। पुँजीवादले सिर्जना गरेका कतिपय मान्यता अहिले भत्किएका छन्। व्यक्तिगत स्वतन्त्रताभन्दा पारिवारिक र सामाजिक सम्बन्ध बलियो हुनुपर्छ भन्नेकुरा अहिलेको समयले सिकाएको छ। पुँजीवाद र ग्लोबलाइजेसनमा परिवर्तन आउनु भनेकै सामाजिक संरचनामा परिवर्तन आउनु हो। हाम्रोजस्तो ठाँउमा कोरोनाकै कारणले कोही भोकै मर्दैनन्। काठमाडौँबाट हिँडेर दूरदराजमा जानेलाई बाटोमा कसै न कसैले चाउचाउ, बिस्कुट खुवाएकै हुन्छन्। तर, एउटै रेस्टुरेन्टमा खाना खाँदा पनि छुट्टाछुट्टै पैसा तिर्ने पश्चिमा समाजलाई कोरोनाले गतिलै पाठ पढाएको छ। अहिले हाम्रोमा देखिएको सामाजिक दूरी रोगको कारणले निर्माण भएको हो। यो समयले हामीलाई अनुशासित र सभ्य बनाउँछ। भोलिका दिनमा पारिवारिक र सामाजिक सम्बन्धहरूबलिया हुँदै जान्छन्। अहिले मान्छेदेखि मान्छे डराउनुपर्ने अवस्था पनि आउने रहेछ भनेर धेरैले सिकेका छन्। त्यसैले हिजो हामीले गरेका अभ्यासमा हामी पुनः सोच्छौँ। खाने, बस्ने र सोच्ने कुरामा परिवर्तन आउँछ।सामाजिक सम्बन्ध र सांस्कृतिक पाटो भनेको आर्थिक पाटोभन्दा बलिया हुन्छन्। त्यसैले अहिलेको अवस्थामा ग्लोबल भिलेज भन्नुभन्दा अब मेरा जनता, मेरो समाज, मेरो परिवार भन्नुपर्ने बेला आएको छ। समाज परिवर्तनका लागि कोरोना हाम्रोजस्तो देशका लागि अवसर हो। मलेसिया, युरोप, अमेरिका बनाउन गएका मानिस अब आफ्नै देश बनाउन आउँछन्। उनीहरूलाई राम्रो नीति ल्याएर काम लगाउन सकियो भने धेरै राम्रो हुन्छ।"

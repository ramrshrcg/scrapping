शीर्षक,विवरण
पर्यटन बचाऔं,"कोभिड१९ ले विश्व अर्थतन्त्र र जनजीवन थला पारेको छ। एक वर्षदेखि विश्व यसैसँगको युद्धमा छ। कोरोना भाइरस सम्पूर्ण विश्वका लागि खतरा बनिरहँदा नेपाल र यहाँको अर्थव्यवस्था अछुतो रहन सक्दैन। यसले हाम्रो अर्थतन्त्र तहसनहस बनाएको छ। खोपको विकाससँगै यसबाट छुटकारा पाउने अपेक्षा बढिरहेकै बेला दोस्रो लहरले व्यापकता पाउँदैछ। छिमेकी मुलुक भारतमा दैनिक डेढ लाखभन्दा बढी संक्रमित थपिइरहेका छन्। त्यसको सोझो प्रभावबाट हामी सुरक्षित रहन सक्दैनौं। कोभिडको दोस्रो लहरले विश्वका एक तिहाइ देश बन्द हुन पुगेका छन्। सुरक्षा मापदण्डका लागि लकडाउन जुनसुकै देशको प्राथमिकतामा पर्न सक्छ। यो बाध्यता हो। नेपालले पनि गत वर्ष कोभिडकै कारण ६ महिनाभन्दा बढी समय लकडाउन गरेको थियो। अर्थव्यवस्थालाई चलायमान बनाउन विस्तारै सबै क्षेत्र खुलाएको मात्र के थियो, दोस्रो लहरले अर्को झट्का दिएको छ। बन्दाबन्दीले चहलपहल तथा आवागमन ठप्प हुने हुँदा त्यसले सबैभन्दा बढी पर्यटन क्षेत्रमा असर पार्छ। नेपालमा उड्डयन, होटल, रेस्टुराँ, पर्वतारोहण, पदयात्रालगायत पर्यटन व्यवसायमा विस्तारै सुधारको संकेत देखिन सुरु गरेको थियो। मुलुकका प्रमुख पर्यटन बजारका रूपमा रहेको युरोप, अमेरिका, भारतलगायत देशबाट पर्यटक भित्रिने क्रम सुरु भएको थियो। पर्यटनको पुनरोत्थानका लागि कोभिडको डरभन्दा माथि उठेर सरकारले पर्यटन आवागमन बढाउनकै लागि खुकुलो नीति लिइसकेको थियो। नाकाका अवरोधप्रतिबन्ध हटाएर भारतबाट पर्यटक बढाउने नीति लिइएको थियो। तर, कोभिडको दोस्रो लहरले युरोप, अमेरिकालगायत देशसँगै भारत पनि अहिले सबैभन्दा बढी प्रभावित बनिरहँदा पर्यटन क्षेत्र उकास्ने सरकारको नीतिमा धक्का पुगेको छ। मानव स्वास्थ्यसँग सम्बन्धित कोभिडको संक्रमणबाट जोगिनु र जोगाउनु सरकारको प्रमुख प्राथमिकता हो। तर, व्यवसायको निर्वाध सञ्चालन पनि सरकारको दायित्वभित्र पर्छ। ६ महिना लामो बन्दाबन्दी र त्यसपछिको व्यवसायिक संक्रमणका कारण मासिक १० अर्ब रुपैयाँभन्दा बढी घाटा बेहोरिरहेको पर्यटन क्षेत्र पुन: ठप्प हुने अवस्था छ। यसले समग्र पर्यटन उद्योगको भविष्य र अस्तित्व संकटमा पर्न सक्छ। १० लाखभन्दा बढी पर्यटन कामदार रहेकामा कोभिडकै कारण करिब ८ लाखले रोजगारी गुमाइसकेका छन्। कतिले पेसा परिवर्तन गरेका छन्। जनताको गाँस, बास र कपाससँग जोडिएको हुँदा पनि पर्यटन क्षेत्रलाई जोगाउनु सरकारको दायित्व हो। त्यसो त कोभिडबाट संसारले तत्काल उन्मुक्ति पाउने लक्षण छैन। यही संकटलाई अवसरका रूपमा उपयोग गर्ने कौशलको खाँचो छ। पर्यटन मन्त्रालयको ध्यान त्यता जानु जरुरी छ। त्यसका लागि पर्यटक बजारको विविधीकरण एउटा उपाय हुन सक्छ। सुरक्षाका उपाय अवलम्बन गरेर नेपालमा यात्रा गर्नु जोखिमरहित छ भन्ने सन्देश दिन सक्नुपर्छ। कोभिडको असर न्यून रहेका मुलुकबाट पर्यटन प्रबद्र्धनका लागि सरकारले कदम चाल्न सक्छ। यस्तै नेपालको पर्यटन गन्तव्यमा जनसंख्या कम भएका र सहरदेखि पर रहेका हिमाली भेगको साहसिक पर्यटनका लागि प्रचारप्रसार गर्न सक्छ। आन्तरिक पर्यटनको आवश्यकता र सम्भावनाबारे कोभिडले ठूलो पाठ सिकाइसकेको छ। यसकारण पर्यटन व्यवसायीले विदेशी पर्यटकलक्षित कार्यक्रमसँगै आन्तरिक पर्यटनलाई आकर्षित गर्ने योजना ल्याउनुपर्छ। कोभिड महामारी व्याप्त भएर गत वर्षको जस्तै स्थितिमा पुगियो भने व्यवसाय टिकाउन पुन: आन्तरिक पर्यटनकै भरथेग हुनसक्छ। सरकारले पनि आन्तरिक पर्यटन प्रबर्द्धनका कार्यक्रममा जोड दिनुपर्छ। विश्वकै चुनौती बनेको कोभिडको दोस्रो लहरबाट जोगिन स्वास्थ्य सुरक्षा मापदण्डको भने पूर्ण परिपालना हुनैपर्छ।"
सहरलाई गाउँसँग जोड्ने काम भइरहेको छ,"बढ्दो बसाइँसराइ र अव्यवस्थित बस्ती रोक्न सरकारले योजनाबद्ध रूपमा कामको थालनी गरेको छ। सहरी विकास मन्त्रालयले सहरलाई व्यवस्थित बनाउन एकीकृत सहरी कार्यक्रम र बसाइँसराइ रोक्न देशका विभिन्न ठाउँमा नयाँ सहर निर्माण कार्य अगाडि बढाएको छ। सहरसँगै गाउँलाई पनि विकास गर्नुपर्छ भन्ने अवधारणासहित काम भइरहेको बताउँछन् सहरी विकास मन्त्रालयका सचिव डा रमेशप्रसाद सिंह। सहरी योजनामा विद्यावारिधि गरेका सचिव सिंहसँग मन्त्रालयका कामकारबाही र आगामी योजनाबारेमा अन्नपूर्णकर्मी सुरेन्द्र काफ्लेले गरेको कुराकानीको सम्पादित अंश : सहरी विकास मन्त्रालयले के गर्दैछ ? सहरी विकास मन्त्रालयले अरू केके गर्छ ?हामीले ठूला सभा हल बनाउने काम गरिरहेका छौं। अन्तर्राष्ट्रिय सभासम्मेलन गर्ने ठूला र भव्य सभा हल बनाउने काम भइरहेको छ। सहरी क्षेत्रमा ठूला बसपार्क बनाउने काम भएका छन्। अहिलेसम्म ४३ वटा बसपार्क निर्माण भए। ३०३५ वटा बसपार्क निर्माणाधीन छन्। २१ वटा नगरपालिकासँगै अन्य नगरपालिकामा सहरी पूर्वाधारको काम अघि बढिरहेको छ। त्यस्तै सहरी सडक निर्माण, भूमिगत तथा सतह नाला, बसपार्क मनोरञ्जन पार्क, एकीकृत सहरी विकास योजना तर्जुमा, काठमाडौं उपत्यकामा अत्याधुनिक नयाँ सहर निर्माण, बाहिरी चक्रपथ निर्माण र बन्चरेडाँडा ल्यान्डफिल निर्माण कार्यक्रम सरकारको पन्ध्रौं योजनाका लक्ष्य र प्रमुख कार्यक्रम हुन्। एकीकृत सहरी विकासअन्तर्गत कस्ता पूर्वाधारहरू पर्छन् ?पक्की सडक, ढल राख्ने, पार्क बनाउने, विद्युत् व्यवस्था गर्ने, हरियालीसहितको सडक, फुटपाथ र साइकल ट्र्याकसहित सडक निर्माण गर्ने। १८ वटा नगरपालिकाको योजना पहिले बनाइसकिएको छ। २०७४०७५ मा जिल्ला सदमुकाम भएका नगरपालिकामा एकीकृत रूपमा सहरी विकास गर्नुपर्छ भनेर बजेट विनियोजन भयो। १८ वटा नगरपालिकामा प्रधानमन्त्रीज्यू पहिलोपटक प्रधानन्त्री हुँदा ५०५० करोड बजेट छुट्ट्याइएको थियो। यी अवधारणाअनुसार तीनवटा नगरपालिका थप भएका छन्। नवलपरासी टुक्रियो। चितवनमा भरतपुर महानगरपालिका बन्यो। सबै गरेर २१ नगरपालिकामा बहुबर्से गुरुयोजनामा लगेर काम भइरहेको छ। काठमाडौं उपत्यकामा नयाँ सहरको चर्चा गर्नुभयो; यसको प्रगति के छ नि ?काठमाडौं चार कुनामा सहर बनाउने योजना बढेको छ। डीपीआर तयार भइसकेको छ। काठमाडौंलाई राजनीतिक सहरका रूपमा विकास गर्ने अनि अन्य ठाउँमा समानुपातिक, पूर्वाधारयुक्त, सुन्दर सहर बनाउने हाम्रो योजना हो। काठमाडौंमै ससाना गल्ली छन्; जहाँ एम्बुलेन्स छिर्ने ठाउँसमेत छैन। त्यसकारण सन्तुलित सहरको अवधारणा ल्याएका हौं। यी सहरले अर्थतन्त्रलाई सबल बनाउने काम गर्नेछन्। नगरपालिकासँग सहकार्य गरेर सहरलाई व्यवस्थित र सुन्दर बनाउने योजना छ। काठमाडौंमा काम सुरु भइसकेको छ। सरकारको प्राथमिकता सहर मात्रै हो कि गाउँ पनि ?सहरी विकास भनेपछि सहरको मात्रै काम गर्छ जस्तो भ्रम छ तर यो मन्त्रालयले गाउँमा नमुना विकास पूर्वाधार काम पनि गर्छ सहर र गाउँलाई जोड्नका लागि। भविष्यमा गाउँलाई नगरपालिका बनाउँदा पूर्वाधारका काम गर्नुगर्छ। सहरसँगै गाउँलाई पनि सँगसँगै विकास गर्नुपर्छ भनेर हामीले काम गर्नुपर्छ। हामी त्यसमा काम गरिरहेका छौं। मध्यपहाडी लोकमार्गमा १० नयाँ सहर बनाउने योजना कहाँ पुगेको छ ?हो, मध्यपहाडी लोकमार्गमा १० वटा सहर बनाउन डीपीआर तयार भइसकेको छ। पहिला पाँचवटा विकास क्षेत्रअनुसार प्रत्येक विकास क्षेत्रमा दुईदुईवटा नयाँ सहर विस्तार गर्ने योजना हो। पाँचथरको फिदिम, तेह्रथुमको व्सन्तपुर, सिन्धुलीको खुर्कोट, धादिङको बैरेनी गल्छी, तनहुँको डुम्रेभन्सार, बागलुङको बुर्तीबाङ, रुकुमको चौरजहारी, दैलेखको राकम, अछामको साँफेबगर र बैतडीको पाटनमा नयाँ सहर बन्दैछन्। हामीले तराईमधेसमा पनि सहर विस्तार गर्ने योजना अगाडि बढाएका छौं। जनसंख्याको चाप एकै ठाउँमा नबढोस् र सबै ठाउँमा समानुपातिक रूपमा विकास भयो भने तराईमा ओइरिने बसाइँसराई पनि रोक्न ठूलो मद्दत पुग्छ। तराईमधेसमा के छ योजना ?हुलाकी राजमार्गमा १० वटा नयाँ सहर विस्तार गरिँदै छ। तराईमधेसमा पाँचवटा नयाँ सहर बन्दैछन्। गौरीगन्ज, रंगेली, बलवा, मनरा, ब्रह्मपुरी, ईश्वरपुर, शम्भुनाथ, मौलापुर, कटहरिया, महागढीमाई, बर्दघाट, गढवा, राजापुर, भजनी, बेलौरीमा नयाँ सहर बन्दैछन्। तराईमधेसमा हुलाकी राजमार्गमा १० र अन्य स्थान पाँच गरी १५ वटा सहर अगाडि बढाइएको छ। यसले तराईमधेसको विकास र समृद्धिमा फट्को मार्नेछ। त्यस्तै सुर्खेतको भेरीगंगा र प्युठानको भिर्गुमा नयाँ सहर बनाउने योजना छ। यो दुई स्थान पछिल्लो योजनामा परेका हुन्। यसरी देशभर २७ वटामा नयाँ सहर निर्माणका काम अगाडि बढाइएको छ। स्मार्ट सिटी १३ स्थानमा निर्माण योजना अगाडि बढेको छ। यी ठाउँको अध्ययनको काम भइरहेको छ। यी सबै योजना निर्माण गर्न आन्तरिक स्रोतले सम्भव छ ?हाम्रोजस्तो सीमित स्रोत भएको मुलुकका लागि दातृ राष्ट्रनिकायको सहयोग महŒवपूर्ण हुन्छ। एसियाली विकास बैंक (एडिबी) को सहयोगमा ठूला सहर विराटनगर, विरगन्ज, बुटवलमा पूर्वाधारको काम अन्तिम चरणमा पुगिसकेको छ। विराटनगरको काम सकिइसकेको छ। मध्यस्तरका सहर जनकपुर, धरान, सिद्धार्थनगर र नेपालगन्जमा एडीबीअन्तर्गतको क्षेत्रीय सहरी विकास आयोजना सञ्चालनमा छन्। विश्वबैंकले पश्चिममा तीनवटा र पूर्वमा तीनवटा गरी ६ सहरको पूर्वाधार विकासमा आर्थिक सहयोग गरेको छ। ३३ नगरपालिकामा पूर्वाधार विकासका काम भइरहेका छन्। कोरोनाका कारण केही ढिलाइ भएको हो। मन्त्रालयले आगामी १० वर्षको आवश्यक बजेट प्रक्षेपण गरेको छ। त्यसमा ६ खर्ब ३७ बजेट आवश्यक हुन्छ। जस्तो कि आबास व्यवस्था तथा बस्ती विकासतर्फ एक खर्ब सात अर्ब पचास करोड आवश्यक हुन्छ। सहरी विकासतर्फ चार खर्ब ६६ करोड ३६ लाख बजेट चाहिन्छ ने भवन निर्माणतर्फ ६३ अर्ब २० लाख आवश्यक पर्ने प्रक्षेपण गरिएको छ। अव्यवस्थित बस्ती बस्ने क्रम त रोकिएको छैन नि ?हाम्रो देशमा एउटा संस्कृति बनिसकेको छ कि डोजर अघिअघि अनि विकास पछिपछि। डोजर जता जान्छ, उतै विकासको काम। हामीले यसलाई नियन्त्रण गरिरहेका छौं। योजनाबद्ध रूपमा सहर विकास गर्ने काम भइरहेको छ। योजनाबद्ध विकासअन्तर्गत १८५ वटा नगरपालिकाको एकीकृत सहरी विकास योजना तर्जुमा गरी काम भइरहेका छन्। यिनीहरूको डीपीआर तयार भएको छ। थप ५० वटा नगरपालिकाको एकीकृत सहरी विकास योजना यो आर्थिक वर्षमा गर्ने छौं। ५८ वटा नगरपालिकामा भने पुरानै योजना छन्। सुन्दर सहर बनाउने कुरा गर्नुहुन्छ जबकि काठमाडौं विश्वकै प्रदूषित सहरमा पर्छ; यसले त सरकारको योजनालाई नै गिज्याएन र ?सहरी विकास मन्त्रालयको मुख्य काम भनेकै सहरलाई सुन्दर, भव्य र व्यवस्थित सहर बनाउने नै हो। मेलम्चीको पानी काठमाडौं पुगिसकेको छ। अब काठमाडौंका सहर पखाल्न पनि यसले मद्दत पुग्नेछ। त्यति मात्र होइन, काठमाडौंमा बग्ने बागमतीसहितका पाँचवटा सहायक नदीमा जुन फोहोर देखिन्छ, त्यसमा केही हदसम्म सफा पानी बगेको देख्नुहुनेछ। हामी मेलम्चीको पानी खसालेर यी नदीमा पानीको बहाब बढाउने गरी काम अघि बढेको छ। मेलम्चीको पानी आएपछि बहाब बढ्नेछ र फोहोर पनि कम हुन्छ। बागमतीको गुह्येश्वरीमा पानी प्रशोधन केन्द्र बनाउने काम भइरहेको छ। यसले पनि काठमाडौंको सुन्दरता थप्ने काम गर्नेछ। त्यस्तै काठमाडौं उपत्यका विकास प्राधिकरणले पनि काम गरिरहेको छ। सहरी विकासलाई व्यवस्थित बनाउन प्राधिकरणले काम गर्दै आएको छ। प्राधिकरणले कहाँ घर बनाउनेनबनाउने मापदण्ड बनाइदिन्छ। प्लानिङ अनुमति दिन्छ। मापदण्डविपरीत त बनाउनुभएन। खोला किनाराबाट १० मिटर टाढामात्रै घर बनाउने गर्नुपर्छ भन्ने मापदण्ड छ। प्राधिकरणले नगरपालिकालाई सहयोग गर्दै आएको छ। मेगा सिटीको योजना कहाँ पुग्यो ?कोरिडोर अवधारणाबाट सहरी विकास गर्दैछौं। एडीबीमार्फत पूर्वीकोरिडोर र पश्चिमी कोरिडोरको अध्ययन गरिसकेका छौं। विराटनगरलाई मात्र विकास गरेर भएन। विराटनगरवरिपरिका सहर धरान, इटहरीलाई जोडेर कोरिडोरको विकास गर्नुपर्छ। पोखरासँगै लेखनाथ र तुलीगौंडा, वीरगन्जका साथै पथलैया, जितपुरसिमरा, धनगढीअत्तरिया, नेपालगन्जकोहलपुर, सुर्खेतछिन्चु दशरथपुरमा कोरिडोरको विकास गर्नुपर्छ भनेर लागेका छौं। मन्त्रालयसँग पर्याप्त जनस्रोत र जनशक्ति छ त ?जनशक्ति र आर्थिक स्रोत दुवै पर्याप्त छैन। २०५७५८ मा १२ करोड रुपैयाँ बजेट थियो। त्यसबेला ६ सय ५३ कर्मचारी थिए। ५० अर्ब बजेट हुँदा तीन सय मात्रै जनशक्ति छन्। करारले मात्र काम चलाएर त सधैं सम्भव हुँदैन। जनशक्तिको धेरै अभाव छ। हालको कार्यबोझअनुसार सरकारलाई ५५१ जना जनशक्ति आवश्यक छ। स्वीकृत दरबन्दी १८२ मात्रै हो। त्यसमा ३६९ जना अपुग छ। त्यति मात्र होइन, प्रस्ताविक कार्यक्रमअनुसार त हामीलाई ९४५ जना कर्मचारी चाहिन्छ। अरू केके काम हुँदैछन् ?देशका विभिन्न ठाउँमा ठूलामा सभाहल निर्माण गर्दैछौं। बुटवलमा अन्तर्राष्ट्रियस्तरको सभाहल बनाएका छौं। गोदावरीमा तीन हजार सिट क्षमताको सभाहल बनाइरहेका छौं। गोदावरीको चैतमा सम्पन्न हँुदैछ। अरू ठाउँमा पनि सभाहल बनाउँछौं। सहरी विकास मन्त्रालयले स्वास्थ्य चौकी पनि बनाउँदैछ। १५ बेडभन्दा ठूला अस्पतालमा हामीले काम गरिरहेका छौं। दमक भ्युटावर पनि बनाइरहेका छौं। बहुतले बसपार्क निर्माणको योजनामा लागेका छौं। जनता आबास कार्यक्रम सहरी मन्त्रालयकै कार्यक्षेत्रमा पर्छ ?यो कार्यक्रम प्रदेशमातहत गएको छ। जनता आबास २०६७६८ मा सुरु भयो। सुरुमा एउटा घर बनाउन एक लाख रुपैयाँ, पछि दुई लाख २४ हजार हुँदै तीन लाख ५० रुपैयाँ छुट्ट्याइएको छ। यो रकममा त घर बन्दैन। त्यसका लागि नागरिकले पनि अलिकति लगानी गरेर घर बनाइदिने गरिएको छ। सहरी मन्त्रालयले सुरक्षित नागरिक आबास कार्यक्रम सुरु गर्दैछौं। राष्ट्रिय सहरी नीति २०६८ अनुसार सबैको लागि आबास बनाइदिने र भइरहेकालाई मर्मतसम्भार गरिनेछ। यही नीतिअनुसार जनता आबास आयो। सुरक्षित नागरिक आबास कार्यक्रम आयो। फुसको छानालगायत असुरक्षित छाना भएका भवनलाई जस्तापाताले प्रतिस्थापन गर्ने कार्यक्रम आएको छ। यसका लागि प्रतिघर ५० हजार रुपैयाँ बजेट छुट्याइएको छ। पचास हजार रुपैयाँ कम भएपछि मन्त्रीस्तरीय निर्णयले एक लाख रुपैयाँ बनाइएको छ। तीन वर्षमा पाँच लाख घरलाई सुरक्षित आबासअन्तर्गत ल्याउने हाम्रो योजना छ। सुरक्षित बस्ती अर्को कार्यक्रम पनि छ। गत फागुन १८ मा उर्लाबारीमा सन्थाल बस्तीमा सुरक्षित बस्तीको उद्घाटन भइसकेको छ। चेपाङ तथा राउटे बस्तीमा सुरक्षित आबासका काम गर्छौं। सहरी विकास मन्त्रालयले जन्मदेखि मृत्युसम्मको काम गर्छ। ओम्ब टु टोम्ब भनिन्छ। स्वास्थ्य चौकी निर्माण, शवदाह गृहसम्मको काम सहरी विकासअन्तर्गत पर्छन्। सहर व्यवस्थित गर्ने काम सहरी मन्त्रालयको अनि सडकको काम भौतिक योजना मन्त्रालयको। सहर र सडक एउटैअन्तर्गत हुनुपर्ने होइन र ?तपाईंले सही कुरा उठाउनुभयो। सहरको विकासका कुरा गर्दा सहरभित्रका सडक निर्माणका कुरा त आउँछन् नै। त्यसकारण सहरी सडक निर्माणमा एउटैलाई जिम्मेवार बनाउने काम गर्नुपर्छ। अहिले सडक विभागको दबदबा छ। काममा कार्य क्षेत्रका विषयमा ओभर ल्यापिङ भइरहेका छन्। सहरी सडकको जिम्मेवारी सहरी विकास मन्त्रालयको हुनुपर्ने हो। ओभरहेट ब्रिजसहितको हरित सडक बनाउने काम त सहरी विकासको हो। तर कार्य क्षेत्र अलि अस्पष्ट छ। सहरलाई सुरक्षित र व्यवस्थित बनाउने काम सहरी विकास मन्त्रालयको कार्य क्षेत्र हो। तर यसको कार्य क्षेत्र मिचिएको छ। यसले गर्दा कामको प्रभावकारितामा पनि कहीं न कहीं समस्या ल्याएको छ। अन्त्यमा के भन्नुहुन्छ ?सहरी क्षेत्रसँगै गाउँलाई पनि विकाससँग जोड्नुपर्ने भएकाले अब सहरी विकास तथा ग्रामीण विकास मन्त्रालय नाम राख्नुपर्छ। यसले गाउँको पनि समानुपातिक विकास र त्यहाँको व्यवस्थित बस्ती निर्माणमा काम गर्नुपर्छ। सहरको विकासमा मात्रै जोड दिने हो भने गाउँको विकास कसले गर्छ ? गाउँ र सहरको कन्टेक्टिभिटी हुन जरुरी छ। गाउँलाई पनि नगरोन्मुख बनाउने गरी काम हुनुपर्छ। यसका लागि पर्याप्त बजेट हुन अपरिहार्य छ।"
आरोपी छुटाउन दबाब,"इटहरी : चैत ५ गते खोलामा डुबेको अवस्थामा मोरङको सुन्दरहरैंचा५ का सुरज चौधरीको शव तेलिया खोलामा भेटियो । २५ वर्षीय उनको स्वाभाविक मृत्यु नभएर हत्या भएको आफन्तको गुनासो छ । घटनामा न्याय दिलाउनुको साटो स्थानीय जनप्रतिनिधि र प्रहरी प्रशासनले मिल्न दबाब दिएका उनीहरूको भनाइ छ । घटना भएको अघिल्लो रात सुरज स्थानीय राजेश चौधरीको मोटरसाइकलमा हिँडेका थिए । खोलामाथिको पुलमा राजेशले चलाउने को ३७ प ७४४५ नम्बरको मोटरसाइकल लडेको अवस्थामा भेटिएको थियो । राति साढे एघार बजे राजेशले घरबाट दाइलाई लिएर गएको थियो, सुरजकी बहिनी सविना चौधरीले भनिन्, भोलिपल्ट बिहानै दाइको लास खोलामा भेटियो । सुरज र राजेश मिल्ने साथी थिए । केही महिनाअघि मात्र राजेश वैदेशिक रोजगारबाट फर्किएका थिए । घटनापछि बेपत्ता राजेशलाई दुई दिनपछि प्रहरीले फेला पारेको थियो । बेलबारीका प्रहरी निरीक्षक ऋषिराज ढकालका अनुसार लाइसेन्स नभएको अवस्थामा दुर्घटना भएपछि राजेश डराएर भागेका थिए । घटना भएको अघिल्लो रात राजेशले सुरजलाई घरबाट लानु, पुलमाथि मोटरसाइकल र खोलामा लास भेटिएपछि नियोजित रूपमा हत्या भएको हुन सक्ने आफन्तको भनाइ छ । घटनाको अनुसन्धानको लागि प्रहरीले राजेशलाई पक्राउ गरे पनि सबैतिरबाट मिल्न दबाब आएको सुरजकी श्रीमती उषा चौधरीले बताइन् । गाउँलेदेखि प्रहरी सबैले मिल्नु, उनीहरू धनी मान्छे हो, छुटिहाल्छ भन्छन्, उनले भनिन्, नियमले ८ लाख पाइन्छ भनेर भनेको छ । प्रहरी निरीक्षक ढकालले भने घटना हत्या नदेखिएको दाबी गरे । दुर्घटना मुद्दामा अनुसन्धान भइरहेको र परिवारले ज्यानमुद्दा पनि नहालेको उनले बताए । सवारी ज्यान मुद्दाअनुसार पाउनुपर्ने क्षतिपूर्ति उहाँहरूले पाउने कु्रा हुन्छ, ढकालले भने, पछि हत्या ठहरिएन भने त्यो पनि पाउनुहुन्न ।"
जब ८ महिनाको गर्भ फालियो,"दोलखा : मेलुङ गाउँपालिका७ की ४० वर्षीया एक महिला पाँच वर्षदेखि एकल रूपमा थिइन्। तर, छिमेकी ४५ वर्षीय पुरुषले स्थानीय बजार जाने क्रममा जबर्जस्ती शारीरिक सम्बन्ध राखेका कारण गर्भ रहन गयो। तर, त्यो गर्भ यही चैत ५ गते आठ महिनामा फालियो, त्यो पनि छोराकै उपस्थितिमा। गर्भपतनका कारण ती महिलाको ज्यान जोखिममा परेपछि पीडित पक्ष प्रहरीमा पुगेको थियो। तर, प्रहरीले उजुरी दर्ता गर्न अस्वीकार गरेपछि पीडित महिलाले न्याय र उपचार नपाउने अवस्था देखिएको छ। कुन कानुनअन्तर्गत मुद्दा चलाउने भन्ने अन्योलका कारण उजुरी दर्ता गर्न नमिलेको दोलखाका प्रहरी प्रमुख डीएसपी भेषराज रिजालले बताए। यसले पीडित पक्षलाई न्याय दिलाउन कानुनी जटिलता बढाएको जनाइएको छ। एकल महिलाका २१ वर्षीय छोराले आमाको ज्यान बचाउन गर्भपतनका लागि आफैं गएको स्वीकार गरे। एक्कासि बिरामी भएपछि आमालाई सोधपुछ गर्दा गर्भको कुरा आयो। र, त्यो मान्छेलाई बोलाएर गर्भपतन गराउन काठमाडौं कलंकी गएका हौं, ती युवकले भने। ती महिलाले आफूलाई जबर्जस्ती रातारात गर्भपतन गर्न काठमाडौं लगेको जनाएकी छन्। गर्भपतनपछि पोसिलो खानेकुरा र अन्य उपचार अभावमा ती महिला थलिँदै गएपछि गाउँलेले उपचारार्थ चरिकोट अस्पताल ल्याएका थिए। त्यही बेला उक्त घटना बाहिरिएको हो। डीएसपी रिजालले गर्भपतन गरेको क्षेत्र आफ्नो कार्यक्षेत्रभित्र नपर्ने भएकाले कानुनी जटिलता आएको बताए। चरिकोट अस्पतालमा एकद्वार संकट व्यवस्थापन (ओसीएमसी)मार्फत ती महिलाको निःशुल्क उपचार गरिएको थियो। तर, जनप्रतिनिधि र प्रहरीको दबाबमा पीडित महिलालाई उपचार नगरी मानसिक अस्पताल पाटनमा रेफर गरेको जनाइएको छ। मानसिक अस्पताल पाटनमा पीडितको उपचार भइरहेको उनकी बुहारीले बताइन्। मेलुङ गाउँपालिकाका जनप्रतिनिधि, प्रहरी र चरिकोट अस्पतालले देखाएको व्यवहार पीडकलाई जोगाउने खालको रहेको छिमेकीको गुनासो छ। मेलुङ गाउँपालिका७ का वडाध्यक्ष नवराज खड्काले बिरामी चरिकोट अस्पतालमै रहेकाले त्यतै बुझ्नुपर्ने बताए। चरिकोट अस्पतालका सूचना अधिकारी शान्तिप्रसाद न्यौपानेले गम्भीर प्रकृतिको घटना भएको र एकद्वार संकट व्यवस्थापन (ओसीएमसी)मार्फत उपचार गरिएकाले थप कुरा प्रहरीसँग बुझ्न अनुरोध गरे। सामान्य अवस्थामा कानुनले १२ हप्तासम्म गर्भपतन गर्न पाउने मान्यता दिएको छ।"
गुहार माग्दामाग्दै गोली प्रहार,"सिरहा : एक समूहले शनिबार मध्यरात लहान नगरपालिका२३ गढिया चोकस्थित अमिता ज्वेलर्सका प्रोप्राइटर प्रदीप विश्वकर्माको गोली हानी हत्या गरेको छ । सुनचाँदी व्यवसायी विश्वकर्मा बस्ने कोठामा रहेका सुनचाँदी र नगद लुटेराले लुटेका छन् । पसलमा भने तोडफोड गरेका छैनन् । उनकी पत्नी अमिता रुचाल डाका समूहको आक्रमणबाट घाइते भएका छन् । विश्वकर्मा परिवारसहित वडाध्यक्ष कन्हैया गुप्ताको घरमा डेरा गरी पसल गर्थे । अपराधीहरू घर पछाडीबाट छिर्न थालेपछि बुवाले स्थानीयसँग गुहार मागेको १५ वर्षीय प्रेम रुचालले बताए । बुवाले एकदुई जनालाई फोन गर्नुभयो । तबसम्म डाकाहरू घरको कम्पाउन्डमा आइसकेका थिए । ढोका फोडेर भित्र छिरेपछि बुवाआमालाई कुटपिट गर्न थाले । हामी खाटमुनि लुक्यौं, प्रेमले भने, स्थानीयहरू घरबाहिर आएर होहल्ला गरेपछि डाकाहरू धरिलो हतियार र गोली प्रहार गरेर भागे । टाउको, अनुहार र हातमा खुकुरी प्रहार र छातीमा गोली लागी घाइते भएका विश्वकर्माको आइतबार सप्तऋषि अस्पतालमा उपचारका क्रममा मुत्यु भएको हो । डड्यांग डुंग आवाज सुनेपछि आफू ब्युँझिएको छिमेकी तेजनारायण ठाकुरले सुनाए । डकैती भइरहेको बुझेपछि आफुले विश्वकर्मा बस्ने घरका मालिक वडाध्यक्ष गुप्तालाई फोन गरेको उनले बताए । गुप्ताले प्रहरीलाई खबर गरेपछि प्रहरी टोली ३५ मिनेटपछि घटना स्थल पुगेको थियो । समयमा प्रदीपको गुहार स्थानीयले सुनिदिएको भए ज्यान बच्ने थियो, उनले भने । सिरहाका एसपी सुदीपराज भण्डारीले उक्त घटनामा संलग्न रहेको आशंकामा लहान नगरपालिका७ का रामकृष्ण चौधरी र लहान नगरपालिका२३ का सूर्य सहनीलाई फलामको छिनोसहित नियन्त्रणमा लिएर अनुसन्धान गरिरहेको बताए ।"
एकैदिन चार ठाउँमा आगलागी,"ओखलढुंगा : दुई सातायता ओखलढुंगाका दर्जनभन्दा बढी स्थानमा आगलागी भएका छन् । आगोले केही निजीसहित सामुदायिक वनमा क्षति पुगेको छ । आइतबार चार ठाउँमा आगलागी भएको छ । चिशंखुगढी गाउँपालिका२ पोखरेका दुई स्थानमा ठूलो आगो लागेको स्थानीय झनक श्रेष्ठले बताए । उनका अनुसार पोखरेको वन क्षेत्र र दुई वटा गोठमा क्षति पुगेको छ । बेंसीका गोठ भएकाले मानवीय र पशु चौपाया भने क्षति नभएको जिल्ला प्रहरी कार्यालय ओखलढुंगाका सूचना अधिकारी शिव कट्टेलले बताए । चिशंखुगढीमा यही महिनामा मात्रै दुई पटक सामुदायिक वनमा आगो लागेको छ । आइतबार मानेभन्ज्याङ गाउँपालिकाको केतुकेका दुई स्थानमा आगो लागेको छ । भुसुने जंगलमा लागेको आगो नियन्त्रण बाहिर रहेको प्रहरीले जनाएको छ । त्यस्तै सोही गाउँको अर्को वनमा पनि आगो सल्किएको छ । जथाभावी आगो सल्किएपछि नियन्त्रण गर्न समस्या भएको मानेभन्ज्याङका युवा रूपलाल तामाङले बताए । उनले भने, वस्ती जोखिममा भए मात्रै स्थानीयले नियन्त्रण गर्ने गरेका छन्, तालिम नहुँदा आगो नियन्त्रण गर्न समस्या छ । दैनिक आगलागी हुँदा हालसम्म एक हजारभन्दा बढी वन क्षेत्र सखाप भएको छ । सुक्खा मौसम भएकाले आगो नियन्त्रण गर्न समस्या भएको प्रहरीको भनाइ छ । मानेभन्ज्याङको आगो नियन्त्रण नभए पनि बस्ती जोखिममा नरहेको जिल्ला प्रहरी कार्यालयले जनाएको छ ।"
सिम्रिकले निभायो निकुञ्जको डढेलो,"काठमाडौं : बूढानीलकण्ठ नगरपालिका१ स्थित शिवपुरीनागार्जुन राष्ट्रिय निकुञ्जमा आइतबार लागेको डढेलो सिम्रिक एयरको सहयोगमा निभाइएको छ। आइतबार बिहान लागेको आगो निभाउन स्थलगत प्रयासबाट मात्रै सम्भव नभएपछि सिम्रिक एयरको हेलिकप्टरबाट पानी खन्याइएको हो। सिम्रिक एयरका कार्यकारी निर्देशक क्याप्टेन सिद्धार्थ गुरुङले सामाजिक उत्तरदायित्व कार्यक्रमअन्तर्गत निःशुल्क रूपमा निकुञ्जको आगो निभाउन सहयोग गरिएको जानकारी दिए। निकुञ्जमा आगो लागेको सुनेपछि सामाजिक जिम्मेवारी बहन गर्न प्रयास गरेका हौँ, कार्यकारी निर्देशक गुरुङले भने। सिम्रिकको फायर फाइटिङ हेलिकप्टरबाट २ घण्टा लगाएर पानी खन्याइएको थियो। हेलिकप्टरमा झुन्डिएको ब्याम्बी बकेटको सहायताले २० हजार लिटर पानी खन्याइएको क्याप्टेन गुरुङले बताए। उक्त बकेटले एक पटकमा ८ सय लिटर पानी बोक्छ। आगो निभाउन गुरुङसहित ५ क्याप्टेनको टोली खटिएको थियो। हेलिकप्टरमा पानी भर्न होटल सब्रिनाको स्वीमिङ पुल र मेलम्ची खानेपानी आयोजनाको पानीसँगै स्थानीयको माछापोखरी प्रयोग गरिएको उनले बताए। आगलागीबाट ससाना बोटबिरूवा नष्ट भएका छन्। अन्य ठूलो क्षति भने नभएको जनाइएको छ। नेपालमा हेलिकप्टरबाट पानी हालेर आगो निभाउने काम सिम्रिक एयरले नै सुरु गरेको हो। यसअघि ताप्लेजुङस्थित पाथीभरा मन्दिर क्षेत्रको जंगलमा लागेको आगो निभाउन पनि सिम्रिक फायर फाइटिङ हेलिकप्टरको प्रयोग गरिएको थियो।"
एमाले प्रवेश गरेका माओवादी सांसद रेग्मी पदमुक्त,"सुर्खेत : नेकपा एमालेमा प्रवेश गरेका कर्णाली प्रदेशसभाका सांसद धर्मराज रेग्मी पदमुक्त भएका छन् । नेकपा माओवादी केन्द्र त्यागेर उनी नेकपा एमालेमा प्रवेश गरेका छन् । एमालेमा प्रवेश गरेपछि दल त्याग गरेको भन्दै माओवादी केन्द्रले उनलाई सांसदबाट हटाउन प्रदेशसभा सचिवालयमा पत्र पठाएको थियो । रेग्मी २०७४ मा सम्पन्न निर्वाचनमा माओवादी केन्द्रबाट दैलेख निर्वाचन क्षेत्र नम्बर १ (क) बाट निर्वाचित भएका थिए । नेकपा हुँदा पनि रेग्मी प्रधानमन्त्री केपी शर्मा ओलीको पक्षमा लागेका थिए । सर्वोच्च अदालतको फैसलापछि एमाले र माओवादी पुरानै हैसियतमा फर्किएपछि रेग्मी एमालेमा प्रवेश गरेका हुन् ।माओवादी छाडेपछि रेग्मीलाई एमालेले केन्द्रीय सदस्य र कणाली प्रदेश कमिटीको सचिवमा मनोनित गरेको छ । एमाले प्रवेश गरेपछि माओवादी केन्द्रले उनलाई स्पष्टिकरण सोधेको थियो । त्यसपछि माओवादीको संसदीय दलले उनलाई कारबाहीको सिफारिस गरेको थियो । माओवादीले रेग्मीले दल त्याग गरेको भन्दै पठाएको पत्र संसद सचिवालयमा प्राप्त भएको र रेग्मी सांसद पदबाट मुक्त भएको प्रदेशसभाका सचिव जीवराज बुढाथोकीले जानकारी दिए । प्रदेशसभा सचिवालयले सोमवार सुचना प्रकाशित गरेर रेग्मी पदमुक्त भएको जानकारी गराएको हो । प्रदेशसभा सचिव जीवराज बुढाथोकीले भने,रेग्मीले दल त्याग गरेको सूचना माओवादी केन्द्र संसदीय दलबाट चैत २० गते प्रदेशसभा सचिवालयमा प्राप्त भयो, कुनै सांसदले दल त्याग गरेको सूचना प्रदेशसभा चालु रहेको अवस्थामा प्रदेशसभा बैठकमा जानकारी गराउने गरिन्छ । तर यहाँ अहिले प्रदेशसभाको अधिवेशन चलेको छैन,कानुनी व्यवस्था अनुसार सचिवालयले सूचना प्रकाशित गरेपछिसांसदको पद स्वतः रिक्त हुन्छ । रेग्मी सांसदबाट पदमुक्त भएसँगै अब माओवादी केन्द्रका सांसदको संख्या १२ भएको छ । कर्णाली प्रदेश सभामा माओवादीका सांसदको संख्या १३ थियो ।"
"अलपत्र कामदारबारे यो चमत्कारी सरकार न केही सोच्छ, न केही गर्छ: गगन थापा","काठमाडौं : प्रतिपक्षी नेपाली कांग्रेसका सांसद गगनकुमार थापाले वैदेशिक रोजगारीमा जाने कामदारबारे सरकार मौन रहेको आरोप लगाएका छन्। सोमबार प्रतिनिधिसभा बैठकको शून्य समयमा बोल्दै नेता थापाले कामदारबारे सरकारले वेवास्ता गरेको भन्दै पीडितहरुको रोजगारीको सुनिश्चितता गर्न सरकारको ध्यानाकर्षण गराए। उनले भाषा तथा सीप उत्तिर्ण गरेर पनि रोजगारीमा जान नपाएर मजदुरीहरु महिनौंदेखि काठमाडौंमा अलपत्र परेको बताए। 'सरकारी तथ्यांकले भन्छ वैदेशिक रोजगारीमा रहेकाले लाखौंले रोजगारी गुमाएका छन्। जुन नेपाल फर्किएका छन्, फर्केर जान पाएका छैनन्। यिनीहरुको पुनरस्थापनाको बारेमा यो चमत्कारी सरकारले न केही सोच्छ न केही गर्छ,'उनले भने। दक्षिण कोरियाको भाषा तथा सीप परीक्षा उत्तिर्ण गरेका करिब १० हजार ५ र प्रतिवद्ध कामदार करिब २ हजार महिनौंदेखि काठमाडौंमा अलपत्र उनको भनाइ छ। यिनीहरुको बारेमा लगातार सरकारले वेवास्ता गरेको भन्दै सांसद थापाले भने,' फिलिपिन्स, म्यान्मार श्रीलंकालगायतका देशकले आफ्ना नागरिकलाई गरेजस्तो पहल कदमी गरिदिएको भए साहेद यिनीहरुले कोरिया जान पाइसकेका हुन्थे होला।' भाषा तथा सीप परीक्षा उत्तिर्ण गरेकाहरुका लागि सम्बन्धित मन्त्रालयले ठोस काम गरेर सदनलाई जानकारी गराउनका उनले सरकारको ध्यानाकर्षण गराए। कोभिडको प्रवाहले देशभित्रका उद्योग र पर्यटन क्षेत्रमा लाखौं नेपालीले रोजगारी गुमाएको उनले बताए।"
संसद् बैठक सुरु (भिडियो लाइभ),काठमाडौं : संघीय संसद्अन्तर्गतको प्रतिनिधिसभा बैठक सुरु भएको छ। आजको बैठकमा एउटा मात्र प्रतिवेदन पेश हुने कार्यसूची रहेको छ। केपी शर्मा ओलीले 'राष्ट्रिय सूचना आयोगको आर्थिक वर्ष २०७६२०७७ को वार्षिक प्रतिवेदन' पेश गर्ने कार्यसूची रहेको संघीय संसदको महासचिव डा भरतराज गौतमले जनाएका छन्। अहिले बैठकमा शून्य समयमा बोल्ने सांसदहरुले आआफ्नो भनाइ राखिरहेका छन्। यसअघि २६ चैत्रमा संसद् बैठक बसेको थियो। लाइभ
निरन्तर अवरुद्ध हुँदै प्रदेशसभा बैठक,"विराटनगर : मुख्यमन्त्री शेरधन राईलाई अविश्वासको प्रस्ताव ल्याएपछि सुरु भएको प्रदेश १ को प्रदेशसभा बैठकको सातौँ हिउँदे अधिवेशनको सातवटा बैठक सकिँदा समेत सदनबाट कुनै महत्वपुर्ण काम हुन सकेको छैन । सुरुको समयमा मुख्यमन्त्रीलाई हटाउन लाग्ने र जोगाउन लाग्ने सांसदको जोडघटाउन, कारवाही र निलम्बनको चपेटामा परेको सदन अहिले प्रतिपक्षी दलको बिरोधको कारण अबरुद्ध हुँदै आएको छ । सोमबार बोलाएको बैठक पनि प्रतिपक्ष दलको अवरोधका कारण कार्यसुचिमा प्रवेशनै नगरी बैशाख ५ गते सम्मका लागि स्थगित भएको छ । नेकपा पार्टीबाट छुटिएर एमाले र माओवादी केन्द्र भएपछि सदन र सरकारमा समेत शक्तिसाली बनेका मुख्यमन्त्री शेरधन राईको सरकारले ल्याएका विभिन्न कार्यसूचिलाई अहिले प्रतिपक्ष दलले अवरोध गर्दै रोक्न थालेका छन् । यस अघि मुख्यमन्त्री राईको अविश्वास प्रस्तावलाई सदनमा पुर्याउनबाट रोक्न र अविश्वास प्रस्ताव असफल पार्न सरकार समर्थित सांसदले नै सदनमा अबरोध गर्दै आएका थिए । कहिले सरकारी पक्ष त कहिले प्रतिपक्षको अबरोधका कारण सुचारु हुन नसकेको प्रदेश संसदको यो अधिवेशन सकिने समय समेत आएको छ । संसद यसरीनै प्रतिपक्षबाट अबरोध भईरहे बैशाखमा नै अधिवेशन समाप्त हुन सक्ने नेकपा एमालेका प्रमुख सचेतक बुद्धिकुमार राजभण्डारी बताउँछन् । सरकारले काम गरिरहेकै छ, विभिन्न अवरोधले काम गर्न प्रतिपक्षलेनै दिएका छैनन्, उनले भने अबरोध भइरहे हिउँदे अधिवेसनको समय पनि सकिन सक्छ । पछिल्लो समय प्रतिपक्षी दल नेपाली कांग्रेस, नेकपा माओवादी केन्द्र, जनता समाजवादी पार्टीले प्रदेशसभाको बैठक अवरुद्ध गर्दै आएका हुन् । सरकार आफैले ल्याएको नीति तथा कार्यक्रम कार्यान्वायनमा लग्न नसकेको भन्दै प्रदेशसभाको बैठक उनीहरुले निरन्तर अवरुद्ध गर्दै आएका छन् । उपसभामुख सरस्वती पोखरेलले बैठक सुरु गर्नसाथ सोमबार पनि सबै विपक्षी दलहरुले उठेर सदन अबरुद्ध गरेका थिए । यस अघिको दुई वटा बैठकमा पनि उनिहरुले सोही विषयलाई ल्याएर बैठक अबरुद्ध गरिसकेका छन् । सोमबारको बैठकमा भने उपसभामुख पोखरेलले विपक्षी दलका तर्फबाट अवरुद्ध गर्नुको कारण खुलाउँदै आफ्ना कुरा राख्न आग्रह गरेकी थिईन् । बिपक्षी दलहरुको तर्फबाट बोल्दै जनता समाजवादी पार्टी संसदीय दलका नेता जयराम यादवले बिपक्षी दलहरुले उठाएको माग तत्काल सम्बोधन नहुँदासम्म सदन सुचारु हुन नदिने बताए । मुख्यमन्त्रीको सदनमा उपस्थिति छैन, हामीले उठाएका कुराको सम्बोधन उहाँले गर्नुपर्छ, उनले भने, सरकारले काम गर्न नसकेको स्वीकार्दै माफि नमागे सम्म सदन चल्न दिनेछैनौँ । सरकार आफैले ल्याएको रातो कितावको नीति बजेट तथा कार्यक्रम कार्यान्वयन हुन नसक्नुलाई सरकारको असक्षमता भएको प्रतिपक्षी दलको आरोप छ । हामीले सरकारले ल्याएको बजेट, नीति तथा कार्यक्रम कार्यान्वायनमा लैजाउ भनेका हौँ, उनले भने, हामी विपक्षीले उठाएको माग सम्बोधन नगर्दासम्म सदन सुचारु हुनेछैन, मुख्यमन्त्रीले यसको जवाफ सदनमा आएर दिनुपर्छ । तेश्रो पटकसम्म एउटै विषयमा रहेर सदन अवरुद्ध हुँदा समेत प्रदेश सरकारले वेवास्ता गरेको आरोप यादवको छ । हिजोसम्म सरकारका मुख्यमन्त्री दलको काममा, आफ्नै व्यक्तिगत काममा व्यस्त हुनुहुन्थ्यो, आज त्यस्तो अवस्था छैन, उनले भने, अहिले फुर्सद भएपनि सरकारका प्रतिनिधिको मुख हेर्न पाएका छैनौँ । प्रदेशसभाबाट पारित भएको बजेट कार्यान्वायन गर्न नसक्नु प्रदेश सरकारको मुख्य कमजोरी भएको प्रतिपक्ष दलको भनाइ छ । सत्ता पक्षले प्रभावकारी भूमिका खेल्न नसकेको अवस्थामा प्रदेश सरकारको सक्रियता बढाउन सदन अवरुद्ध गर्नु परेको यादव बताउँछन् । सोमबार प्रदेशसभामा भूमि व्यवस्था कृषि तथा सहकारी मन्त्रीले प्रदेश कृषि व्यवसाय प्रवद्र्धन अनुदान सम्बन्धमा व्यवस्था गर्न बनेको विधेयकलाई प्रस्ताव स्वरुप लैजाने कार्यसूची थियो । दुई पटक सम्म सदन अवरुद्ध भएपछि सोमबार मुख्यमन्त्री शेरधन राईले प्रदेशसभा सुचारु गर्ने विषयमा छलफल गर्न सर्वदलीय बैठक समेत राखेका थिए । प्रदेशसभा बैठक अघि २ घण्टा बसेको बैठकमा कुनै निश्कर्ष निस्किएन । प्रदेश सभामा प्रतिनिधित्व गर्ने विपक्षी दलहरुले यस अघि चैत २६ र २७ गतेको बैठक पनि अवरुद्ध गरेका थिए । अबको बैठक बैशाख ५ गते दिउँसो १ बजेका लागि बोलाइएको छ ।"
कांग्रेस केन्द्रीय समिति बैठक स्थगित,काठमाडौै : नेपाली कांग्रेसको केन्द्रीय कार्यसमिति बैठक स्थगित भएको छ । वरिष्ठ नेता रामचन्द्र पौडेललाई पारिवारिक शोक परेकाले सोमबार दिउँसो दुई बजेका लागि बोलाइएको बैठक स्थगित भएको पार्टी केन्द्रीय कार्यालयले जनाएको छ। पौडेलका माइला भाइ गोविन्दराज पौडेलको सोमबार निधन भएको थियो। बैठकमा पेश गर्ने एजेन्डाबारे आइतबार पदाधिकारी र पूर्वपदाधिकारी बैठकसमेत बसेको थियो। आजको बैठकमा पार्टी महाधिवेशनबारे छलफल गर्ने एजेण्डा थियो ।
प्रदेश २ मा माओवादीका ४ जना सांसद बर्खास्त गर्न सिफारिस,"काठमाडौं : प्रदेश २ मा माओवादी केन्द्रले दल त्याग गरी नेकपा प्रवेश गरेका आफ्ना चारजना प्रदेश सांसदलाई बर्खास्त गर्न सिफारिस गरेको छ। माओवादी केन्द्रका प्रदेश २ का सांसद रामचन्द्र मण्डल, ज्वालाकुमारी साह, कुन्दनप्रसाद कुशवाहा र मोहम्मद समिरलाई सांसदबाट बर्खास्त गरिएको पत्र दलले प्रदेशसभा सचिवालयमा बुझाएको छ। यी चारैजना सांसद नेता प्रभु साहनिकट मानिन्छन्। अब प्रदेशसभामा सभामुखले राजनीतिक दलसम्बन्धी ऐन अनुसार पदमुक्त भएको घोषणा गर्नेछन् । यसअघि चारैजना सांसदलाई माओवादी केन्द्रको केन्द्रीय समितिले २४ घण्टे स्पष्टीकरण सोधेको थियो। जवाफ नदिएपछि कारबाही गरिएको पत्र सभामुखलाई बुझाएको माओवादी केन्द्रले जनाएको छ। प्रदेश २ मा माओवादी केन्द्रका ११ जना सांसद थिए। ओलीतिर ४ जना लागेपछि अब ७ जना सांसद मात्रै रहनेछन्।"
प्रतिनिधिसभा बैठकमा चुच्चे नक्साको चर्चा,"काठमाडौं : प्रतिनिधिसभाको आजको बैठकमा सहभागी सांसदहरुले मुलुकको विभिन्न समसामयिक विषयमा सभामुखमार्फत सरकारको ध्यानाकर्षण गराएका छन्। बैठकको विशेष समयमा बौल्दै उनीहरुले नयाँ नक्साअनुसार नेपालको भूमि फिर्ता गर्न सबै एकजुट भएर पहल गर्नुपर्ने सुझावसमेत दिएका छन्। सो अवसरमा नेपाली कांग्रेसका पुष्पा भूषालले सरकारबाट राष्ट्रियता देखाउने र चुच्चे नक्सा हराउने काम भएको भन्दै हालै वितरण गरिएका मान, पदवी र विभूषणमा समेत सो नक्सा नहुनु दुःखद् रहेको बताइन्। उनले संसद्बाट पारित चुच्चे नक्सालाई सरकारले पाठ्यक्रममा राख्न रोकेको भन्ने विषयका सम्बन्धमा जवाफ माग गरिन्। भुषालले एमसीसीलाई सरकारले प्रक्रियाअनुसार संसद्मा टेबल गर्नुपर्ने समेत माग गरिन्। जनता सामाजवादी पार्टी नेपालका प्रदीप यादवले नागरिकता पाउने प्रत्येक नागरिकको अधिकार र राज्यले प्रदान गर्नुपर्ने राज्यको दायित्व पनि हो तर अहिले नागरिकतासम्बन्धी नयाँ कानून लामो समयदेखि संसद्मा विचाराधीन हुँदा जनताले समस्या भोग्नुपरेको धारणा व्यक्त गरे। उनले उक्त विधेयकमा रहेको वैवाहिक अङ्गिकृतसम्बन्धी नागरिकताको व्यवस्था पनि विवादास्पद रहेको बताउँदै त्यसमा रहेको सात वर्षको अवधि हटाउन माग गरे। नेकपा (एमाले) का नरबहादुर धामीले वर्तमान सरकारले ढिलै भए पनि पहलकदमी गरेर नेपालको गुमेको भूमिलाई नक्सामा समावेश गरेको र सरकारले पुनःनिर्माणमा सन्तोषजनक रुपमा काम गरेको बताउए। उनले सरकारले चीनसँग पारवाहन सन्धि गरेको, देशका विभिन्न स्थानमा नयाँ सडकहरुको निर्माणको शिलान्यास गरेकोलगायत महत्वपूर्ण काम भएको उल्लेख गरे। नेकपा (एमाले)का सांसद नवराज सिलवालले संसद्मा बौद्धिक बहस हुनुपर्ने तर टिकाटिप्पणी मात्र बढी हुँदा संसदीय मर्यादामा चोट पुग्ने बताए। सरकारले गरेका राम्रा कामको कन्जुस्याई नगरी प्रशंसा गर्नुपर्ने विचार व्यक्त गरे। नेपाल मजदूर किसान पार्टीका सांसद प्रेम सुवालले भारतमा कोभिड१९ को सङ्क्रमण तीव्ररुपमा फैलिरहेको बताउँदै कोरोना सङ्क्रमण रोक्न नेपालका सीमानामा आवश्यक सतर्कता अपनाउन पर्ने सम्बन्धमा सरकारको ध्यान जानुपर्ने बताए। यसैगरी नेपाली कांग्रेसका प्रदीप गिरीले अहिलेको सङ्कटको घडीमा मुलुकलाई निकास दिन राजनीतिक दलहरुबीच राष्ट्रिय सहमति कायम गरेर निर्वाचनको वातावरण बनाउनेतर्फ दलहरुको ध्यानाकर्षण गराए। उनले भने, 'अहिले राष्ट्रिय सहमति आवश्यक छ। यहाँ प्रश्न सरकारको नेतृत्व कसले गर्छ भन्ने हैन, संविधानलाई बचाएर अघि बढ्ने हो। सहमति गरेर निर्वाचनको वातावरण बनाउनेतर्फ दलहरुको ध्यानाकर्षण गराउँछु।' उनले संसद्लाई पूरा अवधिभर चल्न दिएर प्रभावकारी बनाउन पनि माग गरे। नेपाल कम्युनिष्ट पार्टी (माओवादी केन्द्र) का सांसद शक्तिबहादुर बस्नेतले संसद्को रक्षा र रखबारी गर्न आफ्नो पार्टीले वर्तमान सरकारलाई दिएको समर्थन फिर्ता नलिएको स्पष्ट पारे। उनले भने, 'सरकारलाई दिएको समर्थनको अर्थ, यो संसद्को रक्षार्थ, जनमत र जनादेशबाट बनेको संसद्लाई असंवैधानिक कदमबाट भङ्ग नहोस् भनेर हो।' सांसद बस्नेतले पाँच वर्षे जनमत पाएको सरकारले संसद् विघटन गरेर असहज बाटोतर्फ अघि बढेको आरोप लगाए। नेकपा एमालेका मेटमणि चौधरीले मुलुकमा ठूलो समस्या बनिरहेको भूमि समस्याको समाधानका लागि राष्ट्रियस्तरको समिति गठन गरेर अघि बढेमा दशकौँदेखिको भूमि समस्या समाधान गर्न सकिनेमा सभामुखमार्फत सरकारको ध्यानाकर्षण गराए। उनले किसानले कमाएको जमीन जमीनदारले हडप्ने कार्य निन्दनीय भएको र हदबन्दीभन्दा बढीको जग्गा नियन्त्रण गर्न तथा गुठीका नाममा रहेका सम्पत्तिको प्रभावकारी व्यवस्थापनमा सरकारले उचित ध्यान नदिएको गुनासो समेत गरे। रासस"
प्रदीप गिरीको प्रस्ताव: समस्या समाधान गर्न सहमतिको सरकार बनाउनुपर्छ,"काठमाडौँ: नेपाली कांग्रेसका नेता तथा प्रतिनिधिसभा सदस्य प्रदीप गिरीले राजनीतिक अन्योल समाधानका लागि सहमतिको सरकार बनाउनु पर्ने बताएका छन् । संसद्को विशेष समयमा नेता गिरीले मुलुकमा अहिले देखिएको राजनीतिक अन्योललाई चिर्न सहमतिको सरकार निर्माण गर्नुपर्ने सुझाव दिएका हुन् । साथै निर्वाचन पनि सबै दलको सहमतिमा सहमतिको सरकारले गर्नुपर्ने उनको तर्क थियो । तर निर्वाचन सहमतिका आधारमा नभए २०४७ सालपछिको अवस्था जस्तै हुने उनले बताएका थिए । मुलुकमा देखिएको अन्योल चिर्न राष्ट्रिय सहमतिको आवश्यक छ । अहिले प्रधानमन्त्रीका लागि कांग्रेस सभापति शेरबहादुर देउवा, महन्थ ठाकुर, प्रचण्ड, वर्तमान प्रधानमन्त्री लागेको आएका छन् । यसरी समस्या समाधान हुँदैन । राष्ट्रिय सहमतिले मात्रै समस्याको समाधान हुन्छ सांसद गिरीले बताए । प्रधानमन्त्री केपी ओलीले काम नगरेर गफ दिएरै जनतालाई अल्मल्याउन लागेको आरोप लगाए । नगर्नु पर्ने काम गर्नमा प्रधानमन्त्रीले ध्यान दिएको भन्दै गिरीले प्रधानमन्त्रीको आलोचना गरेका थिए ।"
विद्युतीय बस खरिद प्रक्रिया पुनः अघि बढ्यो,"काठमाडौं : सरकारले विद्युतीय बस खरिद प्रक्रिया पुनः अघि बढाउन साझा यातायात सहकारी प्रालिलाई आवश्यक कागजात उपलब्ध गराएको छ। संस्थामार्फत नै विद्युतीय बस खरिद गरेर सञ्चालन गर्ने गरी सरकारले दुई वर्ष अघि उक्त सहकारीको सेयर खरिद गरेको थियो। त्यतिबेला बस कस्तो हुने भन्ने विवरणलगायत विषयमा समस्या आउँदा सरकारले साझालाई दिइएको रकम फिर्ता गर्ने जनाएको थियो। सेयर रकम फिर्ता नभएको र सोही रकमबाट अहिले बस खरिद गरेर सञ्चालन गर्ने योजना बनाइएको भौतिक पूर्वाधार तथा यातायात मन्त्रालयका प्रवक्ता दीपक भट्टराईले बताए। उनले भने, 'अहिले पुनः बस खरिदका लागि प्रक्रिया अघि बढिरहेको छ।' सरकारले २०७५ सालमा संस्थालाई ३०० विद्युतीय बस खरिदका लागि भन्दै रु तीन अर्ब बराबरको सेयर खरिद गरेको थियो। त्यतिबेला स्फेसिफिकेसन, ठेक्का कागजात बनाउनेलगायत प्राविधिक समस्या भएको प्रवक्ता भट्टराईले बताए। अहिले मन्त्रालयले आवश्यक सबै कागजात तयार गरेर संस्थालाई उपलब्ध गराएको छ। सरकारले बस खरिद पुनः अघि बढाउन भनेसँगै संस्थाले पनि खरिद प्रक्रिया अघि बढाइएको छ। संस्थाले ४० बस खरिदका लागि ठेक्का आह्वान गरेको छ। सार्वजनिक यातायातमा सरकारको प्रत्यक्ष लगानी नभए पनि सबैभन्दा बढी सरकारको सेयर रहेको संस्थाका रुपमा रहेको छ। सङ्घीय सरकार मात्रै होइन काठमाडौँ उपत्यकाका पालिकाले पनि संस्थाका सेयर खरिद गरेका छन्। संस्थाले ती पालिकासँगको सहकार्यमा सवारीसाधन सञ्चालन गर्दै आएको छ।  रासस"
नक्कली देखाएर सक्कली सुन लुट्ने दुई जना पक्राउ,"दमौली : नक्कली सुन देखाएर विभिन्न बहानामा सुन लुट्ने काममा संलग्न एक गिरोहलाई तनहुँ प्रहरीले पक्रेको छ। दमौलीको ट्राफिक चोकमा आएका बेला चाइना पुलसम्म पुर्याएर म्याग्दे गाउँपालिका १ धरादी निवासी ६४ वर्षीया सेतीमाया राना मगरका साथबाट सुन लुटेको आरोपमा प्रहरीले दुई जनालाई पक्रेको हो। आइतबार दिउँसो भएको घटनामा रानाले कानमा लगाएको डेढ तोलाको एउटा बेरुवा रिङ, घाँटीमा लगाएको सात लालको सुनको तिलहरी र साथमा रहेको नगदसहित एक लाख ५८ हजार एक सय ५० रुपैयाँ बराबरको सुन लुटपाट भएको थियो। ठगीको आरोपमा पक्राउ पर्नेमा धादिङ गंगा जमुना गाउँपालिका४ स्थायी घर भई हाल जिल्ला कास्की पोखरा महानगरपालिका११ रानीपौवा निवासी ३९ वर्षका सम्शेर सुनार र धादिङ सेरतुङ स्थायी घर भई हाल जिल्ला कास्की पोखरा महानगरपालिका२६ बुढीबजार निवासी ४४ वर्षका प्रेम तामाङलाई पक्राउ गरिएको प्रहरी नायव उपरीक्षक युवराज तिमिल्सेनाले बताए। उनीहरुलाई ठगी सम्बन्धी कसुर मुद्दामा अनुसन्धान भइरहेको उनले जानकारी दिए।"
खुवालुङ संरक्षणको माग गर्दै चुम्लुङ्ले गाड्यो सप्तकोसीमा झण्डा,"धरान : सप्तकोसीको बीचमा रहेको खुवालुङ (ढुङ्गा) को संरक्षणको माग गर्दै किराँत याक्थुम चुम्लुङ्ले सप्तकोसीमा झण्डा गाढेको छ । सोमबार चुम्लुङ्का केन्द्रीय समिति, प्रदेश समिति र जिल्ला समितिका प्रतिनिधिहरुले सप्तकोसीको त्रिवेणीमा गएर झण्डा गाढेको हो । सरकारले सप्तकोसीमा पानी जहाज चलाउन सहज बनाउन कोसीको बीचमा रहेको ढुङ्गा हटाउन तयारी थालेको भन्दै सांस्कृतिक, धार्मिक तथा एेतिहासिक महत्व बोकेको खुवालुङ बचाउन सरकारलाई दबाब दिने उदेश्यले झण्डा गाडेको चुम्लुङ सुनसरीका अध्यक्ष मोहन होक्पाचोङ्बाङ्ले बताए । उनले कुनै पनि बहानामा खुवालुङ हटाइए सरकारविरुद्ध शसक्त आन्दोलन गर्ने चेतावनी दिएका छ्न् । खुवालुङ्लाइ राई, लिम्बू,याख्यार सुनुवारहरुले पूजा गर्ने गरेका छ्न् । खुवालुङ्लाइ माझ किरात र लिम्बुवानको सिमानाको रुपमा समेत हेर्ने गरिएको छ । यही खुवालुङमा राई, लिम्बू, याख्या र सुनुवारको सङगम स्थल समेत रहेको चुम्लुङ सुनसरीका सचीव ताजुब लिम्बूले बताए चुम्लुङले त्रिबेणीमा पूजा समेत गरेको छ । लिम्बू फेदाङ्माले लिम्बू संस्कृती अनुसार विपत्ति नआओस भन्दै सप्तकोसीमा पूजा गरेर कामना गरेका छ्न् । खुवालुङ बचाउन किरात राई यायोख्याले समेत माग गर्दै सप्तकोसीमा यस अगाडि नै झण्डा गाडेको थियो। सप्तकोसीमा खुवालुङ संरक्षणको माग गर्दै झण्डा गाड्दै चुम्लुङका प्रतिनिधिहरु । तस्बिर : रत्नप्रसाद आचार्य"
महामारीका बावजुद नेवार समुदायको प्रसिद्ध पाहांच:ह्रे जात्रा (फोटो फिचर),"काठमाडौँ: काठमाडौं उपत्यकाबासी नेवार नेवार समुदायको प्रसिद्ध पर्व हो पाहांच:ह्रे जात्रा । हरेक वर्ष चैत्र कृष्ण चतुर्दशीदेखि चैत्र शुक्ल प्रतिपदासम्म तीन दिन मनाइने यस पर्वलाई 'पासा चह्रे' पनि भन्ने गरिन्छ । 'पाहाँ' को अर्थ पाहुना हो भने 'चह्रे'को अर्थ बोलाएर रमाइलो गर्नु । अर्थात् पाहुना वा साथीभाइलाई बोलाएर भेटघाट र रमाइलो गर्ने पर्वको रुपमा यसलाई मनाइन्छ । यस पर्वको पहिलो दिनमा लुकु महाद्यः (खाल्डोमा लुकेको महादेव)को पूजा गरिन्छ । र दोस्रो दिनलाई घोडे जात्राको रुपमा मनाइन्छ । यसपालि यो पर्व चैत २८ गते शनिबार परेको थियो। यो दिन टोलटोलका देवीदेवताको पूजाआजासँगै खटजात्रा गरिन्छ। घोडेजात्राको मध्यरातमा टुँडीखेलको बीच भागमा लुमद्यि अजिमा, वोटु अजिमा र कंग अजिमाको खट ल्याइ चिराग साटिन्छ। यसलाई द्यः ल्वाकेगु पनि भनिन्छ। यो पर्वले दिदीबहिनीको भेटघाटलाई संकेत गर्छ। यस्तै तेस्रो दिन मन्दिरबाट खट निकालेर टोलटोलमा घुमाइ पूजा गरिन्छ। दिउँसो लुमद्यि अजिमा, वोटु अजिमा र कंग अजिमाको खट असनमा ल्याएर चिराग साटिन्छ। र फेरि खटलाई टोलटोलमा घुमाएर राति जात्रा सम्पन्न गरिन्छ। सोमबार पर्वको अन्तिम दिन न्युरोड असन इन्द्रचोक लगायतका नेवार समुदायले यस पर्व धुमधाम साथ मनाए ।कोरोना महामारीका बीच नेवार समुदायका युवा र वृद्धहरुले यस पर्वलाई धुमधाम साथ मनाएका छन् ।"
अछामको बहुप्रतिक्षित चित्रे पुल ८ वर्षपछि सम्पन्न हुँदै,"अछाम: अछामको बहुप्रतिक्षित चित्रेपुल निर्माण कार्य अन्तिम चरणमा पुगेको छ । निर्माण कार्यमा ढिला गरेको भन्दै विवादित समेत बनेको चित्रेको मोटरेवल पुलको ९० प्रतिशत काम सकिएको हो । मंगलसेन नगरपालिका र चौरपाटी गाउँपालिकालाई जोड्ने पुल बैशाख भित्र सम्पन्न गरिसक्ने पूर्वाधार कार्यालय अछामका प्रमुख जंग थापाले बताए । २२ महिनामा चित्रे पुल निर्माण कार्य सम्पन्न गर्ने गरी ०७० साल भदौमा अनक नन्देगडा तुलसी जेभीसँग सम्झौता भएको थियो । तर ८ वर्ष पुग्न लाग्दा समेत पुल निर्माणको कार्य सम्पन्न हुन सकेको छैन । पेटी ठेक्का पाएको नन्देगडाले काम सम्पन्न गर्न नसकेपछि र अहिले मुख्य ठेकेदार अनक कन्ट्रक्सनको निगरानीमा काम भइरहेको छ । थापाले भने,निकै तोकेता गरेपछि अहिले मुख्य ठेकेदार अनक कन्ट्रक्सनको निगरानीमा काम भइरहेको छ । चार वटा स्ल्याब हाल्ने काम सकिएको छ अब फिनिसिङको काम मात्र बाँकी छ ।' मंगलसेन र चौरपाटी गाउँपालिकाको सिमानाको बुढीगंगा नदीमा बन्न लागेको उक्त पुलको स्थानीय अनक नन्देगडा तुल्सीदुर्गा जेभीसँग तत्कालिन जिल्ला विकास समितिले गरेको सम्झौता अनुसार सय मिटर लम्बाईको पक्कीपुल भ्याट बाहेक ५ करोड ६३ लाख १५ हजार ७ सय ६६ रुपैयाँमा २२ महिनामै काम सक्नुपर्ने थियो । पुलको रकम बढेर अहिले ७ करोड २९ लाख पुगेको अनक कन्ट्रक्सनका प्रतिनिधि राम प्रसाद न्यौपानेले बताए । उनले भने 'पहिले नै स्टेमेटमा धेरै विषय छुटेको रहेछ, यसअघि सम्झौता अनुसार मुख्य रड, कंक्रिट, एउटा स्ल्याब स्टिमेटमा उल्लेख नभएका कारण पुल निर्माण ढिलाइ भएको हो ।' पुल निर्माण कार्य हेर्दा अब छिटै निमार्ण सम्पन्न हुने देखिएको स्थानीय भरत बिकले बताए । उनले भने,ढिला सुस्ती निकै भयो,अब पुल पूरा हुन्छ भन्ने आशा छ, यो पुल बनेपछि पवित्रस्थल त्रिवेणी, रामारोशन, खप्तड, बैधनाथ, पञ्चदेवल लगायत पर्यटकीय क्षेत्रको यात्रा गर्ने पर्यटकलाई सजिलो हुन्छ । यो पुल सेती लोकमार्ग र मध्यपहाडी लोकमार्गसँग पनि जोडिएको छ ।' लामो समय निर्माण कार्य ठप्प हुँदा विवादमा समेत तालिएको पुलको काम अगाडि बढेपछि स्थानीयहरु उत्साही देखिएका छन् । पुल बनेपछि साँफे मंगलसेन आवत जावतमा निकै सजिलो हुने उनीहरु बताउँछन् । साँफेबगरमा पूर्वाधार कार्यालय स्थापनापछि जिल्लामा लामो समयदेखि निर्माणाधीन अवस्थामा रहेको दुनीरवा, बिरा र चित्रे पुलको निर्माण कार्य अगाडि बढेको छ ।"
बालिका बलात्कारका अभियुक्तलाई दैलेख अदालतले सुनायो १९ वर्ष कैद सजाय,दैलेख: बलात्कार कसुर प्रमाणित भएका एक युवकलाई दैलेख जिल्ला अदालतले १९ वर्ष कैद सजाय फैसला गरेको छ । मानसिक रुपमा अपाङ्ग रहेकी १३ वर्षीया बालिकालाई बलात्कार गरेका दुल्लु नगरपालिका४ का २४ वर्षीया दीपक विकलाई अदालतले १९ वर्ष कैद सजाय फैसला गरेको हो । जिल्ला न्यायाधीश दण्डपाणि लामिछानेको एकल इजलासले उक्त फैसला गरेको अदालतका श्रेस्तेदार इन्द्रबहादुर कार्कीले जानकारी दिए । बलात्कृत बालिका मानसिक रुपमा अपाङ्ग छिन् । बालिका मानसिक अपाङ्गता रहेको दुल्लु अस्पतालको रिपोर्टमा उल्लेख छ । अभियुक्त दीपकलाई बालिका बलात्कार कसुरमा १८ वर्ष र सुस्त मनस्थितिको बालिकालाई बलात्कार गरेको कसुरमा थप एक वर्ष गरी १९ वर्ष कैद सजाय तोकिएको श्रेस्तेदार कार्कीले जानकारी दिए । श्रेस्तेदार कार्कीका अनुसार बालिकालाई क्षतिपूर्तिस्वरूप दीपकले १ लाख रुपैयाँ उपलब्ध गराउनु पर्ने र पीडित राहत कोषमा दुई हजार दुई सय रुपैयाँ जम्मा गर्न पनि अदालतले आदेश दिएको छ । मदिरा सेवन गरेका दीपकले ती बालिकालाई घर नजिकै खेलिरहेको मौका छोपी चाउचाउ खुवाउने प्रलोभनमा पारी बाँसघारीमा लगेर जबरजस्ती करणी गरेका थिए । २०७६ मंसिर ३० गतेको बालिका बलात्कारको घटनामा पीडित बालिकाका आफन्तले २०७६ पुस ३ गते जिल्ला प्रहरी कार्यालय दैलेखमा उजुरी दिएका थिए । प्रहरीमा उजुरी दिएकै दिन पीडित बालिकाको दुल्लु अस्पतालमा स्वास्थ्य परीक्षण गरिएको थियो । प्रहरीले अभियुक्त दीपकलाई पक्राउ गरेर अनुसन्धानपछि तयार पारेको प्रतिवेदनका आधारमा जिल्ला सरकारी वकिल कार्यालयले दैलेख जिल्ला अदालतमा जबरजस्ती करणी सम्बन्धि अभियोग पेश गरेको थियो । उक्त अभियोग सम्बन्धमा थुनछेक बहसपछि अभियुक्त दीपकलाई पुर्पक्षका लागि दैलेख जिल्ला कारागारमा थुनामा राखिएको थियो । बलात्कार भए नभएकोबारे पुष्टि गर्न बालिका पीडितको भेजिनल स्वाब राष्ट्रिय विधि विज्ञान प्रयोगशालामा पठाइएको थियो । प्रयोगशालाबाट भेजिनल स्वाबको रिपोर्ट आउन ढिलाइ भएका कारण उक्त बलात्कार घटनामा एक वर्ष पछि फैसला भएको हो ।
कोरोना त्रासले घर फर्कने बढे,"रौतहट : छिमेकी मुलुक भारतमा कोरोना संक्रमण तीव्ररुपमा बढेसँगै नेपाल फर्किनेहरुको संख्या बढेको छ । भारतमा कोरोनाको पुन: उच्चदरमा बढ्न थालेपछि रौतहट घर भइ भारतको विभिन्न स्थानमा बस्दै आएकाहरु फर्कन थालेका छन । रौतहटको सीमाक्षेत्र हुँदै पछिल्ला दिनमा दैनिक सयौंको संख्यामा मानिस नेपाल आउने गरेका छन् । रोजगारीको सिलसिलामा भारत सहरमा गएका नेपाली कोरोना संक्रमण बढेसँगै घर फर्कन थालेका हुन् । लकडाउनमा विदेश बस्नुभन्दा स्वेद फर्कनु सुरक्षित भएपछि सीमा क्षेत्रमा भिड बढेको रौतहटका प्रमुख जिल्ला अधिकारी इन्द्रदेव यादवले बताए। रौतहटको गौर र बंकुल नाकाबाट मात्रै नेपाल प्रवेश गर्न दिने व्यवस्था मिलाएको प्रजिअ यादवको भनाइ छ । जिल्लास्तरीय कोभिड संकट व्यवस्थापन केन्द्रको निर्णयले सिमानामा चेकजाँच, अभिलेखिकरण र परीक्षण गर्ने समेत व्यवस्था मिलाएको छ । जिल्ला अस्पताल गौरमा रहेको पीसीआर ल्याब संचालनमा रहेको तथा १८ वटै पालिकालाई क्वारेन्टाइन व्यवस्था गर्न पत्राचार गरिएको जिल्ला प्रशासन कार्यालयले जनाएको छ ।"
लहानमा फेरि सुनचाँदी व्यवसायीको घरमा लुटपाट,"सिरहा : सिरहाको लहान नगरपालिका ७ का महालक्ष्मी ज्वेलर्सका प्रोपराइटर राजेश सारडाको घरमा करिब डेढ घण्टाअघि लुटपाट भएको छ। सुनचाँदी व्यवसायी सारडाको घरबाट उनको बा १० च ९३०२ नम्बरको कार र सुनचाँदी लुटेरा समुहले लगेको जनाइएको छ। यसअघि शनिबार राति लहान नगरपालिका२३ मा सुनचाँदी व्यवसायी प्रदीप विश्वकर्मा हत्या र लुटपाट भएको थियो। त्यस घटनाको ३६ घण्टा पनि नबित्दै लहान७ मा फेरि लुटपाट भएको हो। 'कार नै चोरेर लगेको जानकारी आएको छ, इलाका प्रहरी कार्यालय लहानका डीएसपी डा तपनकुमार दाहालले भने, हामी खोजबिन र अनुसन्धानमा खटेका छौँ। लहानमा पछिल्लो एक सातामा तीनवटा लुटपाट तथा डकैतीका घटना घटेका छन्। बढ्दो लुटपाट तथा डकैतीका घटनाले यहाँका सर्वसाधारण त्रासमा छन्।"
शिक्षण संस्था तत्काल बन्द नगर्न सरोकारवालाहरुको सुझाव,"काठमाडौं : सरोकारवालाहरुले कोरोना भाइरस (कोभिड१९) संक्रमणको कारण देखाएर देशभरका विद्यालय बन्द नगर्न सुझाव दिएका छन् । शिक्षा मन्त्रालयले सोमबार आयोजना गरेको छलफलमा सहभागीहरुले स्वास्थ्य सुरक्षाका मापदण्ड अपनाउन र वैकल्पिक सिकाइको सुनिश्चितता गर्न समेत सुझाएका छन्। उनीहरुले विद्यालय खोल्ने कि बन्द गर्ने भन्नेबारे निर्णय गर्ने जिम्मा स्थानीय सरकारलाई दिनुपर्ने बताएका छन्। सरोकारवालाहरुले स्वास्थ्य मापदण्ड तथा कोभिड प्रोटोकल पालना भएनभएकोबारे स्थानीय तहबाट अनुगमन गर्नुपर्ने, शिक्षक तथा विद्यार्थीले आवश्यक स्वास्थ्य सुरक्षा अपनाएर शैक्षिक गतिविधिलाई निरन्तरता दिनुपर्नेमा जोड दिएका छन्। स्थानीय तहका प्रतिनिधिले पनि शिक्षण संस्थामा बेलाबखत निगरानी गर्ने, कुनै शिक्षण संस्थामा संक्रमण प्रकाशमा आएको खण्डमा सोही शिक्षण संस्थालाई निश्चित अवधिका लागि बन्द गर्न सकिनेलगायतका विषयमा सुझाव दिएका छन्। यसअघि आइतबार निजी तथा आवसीय विद्यालय अर्गनाइजेशनले विज्ञप्ति सार्वजनिक गर्दै सरकारले शैक्षिक संस्था बन्द गर्ने प्रस्ताव अघि सारेकोप्रति असन्तुष्टि जनाएको थियो। प्याब्सनले कोरोना त्रासका नाममा विद्यालय बन्द गर्नु ठिक नभएको भन्दै स्वास्थ्य सुरक्षा सावधानी अपनाएर पठनपाठनलाई निरन्तरता दिनु उचित हुने बताएको छ। अब विद्यालय बन्द गर्ने वा नगर्ने भन्नेबारे मन्त्रिपरिषदबाट आवश्यक निर्णय हुने जनाइएको छ।"
विराटनगरमा एक कोरोना संक्रमितको मृत्यु,विराटनगर : विराटनगरमा एक कोरोना संक्रमितको मृत्यु भएको छ । झापा दमक घर भएका ९२ वर्षीय पुरुषको विराटनगर स्थित कोसी अस्पताल कोभिड १९ उपचार केन्द्रमा मृत्यु भएको हो । दोस्रो चरणको संक्रमण फैलिएसँगै प्रदेश १ मा कोरोनाका कारण मृत्यु हुने यी दोस्रो संक्रमित हुन् । यस अघि पनि झापामा नै एक महिलाको कोरोना संक्रमणका कारण मृत्यु भएको थियो । मृत्यु भएका बृद्धलाई कोरोना संक्रमण भएपछि गत २५ गते अस्पतालमा भर्ना गरिएको थियो । घरकै परिवारलाई संक्रमण भएपछि उनीसहित उनका अन्य चारजना आफन्त पनि अस्पताल भर्ना भएका थिए । सुगरका समेत बिरामी रहेका वृद्धको उपचारका क्रममा गएराती १२ बजे मृत्यु भएको अस्पतालका फोकल पर्सन एपोलो भगतले बताए । वृद्धको शव राती नै आफन्तको जिम्मा लगाइएको छ ।
गुहार माग्दामाग्दै गोली प्रहार,"सिरहा : एक समूहले शनिबार मध्यरात लहान नगरपालिका२३ गढिया चोकस्थित अमिता ज्वेलर्सका प्रोप्राइटर प्रदीप विश्वकर्माको गोली हानी हत्या गरेको छ । सुनचाँदी व्यवसायी विश्वकर्मा बस्ने कोठामा रहेका सुनचाँदी र नगद लुटेराले लुटेका छन् । पसलमा भने तोडफोड गरेका छैनन् । उनकी पत्नी अमिता रुचाल डाका समूहको आक्रमणबाट घाइते भएका छन् । विश्वकर्मा परिवारसहित वडाध्यक्ष कन्हैया गुप्ताको घरमा डेरा गरी पसल गर्थे । अपराधीहरू घर पछाडीबाट छिर्न थालेपछि बुवाले स्थानीयसँग गुहार मागेको १५ वर्षीय प्रेम रुचालले बताए । बुवाले एकदुई जनालाई फोन गर्नुभयो । तबसम्म डाकाहरू घरको कम्पाउन्डमा आइसकेका थिए । ढोका फोडेर भित्र छिरेपछि बुवाआमालाई कुटपिट गर्न थाले । हामी खाटमुनि लुक्यौं, प्रेमले भने, स्थानीयहरू घरबाहिर आएर होहल्ला गरेपछि डाकाहरू धरिलो हतियार र गोली प्रहार गरेर भागे । टाउको, अनुहार र हातमा खुकुरी प्रहार र छातीमा गोली लागी घाइते भएका विश्वकर्माको आइतबार सप्तऋषि अस्पतालमा उपचारका क्रममा मुत्यु भएको हो । डड्यांग डुंग आवाज सुनेपछि आफू ब्युँझिएको छिमेकी तेजनारायण ठाकुरले सुनाए । डकैती भइरहेको बुझेपछि आफुले विश्वकर्मा बस्ने घरका मालिक वडाध्यक्ष गुप्तालाई फोन गरेको उनले बताए । गुप्ताले प्रहरीलाई खबर गरेपछि प्रहरी टोली ३५ मिनेटपछि घटना स्थल पुगेको थियो । समयमा प्रदीपको गुहार स्थानीयले सुनिदिएको भए ज्यान बच्ने थियो, उनले भने । सिरहाका एसपी सुदीपराज भण्डारीले उक्त घटनामा संलग्न रहेको आशंकामा लहान नगरपालिका७ का रामकृष्ण चौधरी र लहान नगरपालिका२३ का सूर्य सहनीलाई फलामको छिनोसहित नियन्त्रणमा लिएर अनुसन्धान गरिरहेको बताए ।"
सिम्रिकले निभायो निकुञ्जको डढेलो,"काठमाडौं : बूढानीलकण्ठ नगरपालिका१ स्थित शिवपुरीनागार्जुन राष्ट्रिय निकुञ्जमा आइतबार लागेको डढेलो सिम्रिक एयरको सहयोगमा निभाइएको छ। आइतबार बिहान लागेको आगो निभाउन स्थलगत प्रयासबाट मात्रै सम्भव नभएपछि सिम्रिक एयरको हेलिकप्टरबाट पानी खन्याइएको हो। सिम्रिक एयरका कार्यकारी निर्देशक क्याप्टेन सिद्धार्थ गुरुङले सामाजिक उत्तरदायित्व कार्यक्रमअन्तर्गत निःशुल्क रूपमा निकुञ्जको आगो निभाउन सहयोग गरिएको जानकारी दिए। निकुञ्जमा आगो लागेको सुनेपछि सामाजिक जिम्मेवारी बहन गर्न प्रयास गरेका हौँ, कार्यकारी निर्देशक गुरुङले भने। सिम्रिकको फायर फाइटिङ हेलिकप्टरबाट २ घण्टा लगाएर पानी खन्याइएको थियो। हेलिकप्टरमा झुन्डिएको ब्याम्बी बकेटको सहायताले २० हजार लिटर पानी खन्याइएको क्याप्टेन गुरुङले बताए। उक्त बकेटले एक पटकमा ८ सय लिटर पानी बोक्छ। आगो निभाउन गुरुङसहित ५ क्याप्टेनको टोली खटिएको थियो। हेलिकप्टरमा पानी भर्न होटल सब्रिनाको स्वीमिङ पुल र मेलम्ची खानेपानी आयोजनाको पानीसँगै स्थानीयको माछापोखरी प्रयोग गरिएको उनले बताए। आगलागीबाट ससाना बोटबिरूवा नष्ट भएका छन्। अन्य ठूलो क्षति भने नभएको जनाइएको छ। नेपालमा हेलिकप्टरबाट पानी हालेर आगो निभाउने काम सिम्रिक एयरले नै सुरु गरेको हो। यसअघि ताप्लेजुङस्थित पाथीभरा मन्दिर क्षेत्रको जंगलमा लागेको आगो निभाउन पनि सिम्रिक फायर फाइटिङ हेलिकप्टरको प्रयोग गरिएको थियो।"
"मोरङमा बलेरो पिकअप दुर्घटना : छ जना घाइते, एक गम्भीर","विराटनगर : मोरङको लेटाङ नगरपालिका७ स्थित भुवाखोलामा आइतबार साँझ भएको बलेरो पिकअप गाडी दुर्घटनामा परेर छ जना घाइते भएका छन् । घाइतेमध्ये एक जना वृद्धा महिलाको अवस्था गम्भीर छ । लेटाङबाट वाराङ्गीतर्फ जाँदै गरेको प्र१०२००२ च ४१७३ नम्बरको बलेरो पिकअप साँझ ६ः३० बजेतिर दुर्घटनामा परेको हो । मोरङ प्रहरीका प्रवक्ता डीएसपी मानबहादुर राईले बालुवामा चिप्लिएर ढुंगामा ठोक्किएपछि गाडी दुर्घटनामा परेको जानकारी दिए । उनका अनुसार उकालो कच्ची सडकका कारण दुर्घटना भएको प्रारम्भिक अनुसन्धानबाट खुलेको छ । दुर्घटनामा परेर लेटाङ ७ की ६३ वर्षीया बुद्धमाया राई, ५३ वर्षीय कुसुमलाल राई, ५२ वर्षीय इन्द्रबहादुर राई, ४१ वर्षीय मानवीर लिम्बू, ४८ वर्षीय रत्नप्रसाद लिम्बू र १७ वर्षीया सरु लिम्बू घाइते भएका छन् । घाइतेमध्ये बुद्धमायाको अवस्था चिन्ताजनक छ । घाइतेहरुको विराटनगरस्थित विराट नर्सिङ होम एवं विराटनगर अस्पतालमा उपचार भइरहेको जानकारी डीएसपी राईले दिए । उनका अनुसार दुर्घटना लगत्तै चालक लेटाङ ७ का २८ वर्षीय सपन लिम्बूलाई नियन्त्रणमा लिएर घटनाको अनुसन्धान थालिएको छ ।"
जब ८ महिनाको गर्भ फालियो,"दोलखा : मेलुङ गाउँपालिका७ की ४० वर्षीया एक महिला पाँच वर्षदेखि एकल रूपमा थिइन्। तर, छिमेकी ४५ वर्षीय पुरुषले स्थानीय बजार जाने क्रममा जबर्जस्ती शारीरिक सम्बन्ध राखेका कारण गर्भ रहन गयो। तर, त्यो गर्भ यही चैत ५ गते आठ महिनामा फालियो, त्यो पनि छोराकै उपस्थितिमा। गर्भपतनका कारण ती महिलाको ज्यान जोखिममा परेपछि पीडित पक्ष प्रहरीमा पुगेको थियो। तर, प्रहरीले उजुरी दर्ता गर्न अस्वीकार गरेपछि पीडित महिलाले न्याय र उपचार नपाउने अवस्था देखिएको छ। कुन कानुनअन्तर्गत मुद्दा चलाउने भन्ने अन्योलका कारण उजुरी दर्ता गर्न नमिलेको दोलखाका प्रहरी प्रमुख डीएसपी भेषराज रिजालले बताए। यसले पीडित पक्षलाई न्याय दिलाउन कानुनी जटिलता बढाएको जनाइएको छ। एकल महिलाका २१ वर्षीय छोराले आमाको ज्यान बचाउन गर्भपतनका लागि आफैं गएको स्वीकार गरे। एक्कासि बिरामी भएपछि आमालाई सोधपुछ गर्दा गर्भको कुरा आयो। र, त्यो मान्छेलाई बोलाएर गर्भपतन गराउन काठमाडौं कलंकी गएका हौं, ती युवकले भने। ती महिलाले आफूलाई जबर्जस्ती रातारात गर्भपतन गर्न काठमाडौं लगेको जनाएकी छन्। गर्भपतनपछि पोसिलो खानेकुरा र अन्य उपचार अभावमा ती महिला थलिँदै गएपछि गाउँलेले उपचारार्थ चरिकोट अस्पताल ल्याएका थिए। त्यही बेला उक्त घटना बाहिरिएको हो। डीएसपी रिजालले गर्भपतन गरेको क्षेत्र आफ्नो कार्यक्षेत्रभित्र नपर्ने भएकाले कानुनी जटिलता आएको बताए। चरिकोट अस्पतालमा एकद्वार संकट व्यवस्थापन (ओसीएमसी)मार्फत ती महिलाको निःशुल्क उपचार गरिएको थियो। तर, जनप्रतिनिधि र प्रहरीको दबाबमा पीडित महिलालाई उपचार नगरी मानसिक अस्पताल पाटनमा रेफर गरेको जनाइएको छ। मानसिक अस्पताल पाटनमा पीडितको उपचार भइरहेको उनकी बुहारीले बताइन्। मेलुङ गाउँपालिकाका जनप्रतिनिधि, प्रहरी र चरिकोट अस्पतालले देखाएको व्यवहार पीडकलाई जोगाउने खालको रहेको छिमेकीको गुनासो छ। मेलुङ गाउँपालिका७ का वडाध्यक्ष नवराज खड्काले बिरामी चरिकोट अस्पतालमै रहेकाले त्यतै बुझ्नुपर्ने बताए। चरिकोट अस्पतालका सूचना अधिकारी शान्तिप्रसाद न्यौपानेले गम्भीर प्रकृतिको घटना भएको र एकद्वार संकट व्यवस्थापन (ओसीएमसी)मार्फत उपचार गरिएकाले थप कुरा प्रहरीसँग बुझ्न अनुरोध गरे। सामान्य अवस्थामा कानुनले १२ हप्तासम्म गर्भपतन गर्न पाउने मान्यता दिएको छ।"
दुर्घटनामा मोटरसाइकल चालकको मृत्यु,विराटनगर : मोरङको लेटाङ नगरपालिका९ पारुहाङ चोकमा सोमबार बिहान भएको मोटरसाइकल दुर्घटनामा परेर चालकको मृत्यु भएको छ। दुर्घटनामा लेटाङ९ का ४५ वर्षीय रवीन्द्रकुमार लिम्बूको ज्यान गएको मोरङ प्रहरीका प्रवक्ता डीएसपी मानबहादुर राईले जानकारी दिए। उनका अनुसार मे ९ प ९५१ नम्बरको मोटरसाइकल बिहान १ बजेतिर आफैँ अनियन्त्रित भएर दुर्घटनामा परेको प्रारम्भिक अनुसन्धानबाट खुलेको छ। दुर्घटनामा परेर गम्भीर घाइते भएका लिम्बूको उपचारका क्रममा विराटनगरको विराट नर्सिङ होम एवं विराटनगर अस्पतालमा बिहान ४ बजेतिर मृत्यु भएको डीएसपी राईले बताए। उनका अनुसार मृतकको टाउकोमा चोट लागेको थियो। घटनाका बारेमा थप अनुसन्धान थालिएको प्रहरीले जनाएको छ।
जिब्रो छेड्ने जात्रामा आठौँ पटक बुद्धकृष्णले जिब्रो छेड्ने,"भक्तपुर : मध्यपुरथिमि नगरपालिका बोडेमा हरेक नयाँ वर्षको वैशाख २ गते मनाइने प्रसिद्ध जिब्रो छेड्ने जात्रामा यस वर्ष आठौं पटक बोडेका ४८ वर्षीय बुद्धकृष्णवांग श्रेष्ठले जिब्रो छेड्ने छन्। गत वर्ष विश्व महामारीका रुपमा फैलिएको कोभिड१९ का कारण जात्रा सञ्चालन हुन नसक्दा इतिहासमै पहिलोपटक रोकिएको यो जात्राले यस वर्ष भने निरन्तरता पाउने भए पछि जिब्रो छेड्न उनी तयार भएका हुन्। मध्यपुरथिमि नगरपालिकाले सञ्चालन गरेको नेपाल कोरियामैत्री नगरपालिका अस्पतालमा लामो समयदेखि एम्बुलेन्स चालकको रुपमा कार्यरत उनले कोरोना महामारी सुरु भएसँगै गत वर्षदेखि कोभिडका बिरामी मात्रै बोक्ने आइसोलेटेड एम्बुलेन्स चलाएर कोरोना सङ्क्रमितको सेवा गर्दै आएका छन्। बुद्धकृष्णले भने, 'मानवीय सेवा र कला संस्कृतिको संरक्षणमा लाग्दै आएको मैले गत वर्ष कोरोनाका कारण जात्रा रोकिएकाले जिब्रो छेड्न पाइन, यस वर्ष वैशाख २ गते आठौँ पटक जिब्रो छेडेर जात्रालाई निरन्तरता दिने निर्णय गरेको छु, एम्बुलेन्स चलाएर विरामीको सेवा पनि गरिरहेको छु।' नगरपालिकाले यस वर्ष बिस्केटका कुनै पनि जात्रा र पर्व नरोकिने सूचना जारी गरे पछि मध्यपुरथिमिमा मनाइने सबै जात्रा सञ्चालन हुने भएका हुन्। नगरपालिकाका प्रमुख मदनसुन्दर श्रेष्ठले कोरोनाको बाहनामा यस वर्ष यहाँका कुनै पनि जात्रा पर्व नरोकिने बताउँदै सबै जात्रामा उत्साहपूर्वक नागरिकलाई आह्वान गरेका छन्। नगरप्रमुख श्रेष्ठले भने, 'यस वर्ष कुनै जात्रा रोकिँदैन, नेवार समुदायको कला, संस्कृति र इतिहास बोकेको जात्रा पर्व कुनै बाहनामा रोकिनु हुँदैन, थिमिको सबै जात्रा यथावत्रुपमा चल्छ र चलाउँछौँ।' नगरपालिकाले जात्रा नरोक्ने भए पछि बुद्धकृष्णले जिब्रो छेड्न आवश्यक तान्त्रिक विधि पूरा गर्दै आएका छन् भने १० इञ्च लामो सुइरो बनाएर कर्मी नाइकेले तेलमा डुबाएर राखेका छन्। 'परापूर्वकालदेखि चल्दै आएको जिब्रो छेड्ने जात्रा सयौँ वर्षदेखि अहिलेसम्म देशमा जस्तोसुकै सङ्कट आउँदा पनि रोकिएको थिएन, गत वर्ष रोकियो, अब रोक्दैनौँ', बुद्धकृष्णले भने। जात्रा मध्यपुरथिमि बोडेका श्रेष्ठ थरले प्राचीन पाँचो गणेश मन्दिर परिसरमा हजारौँ भक्तजनको उपस्थितिमा जिब्रो छेड्ने प्रचलन छ। जिब्रो छेडिसकेपछि ती व्यक्तिले अर्धचन्द्राकार महादीप बोकेर बोडे शहर परिक्रमा गर्ने र बोडेकै महालक्ष्मी मन्दिरको परिक्रमापछि उक्त सुइरो जिब्रोबाट झिकेर महालक्ष्मी मन्दिरमै ठोकेर घाउँमा महालक्ष्मी मन्दिरको माटो लगाउने प्रचलन छ। हालसम्म १२ जनाबाट निरन्तर १०६ वर्ष जिब्रो छेडेका छन्। विसं २०७६ सम्ममा सात पटक जिब्रो छेडेका बुद्धकृष्णले यसवर्ष आठौँ पटक जिब्रो छेड्ने तयारीमा छन्। यसअघि विसं १९६९ देखि १९९० सम्म हर्कनरसिंह बासँश्रेष्ठले २२ पटक, विसं १९९१ देखि २०२२ सम्म बेखानारायण हायश्रेष्ठले ३२ पटक, २०२३ मा हरिदेव किला श्रेष्ठले, २०२४ देखि २०२६ सम्म हरि भासिंक श्रेष्ठले तीन पटक, २०२७ र २०२८ मा इन्द्रबाटा श्रेष्ठले दुई पटक जिब्रो छेडेका थिए। त्यस्तै २०२९ देखि २०३१ सम्म हर्केश्वर ब्याँ श्रेष्ठले तीन पटक, २०३२ देखि २०३८ सम्म चन्द्रसेन द्यों श्रेष्ठले सात पटक, २०३९ देखि २०४६ सम्म दीलकुमार खपे श्रेष्ठले सात पटक, २०४७ मा मुनि घों श्रेष्ठले, २०४८ मा धर्मराज बलाय श्रेष्ठले, २०४९ देखि २०६० सम्म १२ पटक कृष्णचन्द्र बाग श्रेष्ठले, बुद्धकृष्ण बाग श्रेष्ठले २०६१ देखि २०६४ सम्म तथा २०७३ देखि २०७५ सम्म सात पटक तथा जुजुभाई बासँ श्रेष्ठले २०६५ देखि २०७२ सम्म आठ पटक जिब्रो छेडेर जात्रालाई निरन्तरता दिँदै आएका छन्। बाजे हर्कनारायण अगाडि पनि निरन्तररुपमा जिब्रो छेड्ने जात्रा सञ्चालन भएको र देशमा जस्तोसुकै सङ्कट आउँदा पनि कुनै पनि साल यो जात्रा नरोकिएको आठ पटक जिब्रो छेडाएका जुजुभाई बाँस श्रेष्ठले बताए।"
आरोपी छुटाउन दबाब,"इटहरी : चैत ५ गते खोलामा डुबेको अवस्थामा मोरङको सुन्दरहरैंचा५ का सुरज चौधरीको शव तेलिया खोलामा भेटियो । २५ वर्षीय उनको स्वाभाविक मृत्यु नभएर हत्या भएको आफन्तको गुनासो छ । घटनामा न्याय दिलाउनुको साटो स्थानीय जनप्रतिनिधि र प्रहरी प्रशासनले मिल्न दबाब दिएका उनीहरूको भनाइ छ । घटना भएको अघिल्लो रात सुरज स्थानीय राजेश चौधरीको मोटरसाइकलमा हिँडेका थिए । खोलामाथिको पुलमा राजेशले चलाउने को ३७ प ७४४५ नम्बरको मोटरसाइकल लडेको अवस्थामा भेटिएको थियो । राति साढे एघार बजे राजेशले घरबाट दाइलाई लिएर गएको थियो, सुरजकी बहिनी सविना चौधरीले भनिन्, भोलिपल्ट बिहानै दाइको लास खोलामा भेटियो । सुरज र राजेश मिल्ने साथी थिए । केही महिनाअघि मात्र राजेश वैदेशिक रोजगारबाट फर्किएका थिए । घटनापछि बेपत्ता राजेशलाई दुई दिनपछि प्रहरीले फेला पारेको थियो । बेलबारीका प्रहरी निरीक्षक ऋषिराज ढकालका अनुसार लाइसेन्स नभएको अवस्थामा दुर्घटना भएपछि राजेश डराएर भागेका थिए । घटना भएको अघिल्लो रात राजेशले सुरजलाई घरबाट लानु, पुलमाथि मोटरसाइकल र खोलामा लास भेटिएपछि नियोजित रूपमा हत्या भएको हुन सक्ने आफन्तको भनाइ छ । घटनाको अनुसन्धानको लागि प्रहरीले राजेशलाई पक्राउ गरे पनि सबैतिरबाट मिल्न दबाब आएको सुरजकी श्रीमती उषा चौधरीले बताइन् । गाउँलेदेखि प्रहरी सबैले मिल्नु, उनीहरू धनी मान्छे हो, छुटिहाल्छ भन्छन्, उनले भनिन्, नियमले ८ लाख पाइन्छ भनेर भनेको छ । प्रहरी निरीक्षक ढकालले भने घटना हत्या नदेखिएको दाबी गरे । दुर्घटना मुद्दामा अनुसन्धान भइरहेको र परिवारले ज्यानमुद्दा पनि नहालेको उनले बताए । सवारी ज्यान मुद्दाअनुसार पाउनुपर्ने क्षतिपूर्ति उहाँहरूले पाउने कु्रा हुन्छ, ढकालले भने, पछि हत्या ठहरिएन भने त्यो पनि पाउनुहुन्न ।"
डढेलोले म्याग्दीको सोह्र सय हेक्टर बन सखाप,"बेनी : डढेलोले म्याग्दीमा एक हजार छ सय हेक्टरभन्दा बढी क्षेत्रफलको बन सखाप पारेको छ। लामो खडेरीसँगै सामुदायिक, राष्ट्रिय, आरक्ष र संरक्षण क्षेत्रका वनमा केही दिनयता डढेलो लाग्ने क्रम बढेको छ। डिभिजन वन कार्यालयका अनुसार आइतबारसम्म म्याग्दीको ११४ ठाउँमा एक हजार ६३८ हेक्टर क्षेत्रफलमा डढेलो लागेको छ। सहायक बन अधिकृत नरबहादुर क्षेत्रीले दैनिक ५६ ठाउँमा डढेलो लागिरहेको बताए। बस्ती नजिकका प्रायः सबै भीर र जोडिएको जंगलमा डढेलो छ, सहायक वन अधिकृत क्षेत्रीले भने, डढेलो नलगाउने प्रचलन रोक्न अनेक प्रयत्न गरियो तर सफल भएको छैन। चैत महिना सुरु भएदेखि डढेलो बढेको क्षेत्रीले बताए। धौलागिरी, मंगला र मालिका गाउँपालिकाको उपल्लो भेगका प्रत्येक बस्ती नजिकका वनमा डढेलो लागेको छ । वनपाखा र भीरमा लागेको डढेलोको धूवाँ र कच्ची सडकमा गाडीले उडाउने धूलोले वायु प्रदूषण बढेको छ । बेनीको वायुमा १ सय २५ पीएम प्रदूषण देखिएको छ । राम्रो घाँस पलाउने गलत बुझाइका कारण गोठालाहरुले वनमा डढेलो लगाउने गर्छन्। बन्यजन्तुको चोरीशिकारी गर्ने समूहले पनि बनमा आगो लगाउने गर्छन्। डढेलोका कारण वन्यजन्तु र पंक्षीको बासस्थान नष्ट भएको छ। कतिपय वन्यजन्तु र पंक्षीले डढेलोमा ज्यान गुमाएका छन्। जडिवुटी र ससाना बिरुवा आगोले जलेर नष्ट भएको छ। वन डढेलो नियन्त्रण गर्न जिल्लास्तरीय एक र सबै छ वटा स्थानीय तहमा सबडिभिजन डढेलो नियन्त्रण सञ्जाल गठन भएका छन । वन कार्यालयको अभिलेखअनुसार डढेलो नियन्त्रण गर्न सुरक्षाकर्मी र वन कर्मचारीलाई खाजामात्र एक लाख ५० हजार खर्च भइसकेको छ । डढेलो लागेको सूचना दिन सञ्जालका पदाधिकारीलाई १५ हजार रुपैयाँको रिचार्ज कार्ड बाँडेको छ । खडेरीसँगै वनमा डढेलोको खबर आउन थालेको छ, निमित्त डिभिजन वन अधिकृत सन्तोष खनालले भने, सामुदायिक वनमा अलि कम छ, राष्ट्रिय वन जोगाउन मुस्किल छ । सामान्य सुकेको घाँस र सतहको पातपतिङ्गरमात्र जले समस्या होइन, बिरुवाको जरा नै जल्ने गरी डढेलो फैलिएको छ । म्याग्दीको २ लाख २९ हजार ७ सय ६ हेक्टर क्षेत्रफलमध्ये ३६७६ प्रतिशत वन, १८५ झाडी, २१२७ प्रतिशत क्षेत्र चरन क्षेत्रले ओगटेको छ । ढोरपाटन सिकार आरक्षले १ हजार २ सय ६० हेक्टर, एक्यापले ३ हजार ७ सय ५३ हेक्टर वन क्षेत्र ओगटेको छ । वन कार्यालयले व्यवस्थापन गर्ने ७९ हजार ४ सय ३९ हेक्टर वनमध्ये २४ हजार २ सय २ हेक्टर वन ३ सय १० वटा सामुदायिक वन उपभोक्ता समूहमार्फत व्यवस्थापन हुँदै आएको छ । करिब ५ हेक्टर कबुलियत, धार्मिक र निजी वन छ । बाँकी सबै राष्ट्रिय वन हो । वन डढेलो नियन्त्रण गर्ने विभिन्न कार्यक्रम भए पनि प्रभावकारी कार्यान्वयन भएको छैन, खनालले भने, डढेलोको राम्रो अभिलेख पनि हामीसँग छैन । बस्तीभन्दा धेरैमाथि राष्ट्रिय वन भएकाले पनि नियन्त्रणमा चुनौती छ ।"
नयाँ बसपार्कका टिकट काउन्टर बुधबारदेखि बन्द हुने,"काठमाडौं : नेपालको राष्ट्रिय बसपार्कका रुपमा रहेको गोँगबुस्थित नयाँ बसपार्कका टिकट काउन्टर आगामी बुधबारदेखि बन्द हुने भएका छन्। बसपार्कका टिकट काउन्टरलाई अन्तर्राष्ट्रियस्तरको टिकट काउन्टरमा सञ्चालन गर्नका लागि आवश्यक पूर्वाधार निर्माण गर्नुपर्ने भएकाले हाल सञ्चालन हुँदै आएका काउन्टर वैशाख १ गतेदेखि केही समयका लागि बन्द हुने भएका हुन्। नयाँ बसपार्क सञ्चालन गरेको ल्होत्से बहुउद्देश्यीय प्रालिका महाप्रबन्धक सुनिल कुँवरले बसपार्कका काउन्टरलाई अन्तर्राष्ट्रिय मापदण्डबाट सञ्चालन गर्नका लागि टिकट काउन्टर केही दिनका लागि बन्द गर्न लागेको जानकारी दिए। नयाँ बसपार्कभित्र हाल ३५ टिकट काउन्टर सञ्चालनमा छन्। प्रालिले टिकट काउन्टर मर्मत गर्न लागिएकाले केही समयका लागि आफ्नो व्यवस्थापनमा टिकट बिक्री वितरणको व्यवस्था मिलाउन यातायात कम्पनीलाई आग्रहसमेत गरेको छ। उक्त बसपार्कबाट हाल देशभरका ६५ भन्दा बढी जिल्लामा यात्रु सार्वजनिक यातायात मार्फत आवतजावत गर्दै आएका छन्। काठमाडौँ महानगरपालिकाको स्वामित्वमा रहेको उक्त जग्गा विसं २०५६ मा महानगरपालिकाका तत्कालीन प्रमुख केशव स्थापित र प्रालिका अध्यक्ष गेहेन्द्रबहादुर कार्कीबीच सार्वजनिकनिजी साझेदारीअन्तर्गत सम्झौता गरेर नयाँ बसपार्क सञ्चालनमा ल्याइएको थियो। प्रालिका अध्यक्ष इञ्जिनीयर दीपक कुँवरले नयाँ बसपार्कलाई अन्तर्राष्ट्रियस्तरको बसपार्कको रुपमा विकास गर्ने लक्ष्य लिएको बताए। 'नेपालको एकमात्र राष्ट्रिय बसपार्कलाई सुविधासम्पन्न बसपार्कको रुपमा निर्माण गर्न लागिरहेका छौँ', उनले भने। प्रालिले यात्रुको सहजताका लागि कम्प्युटर प्रणालीको माध्यमबाट टिकट काट्ने व्यवस्था मिलाएको छ। प्रालिले सरकारले लिएको नीतिअनुसार कोभिड१९ सङ्क्रमणपछि हुने भीडभाडलाई ध्यानमा राखेर प्रविधिको प्रयोगलाई जोड दिएको हो। ल्होत्सेले बस टिकट खरीद तथा बुकिङका लागि क्युआर कोर्डमार्फत भुक्तानी हुने व्यवस्था मिलाएको छ। लक्ष्मी बैंक लिमिटेडको सहकार्यमा उक्त सेवा सञ्चालन गरिएको हो। काठमाडौँ महानगरपालिकाको स्वामित्वमा रहेको नयाँ बसपार्क १६१ रोपनी क्षेत्रफलमा सञ्चालित छ। उक्त बसपार्कमा एक हजार ५०० सार्वजनिक सवारी साधन पार्किङ गर्न सक्ने क्षमता छ।"
मनकामना केबुलकार आजदेखि नियमित सञ्चालनमा,मुग्लिन : मनकामना केबुलकार सोमबारदेखि नियमित सञ्चालनमा आएको छ। स्तरोन्नतिको पहिलो चरणको कामका लागि यही चैत २५ देखि २९ गतेसम्म बन्द गरिएको केबुलकार सोमबार बिहान ८ बजेदेखि नियमित सञ्चालनमा आएको हो। यसअघि ३१ गतेबाट सञ्चालन गरिने जनाए पनि एक दिनअगावै नियमित सञ्चालनमा आएको मनकामना दर्शन प्रालिका नायब महाप्रबन्धक उज्ज्वल शेरचनले जानकारी दिए। तेइस वर्ष पूरा भएको मनकामना केबुलकारको तीन चरणमा स्तरोन्नति गरिँदै छ। यस अवधिमा केबुलकारको स्तरोन्नतिको पहिलो चरणमध्येको कार्यअनुसार छ दिन बन्द गर्ने सूचना जारी गरेकोमा निर्धारित समयअगावै काम सकिएपछि आजदेखि नै सञ्चालन गरिएको उनले बताए। महाप्रबन्धक शेरचनका अनुसार पहिलो चरणमा तत्काल अत्यावश्यक र मर्मत गर्न नसकिने पार्टपुर्जा फेरिएको छ भने दोस्रो चरणमा नयाँ प्रविधिमैत्री बनाउन पूर्वाधार तयार तथा अन्य थप पार्टपुर्जा फेरिनेछ। अन्तिम चरणमा हालको एनालग प्रविधिबाट डिजिटलमा स्तरोन्नति गरिने उनले बताए। दुई वर्षको अवधिमा यी सबै काम सकिएर नयाँ प्रविधिबाट केबुलकार सञ्चालन हुने मनकामना दर्शन प्रालिले जनाएको छ।
वाइरिङ गर्ने क्रममा करेन्ट लागेर मृत्यु,विराटनगर : घरमा वाइरिङ गर्ने क्रममा करेन्ट लागेर मोरङको सुन्दरहरैँचामा करेन्ट लागेर आइतबार साँझ एकजनाको ज्यान गएको छ । सुन्दरहरैँचा नगरपालिका७ गोठगाउँका २६ वर्षीय विनोद घिमिरेको करेन्ट लागेर मृत्यु भएको मोरङ प्रहरीका प्रवक्ता डीएसपी मानबहादुर राईले जानकारी दिए । उनका अनुसार साँझतिर छिमेकीको घरमा बिजुलीको वाइरिङ गरिरहेका बेला करेन्ट लागेर घिमिरे गम्भीर घाइते भएका थिए । उनको उपचारका क्रममा विराटनगरको नोबेल शिक्षण अस्पतालमा मृत्यु भएको प्रहरीले जनाएको छ । प्रहरीले घटनाका बारेमा अनुसन्धान थालिएको जानकारी दिएको छ । डीएसपी राईले वाइरिङ लगायत बिजुलीको काम गर्दा सावधानी अपनाउनुपर्नेमा जोड दिएका छन् । लापरबाहीपूर्ण तरिकाले बिजुलीको काम गर्दा करेन्ट लागेर मानवीय क्षति बेहोर्नुपर्ने अवस्था आउने उनको भनाइ छ ।
जलेर महिलाको मृत्यु,फिदिम : पाँचथरको मिक्लाजुङ गाउँपालिका ५ कुरुम्बाकी ६० वर्षीया राधादेवी राईको आगोले जलेर मृत्यु भएको छ । घरदेखि करिब दुई किलोमिटर टाढा रहेको बारीमा थुपारेर राखेको अम्रिसोको थुप्रोमा सल्किएको आगोमा परी राईको मृत्यु भएको जिल्ला प्रहरी कार्यालय पाँचथरका इनिस्पेक्टर डरम्बर विश्वकर्माले जानकारी दिए । मृतक राईको मानसिक अवस्था ठिक नभएको बताइएको छ । आइतबार बिहान छ बजेबाट घरमा नभएकी राईलाई दिउँसो करिब एक बजेतिर परिवारका सदस्यले मृत अवस्थामा फेला पारेका थिए । थुपारेर राखेको अम्रिसोको थुप्रोमा राई आफैँले आगो सल्काएर जलेको हुनसक्ने प्रहरीको अनुमान छ । यसअघि पनि राईले पटक पटक आत्महत्या गर्न खोजेको परिवारले जनाएको छ ।
लोडगरी राखेको भरुवा बन्दुक फेला,"गुलरिया : प्रहरीले जंगलमा भरुवा बन्दुक फेला पारेको छ । मधुवन नगरपालिका ८ स्थित श्रीगणेश सामुदायिक बनमा लोडगरी राखेको अवस्थामा भरुवा बन्दुक बरामद गरेको हो । ईलाका प्रहरी कार्यालय सानोश्री बर्दियाबाट प्रहरी नायव निरीक्षक प्रदिप कार्कीको कमाण्डमा रहेको टोलीले सामुदायिक बनबाट लोड गरिएको भरुवा बन्दुकसहित बन्दुकमा प्रयोग गरिने बन्दोबस्तीका सामग्री फेला पारेको जिल्ला प्रहरी कार्यालय बर्दियाका प्रहरी नायव उपरीक्षक हेमबहादुर शाहीले बताए । प्रहरीले भरुवा बन्दुक १ थान, बन्दुकमा लाग्ने छर्रा, गोली र बारुद फेला पारेको छ ।"
किर्ते नागरिकताको आडमा नेपालीको जग्गा हडप्ने भारतीयको प्रयास,"विराटनगर : किर्ते कागजात पेस गरेर नेपाली नागरिकताको प्रमाणपत्र लिएका भारतीयले विराटनगरमा नेपाली नागरिकको नाममा रहेको जग्गा हडप्ने प्रयास गरिरहेको पाइएको छ। भारतको अररीया जिल्लास्थित नरपतगञ्जका बासिन्दा ५९ वर्षीय अनिरुद्ध शर्माले विराटनगर महानगरपालिका५ स्थित चाँदनी चोकमा रहेको सीतादेवी रायको जग्गा हडपेर आफ्नो नाममा पार्न खोजेका हुन्। उनले आफू नेपाली नागरिक भएको दाबीसहित रायको नामको लाखौँ मूल्य पर्ने एक कट्ठा आठ धुर जग्गा कब्जा गर्न मुद्दामामिला गरिरहेको खुलेको छ। तर नेपाली नागरिकको जग्गा हडप्न खोजेका उनी भने भारतीय नागरिक भएको प्रमाण फेला परेको छ। नागरिकता वितरण टोलीमार्फत २०६३ साल माघ ७ गते अनिरुद्धले सुनसरीको दुहवी६ बाट नेपाली नागरिकताको प्रमाणपत्र लिएको पुष्टि भएको छ। भारतीय नागरिक रहेका उनी अहिले परिवारसहित विराटनगरको चाँदनी चोकमा बसोबास गरिरहेका छन्। महानगरले डोजर लगाएर भत्काइदिएको संरचना। गत फेब्रुअरी १५ मा भारतको निर्वाचन आयोगले सार्वजनिक गरेको भारतीय मतदाता नामावलीमा नाम समावेश रहेका उनको जन्ममिति सन् १९६२ जनवरी १ र बुवाको नाम मुन्नर शर्मा उल्लेख छ। उनको नाममा एसपीजे ०२३९३३५ नम्बरको मतदाता परिचयपत्र छ। आफ्नो मुलुकको नागरिकता प्राप्त नगरेका व्यक्तिले भारतको मतदानमा सहभागी हुन नपाउने नियम रहेको भारतकै चर्चित पत्रिका हिन्दुस्तान दैनिकका पत्रकार बरुण मिश्रले बताए। र त्यस्ता व्यक्तिको नाम मतदाता नामावलीमा समावेश पनि हुँदैन। भारत सरकारले आफ्ना नागरिक भनभएको नागरिकताका आधारमा यकिन गरेर मात्रै मतदाता नामावली संकलन र सार्वजनिक गर्ने गरेको मिश्रले बताए। उनका अनुसार निर्वाचनमा सहभागी हुने कोही पनि भारतको बासिन्दा वा जनता हुर्नै पर्छ। भारतीय नागरिक अनिरुद्ध शर्माको भारतको निर्वाचय आयोगले जारी गरेको मतदाता परिचयपत्र। यही आधारमा पनि नेपाली नागरिकको जग्गा हडप्ने खेलमा लागेका अनिरुद्ध भारतीय नागरिक भएको पुष्टि हुने स्रोतले बतायो। उनी भारतबाट २०५० सालमा कवाडीको काम गर्ने नाममा नेपाल छिरेर सुनसरीको दुहवीमा बसोबास गर्न थालेको स्थानीय बताउँछन्। २०५५ सालमा दुहवीकै आरती देवीसँग उनले बिहे गरेका थिए। भारतीय मतदाता नामावलीमा आरतीको पनि नाम छ। भारतीयसँग बिहे गरेपछि मतदाता परिचय पत्रमा नाम समावेश भइसकेर उतैको नागरिक बनिसकेका कारण आरती पनि अब नेपाली नागरिक रहिनन्। तर २२ वर्षअघि भारतीय नागरिकसँग बिहे गरेकी उनले पनि नेपाली नागरिकता त्यागेकी छैनन्। बरु उल्टै उनकै श्रीमान भारतीय नागरिक अनिरुद्धले किर्ते गरेर जन्मसिद्धका आधारमा नेपाली नागरिकता लिन सफल भएको तथ्य फेला परेको छ। वितरण टोलीबाट अनिरुद्धले ०३३००९३२५ नम्बरको नेपाली नागरिकता लिएको पुष्टि भएको छ। सुनसरीको दुहवी६ बाट नागरिकता लिएपछि उनी त्यहाँ नबसिकन विराटनगर सरेका थिए। नेपाली नागरिकतामा उनको जन्म मिति २०२७ भदौ ११ गते र बुवाको नाम मुनरलाल शर्मा उल्लेख छ। भारतीय मतदाता परिचयपत्रका आधारमा उनको उमेर ५९ वर्ष हुन्छ। तर नेपाली नागरिकताका आधारमा भने उमेर ५० वर्ष मात्रै देखिन्छ। भारतमा बुवा मुन्नर शर्माको नामबाट नागरिकता लिएको देखिन्छ। नेपालमा बुवाको नाम मुनरलाल शर्मा उल्लेख छ। आफ्नो नाम पनि भारतमा अनिरुद्ध शर्मा र नेपालमा अनिरुद्र शर्मा भनेर लेखाएको पुष्टि भएको छ। जिल्ला प्रशासन कार्यालय सुनसरीबाट खटिएका नागरिकता वितरण टोलीका प्रमुख पुन्यराज भट्टराईले भारतीयलाई नेपाली नागरिकता दिएको फेला परेको छ। नेपाली नागरिकता लिएका अनिरुद्धले भारतीय नागरिकता त्यागेका छैनन्, स्रोतले भन्यो, उल्टै नेपाली नागरिकको जग्गा हडप्न मुद्दामामिला र अनेक प्रपञ्च गरिरहेका छन्। नेपाली नागरिक हुन चाहने विदेशी नागरिकले त्यसअघि नै आफ्नो मुलुकको नागरिकता त्याग्नु पर्ने नियम छ। नेपाली नागरिकता पाएपछि दुहवी छाडेका उनी विराटनगर आएर मितेरी साइनो जोड्दै उत्तमकुमार रायको जग्गामा बस्न थालेका हुन्। उत्तमकुमारले कित्ता नम्बर २९३८ नम्बरको एक कट्ठा आठ धुर जग्गा प्रमीलादेवी साहसँग २०६५ सालमा खरिद गरेर श्रीमती सीतादेवीको नाममा राखेको देखिन्छ। मितेरी साइनोमा जोडिएका अनिरुद्धलाई उत्तमकुमारले श्रीमतीको नाममा रहेको त्यही जग्गामा आवश्यकता परेका बेला खाली गरिदिने सर्तमा एउटा घर बनाइदिँदै २०६६ सालबाट बस्ने व्यवस्था मिलाइदिएको स्थानीयको भनाइ छ। तर जग्गा खाली गर्न २०७६ साल कात्तिक २४ गते आग्रह गर्दा अनिरुद्धले अटेर गरेको उत्तमकुमारले बताए। तर जग्गा आफ्नो भएको दाबीसहित अनिरुद्ध वडा कार्यालयमा पुगेको उनले बताए। यस विषयमा छलफल भएपछि २०७६ साल चैत मसान्तसम्ममा जग्गा खाली गरिदिने सहमति कागजमा हस्ताक्षर गरेर अनिरुद्ध फर्किएको वडाध्यक्ष मीनकुमार आचार्यको भनाइ छ। किर्ते गरेर शर्माले लिएको नेपाली नागरिकताको प्रमाण पत्र। अनिरुद्धले जग्गा आफ्नो नाममा रहेको कुनै आधार र प्रमाण पुर्याउन नसकेको आचार्यको भनाइ छ। उत्तमकुमारले भने आफ्नी श्रीमतीको नाममा जग्गा कायम रहेको प्रमाणसहित जग्गाधनी प्रमाण पूर्जा, वडामा भएको सहमति तथा सम्पत्ति कर चुक्ता रसिद पनि बुझाएको जानकारी उनले दिए। वडाध्यक्ष आचार्यका अनुसार उत्तमकुमारकी श्रीमती सीतादेवीको नाममा रहेको जग्गामा बसोबास गरिरहेका अनिरुद्धले पछि आफ्नो भएको भन्दै जग्गा खाली गर्न नमानेपछि मुद्दाका रुपमा उठान गरेर महानगरपालिकाको न्यायिक समितिमा पठाइयो। तर अनिरुद्धले भने समितिले गराउन खोजेको मिलापत्रलाई पनि अस्वीकार गरिदिए। त्यसपछि समितिले २०६५ सालमा खरिद गरेर भोगचलन गरेको जग्गा सीतादेवीकै भएको ठहर २०७७ साउन ५ गते गरिदियो। महानगरको न्यायिक समिति संयोजकमा उपमेयर इन्दिरा कार्की र सदस्यहरुमा वडाध्यक्ष विनोदकुमार बस्नेत तथा तीर्थेन्द्र न्यौपाने छन्। निवेदनका आधारमा मात्रै पुष्टि नभएको र वादीले दाबी गरे अनुसार भरपर्दो प्रमाण पेस गर्न नसकेको ठहर समितिको छ। स्थानीय सरकार सञ्चालन ऐन २०७४ को दफा ४७ को उपदफा १ (ज) बमोजिम वादीको दाबी नलाग्ने ठहर्छ। सहमतिको पनि वादीबाट अवज्ञा भएको देखिन्छ। त्यही भएकाले प्रतिवादीको जग्गा वादीले तत्काल खाली गरिदिनु पर्ने ठहर्छ, समितिको फैसलामा भनिएको छ। तर अनिरुद्धले जग्गा आफ्नो भएको दाबी गर्दै जिल्ला अदालत मोरङमा उत्तमकुमारलाई प्रतिवादी बनाएर २०७७ असोज २ गते रिट निवेदन दायर गरे। आफूले किनेको र किन्दा तीन लाख ५० हजार ऋण लिएका कारण उत्तमकुमारको नाममा त्यतिबेला आफूले जग्गा पास गरिदिएको दाबी निवेदनमा गरिएको छ। तर पछि जग्गा मेरो नाममा फिर्ता दिनुभन्दा उत्तमकुमारले नमानेको र उल्टै धाकधम्की दिएर आफैलाई हटाउन खोजेको दाबी अनिरुद्धको छ। जिल्ला अदालत मोरङका न्यायाधीश मेदिनीप्रसाद पौडेलको इजलासले गत पुस २० गते स्थानीय न्यायिक समितिको निर्णय कानुन बमोजिम नै रहेको र त्यो नै सदर हुने फैसला गरिदिएको छ। मुलुकी देवानी कार्यविधि संहिता २०७४ को दफा १९७ बमोजिम फैसला गरिएको छ। न्यायिक समितिले गरेको फैसला मिलेकै देखिँदा सदर हुने ठहरी फैसला भएकाले केही गरिरहनु परेन, अदालतको फैसलामा भनिएको छ। अनिरुद्ध शर्मा अनिरुद्धले जग्गा खाली गर्न नमानेपछि महानगरले डोजर ल्याएर त्यहाँको संरचना भत्काउँदै जग्गा भने खाली गरिदिइसकेको छ। तर जग्गा कब्जा गरेर बसेका उनले छाड्न मानिरहेका छैनन्। जिल्ला अदालतको फैसलाविरुद्ध पनि उनले उच्च अदालत विराटनगरमा पुनरावेदन निवेदन दिएका छन्। भारतीयले नेपालीको जग्गामा आफ्नो हकदाबी गरेर दायर गरेको मुद्दा अहिले उच्च अदालतमा विचाराधीन छ। मुद्दामा जाँदा भारतीय नागरिक रहेका अनिरुद्धले किर्ते गरेर बनाएको नेपाली नागरिकताको प्रमाणपत्र अदालतमा पेस गरेका छन्। नातामा अनिरुद्धका ज्वाई पर्ने राजेन्द्र ठाकुरले पनि जग्गा उत्तमकुमारकै भएको बताए। जग्गा उत्तमकुमारकै हो। आफन्त भएकाले मैले नै पहल गरेर अनिरुद्धको परिवारलाई त्यहाँ बस्ने व्यवस्था गरिदिएको हुँ, उनले भने, तर अहिले आएर जग्गा मेरै हो भन्दै बिना प्रमाण मुद्दा गर्न जानु मुर्खता हो। उपभोग गर्न दिएको अर्कैको जग्गा फिर्ता गरिदिँदा राम्रो हुन्थ्यो। सुनसरीका सहायक प्रमुख जिल्ला अधिकारी महेशकुमार पोखरेलले भारतीयले नेपाली नागरिकता लिएर नेपाली नागरिकलाई दुःख दिन थालेको विषय गम्भीर रहेको बताए। भारतीयलाई नागरिकता दिलाउन भूमिका खेल्नेदेखि लिएर नागरिकता लिने सबैलाई छानबिन गरेर कारबाहीको दायरामा ल्याइने छ, उनले भने, यस विषयमा गृह मन्त्रालयबाट पनि थप छानबिन हुन्छ। पोखरेलले नेपाली नागरिकता लिने भारतीयलाई तत्काल हिरासतमा लिएर थप अनुसन्धान अघि बढाइने जानकारी पनि दिए। उनका अनुसार भारतीले लिएको नेपाली नागरिकता बदर हुन्छ भने उनले नेपालमा जोडेका सबै धनसम्पत्ति सरकारीकरण गरिने छ।"
मेघगर्जन र चट्टयाङ्ग सहित वर्षा हुने,"काठमाडौं : सोमबार देशका पहाडी भूभागका थोरै स्थानहरुमा अपरान्ह पछि मेघगर्जन र चट्टयाङ्गसहित क्षणिक वर्षाको सम्भावना रहेको मौसम पूर्वानुमान महाशाखाले जनाएको छ। देशका केहि भूभागमा तुँवालोको असर रहने छ। महाशाखाको अनुसार सुदुरपश्चिम प्रदेश लगायत देशका पहाडी भूभागमा आंशिकदेखि सामान्य बदली रही बाँकी भूभागमा मौसम सफा रहने छ। राती भने देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहने जनाएको छ । मंगलबार पहाडी भागमा आंशिकदेखि सामान्य बदली रही बाँकी भागमा मौसम सफा रहने छ। पहाडका एकदुई स्थानमा अपरान्हपछि मेघगर्जन र चट्टयाङ्ग सहित क्षणिक वर्षाको सम्भावना रहेको छ । बुधबार सुदुपश्चिम, कर्णाली, र गण्डकी प्रदेशहरूमा आंशिकदेखि सामान्य बदली रही बाँकी भागमा आंशिक बदली रहनेछ। पहाडी भागका एकदुई स्थानमा अपरान्ह पछि मेघगर्जनरचट्टयाङ्ग सहित क्षणिक वर्षाको सम्भावना रहेको छ । देशको पहाडी भागका केही स्थानमा अपरान्हपछि मेघगर्जन र चट्टयाङ्ग सहित क्षणिक वर्षाको सम्भावना रहेकोले आवश्यक सतर्कता अपनाउन महाशाखाको अनुरोध छ।"
एकैदिन चार ठाउँमा आगलागी,"ओखलढुंगा : दुई सातायता ओखलढुंगाका दर्जनभन्दा बढी स्थानमा आगलागी भएका छन् । आगोले केही निजीसहित सामुदायिक वनमा क्षति पुगेको छ । आइतबार चार ठाउँमा आगलागी भएको छ । चिशंखुगढी गाउँपालिका२ पोखरेका दुई स्थानमा ठूलो आगो लागेको स्थानीय झनक श्रेष्ठले बताए । उनका अनुसार पोखरेको वन क्षेत्र र दुई वटा गोठमा क्षति पुगेको छ । बेंसीका गोठ भएकाले मानवीय र पशु चौपाया भने क्षति नभएको जिल्ला प्रहरी कार्यालय ओखलढुंगाका सूचना अधिकारी शिव कट्टेलले बताए । चिशंखुगढीमा यही महिनामा मात्रै दुई पटक सामुदायिक वनमा आगो लागेको छ । आइतबार मानेभन्ज्याङ गाउँपालिकाको केतुकेका दुई स्थानमा आगो लागेको छ । भुसुने जंगलमा लागेको आगो नियन्त्रण बाहिर रहेको प्रहरीले जनाएको छ । त्यस्तै सोही गाउँको अर्को वनमा पनि आगो सल्किएको छ । जथाभावी आगो सल्किएपछि नियन्त्रण गर्न समस्या भएको मानेभन्ज्याङका युवा रूपलाल तामाङले बताए । उनले भने, वस्ती जोखिममा भए मात्रै स्थानीयले नियन्त्रण गर्ने गरेका छन्, तालिम नहुँदा आगो नियन्त्रण गर्न समस्या छ । दैनिक आगलागी हुँदा हालसम्म एक हजारभन्दा बढी वन क्षेत्र सखाप भएको छ । सुक्खा मौसम भएकाले आगो नियन्त्रण गर्न समस्या भएको प्रहरीको भनाइ छ । मानेभन्ज्याङको आगो नियन्त्रण नभए पनि बस्ती जोखिममा नरहेको जिल्ला प्रहरी कार्यालयले जनाएको छ ।"

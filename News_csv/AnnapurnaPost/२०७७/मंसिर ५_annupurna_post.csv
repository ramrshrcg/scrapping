शीर्षक,विवरण
अदालतको अवहेलना,"निजी वा सार्वजनिक सरोकारका विषयमा उत्पन्न विवाद निरूपण गर्ने अन्तिम विन्दु सर्वोच्च अदालत हो। संविधानले तीन तहको अदालतको परिकल्पना गरे पनि संविधान र कानुनको व्याख्या गर्ने अन्तिम अधिकार सर्वोच्चलाई मात्रै छ। यो कोणबाट हेर्दा सर्वोच्चको आदेश अकाट्य हुन्छ र यसको पालना सबैले गर्नैपर्छ। विडम्बना सर्वोच्चले दिएको आर्थिक, राजनीतिक, सामाजिक तथा सांस्कृतिक पक्षसँग सम्बन्धित थुप्रै आदेश अलपत्र परेका छन्। ती आदेश सम्बन्धित निकायबाट कार्यान्वयन हुने दिनको पर्खाइमा छन्। आदेश आएको लामो समय बितिसक्दा पनि सम्बन्धित निकायले कार्यान्वयनमा चासो नदिएर संविधान र कानुनकै उपेक्षा गरेका छन्। यी घटनाले कानुनी राज्यकै उपहास गरेको छ। विधि र पद्धतिअनुसार चलेको मुलुकमा सार्वभौम संसद्ले कानुन बनाउँछ र कार्यपालिकाले कार्यान्वयन गर्छ। कानुन बनाउने व्यक्ति स्वयम् आफैंले बनाएको संवैधानिक व्यवस्थामा टेकेर घुम्दै फिर्दै त्यही कानुन कार्यान्वयन गर्ने तहमा पुग्छन्। तर उक्त स्थानमा पुगेपछि भने उनीहरू आफैंबाट निर्मित कानुन पालना गर्नबाट टाढिन खोज्छन्। यस्तो अवस्थामा अन्यायमा परेका व्यक्ति तथा समूह न्यायपालिकाको ढोका ढकढक्याउन पुग्छन् र अब त कानुन जसरी पनि पालना गराउनुपर्छ भन्ने आदेश लिएर फेरि कार्यपालिका पुग्छन्। तैपनि कार्यान्वयन नहुनु दुःखद हो। सरकारले नै कानुन पालना गरेन भनेर अदालत जानुपर्ने अवस्था आउनु नै लाजमर्दो हो। अदालतले आदेश दिँदा पनि कार्यान्वयनमा चासो नदिनु वा ढिलासुस्ती हुनु कानुनी राज्यको भावनाविपरीत जानु हो। प्रचलित व्यवस्थाकै विरुद्धमा जाने छुट कसैलाई पनि छैन। यसको एकमात्रै विकल्प भनेको अदालतको आदेश सहजै कार्यान्वयन गर्नु हो। पछिल्लो तथ्यांकअनुसार सर्वोच्चले दिएको एक सय ९१ वटा आदेश कार्यान्वयन भएको छैन। फौजदारी अभियोगमा डीएनए र डीएनएको प्रामाणिक मान्यता, डीएनएको प्रयोग तथा पितृत्व टेस्टमा डीएनएको प्रयोगसम्बन्धी कानुन, विदेशमा रहेका नेपाली नागरिकलाई मतदानको अधिकारसम्बन्धी विधेयक संसद्मा प्रस्तुत गर्न दिएको निर्देशन, सवारीसाधनको प्रदूषण जाँच तथा फेवातालको संरक्षणलगायतका विषयसँग सम्बन्धित आदेश पनि कार्यान्वयन भएको छैन। आर्थिक, राजनीतिक तथा सामाजिक परिवशेसँग सम्बन्धित थुप्रै आदेश अहिले कार्यान्वयनको मिति कुरेर बसेका छन्। यी आदेश कार्यान्वयन नहुँदा कसले कति कष्ट बेहोरिरहेको छ भन्ने हेक्का कसैले राखेको छैन। आदेश कार्यान्वयन नहुँदा थुपै्र नागरिकको मौलिक हक खोसिएको छ। कतिले खान पाएका छैनन्। कतिले जीवनलाई नै सुखद मोडतिर बदल्न सक्ने स्वर्णिम अवसरबाट वञ्चित हुनुपरेको छ। राज्यका आँखामा दुई करोड नागरिकमध्ये एकजनाले दुःख पाउनु सामान्य हुन सक्ला, तर दुःख पाउनेका लागि भने त्यो एउटा समस्या नै करोडबराबरको दुःख हुन सक्छ। यो गम्भीरतालाई ध्यानमा राखेर भए पनि सरकारले सर्वोच्च अदालतबाट आएको आदेश कार्यान्वयनमा तदारुकता देखाउनुपर्छ। काुननी शासनको पालना भएको आभास जनतालाई देखाउनुपर्छ। नेपालजस्तो विपन्न मुलुकमा संविधानमा लेख्दैमा सबै व्यवस्था तत्काल कार्यान्वयनमा जान नसकिने पनि हुन सक्छन् तर तत्काल कार्यान्वयनमा जान नसकिने प्रकृतिका आदेश छन् भने सोहीअनुसार सर्वोच्चलाई जानकारी गराउनुपर्छ र यसबाट नागरिक तहमा पर्नसक्ने असर न्यूनीकरणको उपायबारे सोच्नुपर्छ। सामूहिक छलफलबाट निकास निकाल्नुपर्छ। सर्वोच्चको आदेश कार्यान्वयन नहुनु भनेको अदालतको अवहेलना हुनु पनि हो। साथै कानुन बनाउने निकायले नै कानुन पालना गराउन सकेन भने नागरिकले किन पालना गरेनन् भनेर प्रश्न उठाउन सक्ने हैसियत रहँदैन। यसबाट अन्तर्राष्ट्रिय स्तरमा मुलुकको बेइज्जत गराउने खतरा पनि रहन्छ भन्नेतर्फ पनि सरकार सचेत हुनुपर्छ।"
ऊर्जा प्रवर्द्धकलाई छुट,"काठमाडौं : कोभिड१९ कारण जलविद्युत् आयोजनाले उठाएको क्षतिलाई न्यूनीकरण गर्न करिब ५१ करोड रुपैयाँबराबरको छुट दिन अध्ययन समितिले सरकारलाई सिफारिस गरेको छ। समितिले सर्वेक्षण अनुमति प्राप्त गरिसकेका तर लकडाउन र कोभिड१९ को कारण स्थानीयस्तरमा आयोजनाको स्थलगत अध्ययन कार्यमा अवरोध पुगेका आयोजनाका प्रवर्द्धकलाई उक्त अवधिको वार्षिक अनुमतिपत्र दस्तुरमा ७५ प्रतिशत छुट दिनुपर्ने सिफारिस गरेको छ। निजी स्वतन्त्र ऊर्जा उत्पादकको संस्था नेपाल (इपान) का उपाध्यक्ष आशिष गर्गका अनुसार ७५ प्रतिशत छुट दिनुपर्ने व्यवस्थाको विषयमा अर्थ मन्त्रालयबाट स्वीकृत लिएर मन्त्रिपरिषद्को बैठकले निर्णय गरेको अवस्थामा मात्रै छुट पाउन सक्ने अवस्था छ। यो अवधिमा सर्वेक्षण अनुमतिपत्रको लागि दरखास्त दिएका वा सर्वेक्षण अनुमतिपत्र नवीकरण भइसकेका आयोजनाका प्रवर्द्धकको हकमा प्रस्तावित ७५ प्रतिशत छुट दस्तुर सर्वेक्षण अनुमतिपत्र नवीकरण दस्तुरमा मिलान गर्नुपर्ने समितिको निष्कर्ष छ। उक्त अवधिमा नवीकरण भइसकेका आयोजनाको हकमा भने एक वर्षको ७५ प्रतिशत समयावधि मिलान गर्नुपर्ने भनिएको छ। इपानका अध्यक्ष कृष्णप्रसाद आचार्यका अनुसार सर्वेक्षण अनुमति लिएका साना ठूला गरी १५ हजार मेगावाट आयोजनाले करिब ६७ करोड रुपैयाँ वार्षिक दस्तुर दिने गरेका छन्। यसमा ७५ प्रतिशतका दरले करिब ५१ करोड रुपैयाँ छुट दिन समितिले सरकारलाई सिफारिस गरेको हो। ऊर्जामन्त्री वर्षमान पुनको निर्देशनमा गत भदौ २२ गते उक्त समिति गठन भएको थियो। जलविद्युत् क्षेत्रमा कोभिड १९ र लकडाउनका कारण ठूलो धनराशिबराबरको क्षति भएको भन्दै इपानले गत वैशाखमा ऊर्जा मन्त्रालयमा ज्ञापनपत्र बुझाएको थियो। इपानले क्षतिको अध्ययन गरी आवश्यक सहयोगका लागि मन्त्रालयमा ज्ञापनपत्र बुझाएको थियो। अधिकांश समस्याको समाधान मन्त्रालयतस्तरबाट हुने गरी प्रतिवेदनले निष्कर्षसहित सिफारिस गरेको छ, इपानका उपाध्यक्ष मोहनकुमार डाँगीले भने। समितिले सर्वेक्षण अनुमतिपत्र नवीकरण, उत्पादन तथा प्रसारणको अनुमतिपत्र दरखास्त, वित्तीय व्यवस्थापन तथा विद्युत् खरिदबिक्री सम्झौताको पनि म्याद थप्न सिफारिस गरेको छ। विद्युत् उत्पादनप्रसारण अनुमतिपत्र लिइसकेका र निर्माणको विभिन्न चरणमा रहेका आयोजनाको हकमा एक वर्ष थप गर्न सिफारिस गरिएको छ। यसैगरी विद्युत् खरिद बिक्री सम्झौतामा विद्युत् उत्पादन गर्न तोकिएको म्याद लकडाउन अवधिभित्र परेको वा कोभिड१९ को प्रभावका कारण तोकिएको समयभित्र उत्पादन हुन नसकेको अवस्थालाई मूल्यांकन गरी तत्कालका लागि एक वर्ष थप्न सुझाव दिइएको छ। त्यस्तै कोभिड१९ का कारण प्रभावित निर्माणाधीन आयोजनालाई सहुलियतपूर्ण ऋण उपलब्ध गराउन र त्यसका लागि अर्थ मन्त्रालयलाई आग्रह गर्नुपर्ने प्रतिवेदनले औंल्याएको छ। कोभिड१९ का कारण गत चैतदेखि हालसम्मको अवधिमा उत्पादन अनुमति पाइसकेका करिब तीन हजार मेगावाट आयोजनाको निर्माण सम्पन्न हुने मिति करिब एक वर्ष पर धकेलिएको छ। यस्तै करिब तीन हजार मेगावाट विद्युत् खरिद सम्झौताको लाइनमा रहेको, करिब तीन हजारभन्दा बढी फाइनान्सियल क्लोजरको अवस्था छ भने १८ हजार मेगावाट आयोजनाले सर्वेक्षण अनुमति लिएको अवस्थामा रहेको इपानले जनाएको छ। यस्ता आयोजनामा लगानी भएको करिब ६ खर्ब रुपैयाँ जोखिममा परेको छ। करिब १५ सय मेगावाटका ८० आयोजना निर्माणको विभिन्न चरणमा रहेका हुँदा तोकिएको अवधिमा निर्माण सम्पन्न हुन नसक्ने इपानका अध्यक्ष आचार्यले बताए। यस्ता आयोजनामा करिब ३० अर्ब रुपैयाँ लगानी छ। यस्ता आयोजनाको निर्माण अवधि एक वर्ष ढिलो हुँदा करिब तीन अर्ब रुपैयाँ बराबरको प्रत्यक्ष घाटा हुने इपानको दाबी छ। एक मेगावाट क्षमताको आयोजना निर्माण गर्न करिब २० करोड रुपैयाँ बराबरको लगानी हुन्छ। ठूलो धनराशि आवश्यक पर्ने जलविद्युत् आयोजना निर्माण गर्न ७० प्रतिशत बैंकको लगानी हुन्छ।"
छठ पर्वको उल्लास : अस्ताउँदो सूर्यलाई अर्घ (फोटो फिचर),"तराई मधेसको विशेष पर्व छठ उल्लासमय बनेको छ । शुक्रबार साँझ अस्ताउँदै गरेको सूर्यलाई अर्घ दिएपछि अहिले छठको उल्लास बढेको हो । शनिबार बिहान उदाउँदो सूर्यलाई अर्घ दिएपछि यस वर्षको छठ विधिवत रुपमा सकिनेछ । समाजिक एकता, सुःख, शान्ति, र सन्तानको दिर्घायु हेतु छठ पर्व मनाइन्छ । महोत्तरीको गौशाला१ रामनगरस्थित मलहनियाँ पोखरीको छठ घाट पुगेर अन्नपूर्णकर्मी राजकरण महतोले कैद गरेका तस्बिर :"
महासचिव पौडेल र नेम्वाङसँगको भेटपछि प्रचण्डले भने : डोरी चुँडिएको छैन,"काठमाडौं : सत्तारुढ दल नेपाल कम्युनिस्ट पार्टी (नेकपा) विवादको विषयमा कार्यकारी अध्यक्ष पुष्पकमल दाहाल प्रचण्डले शुक्रबार दिउँसो महासचिवलगायतका नेताहरूसँग छलफल गरेका छन् । पार्टी मुख्यालय धुम्बाराहीमा अध्यक्ष प्रचण्डले महासचिव विष्णु पौडेल र नेता सुवासचन्द्र नेम्वाङसँग छुट्टाछुट्टै भेटवार्ता गरेका हुन् । नेता नेम्वाङका अनुसार प्रचण्डले पार्टीभित्र केही गम्भीर विवाद देखिए पनि एकताको डोरी नचुडिएकाले यसलाई सम्हाल्दै लानुपर्ने बताएका छन् । अहिले डोरी चुडिएको छैन । केही गम्भीर भनेर सबैको चर्चा छ । तर, डोरी चुडिएको छैन, भेटपछि अन्नपूर्ण अनलाइनसँग प्रचण्डको भनाइ उद्धृत गर्दै नेम्वाङले भने, त्यसैले समाधानको बाटो खोज्दै जाऔं । त्यसमा मेरो पनि पनि भूमिका हुन्छ भन्नुभएको छ । प्रचण्डसँगको भेटमा नेता नेम्वाङले स्थायी कमिटीले गरेको निर्णय अनुसार पार्टीलाई अगाडि बढाउनुपर्नेमा जोड दिएको बताए । भेटमा पार्टीलाई स्थायी कमिटीले गरेका निर्णयका आधारमा एकजुट बनाएर अघिबढ्नुपर्छ त्यसको विकल्प नभएको बताएको नेता नेम्वाङले सुनाए । उता महासचिव पौडेलले भने प्रचण्डसँगको भेटपछि बाहिरिने क्रममा पस्थिति गम्भीर रहेको बताएका छन् । महासचिव पौडेलले पत्रकारसँग भने, परिस्थिति गम्भीर छ। महासचिवसँगको भेट सकेपछि अध्यक्ष प्रचण्डले नेता नेम्वाङसँग भेट गरेका हुन् ।"
सेयर बजारमा कीर्तिमान,"काठमाडौं : नेपाल स्टक एक्सचेन्ज लगातार उकालो लागेका बेला बिहीबार हालसम्मकै धेरै ६ अर्ब ११ करोड ६७ लाख ३० हजार रुपैयाँको सेयर कारोबार भएको छ। केही वर्षअघि सेयरको दैनिक कारोबार १ अर्ब नाघेकामा भोज गरेको नेप्सेका लागि यो उत्साहप्रद हुन सक्छ। २०७५ को अन्त्यतिर ११०० अंकमा झरेपछि नेप्सेले ३१ महिनाको ओरालो यात्राबाट यूटर्न गरेको थियो। त्यसयता बढ्दो बजारमा लकडाउनकै बीच गत भदौदेखि लगानीकर्ताको प्रवेश एक्कासि बढ्न थालेको थियो। चुलिँदो कारोबार रकमले नयाँ लगानीकर्ताको प्रवेश बढेको पनि संकेत गर्छ। गत महिना दैनिक औसत १०७३ अंक बढेको नेप्सेको रफ्तार तिहारपछि भने तीव्र बनेको छ। तिहारअघि १७१८ अंकमा रोकिएको नेप्से त्यसपछिका दुई दिनमा ६० अंक बढेर बिहीबार १७७८ अंकमा पुग्यो। बिहीबार मात्रै सेयर सूचकांक ३२ अंक अर्थात् २ प्रतिशतभन्दा ज्यादा बढ्यो। अब नेप्सेलाई यसअघिको कीर्तिमानी उचाइ भेट्टाउन १०३ अंक मात्रै खाँचो छ। अर्थात् यो रफ्तार कायम रहने हो भने आगामी साता नै सेयर बजारमा नयाँ कीर्तिमानी उचाइ कायम हुनेछ। सूचक र कारोबार बढेसँगै सेयर बजारको आकारमा पनि भारी बढोत्तरी भएको छ। बिहीबार नेप्सेको बजार पुँजीकरण २३ खर्ब ८२ अर्ब ७० करोड रुपैयाँ नाघेको छ। यो गत आर्थिक वर्षको मुलुकको कुल गार्हस्थ्य उत्पादनको ६३२५ प्रतिशत हो। यसले सेयर बजारको आकार मुलुकको अर्थतन्त्रको दुई तिहाइ हाराहारी पुग्न थालेको देखाएको छ। लगानीको संकुचित विकल्पकोरोना भाइरस संक्रमण सुरु भएसँगै पछिल्लो एक वर्षमा नेपालसहित पूरै विश्वमै लगानीको वातारण खुम्चिएको छ। यसले अन्तर्राष्ट्रिय व्यापार, सीमापार रोजगारी र वैदेशिक भुक्तानीलाई पनि निकै ठूलो असर पुग्यो। मानिसहरू भौतिक दूरी कायम गर्न थाल्ने र धेरैले रोजगारीबाट हात धुनुपर्ने अवस्थाले एकातिर समष्टिगत माग घट्न पुग्यो भने घुमफिर र घरबाहिरका क्रियाकलाप बन्दप्रायः भएपछि पैसा हुनेले खर्च गर्ने ठाउँ पाएनन्। बैंकमा पैसा थुप्रिन थाल्यो। ऋण माग्नेहरू कम भए। यसले वित्तीय प्रणालीमा बुधबारसम्म १ खर्ब ७८ अर्ब रुपैयाँ अधिक तरलता थुप्रिएको नेपाल राष्ट्र बैंकका प्रवक्ता डा गुणाकर भट्टले बताए। अधिक तरलता खिच्न राष्ट्र बैंकले खुला बजार कारोबारका औजारको प्रयोग गरिरहेको छ, प्रवक्ता डा भट्टले भने। यद्यपि, बैंकहरू राष्ट्र बैंकले मागेजति निक्षेप बेच्न अहिले पनि तयार छैनन्। बरु ब्याज घटाएरै भए पनि ऋणी खोज्न उनीहरू लालायित छन्। फलस्वरूप केही बैंकले ८ प्रतिशतभन्दा पनि सस्तो ब्याजमा सेयर किन्न ऋण दिइरहेका छन्। त्यसो त केन्द्रीय बैंकले लकडाउनका कारण समस्यामा परेका उद्योग व्यवसायलाई निरन्तरता दिन त्यसअघि लिएको ऋणको १० प्रतिशत चालु पुँजी कर्जा थपिदिने नीति ल्याएको थियो। संकटबाट पुनरोद्धार गर्न ल्याइएको यो योजनाअन्तर्गत थप ऋण लिएका व्यवसायीले त्यो पैसा धेरै हदसम्म सेयर बजारमा लगानी गरिरहेको बैंकरले बताउँदै आएका छन्। यसको पुष्टि भने हुन सकेको छैन। यसरी अन्यत्र लगानी गर्न नपाएका लगानीकर्ताले उच्चतम पुँजीगत लाभ आर्जन गर्न सेयर बजार रोज्दा अहिलेको विषम अवस्थामा पनि घरेलु सट्टेबजारमा उछाल आएको छ। विसंगतिको परिणामकतिपय सेयर विश्लेषक सेयर बजार उचालिनुमा लगानीयोग्य पैसाको पर्याप्ततासँगै सीमित धनीहरूको कृत्रिम सट्टेबाजीले धेरै सहयोग पुयाएको बताउँछन्। कमजोर नियमन र लहडमा लाग्ने लगानीकर्ताका कारण नेपाली सेयर बजारमा गैरकानुनी कारोबार बढिरहेको ब्रोकर र लगानीकर्ता पनि स्वीकार गर्छन्। नेपाल धितोपत्र बोर्डले आन्तरिक सूचनामा आधारित भएर सेयरको कारोबार गर्न प्रतिबन्ध लगाएको छ। यस्तो अपारदर्शी कारोबारले बजारमा स्वस्थ माग सिर्जनामा अवरोध खडा गर्छ। अनलाइन कारोबार सुरु भएपछि त यस्ता विकृति घट्नुको साटो अझै बढ्न थालेको सेयर विश्लेषक प्रकाश तिवारी बताउँछन्। इनसाइडर ट्रेडिङ, सेयर कर्नरिङ र कृत्रिम माग सिर्जना गरेर लाभ लिने परिपाटी निकै बढेको छ, तिवारी भन्छन्। सेयरको दोस्रो बजार कारोबार सुरु भएको तीन दशक पुग्न लाग्दा पनि नेप्से वा धितोपत्र बोर्डले आन्तरिक सूचनामा आधारित भएर कारोबार गरेको भन्दै छानबिन र कारबाही चलाउन सकेको छैन। बजार हल्ला मात्र होइन, नियमन निकायका अधिकारीसमेत यस्ता विकृति बजारमा भइरहेको स्वीकार गर्छन्। तर त्यसलाई अनुसन्धानको दायरामा ल्याउन सकेका छैनन्। दण्डहीनता बढेपछि जसले सक्छ उसले नांगो नाच देखाउँछ, विश्लेषक तिवारी भन्छन्, अहिले त्यही भइरहेको छ। ब्रोकरहरू पनि लगानीकर्ताले घरमै बसेर आफूखुसी सेयर किनबेच गर्ने भएपछि सोझासाझा लगानीकर्तालाई छल्न पहिलेभन्दा सहज भएको बताउँछन्। चलिरहेको मूल्यभन्दा सस्तोमा दसौं हजार कित्ता सेयरको खरिद आदेश (डिमान्ड) राखिदिने र अरूलाई त्योभन्दा महँगोमा सेयर किन्न उक्साउने प्रवृत्ति बजारमा हावी भएको लगानीकर्ता बताउँछन्। यस्तो कृत्रिम माग देखाएर महँगोमा किन्न तयार भएका लगानीकर्तालाई आफैं सेयर बेच्ने प्रवृत्ति बढेको छ। यस्ता विकृति ल्याउनमा मल्टिपल लगइन अर्थात् एउटै व्यक्तिले एकभन्दा बढी हितग्राही खाता सञ्चालन गर्ने र धेरै ब्रोकरमार्फत कारोबार गर्ने प्रवृत्तिले ठूलो सहयोग पुयाएको छ। एउटा खाताबाट कृत्रिम माग देखाउने र अर्कोबाट सेयर बेच्ने चलाखी ठूला लगानीकर्ताले गरिरहेको ब्रोकर पनि बताउँछन्।"
थलिएका व्यवसायलाई राहत,"काठमाडौं : कोभिड१९ बाट प्रभावित घरेलु, साना तथा मझौला उद्यम एवं पर्यटन क्षेत्रका श्रमिक र कर्मचारीको पारिश्रमिक भुक्तानी तथा व्यवसाय सञ्चालन गर्न सरकारले १० करोड रुपैयाँसम्म कर्जा प्रवाह गर्ने भएको छ। यसका लागि व्यावसायिक निरन्तरता कर्जा प्रवाह कार्यविधि २०७७ जारी गरिएको छ। नेपाल राष्ट्र बैंकबाट सञ्चालन हुने गरी ५० अर्बको व्यवसाय सञ्चालन निरन्तरता कर्जा प्रवाह शोधभर्ना खाता (कोष) खोल्ने कार्यविधिमा उल्लेख छ। उक्त खाताबाट कर्जा प्रवाहको व्यवस्था गरिने अर्थ मन्त्रालयले जनाएको छ। उक्त सुविधा प्रदान गर्न अर्थसचिवको अध्यक्षतामा सञ्चालक समितिको बैठक शुक्रबार बस्ने भएको छ। कार्यविधिमा अति प्रभावित, मध्यम प्रभावित र न्यून प्रभावित क्षेत्र गरी कर्जालाई तीन किसिमले वर्गीकरण र सीमा निर्धारण गरिएको छ। अति प्रभावित क्षेत्रमा श्रमिक र कर्मचारीको वार्षिक पारिश्रमिक तथा सोको ५० प्रतिशत थप (व्यवसाय निरन्तरताका लागि) गरी कुल रकम वा अधिकतम १० करोड रुपैयाँसम्म छ। यस्तै मध्यम प्रभावितमा ७ करोड रुपैयाँसम्म र न्यून प्रभावितमा ५ करोड रुपैयाँसम्म छ। कर्जाको ५० प्रतिशत अति प्रभावितमा, ३० प्रतिशत मध्यम प्रभावितमा र २० प्रतिशत न्यून प्रभावित क्षेत्रमा प्रवाह गरिने कार्यविधिमा उल्लेख छ। कर्जाको ब्याजदर पहिलो वर्ष पाँच प्रतिशत र दोस्रो वर्ष ६ प्रतिशत कायम गरिएको छ। कर्जा प्रवाह गर्ने बैंक तथा वित्तीय संस्थालाई पहिलो वर्ष दुई प्रतिशत र दोस्रो वर्ष तीन प्रतिशत ब्याजदरमा खाताबाट रकम उपलब्ध गराइनेछ। यस खातामा सरकारको पूर्ण वा आंशिक स्वामित्वमा रहेको संस्थाबाट लिने रकमका लागि त्यस्तो संस्थालाई बढीमा पाँच प्रतिशत ब्याज उपलब्ध गर्ने उल्लेख छ। यस्तो खाताबाट प्रदान गरिने भुक्तानी अवधि बढीमा २ वर्षको हुनेछ। कोभिड१९ बाट प्रभावित भएको, सरकारको कुनै निकायमा दर्ता भई प्रमाणपत्र प्राप्त गरेको, नियमित नवीकरण भएको, श्रमिक वा कर्मचारी संख्या न्यूनतम पाँच जना भएको व्यवसायलाई कर्जा प्रवाह गर्न सकिने व्यवस्था छ। यस्तै, श्रमिक वा कर्मचारीलाई आर्थिक वर्ष २०७६७७ साउनदेखि फागुनसम्म ज्याला वा तलब भुक्तानी गरेको र कानुनबमोजिम अग्रिम आयकर कट्टी गरी दाखिला गरेको हुनुपर्नेछ। सरकारी निकाय, बैंक तथा वित्तीय संस्था र दातृ निकायबाट सहुलियत ब्याजदरमा कर्जा वा सहायता उपभोग गरिरहेका ऋणी यो कार्यविधिबमोजिम प्रदान गरिने कर्जाका लागि योग्य नहुने प्रावधान छ। अर्थ मन्त्रालयको प्रस्तावमा मन्त्रिपरिषद्बाट पारित कार्यविधिअनुसार सहुलियत कर्जा उपलब्ध गराई व्यवसायको निरन्तरता दिन सरकारले राष्ट्र बैंकमा आवश्यक रकमको व्यवस्था गर्नेछ। सरकारले खोल्ने खातामा नेपाल सरकारले उपलब्ध गराएको रकम, सरकारको पूर्ण वा आंशिक स्वामित्वमा रहेका संस्थाबाट मन्त्रालयको समन्वयमा जम्मा हुने रकम, विदेशी संघसंस्थासँग नेपाल सरकारले गरेको सम्झौताबमोजिम प्राप्त हुने रकम जम्मा गर्ने उल्लेख छ। यस्तै मन्त्रालयले आवश्यकताका आधारमा रकम जम्मा गर्ने, खातामा रहेको रकम प्रयोजन समाप्त भएपछि राष्ट्र बैंकले नेपाल सरकार तथा सम्बन्धित संस्थालाई फिर्ता गर्ने व्यवस्था गरिएको छ। कोभिड१९ बाट उद्योग वा व्यवसायमा परेको प्रभाव मूल्यांकन गरी समस्यामा परेका ऋणीको व्यावसायिक आवश्यकता तथा व्यवसायलाई निरन्तरता दिन पुँजीको अभाव, श्रमिक वा कर्मचारीको रोजगारीको निरन्तरता, भविष्यको सञ्चालन सम्भाव्यता, कर्जा फिर्ता गर्न सक्ने व्यावसायिक योजनासमेतका आधारमा बैंक तथा वित्तीय प्राथमिकता निर्धारण गर्नुपर्नेछ। व्यवसायीले कर्जाका लागि पेस गरेको निवेदन, पारिश्रमिक रकम प्रमाणित हुने लेखापरीक्षण गरिएको पछिल्लो आर्थिक वर्षको वित्तीय विवरण र आन्तरिक राजस्व कार्यालयमा पेस गरेको आय विवरण, पछिल्लो आर्थिक वर्षको कर चुक्ता वा कर दाखिला प्रमाणपत्र, ऋणीले अन्य इजाजतपत्र प्राप्त संस्थाबाट यस्तो सुविधा नलिएको स्वघोषणालगायत हेरी इजाजतपत्र प्राप्त संस्थाले व्यवसायीलाई कर्जा उपलब्ध गराउनुपर्ने व्यवस्था पनि गरिएको छ।"
हुलाकी राजमार्गले फेरिए गाउँ,"रविन भट्टराईविराटनगर, हिमाल दाहालइटहरी, लक्ष्मण पोखरेलबुटवल,हरि शर्मापरासी,मनिका झा, राजकरण महतोजनकपुर, परमानन्द पाण्डेटीकापुर : हुलाकी राजमार्ग निर्माणले गति लिँदा तराईमधेसका दुर्गम गाउँका नागरिकलाई राहत मिलेको छ। सडक प्रयोगमा आएका ठाउँको मुहारै फेरिएको छ। झापाको चन्द,गढीबाट दाङको कोइलाबाससम्म निर्माणाधीन राजमार्ग प्रदेश १ खण्डका केही स्थानमा प्रयोगमै आइसकेको छ । कुल लम्बाइ १ हजार १ सय किलोमिटर रहेको यो राजमार्गअन्तर्गत झापाका अधिकांश क्षेत,मा कालोपत, भइसकेको छ। कालोपत, भएका सडक प्रयोगमा आउँदा सदरमुकाम आउजाउ गर्न सहज भएको झापा गाउँपालिका२ का रामबहादुर खड्का बताउँछन्। खड्काका अनुसार स्थानीय उत्पादनले बजार पाउन थालेको छ। सडकले पूर्वपश्चिम मात्रै होइन, हामी दुर्गममा रहेकालाई बजारसम्म पनि जोड्यो, खड्का भन्छन् । उनले भने, पहिले खाएर सकिने तरकारी यो सडक कालोपत, भएपछि चन्द,गढीसम्म पुर्याउँछौं। प्रदेश १ का झापा, मोरङ र सुनसरीमा ट्र्याक खुलेदेखि नै नागरिकले यसको प्रयोग गरेका थिए। राजमार्गले छुने गाउँगाउँसम्म विद्युत् र खानेपानीसँगै स्वास्थ्यको पहुँच पनि पुगेको झापा बजारका व्यवसायी द्वारिकाप्रसाद बजगाईं बताउँछन्। केही स्थानमा काम ढिला भए पनि बनेका सडकले धेरै कुरालाई नजिक बनायो, बजगाईं भन्छन्, दुर्गम भनेर जग्गा बेचेर सहर पस्नेलाई पनि अहिले यो सडकले गाउँ फर्काएर उद्यमी बनाएको छ। लकडाउन खुलेसँगै प्रदेश १ खण्डमा राजमार्ग निर्माणको कामले गति लिँदा भौतिक प्रगति बढेको आयोजनाले जनाएको छ। हुलाकी राजमार्ग योजना कार्यालय इटहरीका अनुसार पूर्वका ४ जिल्लामा सडक स्तरोन्नतिको काम ३५ प्रतिशत सकिएको छ। चालू आर्थिक वर्षको मात, प्रगति ५५ प्रतिशत छ। २०७७ सालभित, सक्ने लक्ष्य लिइएको सडक निर्माण मुआब्जा विवाद तथा साइट क्लियरिङका कारण केही ढिला भएको हो। झापा, मोरङ, सुनसरी र सप्तरी हेरिरहेको इटहरीस्थित कार्यालयका अनुसार वित्तीय प्रगति भने ४७ प्रतिशत छ। ६४ सालमै प्रोजेक्ट सुरु भए पनि सुरुमा पुलको काम मात, अघि बढेको थियो। सडकको काम भने ७३ सालपछि मात, सुरु भएको हो, इन्जिनियर आशुतोष कर्ण भन्छन्, त्यो पनि साइट क्लियरिङमै अलमलिएकाले केही ढिलो गरी मात, काम सुरु भएको हो। हुलाकी राजमार्गअन्तर्गत फुलजोरत्रिभुवन चोक सडकखण्ड। तस्बिर साैजन्य : विकास झा उनका अनुसार यो कार्यालयले हुलाकी राजमार्ग र उत्तरदक्षिण लिंक रोडसमेत गरी २ सय ९५ किलोमिटर सडकको काम हेरिरहेको छ। सोअन्तर्गत पर्ने पुलहरूको कामसमेत हेर्नुपर्छ। सडकको १८ र पुलको २७ गरी ४५ वटा ठेक्कामा काम भइरहेको कर्णको भनाइ छ। भारतीय पक्षले जिम्मा लिएको २ वटा सडक ८० किलोमिटर कालोपत, भइसकेको छ। बाँकीको चौडाइ बढाउने र स्तरोन्नतिको काम भइरहेको छ। सडकको ९ वटा ठेक्का त पोहोर साल मात, भएको छ, कर्ण भन्छन्, त्यसैले ८० सालसम्ममा भने सडक कालोपत, भइसक्ने अनुमान छ। यस्तै यो आर्थिक वर्ष २७ वटा पुलमध्ये १८ वटा निर्माण सकिने अवस्था छ। सरकारले राष्ट्रिय गौरवको आयोजनाका रूपमा यो राजमार्गलाई महत्व दिएको छ। भित्री तराईको विकास गर्ने लाइफलाइनका रूपमा लिइए पनि सरकारले कार्यसम्पादनमा ध्यान नदिएको कर्मचारीको गुनासो छ। धेरै कार्यालयसँग, स्थानीय सरकार, प्रदेश सरकार र हुँदा हुँदा वडा कार्यालयसँग पनि समन्वय गर्नुपर्दा समस्या हुने गरेको छ, उनी भन्छन्, पहिले सीडीओसँग मात, समन्वय गर्दा हुन्थ्यो। अहिले धेरैतिर समन्वय गर्नुपर्दा सामान्य आयोजना हो वा राष्ट्रिय गौरव हो, छुट्याउन गाह,ो भएको छ। यस्तै विभिन्न मुद्दामामिलाका कारण पनि अवरोध भएको उनी बताउँछन्। भन्छन्, यस्तो योजनाका लागि अधिकारसम्पन्न आयोग बनाइनुपर्छ। राजमार्गमा जोडिए विकट बस्तीनवलपरासी, रुपन्देही र कपिलवस्तुका विकट बस्ती मुख्य राजमार्गसँग जोडिएका छन्। नवलपरासीको त,िवेणीबाट परासीको नारायण चोकसम्म १३ किलोमिटर सडक निर्माणाधीन छ। परासीभैरहवा सडकखण्ड कालोपत, भई ती क्षेत,का बस्तीको स्वरूप नै फेरिएको छ। पर्यटकीय दृष्टिले झनै महत्वपूर्ण भैरहवालुम्बिनीतौलिहवा सडकको काम अन्तिम चरणमा पुगेको छ। यो सडक एसियाली विकास बैंकको सहयोगमा बनिरहेको हो। झन्डै ४२ किलोमिटरमध्ये भैरहवाबाट लुम्बिनीको पर्सा चोकसम्म ४ लेनमा सडक विस्तार भइरहेको छ। पर्सा चोकबाट तौलिहवासम्म २ लेन सडक बन्न लागेको हो। लुम्बिनी प्रदेशका उद्योग, पर्यटन, वन तथा वातावरणमन्त्री लीला गिरी यो हुलाकी सडकले पर्यटन प्रवद,्धनमा महत्वपूर्ण टेवा पुर्याउनुका साथै भित्री तराईलाई मूलधारसँग जोड्ने बताउँछन्। यो निकै महत्वपूर्ण सडक हो। यसले लुम्बिनी प्रदेशकै आर्थिक विकासमा महत्वपूर्ण भूमिका खेल्छ, मन्त्री गिरी भन्छन्, यो सडक समयमै पूरा गर्न प्रदेश सरकारले निगरानी गरिराखेको छ।कपिलवस्तुको तौलिहवाबाट बहादुरगन्जसम्म ३० किलोमिटर सडक निर्माणको काम गत मंसिरमा सुरु भएको हो। बहादुरगन्जबाट तुरुन्तपुर २० किलोमिटर छ। त,िवेणी (चितवननजिक)बाट सुरु भएको हुलाकी राजमार्ग तुरुन्तपुर (दाङको भालुवाङ नजिक)सम्म पुगेको छ। यसले ३ जिल्लाको तराईलाई गुल्जार पार्नेछ। कृषि उत्पादन बजारीकरणमा टेवा पुगेको छ। ३ जिल्लामा १ सय १२ किलोमिटर सडक निर्माण भइरहेको छ। यी खण्डको निर्माणमा सवा ४ अर्ब लगानी हुनेछ। यहाँ बनिरहेको सडकले ३ बौद्ध स्थललाई जोडेको छ। दाङबाट नवलपरासीसम्मको भूभागबाट अन्तर,ाष्ट्रिय विमानस्थलसम्म आउन सहज बनाएको छ। कृषि, पर्यटन र उद्योग क्षेत, जोडिएको हुलाकी सडक विकासको मेरुदण्ड नै भएको हुलाकी राजमार्ग योजना कार्यालय कपिलवस्तुका इन्जिनियर शरद आचार्य बताउँछन्। पश्चिम नवलपरासीमा सडकको काम अन्तिम चरणमा पुगेको छ। कोभिड१९ का कारण बन्द गरिएको कामलाई निरन्तरता दिइएको हो। अहिलेसम्म ७० प्रतिशत भौतिक काम पूरा भएको इन्जिनियर आचार्यको भनाइ छ। सदरमुकाम परासीबाट नारायण चोकसम्मको लम्बाइ १२६ किलोमिटर छ। त्यसमध्ये ७ किलोमिटर कालोपत, भइसकेको आचार्य बताउँछन्। परासीबाट पट्खौलीसम्मको ५ किलोमिटर कालोपत, हुन बाँकी छ। यो सडकको कुल लागत २२ करोड हो। यसको चौडाइ ११ मिटर छ। यसमा ७ मिटर कालोपत, हुनेछ। बजार क्षेत,मा नालीसमेत निर्माण हुनेछ। २०७३ फागुनमा सुरु गरिएको सडक २०७७ मंसिर ३० गते सम्पन्न गर्नुपर्ने सम्झौता छ। तर, कोभिड१९ का कारण काम गर्न नसकिएकाले निर्माण कम्पनीबाट ६ महिना म्याद थपका लागि निवेदन आएको इन्जिनियर आचार्यको भनाइ छ। सडक निर्माणको जिम्मेवारी कञ्चनजंघा शिवशक्ति बिरुवा जेभी कम्पनीले पाएको हो। हुलाकी सडक निर्माण भएपछि परासीबाट बर्दघाट हुँदै नारायण चोक पुग्न करिब २२ किलोमिटर दूरी कम हुनेछ। सर्लाहीको बाँके संग्रामपुर क्षेत्रमा कालोपत्रे गर्दै मजदुर । तस्बिर सौजन्य : विकास झा भैरहवालुम्बिनीतौलिहवा खण्ड छुट्टै आयोजना छ। यो सडक आगामी आर्थिक वर्षसम्म सक्ने योजना छ। सडकको बीचमा रहेका २ पुल निर्माणको जिम्मा लिएको ठेकेदारले काम नगर्दा केही अवधि लम्बिन सक्नेछ। कपिलवस्तुको ५० किलोमिटर सडक २०७६ मंसिरमा सुरु भएको हो। ३ वर्षभित, सक्ने सडकको लागत २ अर्ब रुपैयाँ छ। कोरोनाका कारण यो क्षेत,मा १० प्रतिशत मात्रै काम सकिएको इन्जिनियर आचार्य सुनाउँछन्। धमाधम स्तरोन्नतिकैलालीमा लम्कीटीकापुरखक्रौला र धनगढीभजनीसत्ती हुलाकी सडक स्तरोन्नतिको काम सुरु गरिएको छ। पहिलो चरण सम्पन्न नहुँदै स्तरोन्नतिको काम सुरु गरिएको हुलाकी सडक आयोजना धनगढीले जनाएको छ। धनगढीभजनी खण्डमा ३ किलोमिटर सडक, कान्द्रानदीको पुल निर्माण अझै सम्पन्न हुन सकेको छैन। पहिलो चरणअन्तर्गत वसन्ता वन क्षेत,को २ किलोमिटरमा रूख कटानी भएको छैन। त्यस्तै लालबोझीमा पर्ने १ किलोमिटर क्षेत,मा कान्द्रानदीले सडक कटान गरेपछि निर्माण कार्य अवरुद्ध छ। इन्जिनियर पदम मडै लम्कीटीकापुरखक्रौलाको २९७ किलोमिटर र धनगढीभजनीसत्ती खण्डको ६२ किलोमिटर सडक स्तरोन्नतिको काम सुरु गरिएको बताउँछन्। लम्कीटीकापुरखक्रौला खण्डमा ३ भाग र धनगढीभजनीसत्ती खण्डमा २ भाग गरेर निर्माण गर्ने गरी ठेक्का सम्झौता भएको छ, इन्जिनियर मडै भन्छन्, नेपाल सरकारकै लागतमा निर्माण हुने सडक ७ मिटर कालोपत,सहित २ लेनको हुनेछ। लम्कीटीकापुरखक्रौला खण्डमा लम्कीमा २५, टीकापुरमा ३१ र सत्तीमा ७ सय मिटर सडक ४ लेन र बाँकी २ लेनको हुने उनको भनाइ छ। दुवै खण्डमा काम सुरु भइसकेको छ। सम्झौता भएको ३ वर्षमा सम्पन्न गर्ने गरी काम भइरहेको हो, उनी भन्छन्, पहिलो चरणमा बाँकी रहेको कामसमेत यस वर्ष सम्पन्न गर्ने लक्ष्य लिएका छौं। लम्कीटीकापुरखक्रौलाको २९७ किलोमिटरका लागि डेढ अर्बसहित धनगढीभजनीसत्ती खण्डका लागि ३ अर्ब रकम लागत अनुमान गरिएको छ। पश्चिम तराईलाई पूर्वी तराईसम्म सहज रूपमा जोड्ने उद्देश्यका साथ सुरु गरिएको हुलाकी राजमार्गको स्तरोन्नतिको काम सुरु हुनुले यस क्षेत,को आर्थिक क्रियाकलापमा बढोत्तरी हुने टीकापुर उद्योग वाणिज्य संघका अध्यक्ष रामबहादुर भण्डारी बताउँछन्। पूर्वपश्चिम सहज रूपमा यातायात सञ्चालन हुँदा निश्चित रूपमा आर्थिक गतिविधि बढ्ने नै भयो, अध्यक्ष भण्डारी भन्छन्, यसले यहाँका बासिन्दाको जीवनस्तर उकास्नेछ। हुलाकी सडकको पहिलो चरणमा भारत सरकारको आर्थिक सहयोगमा लम्कीटीकापुरखक्रौलाको २७६ र धनगढीभजनीसत्ती खण्डको ६२ किलोमिटर सडक भारतीय निर्माण कम्पनी जीआर गाभरले निर्माण गरेको थियो। निर्माण भएको ३ वर्ष नपुग्दै जीर्ण बनेको सडक स्तरोन्नतिका लागि यस क्षेत,का बासिन्दाले माग गर्दै आएका थिए। १० अर्बका २३ योजना सञ्चालनहुलाकी राजमार्ग निर्देशनालय योजना कार्यालय जनकपुरधामबाट १० अर्ब लागतका २३ योजना सञ्चालित छन्। यस कार्यालयअन्तर्गत पर्ने ४ जिल्ला सिरहा, धनुषा, महोत्तरी र सर्लाहीमा २३४६८ किलोमिटर सडक निर्माण चरणमा छ। त्यसमध्ये ११६८९ किलोमिटर कालोपत, भइसकेको जनकपुर कार्यालयका सूचना अधिकारी इन्जिनियर बेचन भण्डारी बताउँछन्। हुलाकी राजमार्गको काम धमाधम भइरहेको छ। अहिले सर्लाही जिल्लाअन्तर्गत पर्ने नयाँ रोडबरहथवामधुवनी सडकखण्ड २६ किलोमिटरको २ वटा प्याकेज फाइनल अवस्थामा छन्, इन्जिनियर भण्डारी भन्छन्, चालू आर्थिक वर्षमै १३८४ किलोमिटर सडक कालोपत, सम्पन्न गरेका छौं। बाँकी काम पनि तीव, गतिमा भइरहेको छ। उनका अनुसार ४ जिल्लाको सडकखण्डमा १२ वटा पुल निर्माणाधीन छन्। चालू वर्षमा ८ वटा पुल निर्माणको काम सम्पन्न हुनेछ। विभिन्न कारणले हुलाकी सडक निर्माणमा केही अवरोध भए पनि अहिले भइरहेको काम निकै गुणस्तरीय छ, सर्लाहीको काम हेर्ने इन्जिनियर विकास झा भन्छन्, प्राप्त बजेटमा जति काम हुन सक्छ, त्यति हामी गरिरहेका छौं।यद्यपि, २०६८ सालमा सुरु भएका हुलाकी सडकका योजना २०७७ सालसम्म आइपुग्दा पनि अधुरै छन्। लकडाउनका कारण काम प्रभावित भएको आयोजनाका कर्मचारी बताउँछन्। काम नगर्ने निर्माण कम्पनीलाई कालोसूचीमा राखेर कारबाही गर्नुको सट्टा पटकपटक म्याद थपिएको छ। ठेक्का लिएर भाग्ने प्रवृत्तिका कारण काम अलपत, छ। मुख्य ठेकेदारले अरूलाई पेटी कन्ट्रयाकमा ठेक्का दिने गरेका छन्। स्थानीय ठेकेदारले पनि काम नगरी योजनालाई कमाई खाने भाँडो बनाएका छन्। ठेक्का तोड्ने चेतावनी दिएपछि मात, बल्ल काम गर्न चासो दिने गरेको देखिन्छ। जनकपुरजलेश्वरभिट्टामोड सडक १८ किलोमिटर छ। यो सडक निर्माण गर्न ४ वर्षअघि नै ठेक्का लागेको थियो। यो सडक डेढ वर्षमा निर्माण भइसक्नुपर्ने थियो तर अधुरै छ। जनकपुरजलेश्वरभिट्टामोड (पहिलो खण्ड)को ठेक्का प्रतिभा वाईपी जेभी, पुलचोक ललितपुरले पाएको छ। उसले ९ किलोमिटर ४ लेन सडक कालोपत, गर्न ४८ करोंड ५१ लाखमा ठेक्का लिएको थियो। ६७ प्रतिशत काम देखाएर २८ करोड ७५ लाख भुक्तानी लिइसकेको छ। जनकपुरजलेश्वरभिट्टामोड (दोस्रो खण्ड)को जिम्मा आशिष, पप्पु, रोशन जेभी काठमाडौंले पाएको छ। उसले पनि साढे ९ किलोमिटर सडक (४ लेन) कालोपत, गर्न भ्याटसहित ४९ करोड ८९ लाखमा ठेक्का लिएको थियो। उसले ६८ प्रतिशत काम देखाएर २३ करोड ९० लाख बजेट लिइसकेको छ। सिरहा र धनुषा जिल्लालाई हुलाकी राजमार्गअन्तर्गत कमला नदीको पुलले जोड्छ। निर्माण सुरु भएको ९ वर्षमा पनि पुल बन्न सकेको छैन। ४ सय ४० मिटर पुल निर्माण गर्न ३१ असोज २०६८ मा पप्पु लुम्बिनी निर्माण कम्पनीले ठेक्का लिएको थियो।"
नेपाल प्रहरीका ३३ एसएसपीको सरुवा : कोकहाँ ?,"काठमाडौं : गृह मन्त्रालयले नेपाल प्रहरीका प्रहरी वरिष्ठ उपरीक्षक (एसएसपी) को सरुवा गरेको छ। गृह मन्त्रालय (माननीय मन्त्रीस्तर) को शुक्रबारको निर्णयानुसार ७ गतेबाट लागू हुने गरी जनपद प्रहरी समूहतर्फका ३३ प्रहरी वरिष्ठ उपरीक्षक (एसएसपी)को सरुवा गरिएको हो। गृह मन्त्रालयको शुक्रबार जारी भएको सरुवा सूचीअनुसार महानगरीय प्रहरी प्रमुखमा अशोक सिंहले जिम्मेवारी पाएका छन्। श्यामलाल ज्ञवालीलाई प्रहरी प्रधान कार्यालय, अपराध अनुसन्धान विभाग, अपराध नियन्त्रण महाशाखामा सरुवा गरिएको छ। ललितपुरको प्रमुखमा किरण बज्राचार्यले जिम्मेवारी पाएका छन्। महानगरीय ट्रापिक प्रहरी शाखाको प्रमुखमा एसएसपी जनक भट्टराईले जिम्मेवारी पाएका छन्। हेर्नुहोस्, को कहाँ सूचीसहित"
कुलिङ पिरेड मा महासचिव पौडेलको सक्रियता : धुम्बाराहीमा प्रचण्डसँग गम्भीर छलफल,"काठमाडौं : उत्कर्षमा पुगेको सत्तारुढ नेपाल कम्युनिस्ट पार्टी (नेकपा)को आन्तरिक विवाद समाधानका विषयमा शुक्रबार पार्टी मुख्यालय धुम्बाराहीमा कार्यकारी अध्यक्ष पुष्पकमल दाहाल प्रचण्डले शीर्ष नेतासँग छलफल गरेका छन्। सचिवालय बैडकमा प्रचण्डले कात्तिक २८ गते पेश गरेको प्रस्तावमा काउन्टर दिन ओलीले अलग्गै प्रस्ताव पेस गर्ने भनेपछि दस दिनका लागि सचिवालय बैठक स्थगित भएको छ। दुवै पक्षका नेताहरू आआफ्नै गृहकार्य र रणनीतिमा जुटेका छन्। प्रधानमन्त्री तथा अध्यक्ष ओलीको टिम काउन्टर प्रतिवेदन लेखनमा छन्। यो दस दिनलाई कुलिङ पिरेड भनिएको छ। कुलिङ पिरेडलाई उपयोग गर्दै दुई अध्यक्षबीच सार्थक र हार्दिक सम्वादको वातावरण तयार गर्न महासचिव विष्णु पौडेल सक्रिय भएका छन्। मंसिर १३ गते बस्ने सचिवालय बैठकमा पुरानै तिक्कता र अप्रिय वातावारण नहोस् भनेर पौडेल दुवै अध्यक्षसँग निरन्तर सम्वादमा छन्। शुक्रबार भने धुम्बाराहीमा महासचिव पौडेलसँगै नेता सुवास नेम्वाङलेसमेत प्रचण्डसँग छलफल गरेका छन्। प्रचण्डसँगको भेटपछि महासचिव पौडेलले परिस्थिति गम्भीर रहेको प्रतिक्रिया दिएका छन्। प्रचण्डसँगको भेटपछि महासचिव पौडेलले पत्रकारसँग भने, परिस्थिति गम्भीर छ। महासचिवसँगको भेट सकेपछि अध्यक्ष प्रचण्डले नेता नेम्वाङसँग भेट गरेका हुन्। नेम्वाङसँगको भेटमा प्रचण्डले अहिलेसम्म एकताको डोरी नचुडिएको बताएका छन्। नेता नेम्वाङका अनुसार प्रचण्डले पार्टीभित्र केही गम्भीर विवाद देखिए पनि एकताको डोरी नचुडिएकाले यसलाई सम्हाल्दै लानुपर्ने बताएका हुन्। प्रचण्डले प्रधानमन्त्री एवम् पार्टी अध्यक्ष ओलीलाई गम्भीर विवाद भए पनि एकताको डोरी भने नचुडिएको सन्देश दिएका हुन्। नेकपामा ओली र प्रचण्डको पत्र युद्ध : सबै पत्र अध्ययनका लागि सचिवालय सदस्यलाई बाँडियो ओलीदाहाल पत्रयुद्ध नेकपा विवाद वारपारतर्फ झुटा लाञ्छनाहरु सहन्नँ : प्रधानमन्त्री ओली महासचिव पौडेल र नेम्वाङसँगको भेटपछि प्रचण्डले भने : डोरी चुँडिएको छैन अहिले डोरी चुडिएको छैन। केही गम्भीर भनेर सबैको चर्चा छ। तर, डोरी चुडिएको छैन, भेटपछि अन्नपूर्ण अनलाइनसँग प्रचण्डको भनाइ उद्धृत गर्दै नेम्वाङले भने, त्यसैले समाधानको बाटो खोज्दै जाऔं। त्यसमा मेरो पनि पनि भूमिका हुन्छ भन्नुभएको छ। प्रचण्डसँगको भेटमा नेता नेम्वाङले स्थायी कमिटीले गरेको निर्णय अनुसार पार्टीलाई अगाडि बढाउनुपर्नेमा जोड दिएको बताए। भेटमा पार्टीलाई स्थायी कमिटीले गरेका निर्णयका आधारमा एकजुट बनाएर अघिबढ्नुपर्छ त्यसको विकल्प नभएको बताएको उनले सुनाए। गत कात्तिक २८ गतेको सचिवालय बैठकमा प्रचण्डले एकतर्फी प्रस्ताव पेश गरेको भन्दै ओलीले आक्रोश व्यक्त गरेका छन्। मंसिर ३ गते बालुवाटारमा बसेको सचिवालय बैठकमा ओलीले प्रचण्डविरुद्ध आक्रोश पोखेका हुन्। पार्टी नेतृत्व विभिन्न विवादमा अल्झिएका बेला प्रचण्डको राजनीतिक प्रतिवेदन पेश भएपछि यसले नेकपाको विवादलाई अझ गम्भीर मोडमा पुर्याएको छ। विवाद समाधानका लागि महासचिव पौडेलसहित दोस्रो पुस्ताका नेता सक्रिय भएका छन्।"
रुई गाउँ बारे अध्ययन गरेर सांसद अधिकारीको टोली फर्कियो,"गोरखा : क्षेत्र नम्बर १ बाट निर्वाचित प्रतिनिधिसभाका सांसद हरिराज अधिकारीको टोली गोरखा र तिब्बतको सीमामा रहेको रुई गाउँको बारेमा अध्ययन गरेर फर्किएको छ । स्थानीय जनप्रतिनिधि तथा राजनीतिकर्मीसहित सीमावर्ती गाउँ सामागाउँ र साम्दो पुगेर फर्किएको सांसद अधिकारीले जानकारी दिए । त्यहाँका जनप्रतिनिधि तथा ज्येष्ठ नागरिकसँग छलफल र सोधपुछ गरेर फर्किएको सांसद अधिकारीले बताए । हामी रुई गाउँ जान भनेर गएका थियौँ, तर त्यहाँ कोरोना महामारीका कारण नाका बन्द रहेछ । त्यसैले रुई गाउँसम्म पुग्न सकिएन, उनले भने, त्यसैले साम्दो र सामागाउँका स्थानीयबासी र चुमनुब्री गाउँपालिकाका जनप्रतिनिधिहरुसँग छलफल गरेर फर्किएँ । उत्तरी सीमाबारे कुनै विवाद नरहेको बारे आफू पहिल्यै जानकार रहेपनि सम्बन्धित ठाउँमा पुगेर छलफल गरेपछि थप आत्मविश्वास बढेको उनले बताए । गोरखाको उत्तरी नाकामा विवाद रहेको बारे पत्रपत्रिकामा समाचार आएको, संसदमा पनि कुरा उठेको, केहीदिनअघि रअ प्रमुख आउँदा पनि कुरा उठाएको हुँदा विस्तृतमा बुझ्न म त्यहाँ गएको थिएँ, सांसद अधिकारीले भने, सीमास्तम्भ गाढेदेखि उत्तरी गोरखामा सीमा विवाद छैन भन्ने त मलाई पहिल्यै लागेको थियो । तैपनि अझै थप जानकारी लिन गएको थिएँ । स्थानीयबासी र जनप्रतिनिधि सबैले सीमा विवाद नरहेको दाबी गर्नुभयो । यसले मलाई थप आत्मविश्वास बढेको छ । केही समयअघि अन्नपूर्णपोष्ट दैनिकमा हाल तिब्बतमा रहेको रुईगाउँ ६० वर्षअघि नेपालमा रहेको बारे समाचार प्रकाशन भएको थियो । कालापानी, लिम्पियाधुरा र लिपुलेकको सीमा विवाद चुलिएका बेला उत्तरी गोरखाको सीमा विवादको बिषय ल्याएर प्रसंग तोडमोड गर्न खोजिएको हुनसक्ने उनले आरोप लगाए । जतिबेला कालापानी, लिपुलेक, लिम्पियाधुराको सीमा विवाद चुलिएको थियो, त्यतिबेला रुई गाउँ नेपालको थियो भन्ने समाचार आयो । भलै पत्रकारले सफा नियतले समाचार लेखेको हुनसक्छ, सरिता गिरी लगायतका केही सांसदहरुले यो बिषयलाई उचाले, उनले भने, बेला त्यस्तो परेकाले कतै विषयान्तर गर्न खोजिएको हो कि भन्ने पनि तर्कहरु आए । नाम्रुङदेखि माथिकाले कहिले तिब्बततिर कर तिर्ने गरेको, कहिले रुई र त्यो भन्दा पनि अझै उत्तर केरुङसम्मका बासिन्दाले नेपालतर्फ कर तिर्ने गरेको इतिहास रहेपनि सीमा स्तम्भ गाढेपछि यससम्बन्धी विवाद अन्त्य भएको बारे स्थानीयको भनाइ रहेको उनले बताए । हेलिकोप्टरबाट चुमनुब्री पुगेका उनको टोलीमा चुमनुब्री गाउँपालिकामा नेकपाबाट अध्यक्षको उम्मेद्बार बनेका लाक्पा डुण्डुप लामा, नेकपाका सल्लाहकार समितिका सदस्य निमा लामा थिए । टोलीले गाउँपालिकाकी उपाध्यक्ष कुमारी गुरुङ, वडा नं २ का अध्यक्ष पेम्बारेता लामा, वडा नं ४ का अध्यक्ष पेमाडुण्डुप लामा, वडा नं १ का अध्यक्ष वीरबहादुर लामा, सदस्य मिङमार लामालगायत जनप्रतिनिधि र स्थानीय ज्येष्ठ नागरिकसँग छलफल गरेका थिए ।"
महासचिव पौडेल र नेम्वाङसँगको भेटपछि प्रचण्डले भने : डोरी चुँडिएको छैन,"काठमाडौं : सत्तारुढ दल नेपाल कम्युनिस्ट पार्टी (नेकपा) विवादको विषयमा कार्यकारी अध्यक्ष पुष्पकमल दाहाल प्रचण्डले शुक्रबार दिउँसो महासचिवलगायतका नेताहरूसँग छलफल गरेका छन् । पार्टी मुख्यालय धुम्बाराहीमा अध्यक्ष प्रचण्डले महासचिव विष्णु पौडेल र नेता सुवासचन्द्र नेम्वाङसँग छुट्टाछुट्टै भेटवार्ता गरेका हुन् । नेता नेम्वाङका अनुसार प्रचण्डले पार्टीभित्र केही गम्भीर विवाद देखिए पनि एकताको डोरी नचुडिएकाले यसलाई सम्हाल्दै लानुपर्ने बताएका छन् । अहिले डोरी चुडिएको छैन । केही गम्भीर भनेर सबैको चर्चा छ । तर, डोरी चुडिएको छैन, भेटपछि अन्नपूर्ण अनलाइनसँग प्रचण्डको भनाइ उद्धृत गर्दै नेम्वाङले भने, त्यसैले समाधानको बाटो खोज्दै जाऔं । त्यसमा मेरो पनि पनि भूमिका हुन्छ भन्नुभएको छ । प्रचण्डसँगको भेटमा नेता नेम्वाङले स्थायी कमिटीले गरेको निर्णय अनुसार पार्टीलाई अगाडि बढाउनुपर्नेमा जोड दिएको बताए । भेटमा पार्टीलाई स्थायी कमिटीले गरेका निर्णयका आधारमा एकजुट बनाएर अघिबढ्नुपर्छ त्यसको विकल्प नभएको बताएको नेता नेम्वाङले सुनाए । उता महासचिव पौडेलले भने प्रचण्डसँगको भेटपछि बाहिरिने क्रममा पस्थिति गम्भीर रहेको बताएका छन् । महासचिव पौडेलले पत्रकारसँग भने, परिस्थिति गम्भीर छ। महासचिवसँगको भेट सकेपछि अध्यक्ष प्रचण्डले नेता नेम्वाङसँग भेट गरेका हुन् ।"
छठ पर्व तराई मधेस र पहाडका समुदायबीचको सेतु : प्रधानमन्त्री ओली,"काठमाडौं : प्रधानमन्त्री केपी शर्मा ओलीले बितेका केही वर्षयता छठ पर्व तराई मधेस र पहाडका नेपाली समुदायबीचको सेतुका रुपमा समेत विकसित हुँदै आएको बताएृका छन्। छठ पर्वको शुभकामना दिँदै उनले चाडपर्व र संस्कृतिका दृष्टिले विविधतायुक्त नेपाली समाजमा सौहार्दपूर्ण अन्तरसम्बन्धलाई अझ मजबूत बनाउन यस्ता पर्वहरुले उल्लेखनीय भूमिका निर्वाह गर्दै आएको उल्लेख गरे। तराईको मिथिला क्षेत्रमा महापर्वका रुपमा सनातन कालदेखि छठ मनाइँदै आएको छ। हाम्रा आदिग्रन्थ ऋग्वेद र कतिपय पुराणहरुमा सूर्यको महिमा वर्णित छ भने प्रागैतिहासिक कालदेखि दक्षिण एसियामा विशेष रुपमा सूर्यको उपासना गर्ने लोकसंस्कृतिले निरन्तरता पाउँदै आएको छ।ओलीले जारी गरेको शुभकामना सन्देशमा भनिएको छ, मानव समाज कृषियुगमा प्रवेश गरेपछि कृषि उत्पादनसँग सम्बन्धित परिकारसहित सूर्यको उपासना गर्ने परम्पराका रुपमा छठ पर्व सुरु भएको मानिन्छ। उनले विशेष सावधानी अपनाएर यसवर्षको छठ पर्व मनाउनआह्वान गरेका छन्। छठ पर्वको यस उल्लासका बीच विश्वब्यापी रुपमा फैलिएको कोभिड १९ को महामारीलाई हामी सामना गरिरहेका छौं। यस महामारीमा मानव स्वास्थ्य सुरक्षाका लागि तोकिएका मापदण्ड अनुशरण गर्दै विशेष सावधानी अपनाएर यसवर्षको छठ पर्व मनाउन म सबैमा आह्वान गर्दछु। ओलीले जारी गरेको शुभकामना सन्देशमा भनिएको छ, यस महामारीले जनताको स्वास्थ्य र राष्ट्रको आर्थिक तथा सामाजिक जीवनमा मात्र होइन, मुलुकको समृद्धिको अभियानमा पनि अवरोध पुर्याएको छ। उनले जनताको स्वास्थ्यमा गरेको क्षति न्यूनीकरण गर्दै रोकथाम तथा नियन्त्रणमा सरकारले आवश्यक कदम चाल्दै आएको बताएका छन्। ओलीले महामारीका वाबजुद मुलुकको विकास तथा समृद्धिको यात्रालाई हामीले अघि बढाइरहेको उल्लेख गरेका छन्। जननिर्मित संविधानको संस्थागत कार्यान्वयन मार्फत् मुलुकलाई विकास र समृद्धिको दिशामा अग्रसर गराइरहेको बताउँदै नेकपा अध्यक्षसमेत रहेका ओलीले सिंगो देश नयाँ संविधान अनुरुपका संरचनागत, भौतिक पूर्वाधार र मानवीय विकासका क्षेत्रमा नवनिर्माणको चरणमा प्रवेश गरेको धारणा राखेका छन्। उनले छठको अवसरमा राष्ट्रको समृद्धि र जनताको सुख प्राप्तिका लागि एकतावद्ध हुन आह्वान गरेका छन्। एकतामार्फत् हामी समृद्ध नेपाल, सुखी नेपालीको राष्ट्रिय आकाङ्क्षा पूरा गर्न समर्थ हुने विश्वास व्यक्त गरेका छन्।"
मन्त्रिपरिषद् बैठकका १६ निर्णय (सूचीसहित),"काठमाडौं : सरकारले कोभिड१९ बाट प्रभावित भएका व्यवसायलाई निरन्तरता दिन सहुलियतपूर्ण व्यावसायिक कर्जा उपलब्ध गराउने निर्णय गरेको छ। मन्त्रिपरिषद् बैठकको गत कात्तिक २७ को निर्णयअनुसार शुक्रबारदेखि नै लागू हुने गरी रोगको महारीबाट प्रभावित घरेलु तथा साना उद्यम सञ्चालन, विभिन्न व्यवसायको श्रमिक र कर्मचारीको पारिश्रमिक भुक्तानी र व्यवसायको निरन्तरताका लागि व्यावसायिक कर्जा उपलब्ध गराउने भएको हो। यसका लागि मन्त्रिपरिषद्ले व्यावसायिक निरन्तरता कर्जा प्रवाह कार्यविधि २०७७ पारित गरेको सरकारका प्रवक्ता सञ्चार तथा सूचना प्रविधिमन्त्री पार्वत गुरुङले जानकारी दिए। सिंहदरबारमा आयोजित पत्रकार सम्मेलनमा कात्तिक २७ र मङ्सिर ३ गते भएको मन्त्रिपरिषद्को निर्णय सार्वजनिक गर्दै मन्त्री गुरुङले कर्जा प्रभावका लागि अति प्रभावित, मध्यम र न्यून प्रभावित क्षेत्र तोकेर तीन भागमा विभाजन गरिएको जानकारी दिए। उक्त कार्यविधि आजकै मितिदेखि लागू भएको उनले जानकारी दिए। विगतमा व्यवसायीबाट आएको मागलाई सम्बोधन गर्दै उक्त निर्णय गरिएको सरकारले जनाएको छ। उक्त कार्यक्रमका लागि अर्थ मन्त्रालयले आवश्यक बजेट व्यवस्थापन गर्ने निर्णय पनि सरकारले गरेको छ। मन्त्रिपरिषद् बैठकले नेपाल शहरी शासकीय सुधार तथा पूर्वाधार आयोजनाका लागि विश्व बैंक समूहको अन्तरराष्ट्रिय विकास संस्थाबाट प्रस्तावित १५ करोड डलर (करिब रु १८ अर्ब) बराबरको सहुलियतपूर्ण ऋण सहायता रकम स्वीकार गर्ने निर्णय पनि गरेको उनको भनाइ छ। मन्त्रिपरिषद्ले सहलगानीसम्बन्धी कार्यविधि, २०७७ समेत स्वीकृत गरेको छ। नेपालको संविधानबमोजिम नै सङ्घप्रदेश र स्थानीय तहको पारस्परिक समन्वय र सहकार्यका आधारमा सहलगानीका माध्यामबाट विकास र पूर्वाधार निर्माणलाई प्रभावकारी बनाउन सरकारले उक्त कार्यविधि ल्याएको हो। कुनै स्थानीय तहको गौरवको आयोजना छ भने त्यसमा सङ्घ र प्रदेशलेसमेत लगानी गर्न सक्नेछ, मन्त्री गुरुङले भने। सरकारले गैरकानूनीरुपमा लामो समयसम्म नेपालमा बसोबास गर्दै आएका विदेशी नागरिकलाई निष्कासन गर्ने निर्णय पनि गरेको छ। निष्कासनमा पर्नेमा अष्ट्रेलियन नागरिक मार्क लेस्ली डेन्गेट र यमन गणराज्यका नागरिक मोहम्मद स्माइल अहमेद ओवादी तथा नासिम स्माइल अहमेद ओबादी रहेका छन्। अधिकार सम्पन्न वाग्मती सभ्यता एकीकृत विकास समितिको अध्यक्षमा काठमाडौँका उद्वप्रसाद तिमिल्सिनालाई नियुक्ति गर्ने निर्णय पनि भएको मन्त्री गुरुङले जानकारी दिए। मन्त्रिपरिषद्ले सुर्खेत र विराटनगर विमानस्थलका लागि नागरिक उड्डयन प्राधिकरणलाई जग्गा अधिग्रहण गर्न स्वीकृत प्रदान गरेको छ। सुर्खेतका लागि २० र विराटनगरका लागि १२६ बिघा अधिग्रहण गर्न स्वीकृत प्रदान गरिएको छ। यस्तै सरकारले आवश्यक सेवा सञ्चालन ऐन, २०१४ को दफा ३ को उपदफा १ बमोजिम आवश्यक सेवामा हड्ताल गर्न निषेध गरी सो सूचना नेपाल राजपत्रमा प्रकाशित गर्ने निर्णय पनि गरेको प्रवक्ता गुरुङले जानकारी दिए।"
क्रियाशील सदस्यता विवरण पठाउन कांग्रेस जिल्ला सभापतिलाई निर्देशन,काठमाडौं : नेपाली कांग्रेसले पार्टीको आगामी १४औँ महाधिवेशनको तयारीका लागि नयाँ क्रियाशील सदस्यता वितरण र नवीकरणको विवरण यही मङ्सिरभित्रै केन्द्रमा पठाउन जिल्ला सभापतिलाई निर्देशन दिएको छ। कांग्रेसको गत कात्तिक २८ गतेको केन्द्रीय कार्यसमितिको बैठकले गरेको निर्णयअनुसार क्रियाशील सदस्यता वितरण र नवीकरणसम्बन्धी विवरण केन्द्रमा पठाउन सबै जिल्ला सभापतिलाई मङ्सिर २ गते निर्देशन गरिएको पार्टी मुख्य सचिव कृष्णप्रसाद पौडेलले जानकारी दिए। जिल्ला कार्यसमितिले केन्द्रको परिपत्रको सबै प्रक्रिया पूरा गरेर नामावली सूची प्रकाशन गरी विधानबमोजिम आवश्यक कागजात र तोकिएअनुसारको शुल्कसहित मङ्सिरभित्र अनिवार्यरुपमा केन्द्रमा पठाउनुपर्नेछ। कांग्रेस मुख्य सचिव पौडेलका अनुसार गत फागुन १३ र साउन २२ गते केन्द्रबाट जारी गरिएको क्रियाशील सदस्यता वितरणसम्बन्धी परिपत्रअनुसारको प्रक्रिया पूरा नगरी वितरण गरिएका र केन्द्रमा पठाइएका क्रियाशील सदस्यताको नामावली (नयाँ र नवीकरण) स्वीकृत नहुने भएको छ। काँग्रेसको नेतृत्व चयनमा महत्वपूर्ण भूमिका रहने क्रियाशील सदस्यता सङ्ख्या हाल करिब पाँच लाख छ। कांग्रेस केन्द्रीय समितिको निर्णयअनुसार क्रियाशील सदस्यता वितरण र नवीकरण तथा अन्य पार्टीबाट प्रवेश गरेकालाई समेत प्रदान गर्दा सो सङ्ख्या दोब्बर हुने पार्टी कार्यालयले जनाएको छ। काँग्रेसले पार्टीको १४औँ महाधिवेशन आगामी फागुन ७ देखि १० गतेसम्म निर्धारण गरी सोहीअनुसार कार्यतालिका सार्वजनिक गरिसकेको छ। काँग्रेसको १३औँ महाधिवेशन २०७२ साल फागुन २० देखि २३ गतेसम्ममा काठमाडौँमा भएको थियो। काँग्रेसका सबै तहका पदाधिकारी तथा सदस्यको पदावधि चार वर्ष हुने विधानमा उल्लेख भए पनि विधानकै अर्को व्यवस्थाअनुसार एक वर्ष समयावधि यसअघि नै थप गरिसकिएको छ। रासस
"खजुरा क्यान्सर अस्पतालमा शल्यक्रिया सुरु, ३ जनाको निःशुल्क शल्यक्रिया","नेपालगन्ज : पश्चिम नेपालको एक मात्र क्यान्सर अस्पताल बाँकेको खजुरास्थित सुशील कोइराला प्रखर क्यान्सर अस्पतालमा शल्यक्रिया सेवा सुरु भएको छ । अस्पताल परिसरमा आयोजित कार्यक्रममा बाँके क्षेत्र नं ३ का प्रतिनिधिसभा सदस्य नन्दलाल रोकायले सेवा शुभारम्भ गरेका हुन् । अस्पतालका निर्देशक डा कृष्णप्रसाद आचार्यले सेवा शुभारम्भ भएको अवसरमा बिरामीको निःशुल्क शल्यक्रिया गरिएको बताए । उनले भने, शुक्रबार ३ जनाको निःशुल्क शल्यक्रिया गरेका छौं । नाम दर्ता गराएका थप १० जनाको पनि आइतबारसम्म शल्यक्रिया हुनेछ । एक जनाको स्तन ट्युमर, अर्कोको रक्तनलीको ट्यूमर र तेस्रो व्यक्तिको बोसो र पानी जमेको बिरामीको शल्यक्रिया भएको हो । डा आचार्यले हिस्टो प्याथोलोजी, स्त्री रोग, नाक कान घाँटीको विषेशज्ञ ल्याएर सेवा विस्तार गर्ने बताए । जनस्तरबाट सुरु भएको क्यान्सर अस्पतालको स्वामित्व नेपाल सरकारले लिएर पश्चिम नेपालमा सेवा दिन पाएकोमा निकै खुसी लागेको खजुरा गाउँपालिका अध्यक्ष तथा जनस्तरबाट अस्पताल निर्माणका लागि क्रियाशील प्रखर परोपकार मिसनका अध्यक्ष किस्मतकुमार कक्षपति बताए । अस्पताल विकास समितिका अध्यक्ष भक्तबहादुर केसीको अध्यक्षतामा सम्पन्न कार्यक्रममा जिल्ला समन्वय समिति बाँकेका संयोजक अजय श्रीवास्तव, बाँसगढी नगरपालिका प्रमुख शालिकराम अधिकारी, बाँकेका प्रमुख जिल्ला अधिकारी रामबहादुर कुरुम्वाङ, भेरी अस्पतालका मेसु डाक्टरबहादुर प्रकाश थापाले अस्पतालको सफलताको कामना व्यक्त गरेका थिए ।"
पोखरामा सात संक्रमितको एकैदिन मृत्यु,"पोखरा : गएको २४ घन्टामा पोखरामा कोरोना भाइरस रोग कोभिड १९ का कारण ७ जनाले ज्यान गुमाएका छन् । गण्डकी प्रदेश स्वास्थ्य निर्देशनालयले शुक्रबार दिउँसो यो तथ्यांक सार्वजनिक गरेको हो । मृत्यु भएको स्थान पोखरा भए पनि सबै संक्रमित पोखराका भने हैनन् । एकजना तनहुँको म्याग्दे गाउँपालिकाका हुन् । ती सबै बिरामीको यहाँका अस्पतालमा उपचारका क्रममा मृत्यु भएको निर्देशनालयका प्रमुख डा विनोदविन्दु शर्माले जनाएका छन् । मृत्यु भएका सबै ६ जना ५० वर्षभन्दा माथिका छन् । एकजनामात्रै ३० वर्षभन्दामुनिका युवा हुन् । पोखरा १७ का २९ वर्षीय पुरुषको पनि कोरोना संक्रमणबाट मृत्यु भएको हो । उनमा निमोनियाको समस्या थिए । मृतकहरु उच्च रक्तचाप, मधुमेह र दीर्घरोग लगायत जटिल समस्याहरु थिए । उनीहरुको उपचार सरकारी स्वामित्वको पश्चिमाञ्चल क्षेत्रीय अस्पताल र निजी अस्पतालहरुमा भइरहेको थियो । शुक्रबार ७ जना मृतक थपिएसँगै कोरोना संक्रमणबाट गण्डकी प्रदेशमा मृत्यु हुनेको संख्या १३८ पुगेको छ । देशभर पछिल्लो २४ घण्टामा ५३ सय ६४ जना डिस्चार्ज भएका छन्। योसँगै कुल डिस्चार्ज हुनेको संख्या १ लाख ९१ हजार २ पुगेको छ। बिहीबार मात्रै २८ सय ५८ जनाले कोरोना जितेर डिस्चार्ज भएका थिए। शुक्रबार १९ सय ४५ जनामा कोरोना संक्रमण देखिएको छ। योसँगै संक्रमितको संख्या २ लाख १६ हजार ९६५ पुगेको स्वास्थ्य मन्त्रालयले जनाएको छ। हालसम्म १६ लाख ४२ हजार ८९९ वटा पीसीआर नमूना परीक्षण गरिएको छ। यस्तै मन्त्रालयका अनुसार २४ हजार ६६५ कोरोनाका सक्रिय संक्रमित छन्। २४ हजार ६६५ जना आइसोलेसनमा र ७५३ जना क्वारेन्टाइनमा छन्। नेपालमा कोरोनाबाट १२ सय ९८ जनाको मृत्यु भएको छ। शुक्रबार मात्र २२ जनाको कोरोनाबाट मृत्यु भएको छ। बिहीबार १७ जनाको मृत्यु भएको थियो।"
सुनको मूल्य फेरि घट्यो,काठमाडौं : सुनको मूल्य घट्ने क्रम जारी छ। शुक्रबार स्थानीय बजारमा सुनको मूल्य प्रतितोला ४०० रुपैयाँले घटेको नेपाल सुन चाँदी व्यवसायी महासंघले जनाएको छ। महासंघका अनुसार आज छापावाला सुन प्रतितोला ९४ हजार रुपैयाँमा कारोवार भइरहेको छ। बिहीबार छापावाला सुनको मूल्य प्रतितोला ९४ हजार ४०० रुपैयाँमा कारोवार भएको थियो । त्यसैगरी तेजाबी सुन प्रतितोला ९३ हजार ५०० रुपैयाँमा कारोवार भएको छ । बिहीबार तेजाबी सुन प्रतितोला ९३ हजार ९०० मा कारोबार भएको थियो । यस्तै चाँदीको मूल्यमा पनि सामान्य गिरावट आएको छ। आज चाँदी तोलामा ५ रुपैयाँले घटेर १२ सय १० रुपैयाँमा कारोबार भइरहेको महासंघले जनाएको छ।
भारतीय नागरिकसहित दुई कोरोना संक्रमितको मृत्यु,विराटनगर : कोरोना भाइरस संक्रमित भारतीय नागरिकसहित दुई जना वृद्ध पुरुषको शुक्रबार बिहान उपचारका क्रममा मृत्यु भएको छ। मोरङका कोभिड अस्पतालमा उपचाररत ७० वर्षीय भारतीय नागरिक र झापा गौरादहका ६३ वर्षीय पुरुषको मृत्यु भएको हो। भारतीय नागरिकको मोरङको बूढीगंगा गाउँपालिकास्थित विराट शिक्षण अस्पताल र झापाका पुरुषको विराटनगरको नोबेल शिक्षण अस्पतालमा मृत्यु भएको हो। भारतको साहेवगञ्ज घर भएका ७० वर्षीय वृद्धको बिहान ६:५० बजेतिर ज्यान गएको विराट शिक्षण अस्पतालका आइसोलेसन प्रमुख सुनिल देवले जानकारी दिए। कोरोनाका कारण नेपालभारत सीमा क्षेत्रबाट लामो समयदेखि आवतजावत गर्न रोक लगाएर नाका सिल गरिएको छ। तर यस्तो अवस्थामा उनी कसरी नेपाल आइपुगे भन्ने खुल्न सकेको छैन।प्रहरीले कुनै ठाउँमा कामदारका रुपमा नेपाल छिरेका उनको कोरोना संक्रमणका कारण मृत्यु भएको हुनसक्ने अनुमान गरेको छ। तर प्रहरीले उनले नेपाल छिरेर के गरिरहेका थिए भन्ने बारेमा पत्ता लागि नसकेको जनाएको छ। बुधबार श्वासप्रश्वासमा समस्या भएपछि उनलाई उपचारका लागि अस्पताल लगिएको थियो। पीसीआर परीक्षण गराउँदा बिहीबार रिपोर्ट पोजिटिभ आएपछि उपचारका लागि कोभिड अस्पतालमा भर्ना गरिएको थियो। मृतकमा स्वास्थ्य सम्बन्धी कुनै पुरानो समस्या थियो कि थिएन भन्ने यकिन भइनसकेको अस्पतालका आइसोलेसन प्रमुख सुनिल देवले बताए। उनका अनुसार भारतीय नागरिकको मृत्यु भएपछि शव व्यवस्थापनका लागि आवश्यक प्रक्रिया पूरा गर्ने काम भइरहेको छ। कोरोना संक्रमण पुष्टि भएपछि मोरङको कोभिड अस्पतालमा उपचाररत विदेशी नागरिकको मृत्यु भएको यो दोस्रो घटना हो। यसअघि संखुवासभामा निर्माणाधिन अरुण तेस्रो जलविद्युत आयोजनामा कार्यरत अर्का भारतीय नागरिकको विराटनगरकै नोबेल शिक्षण अस्पतालमा उपचारका क्रममा ज्यान गएको थियो।भारत हैदरावादका ४५ वर्षीय पुरुषको कात्तिक २९ गते मृत्यु भएको हो। बिरामी परेपछि उपचारका लागि नोबेल शिक्षण अस्पताल ल्याइएका उनलाई कात्तिक २७ गते कोरोना पुष्टि भएको थियो। मृत्युपछि भारतीय पक्षले शव लैजान नदिँदा उनको विराटनगरको परोपकार घाटमा अन्त्येष्टि गरिएको थियो। त्यस्तै झापाको गौरादह८ का ६३ वर्षीय वृद्ध पुरुषको नोबेल शिक्षण अस्पतालमा बिहान ७:३० बजेतिर मृत्यु भएको छ। अस्पतालका प्रबन्धक नारायण दाहालका अनुसार श्वासप्रश्वासमा समस्या भएपछि उनलाई उपचारका लागि बुधबार अस्पताल भर्ना गरिएको थियो।पीसीआर परीक्षण गराउँदा बिहीबार रिपोर्ट पोजिटिभ आएपछि थप उपचार सुरु गरिएको दाहालले बताए। उपचारकै क्रममा वृद्धको मृत्यु भएपछि शव व्यवस्थापनका लागि पहल भइरहेको उनको भनाइ छ। विराट शिक्षणमा इटहरीका कोरोना संक्रमितको मृत्यु
छठको उल्लास : आज अस्ताउँदो सूर्यलाई सझुका अर्घ दिइने,"जनकपुरधाम : धार्मिक आस्था, श्रद्धा एवं विश्वासका साथै शुद्धता र सामाजिक सद्भावको उत्कृष्ट पर्व छठ अन्तर्गत आज अस्ताउदो सूर्यलाई अर्घ दिइने भएको छ। अहिंसाप्रति मानवको रुचि बढाउने र सबै जीवहरुप्रति सहानुभुति राख्न अभिप्रेरित गर्ने छठ अन्तर्गत आज सझुका अर्घ दिइने भएको छ। पछिल्लो समयमा छठ तराई मधेश मात्र नभई देशकै महत्वपूर्ण पर्वको रुपमा परिचित हुँदै राजधानी काठमाडौंमा समेत भव्यतापूर्वक मनाइँदैछ। चैत शुक्ल चतुर्थीदेखि सप्तमीसम्म चार दिनसम्म मनाइने छठ पर्वको पहिलो दिन नुहाएर चोखो भई खाने विधिलाई नहायखायभन्ने गरिन्छ। खासगरी महिलाहरुले मनाउने यस छठ पर्वमा छठ पर्व प्रारम्भ भएसंगै चोखो चनाखो भएर सम्पूर्ण विधिहरु गर्नुपर्ने मान्यता रही आएको जनकपुर उपमहानगरपालिका१४ बस्ने सुनिता सिंह महतो बताउँछिन्। छठ पर्वको दोश्रो दिन खरनाविधिको तयारी गरिन्छ। समाजिक सद्भाव एवं उल्लसाको पर्व छठको दोश्रो दिन ब्रतालुहरुले रातिमा मिठा (सख्खर) मा बनाइएको खीर खाएको विधिलाई खरनाभन्ने गरिन्छ। भागवान सूर्य देवको उपासना गरिने छठमा व्रतालुले व्रत सङ्कल्प गरेको भाकलअनुसारको केरा, उखु, भान्टा, दुध, माटोको हात्ति, ढकनी, चढाउने परम्परा छ। छठ पर्वको मुख्य दिन मानिने षष्टी तिथिका दिन एक बिहानै नुहाई धुआई गरी निराहार व्रत बसेका व्रतालुले बेलुका अस्ताउँदो सूर्यलाई कम्मरसम्म छोप्ने जलाशयको पानीमा उभिएर अर्घ दिने परम्परा छ। तराई मधेशमा यस विधिलाई साँझको अर्घ अर्थात सझुका अर्घ भनिन्छ। पोखरी, ईनार, तलाउ, नदी, आदि ठाउँहरुमा टेन्ट फूलमालाले सजाइएको घाटमै रातभरि जाग्राम बसेर सप्तमीका दिन बिहान उदाउँदो सूर्यलाई अर्घ दिएपछि यो पर्व सम्पन्नहुने परम्परा छ। बिहानको उदाउँदो सूर्यलाई दिइने अर्घलाई भोरका अर्घभनिन्छ। यसरी उदाउँदो सूर्यलाई अर्घ दिएपछि चैती छठ विधिवत रुपमा सम्पन्न हुन्छ। तराई मधेशको जिल्लाहरुमा छठ पर्व कार्तिक तथा चैत महिनामा मनाउने परम्परा रहेको छ। दुवै छठ पर्वको हिन्दु धर्ममा विशेष महत्व रहेको साहित्यकार एवं संस्कृतिविद् डा राजेन्द्र विमल बताउँछन्। तथापि चैते छठभन्दा कार्तिक छठ मनाउनेको संख्या अत्यधिक मात्रामा हुने गंगासागर पोखरी अभियानएवं सांसद रामअशिष यादवको भनाई छ।"
गाई मारेको आरोपमा एक पक्राउ,बैतडी : गाई मारेको आरोप बैतडीमा एकजना पक्राउ परेका छन् । जिल्लाको पुर्चौंडी नगरपालिका ६ स्थित खानेपानीको मुहानमा ११ वटा गाई मारेर फालेको भेटिएपछि प्रहरीले पुर्चौडी ५ का २४ वर्षीय लक्ष्मण पार्कीलाई पक्राउ गरेको हो । घटनाको अनुसन्धान भइरहेको इलाका प्रहरी कार्यालय पाटनका प्रहरी नायव निरीक्षक चन्द्र गिरीले जानकारी दिए । गाईलाई भीरबाट खसालेर मारेको आशंका गरिएको छ । पक्राउ परेका पार्कीमाथि गौहत्या अभियोगमा मुद्दा दायर गरेर अनुसन्धान अघि बढाउने प्रहरीले तयारी गरेको छ । प्रहरीले सोही वडाका सुरेश पार्कीको भने खोजी भइरहेको बताएको छ । पाटन नगरपालिकाबाट प्रति गाई २५ सयका दरले ताक्लाकोट लैजान्छु भनेर गाई लिएका दुवै जनाले भीरबाट खसालेर गाई मारेको आशंका गरिएको छ । नगरपालिकाले छाडा पशुचौपाया व्यवस्थापनका लागि २५ सय रुपैयाँका दरले २९ वटा गाई जिम्मा लगाएको थियो । शुक्रबार सिगास सामुदायिक वनको भेरी खोला पानीको मुहानमा ११ वटा गाई मृत फेला परेका थिए । मरेका गाईको व्यवस्थापन पाटन नगरपालिकाले गर्ने भएको छ ।
निकिशालाई जिस्क्याउने ३ युवामाथि अभद्र व्यवहारसम्बन्धी मुद्दा,"भक्तपुर : भक्तपुर प्रहरीले सडकमा हिँडिरहेकी निकिशा श्रेष्ठलाई जिस्क्याएको आरोपमा पक्राउ गरिएका ३ युवाविरुद्ध अभद्र व्यवहारसम्बन्धी मुद्दा चलाएको छ। महानगरीय प्रहरी परिसर भक्तपुरले निकिशामाथि लैंगिक भेदभावपूर्ण शब्द प्रयोग गरी दुर्व्यवहार गरेको आरोपमा बिहीबार पक्राउ परेका भक्तपुर नगरपालिका १ का १९ वर्षीय सफिल खत्रीसहित तीन जनाविरुद्ध जिल्ला अदालत भक्तपुरमा अभद्र व्यवहारसम्बन्धी मुद्दा दर्ता गरेको हो। मुद्दा दर्तासँगै शुक्रबार जिल्ला अदालतबाट थप अनुसन्धानको लागि ३ जना युवामाथि ५ दिनको म्याद थप भएको परिसरकी प्रमुख प्रहरी उपरीक्षक तारादेवी थापाले जानकारी दिए। उनले युवाहरुलाई प्रहरीले नियन्त्रणमा लिएपछि निकिशाले किटानी जाहेरी दिएको बताइन्। पीडितको किटानी जाहेरीपछि पक्राउ परेका तीनजनाविरुद्ध अभद्र व्यवहार मुद्दा दर्ता भएको छ, प्रहरी उपरीक्षक थापाले भनिन्, मुद्दा दर्ता भएसँगै जिल्ला अदालत भक्तपुरबाट ५ दिन म्याद थप पनि भएको छ। गएको मंसिर २ गते भक्तपुर नपा १ दूधपाटीस्थित सडकमा हिँडिरहेकी निकिशा श्रेष्ठलाई स्कुटर चलाउँदै आएका सफिल खत्री र स्कुटरमा सवार भक्तपुर नपा ५ टौमढी बस्ने १६ वर्षीय युवकले लैंगिक भेदभावपूर्ण दुर्व्यवहार गर्दै भिडियो खिचेका थिए। उक्त भिडियो उनीहरुका अर्को साथी भक्तपुर नपा ५ टौमढी नै बस्ने १७ वर्षीय युवकले आफ्नो फेसबुकमा टिकटक बनाएर अपलोड गरेका थिए। उक्त भिडियोमा आफूलाई लैंगिक भेदभावपूर्ण दुर्व्यवहार गर्ने युवाहरुमाथि निकिशा जाइलागेकोसमेत देखिन्छ। त्यस्तै उनीसँगै आएकी अर्की महिलाले पनि ती युवाहरुको दुर्व्यवहारको प्रतिकार गरेको भिडियोमा देखिन्छ। उक्त भिडियो अपलोड गरिएपछि सामाजिक सञ्जालमा भाइरल नै भएको छ। सामाजिक सञ्जालमा सडकमा हिँडिरहेकी निकिशामाथि दुव्र्यवहार गरेको भन्दै ती युवाहरुलाई तत्काल पक्राउ गरी कारबाही गर्नुपर्ने भनी नेपाल प्रहरी र साइबर क्राइब व्युरोलाई ह्यासट्याक गरिएको थियो। उक्त भिडियो धेरैले सामाजिक सञ्जालमै शेयर गरेका छन्। लैंगिक भेदभादपूर्ण व्यवहार भएको भिडियो सामाजिक सञ्जालमा भाइरल भएपछि नेपाल प्रहरीको साइबर क्राइम ब्युरोले ती युवाहरुलाई पक्राउ गर्न सम्बन्धित निकायलाई निर्देशन दिएको थियो। उक्त निर्देशनको आधारमा भक्तपुर प्रहरीले बिहीबार उनीहरुलाई नियन्त्रणमा लिएको थियो। सडक हिँडिरहेकी महिलामाथि दुर्व्यवहार गर्ने ३ युवा पक्राउ सामाजिक सञ्जालमा निकिशा महिला नभई पुरुष नै भएको प्रतिक्रियासमेत आएको छ। तर पुरुष वा महिला जे भए पनि कसैलाई सार्वजनिक रुपमा अभद्र दुव्र्यवहार गर्नु कानुनी अपराध भएको प्रहरीको भनाइ छ। भक्तपुर प्रहरीकी प्रमुख प्रहरी उपरीक्षक थापाले व्यक्ति जुनसुकै लिंगको भए पनि सार्वजनिक रुपमा कसैलाई अभद्र दुव्र्यवहार गर्न कानुनले बर्जित गरेको स्पष्ट गरिन्। व्यक्ति कुन लिंगको भन्ने कुरा गौण हो, उनले थपिन्, मुख्य मुद्दा व्यक्तिमाथि सार्वजनिक स्थलमा दुव्र्यवहार गर्न पाइँदैन। यो व्यक्तिको हकअधिकारको हनन र कानुनको बर्खिलाप हो।"
थप ६ कम्पनीका स्यानिटाइजर बिक्रीमा प्रतिबन्ध,"काठमाडौं : औषधि व्यवस्था विभागले ६ कम्पनीका स्यानिटाइजरमा प्रतिबन्ध लगाएको छ। विभागले पछिल्लो समय बजार अनुगमनका क्रममा विभिन्न कम्पनीका उत्पादनमा मानव स्वास्थ्यमा हानि पुर्याउने मेथानोल भेटिएपछि बिक्री तथा वितरणमा प्रतिबन्ध लगाएको हो। बजारमा बिक्रीवितरणमा रहेको ह्यान्ड स्यानिटाइजरको नमूना सङ्कलन गरी राष्ट्रिय औषधि प्रयोगशालामा परीक्षण गर्दा तोकिएको मापदण्ड इन्स्ट्यान्ट ह्याण्ड स्यानिटाइजरसम्बन्धी स्तर २०७६ विपरीत विषाक्त रसाउन मेथानोल भेटिएपछि उत्पादन तथा बिक्री वितरणमा रोक लगाइएको विभागका महानिर्देशक भरत भट्टराईले जानकारी दिए। उनका अनुसार सीता हर्बल सुनसरीले उत्पादन गरेको ५० मिलिलिटरमा ८० प्रतिशत र पाँच सय मिलिलिटरको स्यानिटाइजरमा ८८ प्रतिशत मेथानोल भेटिएको छ। यसैगरी मकालु जडिबुटी सुनसरी, सुनिमा आयुर्वेद कम्पनी मोरङ, एमके हर्बल ललितपुर र ग्यालेक्सी डेण्टल एण्ड सर्जिकल मोरङले उत्पादन गरेका स्यानिटाइजरमा मेथानोल भेटिएको हो। प्रतिबन्ध लगाइएका उद्योग तथा कम्पनीका उत्पादन प्रयोग नगर्न सर्वसाधारणलाई आग्रह गर्दै तत्काल बजारमा बिक्रीवितरणमा रोक लगाउन र बजारबाट फिर्ता लैजान निर्देशन दिइएको छ। यसअघि विभागले गुणस्तरहीन भएकाले भारतीय, चिनियाँ तथा नेपाली उद्योगले उत्पादन गरेका विभिन्न कम्पनीका स्यानिटाइजरमा प्रतिबन्ध लगाइसकेको छ।"
प्रदेशसभा सदस्य खत्रीलाई कोरोना संक्रमण,"जाजरकोट : कर्णाली प्रदेशसभा सदस्य कौशिलावती खत्रीलाई कोरोना संक्रमण भएको छ । केही दिनअघि रुघाखोकी र ज्वरोले थलिएकी खत्रीको कोरोना पीसीआर परीक्षण गर्दा कोरोना पोजिटिभ देखिएको हो । उनीसहित घरका ८ जनालाई कोरोना संक्रमण देखिएको छ। खत्रीका श्रीमान गैरसरकारी संस्था महासंघ कर्णाली प्रदेशका अध्यक्ष खिमबहादुर शाही, उनका छोरी ज्वाँइ, नातीनातिनालगायतलाई कोरोना संक्रमण भएको छ । सामाजिक सञ्जालमा खत्रीले आफ्नो परिवारका सबै सदस्यलाई कोरोना संक्रमण देखिएकोले आफूसँग सम्पर्कमा आएका सबैलाई सजग हुन आग्रह गरेकी छन् । उनले आफूहरु जाजरकोट सदरमुकामस्थित घरमा होम आइसोलेसनमा रहेको समेत जानकारी गराएकी छन् । जाजरकोटमा कोरोना संक्रमण बढ्दै गएपनि परीक्षण नगर्दा भित्रभित्रै भुसको आगो झै कोरोना संक्रमण फैलिएको हुन सक्ने स्थानीय शोजन शाक्यले बताए ।"
छठ : पर्व एक सन्देश अनेक (फोटो फिचर),"जनकपुरधाम : अहिंसाप्रति मानवको रुचि बढाउने र सबै जीवप्रति सहानुभुति राख्न अभिप्रेरित गर्ने आस्थाको महापर्व छठ उल्लास छाएको छ। धार्मिक आस्था, श्रद्धा एवं विश्वासका साथै शुद्धता र सामाजिक सद्भावको उत्कृष्ट पर्वको रुपमा कार्तिक शुक्ल चतुर्थीेदेखि सुरु भएर सप्तमीसम्म सूर्यदेवको उपासना गरिन्छ। हिन्दु धर्ममा सूर्य पूजाको परम्परा वैदिक कालदेखि नै रहदै आएको मानिन्छ। गरिब, धनी, ब्राह्मण, दलित, उचनिचको ख्याल नगरी यो पर्व एकै साथ मिलेर मनाइनु छठको मुख्य विशेषता हो। समाजमा रहेका छुवाछुतजस्ता कुसंस्कार, कुरिती र विकृति हटाउन छठ सहायक सिद्ध हुने सांस्कृतिविद् डा रेवतीरमण लाल बताउँछन्। पूजाको विधिविधान छठको व्रत गर्ने महिलापुरुष नुहाई धुवाई शुद्ध वस्त्र लगाएर शाकाहारी भोजन ग्रहण गर्दछ। कार्तिक शुक्ल पञ्चमी तिथिका दिन दिनभरी पर्व गर्नेहरु उपवास गरी साँझमा माटोले नयाँ चुह्लो र माटोको भाडोमै अरबा चामल र सख्खर राखेर बनाइएको प्रसादको रुपमा चढाइन्छ। खीर प्रसाद स्वरुप व्रती र घरका सदस्यले ग्रहण गर्दछ। जसलाई मिथिलाञ्चलमा खरना भनिन्छ। कार्तिक शुक्ल षष्ठीका दिन व्रतीहरु अस्ताउँदै गरेको सूर्यलाई अर्घ दिने गर्दछन्। पुरुषले भने सूर्यलाई अर्घ अर्पणको समयमा हाथमा नरिवल वा अन्य कुनै फलफुल लिएर उभिने गर्छन्। साँझ र बिहान घण्टौ जलमा रही नाङलो, कनसुप्ती, ढकना, सरबा लगायतमा राखिएका प्रसाद लिएर डुब्दै गरेको सूर्यलाई अर्घ चढाउने गर्दछ। उक्त दिन छठ व्रत गर्नेहरु र घरका अन्य सदस्यहरु रातभर पोखरीको घाटमा जाग्राम बस्छन्। छठको प्रसादमा ठकुआ, भुसवा, केरा, नरिवल, उखु, सुन्तला, कागती, सिंगारा, फलफूल, पान, सुपारी, धूप, दीप, अरतक पात, चना आदि हुन्छ। कार्तिक शुल्क चतुर्थीदेखि विधिवत रुपमा व्रत प्रारम्भ भई षष्ठी तिथिमा सूर्य देवतालाई पहिलो दिनको अर्घ अर्पण गरिन्छ। सूर्य देवतालाई दिइने अर्घ षष्ठी तिथिको उदयकालमा र सप्तमी तिथिमा एकै नियम निष्ठा पूर्वक दिइने गरिन्छ। छठमा साँझको समयमा सूर्य देवतालाई जुन सामग्री प्रसादको रुपमा अर्घ अर्पण गरिन्छ सोही सामग्री नै पुनः बिहानको समयमा अर्थात् भोरका अर्घ मा अर्पण गर्ने गरिन्छ। हुनत सूर्य देवतालाई अर्पण गरिएको प्रसाद षष्ठीको साँझदेखि सप्तमीको बिहानसम्म जलाशयको घाटमा नै राखिन्छ। तर यो नियम ठाउँ र परिवेश अनुसार फरक समेत हुने गर्दछ। नदी, इनार, तलाउ, कुपा पोखरी जस्ता स्थानमा असुरक्षाका कारण घाटबाट प्रसाद घर लगेर पुनः सूर्यास्त हुनु अगावै प्रसाद घाटमा ल्याई अर्पण गर्ने परम्परा रहेको गौशाला नगरपालिका१ की रेणु महतो बताउँछिन्। षष्ठी देवी कार्तिक शुक्ल षष्ठीमा अस्ताउँदै गरेको सूर्यसँगै षष्ठी देवीको समेत पूजा गरिन्छ। पुराणका अनुसार प्रकृति देवीको एक प्रधान अंशलाई देवसेना भनिन्छ। उनलाई सबैभन्दा श्रेष्ठ मातृका मानिन्छ। माता सृष्टिको सम्पूर्ण जीवको रक्षिका देवी छिन्। प्रकृतिको छैठौँ अंश भएका कारण उनको नाम समेत षष्ठी रहेको छ। षष्ठी देवीको पूजनको प्रचारप्रसार ब्रह्मवैवर्त पुराणका अनुसार राजा प्रियव्रतक कालदेखि आरम्भ भएको मानिन्छ। यस कारण छठी माता भन्ने मिथिलाञ्चलमा परम्परा छ। केहीले भने सूर्यको माता भनेर षष्ठी देवीको पूजा गर्छन। छठको पौराणिक महत्व ऊर्जाको सबैभन्दा ठूलो स्रोत सूर्यको पुजा लंका विजयपछि रामराज्यको स्थापनामा कार्तिक शुक्ल षष्ठीमा भगवान राम र सीताले गरेको थिए। सप्तमी तिथिका दिन सूर्योदयको समय अनुष्ठान गरी सूर्यदेवबाट आशिर्वाद प्राप्त गरे पश्चात छठ पर्वको प्रारम्भ भएको मानिन्छ। हिन्दू शास्त्रमा सूर्यलाई प्रत्यक्ष देवताको रुपमा मानिएको छ। अर्को मान्यता अनुसार महाभारत कालमा छठ पूजा सूर्य पुत्र कर्णले गरेको मानिन्छ। कर्ण भगवान् सूर्यको परम भक्त रहेकोमा उनी हरेक दिन जलमा उभी सूर्यलाई अर्घ दिने गर्दथे। सूर्यको कृपाले उनी महान् योद्धा बन्न सफल भए। महाभारतमा सूर्य पूजाको अर्को वर्णन समेत पाइन्छ। सामाजिकसांस्कृतिक महत्व छठको सबैभन्दा महत्वपूर्ण पवित्रता र लोकपक्षसँग जोडिएको छ। भक्ति र अध्यात्मिकताले भरिपूर्ण यस पर्वका लागि मन्दिर वा आडम्बरको आवश्यकता हुँदैन्। यो पर्वले समाजमा सबैको आआफ्नो महत्व उत्तिकै हुन्छ भन्ने आभाष दिलाउँछ। मैथिली लोक गीत संगीतले जीवनको सार्थकताको उ्देश्यलाई पवित्रताका लागि अझ बढी निष्ठावान् बनाउन सहयोग गर्छ। छठको सन्देश छठ पर्वमा स्थानीय उत्पादन, स्थानीय सीप र स्थानीय संस्कारको समिश्रण पाइन्छ। जस्तै स्थानीय समुदायद्वारा हस्तनिर्मित बाँसको नाङलो, कनसुप्ती, माटोद्वारा निर्मित सामाग्री ढकना, सरबा, दियो, हाथी आदि प्रयोग गरिन्छ । हिन्दु धर्म संस्कृतिमा छठ पर्वको विशिष्टता नै उदाउँदो सूर्यका साथै अस्ताउँदै गरेको सूर्यलाई समेत एकै प्रकारको आस्था र निष्ठाका साथ पूजिन्छ। त्यसैगरि हरेक वर्ग, जात, समुदायका मानिस एकै घाटमा एकसाथ यो पर्व मनाउने गर्दछन्। जसले सृष्टि सबैको लागि समान हो यहाँ कोही उचनिच, धनी गरिब हुँदैन भन्ने भान हुन्छ। त्यसैगरी प्राकृतिक र वातावरणीय हिसाब समेत छठ पर्वको ज्यादै महत्व छ। वर्षमा एक पटक भए पनि हामीले आफ्नो जीवनसँग जोडिएको प्रकृतिसँग जोडिएको पोखरी, तालतलैया, नदीनाला लगायत पानीको मुहान सरसफाई गरिन्छ। जसले हामीलाई जीवन्त राख्न महत्वपूर्ण सहयोग गर्दै आएको पानीको मुहान संरक्षण गर्न सिकाउँछ।"
काठमाडौं उपत्यकामा थपिए ११ सय ७ जना कोरोना संक्रमित,काठमाडौं : पछिल्लो २४ घण्टामा काठमाडौं उपत्यकामा ११ सय ७ जनामा कोरोना संक्रमण देखिएको छ। ४८४ महिला र ६२६ पुरुष गरी ११ सय ७ जनामा कोरोना संक्रमण देखिएको स्वास्थ्य तथा जनसंख्या मन्त्रालयले जनाएको छ। यस्तै पछिल्लो २४ घण्टामा ५३ सय ६४ जना डिस्चार्ज भएका छन्। योसँगै कुल डिस्चार्ज हुनेको संख्या १ लाख ९१ हजार २ पुगेको छ। बिहीबार मात्रै २८ सय ५८ जनाले कोरोना जितेर डिस्चार्ज भएका थिए। शुक्रबार १९ सय ४५ जनामा कोरोना भाइरस संक्रमण (कोभिड१९) देखिएको छ। यो सँगै संक्रमितको संख्या २ लाख १६ हजार ९६५ पुगेको स्वास्थ्य मन्त्रालयले जनाएको छ। हालसम्म १६ लाख ४२ हजार ८९९ वटा पीसीआर नमूना परीक्षण गरिएको छ। यस्तै मन्त्रालयका अनुसार २४ हजार ६६५ कोरोनाका सक्रिय संक्रमित छन्। २४ हजार ६६५ जना आइसोलेसनमा र ७५३ जना क्वारेन्टाइनमा छन्। नेपालमा कोरोनाबाट १२ सय ९८ जनाको मृत्यु भएको छ। शुक्रबार मात्र २२ जनाको कोरोनाबाट मृत्यु भएको छ। बिहीबार १७ जनाको मृत्यु भएको थियो।
बर्दियामा कोरोनाका बिरामी बढे,"गुलरिया : विश्वभर महामारीका रुपमा फैलिरहेको कोरोना भाइरस (कोभिड १९) संक्रमणका बिरामीको संख्या बर्दियामा ह्वात्तै बढेको छ । जिल्लामा संकलन गरिएका स्वाबका नमूना नेपालगञ्जस्थित भेरी अस्पतालमा परीक्षणका क्रममा पोजिटिभ देखिने क्रम नरोकिएपछि संक्रमितको संख्या बढेको पाइएको हो । बर्दियामा संक्रमितको संख्या बढेसँगै राजापुर नगरपालिका र गेरुवा गाउँपालिकाले अस्थायी कोभिड अस्पताल संचालनमा ल्याएका छन् । बर्दियामा कोरोना भाइरस संक्रमितको संख्या डरलाग्दो तरिकाले बढेको स्वास्थ्य कार्यालय बर्दियाका प्रमुख गोकर्ण गिरीले बताए । जिल्लामा संक्रमितको संख्या १ हजार १७६ पुगेको छ । जसमध्ये १ हजार ५७ जना निको भएका र ८३ जना सक्रिय संक्रमित छन् । उनले भने बर्दियामा हालसम्म १४ हजार २४३ जनाको पीसीआर परिक्षण भैसकेको छ । कोभिडका संक्रमणबाट ११ जनाले ज्यान गुमाएका छन् । बर्दियाका गुलरिया, मधुवन, राजापुर, ठाकुरबाबा, बारबर्दिया, वाँसगढी नगरपालिका तथा गेरुवा र बढैयाताल गाउँपालिकामा कोरोना भाईरस संक्रमणको जोखिम कायमै छ । जिल्लाका ८ वटा पालिकाहरु मध्ये बाँसगढी नगरपालिकामा सवैभन्दा बढी २ सय ५९ जनामा कोरोना संक्रमण पुष्टि भएको छ । जसमा २ सय ४९ जनाले कोरोना जितेको र ६ जना सक्रिय संक्रमित छन् । बाँसगढी पछि गुलरिया नगरपालिका संक्रमणको दोस्रो र मधुवन नगरपालिका तेस्रो जोखिममा छन् । प्रमुख गिरीका अनुसार गुलरिया नगरपालिकामा २ सय २१ जना संक्रमित, १ सय ९० जना निको र १८ जना आइसोलेसनमा उपचाररत छन् । मधुवन नगरपालिकामा पुष्टि भएका १ सय ५२ जना संक्रमितमध्ये १ सय ३५ जना निको भइसकेको र १२ जना एक्टिभ केस छन् । त्यस्तै ठाकुरबाबा १४०, बढैयाताल १२२, राजापुर ११५, बारबर्दिया १०८ तथा गेरुवा गाउँपालिकामा ५७ जनाको कोरोना पुष्टि भएको छ । पछिल्लो समय जिल्लामा कोभिडको जोखिम बढ्दो क्रममा छ । स्वास्थ्य प्रमुख गिरीले थपे,' कोभिडका चिन्ह, लक्षण सहितका केशहरु बढ्न थालेकाले लक्षण भएकाहरुको मात्र पीसीआर परीक्षणको लागि स्वाबको नमुना संकलन गर्न थालेका छौं । 'कोभिडका बिरामी बढ्न थालेकाले बर्दियामा कोभिड अस्पताल संचालनको तयारी अन्तिम चरणमा पुगेको छ । 'जनशक्ति थपिएसँगै अस्पताल सुचारु गर्छौ । हामीकहाँ आइसीयू तथा भेन्टिलेटर उपलब्ध छैन । अस्पताल संचालनका लागि स्थानीय तहसँग समन्वय भइरहेको छ,' उनले भने । राजापुर नगरपालिकामा ४० शैया र गेरुवा गाउँपालिकामा १० शैयाको अस्थायी कोभिड अस्पताल संचालन गरिएको छ । क्रमित होम आइसोलेसनमा बस्ने क्रम बढेकाले उनीहरुको अनुगमनलाई तीव्रता दिनु आवश्यक छ । उनीहरु घरमा कस्तो अवस्थामा कसरी बसेका छन् लगायतको नियमित अनुगमन गर्नुपर्ने प्रावधान छ । स्थानीय तहमा ५ वा ३ जनाको अनुगमन समिति बनाएर घरमा बसेका संक्रमितको अनुगमन गर्न जिल्ला विपद व्यवस्थापन समिति बर्दियाले निर्णय गरेको छ ।"
सप्तरीमा कोरोनाले थप एक संक्रमितको मृत्यु,"राजविराज : सप्तरीको बोदे बर्साइन नगरपालिका३ की ७१ वर्षीया महिलाको कोभिड१९ का कारण मृत्यु भएको छ। बीपी कोइराला स्वास्थ्य विज्ञान प्रतिष्ठान धरानस्थित कोभिड अस्पतालमा उपचाररत उनको शुक्रबार मृत्यु भएको स्वास्थ्य कार्यालय सप्तरीले जनाएको छ। निमोनिया सम्बन्धी समस्या देखिएर अस्पताल भर्ना भएकी उनको बिहीबार कोरोना संक्रमण पुष्टि भएको थियो। योसँगै सप्तरीमा कोरोनाबाट मृत्यु हुनेको सङ्ख्या ३५ जना पुगेको स्वास्थ्य कार्यालय सप्तरीका निमित्त प्रमुख दुनीयालाल यादवले बताए। हालसम्म सप्तरीमा १ हजार ७३० जना संक्रमित भएका छन्। जसमध्ये १ हजार ५५६ जना निको भएका छन्। हाल होम आइसोलेशनमा १ सय २० जना, राजविराजस्थित आइसोलेशनमा ४ जना, कञ्चनरुपस्थित आइसोलेशनमा ९ जना र खडक नगरपालिकास्थित आइसोलेशनमा ६ जना संक्रमित रहेको स्वास्थ्य कार्यालय सप्तरीले जानकारी दिएको छ।"
"२४ घण्टामा ५३ सय ६४ जना डिस्चार्ज, १९ सय ४५ मा संक्रमण, २२ को मृत्यु",काठमाडौं : पछिल्लो २४ घण्टामा ५३ सय ६४ जना डिस्चार्ज भएका छन्। योसँगै कुल डिस्चार्ज हुनेको संख्या १ लाख ९१ हजार २ पुगेको छ। बिहीबार मात्रै २८ सय ५८ जनाले कोरोना जितेर डिस्चार्ज भएका थिए। शुक्रबार १९ सय ४५ जनामा कोरोना भाइरस संक्रमण (कोभिड१९) देखिएको छ। यो सँगै संक्रमितको संख्या २ लाख १६ हजार ९६५ पुगेको स्वास्थ्य मन्त्रालयले जनाएको छ। हालसम्म १६ लाख ४२ हजार ८९९ वटा पीसीआर नमूना परीक्षण गरिएको छ। यस्तै मन्त्रालयका अनुसार २४ हजार ६६५ कोरोनाका सक्रिय संक्रमित छन्। २४ हजार ६६५ जना आइसोलेसनमा र ७५३ जना क्वारेन्टाइनमा छन्। नेपालमा कोरोनाबाट १२ सय ९८ जनाको मृत्यु भएको छ। शुक्रबार मात्र २२ जनाको कोरोनाबाट मृत्यु भएको छ। बिहीबार १७ जनाको मृत्यु भएको थियो।
छठ पर्वको उल्लास : अस्ताउँदो सूर्यलाई अर्घ (फोटो फिचर),"तराई मधेसको विशेष पर्व छठ उल्लासमय बनेको छ । शुक्रबार साँझ अस्ताउँदै गरेको सूर्यलाई अर्घ दिएपछि अहिले छठको उल्लास बढेको हो । शनिबार बिहान उदाउँदो सूर्यलाई अर्घ दिएपछि यस वर्षको छठ विधिवत रुपमा सकिनेछ । समाजिक एकता, सुःख, शान्ति, र सन्तानको दिर्घायु हेतु छठ पर्व मनाइन्छ । महोत्तरीको गौशाला१ रामनगरस्थित मलहनियाँ पोखरीको छठ घाट पुगेर अन्नपूर्णकर्मी राजकरण महतोले कैद गरेका तस्बिर :"
जग्गा बाँझो राख्नेले सरकारी सेवासुविधा नपाउने,"मुगु : जग्गा बाँझो राखे सरकारी सेवा सुविधा नपाउने भएको छ।। छाँयानाथ रारा नगरपालिकाले जग्गा बाँझो राख्नेलाई वडा कार्यालयबाट दिइदै आएको सबै सेवा नदिने निर्णय गरेको हो । मंसिर ३ गते बसेको वडापालिकाको बोर्ड बैठकले हिउँदेबाली नलगाइ जग्गा बाँझो राख्नेलाई वडापालिकाबाट प्रदान हुने सबै सेवा रोक्का गरिने निर्णय भएको ४ नम्बर वडाका वडा अध्यक्ष बिष्णुकुमार भामले जानकारी दिए। नगरपालिका  ४ का तीन बस्ती भामबाडा,रावलबाडा र रोकायाबाडाका स्थानीयले जग्गा बाँझो राखी हिउँदेबाली जौ र गहुँ लगाउन छोडेका थिए। यो बाली हराउने अवस्थामा पुगेपछि छाँयानाथ रारा नगरपालिकाको सो निर्णय गरेको हो। नगरपालिकाको १४ वडामध्ये ४ नम्बर वडाका तीन बस्तीका सबै जग्गामा वर्षमा दुई बाली उत्पादन हुने गरेको छ । बर्षे बालीमा कोदो, धान, मकै, सिमी, फापर,आलु र हिउँदे बालीमा जौं, र गहुँ लगाउने गरेपनि यो तीन बस्तीमा केही वर्षयता हिउदेबाली जौ र गहुँ लगाउन छोडेको थियो। जग्गा बाँझो राख्नेलाई वडा कार्यालयबाट उपलब्ध हुने सरकारी सेवा रोक्का गर्ने निर्णय कृषकहरुका लागि स्वागतयोग्य भएको छाँयानाथ रारा नगरपालिका४ रोकायाबाडाका कृषक कृष्णाप्रसाद भामले बताए । वडा कार्यालयको उक्त निर्णय गाउँलेलाई जानकारी गराइसकेको छाँयानाथ रारानगरपालिका४ का वडा अध्यक्ष बिष्णुकुमार भामले जानकारी दिए। जौ र गहुँ अन्य बालीभन्दा गोडमेल तथा खेति गर्न सजिलो भएपनि छाडा पशुचौपाया तथा हिउँदमा हिमपात कम पर्ने भएकाले बाली लगाउन छोडेको स्थानीयले बताएका छन्। हिउँदे बालीका लागि सबैभन्दा समस्या छाडा चौपाया नै हुन्। छाडा पशुचौपायालाई व्यवस्थापन गरे बाली लगाउन सकिने स्थानीयले बताएका छन्। चार पाँच वर्ष अगाडि पाँच हलभन्दा बढी जग्गामा लगाएको बाली बिक्रीबाट ५० हजार भन्दा बढी आम्दानी गरेको कृषक भिमबहादुर रोकायले बताए।"
घर र नदीबाट अस्ताउँदो सूर्यको आरधना,झापा : छठमा अस्ताउँदो र उदाउँदो सूर्यको आरधना गर्ने गरिन्छ। शुक्रबार झापाका विभिन्न नदी र तलाउ क्षेत्रमा अस्ताउँदो सूर्यको पुजा आरधना गरेर छठ पर्व मनाइएको छ । छठ पुजा शनिबार बिहान उदाउँदो सूर्यलाई अर्घ दिएसँगै समापन हुन्छ । कोभिड १९ का कारण झापाको प्रशासनले भिडभाड नगर्न भने पनि जिल्लाका केही नदी र तलाउमा भक्तजनको भिड लागेको छ । कतिपयले भनेर घरघरमै तलाउ बनाएर पूजापाठ गरेका छन् ।
वाग्मतीमा कोरोना सङ्क्रमणबाट ६०० को मृत्यु,"काठमाडौं : विश्वव्यापी महामारीका रुपमा फैलिएको कोरोना भाइरस सङ्क्रमणबाट हेटौंडालगायत वाग्मती प्रदेशमा हालसम्म ६३१ जनाको मृत्यु भइसकेको छ। वाग्मती प्रदेश, सामाजिक विकास मन्त्रालयका अनुसार प्रदेशमा एक लाख १७ हजार १९७ जनामा कोरोना भाइरस सङ्क्रमण पुष्टि भएको छ। मन्त्रालयको कोभिड१९ का प्रवक्ता डा पुरुषोत्तम सेढाईंका अनुसार कूल सङ्क्रमितमध्ये ९८ हजार ५५९ जना उपचारपछि निको भएर घर फर्किसकेका छन्। प्रदेशमा कोरोना सङ्क्रमणबाट निको हुने दर ८४ प्रतिशत रहेको उनको भनाइ छ। प्रवक्ता डा सेढाईंका अनुसार मुलुकका कूल कोरोना सङ्क्रमितमध्ये वाग्मती प्रदेशमा ५० प्रतिशत छ। कोरोनाको सङ्क्रमणबाट सुरक्षित रहन सरकारले निर्धारण गरेको मापदण्ड पालना गर्नुपर्ने उनको भनाइ छ। यसैबीच हेटौँडा उपमहानगरपालिका५ की ६४ वर्षीया एक महिलाको कोरोना सङ्क्रमणबाट आज आफ्नै घरमा मृत्यु भएको छ। उनलाई गत कात्तिक १८ गते कोरोना पृष्टि भएको थियो। शव व्यवस्थापन नेपाली सेनाले गर्ने निजको परिवारले जनाएको छ।"
तुलसीपुर मालपोतका कर्मचारी घुससहित पक्राउ,"दाङ : मालपोत कार्यालय तुलसीपुर, दाङका दुई कर्मचारी तीन लाख २० हजार घुससहित पक्राउ परेका छन्। अख्तियार दुरुपयोग अनुसन्धान आयोग नेपालगञ्जको टोलीले पक्राउ गरेको हो। मालपोत कार्यालयमा कार्यरत नायव सुब्बा पुष्पराज गिरी र कार्यालय सहयोगी मीनराज गैरेलाई अख्तियार दुरुपयोग अनुसन्धान आयोगको बुटबल कार्यालय र नेपालगञ्ज कार्यालयबाट खटिएको टोलीले घुस सहित पक्राउ गरेको हो। उनीहरुलाई तीन लाख बीस हजार घुससहित पक्राउ गरेको अख्तियारले जनाएको छ। ऐलानी जग्गा नापजाँच गरी पुर्जा उपलब्ध गराउने बहानामा सेवाग्राहीसँग पैसा लिदै गर्दा उनीहरुलाई पक्राउ गरिएको अख्तियारको सम्पर्क कार्यालय नेपालगञ्जका प्रमुख गणेश गैरेले बताए। उनीहरुका विषयमा थप अनुसन्धान भइरहेको उनले बताए।"
भक्तपुरका ८१४७ प्रतिशत संक्रमित डिस्चार्ज,भक्तपुर : भक्तपुरका ८१४७ प्रतिशत कोरोना भाइरस संक्रमित डिस्चार्ज भएका छन् । यहाँका ३ हजार ३ सय ६५ पुरुष र २ हजार ५ सय ९८ महिला गरी ५ हजार ९ सय ६३ जना संक्रमित डिस्चार्ज भएका हुन्। स्वास्थ्य कार्यालय भक्तपुरले ७ हजार ४ सय १३ संक्रमितमध्ये ८१४७ प्रतिशत अर्थात ५ हजार ९ सय ६३ जना डिस्चार्ज भएको जनाएको हो । भक्तपुरमा ४ हजार २ सय ३ पुरुष र ३ हजार २ सय १० महिला गरी ७ हजार ४ सय १३ संक्रमित पुगेका छन्। कार्यालयका प्रमुख कृष्ण मिजारले पछिल्लो समय डिस्चार्ज हुने भक्तपुरका संक्रमितहरुको संख्यामा उल्लेख्य सुधार आएको बताए । उनका अनुसार भक्तपुरमा संक्रमितको संख्याभन्दा डिस्चार्ज हुनेको संख्या बढेसँगै यो सुधार भएको हो। चाडवाडको कारण कोरोना भाइरस परीक्षण नै न्यूनमात्रै भएको थियो । जसले गर्दा संक्रमितको संख्यामा पनि कमी आएको प्रमुख मिजारको भनाइ थियो । उनका अनुसार बिहीबार भक्तपुरमा ७५ जनामात्रै नयाँ संक्रमित थपिए। ८८१२ प्रतिशत होम आइसोलेसनमा भक्तपुरका सक्रिय कोरोना भाइरस संक्रमितमध्ये ८८१२ प्रतिशत होम आइसोलेसनमा रहेका छन् । कार्यालयका अनुसार ७ सय ७६ पुरुष र ५ सय ८० महिला गरी एकहजार ३ सय ५६ जना सक्रिय संक्रमित रहेका छन् । जसअनुसार ६ सय ८५ पुरुष र ५ सय १० महिला गरी एकहजार एकसय ९५ जना संक्रमित होम आइसोलेसनमा रहेको प्रमुख मिजारले जानकारी दिए। उनका अनुसार ९१ पुरुष र ७० महिला गरी एकसय ६१ जनामात्रै अस्पताल तथा नगरपालिकाको आइसोलेसन केन्द्रमा रहेका छन्। सर्वाधिक संक्रमित मध्यपुर थिमि नगरपालिकामा भक्तपुरका चार नगरपालिकामध्ये सबैभन्दा बढी कोरोना भाइरस संक्रमित मध्यपुर थिमि नगरपालिकामा रहेका छन् । यहाँ एकहजार ५ सय २४ पुरुष र एकहजार २ सय ११ गरी कूल २ हजार ७ सय ३५ संक्रमित रहेका छन्। मध्यपुर थिमिपछि सूर्यविनायक नगरपालिका दोस्रो स्थानमा रहेका छन् । यहाँ एकहजार ३ सय ११ पुरुष र ९ सय ४६ महिला गरी कूल २ हजार २ सय ५७ संक्रमित रहेको स्वास्थ्य कार्यालयको तथ्यांक रहेको छ। त्यस्तै भक्तपुर नगरपालिकामा ८ सय २४ पुरुष र ७ सय २७ महिला गरी एक हजार ५ सय ५१ र चाँगुनारायण नगरपालिकामा ४ सय १७ पुरुष र २ सय ४४ महिला गरी जम्मा ६ सय ६१ जना संक्रमित रहेका छन्। ९४ जनाको मृत्यु कोरोना भाइरस संक्रमणका कारण भक्तपुरका ९४ जनाको मृत्यु भएको छ । जसमा पुरुष ६२ र महिला ३२ जना रहेका छन् । यहाँका चार नगरपालिकामध्ये सबैभन्दा बढी भक्तपुर नगरपालिकाका संक्रमितले ज्यान गुमाएका छन्।भक्तपुर नगरपालिकाका २५ पुरुष र १५ महिला गरी ४० जना संक्रमितको मृत्यु भएको छ। त्यस्तै मध्यपुर थिमि नगरपालिकाका २२ पुरुष र १० महिला गरी ३२ जना संक्रमितको मृत्यु भएको छ।सूर्यविनायक नगरपालिकाका ११ पुरुष र ६ महिला गरी १७ तथा चाँगुनारायण नगरपालिकाका ४ पुरुष र एक महिला गरी ५ जनाको कोरोना भाइरस संक्रमणका कारण मृत्यु भएको स्वास्थ्य कार्यालयको तथ्यांक रहेको छ।
विराट शिक्षणमा इटहरीका कोरोना संक्रमितको मृत्यु,"विराटनगर : मोरङको बूढीगंगा गाउँपालिकास्थित विराट शिक्षण अस्पतालमा कोरोना भाइरस संक्रमित वृद्ध पुरुषको शुक्रबार बिहान मृत्यु भएको छ। अस्पतालको आइसोलेसन प्रमुख सुनिल देवका अनुसार इटहरी उपमहानगरपालिका५ का ८८ वर्षीय वृद्धको बिहान ५:५० बजेतिर मृत्यु भएको हो। पीसीआर परीक्षण गराउँदा वृद्धको रिपोर्ट कात्तिक २७ गते पोजिटिभ आएको थियो। कोरोना पुष्टि भएपछि उपचारका लागि विराटको आइसोलेसनमा भर्ना गरिएका वृद्धको उपचारकै क्रममा मृत्यु भएको देवले बताए। उनका अनुसार मधुमेह र उच्च रक्तचापको पुरानै समस्या रहेका वृद्धलाई पछिल्लो समय ज्वरो आउने, श्वास फेर्न गाह्रो हुने समस्या थपिएको थियो।"

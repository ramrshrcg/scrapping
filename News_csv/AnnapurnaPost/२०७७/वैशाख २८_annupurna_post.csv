शीर्षक,विवरण
अतिक्रमणको प्रतिरोध गर,"अन्तर्राष्ट्रिय सम्बन्धमा सबै राष्ट्रको समान र उत्तिकै महत्व हुन्छ। हाम्रो परराष्ट्र नीति राष्ट्रसंघको बडापत्र, असंलग्नता र पञ्चशीलको सिद्धान्तमा आधारित छ। नेपाल आफ्नो भूमि कुनै पनि राष्ट्रको विरूद्ध प्रयोग हुन नदिने, अरूको आन्तरिक मामलामा अहस्तक्षेपको नीतिप्रति प्रतिबद्ध छ। आफ्नो राष्ट्रिय स्वार्थहितको रक्षा गर्न अर्काको राष्ट्रिय स्वार्थहितको सम्मान गर्दै आएको नेपाल बेलाबेलामा दुवै छिमेकीबाट प्रताडित हुँदै आएको छ। आन्तरिक राजनीतिक घटनाक्रममा छिमेकको चासो रहने, संविधान जारी हुँदा आर्थिक नाकाबन्दीसमेत भोग्नुपर्ने अवस्था हुँदै अहिले आफ्नो भूभाग अतिक्रमणको पराकाष्ठामा पुगेको छ। यसमा उनीहरूको साथै हाम्रा राजनीतिक र प्रशासनिक पात्रको पनि उत्तिकै दोष छ। भारत र चीनबीच २०७२ जेठ १ मा बेइजिङमा भारतीय प्रधानमन्त्री नरेन्द्र मोदी र चिनियाँ राष्ट्रपति सी चिनफिङबीच नेपालको लिपुलेक हुँदै सीमा व्यापार अगाडि बढाउने गरी भएको सम्झौता यसको उदाहरण हो। नेपाललाई कुनै पनि जानकारी नदिई नेपाली भूमि प्रयोग गर्ने गरी भएको उक्त सम्झौता नेपाली सार्वभौमसत्ता र अखण्डतामाथिको हस्तक्षेप थियो। त्यही सम्झौता अहिले कार्यान्वयनमा आएको हो। चीन र भारतले पञ्चशील सिद्धान्तलाई भुल्दै आफ्नो स्वार्थका लागि नेपाली भूमिमाथि अतिक्रमण गर्नु अन्तर्राष्ट्रिय लज्जा हो। यस्तो विषयलाई नेपालले दुईपक्षीयत्रिपक्षीय तवरमा सामना गर्न नसके अन्तर्राष्ट्रिय समुदायको साथ लिनुपर्छ। भारतले आफ्ना सेना राखेको नेपाली भूमि कालापानी र त्यसको नजिकै रहेको लिपुलेकका बारेमा सम्झौता गर्दा नेपाल, चीन र भारतबीच त्रिदेशीय छलफल गरी निर्णयमा पुग्नुपर्नेमा नेपाललाई पत्तौ नदिँदा तत्कालीन प्रधानमन्त्री सुशील कोइरालाले दुवै मुलुकलाई विरोधपत्र नै लेखेका थिए। त्यसपछिका सरकारले त्यो कार्यलाई पछ्याएनन्। यो सम्झौताबाट चीन र भारत दुवैलाई धेरै लाभ हुने मात्र नभएर धार्मिक, व्यापारिक र सामरिक दृष्टिले पनि यो ठाउँ महत्वपूर्ण र संवेदनशील छ। गत कात्तिकमा भारतले त्यही भूभागसमेतलाई आफ्नो मुलुकभित्र देखाएर नक्सा सार्वजनिक गर्दासमेत यहाँबाट ठूलो पहल हुन सकेन। त्यहाँका सांसदले सडक बनाएको कुरा उठाउँदा सरकार मौन बस्यो। भारत र चीनको राजधानी जोड्ने सबैभन्दा छोटो दूरीको नाका पनि यही लिपुलेक भएकाले दुवै मुलुकका आआफ्नै रणनीतिक स्वार्थले नेपाल चेपुवामा परेको हो। चीन र भारतबीच शक्तिको होडबाजी र सीमा विवादलगायतका अनेक खालका कटुता छन्। पछिल्लो समय चीन, भारत र भुटानबीचको त्रिदेशीय सीमा दोक्लाममा भएको शक्ति प्रदर्शन कटुताले निम्त्याएको समस्याले आमनेसामने भएका थिए। त्रिदेशीय विवाद दोक्लाममा भएजस्तै नेपाल, चीन र भारतको त्रिदेशीय विवाद लिपुलेक बन्न पुग्यो। हाम्रा शासकहरूको कमजोरीले यस्तो अवस्था आएको हो। किनकि राजनीतिक दलहरूले यसलाई कुनै एजेन्डाको रूपमा राख्नै सकेनन्। नागरिक समाज र बुद्धिजीवीको तहमा भएका बहस, छलफल र सुझावलाई लत्याउने काम गर्दै आए। शासकहरू राष्ट्रभन्दा पनि आफ्नो स्वार्थकेन्द्रित रहे, जसकारण हामी छिमेकमा मात्र होइनौं विश्वमा नै हेपिँदै र एक्लिँदै गएका छौं। छिमेकीचाहिँ खुलमखुल्ला दल मिलाउन र आफ्ना कुरा लाद्न लागिरहेका छन्। नेपालभारत सीमामा सशस्त्र प्रहरीमाथि भारतीय नागरिकले नै आक्रमण गर्ने आँट गर्नु, अलिकति विरोधमा निस्केपछि श्रम शिविरमा पुग्नुपर्ने चिनियाँ नागरिक यतिबेला सिंहदरबारअगाडि खटिएका प्रहरीमाथि आक्रमण गर्नु हेपाइको चरम उदाहरण हुन्। महामारीमा औषधि खरिद गरेर ल्याउन खोज्दासमेत छिमेकीले नेपाललाई प्राथमिकतामा राखेको छैन। सेनालेसमेत ४० दिनमा छिमेकबाट स्वास्थ्य सामग्री ल्याउन सकेको छैन। तर, सरकार भारत र चीनसँग सुमधुर सम्बन्ध रहेको बताइरहन्छ। राजनीतिक पात्रहरूले जथाभावी बोल्ने, कूटनीतिक निकायले यसलाई डकुमेन्टेसन नगर्ने, जस्ता पनि सम्झौता गरिदिने कार्यले यस्तो अवस्था उत्पन्न भएको हो। तसर्थ, सरकारले नेपाली भूभाग अतिक्रमणको कूटनीतिक ढंगबाट खुलेर र सशक्त प्रतिरोध गर्नुपर्छ। मुलुकको सार्वभौमसत्तामाथि प्रहार भइरहँदा मुकदर्शक बनिरहने नेतृत्वलाई शासनसत्ताामा बसिरहने हक हुँदैन।"
नयाँ संक्रमित भेटिएपछि फेरि त्रासमै भुल्के बस्ती,"उदयपुर : दुई सातायता भुल्के बस्तीको नतिजामा सुधार आउन थालेपछि स्थानीय प्रशासनले केही दिनभित्रै सिल गरिएको क्षेत्रलाई क्रमशः सहज गर्दै जाने रणनीति तय गरेको थियो। स्थानीय र प्रदेश सरकारको समन्वयमा गरिएको स्वाब परीक्षणका सबै रिपोर्ट नेगेटिभ आएपछि बस्ती पनि सामान्य बन्दै गएको थियो। नेपाली सेना, सशस्त्र र नेपाल प्रहरीको घेरामा उकुसमुकुस जीवन बिताइरहेका सर्वसाधारण पछिल्लो नतिजामा खुसी हुँदै क्रमशः सहज हुनेमा आशा गरेका थिए। तर, उनीहरूको त्यो खुसीमा पुनः एक पटक ब्रेक लागेको छ। शनिबार एकाबिहानै विभिन्न सञ्चारमाध्यममा पुनः तीन जना महिलामा कोरोना भाइरस देखापरेको समाचार सार्वजनिक भएपछि स्थानीय तहमा आएको त्यो खुसी हराएको हो। दोस्रोपटक संकलन गरिएकामध्ये तीन जनामा संक्रमण देखिएपछि स्थानीय थप त्रसित भएका हुन्। तीन दिनअघि स्वास्थ्यकर्मीको टोलीले भुल्के क्षेत्रमा नै गई तीन सय ३४ जनाको स्वाब संकलन गरेको थियो। त्यसमध्ये धरानमा ९८ जना र विराटनगरमा २ सय ३८ जना परीक्षणका लागि पठाएकोमा ९० जनाको रिपोर्ट आउन बाँकी रहेको स्वास्थ्य कार्यालय प्रमुख मोहन सुवेदीले बताए। उनका अनुसार जिल्लामा हालसम्म एक हजार १३ जनाको स्वाब संकलन गरिएको छ। विराटनगर पठाइएका सबै मुस्लिम र धरान पठाइएका अन्य समुदायका छन्। त्यहीँमध्ये विराटनगर पठाइएका तीन जनामा कोरोना देखिएको प्रमुख सुवेदीले जानकारी दिए। उनले पछिल्लो रिपोर्टले सुहानुभूति दिइरहेका बेला शनिबारको रिपोर्टले त्रास फैलाएको बताए। त्रियुगा नगर प्रमुख बलदेव चौधरीले सामान्य बन्दै गएको गाउँमा पुनः त्रास फैलिएको बताए। उनले भने, नतिजा सोचेअनुरुप आएपछि क्रमशः सिल गरिएको क्षेत्रलाई खुकुलो बनाउने रणनीति तय भएको थियो, त्यो एकाएक तोडियो। प्रमुख जिल्ला अधिकारी दीपक पहाडीले भुल्के क्षेत्रमा थप कडाइ गरिने बताए। उनले भने, सिल गरिएको बस्तीलाई हालका लागि कायम राख्दै स्वाब परीक्षणलाई तीव्रता दिइनेछ। स्थानीय यदुप्रसाद ढकालले सतर्कता अपनाउँदा अपनाउँदै पनि संक्रमण फैलिँदै गएकामा चिन्ता व्यक्त गरे। उनले भने, सेना प्रहरीले घरबाहिर निस्कन दिएको छैन, सावधानी पनि अपनाएकै हौँ तर घट्दो नभई बढ्दो भएकाले, प्रभावकारी कदम चलाउनुपर्ने अवस्था देखिन्छ। थप स्वाब परीक्षणको माग कोरोना संक्रमण बढ्दै जान थालेपछि स्थानीयले स्वाब परीक्षणलाई गति दिन आग्रह गरेका छन्। बस्तीमा रहेका ३ सय १५ परिवारका एक हजार पाँच सय जनामै स्वाब परीक्षण गरिदिन आग्रह गरेका छन्। आधाजसो मानिसको स्वाब परीक्षण गर्न बाँकी नै रहेकाले तत्काल परीक्षण गरी त्रासमुक्त वातावरण बनाइदिन उनीहरूले आग्रह गरेका हुन्। स्थानीय राजन राउतले भने, एउटै बस्ती भएकाले हिजो आउजाउ, विभिन्न सामान ओसारपसारमा प्रत्यक्ष रूपमा सबैको संलग्नता रहेकाले सबैको परीक्षण हुनुपर्छ। आफ्नो शरीरमा कोरोना छ कि भन्ने सबैमा त्रास भएको स्थानीय पवित्रा गिरीले बताइन्। उनले भनिन्, त्रासले ज्यान जाने बेला भइसक्यो त्यसैले यसबाट मुक्ति पाउन पनि परीक्षण गर्नै पर्ने भयो। उनले जेजस्तो भए पनि नतिजालाई स्विकार्न र सावधानी अपनाउन स्थानीय तयार रहेकाले स्वाब संकलनलाई फराकिलो बनाइदिन आग्रह गरिन्। ३१ मध्ये १४ उपचारपछि फर्किए कोरोना संक्रमित ३१ जनामध्ये १४ जना उपचारपछि फर्किएका छन्। भारतबाट आएका १२ जना जमाती र विराटनगरका ४ जनामा कोरोनो पुष्टि भएसँगै फैलिएको संक्रमण २८ जनामा पुगेर दुई सातायता स्थिर बनेको थियो। वैशाख ५ गतेबाट सुरु भएको संक्रमणले शनिबारसम्म आइपुग्दा ३१ जना पुगिसकेको छ। संक्रमण देखापरेसँगै उपचारका लागि लगिएकामध्ये १४ जना सामान्य उपचारपछि फर्किएका छन्। पहिलो चरणमा ६ जना र दोस्रो चरणमा ८ जना गरी १४ जना उपचारपछि फर्किएका हुन्। उनीहरूमध्ये एक जना महिलालाई उदयपुरको त्रियुगा जनता बहुमुखी क्याम्पस मोतीगडा र अन्य सबैलाई रानी मस्जिदको क्वारेन्टाइनमा राखिएको छ। उनीहरूको अवस्था सामान्य रहेको प्रजिअ पहाडीले बताए। सदरमुकाम पनि त्रास र जोखिममा संक्रमित क्षेत्र सदरमुकाम गाईघाटदेखि तीन किलोमिटर पर दूरीमा छ। आउजाउका हिसाबले नजिकको बस्ती रहेको र बजार क्षेत्रमा मस्जिद रहेकाले गाईघाटबासीमा त्रास फैलिएको छ। संक्रमित एकै घरका तीन व्यक्ति सदरमुकाम गाईघाट बजारको मुख्यचौकका व्यापारी रहेको र अधिकांश तरकारी, दूध संक्रमित बस्तीबाट आउने गरेकाले गाईघाट बजारमा त्रास मात्र छैन जोखिम पनि उत्तिकै छ। स्थानीयमा तरकारी र दूध बिक्री गर्दा सरेको हुन सक्ने भन्दै आशंका उत्पन्न भएको छ। बजार क्षेत्रभित्रै मस्जिद रहेकाले त्यहाँसमेत आउजाउ भएकाले अझ बजारबासी त्रसित भएका हुन्। त्यति मात्र हैन, स्वास्थ्य तथा जनसंख्या मन्त्रालयले ५५ वर्षीया महिलामा पनि संक्रमण रहेका पुष्टि गरेपछि थप सन्त्रास फैलिएको हो। उनी मास्क बनाएर बिक्री गर्छिन्। उनका श्रीमान् टेलर्स सञ्चालक हुन्। उनले भुल्के सामुदायिक वन उपभोक्ता समूहको अर्डरमा ८ सय २० थान मास्क बनाएर करिब ४ सय घरपरिवारमा बाँडेका थिए। मास्क सिलाएर बाँड्नेका दम्पती नै संक्रमित रहेको थाहा पाएपछि मास्क लगाउने घरधुरीका सबै परिवार त्रसित छन्। मास्क मुस्लिम बस्ती र बाहिरका पनि धेरैलाई बाँडिएको थियो, स्थानीय शम्भु थापाले भने, सामुदायिक वन उपभोक्ता समूहले तिनैलाई दिएको रहेछ, उनैले सबै मास्क अर्का एक जना सहयोगी राखेर तयार गरेका थिए। त्यति मात्र हैन, संक्रमित अर्का एक व्यक्ति गाईघाट बजारमा अटोरिक्सा चलाउँथे। प्रहरीले गरेको अनुसन्धानमा उनीहरूको सामीप्य गाईघाट बजारबासीमा समेत रहेको देखिएको छ।"
"नेपालभारत सीमा सिल, मकैबारीबाट ओहोरदोहोर","विराटनगर : कोरोना भाइरस संक्रमणबाट रोकिन नेपालभारत दुवै देशका सरकारले सीमा सिल गरेको छ। तर, सीमा क्षेत्रका बासिन्दाले खुला सीमाका कारण सीमा वारपार गर्ने गरेको छ। मोरङको सीमावर्ती स्थानीय तहको विभिन्न क्षेत्रबाट आवतजावत गर्ने गरेको हो। दुवै देशका सीमा सुरक्षाबल सीमा तैनाथ गरिएको अवस्थामा पनि खुला सीमाका कारण दक्षिणी भूभाग भारतको बिहार राज्यसँग जोडिएको क्षेत्रबाट नेपाल आउने गरेको हो। सीमा क्षेत्रका भारतीय रातिराति नेपाल प्रहरी तथा सशस्त्र प्रहरी बलको कडा सुरक्षाबीच पनि मकैघारी हुँदै नेपाल प्रवेश गरिएको पाइएको छ। सशस्त्र प्रहरी बलले सीमा क्षेत्रमा एकएक किलोमिटरमा पाल टाँगेर बसेको र नेपालबाट भारत र भारतबाट नेपाल प्रवेश गर्नमा रोक लगाएको तथा दिनरात नभनी सीमा सुरक्षामा खटिएको सशस्त्र प्रहरी बलको दाबी छ। तर, सीमा क्षेत्रको दशगजा क्षेत्रमा दुवैतिर मकै खेती रहेकाले भारतीय नेपाल भारतीय सहजै प्रवेश गरेको हो। सीमाक्षेत्र गाँसिएको स्थानीय तहका प्रमुखहरूले समेत भारतीयको प्रवेश नरोकिएकाले कोरोनाले महामारी अझै बढ्न सक्ने बताए। ग्रामथान गाउँपालिका प्रमुख हरिलाल सिङले दैनिक भारतीय नेपाल प्रवेश गर्ने गरेको बताए। दुवै क्षेत्रमा मकैखेती रहेकाले मकैबारीबाट भारतीय प्रवेश गर्ने गरेको उनले बताए। स्थानीय तहले रोक्न नसक्ने भएकाले सीमासुरक्षा बल भारतीयलाई प्रवेश गर्नबाट रोक्न नसकेको बताए। ४ दिनअघि मात्रै आधा दर्जनभन्दा भारतबाट नेपाल आएकाको बताए। भारतबाट नेपाल आउनेको थाह पाएपछि होम क्वारेन्टाइनमा राखेको उनले बताए। धनपालथानमा मयागंज छोटी भन्सारको आसपाससहित खैरवाना, नोचा गररिया भारतीय नाकाबाट नेपाल भित्रिने गरेको उनले बताए। सुनवर्षी नगरपालिका प्रमुख कालीप्रसाद दासले भारतीयको आवतजावत नरोकिएकाले अझै नियन्त्रण गर्न चुनौती थपिएको बताए। पटकपटक सबै सुरक्षा निकायलाई आग्रह गर्दे आए पनि बन्द हुन नसकेको उनले बताए। उनले नेपालबाट नेपाल ल्याउन खोज्दा प्रशासनले रोक्ने तर भारतीय सहजै नेपाल प्रवेश गर्ने रबैयाले असुरक्षित बनेको उनले बताए। सुनवर्षी नगरपालिका७ स्थित वरडंगाको १ सय ५९ नम्बर पिलर आसपास भारतीय मकैखेतीबाट आउने गरेको बताइएको छ। वरडंडाका रमेश साहले भारतीय मजदुर नै कामका लागि ल्याउने गरेको बताए। उनीहरूसमेत लिजमा ( बटिया) खेती लिएर गर्ने गरेको जानकारी दिए। सशस्त्र प्रहरीका हवल्दार शम्भु महतोले अहिले कुनै भारतीय नेपाल प्रवेश नगर्ने गरेको बताए। उनले भने, सीमा हामी आएपछि रोकेका छौं। आउन खोज्छ तर आउन दिँदैनौँ। भारतीय सीमा सुरक्षा बलसँग समन्वय गरेर सीमा प्रवेश रोक्न सफल भएको बताए। सीमा क्षेत्रमा बसोबास गर्ने धेरैजसो भारतीय नेपालमा खेतीपाती गरेका छन्। नेपाल भारतको खुला सीमा भएका कारण भारतीय गाईवस्तुसमेत चराउन नेपाल आउने गरेको छ। यसरी नेपाल प्रवेश गर्दा नेपालीमा खतरा बढ्दै गएको स्थानीय तहका प्रतिनिधिले बताएका छन्। नेपालको बरडंडासँग जोडिएको भारतीय क्षेत्र साइदा वाद कलौनी छ। त्यहाँका भारतीय हुल बनाएरै नेपालतर्फ गाई चराउन आउने गर्छन्। भारतीय सुरक्षा बलका जवानका अनुसार साँझमा समस्या आउने गरेको बताए। नेपालमा जग्गा भाडामा लिएर खेती गर्न दिनहुँ नेपाल आउन खोज्ने भारतीय नागरिकका कारण लकडाउनका बेला सीमा सुरक्षामा चुनौती थपिएको सुरक्षा अधिकारीले बताएका छन्। पूर्वदेखि पश्चिम तराईसम्मका नेपालका सीमावर्ती क्षेत्र नजिकका जग्गामा कैयौँ भारतीय नागरिकले खेती गर्दै आएका छन्।"
अदालतहरूमा बाधा अड्काउ,"काठमाडौं : कोरोना भाइरस (कोभिड१९) को महामारीका कारण अदालती काम कारबाही रोकिँदा डेढ महिनादेखि मुलुकभरका अदालतमा मुद्दा प्रक्रिया अवरूद्ध छ। काबु बाहिरको अवस्थामा मुद्दा दर्ता गर्ने हद म्याद, पेशी तारिख र कानुनी म्यादको विषयमा मौजुदा कानुनका व्यवस्था पनि मौन छन्। यो अवधिमा फौजदारी मुद्दा दर्ता गर्ने म्याद, अनुसन्धान प्रक्रिया, गम्भीर फौजदारी कसुरमा निरन्तर सुनुवाइ, फास्ट ट्रयाक फैसला फैसलाको कारबाही, सेवाग्राही उपस्थित हुने म्याद जस्ता विषयमा बहु जटिलता उत्पन्न भएको छ। यस्तो अवस्थामा मुलुकभरका अदालतले मुद्दा प्रक्रियामा फरकफरक मापदण्ड अपनाउँदा अन्यौल र दुविधासमेत उत्पन्न भएको छ। मुद्दा प्रक्रियामा जटिलता उत्पन्न भएपछि सर्वोच्च अदालतले गाँठो फुकाउन महान्यायाधिवक्ता, नेपाल बार एसोसिएसन र सर्वोच्च अदालत बार एसोसिएसनसँग राय सुझाव मागेको छ। देशैभरका अदालतमा अन्यौल, दुविधा र दोहोरोपन देखिएपछि सर्वोच्च अदालत प्रशासनले अध्ययन प्रतिवेदन तयार गर्दै गत वैशाख २३ गते प्रधानन्यायाधीश चोलेन्द्र शमशेर राणा समक्ष पेश गरेको थियो। राणाले अडवड परेका विषयमा निकासका लागि भन्दै सोही दिन इजलास समक्ष पेश गर्न प्रतिवेदनमा तोकादेश गरे। सर्वोच्च अदालतका सहरजिष्ट्रार नेत्रप्रकाश आचार्यले बाधा अड्काउका विषयमा नौ पृष्ट लामो प्रतिवेदन प्रधानन्यायाधीशसमक्ष पेश गरेका थिए। सर्वोच्चबाट एमीकस क्यूरी र बहस नोटका रूपमा सुझाव माग भएको छ। हामीले भोलि (आइतबार) नै पठाउने तयारीमा छौं, महान्यायाधिवक्ता कार्यालयका प्रवक्ता संजिवराज रेग्मीले अन्नपूर्णसँग भने, महामारीको लामो बन्दका बेला मुद्दाको कारबाहीलाई लिएर कानुनले कुनै परिकल्पना गरेन। सर्वोच्चबाट कानुनी व्याख्या हुनुपर्ने अवस्था छ। भविष्यका लागि संसद्बाट कानुन बनाउनुपर्ने आवश्यकता पनि पर्न सक्छ। मुलुकी फौजदारी कार्यविधि संहिता, मुलुकी देवानी कार्यविधि संहिता, विशेष अदालत ऐन, संक्षिप्त कार्यविधि ऐन तथा अदालतका नियमावलीहरूमा काबु बाहिरको सामान्य परिस्थितिमा गुज्रिएको म्याद तारिख थाम्ने विषयमा भएका व्यवस्थासमेत फरक फरक छन्। यी कानुनहरूले सामान्य अवस्थामा मात्र मुद्दा प्रक्रियाको कल्पना गरेका कारण लामो महामारी र विपत्तिका लागि अपर्याप्त छन्। अदालतमा हाजिर हुने व्यक्ति सुत्केरी रहेको खण्डमा ६० दिनसम्म मुद्दाको म्याद थाम्ने सुधिवा छ। यस्तै किरियापुत्री, बाढी पहिरो, भूकम्प, कफ्र्यु, बिरामी जस्ता काबु बाहिरको स्थितिमा कानुनले अदालती म्याद थाम्न सिमित समय तोकिदिएको छ। संक्रामक रोग ऐन, २०२० पनि संक्रमण फैलिन सक्ने अवस्थामा निर्मुल र रोकथामका लागि सरकारले आवश्यक कारवाही र आदेश जारी गर्नेबाहेक मुद्दा प्रक्रियाको बिषयमा मौन छ। विपत् जोखिम न्यूनिकरण तथा व्यवस्थापन ऐन, २०७४ ले पनि विपद्, महामारीका अवस्थाको अदालती हदम्याद र तारिखका विषमा केही बोलेको छैन। यता फौजदारी कसुर (सजाय निर्धारण तथा कार्यान्वयन) ऐन, २०७४ को दफा ८(२) मा कसुरदार ठहरिएको तीस दिनभित्रै सजाय निर्धारण गरिसक्नुपर्ने व्यवस्था छ। यो कारबाहीसमेत सर्वोच्चको गत चैत ७ को फूलकोर्ट बैठकपछि रोकिएको छ। लकडाउन एकैपल्ट नखुली आंशिक वा क्षेत्रगत रूपमा मात्र खुलेको स्थितिमा सबैतिर यातायात सूचारू नहुने कारण मुद्दाको हदम्याद र म्याद तारिखको गणना कसरी गर्ने भनेर अप्ठ्यारो स्थिति पैदा भएको छ। लकडाउनको अवधिमा हदम्याद भित्र मुद्दा दर्ता गर्न नसक्ने परिस्थिति छ। लकडाउन खुलेपछि मुद्दा दर्ता गर्न आउने सेवाग्राही एवं उजुरवालाको उक्त मुद्दा हदम्यादभित्रको हो वा होइन भन्ने विषयमा अदालतहरूको मत फरक फरक आउने अवस्था छ। लकडाउन खुलेपछि अत्याधिक मुद्दाको चाप रहेको सर्वोच्च र अन्य अदालतमा मुद्दा दर्ता, पेशी, तारिख, हदम्यादका लागि ठूलो संख्यामा आउने भएका कारण संक्रमणको जोखिमसमेत छ। सर्वोच्चका प्रवक्ता भद्रकाली पोखरेलले बाधा अड्काउका विषयमा प्रशासनिक रूपमा प्रतिवेदन तय गरी इजलासमा पेश भएको बताए। प्रतिवेदन संयुक्त इजलासमा पेश भइ पुनः पूर्ण इजलासमा पेश गर्न आदेश भएको छ। संयुक्त इजलासले ठोस निकासका लागि महान्यायाधिवक्ता तथा नेपाल बार र सर्वोच्च बारका अध्यक्षलाई एमीकश क्यूरीका रूपमा झिकाएको छ, पोखरेलले भने, एमीकश क्यूरीको वहश नोटसहितको रायपछि पूर्ण इजलासबाट चाँडै समाधानसहितको निष्कर्ष आउने छ। उनले अदालत खुलेपछिको जोखिम न्यूनिकरण र व्यवस्थापनका लागि सर्वोच्चले एउटा समिति गठन गरेको बताए। समितिले समस्या समाधानका लागि रणनीतिक रूपमा काम पनि गरिरहेको छ, पोखरेलले भने। नेपाल बारका अध्यक्ष चण्डेश्व श्रेष्ठले सर्वोच्चबाट आठ बुँदा तोकेर बारसँग निकास मागेको जानकारी दिए। श्रेष्ठले सर्वोच्चमा एकजना कानुनविद् प्रतिनिधि लिएर उपस्थित हुन आदेश आएको बताए। बाधा अड्काउ फुकाएर समस्याको निकासमा आइतबार नै आफ्ना सुझाव पठाउने तयारीमा बार छ, श्रेष्ठले भने।"
"संसद् अगाडि 'भारतीय हस्तक्षेप'विरुद्ध प्रदर्शन, थुप्रै विद्यार्थी पक्राउ (फोटो फिचर)","काठमाडौं : भारतले लिपुलेक क्षेत्रमा सडक बनाएको विरोधमा संसद भवन अगाडि प्रदर्शन गर्न गएका विद्यार्थीहरु पक्राउ परेका छन्। आइतबार बिहान सीमा मिचेको विरोधमा प्रदर्शन गर्न गएका अखिल नेपाल राष्ट्रिय स्वतन्त्र विद्यार्थी युनियन (अनेरास्ववियू)का १० जना विद्यार्थीलाई प्रहरीले पक्राउ गरेको हो। पक्राउ पर्नेमा रविन जंग वस्नेत, समीर बुढाथोकी मुक्ति, भुमीराज अधिकारी, निर्गराज जैसी , प्रवेश दहाल शनिबार पनि उनीहरुले माइतीघर मण्डलामा विरोधमा प्रदर्शन गरेका थिए। प्रदर्शनका क्रममा पक्राउ परेपछि उनीहरु शनिबार राती नै छुटेका थिए। 'ओली सरकार राजीनामा दे, सीमा सुरक्षामा सुरक्षाकर्मी खटाउ' भन्दै नारा लगाउँदै प्रदर्शनमा उत्रिए उनीहरुलाई प्रहरीले लकडाउन र सरकारको विरोध गरेको भन्दै पक्राउ गरेको हो। देशको सीमा बचाउ अभियानमा लागेका सरकारले विद्यार्थीमाथि बल प्रयोग गरी पक्राउ गरेको विद्यार्थीहरुले आरोप लगाएका छन्।'हामी शान्तपूर्वक प्रदर्शनमा रहेका बेला प्रहरीले तितरवितर गर्यो,' अनेरास्ववियु केन्द्रीय सदस्य रविन बस्नेतले भने। भारतले शुक्रबार मात्रै नेपाली पक्षसँग सल्लाह नै नगरी नेपाली भूमि लिपुलेक हुँदै चीनको तिब्बतमा रहेको धार्मिकस्थल मानसरोवर जाने सडक मार्ग खोलेको छ। नेपालले उक्त भूभाग आफ्नो रहेको र त्यसलाई त्रिदेसिय विन्दु बनाउन सक्नेसम्मको लचकता देखाउँदासमेत भारतले एकतर्फी रूपमा यस्तो सडक निर्माण गरेको हो। उक्त सडक भारतबाट मानसरोवर जाने सबैभन्दा छोटो बाटोको रूपमा हेर्न सकिन्छ। यो सडक भारतको राजधानी दिल्लीबाट लिपुलेकको दूरी सात सय ५० किलोमिटर हुन्छ र त्यहाँबाट मानसरोवरको दूरी ९७ किलोमिटर मात्र छ।"
लिपुलेक सडकको विषयमा चीनसँग पनि कुरा गर्नुपर्छ : गृहमन्त्री,"काठमाडौं : गृहमन्त्री रामबहादुर थापाबादलले नेपालको भूमि लिपुलेक क्षेत्र अतिक्रमण गरी भारतले मानसरोबरसम्म जाने बाटो निर्माण गरेको विषयमा चीनसँग पनि कुरा गर्नुपर्ने बताउका छन्। त्रिपक्षीयरुपमा समस्याको हल गर्नु पर्नेमा जोड दिँदै उनले चीनले सहमति नजनाउने हो भने त्यस सडकको खास औचित्य नहुने हुँदा चीनसँग पनि छलफल अघि बढाउनुपर्ने उल्लेख गरेका हुन्। त्यसलाई व्यापारिक मार्गका रुपमा प्रयोग गर्न खोजिँदैछ, त्यसकारण त्रिदेशीयरुपमा छलफल गरी लिपुलेक भञ्जाङलाई प्रयोग गर्न नदिने हो भने मुलुकको आन्दोलनले सफलता पाउने छ, संसद्को राज्य व्यवस्था तथा सुशासन समितिको आइतबारको बैठकमा गृहमन्त्री थापाले भने। सोही विषयमा छलफल गर्न आइतबार समितिले गृहमन्त्री थापालाई बोलाएको थियो। सन् १८१६ को सुगौली सन्धि ब्रिटिससँग गरिएकाले यसलाई निष्कर्षमा पुर्याउनका लागि सांसदहरुले बेलायतसँग समेत छलफल गर्नुपर्नेमा जोड दिएका थिए। गृहमन्त्री थापाले बेलायत सरकारसँग छलफल गर्ने कुरा मननयोग्य रहेको समेत बताए। सीमा सुरक्षाको सङ्घर्ष टुक्राटुक्रामा मात्रै नभई सिङ्गोरुपमा लड्नुपर्ने आवश्यकता रहेको उल्लेख गर्दै गृहमन्त्री थापाले कूटनीतिक प्रयासलाई गति दिने र यसलाई अन्तर्राष्ट्रियकरण गर्नुपर्ने आवश्यकता महसुस भएको बताए। सरकारले यस विषयमा सकारात्मकरुपमा लिने उहाँले विश्वास व्यक्त गरेका छन्। उनले प्राविधिकरुपमा मुलुकको भूमि समेटेर नक्सा जारी गर्नु जरुरी रहेको औँल्याउँदै यसतर्फ सरकारले गम्भीररुपमा सोच्ने र आफूले निर्णायक निकायमा पुयाउने आश्वासन दिए। गृहमन्त्री थापाले पूर्वशासकको गल्तीको पीडा अहिलेको पुस्ताले भोग्दै गएको समेत बताए। उनीहरुले राष्ट्रियतासम्बन्धी गरेको गम्भीर गल्ती भनेको नेपालको सीमामा भारतीय सेनालाई चौकी स्थापना गर्न अनुमति दिनु हो, मन्त्री थापाले भने, यो गम्भीर र ऐतिहासिक भुल हो, त्यसैको परिणाम हामीहरुले भोग्दै आएका हौँ। चीनको आक्रमणबाट बचाउन भारतले नेपालको सीमामा अस्थायी चौकी राख्ने अनुमति मागेकामा तत्कालीन शासकले अनुमति दिएका र पछि भारतले आफ्नो सेनालाई स्थायीरुपमा राखेको गृहमन्त्री थापाको प्रष्टोक्ति थियो। केही हदमा तत्कालीन शासकले लडेर केहीलाई फर्काउन सफल भए पनि कालापानीबाट भारतीय सेना फर्काउन नसक्दा आज पनि हजारौँ भारतीय सेना कालापानी क्षेत्रमा छन्। सैन्य मात्रै नभई राजनीतिकरुपमा पनि लिपुलेक, कालापानी क्षेत्रमा भारतले कब्जा जमाएको छ। अहिले बाटो बनाएको मात्रै विषय नभई भारतले प्रशासनिक इकाइलगायतको थुप्रै संरचना बनाइसकेको गृहमन्त्री थापाले जानकारी दिए। भारतले झण्डै ४०० वर्ग किलोमिटर नेपालको भूभाग अतिक्रमण गरेको उनले बताए। भारतले राजनीतिक नक्सा बनाएपछि नेपाल सरकारले समेत आवाज उठाएको स्मरण गरे। अहिले मानसरोबर जाने बाटोको विषयमा सरकारले आधिकारिकरुपमा विरोध जनाइसकेको मन्त्री थापाले सांसदहरुलाई जानकारी दिए। उनले सीमा समस्या कूटनीतिका माध्यमबाट समाधान गर्नुपर्नेमा जोड दिए। छलफलमा सांसदले तत्कालै सडक निर्माण गरेको क्षेत्रमा सुरक्षाफौज पुर्याउन गृहमन्त्रीसँग आग्रह गरेका थिए। सुरक्षा निकायलाई तैनाथ गर्ने विषयमा छाङ्रुमा सीमा निगरानी चौकी (बिओपी) राख्ने तयारी गरिएको समेत उनले जानकारी दिए। उनका अनुसार उक्त भूभागमा जाने बाटो नभएकाले बाटोको निर्माण कार्य जारी रहेको छ। रासस"
"गगन थापाको प्रश्न : रक्षामन्त्रीको कालापानी र लिपुलेक अवलोकन, तिर्थयात्रा थियो ?","काठमाडौं : नेपाली कांग्रेस नेताका नेता गगनकुमार थापाले भारतको हस्तक्षेप, अतिक्रमणको घोर भर्त्सना गरेका छन्। उनले भारतलाई हाम्रो भूमि एकइन्चपनि तलमाथि भयो भने नेपालले छाड्नेवाला छैन भनेर प्रष्टसँग भन्नुपर्ने बताएका छन्। केही समय अगाडि रक्षामन्त्री ज्यूले यो (कालापानी र लिपुलेक) ठाउँको अवलोकन गर्नुभएको थियो के त्यो तिर्थयात्रा थियो ? थिएन भने उहाँले सरकारलाई के बताउनुभयो र यो बीचमा सरकारले के काम गर्यो ?,आइतबार बिहान बसेको प्रतिनिधी सभाको बैठकमा बोल्दै उनले भने, भारतले प्रष्ट भनिसक्यो हामीले हाम्रो भूभागमा बनाएका हौं। र अब संक्रमण सकिएपछि तपाईहरुसँग छलफल गरौंला। उपप्रधान तथा रक्षामन्त्री ईश्वर पोखरेल र प्रदेश तथा संघीय संसद्का सांसद्हरू फागुनमा त्रिदेशीय (नेपाल, भारत र चीन) को सिमाना कालापानी, लिपुलेकको अनुगमनमा गएका थिए । सांसद थापाले भारतको यो दादागिरी र चीनको न्यानो सहयोगको प्रतिरोध गर्न नेपाली कांग्रेस, सिंगो नेपाली जनता तयार रहेको बताए । उनले सरकारले प्रतिपक्ष कांग्रेसबाट के सहयोगको अपेक्षा गरेको छ त्यो जान्न चाहेको धारणा राखे। नेपाली पक्षसँग सल्लाह नै नगरी छिमेकी भारतले नेपाली भूमि लिपुलेक हुँदै चीनको तिब्बतमा रहेको धार्मिकस्थल मानसरोवर जाने सडक मार्ग खोलेको छ। भारतका रक्षामन्त्री राजनाथ सिंहले दिल्लीबाट भिडियो कन्फरेन्समार्फत उक्त सडकको शुक्रबार उद्घाटन गरेपछि सञ्चार माध्यमले सार्वजनिक भएसँगै सांसदहरुले विरोध गरेका हुन्। लिपुलेकमा नेपालको कडा आपत्ति भीम रावलको प्रश्न, भारतीय सेना फिर्ता गर्न सरकारले के गरिरहेको छ ? राष्ट्रवादको प्रश्न वक्तव्यको विषय होइन, परिणाममुखी बनाउनुपर्छ : देउवा"
सीमा विवादबारे प्रचण्डको अभिव्यक्ति : राज्य व्यवस्था समिति बैठकमा के भने (भिडियोसहित),"काठमाडौं : नेपाल कम्युनिस्ट पार्टी (नेकपा) का अध्यक्ष पूर्वप्रधानमन्त्री पुष्पकमल दाहाल प्रचण्डले लिपुलेक, कालापानी तथा लिम्पियाधुरालगायत सीमाका विषय पेचिलो बनेको भन्दै त्यसको समाधानका लागि नेपालसामु सिधै एउटा टुङ्गोमा पुग्नुपर्ने अवसर आएको बताएका छन्। विगतदेखि नै राजनीतिक र कूटनीतिकरूपमा विभिन्न चरणमा समाधानको प्रयास गरिए पनि निकास ननिस्किएको वर्तमान परिप्रेक्ष्यमा समस्याहरु थप जटिल बन्दै गएको अध्यक्ष दाहालको निष्कर्ष छ । सिंहदरबारमा आज राज्य व्यवस्था तथा सुशासन समितिको बैठकमा समितिका सदस्यसमेत रहेका अध्यक्ष दाहालले सीमा विवाद तत्काल उब्जिएको नभइ दशकौँदेखिको समस्या हो भन्दै सबै तथ्यहरुको विष्लेषण गरी एउटा ठोस निचोडमा जानुपर्ने आवश्यकता औंल्याए। बैठकमा सांसदहरुले सीमारक्षाका विषयमा राष्ट्रिय सहमति जुटिरहेका बेला सरकारले गरेको पहलकदमीप्रति गम्भीर असन्तुष्टि व्यक्त गरेपछि सत्तारुढ दलको नेतृत्व गरेको पार्टी नेकपाका एक जना अध्यक्षको हैसियतमा बौल्दै अध्यक्ष दाहालले भने,'सीमा समस्याका विषयमा एकचोटी फेरि राजनीति र कूटनीतिमार्फत समाधानको कोसिस गर्ने र भएन भने सिधै एउटा टुङ्गोमा पुग्नुपर्ने समय आउँदै गरेको महसुस गरेको छु ।' सांसदहरुले उठाएको मुलभूत विषयमा सहमति जनाउँदै अध्यक्ष दाहालले भने, 'विषय धेरै गम्भीर र पुरानो हो ।' गत साल भारतले जारी गरेको राजनीतिक नक्साको नयाँ सन्दर्भ आएपछि विषयको गाम्भीर्यता र संवेदनशीलतालाई विचार गरेर पटकपटक राष्ट्रियस्तरमा गम्भीर बहस गरिएको उनले बताए। त्यो बेला सरकारले पनि सर्वदलीय र सर्वपक्षीय बैठकको आयोजना गरी राष्ट्रिय सहमति बनाउने वातावरण तयार पारेको स्मरण गर्दै अध्यक्ष दाहालले त्यो बैठक र सहमतिले प्रधानमन्त्री केपी शर्मा ओलीलाई निकै ठूलो तागत प्रदान गरेको उल्लेख गरे। 'सरकारले त्यो बेला तयार पारेर भारत सरकारसमक्ष पेश गरेको लेटर अफ प्रोटेष्ट सायद कूटनीतिकक रूपमा सायदै लेखिएको होला भन्ने लाग्छ, सरकार तत्परता र विश्वासका साथ नै अघि बढेको छ', सरकारको पहलकदमीबारे सांसदहरुलाई आश्वस्त पार्दै अध्यक्ष दाहालले भने, 'विदेश सचिवस्तरको बैठकको आयोजना गरेर छलफल गर्ने भन्ने सन्दर्भमा सूची मिलाउन नसक्दा सहमति हुन नसकेको जानकारी आएको छ ।' अध्यक्ष दाहालले भने, 'शनिबार मात्रै भारतले बनाएको बाटो उद्घाटनको विषय आइसकेपछि प्रधानमन्त्रीलाई भेटेर विषय धेरै गम्भीर भएर आयो । विगतमा नक्साको सन्दर्भमा पनि एक ढङ्गको विवाद भयो । हामीले उच्चस्तरमा (प्रधानमन्त्रीकै स्तरबाट) राजनीतिक र कूटनीतिक संवाद थालिहाल्नुपर्छ ।' अध्यक्ष दाहालले प्रधानमन्त्री ओलीसँगको भेटमा अझ विषयवस्तु गम्भीर भएर आएकाले अविलम्ब पहल भएन भने चिजहरु झन् अप्ठ्यारो भएर जान सक्नेतर्फ ध्यानाकर्षण गराएको बताए। पार्टीका तर्फबाट सोही ढङ्गको वक्तव्य सार्वजनिक भइसकेको समेत उनले बताए। परराष्ट्र मन्त्रालयबाट जारी भएको विज्ञप्तिप्रति केही सांसदहरुले उठाएको प्रश्नमा अध्यक्ष दाहालले परराष्ट्र मन्त्रालयमार्फत जारी गरिएको वक्तव्य अहिलेको अवस्थामा ठिक र उपयुक्त रहेको प्रतिक्रिया दिए। सांसदहरुले चिठीमात्रै सार्वजनिक गरेर नहुने भन्दै ठोस र व्यवहारिकरूपमा पहल गर्नुपर्ने माग राखेका थिए। अध्यक्ष दाहालले उक्त विषयलाई प्रष्ट पार्दै चिठ्ठी मात्रै ठिक भएर भएन एक्सन पनि ठिक हुनुपर्यो भन्ने सांसदहरुको भावना सही छ,भने। लिपुलेकलगायत सीमा समस्यासम्बन्धी विषयमा आफू पूर्वप्रधानमन्त्रीको हैसियतमा विगतमा भारत र चीनसँग छलफल गरेको समेत उनले सांसदहरुलाई जानकारी गराए। 'लिपुलेकको सन्दर्भमा चीन र भारतको जे सहमति भयो, संयोगले तुरुन्तै भारत भ्रमणमा जाँदा त्यहाँको उच्च नेतृत्वसँग र चीन जाँदा चीनको नेतृत्वसँग विषय उठाइएको हो, सिमानाको विषयमा चीन, भारत र नेपाललले त्रिपक्षीयरूपमा समस्या समाधान गर्नुपर्ने आवश्यकता टड्कारो भयो भनेर उठाएको थिएँ', उनले स्मरण गरे। 'लिपुलेक नेपाली भूभागको हो । सुगौली सन्धिअनुसार लिम्पियाधुरा कालीनदीको मुहान हो भनिएको छ । त्यसपूर्वको सम्पूर्ण भूभाग नेपालको हो । त्यहीअनुसार राजनीतिक र कूटनीतिकरूपमा बहस गर्नुपर्छ', उनले जोड दिए। भारतचीनबीच सम्झौता भएको हुनाले लिपुलेक प्रकरण त्रिदेशीय समस्या बन्न गएको यथार्थ हो भन्दै अध्यक्ष दाहालले दुई देशले मात्रै हल गर्न अप्ठ्यारो हुने तर्क गरे। पटकपटक आफूले तीनै देशको आर्थिक क्रियाकलापको विकासमा त्रिदेशीय साझेदारीको कुरा उठाउँदै आएको र विमिस्टेकको सम्मेलनका बेला भारतको गोवामा त्यो अवसर चुक्न नदिएको उनले स्मरण गरे।भारतीय प्रधानमन्त्री नरेन्द्र मोदी र चीनका राष्ट्रपति सी चिनफिङ्सँग झण्डै ४० मिनेट एक्लै कुरा गर्दा सिमाना र व्यापार व्यवसायसम्बन्धीका विषमयमा त्रिदेशीय समझदारी बनाउनु आवश्यक छ भनेको कुरा राखेको समेत उनले जानकारी दिए । 'अहिले सडक प्रकरणसम्म आउँदा त्यसको औचित्य पुष्टि भएको छ', अध्यक्ष दाहालले भने। उक्त विषयमा कूटनीतिक नोट मात्रै पठाएर नहुने आवश्यक परे अन्तर्रा्ष्ट्रिय अदालतमा विषय र्पुयाउनुपर्ने माग सांसदहरुले राख्नुभएको थियो । अध्यक्ष दाहालले सांसदको जिज्ञासा मेटाउँदै भने, 'यसलाई अन्तर्रा्ष्ट्रिय अदालतमा लगिहाल्ने बेला भयो कि भएन अझै सोचौँ, विषय आफैँमा सामान्य छैन, नक्सा प्रकाशन अहिले मात्रै भएको होइन, भारतले कयौं दशकयता झण्डै आठ नक्सा प्रकाशन गरिसकेको छ, जसमा लिपुलेक, लिम्पियाधुरा भारतमा समावेश गरेको छ ।' उनले भने, 'सीमाका विषयमा नेपाल सरकारले कुन समयदेखि नेपालको राष्ट्रिय हित र भौगोलिक अखण्डताको पक्षमा कुरा उठायो या उठाएन, किन उठाएन ? त्यो पनि हिसाबकिताब गर्नुपर्छ।' 'कालापानीमा भारतले सेना राखेको अहिले होइन ६०र६२ वर्ष पहिलेदेखि नै हो', अध्यक्ष दाहालले अगाडि थपे, 'त्यस विषयमा गम्भीरतापूर्वक कुरा उठाउने र समस्या समाधानमा विगतदेखि अलिहेसम्म किन भएन ? अहिलेसम्मका सरकारले के गरे ? भन्ने समीक्षा गर्नुपर्ने विषय छ ।' यसको समीक्षा गर्ने बेला अहिले आएको उनको तर्क थियो । यसपटक राजनीतिकरूपमा र आम नेपाली जनताको समर्थन सरकारलाई प्राप्त भएकाले समस्या समाधानका लागि ढिला नगरी व्यवहारिकरूपमा पहल गरियोस् भन्ने सांसदहरुको भावनालाई सरकारसम्म र्पुयाउने उनले प्रतिबद्धता जनाए । 'सीमारक्षाका विषयमा ठोस पहल गर्नुपर्ने तपाईंहरुको सन्देश लिएर सरकारमा जान्छु, हिजो मात्रै पनि यो विषयमा अब ढिलाढाला गरिनुहुन्न भनिएको छ, म त्यसरी नै जान्छ,' उनले भने।"
अतिक्रमित भूमि फिर्ता ल्याउन प्रतिनिधिसभामा सङ्कल्प प्रस्ताव,"काठमाडौं : भारतले मिचेको कालापानी, लिपुलेक र लिम्पियाधुरालगायतका भूभाग फिर्ता ल्याउन माग गर्दै सङ्घीय संसदमा सङ्कल्प प्रस्ताव दर्ता भएको छ। नेपाल कम्युनिस्ट पार्टी (नेकपा)सांसद गणेश ठगुन्ना, डा दीपकप्रकाश भट्ट, गणेशकुमार पहाडी, रामकुमारी झाँक्री, जीवनराम श्रेष्ठ र यज्ञबहादुर बोगटीले आइतबार प्रतिनिधिसभामा सङ्कल्प प्रस्ताव दर्ता गरेका हुन्। सङ्कल्प प्रस्तावमा दार्चुलाको लिम्पियाधुरा, लिपुलेक र कालापानी क्षेत्रको सम्पूर्ण भूभाग नेपालको रहेको कुरा ऐतिहासिक प्रमाण, तथ्यहरु, विभिन्न समयमा नेपाल र भारत दुवै सरकारबाट प्रकाशित नक्साले प्रमाणित गरेको उल्लेख छ। सन् १८१६ को सुगौली सन्धिले स्पष्ट गरेको लिम्पियाधुराबाट निस्कने कुटियाङ्दी नै महाकाली नदी भएकाले सो पूर्वको ४०० वर्गकिलोमिटर नेपाली भूभाग भारतले अतिक्रमण गरेको संकल्प प्रस्तावमा उल्लेख छ। आफ्नो राजनीतिक र प्रशासनिक नियन्त्रणमा राखेकाले उक्त भूभाग फिर्ता लिई नेपालको राजनीतिक र प्रशासनिक उपस्थिति कायम गर्नगराउन सङ्कल्प प्रस्ताव पेश गरिएको सांसदहरुको भनाइ छ।"
"राष्ट्रवादको प्रश्न वक्तव्यको विषय होइन, परिणाममुखी बनाउनुपर्छ : देउवा","काठमाडौं : प्रतिपक्ष दल नेपाली कांग्रेसले भारतीय हस्तक्षेपविरुद्ध सरकारलाई उच्चस्तरीय कुटनैतिक र राजनैतिक पहल कदमीबाट दिर्घकालीन समाधान खोज्न आग्रह गरेको छ। भारतले चीनको मानसरोवर जोड्न नेपाली भूमि लिपुलेक भएर जाने सडक उद्घाटन गरेपछि कांग्रेसले उक्त विषयमा कूटनीतिक र राजनीतिक रूपमा दिर्घकालीन समाधान खोज्न आग्रह गरेको हो। भारतले गत शुक्रबार मात्र सो सडकको उद्घाटन गरेको हो। 'यो दुई दिनको अवधिमा वर्तमान सरकारले उच्च स्तरीय कूटनीतिक पहल प्रारम्भ नगरेर गम्भीर विषयमा केवल वक्तव्य मात्रै जारी गरेको परिप्रेक्ष्यमा नेपाली कांग्रेसको सभापति एवं प्रमुख प्रतिपक्षी दलको नेताका हैसियतले म सरकारलाई कूटनीतिक र राजनीतिक रूपमा उच्चस्तरीय पहलकदमी गर्न सार्वजनिक रूपले अपिल गर्दछु, 'पूर्वप्रधानमन्त्री तथा कांग्रेस सभापति शेरबहादुर देउवाले विज्ञप्तिमार्फत् भनेका छन्,। नक्सा प्रकरणमा पनि सरकारको भूमिका केवल वक्तव्यमा सिमित रहनु र अहिले फेरि त्यही प्रवृत्ति दोहरिनु दुःखद भएको उनले बताएका छन् । 'राष्ट्रवादको प्रश्न केवल वक्तव्यको विषय होइन, यो परिणाममुखी हुनुपर्दछ भन्ने कुरामा नेपाली कांग्रेस विगत देखिनै निरन्तर प्रष्ट छ । नेपालको भूभागमा नेपालको अधिकार र स्वामित्व रहने र निर्विवाद ढंगले रहनुपर्ने विषयमा सरकारले गम्भीर कुटनैतिक पहलकदमीमार्फत समाधान खोज्न प्रक्रिया थालनी गरोस्, राष्ट्रियताको प्रश्नमा नेपाली कांग्रेसको सम्पूर्ण साथ सरकारको साथमा रहनेछ,' सभापति देउवाले भनेका छन्।"
लिपुलेक यथाशीघ्र फिर्ता गर्न पूर्वसांसद मञ्चको आह्वान,"काठमाडौं : पूर्वसांसद मञ्च नेपालले लिपुलेक नेपालको भूभाग भएको भन्दै नेपाली भूभाग यथाशीघ्र फिर्ता गर्न भारतलाई आह्वान गरेको छ। मञ्चका अध्यक्ष ओमकारप्रसाद श्रेष्ठले आइतबार जारी गरेको प्रेस विज्ञप्तिमा वार्ताद्वारा विवादको तार्किक निष्कर्षमा पुर्याउनुपर्ने ठाउँमा वार्तालाई आलटाल गर्ने र विश्व कोरोना महमारीविरुद्ध जुटिरहेको अवस्थामा नेपालको भूभागका सडक बनाएर उद्घाटन गर्ने कार्यका भत्र्सना गर्दै फिर्ता गर्न आह्वान गरेको हो। भारतले लामो समयदेखि नेपाली भूभाग अतिक्रमण गरेको र भारतभित्रै नेपाली भूभाग पनि पर्ने गरी नक्सा प्रकाशन गर्दा पनि नेपाल सरकारले मातृभूमिको सार्वभौमिकता रक्षार्थ प्रभावकारी कूटनीतिक पहल गर्न नसकेकामा दुःख व्यत गर्दछ, विज्ञप्तिमा भनिएको छ, भारतद्वारा अतिक्रमित सम्पूर्ण नेपाली भूभाग फिर्ता गर्न भारत सरकारसँग प्रधानमन्त्रीस्तरमा वार्ता गरी समाधान गर्न, मूर्त र प्रभावकारी कदम चाल्न मञ्च सरकारलाई आह्वान गर्दछ। मञ्चले आपूसँग रहेका भरपर्दा नक्सा प्रमाणका आधारमा चीनलाई सहमति गराएर नेपालचीनभारतको त्रिदेशीय बिन्दु लिम्पियाधुरालाई कायम गराउन आवश्यक काम गर्न पनि नेपाल सरकारलाई आह्वान गरेको छ। सन् १८१६ मा भएको नेपाल र ब्रिटिस भारत बीचको सुगौली सन्धिमा महाकालीपारि मात्र भारत भन्ने प्रस्ट छ। जल विज्ञानको सर्वमान्य सिद्धान्त र वैज्ञानिक मापदण्डबमोजिम लिम्पियाधुराबाट निस्कने खोला नै काली नदी हो भन्ने प्रस्ट छ। महाकाली पूर्वमा रहनाका अतिरित भरपर्दा ऐतिहासिक प्रमाण र ब्रिटिस भारतले प्रकाशन गरेका सुगौली सन्धि कालीन आधिकारिक नक्सा आदिले लिम्पियाधुरा यता लिपुलेक कालापानी लगायतका भूभाग नेपालको हो। गत नोभेम्बरमा भारतले लिपुलेक कालापानी क्षेत्रलाई भारतको देखाउने गरी जारी एक पक्षीय नक्सापश्चात् भएको विरोधपश्चात् पनि दुई प्रधानमन्त्रीस्तरमा विवादलाई आपसी वार्ताद्वारा टुङ्ग्याने समझदारीका अतिरिक्त दुई देशका परराष्ट्र सचिवस्तरमा वार्ता गर्ने पत्राचार भएको छ, विज्ञप्तिमा भनिएको छ। रासस"
भारतको मिचाहा प्रवृत्ति विरुद्ध राप्रपाको विज्ञप्ति,"काठमाडौं : राष्ट्रिय प्रजातन्त्र पार्टी (राप्रपा)ले भारतको मिचाहा प्रवृत्तिको भत्सर्ना गरेको छ। आइतबार विज्ञप्ति सार्वजनिक गर्दै राप्रपाका अध्यक्षत्रयले भारतीय प्रवृत्तिको आलोचना गरेको हो। सन् १८१६ को सुगौली सन्धि अनुरुप महाकाली नदी पूर्वका लिम्पियाधुरा, कालापानी र लिपुलेक क्षेत्र नेपालको अभिवाज्य भूमि हो, विज्ञप्तिमा भनिएको छ, यो सुस्पष्ट यथार्थका वावजुद करिव ७ दशकदेखि त्यस क्षेत्रमा नेपालको भूभाग अतिक्रमण गर्ने तथा कालापानीमा आफ्नो सेना राख्ने कार्य छिमेकी मित्रराष्ट्र भारतले जारी राखेको छ। भारत सरकारको यस्तो मिचाहा प्रवृत्तिको राप्रपा भत्सर्ना गर्दछ। भारत सरकारको अनाधिकृत व्यवहारको नेपाल सरकारले पटकपटक विरोध गर्दा पनि उसले समाधान नखोजेको राप्रपाको भनाइ छ। विवादको विषयमा वार्ताको माध्यमबाट समस्याको समाधान गर्ने दुवै पक्षबाट सहमति पनि भएको छ। उक्त सहमति अनुसार वार्ताबाट समस्या समाधान गर्ने तथा नेपाली भूमीबाट भारतीय सेना फिर्ता लैजानुको सट्टा भारतले सो क्षेत्रमा एकपक्षीय ढंगबाट सडक बनाई यातयात संचालन कार्य शुरु गरेको छ, विज्ञप्तिमा थप भनिएको छ। राप्रपाले लिपुलेक नेपाल, भारत र चिनको त्रिदेशीय विन्दु भएको थाहा हुँदा समेत नेपालसँगको परामर्श र सहमति विना नै उक्त क्षेत्रलाई भारतसँग दुईपक्षिय व्यापारिक नाका बनाउने र यातायातको निमित्त खोल्न अनुमति र सहमति प्रदान गर्ने छिमेकी चीनको नीतिप्रतिसमेत आपत्ति जनाएको छ। यस सम्बन्धमा नेपाल सरकारको निष्कृयता र उदासिनता खेदजनक छ। वक्तव्य जारी गरेर मात्र आफ्नो जिम्मेवारी पूरा हुने सरकारको सोचाई रहेको पाईन्छ, विज्ञप्तिमा भनिएको छ, त्यसर्थ, यसवारे देहायका कार्यहरु तर्फ राप्रपा नेपाल सरकारको ध्यानाकर्षण गर्दछ। राप्रपाका अध्यक्ष, पशुपती शमसेर जबरा, डा प्रकाशचन्द्र लोहनी र कमल थापाले जारी गरेको विज्ञप्तिमा चार बुँदामा सरकारको ध्यानाकर्षण गराएको छ। नेपाली भूमिको अतिक्रमण, सेनाको उपस्थिति र सडक निर्माण कार्यको विरोध गर्दै तत्काल कुटनीतिक वार्ताको माध्यमबाट समस्याको समाधान खोज्न आग्रह गर्दै भारत सरकारलाई पत्राचार गर्ने, भारतीय राजदूतलाई परराष्ट्र मन्त्रालयमा बोलाई विरोध जनाउने, यस विषयमा राष्ट्रिय सहमतिको आधारमा भावि रणनीति तयार गर्न सर्वदलीय बैठक अबिलम्ब बोलाउने, यस सम्बन्धमा अन्तर्रा्ष्ट्रिय क्षेत्रको समेत ध्यानाकर्षण गर्न आवश्यक पहल गर्ने, त्रिदेशिय बिन्दु सम्बन्धमा निर्णय गर्दा नेपालसंग परामर्श र सहमति नगरेको प्रति खेद प्रकट गर्दै त्यसवारे चिनियाँ सरकारको ध्यानाकर्षण गराउने।"
भारतीय सीमामा काँडेतार लगाउन माग,"काठमाडौं : नेपाल कम्युनिस्ट पार्टी (नेकपा) निकट विद्यार्थी र युवा सङ्गठनले नेपालभारत सिमानामा काँडेतार लगाउन माग गरेका छन्। राष्ट्रिय युवा सङ्घ नेपाल र अनेरास्ववियुले आइतबार परराष्ट्रमन्त्री प्रदीपकुमार ज्ञवालीलाई ज्ञापनपत्र बुझाउँदै नेपालको सिमाना रक्षाका लागि सिमानामा सुरक्षा फौज राख्नुपर्ने र सिमानामा काँडेतार लगाई घेराबार गर्न माग गरेको हो। मन्त्री ज्ञवालीलाई सङ्घका संयोजक रामप्रसाद सापकोटा र अनेरास्ववियुका संयोजक ऐन महरको नेतृत्वमा गएको टोलीले मन्त्री ज्ञवालीलाई ज्ञापनपत्र बुझाउँदै भारतसँग सीमासम्बन्धी दीर्घकालीन समस्या समाधान गर्नका लागि उच्च तहबाट निर्णायक पहल गर्नसमेत सरकारलाई अनुरोध गरेको छ। ज्ञापनपत्रमा गत मङ्सिरमा भारतले नेपाली भूमि अतिक्रमण गरी सार्वजनिक गरेको राजनीतिक नक्साको खारेजी र गत वैशाख २६ गते भारतीय पक्षबाट नेपाली भूमि अतिक्रमण गरी बनाइएको सडक सञ्चालन रोक्नका लागि तत्काल कूटनीतिक कदल चाल्नसमेत सरकारलाई आग्रह गरेको छ। उनीहरुले भारत पक्षले तावाघाट, लिपुलेक हुँदै मानसरोवरतर्फ जान हाम्रो देशको व्यास गाउँपालिका१ को गुञ्जीदेखि लिपुलेकसम्मको भूभाग मिचेर २२ किलोमिटर लामो बाटो निर्माण गरी शिलान्यास भएको खबरले आक्रोशित बनाएको भन्दै तत्काल कूटनीतिक पहलकदमीबाट यी कदम रोक्न रोकाउन र सम्र्पूण नेपालका मिचिएका भूमिफिर्ता गर्न गराउनसमेत विशेष पहल गर्न माग गरेका छन्। विश्व मानवजगत् कोरोना भाइसरद्वारा आक्रान्त भएको समय छोपेर इतिहासका तथ्य तथा प्रमाणलाई समेत कुल्चदै असल छिमेकीको सम्बन्धमा समेत प्रश्न उब्जाउने गरी भारतले देखाएको विस्तारवादी रवैया सुगौली सन्धिको समेत विरुद्धमा रहेको उल्लेख गरिएको छ। सन्धिअनुसार महाकाली नदीको पूर्व लिम्पियाधुरा, कालापानी र लिपुलेक नेपालीको भूभाग हो भन्ने स्पष्ट गरेको उल्लेख गर्दै नावी र गुञ्जी नेपालकै टोलीले जनगणना गरेका तथ्यले समेत लिम्पियाधुरा, लिपुलेक र कालापानी नेपाली भूभागमा रहेको स्पष्ट हुने ज्ञापनपत्रमा उल्लेख गरिएको छ।"
भारतसँगको सीमा विवादले तात्यो संसद् : सिधै मोदीसँग कुरा गर्न माग,"काठमाडौं : आइतबारको प्रतिनिधिसभा र राष्ट्रियसभाको बैठकमा सांसदले नेपाली भूमिमा भारतीय हस्तक्षेप स्वीकार्य नहुने भन्र्दै यसको कूटनीतिक समाधान खोज्न माग गरेका छन्। केही सांसदले सुरक्षाकर्मी तत्काल पठाउनुपर्ने, केहीले भारतीय प्रधानमन्त्री नरेन्द्र मोदीसँग सिधै कुरागर्नेपर्ने र केही सांसदले भारत र चीन दुवै पक्षसँग कूटनीति माध्यमबाट समाधान खोज्नुपर्नेमा जोड दिएका छन्। प्रतिनिधिसभा बैठकमा सांसदहरुले सन् १८१६ मा भएको सुगौली सन्धि र त्यसपछिका केही पूरक सन्धिले कायम गरेको नेपालको भूभाग र सार्वभौमसत्ताको रक्षाका लागि सरकारले तत्काल कदम चाल्नु पर्नेमा जोड दिएका हुन्। सांसद गणेशसिंह ठगुन्नाले लिपिम्याधुरा, लिपुलेक सीमामा सम्बन्धमा नेपाल सरकारले लिएको अडान प्रशंसायोग्य रहेको भन्दै लिम्पियाधुरामा ३९७ वर्ग किलोमिटर भूभाग अझै भारतको नियन्त्रणमा रहेको बताए। सांसद दिलेन्द्रप्रसाद बडूले लामो समयदेखि सो क्षेत्रमा भारतले सडक निर्माण गर्न थालेको आफूले पटकपटक भन्दै आएको र कालापानी तथा लिपुलेकमा बाटो पुर्याउँदैछ भन्ने विषयमा सरकारलाई सूचना थियो कि थिएन भनी प्रश्न गरे। सांसद महन्थ ठाकुरले भारतसँग पटकपटक सीमा विवाद हुँदै आइरहेको उल्लेख गर्दै लिम्पियाधुरा, लिपुलेक र कालापानी क्षेत्रमा देखिएको विवाद समाधान गर्न कूटनीतिक पहल गर्न आग्रह गरे। सांसद सरिता गिरीले लिपुलेकको बारेमा कूटनीतिक माध्यमबाट समस्याको समाधान गर्नुपर्नेमा जोड दिँदै सीमा समस्या किन समाधान हुन सकिरहेको छैन भनी प्रश्न गरिन्। भारतलाई त कूटनीतिक नोट पठाएको छ, तर चीनलाई पठाइएको छ कि छैन, उनले प्रश्न गर्दै भनिन्, दुवै देशसँग कूटनीतिक तबरबाट समस्याको समाधान खोजिनुपर्छ। सांसद दुर्गा पौडेलले नेपालको कूटनीतिक पहललाई भारतले अटेरी गरेको भन्दै सीमा विवादलाई अन्तर्राष्ट्रियकरण गरिनुपर्ने बताइन्। सांसद प्रेम सुवालले भारतको हेपाहा प्रवृत्ति बढ्दै गएको भन्दै यसले दक्षिण एसियाका कतिपय मुलुक प्रभावित भएको बताए। सांसद राजेन्द्रप्रसाद लिङ्देनले कूटनीतिक नोटमात्र दिएर सीमा विवाद अन्त्य नहुने भन्दै भारतसँग उच्चस्तरमा संवाद गर्न सुझाव दिए सांसद भीमबहादुर रावलले नेपाली भूमिमा भारतले सडक निर्माण गरेकामा नेपाली जनताका तर्फबाट निन्दा गर्दै तत्काल नेपालको भूमि समेटेर नक्सा प्रकाशन गर्न आग्रह गरे। सांसद सुरेन्द्र पाण्डेले नेपाली भूमिमाथिको अतिक्रमण रोक्न नेपालले निरन्तर पहल गर्नुपर्ने बताउनुभयो। सीमा विवादको कूटनीतिक समाधान सांसदले उठाएका प्रश्नको जवाफ दिँदै परराष्ट्रमन्त्री प्रदीपकुमार ज्ञवालीले सीमा विवाद साझा समस्या भएको भन्दै साझा ढङ्गले नै समाधान खोजिनुपर्ने बताए। सीमा अतिक्रमणका सन्दर्भमा सबै राजनीतिक दलको एकताले सरकारलाई दृढतापूर्वक अगाडि बढ्न प्रेरणा दिएको उनको भनाइ थियो। सीमा समस्या समाधानका लागि प्रयास गर्दै आएका थियौँ, सीमा विवाद समाधानका लागि नेपालले वार्ताको प्रस्ताव गरेको उल्लेख गर्दै उनले गत फेब्रुअरीमा बैठक बस्ने तयारी भइरहँदा कोरोनाका कारण प्रभावित भएको बताए। सीमा अतिक्रमणको समाधान कूटनीतिक तहबाटै गर्न सकिन्छ, उनले भने। सार्वभौमसत्ता रक्षार्थ सबै दलबीचको राष्ट्रिय एकता नै बलियो आधार भएको उल्लेख गर्दै मन्त्री ज्ञवालीले सीमा विवादका विषयलाई राजनीतिकरण नगर्न आग्रह गरे। सरकारले यसअघि नै लिपुलेक नेपालको भूमि हो भन्ने सन्दर्भमा चीनलाई पनि पत्राचार गरिसकेको उल्लेख गर्दै उनले सरकारको तर्फबाट चीनलाई पनि प्रष्ट पार्ने काम भएको बताए। मन्त्री ज्ञवालीले कालापानीमा रहेको भारतीय सेना फिर्ता गर्न प्रधानमन्त्रीले सार्वजनिक रुपमै आह्वान गरेकोसमेत सदनलाई जानकारी गराए। भारतले अतिक्रमण गरेको नेपाली भूमि समेटेर नेपालको नक्सा सार्वजनिक गर्ने तयारी गरिएको उल्लेख गर्दै उनले प्राविधिक पक्ष मिलाएर नक्सा सार्वजनिक गरिने बताए। राष्ट्रियसभामा परराष्ट्रमन्त्रीको जवाफ त्यसैगरी राष्ट्रियसभाको बैठकमा बोल्दै परराष्ट्रमन्त्री ज्ञवालीले सीमा समस्याको कूटनीतिक समाधान खोज्न भारत सरकारसँग आग्रह गरे। सुगौली सन्धिमा हामीले जहाँ हस्ताक्षर गर्यौँ, हामीले त्यही भूमि खोजेका हौँ, हामीले बढी खोजेका होइनौँ, कोभिड१९ को सङ्कटका अवस्थामा भारतको यस कदमले दुःखित तुल्याएको छ, उनले भने। मन्त्री ज्ञवालीले भारतले एकपक्षीयरूपमा सीमा हेरफेर गरेको विषय नेपाललाई मान्य नभएको समेत बताए। अन्तर्राष्ट्रिय सीमा एकतर्फीरूपमा जारी नहुने भन्दै उनले सुगौली सन्धिलाई चुनौती दिने गरी अहिले नेपाल र भारतका बीचमा कुनै सन्धिसम्झौता नभएको पनि प्रष्ट पारे। नेपालको वर्तमान सीमा सुगौली सन्धिले तय गरेको हो, सन् १८१६ को सन्धिले नै भारततर्फ नेपालको सीमा निर्धारित गरेको छ, उनले भने, २०० वर्षको अवधिमा नेपालको सीमा प्रभावित बनाउने कुनै सन्धि भएको छैन। एकपक्षीय सीमा हेरफेर गर्ने कुरा नेपाललाई मान्य नहुने भन्दै उहाँले कालीनदी नेपालको पश्चिमी सीमा भएको यसअघि नै भारतलाई बताइएको बताए सीमा अतिक्रमणको विषयलाई तत्कालै अन्तर्राष्ट्रियकरण गर्ने विषयमा सरकार नपुगेको भन्दै उनले द्विपक्षीय कूटनीतिक प्रयासबाट समस्याको समाधान गर्नेतर्फ प्रतिबद्ध रहेको बताए। सुगौली सन्धिमा निर्दिष्ट भूमि समेटिएको नयाँ नक्सा जारी गर्ने तयारी भइरहेको जानकारी दिँदै उनले नयाँ नक्सामा एक इन्च पनि तलमाथि नहुने गरी जारी गरिने बताए। सीमा नियमनका सन्दर्भमा सरकार लागिपरेको जानकारी दिँदै मन्त्री ज्ञवालीले सीमा सुरक्षाका लागि सीमा क्षेत्रमा बोर्डर आउट पोस्टको सङ्ख्या थपिएको बताए। कालापानी क्षेत्रमा पनि सशस्त्र प्रहरी बलको सीमा सुरक्षा टोली राख्ने तयारी भइरहेको पनि उनले जानकारी दिए। भारतीय प्रधानमन्त्री मोदीँग संवाद गर्न माग बैठकमा सांसद रामनारायण बिडारीले भारतले सन् २००८ देखि नै सीमा क्षेत्रमा बाटो बनाएको विषय सार्वजनिक भए पनि नेपाल सरकारलाई त्यसबारेमा जानकारी भएनभएको सन्दर्भमा स्पष्ट पार्न आग्रह गरे। सांसद रमेशजङ्ग रायमाझीले भारतले नेपालमाथि गरेको थिचोमिचोका बारेमा संयुक्त राष्ट्रसङ्घलाई जानकारी गराउनुपर्नेमा जोड दिए। सांसद अनिता देवकोटाले सीमा विवाद तथा भूमि अतिक्रमणका विषयको समाधान खोज्न प्रधानमन्त्रीले तत्काल आफ्ना भारतीय समकक्षीसँग संवाद गर्न सुझाव दिए। सांसद कोमल वलीले सीमा समस्याका बारेमा भारतसँग वार्ता हुन नसकेको अवस्थामा नेपालले यस विषयलाई अन्तर्राष्ट्रियकरण गरिनुपर्ने बताए। सांसद चक्रप्रसाद स्नेहीले नेपालको आधिकारिक नक्सा सार्वजनिक गर्न र सीमा अतिक्रमणको विषयलाई अन्तर्राष्ट्रिय अदालत लैजान सुझाव दिए। सांसद विमला राई पौडेलले सारा संसार कोरोनाविरुद्ध लडिरहेको बेला भारतले नेपाली सीमा मिचेकाले अब सीमा क्षेत्रलाई नियमित गर्नेतर्फ ध्यान दिन आग्रह गरिन्। सांसद देवेन्द्र दाहालले सीमा समस्या हालको मात्रै समस्या नभएको र बारम्बर सीमामा तनाव देखिएको भन्दै राष्टिय सहमति जुटाउने सन्दर्भमा के तयारी भएको छ र सीमा सुरक्षाका लागि दीर्घकालीन योजना के छ भनी प्रश्न गरे। भारतीय सेना फिर्ता गर्न सरकारले के गरिरहेको छ ? भीम रावलको प्रश्न, भारतीय सेना फिर्ता गर्न सरकारले के गरिरहेको छ ? राष्ट्रवादको प्रश्न वक्तव्यको विषय होइन, परिणाममुखी बनाउनुपर्छ : देउवा गगन थापाको प्रश्न : रक्षामन्त्रीको कालापानी र लिपुलेक अवलोकन, तिर्थयात्रा थियो ? सीमा विवाद टुंगो लगाउने अवसर यही हो : प्रचण्ड सीमा विवादबारे प्रचण्डको अभिव्यक्ति : राज्य व्यवस्था समिति बैठकमा के भने (भिडियोसहित) लिपुलेक सडकको विषयमा चीनसँग पनि कुरा गर्नुपर्छ : गृहमन्त्री भीम रावलले नेपाली भूमि भारतले अतिक्रमण गरेकोप्रति नेपाली जनताको तर्फबाट निन्दा र भर्त्सना भएको बताएका छन् । प्रतिनिधी सभाको बैठकमा बोल्दै उनले उक्त घटना अन्तर्राष्ट्रिय कानुनविरुद्ध, असल छिमेकीको नीतिविरुद्ध र आजको सभ्य समाजको विरुद्ध भएको टिप्पणी गरे। उनले भारतबाट गरिएका त्यस्ता कार्य तुरुन्त बन्द हुनुपर्ने र भारतीय सेना फिर्ता हुनुपर्ने माग गरेका छन्। रावलले नेपाली भूमिबाट भारतीय सेना फिर्ता गर्न नेपाल सरकारले के गरिरहेको छ ? भन्दै प्रश्न गरेका छन् । भारतले आफ्नो भूमि नभएको ठाउँमा नक्सा प्रकाशन गर्ने अनि नेपालको आफ्नो भूमि राखेर नेपालको नक्सा प्रकाशित गर्न नेपाल सरकारलाई के गाह्रो भइरको छ ?', उनले भने, 'त्यो गाह्रो यहाँ आओस्, यो सम्मानित संसदले त्यो गाह्रो फुकाउन अग्रसरता लिन्छ भन्ने मलाई विस्वास छ। कालापानी र लिपुलेक अवलोकन रक्षामन्त्रीको तीर्थयात्रा थियो ?' गगनकुमार थापाले भारतको हस्तक्षेप, अतिक्रमणको घोर भर्त्सना गरे। उनले भारतलाई हाम्रो भूमि एकइन्च पनि तलमाथि भयो भने नेपालले छाड्नेवाला छैन भनेर प्रष्टसँग भन्नुपर्ने उनले बताए। केही समय अगाडि रक्षामन्त्री ज्यूले यो (कालापानी र लिपुलेक) ठाउँको अवलोकन गर्नुभएको थियो के त्यो तिर्थयात्रा थियो ? थिएन भने उहाँले सरकारलाई के बताउनुभयो र यो बीचमा सरकारले के काम गर्यो ?,आइतबार बिहान बसेको प्रतिनिधी सभाको बैठकमा बोल्दै उनले भने, भारतले प्रष्ट भनिसक्यो हामीले हाम्रो भूभागमा बनाएका हौं। र अब संक्रमण सकिएपछि तपाईहरुसँग छलफल गरौंला। उपप्रधान तथा रक्षामन्त्री ईश्वर पोखरेल र प्रदेश तथा संघीय संसद्का सांसद्हरू फागुनमा त्रिदेशीय (नेपाल, भारत र चीन) को सिमाना कालापानी, लिपुलेकको अनुगमनमा गएका थिए। सांसद थापाले भारतको यो दादागिरी र चीनको न्यानो सहयोगको प्रतिरोध गर्न नेपाली कांग्रेस, सिंगो नेपाली जनता तयार रहेको बताए। उनले सरकारले प्रतिपक्ष कांग्रेसबाट के सहयोगको अपेक्षा गरेको छ त्यो जान्न चाहेको धारणा राखे। नेपाली पक्षसँग सल्लाह नै नगरी छिमेकी भारतले नेपाली भूमि लिपुलेक हुँदै चीनको तिब्बतमा रहेको धार्मिकस्थल मानसरोवर जाने सडक मार्ग खोलेको छ। भारतका रक्षामन्त्री राजनाथ सिंहले दिल्लीबाट भिडियो कन्फरेन्समार्फत उक्त सडकको शुक्रबार उद्घाटन गरेपछि सञ्चार माध्यमले सार्वजनिक भएसँगै सांसदहरुले विरोध गरेका हुन्। राष्ट्रियसभा र प्रतिनिधिसभाको अर्को बैठक सोमबार बिहान ११ बजेका लागि बोलाइएको छ । अबको बैठकमा प्रिबजेटमाथि छलफल हुनेछ । आर्थिक वर्ष २०७७०७८ को लागि विनियोजन विधेयकका सिद्धान्त र प्रथामिकता सम्बन्धमा सभामा छलफलका लागि पेश भएकाले त्यसैमाथि छलफल हुने संसद सचिवालयले जनाएको छ ।"
कर्मचारी समायोजन उल्टाइयो !,"काठमाडौं : अघिल्लो संघीय मामिला तथा सामान्य प्रशासनमन्त्री लालबाबु पण्डितले गरेको कर्मचारी समायोजन अहिलेका मन्त्री हृदयस त्रिपाठीले उल्टाउन थालेका छन्। पहिलो चरणमा १५ कर्मचारीको समयोजन संशोधन भन्दै उल्टाइएको छ। खरिदारदेखि अधिकृतसम्मको समायोजना संशोधन गरिएको सामान्य प्रशासन मन्त्रालयका सहसचिव बसन्त अधिकारीले जानकारी दिए। पूर्वाधार विकास कार्यालय रुकुमका सब इन्जिनियर विश्राम पुन मगरलाई कर्णाली प्रदेश गरिएको समायोजन संशोधन गरिएको छ। यातायात व्यवस्था कार्यालय सगरमाथा सिराहाबाट प्रदेश१ मा समायोजन गरिएका अधिकृत (छैठौं) को यमनाथ बरालको समायोजन उल्टाइएको छ। जिल्ला प्रशासन कार्यालय सुनसरीका अधिकृत कुमार न्यौपाने र प्रदेश योजना कार्यालय विराटनगरकी नायब सुब्बा उमा बन्जाराको समायोजन संशोधन भएको छ। उनीहरुलाई प्रदेश १ मा समायोजन गरिएको थियो। हेटौंडा उपमहानगरपालिका मकवानपुरका नासु जय राम रुपाखेतीको बागमती प्रदेशमा गरिएको समायोजन सच्याइएको छ। मायादेवी गाउँपालिका, कपिलवस्तुका नासुलाई सोही गाउँपालिकामा समायोजन गरिएको थियो। त्यो पनि उल्टाइएको छ। उमाकुण्ड गाउँपालिका रामेछापका खरिदार केशरबहादुर खत्रीको समायोजन संशोधन गरिएका मन्त्रालयले जनाएको छ। उनलाई उमाकुण्ड गाउँपालिकामा नै समायोजन गरिएको थियो । सान्नी त्रिवेणी गाउँपालिका कालिकोटका खरिदार प्रकाशकुमार केसीको बैजनाथ गाउँपालिका बाँकेमा समायोजन गरिएको थियो। केसीको समायोजन पनि सच्याइएको छ। मेचीनगर नगरपालिका, झापाका खरिदार राजेन्द्र प्याकुरेललाई सोही नगरपालिकामा समायोजन गरिएको थियो। उनको समायोजन पनि संशोधन भएको छ। मालपोत कार्यालय सक्रान्तीबजार, तेह्रथुमका खरिदार सन्दिप न्यौपानेलाई प्रदेश १ मा समायोजन गरिएको थियो। त्यो पनि उल्टाइएको छ। क्षेत्रीय स्वास्थ्य निर्देशनालय, धनकुटा (फाजिल) पम्प मेकानिक रामप्रसाद पराजुलीको विराटनगर महानगरपालिका मोरङमा समायोजन भएको थियो। फेरी उनलाई फाजिलमा नै राखिएको छ। यातायात व्यवस्था कार्यालय ललितपुर (फाजिल) टाइपिस्ट नासु रबिन्द्र श्रेष्ठ चन्द्रागिरी नगरपालिका, काठमाडौमा समायोजन गरिएको थियो।पुन : टाइपिस्ट श्रेष्ठलाई फाजिलमा नै राखिएको छ। यातायात व्यवस्था कार्यालय, नारायणी पर्साका खरिदार प्रविण गुरागाईलाई प्रदेश १ मा गरिएको समायोजन पनि संशोधन भएको छ। तिरहुत गाउँपिलका सप्तरी सब इन्जिनियर जागेश्वर मण्डलको सोही गाउँपिलकामा भएको समायोजन पनि संशोधन भएको छ। सहिदभुमि गाउँपालिका धनकुटाकी सहायक महिला विकास निरीक्षक चन्द्रकला पाण्डेको धनकुटा नगरपालिकामा भएको समायोजन पनि सच्याइएको छ।"
सीमा विवाद टुंगो लगाउने अवसर यही हो : प्रचण्ड,"काठमाडौं : नेपाल कम्युनिस्ट पार्टी (नेकपा) का अध्यक्ष पूर्वप्रधानमन्त्री पुष्पकमल दाहाल प्रचण्डले लिपुलेक, कालापानी तथा लिम्पियाधुरालगायत सीमाका विषय पेचिलो बनेको भन्दै त्यसको समाधानका लागि नेपालसामु सिधै एउटा टुङ्गोमा पुग्नुपर्ने अवसर आएको बताएका छन्। विगतदेखि नै राजनीतिक र कूटनीतिकरूपमा विभिन्न चरणमा समाधानको प्रयास गरिए पनि निकास ननिस्किएको वर्तमान परिप्रेक्ष्यमा समस्याहरु थप जटिल बन्दै गएको अध्यक्ष दाहालको निष्कर्ष छ । सिंहदरबारमा आज राज्य व्यवस्था तथा सुशासन समितिको बैठकमा समितिका सदस्यसमेत रहेका अध्यक्ष दाहालले सीमा विवाद तत्काल उब्जिएको नभइ दशकौँदेखिको समस्या हो भन्दै सबै तथ्यहरुको विष्लेषण गरी एउटा ठोस निचोडमा जानुपर्ने आवश्यकता औंल्याए। बैठकमा सांसदहरुले सीमारक्षाका विषयमा राष्ट्रिय सहमति जुटिरहेका बेला सरकारले गरेको पहलकदमीप्रति गम्भीर असन्तुष्टि व्यक्त गरेपछि सत्तारुढ दलको नेतृत्व गरेको पार्टी नेकपाका एक जना अध्यक्षको हैसियतमा बौल्दै अध्यक्ष दाहालले भने,'सीमा समस्याका विषयमा एकचोटी फेरि राजनीति र कूटनीतिमार्फत समाधानको कोसिस गर्ने र भएन भने सिधै एउटा टुङ्गोमा पुग्नुपर्ने समय आउँदै गरेको महसुस गरेको छु ।' सांसदहरुले उठाएको मुलभूत विषयमा सहमति जनाउँदै अध्यक्ष दाहालले भने, 'विषय धेरै गम्भीर र पुरानो हो ।' गत साल भारतले जारी गरेको राजनीतिक नक्साको नयाँ सन्दर्भ आएपछि विषयको गाम्भीर्यता र संवेदनशीलतालाई विचार गरेर पटकपटक राष्ट्रियस्तरमा गम्भीर बहस गरिएको उनले बताए। त्यो बेला सरकारले पनि सर्वदलीय र सर्वपक्षीय बैठकको आयोजना गरी राष्ट्रिय सहमति बनाउने वातावरण तयार पारेको स्मरण गर्दै अध्यक्ष दाहालले त्यो बैठक र सहमतिले प्रधानमन्त्री केपी शर्मा ओलीलाई निकै ठूलो तागत प्रदान गरेको उल्लेख गरे। 'सरकारले त्यो बेला तयार पारेर भारत सरकारसमक्ष पेश गरेको लेटर अफ प्रोटेष्ट सायद कूटनीतिककरूपमा सायदै लेखिएको होला भन्ने लाग्छ, सरकार तत्परता र विश्वासका साथ नै अघि बढेको छ', सरकारको पहलकदमीबारे सांसदहरुलाई आश्वस्त पार्दै अध्यक्ष दाहालले भने, 'विदेश सचिवस्तरको बैठकको आयोजना गरेर छलफल गर्ने भन्ने सन्दर्भमा सूची मिलाउन नसक्दा सहमति हुन नसकेको जानकारी आएको छ ।' अध्यक्ष दाहालले भने, 'शनिबार मात्रै भारतले बनाएको बाटो उद्घाटनको विषय आइसकेपछि प्रधानमन्त्रीलाई भेटेर विषय धेरै गम्भीर भएर आयो । विगतमा नक्साको सन्दर्भमा पनि एक ढङ्गको विवाद भयो । हामीले उच्चस्तरमा (प्रधानमन्त्रीकै स्तरबाट) राजनीतिक र कूटनीतिक संवाद थालिहाल्नुपर्छ ।' अध्यक्ष दाहालले प्रधानमन्त्री ओलीसँगको भेटमा अझ विषयवस्तु गम्भीर भएर आएकाले अविलम्ब पहल भएन भने चिजहरु झन् अप्ठ्यारो भएर जान सक्नेतर्फ ध्यानाकर्षण गराएको बताए। पार्टीका तर्फबाट सोही ढङ्गको वक्तव्य सार्वजनिक भइसकेको समेत उनलेबताए। परराष्ट्र मन्त्रालयबाट जारी भएको विज्ञप्तिप्रति केही सांसदहरुले उठाएको प्रश्नमा अध्यक्ष दाहालले परराष्ट्र मन्त्रालयमार्फत जारी गरिएको वक्तव्य अहिलेको अवस्थामा ठिक र उपयुक्त रहेको प्रतिक्रिया दिए।सांसदहरुले चिठीमात्रै सार्वजनिक गरेर नहुने भन्दै ठोस र व्यवहारिकरूपमा पहल गर्नुपर्ने माग राखेका थिए। अध्यक्ष दाहालले उक्त विषयलाई प्रष्ट पार्दै चिठ्ठी मात्रै ठिक भएर भएन एक्सन पनि ठिक हुनुपर्यो भन्ने सांसदहरुको भावना सही छ,भने। लिपुलेकलगायत सीमा समस्यासम्बन्धी विषयमा आफू पूर्वप्रधानमन्त्रीको हैसियतमा विगतमा भारत र चीनसँग छलफल गरेको समेत उनले सांसदहरुलाई जानकारी गराए। 'लिपुलेकको सन्दर्भमा चीन र भारतको जे सहमति भयो, संयोगले तुरुन्तै भारत भ्रमणमा जाँदा त्यहाँको उच्च नेतृत्वसँग र चीन जाँदा चीनको नेतृत्वसँग विषय उठाइएको हो, सिमानाको विषयमा चीन, भारत र नेपाललले त्रिपक्षीयरूपमा समस्या समाधान गर्नुपर्ने आवश्यकता टड्कारो भयो भनेर उठाएको थिएँ', उनले स्मरण गरे। 'लिपुलेक नेपाली भूभागको हो । सुगौली सन्धिअनुसार लिम्पियाधुरा कालीनदीको मुहान हो भनिएको छ । त्यसपूर्वको सम्पूर्ण भूभाग नेपालको हो । त्यहीअनुसार राजनीतिक र कूटनीतिकरूपमा बहस गर्नुपर्छ', उनले जोड दिए। भारतचीनबीच सम्झौता भएको हुनाले लिपुलेक प्रकरण त्रिदेशीय समस्या बन्न गएको यथार्थ हो भन्दै अध्यक्ष दाहालले दुई देशले मात्रै हल गर्न अप्ठ्यारो हुने तर्क गरे। पटकपटक आफूले तीनै देशको आर्थिक क्रियाकलापको विकासमा त्रिदेशीय साझेदारीको कुरा उठाउँदै आएको र विमिस्टेकको सम्मेलनका बेला भारतको गोवामा त्यो अवसर चुक्न नदिएको उनले स्मरण गरे।भारतीय प्रधानमन्त्री नरेन्द्र मोदी र चीनका राष्ट्रपति सी चिनफिङ्सँग झण्डै ४० मिनेट एक्लै कुरा गर्दा सिमाना र व्यापार व्यवसायसम्बन्धीका विषमयमा त्रिदेशीय समझदारी बनाउनु आवश्यक छ भनेको कुरा राखेको समेत उनले जानकारी दिए । 'अहिले सडक प्रकरणसम्म आउँदा त्यसको औचित्य पुष्टि भएको छ', अध्यक्ष दाहालले भने। उक्त विषयमा कूटनीतिक नोट मात्रै पठाएर नहुने आवश्यक परे अन्तर्रा्ष्ट्रिय अदालतमा विषय र्पुयाउनुपर्ने माग सांसदहरुले राख्नुभएको थियो । अध्यक्ष दाहालले सांसदको जिज्ञासा मेटाउँदै भने, 'यसलाई अन्तर्रा्ष्ट्रिय अदालतमा लगिहाल्ने बेला भयो कि भएन अझै सोचौँ, विषय आफैँमा सामान्य छैन, नक्सा प्रकाशन अहिले मात्रै भएको होइन, भारतले कयौं दशकयता झण्डै आठ नक्सा प्रकाशन गरिसकेको छ, जसमा लिपुलेक, लिम्पियाधुरा भारतमा समावेश गरेको छ ।' उनले भने, 'सीमाका विषयमा नेपाल सरकारले कुन समयदेखि नेपालको राष्ट्रिय हित र भौगोलिक अखण्डताको पक्षमा कुरा उठायो या उठाएन, किन उठाएन ? त्यो पनि हिसाबकिताब गर्नुपर्छ।' 'कालापानीमा भारतले सेना राखेको अहिले होइन ६०र६२ वर्ष पहिलेदेखि नै हो', अध्यक्ष दाहालले अगाडि थपे, 'त्यस विषयमा गम्भीरतापूर्वक कुरा उठाउने र समस्या समाधानमा विगतदेखि अलिहेसम्म किन भएन ? अहिलेसम्मका सरकारले के गरे ? भन्ने समीक्षा गर्नुपर्ने विषय छ ।' यसको समीक्षा गर्ने बेला अहिले आएको उनको तर्क थियो । यसपटक राजनीतिकरूपमा र आम नेपाली जनताको समर्थन सरकारलाई प्राप्त भएकाले समस्या समाधानका लागि ढिला नगरी व्यवहारिकरूपमा पहल गरियोस् भन्ने सांसदहरुको भावनालाई सरकारसम्म र्पुयाउने उनले प्रतिबद्धता जनाए । 'सीमारक्षाका विषयमा ठोस पहल गर्नुपर्ने तपाईंहरुको सन्देश लिएर सरकारमा जान्छु, हिजो मात्रै पनि यो विषयमा अब ढिलाढाला गरिनुहुन्न भनिएको छ, म त्यसरी नै जान्छ,' उनले भने।रासस"
"भीम रावलको प्रश्न, भारतीय सेना फिर्ता गर्न सरकारले के गरिरहेको छ ?","काठमाडौं : सत्तारुढ नेकपाका नेता भीम रावलले नेपाली भूमि भारतले अतिक्रमण गरेकोप्रति नेपाली जनताको तर्फबाट निन्दा र भर्त्सना भएको बताएका छन् । प्रतिनिधी सभाको आजको बैठकमा बोल्दै उनले उक्त घटना अन्तर्राष्ट्रिय कानुनविरुद्ध, असल छिमेकीको नीतिविरुद्ध र आजको सभ्य समाजको विरुद्ध भएको टिप्पणी गरेका छन्। उनले भारतबाट गरिएका त्यस्ता कार्य तुरुन्त बन्द हुनुपर्ने र भारतीय सेना फिर्ता हुनुपर्ने माग गरेका छन्। रावलले नेपाली भूमिबाट भारतीय सेना फिर्ता गर्न नेपाल सरकारले के गरिरहेको छ ? भन्दै प्रश्न गरेका छन् । उनले भने, भारतले आफ्नो भूमि नभएको ठाउँमा नक्सा प्रकाशन गर्ने अनि नेपालको आफ्नो भूमि राखेर नेपालको नक्सा प्रकाशित गर्न नेपाल सरकारलाई के गाह्रो भइरको छ ? त्यो गाह्रो यहाँ आओस्, यो सम्मानित संसदले त्यो गाह्रो फुकाउन अग्रसरता लिन्छ भन्ने मलाई विस्वास छ। नेपालको दार्चुला जिल्लामा पर्ने गुन्जीबाट लिपुलेक जोडिने क्षेत्र भारतले अतिक्रमण गर्दै तिब्बतमा रहेको कैलाश मानसरोवर यात्राका लागि नयाँ बाटो खुलाएको हो । भारतका रक्षामन्त्री राजनाथ सिंहले दिल्लीबाट भिडियो कन्फरेन्समार्फत उक्त सडकको शुक्रबार उद्घाटन गरेपछि सञ्चार माध्यमले सार्वजनिक गरेका हुन्। सार्वजनिक भएसँगै भारतको चर्को आलोचना भइरहेको छ। बैठकमा परराष्ट्रमन्त्री प्रदीपकुमार ज्ञवालीले सार्वभौम समानताको सिद्धान्त र राष्ट्रिय हितलाई केन्द्रविन्दुमा राखेर छिमेकी राष्ट्र भारतसँग सीमा समस्यालाई कूटनीतिक माध्यमबाट समाधान गर्न सरकारले चाहेको स्पष्ट गर्दै लिम्पियाधुराबाट उत्पत्ति भइ बग्ने कालीनदी नै महाकालीको वास्तविक उद्गम भएको र त्यसपूर्वका लिपुलेकलगायत कालापानी क्षेत्र नेपालकै भएको ऐतिहासिक प्रमाण, नक्सा, तथ्य र सुगौली सन्धिलगायत अन्य दस्तावेजले पुष्टि गरेको नेपाल सरकारको अडान रहेको बताए।"
लिपुलेकमा प्रशासनिक उपस्थिति जनाऊ,"काठमाडौं : नेपाली भूमि लिपुलेक भएर कैलाश मानसरोवर जान भारतले बनाएको सडक निर्माणको नेपालमा चौतर्फी विरोध भएको छ। राजनीतिक नक्सा सार्वजनिक गरी नेपाली भूभाग लिपुलेक, लिम्पियाधुरा र कालापानी धावा बोलेको ६ महिना नबित्दै कारोना संकटका बेला भारतले नेपाली भूमि लिपुलेक भएर चीनको तिब्बतस्थित मानसरोवर जाने सडकको उद्घाटन गरी हेपाहा प्रवृतिलाई निरन्तरता दिएको भन्दै नेपालमा भारत विरोधी भावना बढेको छ। सडक उदघाटन भइसक्दा पनि सरकार मुकदर्शक भएर बसेकोमा नागरिकहरुले आपत्ति जनाएका छन्। सीमा बचाउ अभियानले तत्काल भारतस्थित नेपाल राजदूत निलाम्बर आचार्यलाई बोलाएर जानकारी लिन माग गरेको छ। अभियानले नेपाली दूतावासलाई ८० किलोमिटर सडक निर्माण हुँदा पनि जानकारी नहुनु आश्चर्यको विषय भएको उल्लेख गरेको छ। भारतीय रक्षामन्त्री राजनाथ सिंहले नेपाली भूमि अतिक्रमण गर्दै तिब्बतस्थित कैलाश मानसरोवर यात्राका लागि धार्चुला (भारतीय भूभाग)लिपुलेक (नेपाली भूभाग) लिंक रोड (नयाँ सडक)को शुक्रबार उद्घाटन गरेका थिए। अभियानका सदस्य कमल बरालले कोरोनाका कारण नेपालभारत दुवै लकडाउनमा रहेको मौका छोपी भारतका रक्षामन्त्रीले सडक उद्घाटन गर्नु र सरकार तथा सरकारका प्रतिनिधि राजदूत बेखर देखिनु आश्चर्यजनक विषय भएको टिप्पणी गरे। सीमा सम्बन्धी अध्ययन गरिरहेका बरालले यो भारतको दादागिरी र नेपाल सरकारको नालायकीपनका कारण नेपाली जनता आफ्नो मातृभूमिमा विदेशीले परेड खेलेको र गाडी दौडाएको टुलुटुलु हरेर बस्न बाध्य हुन परेको बताए। नेपाल सरकारको प्रतिनिधि भएर नयाँ दिल्लीस्थित दूतावास बस्ने नेपाली राजदूतलाई रक्षामन्त्रीले बाटो उद्टघाटन गर्दैछन भन्ने थाहा नहुनु आश्चर्य जनक विषय भएको सीमा बचाउ अभियानका संयोजक भैरव रिसालले बताएका छन्। उनको विज्ञप्तिमा भनिएको छ, राजदूतले थाहा पाएर सरकारलाई जानकारी गराएको भए परराष्ट्र मन्त्रालय के हेरेर बस्या ? यदि राजदूतलाई थाहा छैन भने तत्काल बोलाएर जानकारी लेऊ। नेपाल सरकारलाई आफ्नो भूमिको रक्षाका लागि तुरुन्त कदम चाल्न आग्रह गर्दै तत्काल सुगौली सन्धिले तोकेको नेपालको आधिकारिक नक्सा प्रकाशन गरी आफ्नो दाबी पेश गर्न माग गरेको छ। सीमा बचाउ अभियाले गत मंसिर ६ गत नै सुगौली सन्धिको बेला सम्पूर्ण आधिकारिक प्रमाणसहित आधिकारिक नक्सा निर्माण गरी सार्वजनिक गरेको थियो। नेपालको सम्पूर्ण भूभाग समेटिएको आधिकारिक नक्सा प्रकाशित गर्न र भारतसँग तत्काल आफ्नो दाबी पेश गर्न पटक पटक आग्रह गर्दा पनि सरकारले तदारुकता नदेखाउँदा ३७२ वर्गकिलोमिटर भूभाग भारतको कब्जामा रहेको बरालले दाबी गरे। २०७२ जेठको भारतचीन सम्झौताको त्यतिबेला नै नेपालले कडा आपत्ति जनाइ त्यसविरुद्धमा विश्व समुदायमा आफ्नो प्रष्ट अडान राख्न सकेन, त्यसको परिणाम आज देखिएको उनले भने। सन् १८१६ को सुगौली सन्धि अनुसार काली नदी पूर्वका सम्पूर्ण भूभाग नेपालको हो। सूर्यनाथ उपाध्ययको समितिले भने भारतले लिम्पियाधुरा, लिपुलेक, कालापानीको ३९५ वर्गकिलोमिटर भूभाग भारतले अतिक्रमण जनाएको छ। तर त्यो प्रतिवेदन सार्वजनिक भएको छैन। अभियानले उपाध्यय प्रतिवेदन सार्वजनिक गर्न माग गरेको छ। कालापानी र सुस्तामा नेपालभारत सीमामा विवाद रहेको कुरा दुवै देशले स्वीकार गरेको, समस्या समाधानको लागि परराष्ट्र सचिवस्तर संरचना बनाए पनि नेपालको आग्रह बेवास्ता भएको अभियानले बताएको छ।"
लिपुलेकमा नेपालको कडा आपत्ति,"काठमाडौं : छिमेकी भारतले नेपालको पश्चिम सीमा क्षेत्रस्थित नेपाली भूमि हँुदै मानसरोवर जाने सडक निर्माण गरेको विषयलाई सरकारले कडा शब्दमा आपत्ति जनाएको छ। नेपाली भूमिमा पर्ने लिपुलेक हुँदै जाने लिंक रोड भारतले उद्घाटन गरेको थाहा पाउँदा नेपाल सरकारलाई दुःख लागेको भन्दै परराष्ट्र मन्त्रालयले त्यस्तो वक्तव्य जारी गरेको हो। चीनको स्वशासित क्षेत्र तिब्बतस्थित कैलाश मानसरोवर यात्राका लागि भारतको उत्तराखण्डस्थित धार्चुलाको पिथौरागढबाट नेपालको दार्चुलाको गुन्जी क्षेत्रबाट लिपुलेक पुग्ने लिंक रोड भारतीय रक्षामन्त्री राजनाथ सिंहले शुक्रबार भिडियो कन्फरेन्समार्पत उद्घाटन गरेका थिए। भारत र चीनको मिलीभगतमा नेपाललाई कुनै परवाह नराखी नेपाली भूभागमा गरेको अतिक्रमणप्रति सर्वत्र विरोध भइरहेको छ। उक्त विषयमा शुक्रबार जानकारी पाएको सरकारले शनिबार अपराह्न विज्ञप्ति जारी गर्दै सन् १८१६ को सुगौली सन्धिका आधारमा काली (महाकाली) नदीको पूर्वी भागमा पर्ने लिम्पियाधुरा, कालापानी र लिपुलेकसहित सबै क्षेत्र नेपालको भूभाग रहेको दोहोर्याएको छ। चीन र भारतले सन् २०१५ मा लिपुलेकमार्फत द्विदेशीय व्यापार गर्ने सहमति गरेपछि त्यसमा आफ्नो सहमति नभएको भन्दै दुवै मुलुकलाई कूटनीतिक नोट पठाएको जानकारीसमेत विज्ञप्तिमा उल्लेख गरेको छ। नोटपछि दुवै मुलुकले गरेको प्रतिबद्धताविरुद्ध यो कार्य अघि बढेकोमा नेपालले गहिरो दुःख व्यक्त गरेको हो। भारतले गत कात्तिक (नोभेम्बर)मा जारी गरेको नयाँ राजनीतिक नक्सामा मतभेद प्रकट गर्दै लिपुलेक नेपालको भएको भन्नेबारे पनि भारतलाई कूटनीतिक नोट पठाएको परराष्ट्रले उल्लेख गरेको छ। दुई मुलुकका प्रधानमन्त्रीस्तरमै सीमासम्बन्धी विवाद आपसी समझदारीका आधारमा कुराकानी गरेर सल्टाइने समझदारीविरुद्ध भारतको उक्त कदम रहेको मन्त्रालयले जनाएको छ। भारतले खोल्यो नेपाली भूमि लिपुलेक हुँदै मानसरोवर जाने बाटो लिपुलेक, कालापानीबारे सरकार सजग छ, बुझेर बोल्नेछौं : परराष्ट्रमन्त्री भारतीय दूतावास अगाडि प्रदर्शन गर्न पुगेका विद्यार्थी पक्राउ भारतको जिकिर : लिपुलेकको सडक भारतीय भूमिमै बनाइएको हो लिपुलेकबारे भारतको विरोध गर्दै नेकपाले निकाल्यो विज्ञप्ति सरकारले भारतलाई नेपाली भूमिमा कुनै पनि किसिमको गतिविधि अघि नबढाउन पनि भनेको छ। भारतले नयाँ राजनीतिक नक्सा जारी गरेपछि गत नोभेम्बर १९ मा भारत सरकारलाई कूटनीतिक नोटमार्फत पनि यसबारे जानकारी दिइएको उल्लेख गर्दै परराष्ट्रले भारतको यो कदमलाई एकतर्फी गतिविधिको संज्ञा दिएको छ। सरकारले निरन्तर रूपमा सुगौली सन्धिअनुसार काली (महाकाली नदी)पूर्वका लिम्पियाधुरा, कालापानी र लिपुलेक नेपालको भूमि भएको दोहोर्याउँदै आएको छ। विगतमा नेपाल सरकारले यो धेरै पटक भन्दै आएको छ, विज्ञप्तिमा छ। भारतको पछिल्लो कदमका विषयमा दुई देशका सरकारबीच थप उच्चस्तरीय राजनीतिक संवाद भएको छैन। परराष्ट्रले भारतस्थित नेपाली राजदूत नीलाम्बर आचार्य र नेपालस्थित भारतीय राजदूत विनयमोहन क्वात्रासँग भने परराष्ट्रसचिव शंकरदास बैरागीको स्तरमा छलफल गरेपछि नोट जारी गरिएको मन्त्रालय स्रोतले बतायो। यस विषयमा त्यहाँभन्दा माथिल्लो तहमा छिट्टै छलफल हुने पनि परराष्ट्र अधिकारीले जानकारी दिए। दुई देशबीच रहेको नजिकको र मैत्रीपूर्ण सम्बन्धको मर्मका साथ सीमासम्बन्धी मुद्दा ऐतिहासिक सन्धि, दस्तावेज, तथ्यहरू र नक्साका आधारमा कूटनीतिक समाधान खोज्न नेपाल प्रतिबद्ध रहेको उल्लेख गर्दै भनेको छ, नेपाल सरकार दुई देशबीच थाती रहेका सीमा विवाद कूटनीतिक माध्यमबाट सुल्झाउनुपर्नेमा जोड दिन चाहन्छ। यसैलाई ध्यानमा राखेर नेताहरूले लिखित रूपमा सीमा विवाद मिलाउने बैठक बस्न अधिकार दिइएका दुई देशका विदेशसचिव बैठक डाँक्न नेपालले दुईपटक मिति प्रस्ताव गरिसकेको छ। त्यसबारे नेपाल भारतको प्रतिक्रियाको पर्खाइमा छ। ईपीजी प्रतिवेदन बुझ्न तयार नेपालभारत सम्बन्धको सबै पाटोलाई केलाएर सम्बन्धलाई नयाँ उचाइमा पुर्याउन दुई मुलुकले स्थापना गरेका प्रबुद्ध व्यक्तिहरूको समूह (ईपीजी) प्रतिवेदन बुझ्न नेपाल तयार रहेको पनि बताएको छ। विज्ञहरूले सर्वसम्मत रूपमा प्रतिवेदन तयार पारेको विषय पनि नेपालले वक्तव्यमा स्मरण गराएको छ। भारतले उक्त प्रतिवेदन अझै नबुझेकोतर्फ संकेत गर्दै उक्त प्रतिवेदन दुई मुलुकका लागि महत्वपूर्ण रहेको र इतिहासदेखि बाँकी रहेका मुद्दा सम्बोधन गरी बलियो छिमेकी सम्बन्धको बाटो खोल्ने विश्वास पनि नेपालले राखेको विज्ञप्तिमा छ। सुगौली सन्धिलगायत नेपालभारत सम्बन्धका विभिन्न पाटामा सर्वसम्मत प्रतिवेदन तयार भए पनि त्यसलाई बुझ्न भारतले समय नदिएपछि उक्त प्रतिवेदन दुई वर्षदेखि थन्किएको छ। समितिका संयोजकसमेत रहेका डा भेषबहादुर थापाले उक्त प्रतिवेदनअनुरुप कार्य अघि बढे दुवै देशको मित्रता थप उचाइमा पुग्न मद्दत मिल्ने बताए। सम्बन्धलाई बलियो बनाउन र नयाँ परिवेशमा लैजान यो प्रतिवेदन उपयोगी रहने धारणा थापाको छ। दुवै मुलुकका सरकारले चयन गरेको टोलीले तयार गरेको यो प्रतिवेदन सर्वसम्मत रहेकाले यसलाई उपयोग गर्न पनि सहज हुने उनले बताए। चीनसँग पनि नेपालले कुरा गर्न आवश्यक : उपाध्याय लिपुलेक र सुस्ताबारे अध्ययन गर्न गठित कार्यदलको संयोजन गरेका पूर्वप्रशासक सूर्यनाथ उपाध्यायले भारतको पछिल्लो कदमले उसले जारी गरेको राजनीतिक नक्सामा आधारित दाबी नछोड्ने संकेत गरेको बताए। भारतले नेपाललाई स्वतन्त्र हैसियतमा कहिल्यै नहेरेका कारण यो अवस्था आएको हो। यो प्रवृत्ति पुरानै हो। यसलाई त्यही सन्दर्भमा हेरिनुपर्छ, ईपीजी सदस्यसमेत रहेका उपाध्यायले भने, नेपालले अब यो विषय अन्तर्राष्ट्रिय स्तरमा उठाउनुको विकल्प छैन। जब शान्त तवरबाट काम हुँदैन, त्यसलाई सक्रिय कूटनीतिमार्फत अघि बढाउनु आवश्यक छ। उनले राष्ट्रसंघको महासभामा यो विषय उठाउन नेपाल चुक्न नहुने सुझावसमेत दिए। नेपालको भूभाग भएर भारतले बाटो बनाउने विषयमा चीनले किन मौन सहमति दियो भन्ने प्रश्न पनि सँगै आएको उनले बताए। भने, चीनसँग पनि यस विषयमा नेपालले कुरा गर्न आवश्यक छ। उनका अनुसार हाम्रा नेता करेस्मेटिक नहुँदा यस्तो अवस्था आएको हो। तर, नेपालले गरेको पत्राचारमा भारतले उत्तरसमेत दिंदैन, नेताले पनि के गरून् ? , उनले भने, केही उपाय अवलम्बन गर्न आवश्यक छ। चीनका लागि पूर्वराजदूत राजेश्वर आचार्यले नेपालले कुनै पनि विषयमा गहिरो अध्ययन नगर्ने, सबै विषयलाई हल्का रुपमा लिने प्रवृत्तिले यस्तो अवस्था आएको बताए। उनले यस विषयमा भारत र चीनसँग विभिन्न च्यानलमार्फत छलफल गर्न आवश्यक रहेको स्पष्ट पारे। सत्तारुढ दल नेकपाका प्रवक्ता नारायणकाजी श्रेष्ठले भारतको उक्त कदमको भत्र्सना गर्दै भारतलाई सच्चिन आग्रह गरे। भारतले अनधिकृत रूपमा कब्जा गरेको र आफैंले समेत विवादित भनी स्वीकार गरेको पश्चिम सीमा क्षेत्रको नेपाली भूमिमा सडक बनाई हिजो उद्घाटन गरेको कार्यप्रति घोर आपत्ति प्रकट गर्दै भत्र्सना गर्दछु, उनले ट्विट गर्दै भनेका छन्, हामी सबै कोरोनाविरुद्ध लडिरहेको अवस्थामा गरिएको यो अतिक्रमणको विरुद्ध सरकारले तु कदम चालोस्। हामीलाई दुःखित तुल्यायो : परराष्ट्रमन्त्री परराष्ट्रमन्त्री प्रदीप ज्ञवालीले नेपाली भूभागमा गरिएको उक्त निर्माण कार्यले नेपाल सरकार दुःखी बनेको बताएका छन। कूटनीतिक समाधान खोज्न हामीले पटकपटक पहल गर्दै आए पनि छिमेकले अहिले जुन कदम चाले त्यसबाट हामी दुःखी बनेका छौं, मन्त्री ज्ञवालीले भने। छिमेकीको यो कदमले सबै नेपाललाई दुःखित तुल्याएको उनले बताए। भने, यसबारे सरकारले आफ्नो धारणा सार्वजनिक गरिसकेको र अन्य कदम पनि चाल्नेछौं। नेपालकोे भूभागलाई भारतीय नक्सामा पारिएको विषयमा बैठक बस्ने छलफल गरिरहँदा लिपुलेकमा यसरी सडक उद्घाटन हुनु नेपालको लागि असह्य हो। नेपालको भूमि (महाकालीपूर्वका भूभागहरू लिम्पियाधुरा, कालापानी र लिपुलेकलाई) समेटेर भारतले नक्सा प्रकाशित गरिसकेपछि हामीले त्यति नै बेलै गम्भीर आपत्ति जनाएका हौं, उनले भने, कूटनीतिक माध्यमबाट समाधान खोज्नका लागि हामीले पटकपटक पहल गर्दै आएका थियौं। अन्य कदम पनि अघि बढ्ने उनले संकेत गर्दै भने, आज वक्तव्य नै आएको छ। अरू कुरा पनि हुन्छन्।"
हाम्रो 'नोट' बेवास्ता गर्दै भारतले लिपुलेकमा सडक खन्यो : परराष्ट्रमन्त्री ज्ञवाली,"काठमाडौं : परराष्ट्रमन्त्री प्रदीप ज्ञवाली भारतले नेपाली भूमि मिचेर एकतर्फी रुपमा सडक बनाएको घटनाप्रति नेपाल सरकारको गम्भीर ध्यानाकर्षण भएको बताएका छन् । आइतबारको प्रतिनिधि सभा बैठकमा मन्त्री ज्ञवालीले भारतले नयाँ नक्सा सार्वजनिक गरेकोप्रति कुटनीतिक नोट पठाएर समस्या समाधानका लागि पहल गरिरहेकै बेला भारतले जवाफ नै नदिएर नेपाली भूमिमा सडक खनेर उद्घाटन गरेको प्रष्ट पारेका छन्। २००५ मा यस बाटो सडक निर्माणको निर्णय २००८ बाट सुरु भएको २०१४ बाट सडक निर्माण कार्यले गति लिएको देखिएको मन्त्री ज्ञवालीले जानकारी दिए। भारतका प्रधानमन्त्रीको चीन भ्रमणको शिलशिलामा २०१५ मे मा भारत र चिनियाँ पक्षबबीच नेपाली भूमि लिपुलेकलाई व्यापारिक केन्द्र बनाउने निर्णय गरेपछि त्यतिबेला पनि नेपालले यसमा कुटनीतिक तबरबाट आपत्ति जनाएको ज्ञवालीले बताए। नेपालको वर्तमान सीमा सन १८१६ मार्चमा गरिएको सुगौली सन्धी र त्यसपछिका केही पूरक सन्धीका आधारमा तयार गरिएको सीमाकै आधारमा नेपालले समाधान खोजिने उनले बताए। लिम्पियाधूरादेखि पूर्वपट्टिको भूभाग नेपालको भएको भन्ने प्रमाणसहित कुटनीति पहल भइरहेको उनले दाबी गरे । यसबारे परराष्ट्र मन्त्रालयले शनिबार जारी गरेको प्रेस विज्ञप्तिलाई ज्ञवालीलै बैठकमा पढेर सुनाएका थिए। सत्तारुढ नेकपाका वक्तव्य नेकपाका अध्यक्ष्यद्वय र प्रमुख प्रतिपक्षी दलहरुले यसबारे व्यक्त निकाली राष्ट्र हितमा पक्षमा राखेको धारणाप्रति उनले धन्यवाद दिए। राष्ट्रिय हितमा दृढता रहँदै कुटनीतिक पहलबाट समस्या समाधानका लागि लाग्ने उनले बताए। प्रतिनिधि सभा सदस्यहरुले उठाएका प्रस्नहरुको जवाफ दिँदै मन्त्री ज्ञवालीले कुटनीतिक तबरबाट समस्या समाधार हुनेमा सरका विश्वस्त रहेको बताए । यसअघि आइतबार अन्तर्राष्ट्रिय सम्बन्ध समितिको बैठकमा मन्त्री ज्ञवालीले भारतले पछिल्लोपटक १९ किलोमिटर भूभाग मिचेको खुलासा गरेका हुन्। उनले भने, 'हामीले आपत्ति जनाउँदाजनाउँदै पनि भारतले एकातर्फी रुपमा सडक खन्ने काम गर्यो । यसलाई हामीले गम्भीर रुपमा लिएका छौं'"
आगजनी र विष्फोटमा संलग्न विप्लव कार्यकर्ता पक्राउ,"विराटनगर : मोरङमा सडक निर्माणमा प्रयोग गरिएका एक्साभेटरमा आगजनी र बम विष्फोटको घटनामा संलग्न रहेको अभियोगमा प्रहरीले नेत्रविक्रम चन्द विप्लव समूहका थप एक जना कार्यकर्तालाई पक्राउ गरेको छ। किसानचौकटाँडीरमिते सडक खण्ड निर्माणमा प्रयोग गरिएका तीनवटा एक्साभेटरमा २०७६ माघ ५ गते राति ९ बजे आगजनी र बम विष्फोट गरेर पूर्ण रुपमा क्षति पुर्याइएको थियो। घटनामा संलग्न रहेको पाइएपछि विप्लवका कार्यकर्ता रतुवामाई नगरपालिका८ घर भएका ४० वर्षीय लक्ष्मण न्यौपानेलाई पक्राउ गरिएको मोरङ प्रहरीका प्रवक्ता डीएसपी मानबहादुर राईले जानकारी दिए। विशेष सूचनाका आधारमा इलाका प्रहरी कार्यालय उर्लाबारीबाट प्रहरी निरीक्षक सुवास राईको नेत्रृत्वमा परिचालित टोलीले उनलाई शनिबार राति रतुवामाई क्षेत्रबाटै पक्राउ गरेको राईले बताए। घटना भएको तीन महिनापछि मात्रै आगजनी र विष्फोट विप्लव समूहले गराएको निस्कर्षमा प्रहरी पुगेको छ । त्यससँगै प्रहरीले विप्लवका कार्यकर्तालाई पक्राउ गरी अनुसन्धानको दायरामा ल्याउन थालेको छ। यसै घटनामा संलग्न रहेको भन्दै प्रहरीले वैशाख ८ गते केराबारी गाउँपालिका६ घर भएका ३८ वर्षीय गोपाल बस्नेतलाई पक्राउ गरेको थियो । धरानबाट पक्राउ गरिएका उनी पनि विप्लव समूहमा आवद्ध रहेको र आगजनी एवं विष्फोटमा संलग्न रहेको खुलेको डीएसपी राईको भनाइ छ। यसअघि नै पक्राउ परेका बस्नेतमाथि अनुसन्धान अघि बढाइएपछि विप्लव समूहमा आवद्ध रहेर घटनामा संलग्न बनेका न्यौपानेलाई पक्राउ गर्न सकिएको प्रहरीले जनाएको छ। पक्राउ परेका दुवैविरुद्ध आगजनी र बम विष्फोट मुद्दा अनुसन्धान अघि बढाइएको डीएसपी राईले बताए। घटनापछि तीव्ररुपमा काम भइरहेको उक्त सडक खण्ड निर्माण र स्तरोन्नतिको काम निक्कै लामो समय अवरुद्ध बनेको थियो। एक महिनादेखि भने काम सुचारु छ। प्रहरी अनुसन्धानबाट आठ जनाको समूहले घटना गराएको र घटनामा संलग्न सबै जना विप्लव समूहमा आवद्ध रहेको खुलेको प्रहरीका एक अनुसन्धान अधिकृतले बताए । उनले घटना गराउने अन्य छ जनाको खोजी भइरहेको जानकारी दिए। सडक निर्माणका क्रममा मिक्लाजु गाउँपालिका १ स्थित रमितेमा राखिएका बा ३ क ४०१२, को १ क ३०३० र बा ३ क ३५४२ नम्बरका एक्साभेटरमा आगजनी र विष्फोट गरेर क्षति पुर्याइएको थियो।"
नेकपाका स्थानीय नेता र जनप्रतिनिधिबीच कुटाकुट,"कालिकोट : पलाँता गाउँपालिकामा वडा अध्यक्ष र सत्तारुढ दल नेकपाकाका गाउँपालिका अध्यक्ष र गाउँपालिका अध्यक्ष र वडा अध्यक्षबीच कुटाकुट भएको छ। गाउँपालिका अध्यक्ष लक्ष्मणबहादुर बम र पलाँता गाउँपालिका वडा नं१ का वडा अध्यक्ष मानबहादुर भण्डारी र नेकपा पलाँता गाउँपालिका अध्यक्ष बिष्णु रोकायाबीच शनिबार कुटाकुट भएको हो। पार्टी अध्यक्ष रोकाया र वडा अध्यक्ष भण्डारीको आक्रमणमा परी गाउँपालिका अध्यक्ष लक्ष्मणबहादुर बम र उनकी पत्नी गोरीकला बम घाइते भएका छन्। पलाँता गाउँपालिका वडा नं २ राडुनेटाबाट खिन छलाँहा जाने सडक निर्माणका लागि गाउँपालिका अध्यक्ष बम डोजर लिएर राडुनेटा गएका थिए। सडक निर्माणको विषयमा विवाद भएपछि उनीहरुबीच कुटाकुट भएको इलाका प्रहरी चौकी थिर्पुले जनाएको छ। इलाका प्रहरी चौकी थिर्पुका अनुसार पलाँता गाउँपालिका२ को ग्रामिण सडक योजनामा गाउँपालिका अध्यक्षको अर्कै मत पार्टी अध्यक्ष र वडा अध्यक्षको अर्कै मत हुँदा विवाद भएको थियो। विवादका क्रममा वडा अध्यक्ष भण्डारीले गाउँपालिका अध्यक्ष बममाथि ढुंगा प्रहार दुवै पक्षबीच कुटाकुट भएको हो। बिहान ११ बजेतिर गाउँमा उपभोक्ता गठन सम्बन्धि छलफल भइरहेको बेला वडा अध्यक्षले गाउँपालिका अध्यक्षमाथि एक्कासी आक्रमण गरेका हुन्। वडा अध्यक्षलगायतको टोलीले गरेको आक्रमणमा परी गाउँपालिका अध्यक्ष बम, उनी श्रीमति र भतिजा सामान्य घाइते भएका छन्। घाइतेको स्वास्थ्य चौकी राडुनेटामा उपचार भइरहेको जिल्ला प्रहरी प्रमुख डिएसपी श्यामबाबु ओलियाले बताए। उनले भने, दुवै पक्षबीच थप थप झडप हुनसक्ने आशंकामा इलाका प्रहरी चौकी थिर्पुको टोली र जिल्लाबाट नेपाल प्रहरी र सशस्त्र प्रहरीका इन्सपेक्टरको नेतृत्वमा दुई टोली पलाँता पठाइएको छ। पार्टीगत विवादले कुटाकुट कुटाकुट गर्ने गाउँपालिका अध्यक्ष लक्ष्मणबहादुर बम, वडा अध्यक्ष मानबहादुर भण्डारी पनि नेकपाबाटै उम्मेदवार भएर निर्वाचित भएका हुन्। गाउँपालिका केन्द्रको विवादबाट सुरु भएको विवाद अहिलेसम्म पनि जारी छ। भण्डारी वडा नं १ मा वडा अध्यक्ष निर्वाचित भएपछि गाउँपालिका उपाअध्यक्ष दाना न्यौपानेलाई साथमा लिएर बहुसंख्याक जनप्रतिनिधिसहित गाउँपालिका अध्यक्षविरुद्ध उत्रिएका थिए। उनीहरु गाउँपालिकाको केन्द्र राडुनेटा बनाउने पक्षमा थिए भने गाँँउपालिका अध्यक्षको चाहाना थिर्पु थियो। विवाद चुलिँदै गएपछि दुवै पक्षले भनेजस्तो नभएर सहमतिमा लोहोडे केन्द्र तोकियो। तर त्यस ठाउँमा हालसम्म कुनै भौतिक संरचना निर्माण भएका छैनन्। तीन महिना अगाडी गाउँपालिका अध्यक्ष बमले आर्थिक अनियमितता गरेको र पार्टी हित विपरित काम गरेको भन्दै पलाँताका ९ जना नेकपाका जिल्ला कमिटी सदस्यसहितले कर्णाली प्रदेशका मुख्यमन्त्र तथा जिल्ला पार्टी इन्चार्ज महेन्द्रबहादुर शाही, जिल्ला अध्यक्ष धनजित शाही र सचिव नगिन्द्र शाहीसँग समक्ष उजुरी दिएका थिए। त्यस बिषयमा नेकपाले पार्टीका पाका नेता बिष्णु बिकको नेतृत्वमा तीन सदस्य छानबिन समिति बनायो। उक्त छानबिन समितिले कुनै प्रतिवेदन सार्वजानिक गरेको छैन। एक अर्काेमा आरोपप्रत्यारोप गाउँपालिका अध्यक्ष बमले दुई वटा निजी डोजर किनेको गरेको, पलाँताको थिर्पुमा गाउँपालिकाको बजेटले करोडौँको घर बनाएको, योजना गोजीका मान्छेलाई दिएको लगायतका आरोप पार्टी अध्यक्ष रोकाया र वडा अध्यक्ष मानबहादुर भण्डारीले लगाएका छन्। वडा अध्यक्ष भण्डारीमाथि अर्काे पक्षले विद्यालय व्यवस्थापन समितिको अध्यक्ष भएर विद्यार्थी खाजामा अनियमितता गरेको, वडा कार्यालय आफ्नै घरमा राखेर भाडा असुलेको, गाउँपालिकाको विकासविरुद्ध लागेको आरोप गाउँपालिका अध्यक्ष बम पक्षले लगाएको छ। यस्तै नेकपा पलाँता अध्यक्ष रोकायामाथि सहकारी मार्फत आर्थिक अनियमितता गरेका, आफ्नै पार्टीबाट प्रतिनिधित्व गरेको गाउँपालिका अध्यक्षविरुद्ध मोर्चाबन्दी गरेको लगायतका आरोप छन्। उनीहरुसँग सम्पर्क गर्न खोज्दा सबैका फोन अफ गरिएका छन्। यता नेकपा कालिकोटका पार्टी सचिव नगिन्द्र शाहीले रोडको बिषयमा बिबाद हुँदा दुई पक्षहरु बीच झडप भएको बताए। उनले विवादका विषयमा दुई पक्षसँग समन्वय गरेर थप विवाद नगर्न सल्ला दिएको जानकारी दिए।"
"संसद् अगाडि 'भारतीय हस्तक्षेप'विरुद्ध प्रदर्शन, थुप्रै विद्यार्थी पक्राउ (फोटो फिचर)","काठमाडौं : भारतले लिपुलेक क्षेत्रमा सडक बनाएको विरोधमा संसद भवन अगाडि प्रदर्शन गर्न गएका विद्यार्थीहरु पक्राउ परेका छन्। आइतबार बिहान सीमा मिचेको विरोधमा प्रदर्शन गर्न गएका अखिल नेपाल राष्ट्रिय स्वतन्त्र विद्यार्थी युनियन (अनेरास्ववियू)का १० जना विद्यार्थीलाई प्रहरीले पक्राउ गरेको हो। पक्राउ पर्नेमा रविन जंग वस्नेत, समीर बुढाथोकी मुक्ति, भुमीराज अधिकारी, निर्गराज जैसी , प्रवेश दहाल गोबिन्द भण्डारा, सङ्हर्श दाहाल, गोबिन्द बिष्ट, हरि भण्डारी,राम नरेश यादव र हिक्मत महरा रहेका हुन्। उनीहरुलाई तीनकुने प्रहरी चौकीमा राखिएको छ । शनिबार पनि उनीहरुले माइतीघर मण्डलामा विरोधमा प्रदर्शन गरेका थिए। प्रदर्शनका क्रममा पक्राउ परेपछि उनीहरु शनिबार राती नै छुटेका थिए। 'ओली सरकार राजीनामा दे, सीमा सुरक्षामा सुरक्षाकर्मी खटाउ' भन्दै नारा लगाउँदै प्रदर्शनमा उत्रिए उनीहरुलाई प्रहरीले लकडाउन र सरकारको विरोध गरेको भन्दै पक्राउ गरेको हो। देशको सीमा बचाउ अभियानमा लागेका सरकारले विद्यार्थीमाथि बल प्रयोग गरी पक्राउ गरेको विद्यार्थीहरुले आरोप लगाएका छन्।'हामी शान्तपूर्वक प्रदर्शनमा रहेका बेला प्रहरीले तितरवितर गर्यो,' अनेरास्ववियु केन्द्रीय सदस्य रविन बस्नेतले भने। भारतले शुक्रबार मात्रै नेपाली पक्षसँग सल्लाह नै नगरी नेपाली भूमि लिपुलेक हुँदै चीनको तिब्बतमा रहेको धार्मिकस्थल मानसरोवर जाने सडक मार्ग खोलेको छ। नेपालले उक्त भूभाग आफ्नो रहेको र त्यसलाई त्रिदेसिय विन्दु बनाउन सक्नेसम्मको लचकता देखाउँदासमेत भारतले एकतर्फी रूपमा यस्तो सडक निर्माण गरेको हो। उक्त सडक भारतबाट मानसरोवर जाने सबैभन्दा छोटो बाटोको रूपमा हेर्न सकिन्छ। यो सडक भारतको राजधानी दिल्लीबाट लिपुलेकको दूरी सात सय ५० किलोमिटर हुन्छ र त्यहाँबाट मानसरोवरको दूरी ९७ किलोमिटर मात्र छ।"
अदालतहरूमा बाधा अड्काउ,"काठमाडौं : कोरोना भाइरस (कोभिड१९) को महामारीका कारण अदालती काम कारबाही रोकिँदा डेढ महिनादेखि मुलुकभरका अदालतमा मुद्दा प्रक्रिया अवरूद्ध छ। काबु बाहिरको अवस्थामा मुद्दा दर्ता गर्ने हद म्याद, पेशी तारिख र कानुनी म्यादको विषयमा मौजुदा कानुनका व्यवस्था पनि मौन छन्। यो अवधिमा फौजदारी मुद्दा दर्ता गर्ने म्याद, अनुसन्धान प्रक्रिया, गम्भीर फौजदारी कसुरमा निरन्तर सुनुवाइ, फास्ट ट्रयाक फैसला फैसलाको कारबाही, सेवाग्राही उपस्थित हुने म्याद जस्ता विषयमा बहु जटिलता उत्पन्न भएको छ। यस्तो अवस्थामा मुलुकभरका अदालतले मुद्दा प्रक्रियामा फरकफरक मापदण्ड अपनाउँदा अन्यौल र दुविधासमेत उत्पन्न भएको छ। मुद्दा प्रक्रियामा जटिलता उत्पन्न भएपछि सर्वोच्च अदालतले गाँठो फुकाउन महान्यायाधिवक्ता, नेपाल बार एसोसिएसन र सर्वोच्च अदालत बार एसोसिएसनसँग राय सुझाव मागेको छ। देशैभरका अदालतमा अन्यौल, दुविधा र दोहोरोपन देखिएपछि सर्वोच्च अदालत प्रशासनले अध्ययन प्रतिवेदन तयार गर्दै गत वैशाख २३ गते प्रधानन्यायाधीश चोलेन्द्र शमशेर राणा समक्ष पेश गरेको थियो। राणाले अडवड परेका विषयमा निकासका लागि भन्दै सोही दिन इजलास समक्ष पेश गर्न प्रतिवेदनमा तोकादेश गरे। सर्वोच्च अदालतका सहरजिष्ट्रार नेत्रप्रकाश आचार्यले बाधा अड्काउका विषयमा नौ पृष्ट लामो प्रतिवेदन प्रधानन्यायाधीशसमक्ष पेश गरेका थिए। सर्वोच्चबाट एमीकस क्यूरी र बहस नोटका रूपमा सुझाव माग भएको छ। हामीले भोलि (आइतबार) नै पठाउने तयारीमा छौं, महान्यायाधिवक्ता कार्यालयका प्रवक्ता संजिवराज रेग्मीले अन्नपूर्णसँग भने, महामारीको लामो बन्दका बेला मुद्दाको कारबाहीलाई लिएर कानुनले कुनै परिकल्पना गरेन। सर्वोच्चबाट कानुनी व्याख्या हुनुपर्ने अवस्था छ। भविष्यका लागि संसद्बाट कानुन बनाउनुपर्ने आवश्यकता पनि पर्न सक्छ। मुलुकी फौजदारी कार्यविधि संहिता, मुलुकी देवानी कार्यविधि संहिता, विशेष अदालत ऐन, संक्षिप्त कार्यविधि ऐन तथा अदालतका नियमावलीहरूमा काबु बाहिरको सामान्य परिस्थितिमा गुज्रिएको म्याद तारिख थाम्ने विषयमा भएका व्यवस्थासमेत फरक फरक छन्। यी कानुनहरूले सामान्य अवस्थामा मात्र मुद्दा प्रक्रियाको कल्पना गरेका कारण लामो महामारी र विपत्तिका लागि अपर्याप्त छन्। अदालतमा हाजिर हुने व्यक्ति सुत्केरी रहेको खण्डमा ६० दिनसम्म मुद्दाको म्याद थाम्ने सुधिवा छ। यस्तै किरियापुत्री, बाढी पहिरो, भूकम्प, कफ्र्यु, बिरामी जस्ता काबु बाहिरको स्थितिमा कानुनले अदालती म्याद थाम्न सिमित समय तोकिदिएको छ। संक्रामक रोग ऐन, २०२० पनि संक्रमण फैलिन सक्ने अवस्थामा निर्मुल र रोकथामका लागि सरकारले आवश्यक कारवाही र आदेश जारी गर्नेबाहेक मुद्दा प्रक्रियाको बिषयमा मौन छ। विपत् जोखिम न्यूनिकरण तथा व्यवस्थापन ऐन, २०७४ ले पनि विपद्, महामारीका अवस्थाको अदालती हदम्याद र तारिखका विषमा केही बोलेको छैन। यता फौजदारी कसुर (सजाय निर्धारण तथा कार्यान्वयन) ऐन, २०७४ को दफा ८(२) मा कसुरदार ठहरिएको तीस दिनभित्रै सजाय निर्धारण गरिसक्नुपर्ने व्यवस्था छ। यो कारबाहीसमेत सर्वोच्चको गत चैत ७ को फूलकोर्ट बैठकपछि रोकिएको छ। लकडाउन एकैपल्ट नखुली आंशिक वा क्षेत्रगत रूपमा मात्र खुलेको स्थितिमा सबैतिर यातायात सूचारू नहुने कारण मुद्दाको हदम्याद र म्याद तारिखको गणना कसरी गर्ने भनेर अप्ठ्यारो स्थिति पैदा भएको छ। लकडाउनको अवधिमा हदम्याद भित्र मुद्दा दर्ता गर्न नसक्ने परिस्थिति छ। लकडाउन खुलेपछि मुद्दा दर्ता गर्न आउने सेवाग्राही एवं उजुरवालाको उक्त मुद्दा हदम्यादभित्रको हो वा होइन भन्ने विषयमा अदालतहरूको मत फरक फरक आउने अवस्था छ। लकडाउन खुलेपछि अत्याधिक मुद्दाको चाप रहेको सर्वोच्च र अन्य अदालतमा मुद्दा दर्ता, पेशी, तारिख, हदम्यादका लागि ठूलो संख्यामा आउने भएका कारण संक्रमणको जोखिमसमेत छ। सर्वोच्चका प्रवक्ता भद्रकाली पोखरेलले बाधा अड्काउका विषयमा प्रशासनिक रूपमा प्रतिवेदन तय गरी इजलासमा पेश भएको बताए। प्रतिवेदन संयुक्त इजलासमा पेश भइ पुनः पूर्ण इजलासमा पेश गर्न आदेश भएको छ। संयुक्त इजलासले ठोस निकासका लागि महान्यायाधिवक्ता तथा नेपाल बार र सर्वोच्च बारका अध्यक्षलाई एमीकश क्यूरीका रूपमा झिकाएको छ, पोखरेलले भने, एमीकश क्यूरीको वहश नोटसहितको रायपछि पूर्ण इजलासबाट चाँडै समाधानसहितको निष्कर्ष आउने छ। उनले अदालत खुलेपछिको जोखिम न्यूनिकरण र व्यवस्थापनका लागि सर्वोच्चले एउटा समिति गठन गरेको बताए। समितिले समस्या समाधानका लागि रणनीतिक रूपमा काम पनि गरिरहेको छ, पोखरेलले भने। नेपाल बारका अध्यक्ष चण्डेश्व श्रेष्ठले सर्वोच्चबाट आठ बुँदा तोकेर बारसँग निकास मागेको जानकारी दिए। श्रेष्ठले सर्वोच्चमा एकजना कानुनविद् प्रतिनिधि लिएर उपस्थित हुन आदेश आएको बताए। बाधा अड्काउ फुकाएर समस्याको निकासमा आइतबार नै आफ्ना सुझाव पठाउने तयारीमा बार छ, श्रेष्ठले भने।"
आलुका रक्षक बुख्याँचा (फोटो फिचर),"ओखलढुंगा : आलु उत्पादन गर्ने परम्परागत प्रविधि हो बुङ। यो प्रविधि लेकाली भेगका पाखामा प्रयोगमा आउँछ। सामान्यतया भिरालो पाखामा बुङको आलु रोपिन्छ। एक पटक रोपिएको ठाउँमा ४ देखि ५ वर्षदेखि ८९ वर्षसम्म खेती गरिन्न । त्यसरी ८९ वर्षसम्म बारीमा जम्मा भएका झाडी, झ्याउ र बुट्यान काटेर, खनेर सुक्न दिइन्छ। खनेका छपरीसँग काटेका झाडी सुकेपछि माटोले छोपेर यसलाई थुप्रो (बुङ) बनाएर डढाइन्छ। डढेको खरानीलाई दुईतीन दिन सेलाउन दिइन्छ। केही दिनपछि त्यही बुङमा ८ देखि १५ वटासम्म आलुको दाना रोपिन्छ। बुङको आकार गोलो हुने गर्छ। बुङको तयारी पुस माघमा गरेर आलु फागुनमा रोपिन्छ। यसरी रोपेको आलु भदौमा तयारी हुन्छ। बुङमा परम्परागत रूपमा उत्पादन हुँदै आएको आलु खुमल रातो (रातो आलु) हो। प्रायः आलु रोप्दा सिँगै बीउ रोप्ने र बीउ ठूलो भएमा काटेर रोप्ने गरिन्छ । बीउको बीचमा कम्तीमा १० देखि १५ सेन्टिमिटर दूरी खाली राखेर रोपिन्छ। झारपात डढाएर बनेको खरानीमा आलु रोपिसकेपछि त्यसलाई वरिपरिको माटोले छोपिन्छ । पुर्ने माटो २ देखि ३ इन्च राखिन्छ। ओखलढुंगामा सिद्धिचरण नगरपालिका, खिजीदेम्बा गाउँपालिका र चिसंखुगढी गाउँपालिकाको लेकाली भेग बुङमा आलु उत्पादन हुन्छ। जन्तरखानी, टोड्के, राँगादीप, पात्ले, गैरीलगायत तीन सय हाराहारीका किसानले बुङ आलु खेती गर्छन्। बुङको रक्षक बुख्याँचा यसरी उत्पादन भएको आलु स्वादिष्ट हुने भएकाले माग पनि बढी हुन्छ। लेकतिर पाखाबारी वरिपरि झाडी र जंगल हुनेभएकाले बुङको आलुमा जंगली जनावरले धेरै क्षति गर्छ। राति समेत रोपेको बुङ खोस्रेर बिउ नै खानेदेखि विरुवा, फलसमेत मृग, घोरल, मयुर, कालीज लगायतका जनावरले क्षति गर्छ। यसरी क्षति गर्न आउने जनावर तर्साउन स्थानीयले मान्छेजस्ता बुख्याँचा बनाउँछन्। झट्ट हेर्दा कपडा लगाएका, हावाले हल्लिने भएकाले चहलपहल गरेजस्ता देखिने बुख्याँचा बिचबिचमा बनाउँदा जंगली जनावर तर्सेर भाग्ने भएकाले क्षति कम गर्न बुख्याँचा राखिने सिद्धिचरण नगरपालिका ६ का किसान जयबहादुर मगर बताउँछन्। यतिबेला बुङभरि बुख्याँचा नै बुख्याँचा देख्न सकिन्छ। त्यसका अतिरिक्त जस्ताका टुक्राबाट पेण्डुलम (हल्लिइ रहने) बनाउने, ध्वजातका राख्ने, (हावा आउँदा आवाज निस्कोस् भनेर) काम पनि किसानले गर्छन्। सधैं रुगेर बस्न नभ्याइने भएकाले उनीहरुले बुङको आलु जोगाउन बुख्याँचा बनाएका हुन्।"
पोखरामा बढ्यो सवारी चाप (फोटो फिचर),"पोखरा : चीनबाट सुरु भइ विश्वभर फैलिएको कोरोना भाइरस (कोभिड१९) कोरोना भाइरस सक्रमण नियन्त्रण गर्न सरकारले चैत ११ गतेदेखि देशभर लकडाउन गरेको छ । पोखरामा आइतबार भने लकडाउन हटि सकेको हो कि भन्ने भान हुने गरि पोखराका मुख्य बजार पृथ्वीचोक, महेन्द्रपुल, चिप्लेढुङ्गा, न्यूरोडमा सवारी साधनको चाप हत्तै बढेको हो । मानिस पनि बजारमा सामान किन्न जाने, बैंकमा पैसा झिक्न लाइनमा बस्नेको भिड बढेको थियो । निजी सवारी साधन, मोटरसाइकल, साइकल बाक्लो चलेका छन् । यस अघिको भन्दा मानिस बजारमा निस्कनेको संख्या पनि बढेको छ । सिर्जनाचोक, सभागृह चोकमा त सवारी जाम नै हुने गरि सवारी साधन गुडेका थिए । जिल्ला प्रहरी कार्याल कास्कीका प्रमुख एसपी दानबाहादुर कार्कीले लकडाउन नखुलेको बताए । मन्त्री परिषदका निर्णय अनुसार निर्माण, उद्योग, खाद्यन्न, कलकारखाना, बैंक वित्तीय संस्था, विमा संस्थानहरु खुलेकोले सम्वन्धित कार्यालयका सवारी साधन चल्दा सवारी चाप केही बढेको बताए । धितो पत्र, सहकारी खुले । कच्चापदार्थ ढुवानी गर्ने सवारी साधन पनि खुलेकोले मान्छेको मुभमेण्ट बढेको उनले सुनाए । पोखराको पर्यटकीय क्षेत्र लेकसाइड भने सुनसान थियो । आइतवरा दिउँसो यस्तो देखियो पोखराको सिर्जनाचोक, पृथ्वीचोक, महेन्द्रपुल, न्यूरोड लगायतका सडकमा देखिएको सवारी चाप र मानिसको ब्यवस्तता । तस्बिर : कृष्णमणि बराल"
महन्थले माफी मागेपछि सल्टियो जानकी मन्दिरका गुरु शिष्यको विवाद,"जनकपुरधाम : विश्वनै कोरोना महामारीसँग जुधिरहेको बेला हिन्दुधर्मावलम्बीको आस्थाको केन्द्र जानकी मन्दिरमा भने गुरु शिष्य विवादले उग्र रुप लियो। लकडाउनले मन्दिरको ढोका बन्द भएपनि भित्रभित्रै महन्थ र उत्तराधिकारी महन्थ बीचको राजनीति भुसको आगो झैं चौतर्फी फैलियो। मन्दिरका महन्थ रामतपेश्वर दास वैष्णवले आफ्ना सबैभन्दा नजिकका चेला र उत्तराधिकारी महन्थ रामरोशन दास वैष्णवमाथि विभिन्न आरोप लगाएपछि मन्दिरको व्यवस्थापन माथिनै प्रश्न उठेको थियो। महन्थ तपेश्वर दासले उत्तराधिकारी महन्थ रोशन आफ्नो मनमौजी मन्दिर सञ्चालन गरिरहेको आरोप लगाएका थिए। उनले विभिन्न उत्सवमा आउने सहयोग र चन्दाका विषयमा आफूलाई जानकारी नै नहुने गरेको बताएका थिए। मन्दिरमा हुने विवाहपञ्चमी महोत्सव, जानकी नवमी र अन्य उत्सवहरुमा आफ्ना केही भारतीय चेलाले नै आर्थिक सहयोग गर्ने गरेको र अन्य सहयोग रकम कहाँ खर्च हुन्छ भन्ने आफूलाई थाहानै नरहेको आरोप तपेश्वर दासले लगाएका थिए। जानकी नवमीका दिन (यही वैशाख १९ गते) मन्दिरमा शिष्य रामरोशनले महिलासँग नाचगान गराएको भन्दै महन्थ दासले आपत्ती जनाएका थिए। तर, गुरु शिष्य बिचको विवाद महन्थ तपेश्वर दासलेनै सल्टाएका छन्। शनिबार सञ्चारमाध्यमलाई अन्तर्वार्ता दिँदै महन्थ दासले आफू विभिन्न विषयसँग रिस उठेर शिष्य रामरोशनमाथि खनिएको बताएका छन्। उनले जानकी नवमीका दिन लकडाउन भएको हुनाले मन्दिर भित्र भजन हुँदा आफूले आपत्ति जनाएको बताएका छन्। मैले रिस उठेर सञ्चारकर्मीलाई भजन किर्तनका विषयमा केही नराम्रो कुरा भने तर, यसप्रति म क्षमा चाहन्छु, महन्थ दासले भने, मन्दीर सञ्चालनको सम्पूर्ण जिम्मेवारी रामरोशन दासलाई दिएको छु र उनी आफ्नो शिष्य समेत रहेकोले केही कुरामा चित्त नबुझेपछि आवेगमा आएर आफ्ना भनाइहरु सार्वजनिक गरेको थिएँ। महन्थ दासले आफूपछि मन्दिरको महन्थ रामरोशन दासनै हुने बताएका छन्। यहाँ गुरुशिष्य परम्परा अनुसार महन्थ बन्दै आएका छन्। मेरा चेलामा उनी सबैभन्दा धेरै कर्मठ र योग्य भएकाले उनलेनै यो पद सम्हाल्छन्, महन्थ दासले भने।"
बैंक खुलेपछि लकडाउन पालनै भएन,तानसेन : लामो लकडाउनपछि सरकारले अत्यावश्यक सरकारी कार्यालय तथा बैंक वित्तीय संस्था सहित ४२ प्रकारका उद्योग संचालन गर्ने निर्यणसंगै पाल्पाको सदरमुकाम तानसेनमा चहल पहल बढेको छ। चैत्र ११ गतेदेखि सुनसान बन्दै आएका सदरमुकाम तानसेन बजारमा मानिसको आवत जावत बढेको छ। आइतबार तानसेनमा सबै बंैक तथा वित्तिय संस्था संचालनमा आएका छन्। बैंक तथा वित्तिय संस्था संचालन आएपनि तानसेनका बैंकमा नगद कारोवार गर्नेको भिडभाड बढेको छ। भारतीय भुतपुर्वक सैनिकले पेन्सन लिन तानसेनको एसबीआई बैंक भिडभाड रहेको थियो। गाउँगाउँ बाट पेन्सन लिन बैंकमा बृद्ध बृद्धाको भिडभाड थियो। बैंकमा अत्याधिक भिड बढेपछि ग्राहकलाई दूरी कायम गर्न प्रहरी परिचालन गरिएको थियो। लामो समय लकडाउनको कारण काम गर्न नपाएका मजदुर पनि सडक सडकमा नाम्लो बोकी हिँडेका थिए। लकडाउन खुकुलो भएपछि घर ढलाईमा खटिदै मजदुरहरु।
बाजुराका बजारमा म्याद नाघेका खाद्यवस्तु बिक्री,"बाजुरा : जिल्लाका अधिकांश बजारमा म्याद नाघेका खाद्यवस्तु बिक्री हुने गरेको पाइएको छ।घरेलु साना उद्योग विकास समित बाजुराको नेतृत्वमा गरिएको अनुगमनका क्रममा म्याद सकिएका खाद्य वस्तु फेला परेको अनुगमन टोलीका सदस्य कोष लेखा नियन्त्रण कार्यालयका लेखापाल धनबहादुर थापाले बताए। जिल्ला प्रशासन कार्यालय, उद्योग वाणिज्य संघ, नागरिक समाज, पत्रकार र सुरक्षाकर्मीसहितको अनुगमन टोलीले जिल्लाका डाब बजार, बेतालमाडौं, रिठा, र बाम्का बजारमा म्याद नागेका खाद्य वस्तु फेला पारेको जनाइएको छ । लकडाउनको समयमा कालोबजारी बढेको जनगुनासो आएपछि बजार अनुगमन गरिएको थियो। अनुगमनमा म्याद नागेका खाद्य वस्तुहरु फेला पारेर नष्ट गरेको घरेलु तथा साना विकास समितका प्रमुख मान बहादुर चाटले वताएका छन् । अनुगमन गरिएका अधिकांश पसलमा अखाद्य वस्तु फेला परेका छन् । अनुगमनबाट पिठो, चाउचाउ, बिस्कोट, सिन्चुरी मसला, चनाको पिठो, तेल, पेय पर्दाथ चक्लेट लगायतका सामग्री बरामत गरिएको टोलीले जनाएको छ । पिठोमा किरा समेत लागेको पाइएको छ । प्रायः सामानमा म्याद नाघेका र केही सामानमा ढुसी समेत लागेको पाइएको अनुगमन टोलीले जनाएको छ । ठूलो परिमाणमा अखाद्य वस्तु पाएपछि प्रशासनबाट यस्तो अखाद्य सामान नबेच्न समेत कबुल गराइएको छ। अनुगमनमा सबै भन्दा बढी पिठोमा किरा लागेको र बिस्कुट म्याद नागेको पाइएको छ । स्थानीय व्यापारीले भने आफूहरुलाई यस समबन्धी कुनै जानकारी नभएको कम्पनीले सिधै यस्तै पठाएको बताको दावी गरेका छन्। एकातिर वर्षाको समयमा सामान ढुवानी गर्न नसकिने भएकाले हिउँदमा सामान ढुवानी गरेकाले बिक्री नभएर यस्तो भएको बताएका छन्। लकडाउनको बेलामा पनि व्यापारीले कालोबजारी गरेको पाइएको छ । टोलीले मूल्य सूची गुणस्तर मापन, विल दिने, प्रक्रिया, निर्धारित मिति लगायतका ११ वटा मापदण्डका बारेमा अनुगमन गरेको थियो । उद्योग बाणिज्य संघ बाजुराका अध्यक्ष देबबहादुर रोकायाले भने अझै अनुगमन तीव्र पार्नुपर्ने बताए। आफूहरुले पनि पटक पटक मुल्य सूची राख्न आग्रह गरेको भएपनि व्यापारिले नमानेको उनले बताए । अनुगमन गरिएका कुनै पनि पसलमा मुल्य सूची राखेको छैन।"
नदीले बगाएर गोरखामा दुई बेपत्ता,गोरखा : नदीले बगाएर गोरखामा दुई जना बेपत्ता भएका छन्। त्रिशूली नदीले बगाएर १४ वर्षीय बालक र मस्र्याङ्दी नदीले बगाएर १९ वर्षीय किशोर बेपत्ता भएको डिएसपी बासुदेव खतिवडाले जानकारी दिए। गण्डकी गाउँपालिका१ पाङखोलाका १४ वर्षीय विकास चेपाङ आइतबार दिउँसो एक बजेतिर त्रिशूलीले बगाएर बेपत्ता भएका हुन्। बुबा रुद्रबहादुर चेपाङसँग नदीमा माछा मार्ने क्रममा उनलाई बगाएर बेपत्ता बनाएको डिएसपी खतिवडाले जानकारी दिए। बाग्लुङ जिल्लाको बरेनडाँडा गाउँपालिका १ का १९ वर्षीय कृष्णबहादुर पुन मगरलाई मस्र्याङ्दी नदीले बगाएर बेपत्ता बनाएको हो। गोरखाको सहिद लखन गाउँपालिका ३ भुवनटारस्थित मस्र्याङ्दी नदीको छेउमा पौडी खेल्ने क्रममा नदीले बेपत्ता बनाएको डिएसपी खतिवडाले जानकारी दिए। उनीहरु दुवै जनाको खोजी कार्य भइरहेको प्रहरीले जनाएको छ।
भारत सरकारको विरोधमा राँके जुलुस,"गोरखा : भारत सरकारको विरोधमा आइतबार साँझ गोरखा सदरमुकाममा राँके जुलुस प्रदर्शन भएको छ । लिपुलेकमा नेपाली भूमि अतिक्रमण गरेर सडक निर्माण गरेको विरोधमा राँके जुलुस प्रदर्शन गरिएको नेविसंघका जिल्ला अध्यक्ष सुवास अधिकारीले जानकारी दिए । लिपुलेक हाम्रो हो, भारतीय विस्तारवाद मुर्दावाद, नालायक सरकार राजीनामा दे, सीमा मिच्न पाइदैन जस्ता नारा लगाउँदै नेपाल विद्यार्थी संघका युवा हातमा राँको लिएर सडकमा निस्किएका थिए । उनीहरुले गोरखा सदरमुकामको घ्याम्पेशाल चोकदेखि हरमटारी चोकमा जुलुससहित कोण सभा गरेका हुन् । कोणसभामा बोल्दै संघका अध्यक्ष अधिकारीले भारत सरकारले धार्चुलाबाट लिपुलेकसम्म सडक निर्माण गरेको विषयमा सरकार उदासिन बनेको आरोप लगाएका थिए । आफ्नो भूमी मिचिँदासमेत सरकारले पत्तो नपाउनु देश प्रतिको र नेपाली जनता प्रतिको अन्तर्घात भएको आरोप लगाउँदै नेविसंघले राँके जुलुस निकालेको अधिकारीले बताए । आफ्नो भूमी मिचिँदा सरकार मौन छ । सरकारको आधिकारीक प्रतिक्रिया आएको छैन । फिर्ता ल्याउन कुनै पहल भएको छैन, उनले भने, सही छाप नभएको विज्ञप्ती जारी गर्नुले सरकार डराएको प्रष्ट हुन्छ । वर्तमान सरकार भष्ट्राचारमा डुबेको, भूमि मिचिँदा मौन बसेको लगायत कारणले राजीनामा दिनुपर्ने माग अध्यक्ष अधिकारीले गरे ।"
लकडाउनमा पनि फेवा तालको प्रदूषण घटेन (तस्बिर ),"पोखरा : विश्वभर फैलिएको नोवेल कोरोना भाइरस (कोभिड१९) का कारण आधा विश्व लकडाउनमा छ । लकडाउनका कारण सवारी साधन नचल्दा र उद्योग बन्द हुँदा वातावरणप्रदूषणमा निकै कमी आएको नासाका वैज्ञानिकलाई उद्धृत गर्दै समाचारहरु आइरहेका छन् । नेपालको राजधानी काठमाडौं लगायत देशभरको वातावरण प्रदूषणमा पनि कमी आएको बताइएको छ । नासाका वैज्ञानिकहरुले मोटरभेइकल, औद्योगिक क्षेत्रबाट उत्पादन नासियोस ग्यास, नाइट्रोजन डाइअक्साइडको मात्र घटिरहेको बताएका छन् । कोभिड१९ का कारण वातावरण प्रदूषणमा कमी आएको समाचार आइरहँदा पोखराको सुन्दर फेवातालको दुःख भने उस्तै छ । फेवातालमा फोहोर मिसिने क्रम नरोकिएपछि यहाँको प्रदूषण कम नभएको हो । विशेष गरी फेवातालमा मिसिने फिर्के खोलामा फालिने फोहोर बस्तु र ढल नरोकिंदा फेवातालमा हुनेप्रदूषण नघटेको हो । पोखराको विन्ध्यवासिनीदेखिका ढल फिर्के खोला हुँदै तालम मिसिन पुग्छन् । प्लाष्टिक, बोतल, थोत्रा कपडा, मरेका कुखुरासमेत खोलाको पानीसँगै तालमै डुबुल्की मार्न पुग्छन् । घरघरका फोहोर पानी पनि तालतिरै सोझिएका छन् । पोखरा नेपालकै धेरै पानी पर्ने शहर मानिन्छ । चैत, वैशाखमा बेला बेलामा पानी परिरहेको छ । ठूलो पानी पर्यो कि पोका पोका फोहोर र फोहोर पानी फिर्के खोला हुँदै तालमा ओइरिन्छ फेवाताल किनारका स्थानीय नरबहादुर विकले सुनाए ।"
लकडाउनमा नेपालगन्जका बैंकमा सयौंको भीड !,"नेपालगन्ज : आाइतबार बिहानदेखि दिउँसोसम्म नेपालगन्जको बीपी चोकदेखि पुष्पलाल चोकसम्मको सुर्खेत रोडमा लकडाउन यताकै सबैभन्दा बढी भीडभाड थियो। पैदल यात्री, साइकल र मोटरसाइकलमा ओहोरो दोहोर गर्ने धेरै थिए। वीपी चोकदेखि पुष्पलाल चोकसम्मको सुर्खेत रोडमा अधिकांश बैंकका शाखाहरु छन्। सर्वाधिक भींड बैंकमै थियो। धम्बोझी चोकमा रहेको सांग्रीला विकास बैंकमा सामाजिक सुरक्षा भत्ता लिनेको ताँती थियो। बैंकका शाखा प्रबन्धक जीवन विसी कम्तीमा पनि पाँच सय जना एकै पटक सामाजिक सुरक्षा भत्ता लिन आएको बताउँछन्। तर, त्योभन्दा पनि ठूलो संख्यामा सर्वसाधारणले बैंक बाहिर भींड लगाएका थिए। दुई सय जनाले त बैंकबाट सेवा नै लिए। बिसी भन्छन्, नेपालगन्जको वडा नम्बर २ र १२ का एक हजार जनाले बैंकबाट सामाजिक सुरक्षा भत्ता लिने गरेका छन्। वडाले सबैलाई एकै पटक पठाएकाले समस्या भयो, प्रबन्धक बिसीले भने, भित्र सेवा लिन आउनेहरुलाई त हामीले साबुन पानीले हात धुन लगाएर सेनिटाइजर प्रयोग गरेका थियौं। बाहिरको भींड व्यवस्थापन गर्न सकेनौं। त्यस्तै भींड थियो, सुर्खेत रोडमै रहेको राष्ट्रिय वाणिज्य बैंकमा पनि। बैंकमा निकै लामो लाइन नै लागेको थियो। बैंकका प्रदेश ५ प्रमुख आनन्द सुवेदी तीन दिनको निषेधाज्ञापछि बैंक खुलेपछि पेन्सनरहरुको घुँइचो लागेको बताउँछन्। उनका अनुसार धम्बोझी शाखाबाट दुई सय ५५ जनाले सेवा लिएका थिए। उनले कारण बताए, पेन्सन ढिलो हालेकाले पनि एकै पटक भींड लागेको हुनसक्छ। त्रिभुवन चोकस्थित शाखाबाट वडा नं ८ को सामाजिक सुरक्षा भत्ता वितरण गर्ने योजना भने कोरोना संक्रमणका कारण वडा कार्यालयसँग समन्वय गरेर रोकेको सुवेदी बताउँछन्। नेपालगन्जको एसबीआइ बैंकमा पनि सेवाग्राहीको भींड उत्तिकै थियो। बैंक प्रबन्धक प्रविण भट्टराई पनि तीन दिनको निषेधाज्ञापछि बैंक खुलेपछि भींड भए पनि क्रमशः सामान्य हुने दाबी गर्छन्। यो बैंकबाट एक सय २५ जनाले सेवा लिएका थिए। सेवा लिनेभन्दा धेरै बैंक बाहिर थिए। नेपालगन्जमा बिहान ११ बजेदेखि दिउँसो १ बजेसम्म बैंकले सेवा दिने गरेका छन्। सेवाग्राहीको भींडका कारण बैंकले अबेरसम्म सेवा दिएका थिए। सांग्र्रीला बैंकका प्रबन्धक विसीले ५ बजे मात्र बैंकको काम सकिएको बताए। जिल्ला प्रहरी कार्यालय बाँकेका प्रवक्ता डीएसपी शिवबहादुर सिंहले बिहान ११ बजेदेखि ३ बजेसम्म किनमेल गर्ने समय दिए पनि विभिन्न बाहानामा सर्वसाधारण घर बाहिर निस्केर आफै जोखिममा परेको बताउँछन्। उनी भन्छन्, लकडाउन हाम्रै सुरक्षाका लागि हो भन्ने चेतना नआएसम्म प्रहरीले मात्र भींड नियन्त्रण गर्न सक्दैन। नागरिक आफै सचेत भएर लकडाउनको पालना गरेमा कोरोनाबाट आफू पनि जोगिने र अरुलाई पनि जोगाउन सकिन्छ।"
खोलामा माछा मार्ने क्रममा करेन्ट लागेर मृत्यु,विराटनगर : मोरङको बेलबारीमा खोलामा करेन्ट लगाएर माछा मार्ने क्रममा शनिबार राति एक जनाको मृत्यु भएको छ। दूधे खोलामा माछा मार्दै गर्दा बेलबारी नगरपालिका९ का ३० वर्षीय दिलिप चौधरीको मृत्यु भएको मोरङ प्रहरीका प्रवक्ता डीएसपी मानबहादुर राईले बताए । उनका अनुसार साँझ करेन्ट लागेर घाइते भएका चौधरीको उपचारका क्रममा राति बीपी कोइराला स्वास्थ्य विज्ञान प्रतिष्ठानमा मृत्यु भएको हो । उनी लकडाउनको समयमा प्रहरीको आँखा छल्दै लुकीछिपी खोलामा माछा मार्न गएका थिए।े घटनाका बारेमा अनुसन्धान सुरु गरिएको डीएसपी राईले बताए ।
"नेपालभारत सीमा सिल, मकैबारीबाट ओहोरदोहोर","विराटनगर : कोरोना भाइरस संक्रमणबाट रोकिन नेपालभारत दुवै देशका सरकारले सीमा सिल गरेको छ। तर, सीमा क्षेत्रका बासिन्दाले खुला सीमाका कारण सीमा वारपार गर्ने गरेको छ। मोरङको सीमावर्ती स्थानीय तहको विभिन्न क्षेत्रबाट आवतजावत गर्ने गरेको हो। दुवै देशका सीमा सुरक्षाबल सीमा तैनाथ गरिएको अवस्थामा पनि खुला सीमाका कारण दक्षिणी भूभाग भारतको बिहार राज्यसँग जोडिएको क्षेत्रबाट नेपाल आउने गरेको हो। सीमा क्षेत्रका भारतीय रातिराति नेपाल प्रहरी तथा सशस्त्र प्रहरी बलको कडा सुरक्षाबीच पनि मकैघारी हुँदै नेपाल प्रवेश गरिएको पाइएको छ। सशस्त्र प्रहरी बलले सीमा क्षेत्रमा एकएक किलोमिटरमा पाल टाँगेर बसेको र नेपालबाट भारत र भारतबाट नेपाल प्रवेश गर्नमा रोक लगाएको तथा दिनरात नभनी सीमा सुरक्षामा खटिएको सशस्त्र प्रहरी बलको दाबी छ। तर, सीमा क्षेत्रको दशगजा क्षेत्रमा दुवैतिर मकै खेती रहेकाले भारतीय नेपाल भारतीय सहजै प्रवेश गरेको हो। सीमाक्षेत्र गाँसिएको स्थानीय तहका प्रमुखहरूले समेत भारतीयको प्रवेश नरोकिएकाले कोरोनाले महामारी अझै बढ्न सक्ने बताए। ग्रामथान गाउँपालिका प्रमुख हरिलाल सिङले दैनिक भारतीय नेपाल प्रवेश गर्ने गरेको बताए। दुवै क्षेत्रमा मकैखेती रहेकाले मकैबारीबाट भारतीय प्रवेश गर्ने गरेको उनले बताए। स्थानीय तहले रोक्न नसक्ने भएकाले सीमासुरक्षा बल भारतीयलाई प्रवेश गर्नबाट रोक्न नसकेको बताए। ४ दिनअघि मात्रै आधा दर्जनभन्दा भारतबाट नेपाल आएकाको बताए। भारतबाट नेपाल आउनेको थाह पाएपछि होम क्वारेन्टाइनमा राखेको उनले बताए। धनपालथानमा मयागंज छोटी भन्सारको आसपाससहित खैरवाना, नोचा गररिया भारतीय नाकाबाट नेपाल भित्रिने गरेको उनले बताए। सुनवर्षी नगरपालिका प्रमुख कालीप्रसाद दासले भारतीयको आवतजावत नरोकिएकाले अझै नियन्त्रण गर्न चुनौती थपिएको बताए। पटकपटक सबै सुरक्षा निकायलाई आग्रह गर्दे आए पनि बन्द हुन नसकेको उनले बताए। उनले नेपालबाट नेपाल ल्याउन खोज्दा प्रशासनले रोक्ने तर भारतीय सहजै नेपाल प्रवेश गर्ने रबैयाले असुरक्षित बनेको उनले बताए। सुनवर्षी नगरपालिका७ स्थित वरडंगाको १ सय ५९ नम्बर पिलर आसपास भारतीय मकैखेतीबाट आउने गरेको बताइएको छ। वरडंडाका रमेश साहले भारतीय मजदुर नै कामका लागि ल्याउने गरेको बताए। उनीहरूसमेत लिजमा ( बटिया) खेती लिएर गर्ने गरेको जानकारी दिए। सशस्त्र प्रहरीका हवल्दार शम्भु महतोले अहिले कुनै भारतीय नेपाल प्रवेश नगर्ने गरेको बताए। उनले भने, सीमा हामी आएपछि रोकेका छौं। आउन खोज्छ तर आउन दिँदैनौँ। भारतीय सीमा सुरक्षा बलसँग समन्वय गरेर सीमा प्रवेश रोक्न सफल भएको बताए। सीमा क्षेत्रमा बसोबास गर्ने धेरैजसो भारतीय नेपालमा खेतीपाती गरेका छन्। नेपाल भारतको खुला सीमा भएका कारण भारतीय गाईवस्तुसमेत चराउन नेपाल आउने गरेको छ। यसरी नेपाल प्रवेश गर्दा नेपालीमा खतरा बढ्दै गएको स्थानीय तहका प्रतिनिधिले बताएका छन्। नेपालको बरडंडासँग जोडिएको भारतीय क्षेत्र साइदा वाद कलौनी छ। त्यहाँका भारतीय हुल बनाएरै नेपालतर्फ गाई चराउन आउने गर्छन्। भारतीय सुरक्षा बलका जवानका अनुसार साँझमा समस्या आउने गरेको बताए। नेपालमा जग्गा भाडामा लिएर खेती गर्न दिनहुँ नेपाल आउन खोज्ने भारतीय नागरिकका कारण लकडाउनका बेला सीमा सुरक्षामा चुनौती थपिएको सुरक्षा अधिकारीले बताएका छन्। पूर्वदेखि पश्चिम तराईसम्मका नेपालका सीमावर्ती क्षेत्र नजिकका जग्गामा कैयौँ भारतीय नागरिकले खेती गर्दै आएका छन्।"
दादुराको महामारी फैलिएका गाउँमा खोप अभियान,"धादिङ : दक्षिणी धादिङको विपन्न चेपाङ बस्तीमा लकडाउनको समयमा फैलिएको दादुराको महामारी नियन्त्रणमा लिन बृहत खोप अभियान चलाइएको छ। दादुराका कारण दुई बालबालिकाका मृत्यु भएको र एक सय ५० भन्दाबढी युवा तथा बालबालिका बिरामी भएपछि उक्त गाउँमा उच्च सतर्कता अपनाइएको हो। सरकारले गत चैत एक गतेदेखि देशव्यापी रूपमा दादुरा र रुबेलाको खोप अभियान सुरु गरेको थियो। धादिङको बेनीघाट रोराङमा पनि चैत दोस्रो साताबाट खोप अभियान सुरु गर्ने तयारी भइरहेका बेला कोरोना भाइरसको संक्रमण फैलिन नदिन गरिएको लकडाउनका बेनीघाटलगायत जिल्लाभर नै खोप अभियान स्थगित भएको थियो। बेनीघाट रोराङ गाउँपालिका ६ का बुमराङ, रोतेश, सोलडाँडा, सार्लिङ लगायतका चेपाङ बस्तीमा फैलिएको दादुराको महामारीले लकडाउन सुरु भएकै दिन चैत ११ गते आठ महिने शिशु सुशान्त चेपाङ र १७ गते २९ महिने अनिसा चेपाङको दादुराकै कारण ज्यान गएको थियो। गाउँका अधिकांश बालबालिका र युवा बिरामी परेपछि गत फागुन १८ गते नै स्वास्थ्य सेवा विभाग परिवार कल्याण महाशाखा, विश्व स्वास्थ्य संगठन र स्वास्थ्य कार्यालय धादिङको टोलीले गाउँमा दादुराको महामारी भएको निश्चित गरेको थियो। उक्त गाउँ र आसपासका अन्य गाउँमा लकडाउनका बीच पनि दादुरा र रुबेलाको खोप अभियान चलाइएको हो। कोरोना भाइरसका कारण सिंगो विश्व त्रसित भइरहेका बेला दादुराको महामारीले चेपाङ बस्तीमा पीडा थपेको थियो। स्वास्थ्य कार्यालय र गाउँपालिकाको पहलमा बिस्तारै नियन्त्रणमा आएपछि भविष्यमा समस्या नआओस् भन्नका लागि सुरक्षित तरिकाले लकडाउनकै समयमा खोप अभियान चलाइएको गाउँपालिकाले जनाएको छ। बेनीघाट रोराङ र गजुरी गाउँपालिकामा दादुरारुबेलाको खोप लगाउन सुरु गरिएको छ। सीमा जोडिएका गजुरी गाउँपालिकाको मलेखु भद्रकाली, चम्पाराङ, किरान्चोक माध्यमिक विद्यालय, सेतीदेवी आधारभूत विद्यालय, रिठ्ठाबोटे आधारभूत विद्यालय लगायतका ठाउँमा खोप अभियान सञ्चालन गरिएको छ। गजुरीका एक हजार चार सय ३० जनालाई खोप लगाइएको छ। बेनीघाटको कुन्चुरुङ, बाँसखर्क, सिमटार, जरुङ, ब्रोम्दी, ग्यावाटोल, लवाङ, चिम्बाङ, नाम्जीराङ, माथिल्लो ओर्बाङ, तल्लो ओर्बाङ, तीनकन्या आधारभूत विद्यालय, बागेश्वरी आधारभूत विद्यालय, सलाङघाट स्वास्थ्य केन्द्र, बागेश्वरी माध्यमिक विद्यालय, राजमार्ग अस्पताल, ब्राइटफ्यूचर बोर्डिङ, पांग्राजीपमा खोप अभियान चलाइएको छ। अभियानभर ६ महिनादेखि १५ वर्षसम्मका बालबालिकालाई दादुरारुवेला विरुद्धको खोप लगाइने तथा भिटामिन ए र जुकाको औषधि पनि खुवाइने स्वास्थ्य कार्यालय धादिङका प्रमुख डा भुवन पौडेलले बताए। उनले भने, अहिले धमाधम खोप अभियान सञ्चालन भइरहेको छ, गाउँका जनप्रतिनिधि र स्वयंसेविकालाई घरघरमा पुगेर खोप अभियानबारे जानकारी दिन आग्रह गरिएको छ।"
खुकुरी प्रहार गरी कान्छी श्रीमतीको हत्या,भरतपुर : चितवन खैहरनीका एक पुरुषले आफ्नै श्रीमतीको हत्या गरेका छन्। खैरहनी नगरपालिका९ सिमलटाँडीका ४२ वर्षीय कृष्णप्रसाद अधिकारीले श्रीमती ३४ वर्षीया मञ्जु अधिकारीको हत्या गरेको चितवन प्रहरीका प्रवक्ता एसपी एकनारायण कोइरालले जानकारी दिए। एसपी कोइरालाका अनुसार घरायसी विवादका कारण शनिबार राति १० बजे खुकुरी प्रहार गरी कृष्णप्रसादले श्रीमतीको हत्या गरेका हुन् । प्रहरीका अनुसार उनका दुई श्रीमती थिए। हत्या गरिएकी श्रीमती कान्छी हुन् । कृष्णप्रसादलाई राति नै नियन्त्रणमा लिइएको र अहिले अनुसन्धान भइरहेको प्रहरीले जनाएको छ।
पत्रकार पक्राउको विरोधमा पर्साका पत्रकारहरु आन्दोलित,"वीरगन्ज : प्रहरीको दुव्र्यवहार र दमनका विरुद्ध पर्साका पत्रकारहरु आन्दोलित बनेका छन् । नेपाल पत्रकार महासंघ पर्सा शाखाले पत्रकारमाथि प्रहरीले गरेको दुव्र्यवहार र दमनको विरोधमा प्रहरीको समाचार बहिष्कार गर्दै सोमबार बिहान ८ बजे घण्टाघर चोकमा धर्ना बस्ने घोषणा गरेको हो । वीरगन्जको सामुदायिक रेडियो नारायणी एफएम र नयाँ पत्रिका दैनिकमा कार्यरत तिवारी यादवलाई प्रहरीले पक्राउ गरेर हातपात गरेको भन्दै महासंघले आन्दोलनको घोषणा गरेको हो ।वीरगन्जको लिंकरोडस्थित एफएम स्टेशनकै मुल गेटबाट आइतबार दिउँसो २ बजे पत्रकार यादवलाई प्रहरीले पक्राउ गरेर प्रहरी भ्यानमा राखेर जिल्ला प्रहरी कार्यालय पर्सामा पुर्याएको थियो । प्रहरी कार्यालयमा लगेको ३ घण्टासम्म उनलाई प्रहरीले भ्यानमै राखेको थियो । पत्रकार यादव पक्राउ परेको खबर पाएर जिल्ला प्रहरी कार्यालयमा पुगेका पत्रकारहरुलाई यादवसँग भेट्न पनि प्रहरीले दिएको थिएन । एफएम स्टेशनको गेट छेउकै सडकपेटीमा मोटरसाइकल पार्किङ गरिराखेको बहानामा दुई भ्यानमा आएका प्रहरीले लछारपछार गर्दै पक्राउ गरेर हातपात पनि गरेको पीडित पत्रकार यादवले बताए । यादवले भने, प्रहरीले गाली गर्दै मोटरसाइकल हटाउन भने, गाली नगर्नुस् हामी हटाइहाल्छु भन्ने बित्तिकै एकजना असइले लछारपछार गर्दै गाडीमा हाले, भ्यानमा रहेका प्रहरी जवानले कुटपिट समेत गरे । प्रहरी भ्यानमा हालेपछि प्रहरीले आफनो मोबाइल पनि खोसेको उनले बताए । नेपाल पत्रकार महासंघ पर्सा शाखाका अध्यक्ष श्याम बन्जराले अनाहकमा पत्रकार यादवलाई प्रहरीले कुटपिट गरी पक्राउ गरेर ४ घण्टासम्म प्रहरी कार्यालयमा राखेको बताए । प्रहरीको दमन र ज्यादती विरुद्ध पर्सा प्रहरी कार्यालयले इमेल गरी पठाउने समाचार बहिष्कार गरिएको र सोमबार बिहान ८ बजे घण्टाघर चोकमा सबै पत्रकार धर्नामा बस्ने उनले बताए ।"
धुर्मुससुन्तलीको नमूना बस्तीमा मृत्यु पर्खँदै फूलोदेवी !,"महोत्तरी : महोत्तरीको बर्दिबास१४ स्थित एकीकृत नमूना मुसहर बस्तीकी फूलोदेवी मुसहर उपचार अभावमा मृत्यु कुरेर बस्न बाध्य छिन् । श्रीमान रामवृक्षसँग उपचार गराउने पैसा नभएपछि उनी चार महिनादेखि घरमै थाला परेकी छन् । ज्याला मजदुरी गर्दै जीवन चलाउने रामवृक्षको परिवारलाई हातमुख जोड्न नै कठिन छ । खाना खाँदैन मात्र दुध खान्छिन् । बन्दीले दुध किनेर खुवाउने पैसा पनि हातमा छैन, पति रामवृक्षले भने । तीन वर्षअघि धुर्मुस सुन्तलीले चन्दा उठाएर रामवृक्ष सहित ५५ मुसहरलाई नमुना घर बनाएर एकीकृत नमुना मुसहर बस्ती हस्तान्तरण गरेका थिए । सम्पत्तिको नाममा ५ धुर जग्गा र एउटा घर छ । यही नमुना बस्तीको निलो जस्तापताले टलक्क टल्केको घर नम्बर १६ भित्र उनले उपचार अभावमा मृत्यु कुरेर बस्नु परेको छ । कोही भगवान भए मेरी फूलोलाई बचाइदिनुस् । शरीर भरी घाउ छ । सधैं धोएर सफा गर्छु, चम्चाले दुध खुवाउँछु । उनको अवस्था हेरेर मन रुन्छ । के गर्ने उनलाई उपचार गर्ने रुपैयाँ छैन । शरीर बिक्री हुन्थ्यो भने त्यो पनि बेचिदिन्थेँ, रामवृक्षले रुँदै भने । रामवृक्षका अनुसार फूलोदेवीलाई चार महिनाअघि टाउको दुखेर चक्कर आएको थियो । त्यसपछि उनको बोली नै बन्द भयो । दुई लाख ऋण गरेर जनकपुरसम्म उपचार गर्न लगियो । गाउँलेले चन्दा पनि दिएका थिए । तर, त्यो खर्चले पनि उपचार खर्च पुगेन । फेरि जनकपुरबाट घर ल्याएपछि सुताइनु बाहेक कुनै विकल्प नभएको सुनाउँछन् रामवृक्ष ।"
नयाँ संक्रमित भेटिएपछि फेरि त्रासमै भुल्के बस्ती,"उदयपुर : दुई सातायता भुल्के बस्तीको नतिजामा सुधार आउन थालेपछि स्थानीय प्रशासनले केही दिनभित्रै सिल गरिएको क्षेत्रलाई क्रमशः सहज गर्दै जाने रणनीति तय गरेको थियो। स्थानीय र प्रदेश सरकारको समन्वयमा गरिएको स्वाब परीक्षणका सबै रिपोर्ट नेगेटिभ आएपछि बस्ती पनि सामान्य बन्दै गएको थियो। नेपाली सेना, सशस्त्र र नेपाल प्रहरीको घेरामा उकुसमुकुस जीवन बिताइरहेका सर्वसाधारण पछिल्लो नतिजामा खुसी हुँदै क्रमशः सहज हुनेमा आशा गरेका थिए। तर, उनीहरूको त्यो खुसीमा पुनः एक पटक ब्रेक लागेको छ। शनिबार एकाबिहानै विभिन्न सञ्चारमाध्यममा पुनः तीन जना महिलामा कोरोना भाइरस देखापरेको समाचार सार्वजनिक भएपछि स्थानीय तहमा आएको त्यो खुसी हराएको हो। दोस्रोपटक संकलन गरिएकामध्ये तीन जनामा संक्रमण देखिएपछि स्थानीय थप त्रसित भएका हुन्। तीन दिनअघि स्वास्थ्यकर्मीको टोलीले भुल्के क्षेत्रमा नै गई तीन सय ३४ जनाको स्वाब संकलन गरेको थियो। त्यसमध्ये धरानमा ९८ जना र विराटनगरमा २ सय ३८ जना परीक्षणका लागि पठाएकोमा ९० जनाको रिपोर्ट आउन बाँकी रहेको स्वास्थ्य कार्यालय प्रमुख मोहन सुवेदीले बताए। उनका अनुसार जिल्लामा हालसम्म एक हजार १३ जनाको स्वाब संकलन गरिएको छ। विराटनगर पठाइएका सबै मुस्लिम र धरान पठाइएका अन्य समुदायका छन्। त्यहीँमध्ये विराटनगर पठाइएका तीन जनामा कोरोना देखिएको प्रमुख सुवेदीले जानकारी दिए। उनले पछिल्लो रिपोर्टले सुहानुभूति दिइरहेका बेला शनिबारको रिपोर्टले त्रास फैलाएको बताए। त्रियुगा नगर प्रमुख बलदेव चौधरीले सामान्य बन्दै गएको गाउँमा पुनः त्रास फैलिएको बताए। उनले भने, नतिजा सोचेअनुरुप आएपछि क्रमशः सिल गरिएको क्षेत्रलाई खुकुलो बनाउने रणनीति तय भएको थियो, त्यो एकाएक तोडियो। प्रमुख जिल्ला अधिकारी दीपक पहाडीले भुल्के क्षेत्रमा थप कडाइ गरिने बताए। उनले भने, सिल गरिएको बस्तीलाई हालका लागि कायम राख्दै स्वाब परीक्षणलाई तीव्रता दिइनेछ। स्थानीय यदुप्रसाद ढकालले सतर्कता अपनाउँदा अपनाउँदै पनि संक्रमण फैलिँदै गएकामा चिन्ता व्यक्त गरे। उनले भने, सेना प्रहरीले घरबाहिर निस्कन दिएको छैन, सावधानी पनि अपनाएकै हौँ तर घट्दो नभई बढ्दो भएकाले, प्रभावकारी कदम चलाउनुपर्ने अवस्था देखिन्छ। थप स्वाब परीक्षणको माग कोरोना संक्रमण बढ्दै जान थालेपछि स्थानीयले स्वाब परीक्षणलाई गति दिन आग्रह गरेका छन्। बस्तीमा रहेका ३ सय १५ परिवारका एक हजार पाँच सय जनामै स्वाब परीक्षण गरिदिन आग्रह गरेका छन्। आधाजसो मानिसको स्वाब परीक्षण गर्न बाँकी नै रहेकाले तत्काल परीक्षण गरी त्रासमुक्त वातावरण बनाइदिन उनीहरूले आग्रह गरेका हुन्। स्थानीय राजन राउतले भने, एउटै बस्ती भएकाले हिजो आउजाउ, विभिन्न सामान ओसारपसारमा प्रत्यक्ष रूपमा सबैको संलग्नता रहेकाले सबैको परीक्षण हुनुपर्छ। आफ्नो शरीरमा कोरोना छ कि भन्ने सबैमा त्रास भएको स्थानीय पवित्रा गिरीले बताइन्। उनले भनिन्, त्रासले ज्यान जाने बेला भइसक्यो त्यसैले यसबाट मुक्ति पाउन पनि परीक्षण गर्नै पर्ने भयो। उनले जेजस्तो भए पनि नतिजालाई स्विकार्न र सावधानी अपनाउन स्थानीय तयार रहेकाले स्वाब संकलनलाई फराकिलो बनाइदिन आग्रह गरिन्। ३१ मध्ये १४ उपचारपछि फर्किए कोरोना संक्रमित ३१ जनामध्ये १४ जना उपचारपछि फर्किएका छन्। भारतबाट आएका १२ जना जमाती र विराटनगरका ४ जनामा कोरोनो पुष्टि भएसँगै फैलिएको संक्रमण २८ जनामा पुगेर दुई सातायता स्थिर बनेको थियो। वैशाख ५ गतेबाट सुरु भएको संक्रमणले शनिबारसम्म आइपुग्दा ३१ जना पुगिसकेको छ। संक्रमण देखापरेसँगै उपचारका लागि लगिएकामध्ये १४ जना सामान्य उपचारपछि फर्किएका छन्। पहिलो चरणमा ६ जना र दोस्रो चरणमा ८ जना गरी १४ जना उपचारपछि फर्किएका हुन्। उनीहरूमध्ये एक जना महिलालाई उदयपुरको त्रियुगा जनता बहुमुखी क्याम्पस मोतीगडा र अन्य सबैलाई रानी मस्जिदको क्वारेन्टाइनमा राखिएको छ। उनीहरूको अवस्था सामान्य रहेको प्रजिअ पहाडीले बताए। सदरमुकाम पनि त्रास र जोखिममा संक्रमित क्षेत्र सदरमुकाम गाईघाटदेखि तीन किलोमिटर पर दूरीमा छ। आउजाउका हिसाबले नजिकको बस्ती रहेको र बजार क्षेत्रमा मस्जिद रहेकाले गाईघाटबासीमा त्रास फैलिएको छ। संक्रमित एकै घरका तीन व्यक्ति सदरमुकाम गाईघाट बजारको मुख्यचौकका व्यापारी रहेको र अधिकांश तरकारी, दूध संक्रमित बस्तीबाट आउने गरेकाले गाईघाट बजारमा त्रास मात्र छैन जोखिम पनि उत्तिकै छ। स्थानीयमा तरकारी र दूध बिक्री गर्दा सरेको हुन सक्ने भन्दै आशंका उत्पन्न भएको छ। बजार क्षेत्रभित्रै मस्जिद रहेकाले त्यहाँसमेत आउजाउ भएकाले अझ बजारबासी त्रसित भएका हुन्। त्यति मात्र हैन, स्वास्थ्य तथा जनसंख्या मन्त्रालयले ५५ वर्षीया महिलामा पनि संक्रमण रहेका पुष्टि गरेपछि थप सन्त्रास फैलिएको हो। उनी मास्क बनाएर बिक्री गर्छिन्। उनका श्रीमान् टेलर्स सञ्चालक हुन्। उनले भुल्के सामुदायिक वन उपभोक्ता समूहको अर्डरमा ८ सय २० थान मास्क बनाएर करिब ४ सय घरपरिवारमा बाँडेका थिए। मास्क सिलाएर बाँड्नेका दम्पती नै संक्रमित रहेको थाहा पाएपछि मास्क लगाउने घरधुरीका सबै परिवार त्रसित छन्। मास्क मुस्लिम बस्ती र बाहिरका पनि धेरैलाई बाँडिएको थियो, स्थानीय शम्भु थापाले भने, सामुदायिक वन उपभोक्ता समूहले तिनैलाई दिएको रहेछ, उनैले सबै मास्क अर्का एक जना सहयोगी राखेर तयार गरेका थिए। त्यति मात्र हैन, संक्रमित अर्का एक व्यक्ति गाईघाट बजारमा अटोरिक्सा चलाउँथे। प्रहरीले गरेको अनुसन्धानमा उनीहरूको सामीप्य गाईघाट बजारबासीमा समेत रहेको देखिएको छ।"
मौसम अपडेट : स्थानीय वायुको प्रभावले कति दिन हुन्छ वर्षा ?,"काठमाडौं : पश्चिमी न्युन चापीय प्रणाली, स्थानीय वायु र बंगालको खाडीबाट भित्रिएको जलवाष्पयुक्त वायुको प्रभावले नेपालमा अझै केही दिन पानी पर्ने सम्भावना रहेको छ। जल तथा मौसम विज्ञान विभागको मौसम पूर्वानुमान महाशाखाले अझै तीन दिनसम्म मेघगर्जन चट्याङ्गअसिना र हावाहुरी सहित वर्षाको सम्भावना रहेको जनाएको छ। आइतबार बिहान निकालेको बुलेटिनमा आज पश्चिमी भुभाग लगायत मध्य र पुर्वका पहाडी भूभागमा सामान्य बदली रहने उल्लेख छ। बाँकि भूभागमा आंशिक बदली रहनेछ। पश्चिमी भूभाग, मध्य र पुर्वका केहि स्थानहरुमा मेघगर्जन चट्याङ्गअसिना र हावाहुरीसहित वर्षाको सम्भावना रहेको छ। अहिले काठमाडौं, भक्तपुर लगाएत देशका विभिन्न स्थानमा वर्षाद भइरहेको छ। सोमबार पनि देशको अधिकांश भूभागमा सामान्य बदली रहनेछ। देशको पहाडि भूभागका केही स्थानहरु र तराईका थोरै स्थानहरुमा मेघगर्जनचट्याङ्गअसिना र हावाहुरीसहित वर्षा को सम्भावना रहेको महाशाखाले जनाएको छ। मंगलबार दिउँसो देशको अधिकांश भूभागमा सामान्य बदली रहनेछ। देशका केही स्थानहरुमा मेघगर्जनचट्याङ्गअसिना र हावाहुरीसहित वर्षा को सम्भावना रहेको छ। राती पुर्वी भुभाग लगायत मध्य पहाडि भुभागमा सामान्य बदली र बाँकी भूभागमा आंशिक बदली रहनेछ। पूर्वी भूभागका केही स्थानहरु, मध्य भूभागका थोरै स्थानहरु र पश्चिमी भुभागका १२ स्थानहरुमा मेघगर्जन चट्याङ्गअसिना र हावाहुरी सहित वर्षाको सम्भावना रहेको महाशाखाको बुलेटिनमा उल्लेख छ।"
"राहत माग्न झुम्मिने, काम गर भन्दा भाग्ने !","ललितपुर : लकडाउनका कारण लामो समयदेखि सम्पूर्ण काम ठप्प छन्। त्यसको असर दैनिक ज्यालादारी गरेर खानेलाई प्रत्यक्ष रूपमा परेको छ। सबैजसो स्थानीय तहले मजदुरको तथ्यांक संकलन गरेर राहत पनि दिएको थियो। कुनै स्थानीय तहले खाना बनाएर दिनको दुई पटक खुवाए। तर, उक्त कार्य निरन्तर चलेन। राहत माग्नेको संख्यामा कमी नआएपछि महालक्ष्मी नगरपालिकाले नयाँ जुक्ति निकाल्यो। मेयर रामेश्वर श्रेष्ठका अनुसार काम गरेर खान सक्नेलाई राहत होइन, काम दिने निर्णय उनको नगरपालिकाले गर्यो। ्राहत चाहियो भन्छन् तर काम गर्न खोज्दैनन्, श्रेस्ठले भने, केही मानिसलाई विकास निर्माण गर्न बोलायाँै तर काम गर्न मानेनन्। काम गर्नुभन्दा बरु राहतै नलिने धेरैले घोषणा गरेको उनले सुनाए। गत २४ गते नगरपालिकाको बैठकले निर्णय गरेअनुसार उनीहरूलाई सार्वजनिक विकास निर्माणमा जोड्ने सहमति भएको थियो। असहज परिस्थितिमा मजदुरलाई आवश्यक खर्च व्यवस्थापन सहज होस् भन्ने अभिप्रायले उनीहरूलाई न्यूनतम रोजगार कार्यक्रममा सहभागी हुन भनिएको मेयर श्रेष्ठको भनाइ छ। महालक्ष्मीमा मात्रै १४ हजारले राहतका लागि निवेदन दिएका थिए। १३ हजारलाई राहत बाँडिसकेको उनले जनाए। अबदेखि अशक्त, अपांगता भएका र वृद्धलाई मात्र राहत उपलब्ध गराउने जनाए। उनले भने, काम गरेर खान सक्नेलाई राहत दिँदैनाँै, बरु काम दिन्छौँ। महामारीलाई जितेर अगाडि बढ्न उक्त नगरपालिकाका सम्पूर्ण जनप्रतिनिधिले एक महिनाको सेवासुविधा वापत रकम जम्मा गरेको पनि बताए। उक्त रकम स्थानीय तह प्रकोप व्यवस्थापन कोष मा जम्मा गरिएको उनले जनाए।"
बजारमा म्याद गुज्रिएका सामान,"दाङ : तुलसीपुरमा म्याद गुज्रिएका उपभोग्य वस्तुहरू बिक्री गर्ने गरेको पाइएको छ। खाना नमिल्ने, म्याद गुज्रिएका र पुराना सामान बेचिरहेको गुनासो आएपछि स्थानीय सरकारले गरेको अनुगमनमा यस्तो पाइएको हो। लकडाउनको समयमा गलत फाइदा उठाउँदै म्याद नाघेका र अखाद्य वस्तु बिक्री गर्दै आएका थोक तथा खुद्रा पसलहरूमा मंगलबार गरिएको अनुगमनका बेला अधिकांश पसलबाट म्याद गुज्रिएका सामान बरामद गरिएको उपमहानगरको उपभोक्ता हित संरक्षण शाखाकी अधिकृत रेवा रावतले बताइन्। तुलसीपुर क्षेत्रका ४ वटा पसलबाट ठूलो मात्रामा त्यस्ता सामान बरामद भएको छ। तुलसीपुर उपमहानगरपालिकाले विभिन्न सरोकारवाला निकायसँगको समन्वयमा गरेको अनुगमनका क्रममा खाद्यान्न तथा किराना पसलबाट अखाद्यका साथै म्याद नाघेका वस्तुहरू समेत बेच्ने गरेको पाइएकाले त्यस्ता सामान बरामद गरिएको र व्यवसायीलाई सचेत गराइएको अधिकृत रावतले बताइन्। अनुगमनको समयमा चाउचाउ, बिस्कुट, चिउरा, बेसन, तेल, लिचीको जुस, फ्रुटी, मसला, गुल्कोज, एप्पल जुस लगायतका सामान म्याद गुज्रिएको भेटियो, अधिकृत रावतले भनिन्, त्यस्तो सामान बरामद गरेर नष्ट गरिएको छ। सामान बरामद गरिएका पसलहरूमा जेसिज चोकमा रहेको ढकाल स्टोर, उद्योग वाणिज्य संघको चोकमा रहेको पञ्चकोशी ट्रेडर्स, दूरसञ्चार अगाडिको पञ्चकोशी सप्लायर्स र वीरेन्द्र चोक नजिकको अरनिको मिनी मार्केट लगायत छन्। शाखाकी अधिकृत रावतको नेतृत्वमा बजार क्षेत्रभित्र रहेका एक दर्जन पसलमा अनुगमन गरिएको थियो। अनुगमनको क्रममा पसलहरूमा मूल्य सूचीसमेत नभएको पाइएको छ। सो क्रममा सबै पसललाई मूल्य सूची राख्न निर्देशन दिइएको थियो। सबै पसलले मूल्य सूची राख्ने प्रतिवद्धता जनाएका छन्, उनले भनिन्। अनुगमनमा इलाका प्रशासन कार्यालय, सुरक्षाकर्मी, जनप्रतिनिधि, उद्योग वाणिज्य संघ लगायतका प्रतिनिधिको सहभागिता थियो। बजारमा दैनिक उपभोग्य वस्तुको मूल्यसमेत बढिरहेको र यसको नियमन महत्वपूर्ण रहेको वडा नं ५ का वडासदस्य सुरेश श्रेष्ठले बताए।"
"दैलेखमा सडकको विषयमा विवाद, प्रहरीमाथि आक्रमणपछि हवाई फायर","दैलेख : जिल्लाको चामुण्डा विन्द्रासैनी नगरपालिकामा सडक बनाउने विषयमा विवाद हुँदा स्थानीय र प्रहरीबीच झडप भएको छ। नगरको वडा नम्बर ४ सातटाकुरामा सडक खन्ने क्रममा शनिबार साँझ भएको विवादले झडपको रुप लिएको हो। झडपका क्रममा एक प्रहरी र २ स्थानीय घाइते भएका छन्। कर्णाली प्रदेश सरकारको २५ लाख र चामुण्डाबिन्द्रासैनी नगरपालिकाको ५ लाखमा बजेटमा धनपायाबाट सातटाकुरानाव सालडाँडा हुँदै जंगलसम्म १३ किलो सडक निर्माण हुँदै थियो। सडक निर्माणका लागि रमेश शाहीको अध्यक्षतामा गठित उपभोक्ता समितिको सट्टा अर्को उपभोक्ता समिति पनि नगरपालिकामा दर्ता गराउन ल्याएको विषयमा विवाद सुरु भएको थियो। विवाद चर्काउन स्थानीय जग्गा धनी कमल शाहीले जग्गा नदिन खोजेका थिए। उनलाई समेत सहमत गराएर सडक खन्न डोजर लगाइरहेका बेला केही उश्रृङ्खल व्यक्तिले विवाद निकालेको नगरपालिका उपप्रमुख तारा शाही खत्रीले बताइन्। विवादपछि प्रहरी बोलाइएको र उश्रृङ्खल समूहले प्रहरीमाथि नै आक्रमण गर्दा झडप भएको खत्रीले जानकारी दिइन्। झडपमा २५ वर्षीय प्रहरी जवान भीमबहादुर सुनार, चामुण्डाविन्द्रासैनी नगरपालिका४ सातटाकुराका २८ वर्षीय कमल शाही र ५५ वर्षीय रमेश शाही घाइते भएको प्रहरीले जनाएको छ। प्रहरी टोलीमाथि आक्रमण भएपछि प्रहरीले दुई राउण्ड हवाई फायर गरेको थियो। हवाई फायर पछि मात्रै स्थिति नियन्त्रणमा आएको प्रहरीको भनाइ छ। घाइते मध्ये कमल शाहीको उपचार दैलेख जिल्ला अस्पतालमा भइरहेको छ भने रमेश शाही र प्रहरी जवान सुनारको उपचार दुल्लू अस्पतालमा भइरहेको छ। ४०४५ जनाले प्रहरीमाथि नै आक्रमण गरेपछि इलाका प्रहरी कार्यालय दुल्लूका प्रहरी निरीक्षक हिक्मत बोहोराको नेतृत्वमा गएको थप प्रहरी टोलीले घटनाको अनुसन्धान सुरु गरेको छ। प्रहरी हवल्दार चन्द्रबहादुर रेउलेको कमाण्डमा रहेको प्रहरी चौकी जम्वुकाँधमा शनिबार रातिदेखि असई प्रेमप्रसाद शर्मालाई खटाइएको छ। सुरक्षाका लागि गएको प्रहरीमाथि आक्रमण भएको घटनाको अध्ययन र मुद्दा प्रक्रियाका लागि आफू परामर्शमा जुटेको दैलेखका प्रमुख जिल्ला अधिकारी युवराज कटेलले जानकारी दिए। नगरपालिकाको माग अनुसार सामाजिक दूरी कायम राखी काम सञ्चालन गर्न अनुमति दिइएको प्रमुख जिल्ला अधिकारी कटेलले बताए।"
बालिका बलात्कार गरी फरार युवा पक्राउ,"विराटनगर : बालिकालाई बलात्कारको आरोपमा प्रहरीले मोरङको मिक्लाजुङबाट आइतबार बिहान एक युवकलाई पक्राउ गरेको छ। पक्राउ पर्नेमा मिक्लाजुङ गाउँपालिका९ का २१ वर्षीय धिरेन मगर रहेका छन्। मोरङ प्रहरीका प्रवक्ता डीएसपी मानबहादुर राईका अनुसार मगर वैशाख १९ गते राति १४ वर्षीया दलित बालिकालाई बलात्कार गररी फरार भएका थिए। राति घरमै सुतिरहेका बेला पुगेका मगरले बालिकालाई बलात्कार गरेको प्रहरीको प्रारम्भिक अनुसन्धानबाट खुलेको छ। आफूमाथि बलात्कार हुन थालेपछि बालिकाले होहल्ला गरेको र मगर त्यहीँबाट फरार बनेको राईले बताए। सुतिरहेका बेला पुगेका मगरले बलात्कार गर्न थालेपछि बालिका चिच्याएर होहल्ला गर्न थालिछन्, उनले भने, ब्यूँझिएर अभिभावक बालिकाको कोठामा पुग्दा घटनामा संलग्न फरार बनिसकेका थिए। फरार रहेका मगरलाई आइतबार मधुमल्लाबाट पक्राउ गरिएको डीएसपी राईले जानकारी दिए। बालिकाको उपचार र स्वास्थ्य परीक्षण विराटनगरको कोसी अस्पतालमा गरिएको थियो। परीक्षण रिपोर्टले बालिका बलात्कृत भएको देखाएको डीएसपी राईले बताए। पक्राउ परेका मगरविरुद्ध जवरजस्ती करणी मुद्दा चलाउन अनुसन्धान थालिएको उनको भनाइ छ।"
धादिङको फुलखर्कमा युवकको हत्या,धादिङ : धादिङको गंगाजमुना गाउँपालिकास्थित फुलखर्कको दाङसिङ देउराली गाउँमा धारिलो हतियार (खुँडा प्रहार) गरी एक युवकको हत्या भएको छ । धान कुट्नको लागि बोकेर मिलमा गइरहेको बेला स्थानीय बोर्डिङका प्रधानाध्यापकसमेत रहेका यम बहादुर गुरुङलाई गाउँकै भिमसेन बुढाथोकीले खुँडा प्रहार गरेका थिए । दुवै हात र खुट्टामा लगातार प्रहार गरेर छिया छिया बनाएपछि बुढाथोकी भागेका थिए । खुडाँ प्रहारबाट गम्भीर घाइते भएका गुरुङलाई हेलिकप्टरबाट उपचारको लागि काठमाडौं लैजाने प्रयास गरेपनि साँझको बेला भएर सम्भव नभएपछि एम्बुलेन्समार्फत जिल्ला अस्पताल धादिङवेशी ल्याउँदै गर्दा बाटोमै मृत्यु भएको हो । खुँडा प्रहारबाट गुरुङको दाहिने हात नाडीभन्दा तल पुरै छिनेको अवस्थामा रहेकाले उपचारका लागि ल्याउँदा छिमेकीहरुले टुक्रेको हात प्लाष्टिकको झोलामा राखेर ल्याएका थिए । खुँडा प्रहार गर्ने बुढाथोकीलाई स्थानीयको सहयोगमा राती नै समातेर प्रहरीलाइ बुझाइएको छ । उनी भगौडा सेना भएको र विगतमा पनि विभिन्न आपराधिक क्रियाकलापमा सामेल भएको व्यक्ति रहेको स्थानीयले जानकारी दिएका छन् ।

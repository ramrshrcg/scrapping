शीर्षक,विवरण
स्थानीय सरकारको भ्रष्टाचार,"जनतालाई सदाचारको पाठ सिकाउनुपर्ने स्थानीय सरकार आफैं भ्रष्टाचारको दलदलमा फसेको छ। मुलुक संघीय संरचनामा गएपछि पहिलोपटक सम्पन्न भएको निर्वाचनबाट शक्तिशाली स्थानीय सरकार गठन भएपछि भ्रष्टाचारको पारो पनि बढिरहेको छ। अख्तियार दुरुपयोग अनुसन्धान आयोगको पछिल्लो प्रतिवेदनअनुसार सबैभन्दा धेरै भ्रष्टाचार स्थानीय तहमा भएको छ। नजिकको सिंहदरबारको उपमा पाएका स्थानीय सरकारबाट हुने गरेको आर्थिक अनियमितता तथा भ्रष्टाचारजन्य गतिविधिले जनतामा वितृष्णा फैलिएको छ। अख्तियारमा परेका आर्थिक अनियमितता तथा गैरकानुनी गतिविधिसँग सम्बन्धित उजुरीमध्ये ३० प्रतिशत स्थानीय सरकारसँग सम्बन्धित मात्रै छन्। संघीय संरचनामा कार्यान्वयनमा जानुअघि सबैभन्दा धेरै उजुरी शिक्षासँग सम्बन्धित हुन्थ्यो। तर अहिले शिक्षासम्बन्धी उजुरी दोस्रो नम्बरमा छ। स्थानीय तहमा हुने अनियमितताअन्तर्गत प्राकृतिक स्रोतसाधनको दोहन, विकास निर्माणका कार्यमा अनियमितता, नियुक्ति, सामाजिक सुरक्षा भत्तामा अनियमितता विषयका उजुरी धेरै छन्। विभिन्न आयोजनामा उपभोक्ता समिति गठन गर्दा वास्तविक उपभोक्ताहरूको भेला नगराई सीमित व्यक्तिको स्वार्थसिद्ध हुने गरी समिति गठन हुने, ती समितिमा बहालवाला शिक्षक र जनप्रतिनिधिसमेत रहनेसम्मका गतिविधि हुने गरेका छन्। सामाजिक सुरक्षाभत्ता वितरणमा दोहोरोपना, अपारदर्शिता तथा मृत्यु भइसकेका व्यक्तिको समेत भत्ता उपलब्ध गराउने तथा किर्ते दस्तखत गरी भत्ता लिनेसम्मका गतिविधि स्थानीय तहमा हुने गरेका छन्। गाउँघरको सिंहदरबार भनिने निर्वाचित प्रतिनिधिबाटै यस्तो हर्कत हुन थालेपछि जनताले कसको विश्वास गर्ने ? घर सम्पन्न प्रमाणपत्र, जग्गा, बाटो, जन्म, मृत्युलगायतका विषयमा सिफारिस गर्दा कानुनविपरीतका, राजस्वमा असर पर्ने गरी पक्की सडकलाई कच्ची भनी सिफारिस गर्ने र व्यक्तिगत स्वार्थका लागि विवाहितलाई अविवाहित भनी सिफारिस गर्नसमेत पछि नपर्नेबाट जनताले कस्तो सुशासनको अपेक्षा गर्ने ? अहिले अधिकांश स्थानीय सरकारले विकासका नाममा सडक, भवन तथा तत्काल देखिन भौतिक संरचना निर्माणमा ध्यान केन्द्रित गरिरहेका छन्। सुशासन, कालोबजारी नियन्त्रण तथा तत्काल नदेखिने तर दीर्घकालसम्म हरेक नागरिकको दैनिकीलाई सहज बनाउन मद्दत पुयाउने विषयमा कमैको मात्र ध्यान गएको छ। तत्काल नतिजा आउने काममा कमाइ पनि प्रशस्तै हुने भएका कारण सबै त्यतातिर लालायित भएका हुन्, जुन नितान्त गलत हो। यस्ता गतिविधि नियन्त्रणमा समाजका हरेक सदस्यको भूमिका रहन्छ। समाजमा हुने हरेक क्रियाकलापमा के ठीक र के बेठीक भनेर छुट्ट्याउने र त्यहीअनुसार हेर्ने दृष्टिकोण स्थापित नभएसम्म भ्रष्टाचार नियन्त्रण गर्न कठिन छ। भ्रष्टाचार निवारण अभियानलाई प्रभावकारी र संस्थागत बनाउन धेरै वर्षको निरन्तर प्रयास चाहिन्छ। हरेक वर्ष भ्रष्टाचार निवारणमा के सुधार भयो त भन्ने अनुभूति नहुञ्जेल भ्रष्टाचार रोकथाममा ठूलो उपलब्धि हुने देखिँदैन। स्थानीय तहमा स्रोत परिचालन र बजेट खर्चमा निगरानी तथा नियन्त्रण फितलो भएकाले संघीयता कार्यान्वयनसँगै भ्रष्टाचार बढेको देखिन्छ। राजनीतिमा हुने पैसाको चलखेल बन्द गर्न निजी क्षेत्र वा व्यापारीबाट पैसा उठाएर वा सरकारमा बस्दा भ्रष्टाचार गरेर पार्टीका लागि चुनाव खर्च जम्मा गर्ने प्रवृत्ति रोक्नुपर्छ। उपल्लो तहबाटै भ्रष्टाचार निवारणका लागि राजनीतिक प्रतिबद्धता हुन जरुरी छ। माथिल्लो तहका राजनीतिज्ञ रोल मोडेल बन्न सके यसको सकारात्मक सन्देश तल्लो तहमा पनि जान्छ। भ्रष्टाचार नियन्त्रणको प्रतिबद्धतालाई व्यवहारमा कार्यान्वयन गर्नुपर्छ। जस्तोसुकै अपराध गरेको भए पनि आफ्नो मान्छे वा पार्टीको मान्छे भनेर जोगाउने प्रवृत्तिको अन्त्य हुनुपर्छ।"
प्रधानमन्त्री ओली गणतन्त्र विरोधी : बाबुराम भट्टराई,"काठमाडौं : पूर्वप्रधानमन्त्री तथा जनता समाजवादी पार्टी (जसपा) का नेता डाबाबुराम भट्टराईले प्रधानमन्त्री केपी ओली गणतन्त्रविरोध भएको आरोप लगाएका छन्। जसपाको काठमाडौंमा जारी सरकारविरुद्धको प्रदर्शनमा सम्बोधन गर्दै नेता भट्टराईले यस्तो बताएका हुन्। पहिलेदेखि नै ओली गणतन्त्र र संघीयताको विरोधी भएको उनले उल्लेख गरे। उनले संविधानमा हुँदै नभएको अधिकार प्रयोग गरी संसद विघटन गरेर प्रधानमन्त्री ओली र राष्ट्रपती विद्यादेवी भण्डारीले असंवैधानिक काम गरेको भन्दै यसको प्रतिकारमा उत्रिन सबैसँग आग्रह गरे। ओलीले राज्यका सबै अंग क्रमश:कब्जा गर्दै लगेको र विभिन्न निकायबाट आफ्ना मान्छे टिपेर नियुक्त गरेको समेत आरोप लगाए। 'संसद विघटन गर्ने, चुनाव घोषणा गरेको नाटक गर्ने अनि मन्त्रिपरिषद् विस्तार गर्ने,' उनले प्रश्न गर्दै भने,' त्यो मिल्छ, कतै मिल्छ ? आफू प्रधानमन्त्री हुँदा संसदन विघटन गरेको स्मरण गर्दै भट्टराई भने,' 'मेरै पालामा पनि संसद विघटन हुँदा ९ महिनासम्म सरकारमा रहेँ। १२ वटा मन्त्रालय खाली थियो। तर मैले कुनै पनि मन्त्री थपिन। बरु भएकै मन्त्रीहरुलाई मन्त्रालयको जिम्मेवारी दिए। नयाँ मन्त्री थप्न नैतिकताले मिल्दैनथ्यो,मिल्दैन पनि।' ओलीमा आफूले जे गरेपनि हुन्छ भन्ने अहंकारले अँध्यारो सुरुङमा देश फसेको भन्दै भने, 'अँध्यारो सुरुङमा देश फस्यो, यसबाट सहजै निस्कन गाह्रो छ।' उनले पुष्पकमल दाहाल 'प्रचण्ड' र माधव नेपाल समूहलाई संयुक्तरुपमा आन्दोलनमा होमिन आग्रह गरे। प्रचण्डनेपाल समूहलाई इंगित गर्दै उनले भने, 'खडगप्रसादले खड्ग प्रहार गरिरहेका छन्। तपाईको टाउकोमा हान्न मात्र बाँकी छ। महेन्द्रको प्रतिगमनलाई ३० वर्ष लाग्यो, ज्ञानेन्द्रको ४ वर्ष लाग्यो अब केपीको कदमलाई केही महिनाभित्रै उल्टाउन सक्छौं, आउनुहोस् संयुक्तरुपमा त्यतातिर लागौं।'"
सरकारी वकिलको राष्ट्रिय सम्मेलन : न्याय दिलाउन अग्रसर,"काठमाडौं : सरकारी वकिलकोे राष्ट्रिय सम्मेलनले नेपालको संविधानले महान्यायाधिवक्तालाई प्रदान गरेको अधिकारको व्यावहारिक प्रयोगमार्फत कसूरदारलाई सजाय र पीडितलाई न्याय दिलाउन अग्रसर रहनेलगायत २२ बुँदे घोषणापत्र जारी गरेको छ। काठमाडौंमा आयोजना गरिएको ३ दिने सम्मेलन शनिबार सम्पन्न भएको छ। सम्मेलनले संविधान र कानुनले सरकारी वकिललाई सुम्पिएको दायित्व व्यावसायिक रूपमा सम्पादन गर्ने प्रतिबद्धतासमेत गरेको छ। यस्तै अपराध अनुसन्धानलाई वस्तुगत र वैज्ञानिक प्रमाणमा आधारित बनाउन अनुसन्धानको प्रारम्भिक चरणदेखि नै उपयुक्त मार्गदर्शन गर्नुपर्ने सरकारी वकिलको जिम्मेवारीलाई प्रभावकारी रूपमा सम्पादन गर्ने प्रतिबद्धता गरिएको छ। सम्मेलनमा संविधान र कानुनले प्रत्याभूत गरेको अपराध पीडितको हकलाई कार्यान्वयनमा ल्याई व्यावहारिक रूपमा अनुभूति गर्ने अवस्था निर्माण गर्नुपर्ने निष्कर्ष निकालेको छ। यस्तै सरकारी वकिलको भूमिकालाई जिम्मेवारीपूर्वक निर्वाह गरी न्यायमा सहज पहुँच कायम हुने दिशामा विशेष क्रियाशीलता देखाउने विश्वाससमेत दिलाइएको छ। मुलुकी अपराध संहिता, २०७४, मुलुकी फौजदारी कार्यविधि संहिता, २०७४ समेतका मुलुकी संहिता कार्यान्वयनमा एकरूपतापूर्ण अभ्यास गर्ने र फौजदारी कसुर (सजाय निर्धारण तथा कार्यान्वयन) ऐन, २०७४ लाई प्रभावकारी रूपमा कार्यान्वयन गर्नेतर्फ उन्मुख हुने, महान्यायाधिवक्ताको कार्यालयले घोषणा गरेको अभियोजन सुधार वर्ष लाई सफल बनाउन क्रियाशील रहने, जनविश्वास प्राप्त र भरोषायुक्त कार्यालयको रूपमा सरकारी वकिल कार्यालयलाई स्थापित गर्ने अठोटसमेत गरिएको छ। सम्मेलनले नेपालको फौजदारी न्याय प्रणालीलाई आधुनिकीकरण गर्ने उद्देश्यले जारी भएका मुलुकी अपराध संहिता, २०७४, मुलुकी फौजदारी कार्यविधि संहिता, २०७४, फौजदारी कसूर सजाय निर्धारण तथा कार्यान्वयन) ऐन, २०७४ समेतका कानुनी व्यवस्थाको कार्यान्वयनको हालसम्मको अभ्यासको समीक्षा गर्दै उक्त कानुनी व्यवस्थाको प्रयोगमा एकरूपता कायम हुने गरी कार्यान्वयन गर्ने प्रतिबद्धता सरकारी वकिलको छ। ती कानुन कार्यान्वयनमा देखिएका समस्यालाई सम्बोधन गर्ने गरी कानुनी एवम् संरचनागत पक्षमा आवश्यक सुधार हुने अपेक्षा राखिएको छ। फौजदारी कसुर (सजाय निर्धारण तथा कार्यान्वयन) ऐन, २०७४ ले कसुरदारको पुनस्र्थापना तथा सुधारका लागि गरेका व्यवस्था अझै पनि पूर्णरूपमा लागू हुन सकेका छैनन्। यस सन्दर्भमा सर्वोच्च अदालतले समेत सो ऐनका लागू नभएका व्यवस्था लागू गर्न आदेशसमेत गरेको सन्दर्भमा प्रोवेसन, प्यारोल, सामुदायिक सेवा, रात्रीकालीन कारावास, सप्ताहन्त कारावास, कैदवापतको श्रम समेतका सम्पूर्ण व्यवस्था लागू गर्नु पर्ने र कारागारको भौतिक अवस्थामा सुधार हुनु पर्नेलगायत प्रस्ताव सम्मेलनले पारित गरेको छ। अपराध कानुन सुधार गर्दा ती कानुनको कार्यान्वयनको प्रभावका बारेमा अनुसन्धानमूलक रूपमा अध्ययन गरिनुपर्ने र त्यस्ता कानुनको सुधारमा अध्ययनको निष्कर्षलाई आधार लिने र सरकारी वकिलको सुझावसमेत लिने व्यवस्था सुनिश्चित गराउनेतर्फ सम्बन्धित निकायको घोषणापत्रमार्फत ध्यानाकर्षण गराइएको छ। डबल लिफ्टको भवनरामशाहपथमा डवल लिफ्टसहित महान्यायाधिवक्ता कार्यालयको आठ तले भवन बनेको छ। साढे दुई वर्ष लगाएर बनेको भवनको प्रधानमन्त्री केपी शर्मा ओलीले बुधबार उद्घाटन गरे। सरकारी वकिलको तेस्रो राष्ट्रिय सम्मेलन र महान्यायाधिवक्ताको कार्यालयको नयाँ भवनको उद्घाटन एकै दिन भएको हो। पुरानो भवन २०७२ वैशाखको भूकम्पले क्षतिग्रस्त भएपछि नयाँ भवन निर्माण कार्य सुरु भएको थियो। भवनका १ सय ७२ वटा कोठा छन्।"
जोखिमपूर्ण पेट्रोल पम्प,"काठमाडौं : २८ मंसिर २०७७ : ललितपुर ग्वार्कोस्थित उज्ज्वल पेट्रोल पम्पअगाडि ट्यांकरमा आगलागी। वारुण यन्त्र प्रयोग गरी समयमै आगलागी नियन्त्रण। ०००यी घटनाले पेट्रोलियम पदार्थको बिक्रीवितरण, ओसारपसार तथा भण्डारणको अवस्था देखाउँछन्। पेट्रोलियम र ग्यास ढुवानी गर्दै गर्दा बाटो र पम्पमा तेल खन्याउने क्रममा भएका दुर्घटना दर्जनौं छन्। अग्निनियन्त्रक टोली समयमै आएका कारण ठूलो क्षति हुनबाट जोगिएको देखिन्छ। तर, दुर्घटना रोकिएको छैन। घना बस्ती र व्यस्त सडकमै पेट्रोल पम्प सञ्चालन गर्दा सहरवासी नै जोखिममा छन्। ललितपुर ग्वार्कोस्थित उज्ज्वल पेट्रोल पम्पअगाडि केही समयअघि ट्यांकरमा भएको आगलागीबाट ठूलो जनधनको क्षति हुन सक्थ्यो। थोरै ढिलो जानकारी आएको भए कल्पना गर्नै नसक्ने गरी क्षति हुन सक्थ्यो, जुद्ध वारुण यन्त्रका प्रमुख लीलाराज गाछाले भने, तत्कालै रेस्पोन्स गरी टिम परिचालन गरेकाले ठूलो दुर्घटनाबाट स्थानीय बासिन्दालाई जोगायौं।गाछाका अनुसार ट्यांकरमा करिब १२ हजार लिटर पेट्रोल थियो। संयोग नै मान्नुपर्छ, ट्यांकर अगाडिको भागमा आगो फैलिँदै गर्दा अग्निनियन्त्रकले निभाएका थिए। आगोको लप्काले ट्यांकरको ट्यांकीलाई टिपेको भए के हुन्थ्यो ? सहजै अनुमान गर्न सकिन्छ, उनले भने, ट्यांकीमा आगो लागेको भए पम्पमा पनि आगलागी हुन्थ्यो र पम्पसँगै स्थानीय घना बस्तीलाई सजिलै आगोको लप्काले भेट्न सक्थ्यो। ठूलो भवितव्य दुर्घटना टर्यो। उनले उपत्यकामा घना बस्ती र सडकमै सञ्चालन भइरहेका यस्ता विनाशकारी बमरूपी पम्पलाई अन्यत्र सार्नुपर्ने सुझाव दिए। उनका अनुसार राजधानीका ९० प्रतिशत पम्पले अति प्रज्वलनशील पेट्रोलियम पदार्थको मापदण्डविपरीत र असुरक्षित तवरबाट व्यवसाय गर्दै आएका छन्। गाछाले भनेजस्तै काठमाडौं उपत्यकामा सञ्चालित अधिकांश पम्पसँग फराकिलो क्षेत्रफल छैन। चारैतर्फ अग्ला पर्खाल लगाइएको छैन। घना बस्तीको घरसँगै टाँसिएका छन्। सुरक्षाको अत्याधुनिक उपकरण छैन। व्यस्त सडकमै टाँसेर सञ्चालनमा छन्। यस्ता पम्पका कारण वरिपरिका बस्तीका साथै बटुवा र सार्वजनिक सवारी साधनसमेत जोखिममा छन्। यस्ता पम्पको फ्युल डिस्पेन्सर बाटोमै पर्छन्। पम्पका कर्मचारीले सडकमै उभिएर इन्धन नोजलबाट सवारी साधनमा खन्याउँछन्। पम्पसँगै वर्कसप, चिया तथा चमेनागृह छन्। बिजुलीको हाई भोल्टेजको तार र ट्रान्सफर्मर असरल्लै छन्। पम्प छेउबाटै सयौं सवारी साधन गुड्छन्। यस्तो अवस्थामा सानो त्रुटिले नै कुनै पनि बेला ठूलो विनाशकारी खतरा निम्तिन सक्छ।सुरक्षाप्रति छैन चासो यो विषयमा सरोकारवाला सबै जानकार रहे पनि जिम्मेवारीबाट पन्छिने गरेका छन्। प्रधानमन्त्री तथा मन्त्रिपरिषद् कार्यालय, उद्योग, वाणिज्य तथा आपूर्ति मन्त्रालय, नेपाल आयल निगम, काठमाडौं महानगरपालिका, नेपाल पेट्रोलियम डिलर्स राष्ट्रिय एसोसिएसनलगायत यसप्रति गम्भीर देखिएका छैनन्। प्रधानमन्त्री कार्यालयले सवारी आवागमनलाई बाधा पर्ने गरी सञ्चालनमा रहेका पम्पको बिक्रीस्थल अन्यत्र स्थानान्तरण गर्न ०७६ पुस १७ गते निगमलाई पत्राचार गरेको थियो। महानगरपालिकाले जोखिमयुक्त पम्पका विषयमा अध्ययन गर्यो। तर, व्यवस्थापनको सवालमा चासो देखाएन। महानगरपालिकाको सहरी सुशासन विभाग प्रमुख हरिबहादुर कुँवरले सडक र घना बस्तीबीच रहेका १८ वटा पम्पको अध्ययन गरी प्रतिवेदन मन्त्रालय र निगमलाई बुझाइएको बताए। हामीले जोखिमयुक्त पम्प सार्नुपर्छ भनेर प्रतिवेदन बनायौं, विभाग प्रमुख कुँवरले भने, कानुन अभावका कारण यस्ता पम्पलाई व्यवस्थापनको सवालमा केही गर्न सकेनौं। कुँवरका अनुसार सडक र घना बस्तीको बीचमा आइपुगेको पम्प सार्न कठिन छ। निगमले उपत्यकाको हकमा पम्प सञ्चालन गर्न कम्तीमा २ रोपनी ६ आना जग्गा चाहिने भनेको छ। तर, बढ्दो सहरीकरणका कारण उपयुक्त जग्गा उपलब्ध हुन कठिन रहेको उनले बताए। संसद्को उद्योग वाणिज्य र श्रम तथा उपभोक्ता हित समितिले ०७६ वैशाख १९ गते जोखिमयुक्त पम्प र ग्यास उद्योगका विषयमा विशेष अनुगमन अध्ययन गर्ने निर्णय गर्यो। तर, त्यसअनुसार काम भएन। पम्पहरूका कारण राजधानीवासी उच्च जोखिममा रहेको विषयमा अध्ययन गर्ने छलफल भए पनि विभिन्न कारणवश अनुगमन हुन सकेन, सभापति विमलप्रसाद श्रीवास्तवले हालै अन्नपूर्ण पोस्ट्सित भने। निगमका प्रवक्ता विनीतमणि उपाध्यायले ट्राफिक व्यवस्थापन प्रयोजनका लागि घना बस्तीको बीच र सडकछेउमै रहेका पम्पको स्थानान्तरणका विषयमा प्रधानमन्त्री कार्यालयबाट पत्र प्राप्त भएको जानकारी दिए। उक्त पत्रका आधारमा उपत्यकाका १८ पम्पलाई स्थानान्तरणको सवालमा तीनपटक पत्राचार गरिए पनि उनीहरू अटेर गरेर बसेको प्रवक्ता उपाध्यायको भनाइ छ। निगमले चापागाउँका बज्रबाराही पेट्रोल पम्प, बालकुमारी पेट्रोल पम्प र टिकाभैरब आयल स्टोर, कालीमाटीको कनक आयल स्टोर, बालाजुको कोत:धुकु आयल स्टोर, थापाथलीका जयन्ती आयल स्टोर र मायाराम भोलाराम, कलंकीका बाबा आयल स्टोर, श्यामा आयल स्टोर र त्रिशूल आयल स्टोर, जडीबुटीको कामख्या आयल स्टोर र तीनकुनेको भ्याली रिकेश आयल स्टोर, बौद्धका जुबी आयल स्टोर र बराल आयल स्टोर, जाउलाखेलका साझा आयल स्टोर, एचपी इन्टरनेसनल र गायत्री आयल स्टोर तथा महाराजगन्जको सीता आयल स्टोरलाई स्थानान्तरण गर्न पत्राचार गरेको हो। हामीले पहिलो पटक डिलरलाई, दोस्रो पटक बागमती डिलर्स एसोसिएसनलाई र तेस्रो पटक पुन: डिलरलाई पत्र लेखेर बिक्रेता विनियमावली २०७५ अनुसार जग्गा खोजेर स्थानान्तरणका लागि पत्राचार गरेका छौं, उनले भने, तर, उनीहरूले कुनै चासो देखाएनन्। निगमका अनुसार ०७६ माघ ८ गते, फागुन ४ गते दोस्रो र मंसिर २६ गते तेस्रो पटक पम्प स्थानान्तरणका लागि डिलरहरूलाई पत्राचार गरिएको थियो। मंसिर २६ गते गरिएको पत्रानुसार सात दिनभित्र (पुस ३ गतेभित्र) निगमको सम्पर्कमा आउन १८ वटै डिलरलाई निर्देशन दिइएको थियो। केही पम्प सञ्चालक मात्रै सम्पर्कमा आएकाले फेरि पत्राचार गर्न लागिएको उपाध्यायले जनाए। पेट्रोल पम्प सञ्चालकको छाता संगठन नेपाल पेट्रोलियम डिलर्स राष्ट्रिय एसोसिएसनका अध्यक्ष लिलेन्द्र प्रधानले जोखिमयुक्त पम्प स्थानान्तरणका विषयमा जानकारी नभएको बताए। जोखिमयुक्त पम्प अन्यत्र सार्ने विषयमा मलाई कुनै जानकारी छैन। यो विषयमा छलफलसमेत भएको छैन, अध्यक्ष प्रधानले भने, मापदण्डले तोकेअनुसार उपत्यकामा पम्प सञ्चालन गर्न वा सार्न जग्गा नै पाइँदैन। यसका लागि सबै सरोकारवाला निकायले गम्भीर रूपमा छलफल गरी समस्याको निकास खोज्नुपर्छ। उनका अनुसार पछिल्लो समय उपत्यकामा जनघनत्व वृद्धि भएको छ। यसको प्रत्यक्ष असर पम्प सञ्चालनमा परेको छ। पम्प सञ्चालन भइरहेको स्थानमा पहिले मानव बस्ती थिएन। अहिले मानव बस्ती बढ्यो। पम्पको क्षेत्रफल साँघुरिँदै गयो, उनले भने, त्यसपछि सडक विस्तारको अभियान सुरु भयो। यस्ता कारणले पम्प अहिले सडकमा आइपुगेको हो। जोखिमयुक्त पम्प सार्ने सवालमा विशेष प्याकेज ल्याएर समस्या समाधान गर्नुपर्छ।०६८ सालमा उपत्यका सडक विस्तार अभियानका कारण अन्यत्र स्थानमा सार्ने भनिएका १८ सहित अन्य पम्प पर्छन्। सडक फराकिलो पार्ने क्रममा उक्त १८ वटा पम्प सडकछेउमै आइपुगेको प्रधानले बताए। अति जोखिमयुक्त पम्पहरूकाठमाडौं उपत्यकामा करिब १ सय ५० वटा पेट्रोल पम्प सञ्चालनमा छन्। यीमध्ये ५ दर्जन पम्प सडक र सघन बस्तीमै सञ्चालित छन्। भक्तपुर ठिमीको बागमती आयल स्टोर, गैरीगाउँ तिनकुनेको भ्याली रिकेश सप्लायर्स, जडीबुटीको कामाख्या आयल स्टोर, बौद्धको जुबी आयल स्टोर र बराल आयल स्टोर, महाराजगन्जको सीता आयल स्टोर, बानेश्वरको थ्री ब्रदर्र्स आयल स्टोर, बानेश्वर शान्ति नगरको हरिसिद्धि आयल स्टोर, त्रिपुरेश्वरथापाथली सडकखण्डको मायाराम भोलाराम आयल स्टोर र जयन्ती आयल स्टोर घना बस्ती र सडकछेउमै छन्। यस्तै टेकुकालिमाटी सडकखण्डको कनक ट्रेड कन्सर्न, कलंकीका श्यामा आयल सेन्टर, त्रिशूल आयल स्टोर र बाबा आयल स्टोर, सोह्रखुट्टेका कोत:धुकु आयल स्टोर र चक्रपथ फ्युल सेन्टर, एकान्तकुनाको गायत्रीदेवी आयल स्टोर, जाउलाखेलका एचपी इन्टरनेसनल इन्क र साझा आयल स्टोर, लगनखेल बसपार्क पछाडिको मञ्जुश्री पेट्रोल सेन्टर, सातदोबाटोजाउलाखेल सडकको सेनाको शान्तिदेवी पेट्रोल पम्प, कुमारीपाटीका महायान पेट्रोल पम्प र मच्छिन्द्र आयल स्टोर, चापागाउँका बज्रबाराही पेट्रोल पम्प, बालकुमारी पेट्रोल पम्प र टीका भैरव आयल स्टोरलगायत घना मानव बस्तीबीचमै सञ्चालन भइरहेका छन्। यस्तो छ मापदण्ड निगम ०२७ पुसमा स्थापना भएको हो। निगमका पूर्वकार्यकारी निर्देशक बच्चुकुमार काफ्लेका अनुसार त्यसभन्दा पहिलेदेखि केही व्यवसायीले भारतबाट इन्धन ल्याएर ड्रममा राखेर बिक्री गर्थे। निगमले पनि त्यो बेला ४ वटा ड्रममा राखेर इन्धन बिक्री गथ्र्याे। निगमले ०३० भदौदेखि व्यावसायिक यात्रा थालेपछि तत्कालीन समयमा आवश्यक पर्ने सामान्य मापदण्ड पम्पको हकमा ल्याएर सञ्चालनका लागि अनुमति दिइयो। त्यतिबेला पनि पम्पहरू मापदण्डभित्रै सञ्चालनमा थिए, काफ्लेले भने, पछिल्लो समय सडक विस्तार, जनघनत्व वृद्धि, पम्पसँगै घना बस्ती विस्तार भएका कारण पम्पको क्षेत्रफल साँघुरिँदै सडकमा आउन बाध्य भएको हो। सरकारले विशेष प्याकेज ल्याएर यस्ता पम्पलाई व्यवस्थित गर्नुपर्ने उनको सुझाव छ। उनका अनुसार चक्रपथबाट हटाउने विषयले पनि चर्चा पायो। तर, उपभोक्ता १० देखि १५ किमि दूरी पार गरी टाढा जान सम्भव नहुने व्यावहारिक पक्ष पनि हेर्नुपर्ने उनको भनाइ छ।निगमले ०५५ सालमा केही व्यवस्थित मापदण्ड कार्यान्वयनमा ल्याएको थियो। परिमार्जन गर्दै कार्यान्वयनमा ल्याइएको बिक्रेता विनियमावलीभित्रै रहेर पम्पहरूलाई सञ्चालन गर्न अनुमति दिइयो। परिमार्जित भएर आएको विनियमावलीअनुसार साधारण बिक्रेता र पेट्रोल बिक्रेताबीचको दूरी ३ सय मिटरभन्दा बढी हुनुपर्छ। पूर्वपश्चिम राजमार्गको हकमा ५ सय मिटर कायम गरिएको छ। उपत्यकामा सय मिटर दूरीमै दुई वटासम्म पम्प छन्। बिक्री केन्द्रमा अनिवार्य २ थान अग्निनियन्त्रक यन्त्र, २ हजार लिटरको पानीको स्टोरेज ट्यांकी, १० लिटर क्षमताको बालुवा भरेको बाल्टिन ८ थान, खन्ने पिक स्टान्डसहित ४, साबेल ४, विद्युत्को आपतकालीन सटअप सिस्टम सबैले देख्ने स्थानमा राख्नुपर्ने, जेनेरेटरदेखि अन्डरग्राउन्ड स्टोरेज ट्यांक र डिस्पेन्सिङ पम्पको दूरी १० मिटर हुनुपर्नेलगायत मापदण्ड छ। तत्कालीन समयमा पम्प सञ्चालन गर्ने मापदण्ड निगमसँग थिएन। उपत्यकाको जनघनत्व कम थियो। त्यो बेला निगमको आग्रहमा व्यवसायीले मापदण्डबिनै पम्प सञ्चालन गरेका थिए।"
भित्रियो कि नयाँ भाइरस !,"काठमाडौं : बेलायतमा नयाँ प्रकारको कोरोना भाइरस फेला परेपछि उक्त मुलुकबाट नेपाल भित्रिएका २ सय ३५ जना नागरिक निगरानीमा परेका छन्। १४ जना क्वारेन्टाइनमा छन्। उनीहरूको स्वाब नमुना संकलन गरी नेपालमा नयाँ भाइरस प्रवेश भएनभएको अध्ययन गरिने स्वास्थ्य तथा जनसंख्या मन्त्रालयले जनाएको छ। मन्त्रालयका प्रवक्ता प्राडा जागेश्वर गौतमले बेलायतबाट सीधै र अन्य मुलुकबाट बेलायत ट्रान्जिट हुँदै आउने नागरिकलाई निगरानीमा राखिएको जानकारी दिए। स्वास्थ्य मन्त्रालयअन्तर्गत इन्सिडेन्ट कमान्ड सिस्टमको बैठकले बुधबार बसेको नयाँ भाइरसको स्वरूप नेपालमा भित्रिएको छछैन भन्नेबारे अध्ययन गर्ने निर्णय गरेको थियो। नयाँ भाइरस संक्रमण देखिएसँगै बेलायतबाट हुने उडान र यात्रु आगमनलाई नेपालमा प्रतिबन्ध लगाइएको छ। नेपाल नागरिक उड्डयन प्राधिकरणले गत बुधबार रातिदेखि लागू हुने गरी बेलायत र बेलायत ट्रान्जिट भएर आउने यात्रुलाई नल्याउन विभिन्न हवाई सेवालाई सर्कुलर गरेको थियो। त्यसअघि नै बेलायतबाट नेपाल भित्रिएकामध्ये केही व्यक्तिको स्वाब संकलन गरी जिन सिक्वेन्सिङद्वारा आनुवंशिक संरचनाको अध्ययन गर्न लागिएको डा गौतमले बताए। मन्त्रालयले पुस पहिलो साता बेलायतबाट आएका नागरिकले अनिवार्य होटल क्वारेन्टाइनमा बस्नुपर्ने र प्रयोगशालामा स्वाब परीक्षण गर्न आग्रह गरेको छ। बेलायतमा असोजमै पहिलो पटक नयाँ भाइरस देखापरेको थियो। अहिले फ्रान्स डेनमार्क, नाइजेरियालगायत मुलुकमा नयाँ स्वरुपको कोरोना भाइरस देखापरेको छ। यस भाइरसले त्रास बढाएको छ। नेपाल स्वास्थ्य अनुसन्धान परिषद् (एनएचआरसी)का कार्यकारी प्रमुख डा प्रदीप ज्ञवालीले बेलायतबाट आएका व्यक्तिको नमुना लिएर जिन सिक्वेन्सिङको प्रक्रिया सुरु गरिने बताए। स्वाब लिइसकिएको छैन। स्वाब लिएको हप्तादश दिनभित्र नतिजा आइसक्छ, डा ज्ञवालीले भने। डा ज्ञवालीका अनुसार दोस्रो पटक गर्न लागिएको आनुवंशिक अध्ययनमा ४०५० वटा स्याम्पल लिएर अध्ययन गरिँदै छ। परिषद्ले आनुवंशिक संरचना अध्ययन गर्दा नेपालमा भेटिएको भाइरस भारत, बंगलादेश र साउदी अरबको भाइरसको प्रकृतिसँग मिल्दोजुल्दो पाइएको थियो। कोरोना भाइरस संक्रमण पुष्टि भएको झन्डै सात महिनापछि पहिलो पटक १५ वटा नमुना संकलन गरेर जिन सिक्वेन्सिङद्वारा आनुवंशिक अध्ययन गरिएको थियो। नयाँ स्वरूपको भाइरस फैलने क्रम तीव्र भएपछि भारत, स्पेन, हङकङसहित ४० भन्दा बढी मुलुकले बेलायतबाट हुने उडान प्रतिबन्ध गरिसकेका छन्। थपिए ५ सय संक्रमित नेपालमा शनिबार कोरोना भाइरसबाट ५ सय जना संक्रमित भएका छन्। मन्त्रालयका अनुसार पछिल्लो २४ घण्टामा २ सय १३ महिला र २ सय ८७ पुरुषमा संक्रमण पुष्टि भएको हो। सक्रिय संक्रमितको संख्या ६ हजार ७ सय ४९ छ। हालसम्म कोरोनाबाट संक्रमितको संख्या २ लाख ५७ हजार ७ सय पुगेको छ। पछिल्लो २४ घण्टामा ५ हजार ४ सय ३४ जनाको पीसीआर परीक्षण गरिएको थियो। ८ सय ४० जना संक्रमणमुक्त भएका छन्। शनिबार तीन जनाको निधन भएको छ। यससँगै कोरोनाबाट मृत्यु हुनेको संख्या १ हजार ८ सय १९ पुगेको छ।"
गन्तव्य बन्दै नयाँ गढी,"मकवानपुर : पूर्वी मकवानपुरको बकैया गाउँपालिका १० मन्थलीस्थित अम्बास लेख रूख झाडीले घेरिएको थियो। कहिलेकाहीँ घाँस दाउरा गर्न र गोठालो जानेले त्यहाँ गढी छ भन्थे। कसैले पत्याएका थिएनन्। तर, एक वर्ष अघिसम्म स्थानीयवासी घाँसदाउरा गर्न मात्र जाने ठाउँमा हिजोआज नयाँ नयाँ मान्छेको उपस्थिति बाक्लिएको छ। उनीहरू यहाँको बारेमा सोधिखोजी गर्छन्, फोटो खिच्छन्। वरिपरिको मनमोहक दृश्यबाट लोभिन्छन्। एक वर्षअघि यहाँ गढी रहेको पत्ता लागेपछि जिल्लाकै महत्त्वपूर्ण पर्यटकीयको रूपमा अम्बास गढी विकास हुँदै गएको हो। झाडी फाँड्ने क्रममा गढी फेला परेको थियो। दुई वर्षअघि जनप्रतिनिधि गाउँ पुग्दा स्थानीयले गढीबारे जानकारी दिएपछि यसको संरक्षण र यसबारे तथ्य खोज्ने काम सुरु भएको हो। स्थानीयले गढी छ हेरेर जानु भनेपछि हामी पुग्यो। त्यहाँ झाडीले छोपिएको अवस्थामा गढीको अवशेष देखेपछि यसको संरक्षणमा जुटेका हौं, बकैया गाउँपालिकाका अध्यक्ष दामोदर खनालले भने, जिल्लाकै पर्यटकीय गन्तव्य बनाउने लक्ष्यका साथ हामी संरक्षणको काम गरिरहेका छौं। गढीभन्दा तल बकैया ठाकुर मन्दिर छ, जुन बकैया नदीको शिर (मुहान) हो। चिसापानी र मकवानपुर गढीपछि यो मकवानपुरमा फेला परेको यो तेस्रो गढी हो। मकवानपुर र ललितपुर सीमाको एक हजार ८७ मिटर अग्लो अम्बास गढी करिब ६ रोपनीमा फैलिएको १० नम्बर वडाध्यक्ष सोमराज तिमल्सिनाले बताए। यहाँ चार दिशामा तोप राख्ने ट्रेन्च राखिएको छ। चारैतर्फ एकै आकारका ढुंगाको गारा छन्, उनले भने, गारो कतै भत्किएका छन्। पुरिएको खाडल पनि देख्न सकिन्छ। यो गढी कहिले बनेको र के सन्दर्भमा प्रयोग भएको हो भन्नेबारे गाउँपालिकाले खोजीकार्य गरिरहेको गाउँपालिका अध्यक्ष खनालले बताए। बकैया गाउँपालिकाको हात्तीसुँडेबाट १५ किलोमिटर उत्तरमा ठिंगन र ललितपुरनजिक रहेको अम्बासगढी मकवानपुर र काठमाडौं उपत्यकाका पर्यटकका लागि उपयुक्त गन्तव्य हुन सक्ने स्थानीयको भनाइ छ। त्यहाँ रहेका बकैया ठाकुर मन्दिर र कालेश्वर मन्दिरमा बर्सेनि जात्रा लाग्ने गर्छ। गाउँमा गढी फेला परेपछि स्थानीयवासी पनि खुसी छन्। अम्बास गढीको प्रचारप्रसार र पूर्वाधार विकास गर्न सके राम्रो पर्यटकीय गन्तव्य बन्न सक्छ, स्थानीय लक्ष्मी माझीले भनिन्। गाउँपालिकाले गढीसम्म पुग्ने बाटो र सिँढी निर्माण गरेको छ। गाउँपालिकाले गुरुयोजना निर्माण गरेरै यस क्षेत्रको विकास गर्छ, उनले भने, गढीको मध्यभागमा भ्यु टावर निर्माण गर्ने पनि योजना बनाएका छौं। उक्त गढी पृथ्वीनारायण शाहले नेपाल एकीकरण गर्दाको समयमा स्थापना गरेको स्थानीयको अनुमान छ। शाहले नेपाल एकीकरणका क्रममा सेना बस्न गढी स्थापना गरेको, तर त्यहाँ उनीहरू रोगी भएपछि छाडेर हिँडेको आफूले सुनेको स्थानीय बुढापाका बताउँछन्। कुन समयमा कसले बनाएको गढी हो, अनुसन्धान हुनुपर्छ, गढीसम्बन्धी खोजकर्ता केदार न्यौपानेले भने, यसको यथार्थ पत्ता लगाए पर्यटन क्षेत्रको रूपमा विकास गर्न सके धेरै राम्रो हुन्छ।"
उपमन्त्री गुओ नेतृत्वको चिनियाँ उच्चस्तरीय टोली काठमाडौंमा,"काठमाडौं : चीनको कम्युनिस्ट पार्टीको अन्तर्राष्ट्रिय विभागका उपमन्त्री गुओ येचौ नेतृत्वको एक उच्चस्तरीय प्रतिनिधिमण्डल आइतबार काठमाडौं आइपुगेको छ। सत्तारुढ दल नेपाल कम्युनिस्ट पार्टी (नेकपा) मा आएको विभाजनले नेपालमा राजनीतिक अस्थिरता बढ्ने देखिएपछि नेपालको राजनीतिक घटनाक्रमबारे जानकारी लिने उद्देश्यले ६ सदस्यीय चिनियाँ टोली नेपाल आएको हो । उपमन्त्री गुओ नेतृत्वको प्रतिनिधिमण्डल नेपालमा चार दिन रहनेछ। त्यस क्रममा राष्ट्रपति विद्यादेवी भण्डारी, प्रधनमन्त्री केपी शर्मा ओली, नेकपाको एक समूहका अध्यक्षद्वय पुष्पकमल दाहाल प्रचण्ड, माधवकुमार नेपाललगायत नेतासँग भेटवार्ता गर्ने तय भएको छ। नेकपा विभाजनपछि चिनियाँ कम्युनिस्ट पार्टीका तर्फबाट नेपाल आउन लागेको गुओ नेतृत्वको यो उच्चस्तरीय भ्रमण टोली हो। नेपालको सरकार चीनतिर ढल्किरहेको आरोप लाग्दै आएको थियो। नेपाल र चीनका दुई कम्युनिस्ट पार्टीबीच भाइचारा सम्बन्ध विकास भएको थियो। नेकपाको स्कुल विभाग र चीनको अन्तर्राष्ट्रिय विभागका तर्फबाट गत वर्ष असोजमा काठमाडौंमा कार्यशाला सम्पन्न भएको थियो। उक्त कार्यशालामा सी चिनफिङ पथबारेको वैचारिक राजनीतिक प्रशिक्षण, लगत्तै चीनका राष्ट्रपति सीको नेपाल भ्रमणलगायत कारण पनि नेपालको कम्युनिस्ट पार्टी चीनतिर ढल्किएको विश्लेषण हुँदै आएको थियो। भारतसँगको सीमा विवादका कारण सम्बन्धमा खटपट भइरहेका बेला चिनियाँसँगको सम्बन्ध विकासले पनि सो खालको विश्लेषण हुँदै आइरहेको थियो। चीनले पनि नेपालमा स्थिरता, सुशासन र विकासका लागि नेकपाको झन्डै दुईतिहाइ जनमतको सरकार आफ्ना लागि पनि भरपर्दो शक्ति हुने विश्वाससाथ सम्बन्ध विकास गरेर लैजान चाहेको थियो। सोही कारण पनि नेकपाभित्रको विवादलाई उसले सोहीअनुसार नै हेर्दै आएको थियो। विवाद मिलाउन उसले यो बीचमा निकै मिहिनेत पनि गरेको थियो। तर, उसले प्रधानमन्त्री केपी शर्मा ओलीले प्रतिनिधिसभा विघटन गर्नेसम्मको कदम चालिहाल्छन् भन्ने विश्वास गरेको थिएन। ओलीको कदमपछि नेकपामा आएको विभाजनले चीनलाई चिन्ता र सक्रियता उत्तिकै मात्रामा बढाएर लगेको छ। त्यसपछि चिनियाँ राजदूत होउ यान्छीले नेकपा नेताहरूसँगको दौडधूप बाक्लो बनाइन्। उनले राष्ट्रपति विद्यादेवी भण्डारी, नेकपाका अध्यक्षद्वय पुष्पकमल दाहाल, माधवकुमार नेपाल, स्थायी समिति सदस्यहरू वर्षमान पुनदेखि कृष्णबहादुर महरासम्म भेट गरेकी थिइन्। यी भेटमा नेकपाको अझै एकता कति सम्भव छ भन्ने उनको चासोको विषय थियो। अध्यक्ष दाहालसँग उनले नेकपाको एकता गराउन अब सम्भव छ ? छैन भनी जिज्ञासा राखेकी खुमलटार स्रोतले बताएको छ। तर, दाहालले पार्टी विभाजन आफ्नो पक्षले नभई ओली पक्षले गरेको र एकता टाढा पुगिसकेको बताएको जनाइएको छ। यो विभाजनको कारणभित्र एमसिसीदेखि विआरआईसम्मलाई हेर्ने दृष्टिकोण र पश्चिमाहरूसम्मको नेपालमा भइरहेको चलखेल कारण रहेको विषयमा शृंखलाबद्ध रूपमा आफ्नो धारणा राखिदिएको स्रोतले बताएको छ। चीनले नेकपाको विभाजनले नेपालमा अस्थिरता झन् बढ्ने र संविधान निर्माणभन्दा अगाडिको अवस्थामा नेपाल पुगेको विश्लेषण गरेको छ। त्यही भएर पनि उसले पार्टीको अन्तर्राष्ट्रिय विभागका उपमन्त्रीलाई नै विभाजनभित्रको कारण खोतल्ने उद्देश्यले काठमाडौं पठाएको हुन सक्ने एक स्रोतले बताएको छ। गुओ अन्तर्राष्ट्रिय विभागमा ३३ वर्षदेखि कार्यरत छन्। विभागका चार जना उपमन्त्रीमध्ये कुओ सबैभन्दा सिनियर नेता हुन्। नेपालको राजनीतिबारे अर्का छिमेकी राजदूत पनि दिल्ली पुगेका बेला उनको भ्रमण हुन लागेको हो।"
५ महिनामा ५ खर्बको आयात,"काठमाडौं : चालू आर्थिक वर्षको पहिलो ५ महिनामा ५ खर्ब २५ अर्बको उपभोग्य वस्तु नेपालमा आयात भएको छ। भन्सार विभागले सार्वजनिक गरेको ५ महिना (साउनमंसिर) को अवधिमा सवा ५ खर्ब रुपैयाँबराबरको उपभोग्य वस्तु भित्रिएको हो। अघिल्लो वर्ष २०७६७७ को पहिलो ५ महिनाको तुलनामा यो वर्षको पहिलो ५ महिनामा ९५९ प्रतिशतले आयातमा गिरावट आएको छ। अघिल्लो वर्षको यही अवधिमा ५ खर्ब ८१ अर्ब रुपैयाँबराबरको उपभोग्य वस्तु आयात भएको थियो। निर्याततर्फ भने झिनो सुधार आएको छ। अघिल्लो वर्षको यही अवधिको तुलनामा यो वर्ष ५१२ प्रतिशतले निर्यातमा वृद्धि भएको छ। तथ्यांकअनुसार यो वर्ष ५० अर्ब रुपैयाँबराबरको नेपाली उत्पादन विभिन्न मुलुकमा निर्यात भएको छ। गत वर्ष यहि अवधिमा ४७ अर्ब ६१ करोड रुपैयाँबराबरको निर्यात भएको थियो। पछिल्लो समयमा निर्यात दर बढ्दो र आयात दर घट्दै गएकाले व्यापार घाटा पनि क्रमिक रुपमा घट्दै गएको छ। अघिल्लो वर्षको पहिलो ५ महिनाको तुलनामा चालु आर्थिक वर्षको ५ महिनामा १०९१ प्रतिशतले व्यापार घाटा घटेको छ। यो वर्ष ५ महिनाको अवधिमा ४ खर्ब ७५ अर्ब रुपैयाँबराबरको व्यापार घाटा भएको छ। गत वर्ष यही अवधिमा ५ खर्ब ३३ अर्ब रुपैयाँबराबरको व्यापार घाटा नेपालले व्यहोरेको थियो। यो वर्ष पहिलो ५ महिनाको अवधिमा नेपालले कुल ५ खर्ब ७५ अर्ब ५५ करोड रुपैयाँबराबरको वैदेशिक व्यापार गरेको छ। अघिल्लो वर्षको यही अवधिको तुलनामा ८४८ प्रतिशत कम वैदेशिक व्यापार भएको हो। कुल व्यापारमा आयातको हिस्सा १४८६ प्रतिशत र निर्यातको हिस्सा ऋणात्मक १२२ प्रतिशत छ। नेपालले यो अवधिमा भारतसँग मात्रै ३ खर्ब ४५ अर्ब ६९ करोड रुपैयाँबराबरको आयात गरेको छ। यस्तै भारततर्फ ३५ अर्ब ३६ करोड रुपैयाँबराबरको निर्यात गरेको छ। चीनबाट ७७ अर्ब ४६ करोड रुपैयाँको विभिन्न वस्तु आयात भएको छ भने नेपालबाट चीनतर्फ ३८ करोड ७० लाखको निर्यात भएको छ। साउनदेखि मंसिरसम्म तरकारी, खाद्यान्न, बोसो र वनस्पति घिउ, पेट्रोलियम पदार्थ, औषधि, प्लास्टिक, आइरन र स्टिल, मेसिनरी उपकरण, विद्युतीय मेसिनरी उपकरण र सवारी साधन सबैभन्दा बढी आयात भएको छ। १ खर्बको कृषिजन्य वस्तु आयात पछिल्लो ५ महिनाको अवधिमा सबैभन्दा बढी कृषिजन्य वस्तु आयात भएको छ। १ खर्ब ९ अर्ब ३२ करोड रुपैयाँबराबरको विभिन्न प्रकारका कृषिजन्य वस्तु आयात भएको छ। यो तथ्याँक मसलाबाहेकको हो। भन्सारको तथ्यांकअनुसार कृषिजन्य वस्तुमध्ये पनि सबैभन्दा बढी खाद्यान्नको आयात भएको छ। ५ महिनामा ३३ अर्ब ३ करोडको गहुँ, मकै, कोदो, धान, चामल, फापर र जुनेलो आयात भएको छ। यसमध्ये १३ अर्ब ३३ करोड रुपैयाँबराबरको विभिन्न प्रकारको चामल आयात भएको छ। तथ्याँकअनुसार खाद्यान्नपछि २३ अर्ब ५२ करोड रुपैयाँबराबरको बोसो र वनस्पति घिउ तथा १६ अर्बको तरकारी आयात भएको छ। यस्तै ५९ करोड रुपैयाँबराबरको जिउँदो खसीबोका, गाईभैसी, भेडा, ५६ करोड ५४ लाखको माछा, ८४ करोड ८९ लाखको डेरीजन्य पदार्थ, ७ अर्ब १३ करोडको फलफूल, ४ अर्बको कफी तथा चिया, ७ अर्बको तेलहन बीउ, ६ अर्ब ७६ करोडको चिनी तथा चिनीजन्य पदार्थ, ३ अर्ब ७७ करोड रुपैयाँबराबरको विभिन्न खाद्यान्नको पिठो आयात भएको छ।"
विभाजित नेकपाका दुवै समूहको आज पनि बैठक,"काठमाडौं : विभाजित नेपाल कम्युनिस्ट पार्टी (नेकपा)का दुवै समूह आगामी रणनीति तय गर्न आज पनि आन्तरिक बैठक जारी रहेका छन्। प्रधानमन्त्री केपी शर्मा ओलीले नेतृत्व गरेको समूह र पुष्पकमल दाहाल प्रचण्डर माधवकुमार नेपाल समूहको शीर्ष नेतादेखि जनवर्गीय संगठनका बैठक र प्रशिक्षण, छलफल जारी रहेको छ। ओली समूहले सोमबारै पार्टीको विधान संशोधन गर्दै केन्द्र्रीय समिति ११९९ सदस्यीय पुर्याएको थियो। उसले विधानसमेत संशोधन गरी पार्टीका आधिकारिक दस्ताबेज र पत्रहरूमा प्रथम अध्यक्षको मात्र हस्ताक्षर चल्ने व्यवस्था गरेको छ। संशोधित विधानलाई केन्द्रीय समितिबाट अनुमोदन गराएर यो पक्षले निर्वाचन आयोगमा विधान संशोधनसहित सबै कागजपत्र बुझाएको छ। पोखरेल सचिवालय सदस्य र अन्य नेता स्थायी समितिका सदस्य हुन्। जनवर्गीय संगठनहरूको कामको संयोजन गर्न स्थायी समिति सदस्य टोपबहादुर रायमाझीलाई जिम्मा दिइएको छ। उपत्यकाको कामको जिम्मा केन्द्रीय सदस्य कृष्णगोपाल श्रेष्ठलाई दिइएको छ। संविधानले मुलुकको सार्वभौमसत्ता र राजकीय सत्ता नेपाली जनतामा निहीत रहेको कुरा स्पष्ट गरेकाले सदनमा बहुमतप्राप्त दलबाट सर्वसम्मत रूपमा निर्वाचित दलका नेता र त्यसै हैसियतमा निर्वाचित प्रधानमन्त्रीले ताजा जनादेशको माग गर्नु र सबै विषयको छिनोफानो जनताको अभिमतबाट खोजिनु लोकतान्त्रिक, संविधानसम्मत र स्वाभाविक कदम भएको पनि ओली पक्षको केन्द्रीय समितिले निष्कर्ष निकालेको छ। प्रचण्डनेपाल समूहले आज ७७ जिल्ला स्तरीय कार्यकर्ता भेला गर्दै छ। उक्त भेलामा एकीकृत पार्टीलाई कसरी अगाडि बढाउने र एकताविरुद्धका भ्रमलाई कसरी चिर्ने र प्रतिगामी कदमविरुद्ध कसरी संघर्ष अगाडि बढाउन अभिमुखीकरण कार्यक्रम संचालन गर्न लागेको हो। यो समूहको केन्द्रीय समिति बैठकले पहिलो चरणको आन्दोलनका कार्यक्रम तय गरेको छ। बैठकले प्रवक्ता नारायणकाजी श्रेष्ठको नेतृत्वमा केन्द्रीय संघर्ष समिति गठन गरेको छ। २ हजार ५ सय १ जना रहने गरी प्रवक्ता श्रेष्ठको नेतृत्वमा केन्द्रीय संघर्ष समिति र यसको एउटा सचिवालय बिहीबारको बैठकले गठन गरेको हो। प्रचण्डनेपाल समूहले एकीकृत पार्टीलाई सशक्त रूपमा अगाडि बढाउने, षड्यन्त्र र भ्रम चिर्ने तथा प्रतिगमन र षड्यन्त्रविरुद्ध आन्दोलन कसरी लैजाने भन्ने विषयमा अभिमुखीकरण कार्यक्रम चलाउने निर्णय गरेको छ। संघर्ष र संगठनको काम प्रभावकारी बनाउन बैठकले सातै प्रदेशभित्रको स्थायी समिति सदस्य, प्रदेश पदाधिकारीलाई आआफ्नो कार्यक्षेत्रमा तत्काल गई परिचालन हुन पनि निर्देशन गरेको छ। केन्द्र, प्रदेश र जिल्ला संगठनको कार्ययोजनाका सवालमा आवश्यक निर्णय लिने अधिकार केन्द्रीय समिति बैठकले स्थायी समितिलाई दिएको छ।"
"'मन्त्री फेरिदैमा झस्किनु पर्दैन, अनुशासनमा रहेर काम गर्नुस् : पर्यटनमन्त्री ढकाल","काठमाडौं : संस्कृति, पर्यटन तथा नागरिक उड्डयनमन्त्री भानुभक्त ढकालले मुलुकको अर्थतन्त्रको दरिलो आधारका रुपमा रहेको पर्यटन क्षेत्रलाई गतिशील बनाउन नीतिगत सुधारका साथ प्रभावकारी योजना अघि बढाइने बताएका छन्। शुक्रबार पर्यटन मन्त्रालयको जिम्मेवारी पाएका मन्त्री ढकालले सिंहदरबारमा आइतबार पदभार ग्रहण गर्दै मन्त्रालयको कानुनी समस्या सुल्झाउन तत्काल गरिनुपर्ने निर्णय र मन्त्रिपरिषद्मा रोकिएका तथा सरोकारवाला मन्त्रालयसँग गर्नुपर्ने समन्वय सहजीकरणका लागि पहल गर्ने विश्वास दिए। अतिरिक्त सुविधा र सेवाका निम्ति मन्त्रीप्रति कोही व्यक्ति लालहीत हुनु नपर्ने उनको भनाइ थियो । स्वाभिमान र इमानलाई बन्दक राखेर अतिरिक्त सुविधा र पैसा कमाउनु आफ्नो राजनीतिक उद्देश्य नरहेकाले मन्त्रालयभित्रका विकास योजना आर्थिक मितव्ययी र पारदर्शी ढङ्गले अघि बढाइनुपर्नेमा उनले जोड दिए। उनले पर्यटन मन्त्रालय मातहत ठूला क्षेत्र, धेरै ठाउँमा थला पर्दै, पारिँदै आएकाले कसरी समाधान गर्ने भन्ने चुनौती रहेको उल्लेख गर्दै सरोकारवालासँग समन्वयात्मक ढङ्गले काम गर्दा नै सफलता हासिल हुने विश्वास व्यक्त गरे। मन्त्री बद्लिएर पनि सरकार र कार्यनीति बद्लिएको छैन भन्दै मन्त्री ढकालले योजना समयमै सम्पन्न गर्ने परिपार्टीको विकास गर्न मातहत निकायलाई निर्देशन दिनुभयो । उनले मुलुक चुनावी माहोलमा गएकाले राजनीतिक रङ्गले मन्त्रालयलाई असर नगरोस् भन्नेतर्फ सजक रहेर सेवा प्रवाहलाई चुस्त र पारदर्शी बनाइनुपर्नेमा जोड दिए। यसअघि स्वास्थ्य तथा जनसङ्ख्या मन्त्रालयको जिम्मेवारीमा रहेका मन्त्री ढकाल पर्यटनमन्त्री बनेका हुन्। शुक्रबार प्रधानमन्त्री केपी शर्मा ओलीले मौजुदा मन्त्रिपरिषद्मा नौ सदस्य नयाँ थप गर्दै केही मन्त्रीको जिम्मेवारी हेरफेर गरेका थिए। मन्त्री ढकालको यो तेस्रो मन्त्रालयको जिम्मेवारी हो । यसअघि करीब १४ महीना न्याय, कानून तथा संसदीय मामिला मन्त्रालय र पछिल्लोपटक १३ महिना स्वास्थ्य तथा जनसङ्ख्यामन्त्री बन्नुभएको थियो । कोभिड१९ महामारीको सामना गर्ने अप्ठ्यारो अवस्थामा स्वास्थ्यमन्त्रीको जिम्मेवारी पाउँदा शक्तिशाली विकसित ठूला राष्ट्रले दिन नसकेको स्वास्थ्य सेवा जनतालाई दिलाउन सफल भएको र पछिल्लो पटक देशका सबै गाउँपालिकामा स्वास्थ्य सेवा विस्तार गर्नेजस्ता स्वास्थ्य क्षेत्रमा नयाँ क्रान्ति ल्याउनेगरी काम भएको उनले उल्लेख गरे। मन्त्री ढकालले स्थायी सरकार बनेपछि राजनीतिक दुर्घटना र पार्टीभित्रको दुर्घटनापछि पर्यटनमन्त्रीको जिम्मेवारीमा आएको पनि उल्लेख गरे। यसअघि पदभार ग्रहण गर्दै मन्त्री ढकालले पहिलो निणर्यका रुपमा सङ्घीय मन्त्रालयका बेरुजु जो जसका नाममा छ तत् निकायलाई नै बेरुजुको लगत हस्तान्तरण गर्ने निणर्य मन्त्रिपरिषद्मा लैजाने हस्ताक्षर गरे। पर्यटन मन्त्रालयका सचिव यादवप्रसाद कोइरालाले देशलाई समृद्धिको दिशामा लैजाने प्रमुख आधार पर्यटन र ऊर्जा क्षेत्र रहेको भन्दै महामारीबाट बढी प्रभावित भएको पर्यटनलाई गतिशील तुल्याई बढीभन्दा बढी अर्थोपार्जन हुनेगरी योजनाबद्ध कार्यक्रम अघि बढाउन मन्त्रालय रणनीतिकरुपमा लागिपर्ने बताए। उनले कोभिडपछि नेपालमा उल्लेख्य सङ्ख्यामा पर्यटक आउनसक्ने भएकाले सोहीअनुरुप पर्यटकीय पूर्वाधार विकास, उनीहरुको बसाई लम्ब्याउनेजस्ता काममा मन्त्रालयले सहजीकरणको भूमिका निर्वाह गर्ने उल्लेख गरे। मन्त्रालय मातहतका राष्ट्रिय गौरवका आयोजनाको प्रभावकारिताका लागि विशेष ध्यान दिइने पनि उनको भनाइ छ । आयोजनाअन्तर्गत, निर्माणाधीन गौतमबुद्ध अन्तरराष्ट्रिय विमानस्थल, पोखरा क्षेत्रीय अन्तरराष्ट्रिय विमानस्थल र बारामा प्रस्थावित निजगढ अन्तरराष्ट्रिय विमानस्थल छन् । सो अवसरमा मन्त्रालय मातहतका पर्यटन विभाग, पुरातत्व विभाग, क्यान, नेपाल वायुसेवा निगम (नेपाल एयरलाइन्स), नेपाल पर्यटन बोर्डलगायत संस्थाका प्रमुख एवं प्रतिनिधिले मन्त्री ढकाललाई बधाई ज्ञापन गर्दै आफ्ना गतिविधिबारे जानकारी गराएका थिए।रासस"
रोजगारी सिर्जना र ठगी नियन्त्रण प्राथमिकतामा : मन्त्री चौधरी,"काठमाडौं : नवनियुक्त श्रम, रोजगार तथा सामाजिक सुरक्षामन्त्री गौरीशंकर चौधरीले स्वदेशमै रोजगारी सिर्जना तथा वैदेशिक रोजगारीमा देखिएको बेथिति अन्त्य नै आफ्नो प्राथमिकता रहेको बताएका छन्। मन्त्रालयमा आइतबार पदबहालीपछि सञ्चारकर्मीसँग कुराकानी गर्दै उनले कोभिड१९ का कारण वैदेशिक रोजगारीमा आएको सङ्कुचन, आन्तरिक श्रम बजारमा देखिएको बेरोजगारीको समस्यालाई समाधान गर्न आफ्नो ध्यान केन्द्रित हुने बताए। 'कोरोनाले व्यापार व्यवसाय नराम्ररी प्रभावित भएका छन्, रोजगारी कटौती भएको अवस्था छ, स्वदेशमै रोजगारीको वातावरण निर्माण गर्नेतर्फ लागि पर्छु', उनले भने। मन्त्री चौधरीले आन्तरिक श्रम बजारमा प्रवेश गर्ने जनशक्ति बेरोजगार हुनुपर्ने अवस्थालाई अन्त्य गर्दै सामाजिक सुरक्षा योजनालाई प्रभावकारी ढङ्गबाट कार्यान्वयनमा लैजाने बताए। वैदेशिक रोजगारीका क्षेत्रमा देखिएको बेथितिको अन्त्य गर्न आफू क्रियाशील हुने प्रतिबद्धता व्यक्त गर्दै उनले वैदेशिक रोजगारीलाई व्यवस्थित, मर्यादित बनाउन लागिपर्ने जनाए। उनले मन्त्रालयबाट सम्पादन हुँदै आएका कामकारवाही र अब गर्नुपर्ने कामका बारेमा छलफल गरेर अगाडि बढ्ने बताए। 'अहिलेसम्म मन्त्रालय कसरी अगाडि बढिरहेको छ, विगतको अभ्यासलाई समीक्षा गरेर अगाडि बढ्छु', उनले भने। वैदेशिक रोजगारीमा देखिएको ठगी नियन्त्रण गर्न आफू खरोरुपमा उत्रने बताउँदै भने, 'बाध्यताले वैदेशिक रोजगारीमा गएका वा जान लागेका युवा कुनै पनि हालतमा ठगिनु हुँदैन भन्ने मेरो मान्यता छ।' वैदेशिक रोजगार व्यवसायीले पनि पारदर्शीरुपमा काम गर्नुपर्नेमा जोड दिए।"
प्रदेश १ का तीन मन्त्रीद्वारा सामुहिक राजीनामा,"विराटनगर : प्रदेश १ का तीन मन्त्रीले आइतबार बिहान सामुहिक राजिनामा दिएका छन्। सामाजिक विकास मन्त्री जिवन घिमिरेसहित सामाजिक विकास राज्यमन्त्री जयमाया गजमेर र उद्योग, वन तथा पर्यटन राज्यमन्त्री विजयकुमार विश्वासले सामुहिक राजिनामा दिएका हुन्। नेपाल कम्युनिष्ट पार्टी (नेकपा)मा केन्द्रमा देखिएको विवादसँगै मुख्यमन्त्री शेरधन राईले शनिबार आर्थिक मामिला तथा योजनामन्त्री इन्द्रबहादुर आङ्बोलाइ पदमुक्त गरेको भोली पल्ट तीन मन्त्रीको सामुहिक राजिनामा आएको हो। प्रचण्डमाधव पक्षका आङ्बोलाई पदमुक्त गरेसँगै सोही पक्षका तीन मन्त्रीले पनि राजिनामा दिएका हुन्। आफू विरुद्धको अविश्वासको पत्रमा हस्ताक्षर गराउँदै हिँडेको भन्दै आर्थिक मामिला तथा योजनामन्त्री इन्द्रबहादुर आङ्बोलाई मुख्यमन्त्रीले पदमुक्त गरेका थिए। यसैबीच आज मुख्यमन्त्री राईविरुद्ध अविश्वासको प्रस्ताव दर्ता गर्ने तयारीमा प्रचण्डमाधव पक्ष लागेको छ। अविश्वास प्रस्ताव दर्ता गराउन प्रदेशसभा सदस्यहरु विराटनगरमा भेला हुन थालेका छन्।"
प्रदेश १ को प्रदेशसभा बैठक माघ ७ गते,"विराटनगर : प्रदेश नं १ को प्रदेशसभाको सातौं तथा हिउँदे अधिवेशन आगामी माघ ७ गते बस्ने भएको छ । प्रदेश नं १ को मुख्यमन्त्री तथा मन्त्रिपरिषद्को आइतबार बिहान बसेको बैठकले सो दिन अपराह्न २ बजे बैठक बस्ने निर्णय गरेको आन्तरिक मामिला तथा कानुनमन्त्री हिक्मतकुमार कार्कीका स्वकीय सचिव रवि खनालले जानकारी दिए। प्रदेशसभाको यसअघि छैठौं तथा बजेट अधिवेशन गत साउन ९ गते बसेर अन्त्य भएको थियो । यस्तै प्रदेश १ का मुख्यमन्त्री शेरधन राईविरुद्ध अविश्वासको प्रस्ताव दर्ता भएको छ। नेपाल कम्युनिष्ट पार्ट (नेकपा) प्रचण्डनेपाल समूहका सांसदहरूले आइतबार बिहान राईविरूद्ध प्रदेशसभा सचिवालयमा अविश्वास प्रस्ताव दर्ता गरेका हुन्। नेकपामा केन्द्रमा देखिएको विवादसँगै मुख्यमन्त्री राईले शनिबार आर्थिक मामिला तथा योजनामन्त्री इन्द्रबहादुर आङ्बोलाई पदमुक्त गरेको भोलीपल्ट तीन मन्त्रीले सामूहिक राजीनामा दिएका छन्। सामाजिक विकास मन्त्री जिवन घिमिरेसहित सामाजिक विकास राज्यमन्त्री जयमाया गजमेर र उद्योग, वन तथा पर्यटन राज्यमन्त्री विजयकुमार विश्वासले सामूहिक राजीनामा दिएका हुन्।"
प्रतिनिधिसभा विघटनविरुद्ध काठमाडौंमा जसपाको प्रदर्शन (तस्बिर),"काठमाडौं : प्रधानमन्त्री केपी शर्मा ओलीको सिफारिसमा राष्ट्रपतिले प्रतिनिधिसभा विघटन गरेको विरोधमा जनता समाजवादी पार्टीले आज काठमाडौंमा विरोध प्रदर्शन गरेको छ। ओलीको असंवैधानिक, अलोकतान्त्रिक र प्रतिगमनकारी कदमको विरुद्ध प्रदर्शन गरिएको पूर्वप्रधानमन्त्री डा बाबुराम भट्टराईको प्रेस सल्लाहकार विश्वदीप पाण्डेले जानकारी दिए। उनका अनुसार शान्तिबाटिकाबाट सुरू भएको र्याली बागबजार, पुतलीसडक, भद्रकाली परिक्रमा गरी शान्तिबाटिकामा पुगेर समापन हुनेछ। र्यालीमा जनता समाजवादी पार्टीका शीर्ष नेताहरु बाबुराम भट्टराई, उपेन्द्र यादव, राजेन्द्र महतो, राजेन्द्र श्रेष्ठ, हिसिला यमी, गंगा श्रेष्ठ, नवराज सुवेदी लगायत कार्यकर्ताको बाक्लो उपस्थिति रहेको छ। सभालाई शीर्ष नेताले सम्बोधन गर्ने कार्यक्रम रहेको छ। गत आइतबार प्रधानमन्त्री ओलीले प्रतिनिधि सभा भंग गरेका थिए। नेकपाको प्रचण्डमाधव समूह, कांग्रेस र जनता समाजवादी (जसपा)ले ओलीको कदमले देशलाई गम्भीर संकटतिर धकेलेको भन्दै उनीहरुले विरोध गर्दै आएका छन्।"
"२४ घण्टामा थप ४८१ जनामा कोरोना संक्रमण, ६ को मृत्यु, ७३१ डिस्चार्ज",काठमाडौं : पछिल्लो २४ घण्टामा ४८१ जनामा कोरोना भाइरस (कोभिड१९) संक्रमित थपिएका छन्। संक्रमित हुनेमा १७९ महिला र ३०२ पुरुष रहेका छन्। नयाँ थपिएकासहित कोरोना संक्रमितको संख्या २ लाख ५८ हजार १८१ पुगेको छ। यस्तै आइतबार ७३१ जना डिस्चार्ज भएका छन्। योसहित हालसम्म कोरोना जित्नेको संख्या २ लाख ४९ हजार ८६३ पुगेको स्वास्थ्य मन्त्रालयले जनाएको छ। मन्त्रालयका अनुसार निको हुनेको दर ९६८ प्रतिशत हो। देशभर सक्रिय संक्रमितको संख्या भने ६ हजार ४९३ रहेको छ। अहिलेसम्म कोरोनाबाट मृत्यु हुनेको संख्या १८ सय २५ पुगेको मन्त्रालयले जनाएको छ। आइतबार कोरोनाबाट थप ६ जनाको मृत्यु भएको छ। यस्तै अहिले ३६९ जना क्वारेन्टिन र ६ हजार ४९३ आइसोलेसनमा रहेको मन्त्रालयले जनाएको छ। कोरोनाका गम्भीर बिरामी २३५ जनाको आइसीयूमा र ५३ जनाको भेन्टिलेटरमा उपचार भइरहेको मन्त्रालयले जनाएको छ।
संखुवासभामा प्रहरी र विप्लव समूहबीच गोली हानाहान,"खाँदबारी : संखुवासभाको चैनपुर नगरपालिका४ मैदानेमा नेत्रविक्रम विप्लव समूह र प्रहरीबीच गोली हानाहान भएको छ। आइतबार दिउँसो बरिव ३ तिर विप्लब समूह कार्यकर्ता र प्रहरीबीच भिडन्त भएको जिल्ला प्रहरी कार्यालयका डीएसपी नवराज मल्लले जानकारी दिए। यस अघि पनि विप्लव समूह र प्रहरीबीच संखुवासभामा २ दुई स्थानमा गोली हानाहान भएको थियो। विप्लव कार्यकर्ताले प्रहरीको नियमित गस्तीमाथि गोली प्रहार गरे पछि प्रहरीले जवाफी फाइरिङ गरेको डीएसपी मल्लले बताए। डीएसपी मल्ले भने, त्यस क्षेत्रमा लुकेर बसेको विप्लवका जिल्ला इन्चार्ज उत्तरकुमार भनिने युवराज राई समेतका विप्लव कार्यकर्ताले प्रहरीले गोली चलाएको हो। विप्लव समूहले आक्रमणको प्रयास गरेपछि प्रहरीले गोली चलाएको उनले बताए। प्रहरीले फायरिङ खोलेपछि विप्लव कार्यकर्ता भागेको डीएसपी मल्लले जानकारी दिए। प्रहरीले विप्लव समूहले प्रयोग गरेका केही विष्फोटक सामाग्री समेत सोही स्थानबाट बरामद गरेको बताइएको छ। गोली चलेपनि मानवीय क्षति नभएको प्रहरीले जानकारी दिएको छ। स्थानीयका अनुसार दुवै पक्षबीच केहीबेर गोली हानाहान भएको थियो। घटनापछि उनीहरुको खोजीका लागि थप प्रहरी परिचालन गरिएको डीएसपी मल्लले जानकारी दिए। मैदानेमा गत मंसिर १ मा पनि प्रहरी र विप्लव समूहबीच गोली हानाहान भएको थियो। त्यसैगरी २०७६ असारमा पनि जिल्लाकै सिलिचोङ गाउँपालिका१ मा प्रहरी र विप्लव समूहबीच गोली हानाहान भएको थियो।"
"तत्काल स्कुल नखोल्नु, वैकल्पिक सिकाइलाई प्राथमिकता दिनू : नगर प्रमुख श्रेष्ठ","भक्तपुर : मध्यपुरथिमि नगरपालिकाले तत्काल आफ्नो नगर क्षेत्रका विद्यालय सञ्चाल गर्न अनुमति नदिने भएको छ । कोभिड१९ को महामारीका कारण गत चैतदेखि विद्यालय बन्द छन्। विभिन्न नगरपालिकाले भौतिकरुपमा नै विद्यालय सञ्चालनमा ल्याए पनि मध्यपुरथिमिले भने कोरोना भाइरस सङ्क्रमणको जोखिम उच्च रहेको जनाउँदै तत्काल विद्यालय सञ्चालनमा नल्याउने भएको हो । निजी तथा आवासीय विद्यालय अर्गनाइजेशन नेपाल मध्यपुरथिमि नगर कार्यसमितिले आइतबार आयोजना गरेको बधाइ, शुभकामना तथा अन्तक्र्रिया कार्यक्रममा नगर प्रमुख मदनसुन्दर श्रेष्ठले कोरोना भाइरसको उच्च जोखिम रहेको अहिलेकै अवस्थामा नगरपालिकाले विद्यालय सञ्चालन गर्न अनुमति नदिने जानकारी दिए। । 'अहिले भर्चुअल माध्यमबाट विद्यालय सञ्चालन भइरहेका छन्, परीक्षा सञ्चालन भइरहेका छन्,' भने, 'यसैगरी भर्चुअल कक्षा सञ्चालन गरौँ, यसलाई पनि प्रभावकारी ढङ्गले लान सके उपलब्धि हासिल गर्न सकिन्छ भन्ने अनुभव प्राप्त भइसक्यो, अर्को निर्णय नभएसम्म यसैगरी पढाइ गराऔँ ।' कार्यक्रममा सहभागी विद्यालय सञ्चालकले भने अन्य जिल्ला र नगरपालिकाले भौतिकरुपमा नै विद्यालय सञ्चालन गर्न शुरु गरेकाले मध्यपुरथिमिले पनि सञ्चालन गर्न रोक्न नहुने जिकिर गरे। सहभागीले भर्चुअल कक्षामा सबै विद्यार्थीलाई समावेश गर्न नसकिएको जनाउँदै स्वास्थ्य मापदण्ड पालना गरी सुरक्षाका उपाय अवलम्बन गरेर भौतिकरुपमा कक्षा सञ्चालन गर्नुपर्ने बताए। कार्यक्रममा प्याब्सन केन्द्रीय कार्यसमितिका उपाध्यक्ष दीपिका थापा, प्याब्सन केन्द्रीय कार्यसमितिका सहकोषाध्यक्ष गणेशबाबु पोखरेल, प्याब्सन भक्तपुरका अध्यक्ष चन्द्रकुमार अधिकारी, हिसान केन्द्रीय कार्यसमितिका सदस्य वीरेन्द्र जयनालगायतले शिक्षा क्षेत्रमा आएको समस्या र चुनौतीका बारेमा चर्चा गरे। मध्यपुर प्याब्सन कार्यसमितिका अध्यक्ष निलेश आचार्यले कोरोना भाइरसको महामारीका बीच शिक्षा क्षेत्र निकै चपेटामा परेको जनाउँदै सरकारले शुरुमै विद्यालय सञ्चालन नीति नबनाउँदा समग्र शिक्षा क्षेत्र नै धराशायी बनेको बताए। मध्यपुर प्याब्सनका कोषाध्यक्ष एवं नगरपालिका शिक्षा समिति सदस्य सुमन बस्नेतले मध्यपुरथिमिका विद्यालयको अवस्थाबारे जानकारी गराए। कार्यक्रममा अध्यक्ष आचार्यले देशमै पहिलोपटक मध्यपुरथिमि नगरपालिकाले एशियन टाउनस्केप अवार्डबाट पुरस्कृत भएकामा बधाई दिँदै नगर प्रमुख श्रेष्ठलाई सम्मानपत्र प्रदान गरे। त्यसैगरी करातेमा दोहोरो स्वर्ण पदक विजेता मध्यपुरथिमिका खेलाडी मन्देकाजी श्रेष्ठलाई पनि अध्यक्ष आचार्यले सम्मान गरे।रासस"
उपत्यकामा थप २०८ जनामा कोरोना संक्रमण,काठमाडौं : आइतबार काठमाडौं उपत्यकामा थप २०८ जनामा कोरोना भाइरस (कोभिड१९) संक्रमण देखिएको छ। ८३ महिला र १२५ पुरुषसहित २०८ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। यस्तै पछिल्लो २४ घण्टामा उपत्यकाकासहित ४८१ जनामा कोरोना भाइरस (कोभिड१९) संक्रमित थपिएका छन्। संक्रमित हुनेमा १७९ महिला र ३०२ पुरुष रहेका छन्। नयाँ थपिएकासहित कोरोना संक्रमितको संख्या २ लाख ५८ हजार १८१ पुगेको छ। यस्तै आइतबार ७३१ जना डिस्चार्ज भएका छन्। योसहित हालसम्म कोरोना जित्नेको संख्या २ लाख ४९ हजार ८६३ पुगेको स्वास्थ्य मन्त्रालयले जनाएको छ। मन्त्रालयका अनुसार निको हुनेको दर ९६८ प्रतिशत हो। देशभर सक्रिय संक्रमितको संख्या भने ६ हजार ४९३ रहेको छ। अहिलेसम्म कोरोनाबाट मृत्यु हुनेको संख्या १८ सय २५ पुगेको मन्त्रालयले जनाएको छ। आइतबार कोरोनाबाट थप ६ जनाको मृत्यु भएको छ। यस्तै अहिले ३६९ जना क्वारेन्टिन र ६ हजार ४९३ आइसोलेसनमा रहेको मन्त्रालयले जनाएको छ। कोरोनाका गम्भीर बिरामी २३५ जनाको आइसीयूमा र ५३ जनाको भेन्टिलेटरमा उपचार भइरहेको मन्त्रालयले जनाएको छ।
दुर्घटनामा मोटरसाइकल चालकको मृत्यु,विराटनगर : सडकमा गुडिरहेको ट्याक्टरमा मोटरसाइकल ठोक्किएर मोरङको पथरीशनिश्चरे नगरपालिका१० शिविर डाँडामा भएको दुर्घटनामा शनिबार राति एक जनाको मृत्यु भएको छ। प्रहरीका अनुसार पूर्वपश्चिम राजमार्गमा पूर्वतर्फ जाँदै गरेको को २ त ५५८१ नम्बरको ट्याक्टरमा मे ११ प ३४३५ नम्बरको मोटरसाइकल पछाडिबाट ठोक्किएर दुर्घटना भएको हो। दुर्घटनामा परेर मोटरसाइकल चालक मोरङको रतुवामाई नगरपालिका१० का ५२ वर्षीय सन्तबहादुर आलेमगरको मृत्यु भएको मोरङ प्रहरीका प्रवक्ता डीएसपी लोकदर्शन थापाले बताए। उनका अनुसार दुर्घटनामा परेर गम्भीर घाइते भएका उनको उपचारका क्रममा विराटनगरको नोबेल शिक्षण अस्पतालमा राति ९:५५ बजेतिर मृत्यु भएको हो। दुर्घटनामा परेर मोटरसाइकलको पछाडि सवार रतुवामाई ५ का ४४ वर्षीय शुक्ल मुर्मु घाइते भएका छन्। घाइतेको पथरी अस्पतालमा उपचार भइरहेको प्रहरीले जनाएको छ। प्रहरीले ट्याक्टर र चालक कानेपोखरी गाउँपालिका५ का २२ वर्षीय राम तामाङलाई नियन्त्रणमा लिएर घटनाको अनुसन्धान सुरु गरिएको जनाएको छ। प्रारम्भिक अनुसन्धानबाट मोटरसाइकल चालकको लापरबाहीका कारण दुर्घटना भएको खुलेको डीएसपी थापाले बताए।
सामुदायिक विद्यालय नाजुक,"सुर्खेत : सुर्खेतका सामुदायिक विद्यालयको अवस्था नाजुक रहेक एक अध्ययनले देखाएको छ। करिब तीन वर्षदेखि शैक्षिक क्षेत्रमा सक्रिय एजुकेट कर्णाली नेपाल (इकान) ले गरेको अध्ययनले यहाँका अधिकांश सामुदायिक विद्यालय आवश्यक पूर्वाधार र जनशक्ति बिनै सञ्चालन भइरहेको निष्कर्ष निकालेको छ। कतिपय सामुदायिक विद्यालयले आवश्यक मापदण्ड पूरा नगरेरै सञ्चालन भएको पाइएको हो। ती विद्यालयमा भौतिक पूर्वाधारदेखि विद्यालयसम्म पुग्ने सहज बाटोसमेत छैन। कक्षा विद्यार्थी बस्ने डेस्क, बेञ्च, खानेपानी र शौचालयको अवस्था पनि नाजुक पाइएको हो। विद्यालयमा शैक्षिक वातावरण नभएकै कारण सिकाइ उपलब्धि पनि न्यून रहेको अध्यनले देखाएको छ। इकानले गरेको अध्ययनअनुसार जिल्लाका सामुदायिक विद्यालयको सिकाइ उपलब्धि ६७ प्रतिशत मात्रै छ। मुख्य विषय अर्थात् गणित, विज्ञान र अंग्रेजी विषय अध्ययन गराउन दरबन्दीअनुसार शिक्षक छैनन्। मुख्य विषयमा नै दरबन्दी अनुसारका शिक्षक नहुँदा शैक्षिक गुणस्तर सुधार्न चुनौतीपूर्ण देखिएको इकानले औंल्याएको छ। गुणस्तर नहुँदा हरेक वर्ष झण्डै १० प्रतिशत विद्यार्थीले कक्षा दोहोर्याउनु परेको छ। सुर्खेतमा कुल चार सय ९२ वटा सामुदायिक विद्यालयमध्ये तीन सय ९० आधारभूत र एक सय दुई माध्यामिक विद्यालय छन्। अधिकांश सामुदायिक विद्यालयमा पुस्तकालय नै छैनन्। ६२ वटा सामुदायिक विद्यालय मध्ये जम्मा दुईवटामा मात्रै पुस्तकालय छन्। यस्तै पञ्चपुरी नगरपालिकाका ५३ सामुदायिक विद्यालयमध्ये दुई वटा विद्यालयमा मात्रै पुस्ताकलय छन्। अन्य स्थानीय तहको तुलनामा सिम्ता र पञ्चपुरी नगरपालिकाका धेरै विद्यालयमा पुस्तकालय छैनन्।"
फड्केकै भर,"भोजपुर : सडक सञ्जालमा जोडिएको दशक बिते पनि भोजपुरको उत्तरी भेगका अधिकांश खोलामा अझै पुल बनेका छैनन्। मानिस काठ, मुढा, बाँस आदीबाट बनाइएका फड्केको सहायताले जोखिमपूर्ण यात्रा गर्न बाध्य छन्। वर्षातको भेल, बाढीले फड्के बगाएपछि झन् बढी जोखिम मोलेर खोला पार गर्नुपर्ने हुन्छ। गाईवस्तु, साना सवारीसाधन तार्न पनि समस्या हुने गरेको स्थानीय बताउँछन्। दोभाने, फेदी, खाटम्मा, कुदाककाउले, तिम्मालगायत दुर्गम भेगका खोलाखोल्सीमा अझै फड्केकै भर छ। फड्केबाट यात्रा गर्दा जोखिम धेरै हुने गरेको साल्पासिलिछो गाउँपालिका दोभाने फेदिका दिक्पाल राईले बताए। भरपर्दो समाउने ठाउँ हुँदैन। हिँड्दाहिँड्दै खुट्टा चिप्लिने, बानी नहुनेलाई शरीर असन्तुलन भएर खोलामा खस्ने सम्भावनासमेत हुन्छ, उनले भने। स्थायी किसिमको झोलुङ्गे पुल र गाडीको पक्की पुल बनाउनका लागि गाउँपालिकामा कुरा राखे पनि योजनामा नसमेटिएको स्थानीय प्रेम राईले बताए। फड्केमा खोला पार गर्दा केटाकेटी, वृद्धवृद्धा, अशक्त, अपांगता भएका विद्यार्थीलाई जोखिम हुने दोभाने फेदीका सन्तबहादुर राई गुनासो सुनाउँछन्। सडक सञ्जालमा जोडिए पनि पुल निर्माणमा सरोकारवालाको ध्यान नपुग्दा सास्ती हुने गरेको स्थानीयवासीको गुनासो छ। भोजपुर सदरमुकाम खाँदबारीबाट एडमण्ड हिलारी पदमार्ग हुँदै दिनहुँ सयौंको संख्यामा पैदल यात्रुहरू फड्केबाट कष्टकर यात्रा गरी सोलुखुम्बु जाने गर्छन्। यता गाउँपालिकाले बजेट अभावमा पुलको योजना बनाउन नसकेको बताएको छ। संघ र प्रदेश सरकारले पनि पुल निर्माणमा पर्याप्त बजेट विनियोजन नगर्दा समस्या भएको गाउँपालिका अध्यक्ष महेश राईले बताए। थोरै बजेटका कारण पुल बनाउन सकिएको छैन, अरू योजना मिलाउँदै बजेट सकिन्छ। प्रदेश र संघले पनि हेरेको भए हामी काम अघि बढाउँथ्यौ, अध्यक्ष राईले भने। केही महिनाअघि षडानन्द नगरपालिका, साल्पासिलिछो गाउँपालिकाका ७० हजार बढी मानिसको सहजताका लागि अरूण नदीमा फेरी सञ्चालनमा ल्याइएको छ। षडानन्द नगरपालिकाको एक करोड ३५ लाख, प्रदेश र केन्द्र सरकारको ६८ लाख गरी दुई करोड ३ लाख बजेटमा फेरी सञ्चालन गरिएको थियो। डोको र खच्चडमा भारी कसेर खाँदबारी तर्नुपर्ने समस्याबाट फेरीले राहत मिलेको स्थानीय माधव कटुवालले बताए।"
बेसहारासँग किरिया खर्च,"विराटनगर : मान्छे सडकमा कसरी पुग्छन् ? सहज उत्तर आउँछ मानसिक सन्तुलन गुमाएर, गरिब भएर वा परिवारले छाडेर। तर, प्रदेश १ का सडकमा यीभन्दा फरक अवस्थाका बेसहारा पनि भेटिएका छन्। जोसँग हजारौं रुपैयाँको जोहो छ। मानसिक रूपमा सबल छन्। हातखुट्टा राम्ररी चल्छन्। तर, बास सडकमा। सहारा सडकमा हिँड्नेहरूको लिनु छ। मोरङ मंगलबारेका ८५ वर्षीय जितेन्द्रसिंह राजपुत १० वर्षअघि राजमिस्त्रीको काम गर्थे। पैसा कसरी बचाउने भन्ने ज्ञान छ उनमा। सामाजिक सुरक्षा भत्ता पाइरहेकै छन्। तर, विराटनगरको सडकमा बास छ। सुनसरी इटहरीको एक उद्योगमा लामो समय काम गरेका राजपुतका भतिजबाहेक कोही थिएनन् परिवारमा। काम गर्न सकुन्जेल भतिजले सहारा दिए। नसक्ने भएपछि घर नआउन भनेकाले आफू विराटनगरको सडकमा बस्न पुगेको राजपुतले सुनाए। सडकमा बसेको १० वर्षपछि शनिबार राजपुतसहित बेसहारालाई मानव सेवा आश्रमका युवाले उद्धार गरेका छन्। राजपुतलाई ल्याएर सरसफाइ गर्दा उद्धारकर्ता अचम्ममा परे। कारण थियो उनले लगाएको लुगामा ९० हजार रुपैयाँ फेला पर्यो। सामाजिक सुरक्षा भत्ता र कसैले दिएको रकम जोहो गरेर उनले ९० हजार रुपैयाँ बनाएका रहेछन्। म मरेका बेला मलाई उठाउनेले मेरो काजकर्म यसैले गरोस् भनेर जम्मा गरेको हुँ, उनले भने। उनका अनुसार वृद्धभत्ता आउँदा, आफूमा सीप हुँदा र शारीरिक रूपमा सबल हुँदा पनि परिवारको घाँडो हुँदा सडकमा पुग्नुपर्ने अवस्था आउँदो रहेछ। केही पैसा साथमा थियो, वृद्धभत्ता पनि आउँथ्यो तर गएर बस्ने ठाउँ थिएन, गहभरि आँसु पार्दै राजपुतले अन्नपूर्ण पोस्ट्सित भने। उनले आफूजस्ता धेरै जना मन्दिर र सार्वजनिक स्थलमा हात थापेर बस्नुपरेको भेटेको सुनाए। सडकमा सहाराविहीन अवस्थामा रहनेहरू बढेपछि स्थानीय तह र प्रदेश सरकारसँग सहकार्य गर्दै मानव सेवा आश्रमले उठाउन सुरु गरेको छ। प्रदेश १ का तीन जिल्ला झापा, मोरङ र सुनसरीका ३ सयभन्दा बढी व्यक्तिलाई पुस ७ देखि ११ गतेसम्ममा उद्धार गरिएको मानवसेवा आश्रम प्रदेश १ का संयोजक नवराज केसीले बताए। संयोजक केसीका अनुसार सडकमा पुग्नेमा धेरै वृद्धवृद्धा र त्यसपछि मानसिक सन्तुलन गुमेकाहरू छन्। उद्धार गरिएका १ सय ५० जना राख्न सक्ने क्षमताको मानव सेवा आश्रम विराटनगरमै रहेको र बाँकीलाई अन्य स्थानमा राखिने केसीले बताए। आश्रमले केहीलाई परिवारसँग पुनर्मिलन गर्ने र रोगीको उपचार गर्ने गरेको छ। प्रदेश १ मा सबैभन्दा बढी सुनसरीबाट १ सय ४ जनाको उद्धार गरिएको छ। त्यसपछि झापाबाट ७४ र बाँकी मोरङबाट उद्धार गरिएको सामाजिक विकासमन्त्री जीवन घिमिरेले बताए। उनले यो प्रदेश १ लाई सडक मानवरहित बनाउने अभियानमा यो कार्य महत्वपूर्ण रहेको उल्लेख गरे।"
सडक निर्माणमा बाल मजदुर प्रयोग (फोटो फिचर),"दैलेख : नेपालको संविधानले कुनै पनि बालबालिकालाई कलकारखाना खानी तथा अन्य जोखिमपूर्ण काममा लगाउन नपाइने व्यवस्था गरेको छ । संविधानले प्रत्येक बालबालिकालाई परिवार तथा राज्यबाट शिक्षा, स्वास्थ्य, पालनपोषण, उचित स्याहार, खेलकुद मनोरञ्जन तथा सर्वांगीण व्यक्तित्व विकासका साथै बाल विकास र बाल सहभागिताको हक प्रत्याभूत गरेको छ । तर, सरकारी वेवास्ता र चरम लापरबाहीका कारण पढ्ने उमेरका बालबालिका विद्यालय जान छोडेर जोखिमपूर्ण श्रममा होमिएका छन् । पुष्पलाल (मध्य पहाडी) राजमार्ग निर्माणको काममा बालबालिकालाई काममा लगाइएको छ । राजमार्गअन्तरगर्त दैलेख खण्डको १ सय २५ किमिमध्ये हालसम्म १९ किमि कालोपत्रे भएको छ । बाँकी खण्ड स्तरोन्नतिको कामले गति लिएको छ । राजमार्गको दैलेख खण्डमा पुल निर्माण, सडक ग्राभेल, सडक कालोपत्रे, नाली निर्माणलगायतका कार्यमा बालबालिकाको प्रयोग भएको पाइएको छ । १४ देखि १८ बर्षसम्मका बाल मजदुरहरुले राजमार्ग निर्माणको जोखिमपूर्ण काम गरिरहेका छन् । त्यस्ता बालबालिका जिल्ला भित्र र कतिपय जिल्ला बाहिरका छन् । सरकारले २०८२ भित्र नेपालबाट सबै प्रकारका बाल श्रम अन्त्य गर्ने गरी बाल श्रम राष्ट्रिय गुरु योजना जारी गरिसकेको छ । २०७९ सम्म अतिसंवेदनशील क्षेत्रमा रहेको बाल श्रम अन्त्य गर्ने र २०८२ भित्र सबै प्रकारको बाल श्रम अन्त्य गर्ने गरी राष्ट्रिय गुरु योजना जारी गरिएको थियो । तर, राष्ट्रिय गौरबको आयोजना मानिएको मध्यपहाडी राजमार्ग निर्माणमा बालबालिका प्रयोग भईरहेको पाईएको हो । राजमार्ग निर्माणमा बालबालिका प्रयोग भइरहेको बारे स्थानीय प्रशासन र मध्यपहाडी राजमार्ग योजना कार्यालय दैलेखले वेवास्ता गरेको अधिकारकर्मीहरु बताउँछन् । राजमार्ग निर्माणमा बालबालिकाको प्रयोग अत्याधिक रहेको अधिकारकर्मीहरुको भनाइ छ । यता मध्यपहाडी राजमार्ग योजना कार्यालय दैलेखले गत मंसिर पहिलो साता निर्माण जिम्मा पाएका कम्पनीहरुलाई बाल श्रम प्रयोग नगर्न नगराउन भन्दै पत्र लेखेको थियो । मध्यपहाडी राजमार्ग योजना कार्यालय दैलेखका प्रमुख इन्जिनियर अर्जुनकुमार बमद्धारा हस्ताक्षरित पत्रमा कार्यालयअन्तरगर्त सञ्चालित कुनै पनि निर्माण कार्यमा बालबालिका प्रयोग नगर्न भनिएको छ । तर साइड इन्चार्ज र निर्माण कम्पनीले वेवास्ता गरिरहेका छन् ।"
पहिरोले थुनियो खोला,"चितवन : माडी नगरपालिका७ स्थित परुई खोलाको मुहान सेतो माटे डाँडामा सुक्खा पहिरो खसेको छ। पहिरोले पानीको बहाव थुनिएर ताल बनेपछि स्थानीय त्रसित बनेका छन्। घरनजिकै बग्ने खोलामा बाढी आउने डरका कारण माडी देवेन्द्रपुरका चन्द्रप्रसाद सुवेदीको परिवार राति निदाउन सकेको छैन। सुवेदीलगायत स्थानीय दैनिक बढ्दै गएको ताल हेरेर बस्न बाध्य छन्। बाँध फुटेर बस्तीमा क्षति गर्छ कि भन्ने पिरलोले सताएको छ। सोच्दै नसोचेको पहिरो जाँदा सपनाजस्तै भएको छ, सुवेदीले भने, बाँध भत्किन्छ कि भन्दै दिनहँु आएर हेरेर बस्छौं। बस्तीबाट तीन किमि परको डाँडामा पुस १ गते राति पहिरो खसेको हो। खोलामा पानी नआएपछि पहिरो गएको थाहा पाएको स्थानीयको भनाइ छ। माडीको सोमेश्वर पर्वत शृंखलाको डाँडा भत्किएको हो। खोला थुनिएर ५ सय मिटर लम्बाइ र ३ सय मिटर चौडाइको ताल बनेको छ। ताल फुटे गाउँ नै जोखिममा पर्ने हुँदा स्थानीय त्रसित बनेका हुन्। स्थानीय गोमा तिमिल्सिनाले पहिरोको कारण गाउँ नै असुरक्षित भएको बताइन्। बाँध फुट्यो भने हामी त सकिन्छौं। देख्दै डरलाग्दो भएको छ, उनले भनिन्, गहुँ तोरीमा सिँचाइ गर्न पाएका छैनौं। पहिरो खसेपछि देवेन्द्रपुरमा खानेपानीको अभाव भएको छ। स्थानीयले खेती बालीमा पानी हाल्न पाएका छैनन्। स्थानीयवासी नजिकको गाउँबाट पानी ओसार्न बाध्य छन्। पहिरो अझै जान्छ कि भन्ने चिन्ता उनीहरूको छ। परुई खोला किनारमा केही तल चेपाङ बस्ती छ। उनीहरू चितवन राष्ट्रिय निकुञ्जभित्रको कुशुमखोलामा बसोबास गर्छन्। पहिरोले पुरिएको खोलाको बाँध फुटे घर बगाउने खतरा भएको स्थानीय छविलाल चेपाङले बताए। बिहान कहिले हुन्छ भनेर डराएर सुत्नुपर्छ, उनले भने, देखे त भागौला, राति बाढी आए कता जाने ? पहिरोले बनाएको बाँध फुटाएर निकास दिन स्थानीयले माग गरेका छन्।"
क्रसरमार्फत अवैध कारोबार,"बेनी : नदी दोहनमा संलग्न गिरोहले म्याग्दीमा विकास आयोजनामार्फत बगर उत्खनन र चोरी निकासी सुरु गरेका छन्। आयोजनाले सञ्चालन गरेका अस्थायी क्रसरमार्फत अवैध कारोबार हुन थालेको हो। गृह मन्त्रालयको गत महिनाको परिपत्रपछि प्रशासनले कडाइ गरेपछि स्थायी रूपमा खोलिएका कतिपय क्रसर बन्द छन्। कोरोना जोखिम, लकडाउन, पहिरो, बाढी जस्ता कारणले विकास आयोजनामा ढिलासुस्ती भएको छ। सोही मौका छोपेर नदीजन्य वस्तुको व्यापार सुरु भएको हो। मंसिर २४ गते बेनी नगरपालिका(९ गलेश्वरमा बिक्रीका लागि ल्याइएको बालुवासहित ना ८ ख ४२०८ र ना ८ ख ४२०७ नम्बरको टिपर सशस्त्र प्रहरीले नियन्त्रणमा लियो। गलेश्वरस्थित आश्रित गुल्मका सशस्त्र प्रहरी नायब उपरीक्षक हरिबहादुर गुरुङका अनुसार दुवै टिपर बेनीजोमसोमकोरला सडक आयोजनाको सहायक ठेकेदार ओमकारेश्वर कन्स्ट्रक्सनका हुन्। ओमकारेश्वर राष्ट्रिय गौरवको कालीगण्डकी करिडोरअन्तर्गत बेनीजोमसोमकोरला सडक आयोजनाको पहिलो प्याकेजको मुख्य ठेकेदार शर्मायुनाइटेडको सहायक ठेकेदार हो। मुख्य ठेकेदार शर्मायुनाइटेडले रघुगंगा गाउँपालिका१ बेगखोलामा दुई वर्षदेखि अस्थायी क्रसर उद्योग सञ्चालन गरेको छ। आयोजनाभन्दा अन्य प्रयोजनका लागि बालुवा बिक्री गरेको पुष्टि भएपछि जिल्ला अनुगमन समितिले ओमकारेश्वरलाई २५ हजार रुपैयाँ जरिवाना तिराएको छ। जफत गरिएको बालुवा बढीबढाउमा बेच्न गाउँपालिकालाई जिम्मा लगाउने निर्णय भएको जिसस प्रमुख देवेन्द्र केसीले बताए। युनाइटेडको अस्थायी क्रसरभन्दा करिब तीन किलोमिटर तल रघुगंगा गाउँपालिका२ स्याउली बजार भन्ने ठाउँमा अर्को क्रसर उद्योग खोल्न जग्गा सम्याउने काम भइरहेको छ। कसले के प्रयोजनका लागि क्रसर स्थापना गर्न खोजेको हो भन्ने स्पष्ट नभएको वडाध्यक्ष रिम कटुवालले बताए। कालीगण्डकी नदी किनारको निजी जग्गामा क्रसर उद्योगका संरचना बन्न थालेपछि स्थानीयले विरोध जनाउँदै वडा, गाउँपालिका, जिल्ला समन्वय समिति र प्रशासनमा जानकारी गराएका छन्। स्याउलीबजार नजिकको बैसरीका बासिन्दा भीमबहादुर कार्कीले सडक मापदण्डविपरीत सामुदायिक वन मास्ने र वातावरणलाई असर पुग्ने क्रसर खोल्न लागिएकोमा आपत्ति जनाए। गलेश्वरपिप्लेभगवतीबेगखोला सडक आयोजनाका लागि अस्थायी क्रसर खोल्न लागिएको भनियो, उनले भने, तर सम्बन्धित कार्यालय, ठेकेदार, वडामा बुझ्दा अनुमति नलिएको र क्षेत्राधिकारमा नपर्ने जवाफ पाएका छौं। राष्ट्रिय गौरव र महत्वका जलविद्युत्, सडक आयोजनाका लागि आवश्यक पर्ने निर्माण सामग्री आपूर्तिका लागि प्रभावित क्षेत्रमै क्रसर खोल्न पाएको सुविधा ठेकेदारले दुरुपयोग गरेका हुन्। विकास निर्माणका काम समयमै सक्न निर्माण सामग्री आपूर्तिका लागि सहज होस् भनेर अस्थायी क्रसर खोल्ने सुविधा दिइएको हो, म्याग्दीका प्रमुख जिल्ला अधिकारी उमाकान्त अधिकारीले भने, आयोजनाको नाममा अस्थायी क्रसर खोलेर नदीजन्य वस्तुको अवैध व्यापार हुन थालेपछि नियमन र निगरानी बढाएका छांै। अन्नपूर्ण गाउँपालिकाको नारच्याङमा मिस्ट्रीखोला, घलेम्दीखोला र नीलगिरि खोला जलविद्युत् आयोजनाका लागि बेँसीगाउँ नजिक पाँच वर्षदेखि क्रसर सञ्चालन भइरहेको छ। मिस्ट्री र घलेम्दी जलविद्युत् आयोजनाको निर्माण सकिए पनि क्रसर बन्द नभएको स्थानीयले बताएका छन्। घारखोला जलविद्युत् आयोजनाको ठेकेदारले अन्नपूर्ण गाउँपालिका६ कुरिलाबगरमा क्रसर उद्योग सञ्चालन गरेको छ। त्यसैगरी बेनीजोमसोमकोरला सडक आयोजनाको तेस्रो प्याकेजको ठेकेदार कम्पनी शर्मागजुरमुखीले अन्नपूर्ण गाउँपालिका३ दानामा अस्थायी क्रसर उद्योग खोल्ने तयारी गरेको छ। राहुघाट जलविद्युत् आयोजनाको ठेकेदार जयप्रकाश एसोसियट्सले रघुगंगा गाउँपालिका३ चमेरे र बगैंचामा दुईवटा अस्थायी क्रसर चलाएको छ। बेनीदरवाङ सडक आयोजनाको पहिलो प्याकेजको ठेकेदार लामा(समानान्तर जेभीले बेनी नगरपालिका४ सिंगामा अस्थायी क्रसरको संरचना तयार पारेको छ। घरेलु तथा साना उद्योग कार्यालयमा दर्ता भएको बेनी नगरपालिका(५ बगुवाखोलास्थित जिसी क्रसर उद्योग पनि कानुन बाझिएपछि नवीकरण हुन सकेको छैन।"
रिक्त हुँदै एकान्तकुमारीको पद,"भक्तपुर : भक्तपुरमा जीवित देवी मानिने एकान्तकुमारीको पद रिक्त हुने भएको छ। बहालवाला एकान्तकुमारी जीविका वज्राचार्यको आउँदो श्रीपञ्चमीमा बेलविवाह हुँदै छ। बहालवाला कुमारी १० वर्ष पूरा भएपछि वा बेलविवाह गर्ने निश्चित भएपछि भक्तपुरमा एकान्तकुमारीको पद स्वतः खाली हुने प्रावधान छ। कुमारी पद खाली भएपछि नयाँ कुमारीको खोजीका लागि समय लाग्ने भएकाले आमाबुवाले बेलविवाह गर्ने तीन महिनाअघि नै भक्तपुर तलेजुलाई जानकारी दिने प्रचलनसमेत रहँदै आएको छ। सोहीअनुसार बहालवाला एकान्तकुमारी जीविकाको बेलविवाह गर्ने निश्चित भइसकेकोबारे भक्तपुर तलेजुलाई जानकारी गराइएको जीविकाका पिता जीवचन्द्रले जानकारी दिए। श्रीपञ्चमीको दिन बेलविवाहको साइत जुरेको छ, जीवचन्द्रले भने, सोहीअनुसार भक्तपुर तलेजु र कुमारीका सुसारे नाइकेलाई जानकारी दिइसकेको छु। जीविका २०७२ सालमा भक्तपुरको एकान्तकुमारीमा नियुक्त भएकी थिइन्। भक्तपुर तलेजुका मूल नाइके नरेन्द्रप्रसाद जोशीले १० वर्ष नाघी ११ वर्ष पुगेमा वा बेलविवाह गर्ने भएमा जुन पहिले हुन्छ, त्यसैका आधारमा एकान्तकुमारीबाट स्वतः अवकाश हुने प्रचलन रहँदै आएको बताए। बहालवाला एकान्तकुमारी जीविकाको बेलविवाह गर्ने निश्चित भइसकेकाले नयाँ कुमारीको खोजी अघि बढाइएको उनले जानकारी दिए। भक्तपुरमा शाक्य वज्राचार्य कुलकी २ देखि ८ वर्षसम्मका सुकन्यालाई एकान्तकुमारी नियुक्त गरिँदै आएको छ। एकान्तकुमारी हुने योग्यता एकान्तकुमारी हुन शाक्य र वज्राचार्य कुलकी कन्या भएर मात्रै पुग्दैन। मूल नाइके जोशीका अनुसार गुणवती, हँसिलो मुहार, शरीरमा कुनै खोट वा अंगभंग नभएकी, निधार चौडा भएकी कन्यामात्रै एकान्तकुमारीका लागि योग्य मानिन्छ। कुमारी बन्न इच्छुक कन्यालाई परिवारले पनि स्वीकृति दिनुपर्छ, उनले थपे, अझ मुख्य कुरा एकान्तकुमारीको फूलप्रसाद टाउकोमा राखेपछि बिरामी नपरेमा मात्रै ती कन्या कुमारी बन्न उपयुक्त मानिन्छ। एकान्तकुमारीको पद खाली हुने भएपछि कुमारीका सुसारे नाइकेले नयाँ सुकन्याको खोजी गर्छन्। खोजीका क्रममा सुकन्या भेटिएपछि सुसारे नाइकेले भक्तपुर तलेजुका मूल नाइकेलाई जानकारी दिन्छन्। तलेजुका मूल नाइकेले सबै योग्यता भए नभएको जाँच गरेर उपयुक्त ठहरिएपछि सुकन्यालाई भक्तपुरको एकान्तकुमारीमा नियुक्तिका लागि गुठी संस्थान केन्द्रीय कार्यालयमा सिफारिस गर्ने गर्छन्। गुठी संस्थानले गर्छ नियुक्ति भक्तपुर तलेजुका मूल नाइकेबाट सिफारिस भएकी कन्यालाई नै गुठी संस्थानले कुमारी पदमा नियुक्ति दिँदै आएको छ। पहिले मूल नाइकेले मूल पुरोहितसमक्ष सिफारिस गर्ने प्रचलन थियो। देशमा गणतन्त्र स्थापनासँगै मूल पुरोहितको ठाउँमा गुठी संस्थान केन्द्रीय कार्यालयमा सिफारिस गर्ने प्रचलन चलेको भक्तपुर तलेजुका मूल नाइके जोशीले जानकारी दिए। एकान्तकुमारीमा नियुक्त भएकी कन्या बडादसैंको घटस्थापनादेखि पूर्णिमासम्म कुमारीघरमा बस्नुपर्ने सुसारे नाइके न्हुछेरत्न शाक्य बताउँछन्। दसैंको नवमीका दिन तलेजुस्थित दसैंघरमा एकान्तकुमारीको सवारी हुनुपर्छ। त्यस दिन तलेजुको तर्फबाट कुमारीको विशेष पूजा हुन्छ। उनका अनुसार अरू दिन घरमै बसेर आफ्नो दिनचर्या बिताउन पाइन्छ। तर कुमारी भएकी कन्याले घर तथा कतै भोजन गर्दा कुखुराको मासु तथा अन्डा खान नहुने प्रचलन रहेको उनको भनाइ छ। त्यस्तै कुमारी भएकी कन्याले अरूको जुठो पनि खानु हुँदैन। कुमारी भएकी कन्याले भक्तपुर तलेजु र गुठी संस्थानको अनुमति एवं स्वीकृतिबिना काठमाडौं उपत्यका र बनेपाभन्दा टाढा जान पाइँदैन। पूर्वकुमारीलाई भत्ता सरकारले बहालवाला र पूर्वकुमारीलाई निवृत्तिभरण भत्ताको व्यवस्था गरेको छ। त्यसअनुसार पूर्वकुमारीले मासिक पाँच हजार ६ सय रुपैयाँ निवृत्तिभरण भत्ता पाउँछन्। बहालवालालाई भने तीन हजार एक सय ८५ रुपैयाँ व्यवस्था गरिएको छ। भक्तपुरका बहालवाला र पूर्वकुमारीलाई गुठी संस्थानले थप एकएक सय रुपैयाँ भत्ता उपलब्ध गराउँदै आएको छ। भक्तपुरका ६ जना पूर्व कुमारी जीवित छन्। तीमध्ये २०४१ सालपछि कुमारी भएकाले मात्रै निवृत्तिभरण भत्ता पाउँदै आएका छन्। मूल नाइके जोशीका अनुसार २०४१ सालपछि कुमारी बनेकाहरू गीता वज्राचार्य, पद्म सुमना शाक्य, नीलम वज्राचार्य, सजनी शाक्य, श्रीया वज्राचार्य र जुनिशा शाक्यले मात्रै निवृत्तिभरण भत्ता पाउने गरेका छन्।"
वनले थाल्यो कारबाही,"जनकपुरधाम : महोत्तरीको बर्दिबास१ स्थित रमतेल डाँडा सामुदायिक वनको जग्गा अतिक्रमण र वन कटानी प्रकरणमा डिभिजन वन कार्यालय जलेश्वरले कारबाही थालेको छ। वन कर्मचारी, वनको जग्गा कब्जा गर्ने विरुद्ध अनुसन्धान सुरु गरिएको हो। वन कार्यालयले कारबाही प्रक्रिया अघि बढाएपछि भूमाफियाहरूको भागाभाग भएको छ। वन कटानी प्रकरणमा मुछिएका बर्दिबास सबडिभिजन वन कार्यालयका सहायक वन अधिकृत लक्ष्मणप्रसाद यादवको टोलीमाथि निजामती सेवा ऐन तथा नियमावलीअनुसार कारबाही थालिएको छ। लालपुर्जा देखाएर वनको जग्गा कब्जा गर्ने बर्दिबास१ का लीलामणि आचार्य र कृष्णप्रसाद गौतमलाई नियन्त्रणमा लिन पक्राउ पुर्जी जारी गरिएको छ। पक्राउ पुर्जी जारी गरिएपछि जग्गाधनी फरार रहेका छन्। डिभिजन वन कार्यालय जलेश्वर महोत्तरीका प्रमुख हेमन्तप्रसाद साहले कारबाही अघि बढेको बताए। जग्गाधनीले २५ नम्बर बहादुरगन्ज ३ (क) कित्ता नं २ को १ बिघा २ कट्ठा ११ धुरको लालपुर्जा डिभिजन वन कार्यालयमा पेस गर्दै त्यहाँका ३ सय ८५ जना रूख कटान गर्न गत असोज २३ मा आदेश मागेका थिए। त्यसपछि वन, नापी, मालपोत कार्यालयबाट खटिएको टोलीले जग्गाधनीले देखाएको जग्गाको नापी, रूखको अवस्थाबारे मुचुल्का गरेका थिए। नापी कार्यालय बर्दिबासका सर्वेक्षक तथा अमिन रामदरश राउतले जग्गाधनीको जग्गा वन क्षेत्रमा भएको ठहर्याएका थिए। कात्तिक २८ मा सहायक वन अधिकृत लक्ष्मण यादवको नेतृत्वको जाँचबुझ टोली खटिएको थियो। अमिन राउतले सरजमिन मुचुल्कामा भनेका छन्, निवेदकको मागबमोजिम स्थलगत जाँचबुझ गर्दा रूख जग्गाधनीको हो। जग्गाधनीकै नम्बरी र त्यसमा लगाएको रूख हो। जग्गाधनीले नम्बरी जग्गा भन्दै सामुदायिक वन वन क्षेत्रमा रहेको रूख कटान गरेर चार किल्ला घेरेपछि स्थानीयले थाहा पाएका थिए। स्थानीयले फडानी भएको क्षेत्र वनको जग्गा भन्दै कटान भएको काठ उठाउन दिएनन्। वन अतिक्रमणमा परेको भन्दै स्थानीयले अख्यिार दुरुपयोग अनुसन्धान आयोग बर्दिबासमा उजुरी हालेपछि वन फडानी भूमाफियाको चलखेल सार्वजनिक भएको थियो। घटनाको प्रारम्भिक जाँचबुझका लागि डिभिजन वन कार्यालय महोत्तरीले सहायक वन अधिकृत बेचन ठाकुरको संयोजकत्वमा तीन सदस्य टोली खटाएको छ।"
ट्रकको ठक्करबाट गुल्मीमा दुई युवकको मृत्यु,गुल्मी : ट्रकको ठक्करबाट गुल्मीमा शनिबार राति दुई जनाको मृत्यु भएको छ। रेसुंगा नगरपालिका१३ भंगारीका स्थानीय २६ वर्षीय टोपबहादुर रजाली र सोही ठाउँका २३ वर्षीय बालकृष्ण भुजेलको मृत्यु भएको जिल्ला प्रहरी कार्यालय गुल्मीले जनाएको छ। बुटवलबाट तम्घास आउँदै गरेको ना ५ ख ३२०४ नम्बरको ट्रकले ठक्कर दिएको जिल्ला प्रहरी कार्यालय गुल्मीका प्रमुख प्रहरी उपरिक्षक प्रवीणलाल श्रेष्ठले बताए। चालक र ट्रक प्रहरीको नियन्त्रणमा छन्। शवलाई पोष्टमार्टमका लागि जिल्ला अस्पतालमा राखिएको छ।
प्रसूति भवन अलपत्र,"जाजरकोट : जुनीचाँदे१ मजकोटस्थित बडकुले स्वास्थ्य चौकीमा प्रसूति भवन निर्माण सुरु भएको ९ वर्ष बितेको छ। निर्माण कम्पनीको चरम लापरबाही र सरकारी उदासिनताका कारण उक्त भवन नबन्दा महिलाहरू सुरक्षित सुत्केरी सेवाबाट वञ्चित छन्। निर्माण कम्पनीले पेटी ठेकेदारलाई काम जिम्मा दिएपछि काम नभएको देखिएको छ। फ्राइन्डस कन्स्ट्रक्सन प्रालि काठमाडौंले जिम्मा लिएको भवन डेढ वर्षभित्र काम सम्पन्न गर्ने गरी २०६९ वैशाख २१ गते सम्झौता भएको थियो। एक करोड २७ लाख ११ हजार ६ रुपैयाँमा निर्माणको जिम्मा लिएपछि ठेकेदार कम्पनी सम्पर्कविहीन हुँदा भवन निर्माण पूरा हुन नसकेको संघीय आयोजना कार्यान्वयन इकाइ सुर्खेतले जनाएको छ। कार्यालयमा भएको सम्झौताअनुसार वित्तीयतर्फ १०६ प्रतिशत र २० प्रतिशत भौतिक कार्य गरी ठेकेदार कम्पनी फरार रहेको कार्यालय प्रमुख निलमकुमार डंगोलले जानकारी दिए। पटकपटक ताकेता गर्दा पनि ठेकेदार कम्पनी सम्पर्कमा नआउँदा समस्या भएको उनको भनाइ छ। ठेकेदार कम्पनीले समयमा काम सम्पन्न नगर्दा सुरक्षित प्रसूति सेवालगायत कार्यालयका नियमित काममा सास्ती भएको जुनीचाँदे गाउँपालिका स्वास्थ्य शाखा सहसंयोजक योगेश्वर बस्नेतले बताए। ठेकेदार कम्पनीले समयमै भवन निर्माण नगर्दा संस्थाबाट हुने सुरक्षित सुत्केरी सेवा प्रभावकारी हुन नसकेको बस्नेतको भनाइ छ। फ्राइन्डस कन्स्ट्रक्सनका सञ्चालक पुष्प बजगाईंले नेतादेखि बैंकसम्मले पैसा खाएका कारण काम गर्न नसकेको आरोप लगाए। मैले निर्माणको जिम्मा लिए पनि पेटी ठेकेदार, बैंकदेखि नेतासम्मले पैसा खाए, उनले भने।"
पशु पाल्न पानी अभाव,"चितवन : कविलासको चौकी डाँडाका गोठमा गाईभैंसी देखिँदैनन्। कसैकसैले गोरु पाले पनि धेरै गोठमा बस्तु छैनन्। हरेक घरको आँगनमा पानीका भाँडा प्रशस्तै भेटिन्छन्। दूध खाने रहर भए पनि गाईभैँसी पाल्दैनन्। पानीको अभाव झेलेका स्थानीय चाहेर पनि गाईभैंसी पाल्न सक्दैनन्। जहाँ पानीको अभावले उनीहरूको सबै रहर अधुरो भएका छन्। कविलासकी बुद्धिमाया मगरलाई गाईभैंसी पालेर दूध खाने रहर छ। गोठमा भैंसी पाल्ने चाहना भए पनि उनले सक्दिनन्। मान्छेलाई खान पानी नभएका बेला गाईभैँसी कसरी पालौं, उनले भनिन् दूध खाने कत्रो रहर छ पानी नभए पनि सम्भव भएन। गाउँमा पानीको अभाव छ। यसैले उनलाई मात्रै होइन गाउँमै भैँसी पालेर दूध खाउँला भन्ने गाउँमा सबैका लागि सपना जस्तै भएको छ। पानी नहुँदा बस्तु पाल्न सकेका छैनन्। दूधघिउ खाने त हाम्रा लागि टाढाको विषय हो बुद्धिमायाले भनिन् हामीलाई खानेपानी भए सबै कुरा पुग्छ। पहिला पालेकाले पनि छोड्न थालेका छन्। भरतपुर महानगरपालिका २९ को कविलासको मुख्य समस्या भनेको खानेपानी हो। मानिसलाई खान पानी नभएको अवस्थामा गाईभैँसी पाल्न सक्दैनन्। वर्षौंदेखि खानेपानीको समस्या झेल्दै आएका छन्। खानेपानीको विकराल समस्या छ। नारायणगढ मुग्लिन सडकखण्डको भोर्लेबाट झन्डै नौ किलोमिटर ठाडो उकालोमा पर्छ चौकीडाँडा। वर्षौंदेखिको खानेपानी समस्या झेलिरहेका कविलासवासीले खानेपानीको अभाव झेलिरहेका छन्। चौकीडाँडा, लामागाउँ, डुम्रे, कमलपुर, आले, ढोडेनीका करिब डेढ सय घरधुरीको समस्या हो। गाउँबाट केही परको कुवामा जतिबेला पनि लाइन हुन्छ। जर्किन, गाग्री लिएर घण्टौंदेखि पानीको पालो पर्खनेको ताँती हुन्छ। मान्छेका लागि खानेपानी, लुगाधुने काम त्यही कुवाबाट हुँदै आएको छ।"
प्रसारण लाइनको सर्भे,"सुर्खेत : लामो प्रतीक्षापछि कोहलपुरसुर्खेत १३२ केभीए विद्युत् प्रसारण लाइनको काम सुरु भएको छ। बारम्बार विद्युत् अवरुद्ध हुने र कम भोल्टेजको समस्या समाधानका लागि यो आयोजना अगाडि बढाइएको हो। यो आयोजना सञ्चालनका लागि पहिलो चरणमा डिटेल सर्भेको काम सुरु भएको हो। आयोजनाको काम अगाडि बढेसँगै कर्णालीवासीले विद्युत्को समस्या समाधान हुने अपेक्षा गरेका छन्। एक महिनाभित्र आयोजना सञ्चालनका लागि डिटेल सर्भेको काम सम्पन्न हुने आयोजनाका प्रमुख रवीकुमार चौधरीले जानकारी दिए। उनले भने, पहिलो चरणको काम सुरु भएको छ, एक महिनाभित्रै डिटेल सर्भेको काम सकिन्छ। डिटेल सर्भेको काम सकिएपछि अरू काम थालिने उनले जनाए। डिटेल सर्भेमा लाइन विस्तार हुने क्षेत्रको भौगोलिक अवस्थाबारे अध्ययन गरिनेछ। गत असारमा आयोजनाले भारतीय निर्माण कम्पनी आरएस इन्फाप्रोजेक्ट प्राइभेट लिमिटेडलाई यसको ठेक्का दिएको हो। निर्माण कम्पनीले अबको एक महिनामा काम सक्ने गरी डिटेल सर्भे सुरु गरेको छ। यो आयोजनाका लागि झन्डै ७० करोड रकममा आयोजनाले निर्माण कम्पनीसँग सम्झौता गरेको छ। निर्माण कम्पनीले विद्युत् लाइन विस्तारका लागि डिजाइन, निर्माण, परीक्षण, वितरण र प्लान्ट खरिदलगायत सम्पूर्ण काम दुई वर्षभित्र गरिसक्नुपर्नेछ। कर्णालीको ड्रिम प्रोजेक्टका रूपमा रहेको यो आयोजना झन्डै ३२ वर्षपछि सुरु हुन लागेको हो। यो आयोजनाका लागि यहाँका बासिन्दाले वर्षौंदेखि प्रतीक्षा गरिरहेका थिए। २०४५ सालमै १३२ केभीए प्रसारण लाइन सुर्खेतसम्म ल्याउने कसरत थालिएको थियो। तर, हालसम्म विद्युत् लाइन विस्तार हुन सकेको थिएन। हाल यस क्षेत्रमा विद्युत् सेवा भरपर्दो छैन। १३२ केभीए लाइन विस्तार भएमा यहाँको विद्युत् आपूर्ति सहज हुने अपेक्षा गरिएको छ। हाल लाइन विस्तार नभएकै कारण सुर्खेत, सल्यान, रुकुमपश्चिम, जाजरकोट र दैलेखका नागरिकले लो भोल्टेजका कारण हैरानी भोग्दै आएका छन्। प्रारम्भिक अध्ययनअनुसार कोहलपुरदेखि सुर्खेतसम्म कुल एक सय ४५ वटा पोल रहनेछन्।"

शीर्षक,विवरण
बन्द गरौं बन्द हडताल,"महिना दिनदेखि निरन्तरजसो चलिरहेको सत्तापक्ष र विपक्षी दलको सडक संघर्षबाट जनता आजित भएका छन्। संसद् विघटनपछि उत्पन्न राजनीतिक घटनाक्रमलाई दलहरूले आआफ्नै तर्क लगाएर विरोध गरिरहेका छन्। सामान्यदेखि असामान्य विषयमा उत्पन्न विवादको असन्तुष्टि पोख्ने थलोका रूपमा सडक प्रयोग गर्ने गलत अभ्यासले जनतालाई पारेको मर्कातर्फ भने कसैले पनि सोचेको पाइँदैन। निमुखा जनतालाई देखाएर राजनीति गरेको दाबी गर्ने दलले सत्ताप्राप्तिका लागि आन्दोलन गर्दा तिनै जनताको व्यथा चटक्कै बिर्सने स्वार्थी प्रवृत्ति त्याग्नुपर्छ। एक पक्षले अधिकार प्राप्तिका लागि लडाइँ गर्दा अर्काको अधिकारमाथि हस्तक्षेप गर्नुहुन्न। संसद् विघटनपछि दुई कित्तामा उभिएको नेपाल कम्युनिस्ट पार्टी र प्रमुख प्रतिपक्ष दल कांग्रेसबीच सडकमा सभा, जुलुस, धर्नाको जुहारी चलिरहेको छ। एउटा पक्षले आन्दोलन गरेपछि अर्को पक्षले त्योभन्दा ठूलो शक्ति प्रदर्शन गर्ने प्रतिस्पर्धा चलिरहेको छ। गुटगतरूपमा विभाजित कार्यकर्ताबाट हुने टुक्रे आन्दोलनको हिसाब नै छैन। जसले सधैंजसो सडक अशान्त पारेको छ। यात्रु घन्टौंसम्म जाममा बस्नुपर्दा तोकिएको समयमा गन्तव्यमा पुग्न सकेका छैनन्। उनीहरूको महत्वपूर्ण काम छुटिरहेको छ। अस्पताल लगिएका बिरामी बाटोमै देह त्याग्नुपर्ने अवस्थमा पुगेका छन्। परीक्षार्थीलाई निर्धारित समयमा केन्द्रसम्म पुग्न समस्या भएको छ। भीड व्यवस्थापनका लागि सुरक्षाकर्मीलाई परेको समस्याको बखान गरिसाध्य छैन। आन्दोलनकारीले यी सबै समस्या नबुझेका होइनन्। सत्तालाई मात्रै अर्जुनदृष्टि बनाउने गलत आचरण उनीहरूमा छ। नेकपाको प्रचण्ड समूहद्वारा बिहीबार आह्वान गरिएको आम हड्ताल पनि दलका नेता तथा कार्यकर्तामा झाँगिदै गएको गलत आचरणको उच्चतम नमुना हो। यो कुनै पनि हिसाबले क्षम्य हुन सक्दैन। तसर्थ जुनसुकै दलले पनि आन्दोलनका नाममा सडक अवरोधको काम रोक्नुपर्छ। यतिखेर स्कुल कलेजदेखि लोकसेवा आयोगको समेत परीक्षा चलिरहेको छ। हड्तालका कारण जिन्दगीको गन्तव्य नै बदल्न सहयोगी सावित हुने परीक्षामा कसरी सहभागी हुने भन्ने चिन्ता सर्वत्र व्याप्त छ। सडक आन्दालेनकै कारण यसअघि पनि परीक्षार्थीले पटकपटक सास्ती खेप्दै आएका छन्। आन्दोलनकारीमा थोरै मात्र मानवीय संवेदना भइदिएको भए यस्तो संवेदनशील अवस्थामा हड्ताल नै गर्ने थिएनन्। कार्यक्रम नै गर्नुपरे पनि सर्वसाधारणलाई सकस नपर्ने गरी निश्चित मिति र स्थान तोक्ने थिए। यसप्रकारको अमानवीय गतिविधिले राजनीतिक दलप्रति जनतामा बढ्दै गएको वितृष्णालाई थप मलजल गरेको छ। मिति नै तोकिसकेको चुनावका लागि जनमत बटुल्न जनपक्षीय कामतर्फ ध्यान दिनुपर्नेमा त्यसविपरीत हुनेगरी गतिविधि तय गर्नु यात्रामा उल्टो बाटो तय गर्नुसरह हो। यस्तो यात्राबाट कहिल्यै गन्तव्यमा पुगिँदैन। यसले जनतालाई थप आक्रोशित तुल्याउँछ। जिम्मेवार दलले यस्ता गतिविधि रोक्नुपर्छ र कार्यकर्तालाई असल राजनीतिक संस्कार सिकाउनुपर्छ। सरकारको गलत कामको विरोध गर्ने र जनजीविकाका पक्षमा शान्तिपूर्ण सडक प्रदर्शन गर्ने अधिकार लोकतन्त्रले दिएको छ। तर यतिखेर सडकमा पोखिएको असन्तुष्टिले दैनिक गुजारा गरेर जीविका धानिरहेका बहुसंख्यक नागरिकका समस्यालाई छोएको छैन। अकासिएको बजार मूल्य नियन्त्रण, शैक्षिक तथा प्रशासनिक सुधार, बेरोजगारी व्यवस्थापन, न्यायको पर्खाइमा वर्षोंदेखि भौंतारिरहेका नागरिकको मर्कामा मलहम लगाउनेलगायतका विषयलाई चटक्कै बिर्सेर राजनीतिक मिसन पूरा गर्ने नाममा गरिने आन्दोलनको कुनै तुक छैन। सयौंको बलिदानीपूर्ण संघर्षबाट प्राप्त लोकतन्त्रमा बन्दलाई विरोधको औजार ठान्नु हुँदैन। विचारको राजनीतिक लडाइ लडौं। गल्तीको पर्दाफास गरौं र जनताको मन जितौं।"
"आम हड्ताल : सर्वसाधारणको पैदलयात्रा, माधव स्कुटरमा, प्रचण्ड गाडीमा (तस्बिरसहित)","काठमाडौं : आन्दोलनरत नेपाल कम्युनिस्ट पार्टी (नेकपा) का अध्यक्षद्वय पुष्पकमल दाहाल प्रचण्ड र माधवकुमार नेपाल आम हड्ताल अनुगमन र धर्ना दिन काठमाडौं उपत्यकाका विभिन्न चोकमा आफैं पुगेका छन्। प्रतिनिधिसभा विघटनको विरोधमा बिहीबार आम हड्ताल घोषणा गरेको नेपाल कम्युनिस्ट पार्टी (नेकपा) प्रचण्डमाधव समूहले बिहानैदेखि प्रदर्शन चर्काएको छ। पूर्वप्रधानमन्त्रीसमेत रहेका दुवै नेता आम हड्ताल सफल पार्न सडक बन्द गराउँदै हिँडेका हुन्। उनीहरुसँगसँगै नेकपाका नेताहरु उपत्यकासहित देशभर आमहड्ताल सफल पार्न लागिपरेका छन्। बिहानैदेखि नेकपाका नेता तथा कार्यकर्ता प्रदर्शन गर्न सडकमा उत्रिएपछि यातायातका साधन चल्न सकेका छैनन् जसले गर्दा सर्वसाधरण यात्रु मारमा परेका छन्। बन्दको अवज्ञा गरेको भन्दै बिहानै काठमाडौं गोंगबुमा ट्याक्सी जलाइएको छ। प्रदेश नम्बर ३०१००२ ज ५८८१ नम्बरको ट्याक्सीमाथि आगजनी भएको हो। आगजनीबाट ट्याक्सीमा पूर्णरुपमा क्षति पुगेको छ तर बन्दको आह्वान गरेका प्रचण्ड सडकमा धर्ना र अनुगमन गर्न खुमलटारबाट गाडीमा सातदोबाटो, कोटेश्वर, पुल्चोक हुँदै विभिन्न ठाउँमा आफ्नै गाडीमा गएका छन्। प्रदर्शनमा सहभागी भएका प्रचण्डले आफूहरुले जनआन्दोलन गर्दा प्रधानमन्त्री केपी ओलीको समर्थनमा हुने प्रदर्शन पञ्चे र्याली मात्र हुने दाबी गरे। उनले संविधानविपरित संवैधानिक नियुक्तिको विरुद्ध आम हड्ताल गरेर सडकमा उत्रिनु परेको बताए। नेपाल पनि कोटेश्वरको प्रदर्शनमा सहभागी हुन स्कुटर चढेर पुगेका थिए। ओलीले आफूलाई निरंकुश शासकका रुपमा प्रस्तुत गरेको नेपालको दाबी छ। उनले संविधानलाई कुल्चिएकाले प्रतिवाद गर्न र आम जनतालाई समयमै सचेत गराउन बन्द गर्नुपरेको स्पष्ट पारे। पुस ५ गते प्रधानमन्त्री केपी ओलीले प्रतिनिधिसभा विघटन गरेपछि सत्तारुढ नेकपाको एउटा समूह सडकमा पुगेको छ। अध्यक्ष पुष्पमल दाहाल प्रचण्ड र माधव नेपाल समूहले संसद विघटनको विरोधमा सडक आन्दोलन चर्काएको हो। प्रतिनिधिसभा विघटनको मुद्दा अदालतमा विचाराधिन भएको अवस्थामा सरकारले संवैधानिक नियुक्ति र जिम्मेवारी दिएपछि प्रचण्ड नेपाल समूहले सरकारको विरोधमा बिहीबार आम हड्ताल घोषणा गरेको हो। तस्बिर : सुनिता डंगोल र अशोक दुलाल"
सानैमा क्यान्सर ? कान्ति लानुस्,"काठमाडौं : तपाईंका कलिला सन्तानलाई क्यान्सर लागेको छ ? नआत्तिनुहोस्। कान्ति बाल अस्पतालमा उपचार सस्तो छ। उपचारपछि क्यान्सर निको हुन्छ। अस्पतालका निर्देशक प्रा डा आरपी बिच्छाका अनुसार क्यान्सर भएका १४ वर्षमुनिका बालबालिकामध्ये अधिकांश निको भएका छन्। विपन्न परिवारका बालबालिकाका लागि अस्पतालको स्रोतले भ्याएसम्म ओपीडी टिकट किनिदिने र आवश्यक औषधिसमेत निःशुल्क दिने गरिएको निर्देशक डा बिच्छाले बताए। छोराछोरीलाई क्यान्सर हुँदैमा नआत्तिनुहोस्। गरिब बिरामीको सकभर सबै उपचार निःशुल्क गर्छौं। उपचारपछि निको पनि हुन्छ, डा बिच्छाले भने। क्यान्सर लागेका बालबालिकाको उपचार भरतपुरस्थित बीपी क्यान्सर अस्पताल र भक्तपुर क्यान्सर अस्पतालमा पनि हुने गरेको छ। तर, अधिकांशको उपचार कान्तिमा भइरहेको वरिष्ठ बाल क्यान्सर रोग विशेषज्ञ डा विष्णुरथ गिरीले बताए। बालबालिकामा हुने अधिकांश क्यान्सर उपचारपछि निको हुन्छ, डा गिरीले भने। विकसित मुलुकमा ९० प्रतिशतसम्म निको भएका छन्। कान्तिमा ६० देखि ७० प्रतिशत निको हुने दर रहेको डा गिरीको भनाइ छ। कान्तिमा ६ वर्षअघि ४४ बालबालिकामा क्यान्सर निदान गरिएको थियो। अहिले १ सय ६० देखि १ सय ९० जनासम्म बिरामीको उपचार हुने गरेको छ। बिरामीका लागि छुट्याइएका शय्या भरिभराउ हुने गरेका छन्। डा बिच्छाका अनुसार बिरामीको चाप बढ्दै गएका कारण शय्या पनि वृद्धि गरिएको छ। अधिकांश शय्यामा रक्त क्यान्सरका बिरामी भेटिन्छन्। चिकित्सकका अनुसार क्यान्सर बिरामी प्रत्येक तीन बालबालिकामध्ये एक जनामा रक्त क्यान्सर देखिने गरेको छ। यसबाहेक ब्रेन ट्युमर, आँखा, मिर्गौलाको क्यान्सरका बिरामीको संख्या पनि उल्लेख्य छ। क्यान्सरको प्रकृति र अवस्था हेरेर तीन वर्षसम्म उपचार गराउनुपर्ने हुन्छ। रोग बल्झने सम्भावना रहेकाले पाँच वर्षसम्म नियमित फलो अपमा राख्नुपर्ने चिकित्सक बताउँछन्।नेपालमा वार्षिक झन्डै १ हजार ५ सय बालबालिकालाई क्यान्सर हुने गरेको अनुमान छ। जसमध्ये ४ सय मात्र उपचारको पहुँचमा रहेको अस्पतालले जनाएको छ। बाँकी व्यक्ति उपचारको पहुँचबाहिर रहेको अनुमान छ। डा बिच्छाले चालु वर्षदेखि सातै प्रदेशमा क्यान्सरका बिरामीलाई उपचारको पहुँचमा ल्याउने संरचना निर्माण गर्न लागिएको बताए। उनका अनुसार सातै प्रदेशमा चार बेडको डेडिकेटेड प्रदेश सेन्टर खोल्ने योजना छ। विश्व स्वास्थ्य संगठनको सहयोगमा दुई वटा सेन्टर, बेलायतको वल्र्ड चाइल्ड क्यान्सरको सहयोगमा दुई र नेपाल सरकारको सहयोगमा तीनवटा खोल्ने योजना छ। उपचारमा संलग्न स्वास्थ्यकर्मी जनशक्तिलाई हामी स्थानीय तहमै गएर तालिम दिन्छौं, उनले भने, फलो अपका लागि काठमाडौं आइरहन नपर्ने र बलियो रेफ्रल प्रणाली पनि बन्छ।कान्तिले चार शय्या छुट्याएर क्यान्सरको उपचार सेवा सुरु गरेकामा अङ्कोलोजी विभागमा २६ शय्या छन्। जुन भरिएको अवस्थामा अन्य वार्डमा पनि राखेर उपचार गरिन्छ। अस्पतालमा ८ शय्याको दिवा उपचार सेवा ( डे केयर सर्भिस) छ। ८० देखि ९० प्रतिशत शय्या भरिएकै हुने चिकित्सक बताउँछन्। मुलुककै पहिलो बाल क्यान्सर विशेषज्ञ डा कैलाश शाहले अस्पतालको अङ्कोलोजी युनिट स्थापनामा योगदान गरेका थिए। अस्पतालले हासिमोतो ट्रस्ट फन्ड, अङ्कोलोजी फन्डबाट र स्वास्थ्य कर कोषमार्फत निःशुल्क औषधि वितरण गर्दै आएको छ। विपन्न नागरिक औषधोपचार कार्यक्रमलाई अस्पतालले प्राथमिकता दिँदै आएको छ। स्वास्थ्य तथा जनसंख्या मन्त्रालयले ७५ लाखको बजेट विनियोजन गरेको छ। हाम्रै सुझबुझका कारणले औषधिका लागि बजेट व्यवस्थापनमा समस्या भएको छैन। डोनेसनमा आएको रकमको ब्याजबाटै क्यान्सरका बिरामीका लागि औषधि निःशुल्क गर्न सम्भव भएको हो, डा बिच्छाले भने। डा गिरीका अनुसार बिरामीको संख्या बढ्दै गएकाले पूर्वाधारका साथै चिकित्सक र नर्सको दरबन्दी वृद्धि गर्नुपर्ने खाँचो छ। छोराछोरीलाई क्यान्सर भएको छ भने कान्ति बाल अस्पतालमा ल्याउनुस्। उपचार सस्तो छ, डा गिरीले भने, बेड नै पाइएन भनेर उपचार नपाई फर्कनुपर्ने अवस्था छैन। अरू बेडमा राखेर भए पनि उपचार गर्छौं। बालबालिकामा गरेको लगानीले अन्ततः मुलुकलाई नै फाइदा हुन्छ।"
मरिसकेको संस्था ब्युँतिँदैन,"काठमाडौं : पूर्वमहान्यायाधिवक्ता सुशील पन्तले प्रतिनिधिसभा विघटनविरुद्ध दायर रिटको विपक्षमा बहस गर्दै मरिसकेको संस्था नब्युँतिने बताएका छन्। विघटनपछि प्रतिनिधिसभा मरिसकेको र यस्तो संस्थाका सदस्यले निवेदन दिएका भरमा नफर्किने दाबी पूर्वमहान्यायाधिवक्ता पन्तले गरेका हुन्। पन्तले प्रधानमन्त्रीलाई काम गर्न नदिएर अप्ठ्यारो पारेको भनिसकेपछि विघटनका लागि अरू कारण खोजिरहनु नपर्ने तर्क गरे। संसदीय व्यवस्थामा प्रधानमन्त्रीलाई विघटनको अधिकारबाट रोक्न नहुने जिकिर उनले गरे। उनले संसदीय प्रणालीमा प्रधानमन्त्रीमा निहित विशेषाधिकार प्रयोग गरी निर्वाध रूपमा प्रतिनिधिसभा विघटन गर्न पाउने दलिलसमेत पेस गरे। प्रधानमन्त्रीले विघटन गरिसकेपछि अब किन र कसरी ? भनेर कारण सोध्नुको अर्थ नहुने उनको भनाइ थियो। बाउ मरिसकेका छन्। तर, फर्र्केर आउँछन् कि भन्ने आस त हुन्छ। आस गर्न पाइन्छ पनि तर बाउ फर्केर आउँदैनन्, वरिष्ठ अधिवक्ता पन्तले बुधबार सर्वोच्च अदालतको संवैधानिक इजलासमा भने। संसदीय व्यवस्थामा अर्को सरकार बन्छ कि बन्दैन भन्ने विषय गौण रहेको तर्क उनले गरे। उनले संविधानको धारा ७६ को व्याख्याले मात्र नपुग्ने भएकाले धारा १०० र ७४ लगायत अन्य व्यवस्थासमेत अन्तरसम्बन्धित रहेकाले एकै ठाउँमा राखेर एकसाथ व्याख्या हुनुपर्ने बताए। धारा ७६ मा मन्त्रिपरिषद् गठन र संसद् विघटनसम्बन्धी व्यवस्था छ। धारा १०० मा विश्वासको मत र अविश्वासको प्रश्तावसम्बन्धी व्यवस्था छ भने धारा ७४ मा शासकीय स्वरुपबारे। उनले इजलासमा हिन्दी सायरीको एउटा शेर सुनाए, ए फलक के चाँद हमने भी एक चाँद देखा है, तुझमें तो है दाग हमने बेदाग देखा है। उनका अनुसार प्रधानमन्त्री केपी शर्मा ओलीले अहिलेको प्रक्रियामा दाग देखेका कारण बेदाग चन्द्रमाजस्तो जनतामा जाने निर्णय लिनुपरेको हो। पन्तले फेरि अर्को सायरीबाट प्रतिनिधिसभा मरिसकेको तर्क गर्न खोजे र भने, जला है जिस्म जहाँ दिल भी जल गया होगा। कुरेदते हो जो अब राख जुस्तुजू क्या है। यो सायरीअनुसार जब शरीर नै जल्यो भने दिल पनि जलेर सकिन्छ। यसैगरी प्रतिनिधिसभा पनि मरिसकेपछि बाँकी केही रहँदैन भन्ने लाक्षणिक अर्थ हुन्छ। पन्तले धारा ८५ र ७६ (७) मा संसद् विघटनको व्यवस्था भएको बताउँदै संसद्बाट अर्को सरकार बन्न नसक्ने अवस्थामा प्रधानमन्त्रीले उक्त कदम चालेको दाबी गरे। पन्तको सायरीका दुई शेरलाई यसअघिको बहसमा वरिष्ठ अधिवक्ता शम्भु थापा र गोपालकृष्ण घिमिरेले सुनाएको गीत र सायरीको जवाफका रूपमा हेरिएको छ। मंगलबारको बहसमा पनि वरिष्ठ अधिवक्ता पन्त र महान्यायाधिवक्ता खरेलले प्रधानमन्त्रीले संविधानले दिएको विशेषाधिकार प्रयोग गरी प्रतिनिधिसभा विघटन गरिसकेको र निर्वाचनको तिथिसमेत घोषणा गरिएको अवस्थामा अदालतले ताजा जनादेशमा जान रोक्न नहुने भनाइ राखेका थिए। मंगलबार बहस सुरु गरेका पन्तले बुधबार पनि झन्डै दिनभर बहस गरे। संवैधानिक इजलासबाट सरकारका वकिललाई मंगलबारझैं विभिन्न कोणबाट आधा दर्जनभन्दा बढी प्रश्न सोधिए। इजलासमा लामो सवालजवाफका कारण बहस लम्बिएको थियो। धारा ७४ को शासकीय स्वरूपभित्र संसदीय प्रणाली र प्रधानमन्त्रीको अधिकारबारे सबै चिज निहित रहेको पन्तले बताए। उक्त धारामा नेपालको शासकीय स्वरूप बहुलवादमा आधारित बहुदलीय प्रतिस्पर्धात्मक संघीय लोकतान्त्रिक गणतन्त्रात्मक संसदीय शासन प्रणाली हुने भनिएको छ। महान्यायाधिवक्ता खरेलको मंगलबारको बहसमा पनि धारा ७६ को व्यवस्थामा विशेष फोकस थियो। सरकारको प्रतिरक्षामा आफ्नो बहस प्रारम्भ गर्दै नायब महान्यायाधिवक्ता पदमप्रसाद पाण्डेले दिगो शान्ति र संवैधानिक व्यवस्था खलबलिनबाट रोक्न प्रधानमन्त्रीले प्रतिनिधिसभा विघटनको निर्णय लिएको बताए। ०७२ सालको संविधान र २०४७ को संविधान फरक रहेको उल्लेख गर्दै पाण्डेले मौजुदा संविधानले अझै बढी अधिकार दिएको तर्क गरे । २०४७ को संविधानमा राष्ट्रप्रमुखलाई भएको अधिकारसमेत यो संविधानमा प्रधानमन्त्रीलाई दिएकाले विघटन गरी ताजा जनादेशमा जान कुनै व्यवधान छैन, पाण्डेले भने, जनताले अधिकार हस्तान्तरण गर्दै प्रतिनिधिसभाका सदस्य चुनेपछि ती सदस्यले आफ्नो अधिकार प्रधानमन्त्रीमा हस्तान्तरण गरेकाले फेरि जनतामा जाने घोषणा गरेको अवस्था हो।"
बल्ल संवैधानिक नियुक्ति,"काठमाडौं : ११ वटा संवैधानिक आयोगले लामो समयपछि प्रमुखसहित ३२ जना पदाधिकारी पाएका छन्। राष्ट्रपति विद्यादेवी भण्डारीले संवैधानिक परिषद्को सिफारिसमा बुधबार संवैधानिक निकायका प्रमुख र पदाधिकारी नियुक्त गरेकी हुन्। राष्ट्रपति भण्डारीको उपस्थितिमा बुधबार नै प्रधानन्यायाधीश चोलेन्द्रशमशेर जबराले संवैधानिक निकायका प्रमुखलाई पद तथा गोपनीयताको शपथ गराएका छन्। प्रमुख आयुक्त र अध्यक्षले अन्य पदाधिकारीलाई शपथ गराए। अख्तियार दुरुपयोग अनुसन्धान आयोगका प्रमुख आयुुक्तमा प्रेमकुमार राई, आयुक्तमा जयबहादुर चन्द र किशोरकुमार सिलवाल नियुक्त भएका छन्। अख्तियार प्रमुखको पद साढे चार महिनादेखि रिक्त थियो। तत्कालीन प्रमुख आयुक्त नवीनकुमार घिमिरेले भदौ २९ गते अवकाश पाएका थिए। अर्का तत्कालीन प्रमुख आयुक्त दीपकुमार बस्न्यातको अवकाश र घुसकाण्डमा मुछिएका आयुक्त राजनारायण पाठकको राजीनामासँगै दुई आयुक्त पद रिक्त थियो। बस्न्यातले २०७४ माघ २९ गते अवकाश पाएका थिए। पाठकले २०७५ फागुन ३ मा राजीनामा दिएका थिए । कार्यवाहक प्रमुखको जिम्मेवारी सम्हाल्दै आएका आयुक्त डा गणेशराज जोशीले बुधबार राष्ट्रपतिसमक्ष राजीनामा दिएका छन्। डा जोशी चैत १९ गते अनिवार्य अवकाशमा जानेवाला थिए। यससँगै अख्तियारमा पुनः एक आयुक्त पद खाली भएको छ। अर्की आयुक्त डा सावित्री थापा गुरुङ कार्यरत छिन्। राष्ट्रिय मानवअधिकार आयोगका अध्यक्षमा तपबहादुर मगर नियुक्त भएका छन्। डा सूर्यप्रसाद शर्मा ढुंगेल, मिहिर ठाकुर, मनोज दुवाडी र लिलीहजुर बस्न्यात सदस्य छन्। यो आयोग कात्तिक ३ गतेदेखि पदाधिकारीविहीन थियो। उक्त दिन आयोगका अध्यक्ष अनुपराज शर्मासहित पाँचै पदाधिकारीको अवधि सकिएको थियो। राष्ट्रिय महिला आयोगका अध्यक्षमा कमलाकुमारी पराजुली, सदस्यमा कृष्णकुमारी पौडेल र विद्याकुमारी सिन्हा नियुक्त भएका छन्। निर्वाचन आयोगका आयुक्तमा रामप्रसाद भण्डारी र डा जानकीकुमारी तुलाधरलाई नियुक्त गरिएको छ। यो आयोगमा दुर्ई आयुक्त पद १६ महिनादेखि रिक्त थिए। ईला शर्मा र सुधीरकुमार शाहको अवकाशपछि नयाँ नियुक्ति भएको थिएन। शर्मा २०७५ चैत ११ र शाह २०७५ चैत २८ मा पदमुक्त भएका थिए। राष्ट्रिय दलित आयोगका अध्यक्षमा देवराज विश्वकर्मा, सदस्यमा मीनादेवी सोब, टुञ्जे कामी र मेहले पार्की नियुक्त भएका छन्। आदिवासी जनजाति आयोगका अध्यक्षमा रामबहादुर थापा मगर, सदस्यमा डा मीनबहादुर श्रीस, रीना राना र शरण राई नियुक्त भएका छन्। राष्ट्रिय प्राकृतिक स्रोत तथा वित्त आयोगका सदस्यमा जुद्धबहादुर गुरुङ र अमरराज मिश्र, राष्ट्रिय समावेशी आयोगका सदस्यमा रामचन्द्र जोशी र हरिदत्त जोशी, मधेसी आयोगका सदस्यमा जीवछ शाह, रेणुदेवी शाह र विजयकुमार गुप्ता, मुस्लिम आयोगका सदस्यमा महमद्दिन अली र मिर्जा अर्सद वेग नियुक्त भएका छन्। राष्ट्रपति कार्यालय शीतल निवासमा आयोजित शपथग्रहण समारोहमा प्रधानमन्त्री केपी शर्मा ओली, प्रधानन्यायाधीश जबरा, राष्ट्रियसभाका अध्यक्ष गणेशप्रसाद तिमिल्सिना र उपप्रधानमन्त्री ईश्वर पोखरेल सहभागी थिए। उपराष्ट्रपति नन्दबहादुर पुन र सभामुख अग्निप्रसाद सापकोटाको भने समारोहमा अनुपस्थिति रह्यो।परिषद् बैठकले रिक्त पदमा पदाधिकारी नियुक्तिका लागि मंसिर ३० गते सिफारिस गरेको थियो। संवैधानिक परिषद्सम्बन्धी अध्यादेश ल्याएर उनीहरूको नाम सिफारिस गरिएको हो। परिषद्मा प्रधानमन्त्री अध्यक्ष, प्रधानन्यायाधीश, सभामुख, राष्ट्रियसभा अध्यक्ष, प्रतिनिधिसभाका विपक्षी दलका नेता र उपसभामुख सदस्य रहन्छन्। सभामुख सापकोटा दुईपटक अनुपस्थित भएर गणपूरक संख्या नपुगेपछि मन्त्रिपरिषद् बैठकले अध्यादेश ल्याएको थियो। मन्त्रिपरिषद्को सिफारिसमा राष्ट्रपति भण्डारीले संवैधानिक परिषद् (काम, कर्तव्य, अधिकार र कार्यविधि)सम्बन्धी (पहिलो संशोधन) अध्यादेश २०७७ जारी गरेकी थिइन्। अध्यादेशअनुसार अध्यक्षसहित तत्काल बहाल रहेका बहुमत सदस्य उपस्थित भए परिषद्को बैठकको गणपूरक संख्या पुगेको मानिनेछ। प्रधानमन्त्री, प्रधानन्यायाधीश राणा र राष्ट्रियसभा अध्यक्षको उपस्थितिमा बसेको परिषद् बैठकले गरेको सिफारिस पुस ५ गतेपछि सार्वजनिक भएको थियो। प्रमुख विपक्षी दलका नेता शेरबहादुर देउवा र सभामुख सापकोटा उक्त बैठकमा अनुपस्थित थिए। संवैधानिक निकायमा नियुक्तका लागि संसदीय सुनुवाइको व्यवस्था छ। तर, प्रतिनिधिसभा विघटनका कारण संसदीय सुनुवाइ हुन नसकेपछि ४५ दिनमा स्वतः नियुक्त हुने कानुनी व्यवस्था छ। को हुन् राई ?अख्तियार दुरुपयोग अनुसन्धान आयोगका प्रमुख आयुक्तमा नियुक्त प्रेमकुमार राई पूर्वगृहसचिव हुन्। नवनियुक्त प्रमुख आयुक्त राई सालिन, भद्र र कुशल प्रशासकका रूपमा परिचित छन्। संखुवासभाको खाँदबारी२ मा पर्ने खोरन्डे गाउँमा २०१८ सालमा जन्मिएका राई एसएलसी उत्तीर्ण गरेर २०३५ सालमा काठमाडौं छिरेका थिए। २०४० सालमा लेखापालबाट निजामती सेवामा प्रवेश गरे। २०४३ सालमा शाखा अधिकृतमा नाम निकाले। २०४७ सालमा सहायक सचिव भए। २०४९ को निजामती सेवा ऐनले सहायक सचिव पद खारेज गरेर उपसचिवमा रुपान्तरण गर्यो उपसचिव हुँदा राईले लामो समय सामान्य प्रशासन मन्त्रालयमा जिम्मेवारी सम्हाले। केही समय अर्थ मन्त्रालयमा बसे। उनी २०६३ सालमा सहसचिवमा बढुवा भए। सहसचिव हुँदा अख्तियार, प्रधानमन्त्री कार्यालय, शिक्षा मन्त्रालयमा काम गरे। उनी २०७१ सालमा सचिवमा बढुवा भएसँगै अख्तियारमै जिम्मेवारी सम्हाले। त्यसपछि प्रधानमन्त्री कार्यालयसहित विभिन्न मन्त्रालय हुँदै गृहसचिव भए। २०७४ चैत २६ देखि २०७६ माघ २० सम्म गृहसचिवबाटै उनी अवकाश भए। व्यवस्थापन विषयमा स्नातकोत्तर राईसँग प्रशासन व्यवस्थापन र गृह प्रशासनको लामो अनुभव छ। कुनै समस्या समाधान गर्न छिटो निर्णय गर्ने उनको विशेषता हो। एक्सनमा गइहाल्छन्। कर्मचारीका समस्याको सुनुवाइ गरिहाल्ने प्रवृत्तिका कारण उनी कर्मचारीतन्त्रमा प्रिय छन्। उनले नै बालुवाटारस्थित ललिता निवास क्याम्पभित्रको जग्गा छानबिन गर्न समिति बनाएका थिए। अर्का पूर्वसचिव शारदाप्रसाद त्रितालको संयोजकत्वमा गठित समितिले ललिता निवास जग्गा प्रकरण उप्काएको थियो।"
"केपीजीले गर्ने पञ्चे र्याली, हामीले गर्ने जनआन्दोलन : प्रचण्ड","काठमाडौं : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले अब जनआन्दोलन गर्ने बताएका छन् । प्रधानमन्त्री केपी ओलीले प्रतिनिधिसभा विघटन गरेको विरोधमा बिहीबार गरेको आम हड्तालमा सहभागी हुँदे प्रचण्डले यस्तो बताएका हुन् । उनले आफूहरुले जनआन्दोलन गर्दा प्रधानमन्त्री केपी ओलीको समर्थनमा हुने प्रदर्शन पञ्चे र्याली मात्र हुने दाबी गरे । अब हामीले गर्ने भनेको जनआन्दोलन हो, प्रचण्डले भने, केपीजीले गर्ने भनेको पञ्जे र्याली मात्र हो । प्रचण्डले संविधानविपरित संवैधानिक नियुक्तिको विरुद्ध आम हड्ताल गरेर सडकमा उत्रिनु परेको बताए । जबरजस्ती लगेर संवैधानिक निकायमा नियुक्ति गरियो । यसले प्रतिगमनको उग्र रुप देखिएको छ, प्रचण्डले भने, नेपाली जनता केही अप्ठेरो भए पनि आन्दोलनमा लाग्छन् । प्रचण्डले यो अन्दोलनलाई केपी ओली र प्रचण्डबीचको जुहारीको रुपमा नहेर्नसमेत अनुरोध गरेका छन् । उनले यो आन्दोलन ७० वर्षलामो नेपाली जनताको संघर्षबाट प्राप्त उपलब्धिको रक्षाका लागि भएको बताए । यो आन्दोलन केपी ओली र प्रचण्डबीचको जुहारी होइन प्रचण्डले भने, ७० वर्षदेखि नेपाली जनताले ल्याएको उपलब्धिको रक्षाका लागि भएको हो । प्रचण्डले संविधान मिचिएकाले कांग्रेस लगायत अन्य दल र नागरिक समाजसमेत सडक आन्दोलनमा रहेको प्रष्टसमेत पारे । उनले यो आन्दोलन लोकतन्त्रको रक्षाको लडाइँका लागि भएको उल्लेख गरे । तस्बिर : विकास कार्कीसुनिता डंगोल प्रचण्ड सहभागी प्रदर्शनमा लागेका नारा आदेश देऊ प्रचण्ड हामी लड्न तयार छौँ"
"आम हड्ताल : सर्वसाधारणको पैदलयात्रा, माधव स्कुटरमा, प्रचण्ड गाडीमा (तस्बिरसहित)","काठमाडौं : आन्दोलनरत नेपाल कम्युनिस्ट पार्टी (नेकपा) का अध्यक्षद्वय पुष्पकमल दाहाल प्रचण्ड र माधवकुमार नेपाल आम हड्ताल अनुगमन र धर्ना दिन काठमाडौं उपत्यकाका विभिन्न चोकमा आफैं पुगेका छन्। प्रतिनिधिसभा विघटनको विरोधमा बिहीबार आम हड्ताल घोषणा गरेको नेपाल कम्युनिस्ट पार्टी (नेकपा) प्रचण्डमाधव समूहले बिहानैदेखि प्रदर्शन चर्काएको छ। पूर्वप्रधानमन्त्रीसमेत रहेका दुवै नेता आम हड्ताल सफल पार्न सडक बन्द गराउँदै हिँडेका हुन्। उनीहरुसँगसँगै नेकपाका नेताहरु उपत्यकासहित देशभर आमहड्ताल सफल पार्न लागिपरेका छन्। बिहानैदेखि नेकपाका नेता तथा कार्यकर्ता प्रदर्शन गर्न सडकमा उत्रिएपछि यातायातका साधन चल्न सकेका छैनन् जसले गर्दा सर्वसाधरण यात्रु मारमा परेका छन्। बन्दको अवज्ञा गरेको भन्दै बिहानै काठमाडौं गोंगबुमा ट्याक्सी जलाइएको छ। प्रदेश नम्बर ३०१००२ ज ५८८१ नम्बरको ट्याक्सीमाथि आगजनी भएको हो। आगजनीबाट ट्याक्सीमा पूर्णरुपमा क्षति पुगेको छ तर बन्दको आह्वान गरेका प्रचण्ड सडकमा धर्ना र अनुगमन गर्न खुमलटारबाट गाडीमा सातदोबाटो, कोटेश्वर, पुल्चोक हुँदै विभिन्न ठाउँमा आफ्नै गाडीमा गएका छन्। प्रदर्शनमा सहभागी भएका प्रचण्डले आफूहरुले जनआन्दोलन गर्दा प्रधानमन्त्री केपी ओलीको समर्थनमा हुने प्रदर्शन पञ्चे र्याली मात्र हुने दाबी गरे। उनले संविधानविपरित संवैधानिक नियुक्तिको विरुद्ध आम हड्ताल गरेर सडकमा उत्रिनु परेको बताए। नेपाल पनि कोटेश्वरको प्रदर्शनमा सहभागी हुन स्कुटर चढेर पुगेका थिए। ओलीले आफूलाई निरंकुश शासकका रुपमा प्रस्तुत गरेको नेपालको दाबी छ। उनले संविधानलाई कुल्चिएकाले प्रतिवाद गर्न र आम जनतालाई समयमै सचेत गराउन बन्द गर्नुपरेको स्पष्ट पारे। पुस ५ गते प्रधानमन्त्री केपी ओलीले प्रतिनिधिसभा विघटन गरेपछि सत्तारुढ नेकपाको एउटा समूह सडकमा पुगेको छ। अध्यक्ष पुष्पमल दाहाल प्रचण्ड र माधव नेपाल समूहले संसद विघटनको विरोधमा सडक आन्दोलन चर्काएको हो। प्रतिनिधिसभा विघटनको मुद्दा अदालतमा विचाराधिन भएको अवस्थामा सरकारले संवैधानिक नियुक्ति र जिम्मेवारी दिएपछि प्रचण्ड नेपाल समूहले सरकारको विरोधमा बिहीबार आम हड्ताल घोषणा गरेको हो। तस्बिर : सुनिता डंगोल र अशोक दुलाल"
आमहडतालले सुदूरपश्चिम पनि ठप्प,धनगढी : नेपाल कम्युनिस्ट पार्टी (नेकपा) प्रचण्ड नेपाल समूहको नेपाल बन्दको असर सुदूरपश्चिममा पनि परेको छ । प्रदेशको राजधानी धनगढी पूर्णरुपमा बन्द भएको छ । प्रचण्ड नेपाल समूहका कार्यकर्ता बिहानैदेखि बजारमा निस्किएका छन । उनीहरुले क्याम्पस रोडमा टायर बालेर विरोध प्रदर्शन गरेका छन् । धनगढीमा इलेक्ट्रिक रिक्सा र मोटरसाइकल मात्र फाट्टफुट्ट चलेका छन् । धनगढीबाट संघीय राजधानी चल्ने र छोटो दुरीका सवारी साधन पनि चलेका छैनन् । सुदूरपश्चिमका पहाडि जिल्लाको यातायात पनि ठप्प रहेको छ । धनगढी र आसपासका जिल्लाका शैक्षिक संस्था पनि बन्द छन् । परिक्षार्थी बोकेका सवारी बाहेक अरु सवारी चलेका छैनन् । जिल्ला प्रहरी कार्यालयले अहिलेसम्म कैलाली सहितका अरु पहाडि जिल्लामा अप्रिय घटना नभएको जनाएको छ ।
कमल थापा भन्छन् रेफ्री बिनाको खेल जस्तै नेपालको राजनीति,"काठमाडौं : राष्ट्रिय प्रजातन्त्र पार्टी (राप्रपा) अध्यक्ष कमल थापाले नेपालको राजनीति रेफ्री बिनाको खेल जस्तै भएको बताएका छन् । राजतन्त्र प्रजातन्त्रको बाधक नभएको भन्दै उनले नेपालको भूराजनीतिक अवस्थामा राजसंस्था नै प्रजातन्त्र र राष्ट्रिय स्वतन्त्रताको संरक्षक हुनसक्ने बताए । राजा हटाएपछि लोकतन्त्रलाई कसैले चुनौती दिन सक्दैन भन्नेहरु नै लोकतन्त्रको हत्या भयो भन्दै सडकमा गएको भन्दै उनले यस्तो बताएका हुन् । सामाजिक सञ्जाल ट्वीटरमा थापाले राजा नहुँदा नेपालको राजनीति रेफ्री बिनाको खेलजस्तै भएको उल्लेख गरेका हुन् । राजा हटाएपछि लोकतन्त्रलाई कसैले चुनौती दिनसक्दैन भन्नेहरू अहिले लोकतन्त्रको हत्या भयो भन्दै सडकमा उत्रिएका छन्।राजसंस्था प्रजातन्त्रको वाधक होइन।संविधानको परिधिभित्र राख्ने होभने नेपालको भूराजनीतिक अवस्थामा राजसंस्था नै प्रजातन्त्र र राष्ट्रिय स्वतन्त्रताको संरक्षक हुनसक्छ, थापाले ट्वीटरमा लेखेका छन्, अहिले नेपालको राजनीति रेफ्री बिनाको खेल जस्तो छ। एकले अर्को नेतालाई समाप्त पार्ने प्रतिस्पर्धाले परिस्थिति नियन्त्रणबाट बाहिर गएको भन्दै उनले चिन्तासमेत व्यक्त गरेका छन् । उनले यही अवस्था रहे विदेशीको हातमा देशको बागडोर जाने खतरा औंल्याए । जसको शक्ति उसको भक्ति कायम छ।एकले अर्कोलाई समाप्तपार्ने प्रतिस्पर्धा चलेको छ।मुठभेड बढदै जाँदा राजनीतिक दलरनेताको नियन्त्रणबाट परिस्थिति बाहिर जान्छ, उनले थप लेखेका छन्, त्यो रिक्ततामा गैरराजनीतिक शक्ति र बिदेशीको हातमा देशको बागडोर जाने खतरा हुन्छ। थापाले परिस्थिति बिगार्न देशीविदेशी शक्ति क्रियाशील भएकोसमेत बताएका छन् । उनले यो अवस्थामा प्रधानमन्त्री ओलीको एउटा गल्ती सच्याउन अर्को खतरनाक गल्ती नगर्न आग्रह गरे । उनले राजनीतिक अवस्था बुझेर सबै नेपाली अटाउने राजनीतिक प्रणाली निर्माण गर्नुपर्नेमा जोड दिए । परिस्थिति बिगार्न देशीविदेशी शक्ति क्रियाशील छन्।एकले अर्कोलाई गलत प्रमाणितगर्ने होडमा कोहीपनि अन्धो र मतिभ्रम नबनौं।केपी ओलीको गल्ती सच्याउन अर्को खतरनाक गल्ती नगरौँ, उनले थप लेखेका छन्, यो धरातलीय यथार्थ बुझेर र विगतका कमजोरी हटाएर सबै नेपाली अटाउने राजनीतिक प्रणाली निर्माण गर्ने प्रयास गरौँ ।"
६१ उपसचिवको सरुवा र पदस्थापन (सूचीसहित),"काठमाडौं : सरकारले ६१ जना उपसचिवको सरुवा तथा पदस्थापन गरेको छ । बिहीबार संघीय मामिला तथा सामानय प्रशासन मन्त्रालयले एकसाथ ठूलो संख्यामा उपसचिवाको सरुवा र पदस्थापन गरेको हो । सरुवा र पदस्थापन भएका मध्ये केही केही समयअघि बढुवा भएका छन् । उनीहरूलाई स्थानीय तह, प्रदेश र संघमा सरुवा तथा पदस्थापन गरिएको मन्त्रालयले जनाएको छ ।"
जनकपुरमा प्रहरी र प्रदर्शनकारीबीच झडप : नेता रामचन्द्र झा घाइते,जनकपुरधाम : नेकपाको प्रचण्डनेपाल समूहले आह्वान गरेको आमहड्तालको क्रममा जनकपुरमा प्रदर्शनकारी र प्रहरीबीच झडप भएको छ। प्रदर्शनकारीहरुले जनकपुर बजार बन्द गराउँदै हिंड्दा शिव चोकमा प्रहरीसँग झडप भएको हो। झडपको क्रममा प्रचण्डनेपाल पक्षका केन्द्रीय सदस्य रामचन्द्र झा घाइते भएका छन्। झाको टाउको फुटेको छ। झडपको क्रममा केही गाडीमा समेत तोडफोड भएको छ । प्रहरीले अवस्था नियन्त्रण गर्न अश्रुग्याँस प्रहार गरेको छ। हाल शिव चोक क्षेत्रमा अवस्था तनावग्रस्त नै छ। टाउको फुटेर घाइते भएका नेता रामचन्द्र झा।
"ट्याक्सीमा आगजनी, १५ सवारीमा तोडफोड, २७ राउण्ड हवाई फायर : १५७ कार्यकर्ता पक्राउ","काठमाडौं : प्रतिनिधिसभा विघटनको विरुद्धमा नेपाल कम्युनिस्ट पार्टी (नेकपा) प्रचण्डनेपाल समूहले बिहीबार गरेको आम हड्तालले देशभरको जनजीवन प्रभावित भएको छ । पुष्पकमल दाहाल प्रचण्ड र माधवकुमार नेपाल समूहले गरेको बन्द उलंघन गर्ने १५ वटा सवारी साधनमा तोडफोड भएको छ भने एउटा ट्याक्सी जलाइएको छ । बिहीबार बिहानैदेखि प्रदर्शनकारी सडकमा बन्द सफल पारौं भन्दै प्रदर्शनमा उत्रिएका थिए । प्रदर्शनकारीले राजधानीको गोंगबुमा प्रदेश ३०१००२ ज ५८८१ नम्बरको ट्याक्सीमा आगजनी गरेका हुन् । चालक कुम्भनारायण श्रेष्ठलाई सामाखुसी जाउँ भनेर भित्र छिर्ने बित्तिकै दुई जनाले पेट्रोल छर्केर आगजनी गरेका थिए । राजधानीसँगै उपत्यकाबाहिरका विभिन्न जिल्लामा प्रदर्शनकारीले एउटा सरकारीसहित १५ वटा सवारीमा तोडफोड गरेको प्रहरी मुख्यालयले जनाएको छ। प्रहरीले प्रदर्शनमा उत्रिएका १५७ जनालाई नियन्त्रणमा लिएको छ। प्रहरीले उनीहरुलाई साँझ रिहा गर्ने बताएको छ । काठमाडौं भित्रिने मुख्य नाकामा भने प्रदर्शनकारीले सवारी आवागमनलाई अवरोध गरेका थिए। नागढुंगा, कोटेश्वर, चावहिल, बालाजु बाईपास, गोंगबु, कलंकीलगायतका स्थानमा प्रदर्शनकारीको घुँइचो थियो। बन्द सफल पार्न पूर्वप्रधानमन्त्रीसमेत रहेका नेकपाका अध्यक्षद्वय प्रचण्ड, नेपाल, नारायणकाजी श्रेष्ठ, अष्टलक्ष्मी शाक्य, पम्फा भुसाल लगायतका नेताहरु सडकमा उत्रिएका थिए। दाहाल गाडी चढेरै कोटेश्वर पुगेका थिए। नेपाल भने स्कुटरमा चढेर अवलोकनका लागि भन्दै विभिन्न स्थानमा पुगेका थिए। चावहिल र कोटेश्वरमा भने मुडभेडको अवस्था आउनसक्ने आंकलन गर्दै प्रहरीले सवारी आवागमन रोकेको थियो । प्रदर्शनकारीले प्रेसलाई समेत निशाना बनाएका छन् । ललितपुरको सातदोबाटोमा माउन्टेल टेलिभिजनकर्मी दिवाकर साहमाथि हातपात गरे। राजधानीमा प्रदर्शनकारी र प्रहरीबीच मुडभेडको अवस्था नदेखिए पनि जनकपुर, विराटनगर, धादिङ, वीरगंज लगायतका केही जिल्लामा घम्साघम्सी भएको छ। स्थिति नियन्त्रणमा लिन जनकपुरमा प्रहरीले २७ राउण्ड हवाई फायर र १२ राउण्ड टियर ग्यास प्रहार गरेको छ । प्रदर्शनमा पूर्वमन्त्री रामचन्द्र झालगायत प्रदर्शनकारी घाइते भएका छन् । त्यस्तै धनगढीमा दाहालनेपाल समूह र ओली समूहका प्रदर्शनकारीबीच झडप भएको हो । प्रदर्शनकारी बिहानै तोडफोडमा उत्रिएपछि दिउँसोसम्म मोटरसाइकलबाहेक निजी सवारीसाधन गुडेनन् । बन्दको दिन ट्याक्सी, टेम्पो र माइक्रोबस भने भाट्फुट्ट चलेका छन् । मुख्य सडकका व्यापरिक केन्द्र सबै बन्द भए । राजधानीमा भित्री गल्लीका पसलहरु फाट्फुट्ट खुलेका छन् । प्रहरी केन्द्रीय प्रवक्ता एसएसपी वसन्तबहादुर कुँवरले प्रहरीको सुझबुझकै कारण ठूलो दुर्घटना टरेको बताए। उनले भने,ठाँउठाउँमा गाडी तोडफोड भए, प्रदर्शनकारीलाई समयमै पक्राउ गरेर स्थानान्तरण गयौं। त्यस्तो अप्रिंय घटना हुन पाएन। त"
धनगढीमा प्रचण्डनेपाल र ओली समूहबीच तनाव,"काठमाडौं : धनगढीमा नेपाल कम्युनिस्ट पार्टी (नेकपा) प्रचण्डनेपाल र केपी ओली समूहका कार्यकर्ताबीच तनाव भएको छ। प्रधानमन्त्री केपी ओली समूहका अनेरास्ववियुका संयोजक कुमार बढेलाको गाडीको साँचो प्रचण्डनेपाल समूहका कार्यकर्ताले खोसेपछि झडपको अवस्था सृजना भएको हो। धनगढीमा दुबै पक्षका कार्यकर्ता प्रदर्शनमा उत्रिएका छन्। प्रचण्डनेपाल समूहका कार्यकर्ताले विभिन्न ठाउँमा टायर बालेर प्रदशर्न गरिरहेका छन्। उनीहरुले मुख्यमन्त्री कार्यालय, ट्राफिक चोकलगायत मुख्य बजारमा सडकमा टायर बालेर प्रदर्शनमा उत्रिएका छन्। यता ओली पक्षका कार्यकर्ता भने बन्द गराउन पाइँदैन भन्दै आमहडतालको विरोधमा प्रदर्शन गरिरहेका छन्। केही समयअघि दुवै पक्षका कार्यकर्ताबीच ट्राफिक चोकमा जम्का भेट हुँदा सामान्य झडप भएको थियो। प्रहरीले हस्तक्षप गरेर भीड नियन्त्रणमा लिएको थियो । त्यसपछि प्रहरीले दुवै समूहलाई भेट्न दिएको छैन। कुनै अप्रिय घटना हुन नदिन धनगढीमा ठूलो संख्यामा सुरक्षाकर्मी परिचालन गरिएको छ। धनगढीबाट संघीय राजधानी चल्ने र छोटो दुरीका सवारी साधन पनि चलेका छैनन् । सुदूरपश्चिमका पहाडि जिल्लाको यातायात पनि ठप्प रहेको छ । धनगढी र आसपासका जिल्लाका शैक्षिक संस्था पनि बन्द छन् ।"
पाल्पामा पनि आमहडतालको प्रभाव,"पाल्पा : सरकारको असंवैधानिक कदमविरुद्ध नेकपा प्रचण्ड माधव नेपाल समूहले गरेको देशव्यापी आमहडतालको प्रभाव पाल्पामा पनि परेको छ । आमहडतालको कारण पाल्पाको जनजीवन पूर्णरुपमा प्रभावित भएको छ । पाल्पामा लामो तथा छोटो दुरीका सवारी साधन संचालनमा आएका छैनन् भने उधोग धन्दा कलकारखाना, शैक्षिक संस्था व्यापार व्यवसाय पूर्णरुपमा बन्द रहेका छन् । कोरोना संक्रमणका कारण लामो समयसम्म बन्द पछि संचालनमा रहेका शैक्षिक संस्थामा पनि आमहडतालको प्रभाव परेको छ । पाल्पामा भएर संचालन हुने सिद्धार्थ राजमार्ग, तानसेन तम्घास सहायक राजमार्गमा एम्वुलेन्स, दूध, पानी, शव बहान, फोहोर फाल्ने सवारी साधन मात्र संचालनमा आएका छन्। सर्वसाधारणका सवारी साधन भने चलेका छैनन् । आमहडताल सफल बनाउन तानसेनका चोकचोकमा नेकपा प्रचण्ड माधव नेपाल समूहका कार्यकर्ताहरु उत्रिएका छन् । आमहडतालको कारण शान्ति सुरक्षामा खलल नहोस् भनी चोक चोकमा नेपाल प्रहरी तथा शसस्त्र प्रहरी तैनाथ छन् ।"
बन्दले देश बन्दैन,"काठमाडौं : नेपाल कम्युनिस्ट पार्टी (नेकपा)को आह्वानमा भएको आम हड्तालको विवेकशील साझा पार्टीले विरोध गरेको छ । नेपाल बन्दको विरुद्धमा माइतीघर मण्डलामा प्रदर्शन गर्दै साझा पार्टीले विरोध जनाएको हो । पार्टीको अभियान विभागले बन्द हडतालको संस्कार विरुद्ध प्रदर्शन गरेको हो । विवेकशील साझा पार्टीले विगत १० वर्षदेखि कुनै पनि पार्टीले बन्दको आवहान गर्दा बन्दको विरोध गर्दै आएको छ। विवेकशील साझाका अभियन्ताहरूले बन्दले देश बन्दैन, नेपाल खुल्ला छ, गरी खान देऊ जस्ता नारा लेखिएका पम्प्लेट बोकेका थिए । प्रदर्शन पार्टी संयोजक मिलन पाण्डे लगायत नेता तथा कार्यकर्ताको सहभागीता रहेको थियो । नागरिकको स्वतन्त्रता पूर्वक हिँडडुल गर्न पाउने अधिकार र आम जनजीवन प्रतिकुल हुने गरी आह्वान हुने बन्दहड्तालका अलोकतान्त्रिक अराजक कार्यक्रमहरूको विवेकशील साझाले प्रतिरोध गर्ने पार्टीका नेताहरूले बताए। सरकारको असंवैधानिक कदमहरूको विपक्षमा विवेकशील साझा पहिलो दिनदेखि सडकमा आए पनि प्रदर्शन शान्तिपूर्ण हुनुपर्नेमा जोड दिँदै आएको छ ।"
मै हुँ भन्ने केहीले पार्टी छोड्दैमा आन्दोलन समाप्त हुँदैन : प्रधानमन्त्री ओली,"काठमाडौं : प्रधानमन्त्री केपी ओलीले 'मै हुँ' भन्ने केहीले पार्टी छोड्दैमा आन्दोलन समाप्त नहुने बताएका छन्। राजधानीमा आयोजित किसान महासंघको राष्ट्रिय भेलालाई सम्बोधन गर्दै प्रधानमन्त्री ओलीले यस्तो बताएका हुन्। 'मै हुँ' भन्ने केहीले पार्टी छोड्दैमा आन्दोलन समाप्त हुँदैन, बरु अझ मजबुत र बलियो भएर जानेछ,'उनले भने। प्रधानमन्त्री ओलीले तीन करोड नेपाली जनतामा दुई चारजना अन्त जाँदैमा पार्टी नफू्टने जिकिर गरे। उनले भने,आत्तिनु पर्दै। मनोवल गिराउनु पर्दैन। हामीले जित्नुपर्छ। हामी जित्नेछौं।' सम्बोधनका क्रममा प्रधानमन्त्री ओलीले माधवनेपाल समूहलाई कम्युनिस्टकै खोल ओढेर कम्युनिस्ट पार्टीकै विरोधमा उत्रिएको समेत आरोप लगाए। प्रचण्डनेपाल समूहले आमहडतालका नाममा सडकमा टायर बालेर,तरकारी फ्याकेर,गाडि जलाएर तमासा देखाएको उनको आरोप छ। 'एउटा आमाले डोकोमा बोकेर ल्याएको तरकारी सडकमा फ्याकेर,गाडीमा आगो लगाए र टायर बालेर तमासा देखाए,'उनले भने,' उनले जसले फ्याके पनि त्यो प्रचण्डनेपाल समूहका कार्यकर्ताले नै फ्याकेको हो।' उनले प्रचण्ड आफू गाडिमा चढ्ने अरुका गाडी जलाउँदै हिँडेको भन्दै जनतालाई दु:ख दिएर रमिते भएको समेत आरोप लगाए। प्रधानमन्त्री ओलीले असल नागरिक कानुन बाहिर नजाने भन्दै प्रचण्डनेपाल समूहलाई कानुन र नियमको पालना गर्न समेत सुझाव दिए। 'नियम तोड्न खोज्ने। कानुन मान्दैन भन्ने,'उनले भने हिजोका दिनमा संविधान र कानुन मान्दैन भनेर उपद्रो मम्चाउनु भएको थियो अब ती दिन गए। कानुनको पालना गर्न सिक्नुहोस्।' प्रधानमन्त्री ओलीले प्रचण्डनेपाल समूहका कार्यकर्ता सिद्धिएको पनि जिकिर गरे। उनले भने,'जो हामी यहाँ छौं भनेर लेख्या छन् तिनै उहाँहरुका कार्यकर्ता हुन्। त्यो नै उहाँहरुको पार्टी हो। अरु त रमिते मात्र हुन्।'"
रामेछापमा आमहड्तालको नयाँ शैली : बन्दकर्ताले गरे बजार सरसफाई,"मन्थली : आन्दोलनरत नेपाल कम्युनिस्ट पार्टी (नेकपा) का प्रचण्डमाधव समूहले आमहड्ताल सफल बनाउन मन्थलीमा नयाँ शैली अपनाएका छन्। प्रचण्डनेपाल समूहले सरकारको विरोधमा आम हड्ताल सफल पार्न आग्रह गर्दै बिहीबार बिहान मन्थली बजारको सडक सफाई गरेका हुन्। प्रतिनिधिसभा विघटनको मुद्दा अदालतमा विचाराधिन भएको अवस्थामा सरकारले संवैधानिक नियुक्ति र जिम्मेवारी दिएपछि यो समूह आन्दोलित बनेको छ। नेकपाका रामेछाप जिल्ला इन्चार्ज एवम् केन्द्रीय सदस्य देवशंकर पौडेल, सह ईञ्चार्ज श्यामकुमार श्रेष्ठ, जिल्ला अध्यक्ष मैनकुमार मोक्तान, पूर्वसांसद तारानाराण श्रेष्ठसहितका जिल्लाका शीर्ष नेता तथा कार्यकर्ताहरुले बजार सरसफाई गरेका हुन्। उनीहरुले झाडु, कुचो लिएर सडक सफाईमा लागेपछि स्थानीयले पनि सहयोग गरेका थिए। बन्दकर्ताहरुले बजार सरसफाई पश्चात सडकको बीचमा बसेर नाचगान र प्रदर्शन गरिरहेका छन्। विराटनगरमा पसल सञ्चालन गरेको भन्दै बन्द गर्न पुगेको दाहालनेपाल समूहका कार्यकर्ताले चियानास्ता पसलमा काम गरिरहेका माथि उम्लिइरहेको तातो तेल खन्यादिएका छन्। दाहालनेपाल समूहका नाममा घटाइएको क्रुरतापूर्ण घटनामा परेर दुई महिला घाइते भएका छन्। भने बन्दको अवज्ञा गरेको भन्दै कतै तोडफोड त काठमाडौं गोंगबुमा ट्याक्सी जलाइएको घटना सार्वजनिक भइरहेका छन्। तर रामेछापमा बन्दले जनजीवन प्रभावित बनेपनि सरसफाई गरेर रचनात्मक रुपमा विरोध गरिएकोमा प्रशंसा गरिएको छ। जिल्लामा आज सवारी साधन ठप्प हुँदा सरकारी कार्यालयहरु खुलेपनि बन्दका कारण सेवाग्राहीको उपस्थिति न्यून रहेको छ। बजारका पसलहरु बन्द रहेका छन्। बजारका मुख्य स्थानमा सुरक्षाकर्मी परिचालन गरिएको छ। पुस ५ गते प्रधानमन्त्री केपी ओलीले प्रतिनिधिसभा विघटन गरेपछि सत्तारुढ नेकपाको एउटा समूह सडकमा पुगेको छ। अध्यक्ष पुष्पमल दाहाल प्रचण्ड र माधव नेपाल समूहले संसद विघटनको विरोधमा सडक आन्दोलन चर्काएको हो। तस्बिरहरु : सामाजिक संजालबाट"
महोत्तरीमा लाठी चार्ज गरेर प्रहरीले राजमार्ग खुलायो : केही प्रदर्शनकारी घाइते,"बर्दिबास : प्रहरीले लाठी चार्ज गर्दै महोत्तरीको बर्दिबासमा आन्दोलनकारीले बन्द गरेको राजमार्ग खुलाएको छ । बिहानैदेखि प्रचण्ड नेपाल पक्षका नेकपाका कार्यकर्ताले पूर्व पश्चिम राजमार्गअन्र्तगत महोत्तरीको बर्दिबासमा राजमार्ग बन्द गराएका थिए । एसपी, डीएसपी नेतृत्वको टोलीले बल प्रयोग गर्दै राजमार्ग खुलाएको छ ।प्रहरीले स्कटिङ गरेर गणतव्यतर्फ सवारीसाधन पठाइरहेका छन् । बर्दिबास बन्द गराउन नपाइने भन्दै केपी ओली पक्षका कार्यकर्ता र स्थानीयले नाराबाजी गर्दै बन्द सडक खुलाउन प्रहरीलाई दबाब दिएका थिए । ५ घण्टादेखि राजमार्ग खुलाउन प्रयासरत रहेका प्रहरी टोलीले त्यसपछि लाठी चार्ज गर्दै सडक खुलाएको हो । संसद विघटन र संवैधानिक आयोगमा प्रधानमन्त्री केपी ओलीले गरेको असंवैधानिक कदमविरुद्ध प्रचण्ड र माधव पक्षका कार्यकर्ताले बर्दिबाससहित देशैभरी आमहड्ताल गरेको छ । प्रहरी र आन्दोलनकारी बीच भएको झड्पमा नेकपा प्रदेश २ का सदस्य शंकर महतो, बर्दिबास नगरपालिका वडा नम्बर १ का वडा अध्यक्ष चुडामणी पोखरेल, वडा सदस्यनिरज अधिकारी, वडा नम्बर ३ का वडा अध्यक्ष राजन ढुङ्गानालगायत घाइते भएका छन् । उनीहरुको हात, खुट्टा र टाउको चोट लागेको छ । वडा नम्बर ३ काअध्यक्ष ढुङ्गानाको टाउको फुटेको छ । बिहानैदेखि आन्दोलनकारीले बर्दिबास बजार, कलकरखाना, शैक्षिक संस्थाहरु बन्द गराएका छन् ।"
क्रान्तिकारी योद्धा गुमायौँ : प्रचण्ड र नेपाल,"काठमाडौं : नेपाल कम्युनिस्ट पार्टी (नेकपा) का केन्द्रीय सदस्य एवं सर्लाही इञ्चार्ज डाचाराज वाग्लेको मोटरसाइकल दुर्घटनामा मृत्यु भएको छ । बरहथबाबाट नयाँरोडतर्फ जाँदै गर्दा बुधबार राति मूर्तिया चोकबाट उत्तर वन कार्यालय नजिक नयाँरोडबरहथवा सडकखण्डमा भएको दुर्घटनामा उनको मृत्यु भएको हो । बुधबार साँझ नेकपा प्रचण्डनेपाल समूहले आयोजना गरेको मसाल जुलुसको नेतृत्व गरेर ज १० प ३२०६ नम्बरको मोटरसाइकलले बरहथवाबाट नयाँरोडतर्फ जाँदै गरेका वाग्ले दुर्घटनामा परेको प्रहरीले जनाएको छ । घटना सम्बन्धमा गम्भीर एवं सूक्ष्म अनुसन्धान भइरहेको प्रहरी प्रमुख सन्तोषसिंह राठौरले जानकारी दिएका छन् । वाग्ले सर्लाहीको हरिपुर नगरपालिका१ हजारबिगाह निवासी हुन । अहिले उनको शव बरहथवाबाट परीक्षणका लागि जिल्ला अस्पताल मलङ्गवा ल्याउने तयारी भइरहेको नेकपाका जिल्ला अध्यक्ष रेवती पन्तले जानकारी दिए । नेता वाग्लेको निधनप्रति नेकपा अध्यक्ष पुष्पकमल दाहाल प्रचण्ड र माधवकुमार नेपालले दुःख व्यक्त गरेका छन् । बिहीबार शोक वक्तव्य सार्वजनिक गर्दै प्रचण्ड र नेपालले क्रान्तिकारी योद्धा गुमाएको बताएका छन् । हाम्रो पार्टीका केन्द्रीय समिति सदस्य तथा सर्लाही जिल्लाका इन्चार्ज कमरेड डाचाराज वाग्लेको सवारी दुर्घटनामा परी असामयिक र रहस्यमय निधनको खबरले स्तब्ध बनाएको छ, प्रचण्डले नेपालले सार्वजनिक गरेको शोक विज्ञप्तिमा भनिएको छ, उहाँको निधनले हाम्रो पार्टी र सिंगो नेपाली कम्युनिस्ट आन्दोलनले एक अथक योद्धा तथा युवा क्रान्तिकारी गुमाएको छ । हाम्रो पार्टी कमरेड वाग्लेप्रति क्रान्तिकारी अभिवादन सहित भावपूर्ण श्रद्धाञ्जली अर्पण गर्दै शोक सन्तप्त परिवार तथा आफन्तजनमा गहिरो समवेदना प्रकट गर्दछ । वाग्लेले २०४३ सालमा विद्यार्थी आन्दोलनबाट आफ्नो राजनीतिक यात्रा सुरु गरेका हुन् । उनले २०४५ सालमा कम्युनिस्ट सदस्यता लिएका थिए । २०४५ सालमा उहाँ अनेरास्ववियुको केन्द्रीय सदस्य बनेका वाग्ले २०४७ सालमा सर्लाही जिल्ला पार्टीको सदस्य भएका थिए। २०४९ सालमा पार्टीको सर्लाही जिल्ला सचिव बनेका उनी २०५२ सालमा अखिल क्रान्तिकारीको केन्द्रीय अध्यक्ष बने । २०६४ सालमा पार्टीको केन्द्रीय सदस्य भएका उनी पार्टी एकीकरण पश्चात नेकपा (माओवादी केन्द्र) हुँदै हाल नेपाल कम्युनिस्ट पार्टीको केन्द्रीय सदस्य बनेका थिए ।"
नेकपा ओली समूहको सभालाई प्रधानमन्त्री र गृहमन्त्रीले सम्बोधन गर्ने,"काठमाडौं : नेपाल कम्युनिस्ट पार्टी (नेकपा) ले शुक्रबार बृहत् सभा आयोजना गर्ने भएको छ । अराजकताको अन्त्य, भौगोलिक अखण्डता, संविधानको रक्षा गर्दै विकास र समृद्धिमार्फत राजनीतिक स्थायित्वका लागि ताजा जनादेश भन्ने नाराका साथ नारायणहिटी दरबार अगाडि आमसभा गर्न लागिएको हो । नेकपा बागमती प्रदेश सङ्गठन कमिटीका अध्यक्ष आनन्दप्रसाद पोखरेलले सभामा काठमाडौँ उपत्यकासहित वाग्मती प्रदेशका १३ जिल्ला र देशभरिबाट पार्टी नेता, कार्यकर्ता र समर्थक आउने बताए । सभा सम्पन्न गर्न पार्टी काठमाडौँ उपत्यका संयोजक कृष्णगोपाल श्रेष्ठका संयोजकत्वमा एक हजार १११ सदस्यीय जनसभा परिचालन कमिटी गठन गरिएको छ । मध्याह्न १२ बजेदेखि हुने सभामा पार्टी अध्यक्ष तथा प्रधानमन्त्री केपी शर्मा ओलीसहित उपप्रधानमन्त्री ईश्वर पोखरेल, गृहमन्त्री रामबहादुर थापालगायत नेताले सम्बोधन गर्नेछन् । सभा सहभागी हुनुभन्दा अगाडि काठमाडौँ उपत्यकाका १३ स्थानबाट जुलूस निकालिने छ । जुलुसमा साङ्गीतिक प्रस्तुतिसहित कलाकारहरु पनि सहभागी हुनेछन् । पार्टीमा देखिएको सङ्कटबारे जानकारी दिन, सरकारले गरेका राम्रो कामको प्रचार गर्न, ताजा जनादेशमा जान र कम्युनिष्ट आन्दोलनलाई अझ एकताबद्ध गराउन सभा गर्न लागिएको कमिटीका अध्यक्ष पोखरेलले जानकारी दिए । सरकारले आगामी वैशाख १७ र २७ गते प्रतिनिधिसभा निर्वाचन घोषणा गरेको छ । सभा सम्पन्न गर्न जिल्ला, पालिका र वडास्तरीय परिचालन कमिटी गठन गरिएको छ । प्रदेश कमिटीले सभाको तयारीस्वरुप बुधबार काठमाडौँमा १० हजार मोटरसाइकलको याली गरेको थियो ।रासस"
हामी सेना र प्रहरीका बन्दुकसँग डराउँदैनौँ : पुन,"काठमाडौं : नेपाल कम्युनिस्ट पार्टी (नेकपा) स्थायी समिति सदस्य एवं पूर्वमन्त्री वर्षमान पुन अनन्तले लडेर आएका आफूहरु सेना र प्रहरीका बन्दुकसँग नडराउने बताएका छन् । संवैधानिक परिषदमा गरिएको नियुक्तिको विरोधमा नेकपा प्रचण्डनेपाल पक्षले बिहीबार गरेको आम हड्तालका सहभागीलाई चाबहिलमा सम्बोधन गर्दै पुनले यस्तो बताएका हुन् । ज्ञानेन्द्र शाहको निरंकुशतासँग लडेर आएका आफूहरु ओली र रामबहादुर थापासँग नतर्सने उनको भनाइ छ । बिहीबार बुटवलमा र केही दिनअघि चक्रपथमा सेनाका गाडी र ट्याङकर गुडाएर तर्साउन खोजिएको पुनको आरोप छ। ओली सधैं प्रधानमन्त्री र थापा सधैं गृहमन्त्री रहिनरहने भन्दै पुनले आन्दोलन सफल भएर पदबाट हटेका दिन सेना र प्रहरीले नै उनीहरुलाई उठाएर हिरासतमा राख्ने दाबी गरे । केही समयअघिसम्म आफ्नै पार्टीका अध्यक्ष र नेता रहेका प्रचण्डलाई गृहमन्त्रीले सडकबाटै उठाउन आदेश दिएको खबर सुनेको भन्दै पुनले आपत्ति जनाए । सेना र प्रहरी जस्ता संस्था जनताले तिरेको करबाट चलेको भन्दै पुनले लोकतन्त्र र जनताको रक्षाका लागि विश्वास गरेर हतियार राख्न दिएको तर्क गरे । सेनाका गाडी र ट्याङकर निकालेर जनता तर्साउन खोजिएको छ । हामी सबै लडेर आएका छौं । जनता लडेर आएको छ, पुनले भने, खबरदार, केपी ओली र रामबहादुर थापा सधैं प्रधानमन्त्री र गृहमन्त्री भइराख्नु हुन्न । पदबाट झरेको भोलिपल्ट उठाएर ल्यायो भने के हुन्छ ? कसैले घिसारेर उठायो भने कसले संरक्षण गर्छ ? पुनले मुलुकमा राजतन्त्र र सैन्य शासन नभएको र जनता धेरै शिक्षित, प्रशिक्षत र सचेत रहेकाले धम्कीसँग नडराउने बताए । राज्य शक्तिको दुरुपयोग गर्नेको हालत ज्ञानेन्द्रको जस्तै हुने चेतावनी पुनले दिए । ज्ञानेन्द्र देशैभर याली गर्दै हिँडे । लाखौं जनता महाराज भन्दै जान्थें । बुझें, सुनें भन्दै टाउको हल्लाएर हिँडेका थिए । आज कहाँ टाउको हल्लाउँदै हिंडेका छन् थाहा छ कि छैन ?, पुनले भने, जसले राज्यशक्तिको दुरुपयोग गर्छ त्यसको हालत ज्ञानेन्द्र शाहको जस्तै हुन्छ ।"
म्याग्दीमा पनि आमहडतालको असर,"बेनी : प्रधानमन्त्री केपी शर्मा ओलीले गरेको प्रतिनिधिसभा विघटन र असंवैधानिक नियुक्तिको विरोधमा नेपाल कम्युनिस्ट पार्टी (नेकपा) प्रचण्डनेपाल समूहले बिहीबार आव्हान गरेको आमहड्तालको प्रभाव म्याग्दीमा पनि परेको छ । गृहमन्त्रालय र स्थानीय प्रशासनले पसल, ब्यवसाय, सवारी साधन सञ्चालन गर्न निर्देशन दिएपनि सदरमुकाम बेनी र ग्रामिण क्षेत्रमा यातायात, शैक्षिक संस्था र बजार बन्द भएका छन् । बेनीबाट लामो तथा छोटो दुरीमा चल्ने सवारी साधन चलेका छैन । आमहडतालको पूर्वसन्ध्यामा बुधबार साँझ नेकपाका कार्यकर्ताले बेनी र दरवाङ बजारमा मशाल जुलुस प्रर्दशन गरेका थिए । बेनीका चोक चोकमा प्रहरी परिचालन भएका छन् । बुधबार राष्ट्रपति विद्यादेवी भण्डारीले संसदीय सुनुवाईविनै संवैधानिक परिषद्ले सिफारिस गरेका संवैधानिक आयोगका पदाधिकारी तथा सदस्यहरु नियुक्त गरेपछि प्रचण्डमाधव समूहले आकस्मिक रुपमा हड्ताल घोषणा गरेको थियो । आमहडतालका कारण पर्वतको कुश्मा नगरपालिका२ खुर्कोटमा बिहीबार प्रधानमन्त्री केपी शर्मा ओलीले दानाखुर्कोट प्रशारण लाइन र सबस्टेशन आयोजना उद्घाटन गर्ने कार्यक्रम पनि प्रभावित हुने देखिएको छ ।"
मुस्ताङमा आमहड्तालको प्रभाव शून्य,"जोमसोम : नेपाल कम्युनिस्ट पार्टी (नेकपा) प्रचण्डमाधव समूहले गरेको देशव्यापीरुपमा आम हड्तालसहितको नेपाल बन्दको घोषणा गरेपनि हिमाली जिल्ला मुस्ताङमा त्यसको प्रभाव शून्य रहेको पाइएको छ । प्रण्चण्ड नेपाल समूहले बिहीबार संविधानविपरित प्रतिनिधिसभा भंग गरेको तथा एकलौटी तवरमा संवैधानिक निकायमा नियुक्ति गरेको विरोधमा देशव्यापी आमहड्ताल गर्न लागेको हो । सो समूहले बन्दका क्रममा यातायात ,उद्योग,कलकारखाना ,शैक्षिक संस्था लगायत बन्द गर्ने जनाए पनि मुस्ताङमा त्यसको असर शून्य रहेको जिल्ला प्रशासन कार्यालय मुस्ताङका सहायक प्रजिअ जगदीश अर्यालले जानकारी दिए । उनका अनुसार बन्दका क्रममा मुस्ताङमा कुनै समूह हुलहुज्जत र प्रर्दशन देखिएको छैन । मुस्ताङमा आन्तरिक यातायात सेवा पूर्णरुपमा सुचारु भइरहेका छन्। पसल ,होटल र बैंक तथा वित्तिय संस्था निर्वाध सञ्चालनमा आएको सहायक प्रजिअ अर्यालले बताए । यस्तै पोखराबाट म्याग्दीहुँदै मुस्ताङमा केही मोटरसाइकल ,केही मालवाहक ट्रक र जीप आउजाउ गरेका छन् भने काठमाडौंबाट मुस्ताङ आउने रात्री बस समेत मुस्ताङ भित्रिएको घासा प्रहरी चौकीका निमित्त ईन्चार्ज नेत्र जीटीले जानकारी दिए । यस्तै ,मुस्ताङबाट काठमाडौंका लागि लामो दुरीको घोडाघोडा यातायात सेवा छुट्ने तयारीमा रहेको जनाइएको छ । मुस्ताङका ५ स्थानीय तहमध्ये ४ स्थानीय तहका शैक्षिक संस्था हिउँदे बिदामा रहेपनि मुस्ताङको घरपझोङ गाउँपालिकाका शैक्षिक संस्था निर्वाध रुपमा पठनपाठन भइरहेको घरपझोङका शिक्षा शाखा अधिकृत हिमलाल शर्माले जानकारी दिए । उनका अनुसार गाउपालिकाका २ निजी र ८ सामुदायिक विद्यालय खुलेका छन्।"
राजधानीमा ओली समूहको मार्चपास,"काठमाडौं : प्रधानमन्त्री केपी ओली समूहले राजधानीमा मार्चपास सुरु गरेको छ। नेपाल कम्युनिस्ट पार्टी (नेकपा) प्रचण्ड नेपाल समूहले आमहडताल गरेकै दिन यो समूहले राजधानीमा मार्चपास गरेको हो। महेश बस्नेत नेतृत्वको स्वयंसेवक परिचालन कमिटीले वाल्मिकी कलेजबाट मार्चपास सुरु गरेको हो। राजधानीका विभिन्न्न स्थानबाट आएका स्वयमंसेवकले बाल्मिकी कलेजबाट मार्चपास सुरु गरेका हुन्। मार्चपास वाल्मिकी कलेजबाट सुरू भएर प्रदर्शनीमार्ग, पुतलीसडकहुँदै कमलादीसम्म पुग्ने छ। ओली समूहले भोली माघ २३ गते राजधानीमा जनसभा गर्दैछ। 'नेपाल बन्द होइन बन्दैछ, केपी ओली आइ लभ यू, अघि बढ केपी बा, आज होइन भोलिलाई १० वर्ष ओलीलाई, केपी ओली जिन्दावाद' लगायतका नारा लगाउँदै ओली समूह मार्चपासमा उत्रिएको हो। पुस ५ गते मन्त्रिपरिषद बैठकको सिफारिसमा राष्ट्रपति विद्यादेवी भण्डारीले प्रतिनिधिसभा विघटन गरेपछि नेकपा दुई खेला भएको छ। एउटा समूहको नेतृत्व प्रचण्डनेपालले गरेका छन् भने अर्को समूहको नेतृत्व प्रधानमन्त्री केपी ओलीले गरेका छन्। प्रधानमन्त्री ओलीको असंवैधानिक कदम भन्दै प्रचण्डनेपाल समूह सडक संघर्षमा छ भने यता ओली समूह पनि विभिन्न जनसभाका कार्यक्रम गर्दै आएको छ। मार्चपासको नेतृत्व नेता महेश बस्नेतले गरेका छन् ।"
सिन्धुलीमा प्रचण्डनेपाल र ओली समूहबीच झडप,"सिन्धली : नेपाल कम्युनिस्ट पार्टी (नेकपा) प्रचण्ड  नेपाल समूह र ओली समूहबीच सिन्धुलीमा झडप भएको छ । प्रचण्ड नेपला समूहले बिहीबार आह्वान गरेको बन्दमा सिन्धुलीको कमलामाई नगरपालिका ६ स्थित शान्तिनगरचोकमा दुई समूहबीच झडप भएको हो । प्रधानमन्त्री केपी ओली समूहका केन्द्रीय सदस्य शान्तिमान कार्कीलगायतले बन्दको उल्लंघन गरेको भन्दै प्रचण्डनेपाल समूहका कार्यकर्ताले रोक्न खोज्दा झडप भएको हो । ओली समूहका नेता कार्यकर्ता मोटरसाइकलमा कमलामाई नगरपालिका ६, २ नम्बर बजारदेखि ढुङ्गेबास जाँदै गर्दा प्रचण्डनेपाल समूहका केन्द्रीय सदस्य तथा जिल्ला सहइन्चार्ज कमलजंग राईलगायतका नेता कार्यकर्ताबीच शान्निगरमा झडप भएको हो । तर, नेकपा प्रचण्डनेपाल समुहका अध्यक्ष राजन दाहालले झडप नभएको बरु बन्दको अबज्ञा गर्नेहरुलाई संझाई बुझाई गरिएको बताए । उता झडपमा संलग्न नेता कार्यकर्तालाई तत्काल पक्राउ गरी कारबाही गर्न ओली समूहले माग गरेको छ । बन्दका कारण सिन्धुली बजार, विपी राजमार्ग, मदन भण्डारी लोकमार्ग, मध्यपहाडी लोकमार्ग पूर्णरुपमा ठप्प छन् । केहीमात्रमा विद्यालय संचालन भएपनि अधिकांश विद्यालय बन्द गरिएको छ । बन्द सफल बनाउन भन्दै प्रचण्डनेपाल समूहका गणेश पहाडि, राजन दाहाल, कमलजंग राईलगायत सयौं नेता कार्यकर्ता बिहानैदेखि सडकमा उत्रिएका छन् । थप संभावित झडपलाई मध्यनजर गर्दै सिन्धुली सदरमुकामलगायत राजमार्गमा ठूलो संख्यामा सुरक्षाकर्मी परिचालन गरिएको सिन्धुलीका प्रहरी प्रवक्ता श्यामकुमार खत्रीले बताए ।"
प्रतिनिधिसभा विघटनविरुद्ध आम हड्ताल : सातदोबाटोको प्रदर्शनमा प्रचण्ड,"काठमाडौं : प्रतिनिधिसभा विघटनको विरोधमा बिहीबार आम हड्ताल घोषणा गरेको नेपाल कम्युनिस्ट पार्टी (नेकपा) प्रचण्डमाधव समूहले बिहानैदेखि प्रदर्शन चर्काएको छ । पार्टी अध्यक्ष पुष्पकमल दाहाल प्रचण्ड सातदोबाटोको प्रदर्शनमा सहभागी भएका छन् । सातदोबाटोमा प्रचण्ड, देव गुरुङलगायत नेताकार्यकर्ता सहभागी छन् । बिहीबार बिहानै काठमाडौं गोंगबुमा ट्याक्सी जलाइएको छ। प्रदेश नम्बर ३०१००२ ज ५८८१ नम्बरको ट्याक्सीमाथि आगजनी भएको हो। आगजनीबाट ट्याक्सीमा पूर्णरुपमा क्षति पुगेको छ। यसैबीच बन्द गराउन कलंकी पुगेकी नेकपा स्थायी कमिटी सदस्य अष्टलक्ष्मी शाक्य शाक्य, हितमान शाक्य, अमृता थापा लगायतका नेता पक्राउ परेका छन् । बिहीबार बिहानैदेखि नेकपाका नेता तथा कार्यकर्ता प्रदर्शन गर्न सडकमा उत्रिएका छन् । उपत्यका विभिन्न चोकमा नेकपाका शीर्ष नेताको नेतृत्वमा प्रदर्शन भइराखेका छन् । गृह मन्त्रालयले बिहीबार निर्धक्क भएर आफ्नो पेशा व्यवसाय गर्न आम नागरिकलाई आग्रह गरेको थियो । मन्त्रालयले बुधबार साँझ विज्ञप्ति सार्वजनिक गर्दै मन्त्रालयले दैनिक रूपमा सञ्चालित उद्योग, पेशा, व्यवसाय सञ्चालनमा कुनै बाधा अवरोध पुग्न नदिने गरी सुरक्षा निकायबाट आवश्यक सुरक्षा व्यवस्था मिलाइने बताए पनि बिहानैबाट तोडफोड र आगजनी सुरु भएको हो । पुस ५ गते प्रधानमन्त्री केपी ओलीले प्रतिनिधिसभा विघटन गरेपछि सत्तारुढ नेकपाको एउटा समूह सडकमा पुगेको छ । अध्यक्ष पुष्पमल दाहाल प्रचण्ड र माधव नेपाल समूहले संसद विघटनको विरोधमा सडक आन्दोलन चर्काएको हो । प्रतिनिधिसभा विघटनको मुद्दा अदालतमा विचाराधिन भएको अवस्थामा सरकारले संवैधानिक नियुक्ति र जिम्मेवारी दिएपछि प्रचण्ड नेपाल समूहले सरकारको विरोधमा बिहीबार आम हड्ताल घोषणा गरेको हो ।"
मरिसकेको संस्था ब्युँतिँदैन,"काठमाडौं : पूर्वमहान्यायाधिवक्ता सुशील पन्तले प्रतिनिधिसभा विघटनविरुद्ध दायर रिटको विपक्षमा बहस गर्दै मरिसकेको संस्था नब्युँतिने बताएका छन्। विघटनपछि प्रतिनिधिसभा मरिसकेको र यस्तो संस्थाका सदस्यले निवेदन दिएका भरमा नफर्किने दाबी पूर्वमहान्यायाधिवक्ता पन्तले गरेका हुन्। पन्तले प्रधानमन्त्रीलाई काम गर्न नदिएर अप्ठ्यारो पारेको भनिसकेपछि विघटनका लागि अरू कारण खोजिरहनु नपर्ने तर्क गरे। संसदीय व्यवस्थामा प्रधानमन्त्रीलाई विघटनको अधिकारबाट रोक्न नहुने जिकिर उनले गरे। उनले संसदीय प्रणालीमा प्रधानमन्त्रीमा निहित विशेषाधिकार प्रयोग गरी निर्वाध रूपमा प्रतिनिधिसभा विघटन गर्न पाउने दलिलसमेत पेस गरे। प्रधानमन्त्रीले विघटन गरिसकेपछि अब किन र कसरी ? भनेर कारण सोध्नुको अर्थ नहुने उनको भनाइ थियो। बाउ मरिसकेका छन्। तर, फर्र्केर आउँछन् कि भन्ने आस त हुन्छ। आस गर्न पाइन्छ पनि तर बाउ फर्केर आउँदैनन्, वरिष्ठ अधिवक्ता पन्तले बुधबार सर्वोच्च अदालतको संवैधानिक इजलासमा भने। संसदीय व्यवस्थामा अर्को सरकार बन्छ कि बन्दैन भन्ने विषय गौण रहेको तर्क उनले गरे। उनले संविधानको धारा ७६ को व्याख्याले मात्र नपुग्ने भएकाले धारा १०० र ७४ लगायत अन्य व्यवस्थासमेत अन्तरसम्बन्धित रहेकाले एकै ठाउँमा राखेर एकसाथ व्याख्या हुनुपर्ने बताए। धारा ७६ मा मन्त्रिपरिषद् गठन र संसद् विघटनसम्बन्धी व्यवस्था छ। धारा १०० मा विश्वासको मत र अविश्वासको प्रश्तावसम्बन्धी व्यवस्था छ भने धारा ७४ मा शासकीय स्वरुपबारे। उनले इजलासमा हिन्दी सायरीको एउटा शेर सुनाए, ए फलक के चाँद हमने भी एक चाँद देखा है, तुझमें तो है दाग हमने बेदाग देखा है। उनका अनुसार प्रधानमन्त्री केपी शर्मा ओलीले अहिलेको प्रक्रियामा दाग देखेका कारण बेदाग चन्द्रमाजस्तो जनतामा जाने निर्णय लिनुपरेको हो। पन्तले फेरि अर्को सायरीबाट प्रतिनिधिसभा मरिसकेको तर्क गर्न खोजे र भने, जला है जिस्म जहाँ दिल भी जल गया होगा। कुरेदते हो जो अब राख जुस्तुजू क्या है। यो सायरीअनुसार जब शरीर नै जल्यो भने दिल पनि जलेर सकिन्छ। यसैगरी प्रतिनिधिसभा पनि मरिसकेपछि बाँकी केही रहँदैन भन्ने लाक्षणिक अर्थ हुन्छ। पन्तले धारा ८५ र ७६ (७) मा संसद् विघटनको व्यवस्था भएको बताउँदै संसद्बाट अर्को सरकार बन्न नसक्ने अवस्थामा प्रधानमन्त्रीले उक्त कदम चालेको दाबी गरे। पन्तको सायरीका दुई शेरलाई यसअघिको बहसमा वरिष्ठ अधिवक्ता शम्भु थापा र गोपालकृष्ण घिमिरेले सुनाएको गीत र सायरीको जवाफका रूपमा हेरिएको छ। मंगलबारको बहसमा पनि वरिष्ठ अधिवक्ता पन्त र महान्यायाधिवक्ता खरेलले प्रधानमन्त्रीले संविधानले दिएको विशेषाधिकार प्रयोग गरी प्रतिनिधिसभा विघटन गरिसकेको र निर्वाचनको तिथिसमेत घोषणा गरिएको अवस्थामा अदालतले ताजा जनादेशमा जान रोक्न नहुने भनाइ राखेका थिए। मंगलबार बहस सुरु गरेका पन्तले बुधबार पनि झन्डै दिनभर बहस गरे। संवैधानिक इजलासबाट सरकारका वकिललाई मंगलबारझैं विभिन्न कोणबाट आधा दर्जनभन्दा बढी प्रश्न सोधिए। इजलासमा लामो सवालजवाफका कारण बहस लम्बिएको थियो। धारा ७४ को शासकीय स्वरूपभित्र संसदीय प्रणाली र प्रधानमन्त्रीको अधिकारबारे सबै चिज निहित रहेको पन्तले बताए। उक्त धारामा नेपालको शासकीय स्वरूप बहुलवादमा आधारित बहुदलीय प्रतिस्पर्धात्मक संघीय लोकतान्त्रिक गणतन्त्रात्मक संसदीय शासन प्रणाली हुने भनिएको छ। महान्यायाधिवक्ता खरेलको मंगलबारको बहसमा पनि धारा ७६ को व्यवस्थामा विशेष फोकस थियो। सरकारको प्रतिरक्षामा आफ्नो बहस प्रारम्भ गर्दै नायब महान्यायाधिवक्ता पदमप्रसाद पाण्डेले दिगो शान्ति र संवैधानिक व्यवस्था खलबलिनबाट रोक्न प्रधानमन्त्रीले प्रतिनिधिसभा विघटनको निर्णय लिएको बताए। ०७२ सालको संविधान र २०४७ को संविधान फरक रहेको उल्लेख गर्दै पाण्डेले मौजुदा संविधानले अझै बढी अधिकार दिएको तर्क गरे । २०४७ को संविधानमा राष्ट्रप्रमुखलाई भएको अधिकारसमेत यो संविधानमा प्रधानमन्त्रीलाई दिएकाले विघटन गरी ताजा जनादेशमा जान कुनै व्यवधान छैन, पाण्डेले भने, जनताले अधिकार हस्तान्तरण गर्दै प्रतिनिधिसभाका सदस्य चुनेपछि ती सदस्यले आफ्नो अधिकार प्रधानमन्त्रीमा हस्तान्तरण गरेकाले फेरि जनतामा जाने घोषणा गरेको अवस्था हो।"
"केपीजीले गर्ने पञ्चे र्याली, हामीले गर्ने जनआन्दोलन : प्रचण्ड","काठमाडौं : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले अब जनआन्दोलन गर्ने बताएका छन् । प्रधानमन्त्री केपी ओलीले प्रतिनिधिसभा विघटन गरेको विरोधमा बिहीबार गरेको आम हड्तालमा सहभागी हुँदे प्रचण्डले यस्तो बताएका हुन् । उनले आफूहरुले जनआन्दोलन गर्दा प्रधानमन्त्री केपी ओलीको समर्थनमा हुने प्रदर्शन पञ्चे र्याली मात्र हुने दाबी गरे । अब हामीले गर्ने भनेको जनआन्दोलन हो, प्रचण्डले भने, केपीजीले गर्ने भनेको पञ्जे र्याली मात्र हो । प्रचण्डले संविधानविपरित संवैधानिक नियुक्तिको विरुद्ध आम हड्ताल गरेर सडकमा उत्रिनु परेको बताए । जबरजस्ती लगेर संवैधानिक निकायमा नियुक्ति गरियो । यसले प्रतिगमनको उग्र रुप देखिएको छ, प्रचण्डले भने, नेपाली जनता केही अप्ठेरो भए पनि आन्दोलनमा लाग्छन् । प्रचण्डले यो अन्दोलनलाई केपी ओली र प्रचण्डबीचको जुहारीको रुपमा नहेर्नसमेत अनुरोध गरेका छन् । उनले यो आन्दोलन ७० वर्षलामो नेपाली जनताको संघर्षबाट प्राप्त उपलब्धिको रक्षाका लागि भएको बताए । यो आन्दोलन केपी ओली र प्रचण्डबीचको जुहारी होइन प्रचण्डले भने, ७० वर्षदेखि नेपाली जनताले ल्याएको उपलब्धिको रक्षाका लागि भएको हो । प्रचण्डले संविधान मिचिएकाले कांग्रेस लगायत अन्य दल र नागरिक समाजसमेत सडक आन्दोलनमा रहेको प्रष्टसमेत पारे । उनले यो आन्दोलन लोकतन्त्रको रक्षाको लडाइँका लागि भएको उल्लेख गरे । तस्बिर : विकास कार्कीसुनिता डंगोल प्रचण्ड सहभागी प्रदर्शनमा लागेका नारा आदेश देऊ प्रचण्ड हामी लड्न तयार छौँ"
वीरगन्जमा नेकपाका युवा नेता रहबर अन्सारीसहित १७ जना पक्राउ,वीरगन्ज : नेपाल कम्युनिस्ट पार्टी (नेकपा) प्रचण्डनेपाल समूहले बिहीबार गरेको आम हड्तालको असर वीरगन्जमा पनि परेको छ। प्रतिनिधिसभा विघटनको विरुद्धमा आन्दोलन गर्दै आएको प्रचण्डनेपाल समूहले गरेको आमहडतालका कारण वीरगन्जमा बिहानैदेखि बजार तथा पसलहरु खुलेका छैनन्। लामो दुरीका सार्वजनिक सवारी साधन चलेका छैनन्। चोक चोकमा ठूलो संख्यामा प्रहरी परिचालन गरिएको छ। वीरगन्जमा बन्द गराउँदै हिडेका डेढ दर्जनभन्दा बढि नेता कार्यकर्ताहरुलाइ पक्राउ गरेको छ। उनीहरुलाइ जिल्ला प्रहरी कार्यालय पर्सामा राखिएको प्रहरी नायव उपरीक्षक मनोजित कुवँरले जानकारी दिए।
सडक बन्द गराउँदै शीर्ष नेता (फोटो फिचर),"काठमाडौं : प्रतिनिधिसभा विघटनको विरोधमा बिहीबार आम हड्ताल घोषणा गरेको नेपाल कम्युनिस्ट पार्टी (नेकपा) प्रचण्डमाधव समूहले बिहानैदेखि प्रदर्शन चर्काएको छ । पार्टी अध्यक्ष पुष्पकमल दाहाल प्रचण्ड सातदोबाटो, र माधवकुमार नेपाल कोटेश्वर क्षेत्रमा सहभागी भएका छन् । पूर्वप्रधानमन्त्रीसमेत रहेका दुवै नेता आम हड्ताल सफल पार्न सडक बन्द गराउँदै हिँडेका हुन्। उनीहरुसँगसँगै नेकपाका नेताहरु उपत्यकासहित देशभर आमहड्ताल सफल पार्न हिँडेका छन् । बिहीबार बिहानै सातदोबाटो पुगेका प्रचण्डले संविधानको रक्षाका लागि आम हड्ताल गरेर सडक बन्द गराउँदै हिँड्नु परेको स्वीकार गरेका छन् । यो प्रतिगमनविरुद्धको लडाइँ हो । जबरजस्ती लगेर संवैधानिक निकायमा नियुक्ति गरियो । यसले प्रतिगमनको उग्र रुप देखिएको छ, प्रचण्डले भने, नेपाली जनता केही अप्ठेरो भए पनि आन्दोलनमा लाग्छन् । बिहीबार बिहानै काठमाडौं गोंगबुमा ट्याक्सी जलाइएको छ। प्रदेश नम्बर ३०१००२ ज ५८८१ नम्बरको ट्याक्सीमाथि आगजनी भएको हो। आगजनीबाट ट्याक्सीमा पूर्णरुपमा क्षति पुगेको छ। यसैबीच बन्द गराउन कलंकी पुगेकी नेकपा स्थायी कमिटी सदस्य अष्टलक्ष्मी शाक्य शाक्य, हितमान शाक्य, अमृता थापा लगायतका नेता पक्राउ परेका छन् । बिहीबार बिहानैदेखि नेकपाका नेता तथा कार्यकर्ता प्रदर्शन गर्न सडकमा छन्। उपत्यका विभिन्न चोकमा नेकपाका शीर्ष नेताको नेतृत्वमा प्रदर्शन भइराखेका छन् । पुस ५ गते प्रधानमन्त्री केपी ओलीले प्रतिनिधिसभा विघटन गरेपछि सत्तारुढ नेकपाको एउटा समूह सडकमा पुगेको छ । अध्यक्ष पुष्पमल दाहाल प्रचण्ड र माधव नेपाल समूहले संसद विघटनको विरोधमा सडक आन्दोलन चर्काएको हो । प्रतिनिधिसभा विघटनको मुद्दा अदालतमा विचाराधिन भएको अवस्थामा सरकारले संवैधानिक नियुक्ति र जिम्मेवारी दिएपछि प्रचण्ड नेपाल समूहले सरकारको विरोधमा बिहीबार आम हड्ताल घोषणा गरेको हो । तस्बिर : विकास कार्की, सुनिता डंगोल, दिपेन श्रेष्ठ र अशोक दुलाल"
बल्ल संवैधानिक नियुक्ति,"काठमाडौं : ११ वटा संवैधानिक आयोगले लामो समयपछि प्रमुखसहित ३२ जना पदाधिकारी पाएका छन्। राष्ट्रपति विद्यादेवी भण्डारीले संवैधानिक परिषद्को सिफारिसमा बुधबार संवैधानिक निकायका प्रमुख र पदाधिकारी नियुक्त गरेकी हुन्। राष्ट्रपति भण्डारीको उपस्थितिमा बुधबार नै प्रधानन्यायाधीश चोलेन्द्रशमशेर जबराले संवैधानिक निकायका प्रमुखलाई पद तथा गोपनीयताको शपथ गराएका छन्। प्रमुख आयुक्त र अध्यक्षले अन्य पदाधिकारीलाई शपथ गराए। अख्तियार दुरुपयोग अनुसन्धान आयोगका प्रमुख आयुुक्तमा प्रेमकुमार राई, आयुक्तमा जयबहादुर चन्द र किशोरकुमार सिलवाल नियुक्त भएका छन्। अख्तियार प्रमुखको पद साढे चार महिनादेखि रिक्त थियो। तत्कालीन प्रमुख आयुक्त नवीनकुमार घिमिरेले भदौ २९ गते अवकाश पाएका थिए। अर्का तत्कालीन प्रमुख आयुक्त दीपकुमार बस्न्यातको अवकाश र घुसकाण्डमा मुछिएका आयुक्त राजनारायण पाठकको राजीनामासँगै दुई आयुक्त पद रिक्त थियो। बस्न्यातले २०७४ माघ २९ गते अवकाश पाएका थिए। पाठकले २०७५ फागुन ३ मा राजीनामा दिएका थिए । कार्यवाहक प्रमुखको जिम्मेवारी सम्हाल्दै आएका आयुक्त डा गणेशराज जोशीले बुधबार राष्ट्रपतिसमक्ष राजीनामा दिएका छन्। डा जोशी चैत १९ गते अनिवार्य अवकाशमा जानेवाला थिए। यससँगै अख्तियारमा पुनः एक आयुक्त पद खाली भएको छ। अर्की आयुक्त डा सावित्री थापा गुरुङ कार्यरत छिन्। राष्ट्रिय मानवअधिकार आयोगका अध्यक्षमा तपबहादुर मगर नियुक्त भएका छन्। डा सूर्यप्रसाद शर्मा ढुंगेल, मिहिर ठाकुर, मनोज दुवाडी र लिलीहजुर बस्न्यात सदस्य छन्। यो आयोग कात्तिक ३ गतेदेखि पदाधिकारीविहीन थियो। उक्त दिन आयोगका अध्यक्ष अनुपराज शर्मासहित पाँचै पदाधिकारीको अवधि सकिएको थियो। राष्ट्रिय महिला आयोगका अध्यक्षमा कमलाकुमारी पराजुली, सदस्यमा कृष्णकुमारी पौडेल र विद्याकुमारी सिन्हा नियुक्त भएका छन्। निर्वाचन आयोगका आयुक्तमा रामप्रसाद भण्डारी र डा जानकीकुमारी तुलाधरलाई नियुक्त गरिएको छ। यो आयोगमा दुर्ई आयुक्त पद १६ महिनादेखि रिक्त थिए। ईला शर्मा र सुधीरकुमार शाहको अवकाशपछि नयाँ नियुक्ति भएको थिएन। शर्मा २०७५ चैत ११ र शाह २०७५ चैत २८ मा पदमुक्त भएका थिए। राष्ट्रिय दलित आयोगका अध्यक्षमा देवराज विश्वकर्मा, सदस्यमा मीनादेवी सोब, टुञ्जे कामी र मेहले पार्की नियुक्त भएका छन्। आदिवासी जनजाति आयोगका अध्यक्षमा रामबहादुर थापा मगर, सदस्यमा डा मीनबहादुर श्रीस, रीना राना र शरण राई नियुक्त भएका छन्। राष्ट्रिय प्राकृतिक स्रोत तथा वित्त आयोगका सदस्यमा जुद्धबहादुर गुरुङ र अमरराज मिश्र, राष्ट्रिय समावेशी आयोगका सदस्यमा रामचन्द्र जोशी र हरिदत्त जोशी, मधेसी आयोगका सदस्यमा जीवछ शाह, रेणुदेवी शाह र विजयकुमार गुप्ता, मुस्लिम आयोगका सदस्यमा महमद्दिन अली र मिर्जा अर्सद वेग नियुक्त भएका छन्। राष्ट्रपति कार्यालय शीतल निवासमा आयोजित शपथग्रहण समारोहमा प्रधानमन्त्री केपी शर्मा ओली, प्रधानन्यायाधीश जबरा, राष्ट्रियसभाका अध्यक्ष गणेशप्रसाद तिमिल्सिना र उपप्रधानमन्त्री ईश्वर पोखरेल सहभागी थिए। उपराष्ट्रपति नन्दबहादुर पुन र सभामुख अग्निप्रसाद सापकोटाको भने समारोहमा अनुपस्थिति रह्यो।परिषद् बैठकले रिक्त पदमा पदाधिकारी नियुक्तिका लागि मंसिर ३० गते सिफारिस गरेको थियो। संवैधानिक परिषद्सम्बन्धी अध्यादेश ल्याएर उनीहरूको नाम सिफारिस गरिएको हो। परिषद्मा प्रधानमन्त्री अध्यक्ष, प्रधानन्यायाधीश, सभामुख, राष्ट्रियसभा अध्यक्ष, प्रतिनिधिसभाका विपक्षी दलका नेता र उपसभामुख सदस्य रहन्छन्। सभामुख सापकोटा दुईपटक अनुपस्थित भएर गणपूरक संख्या नपुगेपछि मन्त्रिपरिषद् बैठकले अध्यादेश ल्याएको थियो। मन्त्रिपरिषद्को सिफारिसमा राष्ट्रपति भण्डारीले संवैधानिक परिषद् (काम, कर्तव्य, अधिकार र कार्यविधि)सम्बन्धी (पहिलो संशोधन) अध्यादेश २०७७ जारी गरेकी थिइन्। अध्यादेशअनुसार अध्यक्षसहित तत्काल बहाल रहेका बहुमत सदस्य उपस्थित भए परिषद्को बैठकको गणपूरक संख्या पुगेको मानिनेछ। प्रधानमन्त्री, प्रधानन्यायाधीश राणा र राष्ट्रियसभा अध्यक्षको उपस्थितिमा बसेको परिषद् बैठकले गरेको सिफारिस पुस ५ गतेपछि सार्वजनिक भएको थियो। प्रमुख विपक्षी दलका नेता शेरबहादुर देउवा र सभामुख सापकोटा उक्त बैठकमा अनुपस्थित थिए। संवैधानिक निकायमा नियुक्तका लागि संसदीय सुनुवाइको व्यवस्था छ। तर, प्रतिनिधिसभा विघटनका कारण संसदीय सुनुवाइ हुन नसकेपछि ४५ दिनमा स्वतः नियुक्त हुने कानुनी व्यवस्था छ। को हुन् राई ?अख्तियार दुरुपयोग अनुसन्धान आयोगका प्रमुख आयुक्तमा नियुक्त प्रेमकुमार राई पूर्वगृहसचिव हुन्। नवनियुक्त प्रमुख आयुक्त राई सालिन, भद्र र कुशल प्रशासकका रूपमा परिचित छन्। संखुवासभाको खाँदबारी२ मा पर्ने खोरन्डे गाउँमा २०१८ सालमा जन्मिएका राई एसएलसी उत्तीर्ण गरेर २०३५ सालमा काठमाडौं छिरेका थिए। २०४० सालमा लेखापालबाट निजामती सेवामा प्रवेश गरे। २०४३ सालमा शाखा अधिकृतमा नाम निकाले। २०४७ सालमा सहायक सचिव भए। २०४९ को निजामती सेवा ऐनले सहायक सचिव पद खारेज गरेर उपसचिवमा रुपान्तरण गर्यो उपसचिव हुँदा राईले लामो समय सामान्य प्रशासन मन्त्रालयमा जिम्मेवारी सम्हाले। केही समय अर्थ मन्त्रालयमा बसे। उनी २०६३ सालमा सहसचिवमा बढुवा भए। सहसचिव हुँदा अख्तियार, प्रधानमन्त्री कार्यालय, शिक्षा मन्त्रालयमा काम गरे। उनी २०७१ सालमा सचिवमा बढुवा भएसँगै अख्तियारमै जिम्मेवारी सम्हाले। त्यसपछि प्रधानमन्त्री कार्यालयसहित विभिन्न मन्त्रालय हुँदै गृहसचिव भए। २०७४ चैत २६ देखि २०७६ माघ २० सम्म गृहसचिवबाटै उनी अवकाश भए। व्यवस्थापन विषयमा स्नातकोत्तर राईसँग प्रशासन व्यवस्थापन र गृह प्रशासनको लामो अनुभव छ। कुनै समस्या समाधान गर्न छिटो निर्णय गर्ने उनको विशेषता हो। एक्सनमा गइहाल्छन्। कर्मचारीका समस्याको सुनुवाइ गरिहाल्ने प्रवृत्तिका कारण उनी कर्मचारीतन्त्रमा प्रिय छन्। उनले नै बालुवाटारस्थित ललिता निवास क्याम्पभित्रको जग्गा छानबिन गर्न समिति बनाएका थिए। अर्का पूर्वसचिव शारदाप्रसाद त्रितालको संयोजकत्वमा गठित समितिले ललिता निवास जग्गा प्रकरण उप्काएको थियो।"
"विराटनगरमा आमहड्ताल : टायर बालेर प्रदर्शन, स्थिति सुरक्षा नियन्त्रणमै","विराटनगर : नेकपाको पुष्पकमल दाहाल प्रचण्ड र माधवकुमार नेपाल समूहले बिहीबार (आज) गरेको देशव्यापी आमहड्तालको प्रभाव प्रदेश १ को राजधानी विराटनगरमा पनि राम्ररी परेको छ । केही ठाउँमा टायर बालेर प्रर्दशन भइरहेका छन् । तर यो समाचार तयार पार्दासम्म कुनै पनि स्थानमा तोडफोड र आक्रमणको घटना भएको छैन । अवस्था सुरक्षाकर्मीको नियन्त्रणमै रहेको छ । चारैतिरबाट भइरहेको विरोधलाई बेवास्था गर्दै दाहालनेपाल समूहले हड्ताल आह्वान गरेको हो । यसको विभिन्न पक्षबाट विरोध भइरहेको छ । तर हड्ताल समस्याको समाधान हैन भनेर बुझ्दाबुझदै गरिएको बन्द र हड्तालमा समूहका कार्यकर्ताको उत्साहजनक सहभागिता भने छैन । सबै हड्तालको विपक्षमा रहे पनि समूहका केही नेता र थोरै संख्यामा कार्यकर्ता बन्द सफल बनाउन भन्दै सडकमा निस्किएका छन् । आन्दोलनमा देखिएको उपस्थितिले बन्द र हड्ताल कोही कसैलाई पनि मान्य छैन भन्ने पुष्टि गरेको नागरिक अगुवाहरुको भनाइ छ । प्रधानमन्त्री केपी शर्मा ओलीले संसद विघटन गरेर चालेको असंवैधानिक कदमको विरोधमा उत्रदा सहानुभूति बटुल्दै गइरहेको दाहालनेपाल समूह सबै पक्षको आग्रहलाई बेवास्था गर्दै विभिन्न क्षेत्रलाई तहसनहस बनाउने गरी हड्तालमा उत्रिएको भनेर आलोचिन बनेको छ । प्रतिनिधिसभा (संसद) विघटनविरुद्ध यसअघि देखिनै आन्दोलनरत दाहालनेपाल समूहले सरकारले संविधानलाई बेवास्ता गर्दै संवैधानिक निकायहरुमा नियुक्ति गरेको विरोधमा हड्तालको आह्वान गरेको हो । हड्ताल सफल बनाउनभन्दै विराटनगरका विभिन्न स्थानमा केही बन्दकर्ता भेला भएका छन् । बिहानैदेखि सडकमा निस्किएका उनीहरु ठाउँठाउँमा बन्द गराउँदै पनि हिँडिरहेका छन् । विराटनगरको बरगाछी, शनिमन्दिर, जनआन्दोलन चोक, मोरङको बूढीगंगास्थित बाँसबारी लगायतका स्थानमा बन्दकर्ता ससाना समूहसमूह बनाएर सडकमा निस्किएका हुन् । बन्दकर्ताले सुरक्षाकर्मीलाई छल्दै टायर बालेर प्रदर्शन पनि गरिरहेका छन् । विराटनगरको शनिमन्दिरमा बन्दकर्ताले टायर बालेर प्रदर्शन गरे । सुरक्षा हस्तक्षेपसँगै बन्दकर्ता पछि हटेपछि प्रहरीले आगो नियन्त्रणमा लिएर बाल्न तयारी अवस्थामा राखिएको टायर बरामद गरेको छ । विराटनगरको शनिमन्दिरमा टायर बालेर प्रदर्शन हुन थालेपछि आगो निभाउँदै प्रहरी । उनीहरुले कतिपय स्थानमा सवारी साधन तोडफोडको प्रयास पनि गरेको प्रहरीले जनाएको छ । विराटनगरको रानी क्षेत्रमा भारतीय नम्बर प्लेटको एउटा गाडी तोडफोडको प्रयास गरिएको छ । तर तत्काल उम्कन सकेका कारण तोडफोडबाट जोगिएको गाडीको नम्बर भने नखुलेको प्रहरीले जनाएको छ । कुनै पनि अप्रीय घटना हुन नदिन सबै ठाउँको सुरक्षा व्यवस्था कडा पारिएको र सम्भावित घटना हुने अधिकांश स्थानमा निगरानी बढाइएको मोरङ प्रहरी प्रमुख एसपी सन्तोष खड्काले जानकारी दिए । अहिलेसम्म कोही पनि आन्दोलनकारीलाई पक्राउ भने नगरिएको उनले बताए । खड्काले बन्दका क्रममा बिहान कुनै पनि अप्रीय घटना नभएको र स्थिति सुरक्षाकर्मीको नियन्त्रणमै रहेको जानकारी दिए । आमहड्तालका क्रममा अस्पताल, एम्बुलेन्स, पानी, दूध, औषधिलगायतका अत्यावश्यक सेवाहरुमा भने अवरोध गरिएको छैन । बजार, पसल, यातायात, उद्योग व्यवसाय, कलकारखाना र शिक्षण संस्था भने बन्द भएका छन् । साना सवारी साधन मोटरसाइकल, सिटी सफारी, अटो टेम्पो लगायत भने सञ्चालनमा छन् । नेकपाको असन्तुष्ट पक्षद्धारा गरिएको बन्दका कारण लामो तथा छोटो दूरीका सवारी साधन नचल्दा राजमार्ग सुनसानजस्तै बनेका छन् । नेपाल यातायात मजदुर संघका मोरङ अध्यक्ष बाबुराम कट्टेलले दैनिक काठमाडौंका लागि छुट्ने बसहरु ग्यारेजमा थन्किएको बताए । विराटनगरबाट दैनिक कम्तीमा छ वटा माइक्रो र आठ वटा ठूलो बस काठमाडौंका लागि जाने भए पनि हड्तालका कारण सबै गाडी बसपार्क र ग्यारेजमा राख्नु परेको जानकारी उनले दिए । विराटनगरको शैक्षिक क्षेत्रमा पनि बन्दको प्रभाव परेको छ । जसका कारण विराटनगर महानगरपालिकाभित्रका ७० वटाभन्दा बढी निजी शैक्षिक संस्थाको पठनपाठन प्रभावित बनेको प्याब्सन विराटनगरका सचिव अर्जुन श्रेष्ठले जानकारी दिए । बन्द आह्वान गरेको समूहले त्यसको उल्लंघन गर्नेलाई कारबाहीको चेतावनी दिएपछि सबै क्षेत्र ठप्प हुँदा माहोल अस्तव्यस्त बनेको छ । कुनै पनि पक्ष र सर्वसाधारणलाई असहज हुने गरी हड्ताल नगरिएको र यसलाई एउटा आन्दोलनका रुपमा बुझ्नुपर्ने दाहालनेपाल समूहका केन्द्रीय सदस्य महेश रेग्मीले बताए । कामचलाउन सरकारले असैंधानिक गतिविधी गरी संवैधानिक नियुक्ति गर्न थालेपछि विरोध गर्नु परेको उनको भनाइ छ । सरकारले संविधान मिच्ने, अदालतमा विचाराधिन मुद्दाको अवज्ञा गर्ने, लोकतन्त्रमाथि हमला गर्ने, संविधानलाई कुल्चिने र समग्र मुलुकलाई अराजकता एवं निरंकुशतन्त्रतर्फ धकेल्ने कदम चालेपछि हड्तालसम्मको आन्दोलनमा उत्रनु परेको जिकिर रेग्मीको छ । प्रदेश १ प्रहरी कार्यालय विराटनगरका अनुसार बिहानसम्ममा प्रदेशका १४ वटै जिल्लामा कुनै पनि अप्रीय घटना भएका छैनन् । सबै ठाउँमा व्यापक सङ्ख्यामा सुरक्षाकर्मी परिचालन गरिएको छ । प्रदेश प्रहरी प्रमुख डीआईजी ईश्वरबाबु कार्कीले सबै ठाउँको सुरक्षा अवस्था मजवुत बनाएर लगिएको र स्थिति सुरक्षाकर्मीको नियन्त्रणभित्रै रहेको जानकारी दिए । विगतका दिनको तुलनामा अवस्था सामान्य नभए पनि प्रहरीले सबै क्षेत्रको सुरक्षा व्यवस्था कडा पारेर स्थितिलाई सामान्य बनाउने प्रयास गरिरहेको बताइएको छ । बन्द र हड्तालका नाममा हुने जस्तोसुकै अराजक र अवाञ्छित गतिविधि नियन्त्रणमा लिइने डीआइजी कार्कीले बताए । उनले बन्दका नाममा कोही कसैलाई दुःख दिने, धम्क्याउने र आतंकित पर्ने कार्य भएको पाइएमा त्यसमा संलग्नलाई तत्काल कारबाहीको दायरामा ल्याइने स्पष्ट पारे ।"
आमहड्तालले अर्घाखाँचीको जनजीवन प्रभावित,"सन्धिखर्क : नेपाल कम्युनिस्ट पार्टी (नेकपा) प्रचण्डनेपाल समूहले गरेको आमहड्तालका कारण अर्घाखाँचीको जनजीवन प्रभावित बनेको छ । जिल्लाबाट छुट्ने लामो तथा छोटो दुरीका सवारी साधन पनि चलेका छैनन् । जिल्लाको सदरमुकाम सन्धिखर्क चुत्राबेसीलगायतका बजार क्षेत्र र ग्रामीण भेगका बजारसमेत बिहानैदेखि पूर्णरुपमा बन्द छन् । शैक्षिक संस्था, कलकारखाना बन्द छन् । जिल्लामा कुनै अप्रिय घटना घट्न नदिनका लागि नेपाल प्रहरी, शसस्त्र प्रहरी परिचालन गरिएको छ । बजार क्षेत्रमा सुरक्षाकर्मीले गस्ती समेत गरेका छन् ।"
प्रतिनिधिसभा विघटनविरुद्ध आम हड्ताल : यस्तो छ राजधानीमा प्रभाव (फोटो फिचर),"काठमाडौं : आन्दोलनरत नेपाल कम्युनिस्ट पार्टी (नेकपा) प्रचण्डमाधव समूहले बिहीबार आह्वान गरेको आम हड्तालका कारण काठमाडौंलगायत देशैभरको जनजीवनमा असर परेको छ। मुख्य शहरहरुमा बिहानैदेखि सार्वजनिक सवारी, पसल व्यवसाय चलेका छैनन्। राजधानीका केहि स्थानमा चलेका सार्वजनिक सवारी र नीजि सवारी फाट्टफुट्ट चलेका देखिन्छन्। नेकपाका नेता तथा कार्यकर्ता प्रदर्शन गर्न सडकमा उत्रिएका छन् । बिहीबार बिहानैदेखि चोकचोकमा बाक्लो मात्रामा सुरक्षाकर्मी खटिएका छन्। काठमाडौं उपत्यकाबाट प्रहरीले बन्द गराउन सड्कमा निस्केकालाई धमाधम पक्राउ गरिरहेको छ । उपत्यकामा प्रहरीले नेपाल कम्युनिष्ट पार्टीका नेता अष्टलक्ष्मी शाक्य, हितमान शाक्यसहित ७० जनाभन्दा बढी पक्राउ परिसकेका छन्। बन्द गराउन सडकमा निस्केर तोडफोडमा उत्रिएकालाई नियन्त्रणमा लिइएको महानगरीय प्रहरी परिसर, काठमाडौं प्रहरी प्रमुख अशोक सिंहले जानकारी दिएका छन्। आम हड्तालको दिन बिहीबार बिहानै काठमाडौं गोंगबुमा ट्याक्सी जलाइएको छ। महानगरीय प्रहरी वृत्त महाराजगञ्जका प्रमुख प्रहरी नायब उपरीक्षक रोशन खड्काले ट्याक्सी आगजनी गर्ने समूहको खोजी भइरहेको जनाएका छन्। गोंगबुमा जलाइएको ट्याक्सी ।तस्बिर :दीपेन श्रेष्ठ पुस ५ गते प्रधानमन्त्री केपी ओलीले प्रतिनिधिसभा विघटन गरेपछि सत्तारुढ नेकपाको एउटा समूह सडकमा पुगेको छ । अध्यक्ष पुष्पमल दाहाल प्रचण्ड र माधव नेपाल समूहले संसद विघटनको विरोधमा सडक आन्दोलन चर्काएको हो । प्रतिनिधिसभा विघटनको मुद्दा अदालतमा विचाराधिन भएको अवस्थामा सरकारले संवैधानिक नियुक्ति र जिम्मेवारी दिएपछि प्रचण्ड नेपाल समूहले सरकारको विरोधमा बिहीबार आम हड्ताल घोषणा गरेको हो । गृह मन्त्रालयले बिहीबार निर्धक्क भएर आफ्नो पेशा व्यवसाय गर्न आम नागरिकलाई आग्रह गरेको छ। मन्त्रालयले बुधबार साँझ विज्ञप्ति सार्वजनिक गर्दै मन्त्रालयले दैनिक रूपमा सञ्चालित उद्योग, पेशा, व्यवसाय सञ्चालनमा कुनै बाधा अवरोध पुग्न नदिने गरी सुरक्षा निकायबाट आवश्यक सुरक्षा व्यवस्था मिलाइने बताएको छ। मन्त्रालयले यातायात व्यवसायीलगायत सबै व्यवसायीलाई निर्धक्क आआफ्नो उद्योगधन्दा पेशा व्यवसाय सञ्चालन गर्न अनुरोध गरेको थियो। आम हड्ताललाई सफल बनाउन प्रचण्डमाधव पक्षले राजधानीका विभिन्न ११ स्थानका लागि हड्तालका कमान्डर तोकेको थियो।को कहाँ ? कलङ्की युवराज ज्ञवाली र अष्टलक्ष्मी शाक्य बल्खु बेदुराम भुसाल सातदोबाटो देव गुरुङ पुल्चोक पम्फा भुसाल कोटेश्वर लीलामणि पोखरेल चाबहिल वर्षमान पुन र हरिबोल गजुरेल नारायणगोपालचोक महाराजगञ्जमा शक्ति बस्नेत गोंगबु भीम रावल बालाजु रघुजी पन्त रत्नपार्क नारायणकाजी श्रेष्ठ र जनार्दन शर्मा यस्तो छ प्रतिनिधिसभा विघटनविरुद्ध कोटेश्वरमा प्रदर्शन । तस्बिर : विकास कार्की यस्तो छ राजधानीमा प्रभाव । तस्बिर : सामाजिक संजालयस्तो छ सुनसान विराटनगर । तस्बिर : रविन भट्टराई"
असंवैधानिक तरिकाले गरिएका नियुक्ति तत्काल खारेज गर्नुपर्छ : शेखर कोइराला,"काठमाडौं : नेपाली कांग्रेसका केन्द्रीय सदस्य डा शेखर कोइरालाले संवैधानिक नियुक्ति कांग्रेसलाई स्वीकार्य नहुने बताएका छन्। बिहीबार बिहान ट्वीटरमार्फत उनले असंवैधानिक र बदनियतपूर्ण तरिकाले गरिएका संवैधानिक नियुक्ति तत्काल खारेज गर्नुपर्ने माग राखेका छन्। उनले लेखेका छन् , 'असंवैधानिक र बदनियतपूर्ण तरिकाले गरिएका संवैधानिक नियुक्तिहरु काँग्रेसलाई कदापि स्विकार्य हुनेछैन्। सबै नियुक्ति तत्काल खारेज गरिनुपर्छ।' राष्ट्रपति विद्यादेवी भण्डारीले संवैधानिक परिषद्को सिफारिसमा बुधबार संवैधानिक आयोगका प्रमुखसहित ३२ जना पदाधिकारी नियुक्त गरेकी थिइन्। राष्ट्रपति भण्डारीको उपस्थितिमा बुधबार नै प्रधानन्यायाधीश चोलेन्द्रशमशेर जबराले संवैधानिक निकायका प्रमुखलाई पद तथा गोपनीयताको शपथ गराएका छन्। प्रमुख आयुक्त र अध्यक्षले अन्य पदाधिकारीलाई शपथ गराए। परिषद् बैठकले रिक्त पदमा पदाधिकारी नियुक्तिका लागि मंसिर ३० गते सिफारिस गरेको थियो। संवैधानिक परिषद्सम्बन्धी अध्यादेश ल्याएर उनीहरूको नाम सिफारिस गरिएको हो। परिषद्मा प्रधानमन्त्री अध्यक्ष, प्रधानन्यायाधीश, सभामुख, राष्ट्रियसभा अध्यक्ष, प्रतिनिधिसभाका विपक्षी दलका नेता र उपसभामुख सदस्य रहन्छन्। सभामुख सापकोटा दुईपटक अनुपस्थित भएर गणपूरक संख्या नपुगेपछि मन्त्रिपरिषद् बैठकले अध्यादेश ल्याएको थियो। मन्त्रिपरिषद्को सिफारिसमा राष्ट्रपति भण्डारीले संवैधानिक परिषद् (काम, कर्तव्य, अधिकार र कार्यविधि)सम्बन्धी (पहिलो संशोधन) अध्यादेश २०७७ जारी गरेकी थिइन्। अध्यादेशअनुसार अध्यक्षसहित तत्काल बहाल रहेका बहुमत सदस्य उपस्थित भए परिषद्को बैठकको गणपूरक संख्या पुगेको मानिनेछ। प्रधानमन्त्री, प्रधानन्यायाधीश राणा र राष्ट्रियसभा अध्यक्षको उपस्थितिमा बसेको परिषद् बैठकले गरेको सिफारिस पुस ५ गतेपछि सार्वजनिक भएको थियो। प्रमुख विपक्षी दलका नेता शेरबहादुर देउवा र सभामुख सापकोटा उक्त बैठकमा अनुपस्थित थिए। संवैधानिक निकायमा नियुक्तका लागि संसदीय सुनुवाइको व्यवस्था छ। तर, प्रतिनिधिसभा विघटनका कारण संसदीय सुनुवाइ हुन नसकेपछि ४५ दिनमा स्वतः नियुक्त हुने कानुनी व्यवस्था छ।"
"गोंगबुमा ट्याक्सी जल्यो, अष्टलक्ष्मी शाक्यसहित नेताकार्यकर्ता पक्राउ","काठमाडौं : आन्दोलनरत नेपाल कम्युनिस्ट पार्टी (नेकपा) प्रचण्डमाधव समूहले घोषणा गरेको आम हड्तालको दिन बिहीबार बिहानै काठमाडौं गोंगबुमा ट्याक्सी जलाइएको छ। महानगरीय प्रहरी परिसर, काठमाडौं प्रहरी प्रमुख अशोक सिंहले परिचय नखुलेका दुई युवाले ट्याक्सी जलाएको जानकारी दिए। प्रदेश नम्बर ३०१००२ ज ५८८१ नम्बरको ट्याक्सीमाथि आगजनी भएको हो। आगजनीबाट ट्याक्सीमा पूर्णरुपमा क्षति पुगेकाे छ। यसैबीच बन्द गराउन कलंकी पुगेकी नेकपा स्थायी कमिटी सदस्य अष्टलक्ष्मी शाक्यलगायतका नेतालाई प्रहरीले कलंकीबाट पक्राउ गरेको छ। नेकपाका केन्द्रीय सदस्य विष्णु रिजालले ट्वीटमार्फत भनेका छन्, 'आज बिहानै निरंकुश सरकारले नेकपा स्थायी कमिटी सदस्य अष्टलक्ष्मी शाक्यलगायतका नेतालाई कलंकीबाट गिरफ्तार गरेको छ।' बिहीबार बिहानैदेखि चोकचोकमा बाक्लो मात्रामा सुरक्षाकर्मी खटिएका छन्। उपत्यकामा फाट्टफुट्टमात्रै सवारी साधन चलेका छन्। अहिलेसम्म प्रहरीले हड्ताल गर्दै हिड्ने ५० जनाभन्दा बढीलाई नियन्त्रणमा लिइसकेको छ। प्रचण्डमाधव पक्षले पार्टी केन्द्रीय कार्यालय पेरिसडाँडामा बुधबार आकस्मिक पत्रकार सम्मेलन गरेर संवैधानिक नियुक्ति खारेज गर्न माग गर्दै बुधबार साँझ देशभर मसाल जुलुस, बिहीबार बन्द लगायत आन्दोलनका कार्यक्रम घोषणा गरेको थियो। गृह मन्त्रालयले बिहीबार निर्धक्क भएर आफ्नो पेशा व्यवसाय गर्न आम नागरिकलाई आग्रह गरेको छ। मन्त्रालयले बुधबार साँझ विज्ञप्ति सार्वजनिक गर्दै मन्त्रालयले दैनिक रूपमा सञ्चालित उद्योग, पेशा, व्यवसाय सञ्चालनमा कुनै बाधा अवरोध पुग्न नदिने गरी सुरक्षा निकायबाट आवश्यक सुरक्षा व्यवस्था मिलाइने बताएको छ। मन्त्रालयले यातायात व्यवसायीलगायत सबै व्यवसायीलाई निर्धक्क आआफ्नो उद्योगधन्दा पेशा व्यवसाय सञ्चालन गर्न अनुरोध गरेको थियो। पुस ५ गते प्रधानमन्त्री केपी ओलीले प्रतिनिधिसभा विघटन गरेपछि सत्तारुढ नेकपाको एउटा समूह सडकमा पुगेको छ । अध्यक्ष पुष्पमल दाहाल प्रचण्ड र माधव नेपाल समूहले संसद विघटनको विरोधमा सडक आन्दोलन चर्काएको हो । प्रतिनिधिसभा विघटनको मुद्दा अदालतमा विचाराधिन भएको अवस्थामा सरकारले संवैधानिक नियुक्ति र जिम्मेवारी दिएपछि प्रचण्ड नेपाल समूहले सरकारको विरोधमा बिहीबार आम हड्ताल घोषणा गरेको हो । बिहीबार बिहानैदेखि नेकपाका नेता तथा कार्यकर्ता प्रदर्शन गर्न सडकमा उत्रिएका छन् । नेकपा प्रवक्ता नारायणकाजी श्रेष्ठको नेतृत्वमा रत्नपार्क र जमल क्षेत्रमा बिहानै प्रदर्शन भएको छ ।"
स्थानीयतहमा आफ्नै पाठ्यक्रम,"गोरखा : गोरखाका एक नगरपालिका र तीनवटा गाउँपालिकाले स्थानीयस्तरको पाठ्यक्रम तयार गरेका छन्। पालुङटार नगरपालिका, सिरानचोक गाउँपालिका, शहीद लखन र धार्चे गाउँपालिकाले पाठ्यक्रम तयार गरेका हुन्। आफ्नो क्षेत्रका प्रसिद्ध स्थल, व्यक्तित्व, धार्मिक, ऐतिहासिक, सांस्कृतिक, प्राकृतिक सम्पदा पाठ्यक्रममा समेटिएको छ। आर्थिक, सामाजिक अवस्थाको संरक्षण, प्रचारप्रसार गर्ने उद्देश्यले पाठ्यक्रम बनाइएको स्थानीय निकायका पदाधिकारी बताउँछन्। पालुङटार नगरपालिकाले कक्षा १ देखि कक्षा ८ सम्मको पाठ्यक्रम तयार गरिसकेको छ। कक्षा १ र कक्षा ६ को पाठ्यपुस्तकसमेत निर्माण गरेको शिक्षा शाखाका प्रमुख बाबुराम काराखेतीले जानकारी दिए। गत वर्षको मंसिरबाट पाठ्यक्रम निर्माण सुरु गरेका हौं, उनले भने। आगामी शैक्षिक सत्रबाट पूर्ण रूपमा पाठ्यक्रम कार्यान्वयन हुने उनले बताए। पाठ्यक्रममा लिगलिगकोटको इतिहास, पालिकाभित्रका धार्मिक तथा पर्यटकीय स्थल, स्थानीय कला तथा संस्कृति, आर्थिक गतिविधि समेटिएको पालुङटार नगरपालिकाका मेयर दीपकबाबु कँडेलले जानकारी दिए। सामाजिक रीतिरिवाज, स्थानीय उत्पादन, राष्ट्रिय, अन्तर्राष्ट्रिय स्तरमा ख्यातिप्राप्त व्यक्तित्व, जडीबुटी, खोलानाला पनि समावेश गरिएको उनले बताए। सिरानचोक गाउँपालिकाले पनि पाठ्यक्रम तयार गरिसकेको छ। कार्यपालिकाको बैठकले पाठ्यक्रम अनुमोदन गर्ने शिक्षा शाखाका ज्ञानेन्द्र पोखरेलले जानकारी दिए। कक्षा १ देखि कक्षा ५ सम्मको पाठ्यक्रम तयार भइसकेको छ। अब हुने कार्यपालिकाको बैठकमा यसको अनुमोदन हुनेछ, उनले भने, यही शैक्षिक सत्रदेखि कक्षा १ देखि कक्षा ३ सम्मको पाठ्यक्रम लागू गर्नेबारे छलफल भएको छ। सिरानचोकगढी, राष्ट्रिय विभूति अमरसिंह थापा, झागल गुरुङ, नेपाली सेनाको पहिलो गण श्रीनाथ गण स्थापना भएको ठाउँ श्रीनाथमण्डली लगायतका धार्मिक, ऐतिहासिक, सांस्कृतिक सम्पदा पाठ्यक्रममा समेटिएको उनले बताए। त्यस्तै शहीद लखन गाउँपालिकाले पनि कक्षा १ देखि कक्षा ३ सम्मको पाठ्यक्रम तयार गरेको छ। प्रथम शहीद लखन थापा, काउले भँगार, प्रसिद्ध धार्मिक स्थल मनकामना तथा बक्रेश्वर मन्दिरलगायत धार्मिक, सांस्कृतिक, ऐतिहासिक, सामाजिक महŒवका विषय पाठ्यक्रममा समेटिएको शिक्षा शाखाका मोहनराज विष्टले जानकारी दिए। पाठ्यक्रम बनेको छ, अब बस्ने कार्यपालिका बैठकले यसलाई अनुमोदन गरेपछि पठनपाठन सुरु गर्छांै, उनले भने, यो शैक्षिक सत्रदेखि कक्षा १ मा स्थानीय पाठ्यक्रम पढाइ हुन्छ। अरू कक्षालाई क्रमशः आगामी बवर्षहरूमा पढाइ गर्दै जान्छौं। पाठ्यपुस्तक नभए पनि स्थानीय विषय पढाउने शिक्षकलाई अभिमुखीकरण गरेर पढाउन लगाउने योजना रहेको विष्टले बताए। धार्चे गाउँपालिकाले भने दुई वर्षअघि नै कक्षा १ को पाठ्यक्रम तयार गरेको छ। सो क्षेत्रमा बोलिने भाषामा पढाउने गरी पाठ्यक्रम तयार गरिएको गाउँपालिका प्रमुख सन्तोष गुरुङले जानकारी दिए। तर वडा नं १ र २ मा पर्ने केरौंजा र वडा नं ६ मा पर्ने काशीगाउँमा सो भाषा प्रयोग नहुने हुँदा पाठ्यक्रम कार्यान्वयनमा चुनौती आएको उनले बताए।"
सप्तरीमा मानव कंकाल भेटियो,"राजविराज: सप्तरीको राजगढ गाउँपालिकामा रहेको ठारी पोखरीमा बुधबार रहस्यमय मानव कंकाल फेला परेको छ । प्रहरी चौकी झुटकीदेखि करिब ३ सय मिटर पूर्वदक्षिणतर्फ रहेको राजगढ गाउँपालिका१ स्थित सार्वजनिक ठारी पोखरी जिर्णोद्धार गर्ने क्रममा मानव कंकाल फेला परेको जिल्ला प्रहरी कार्यालय सप्तरीले जनाएको छ । फेला परेको कंकाल राजगढ गाउँपालिका१ झुटकीका धनई पण्डितकी श्रीमती ७५ वर्षीया रासोदेवी पण्डितको रहेको परिवारका सदस्यले दावी गरेपछि अन्तिम संस्कारका लागि जिम्मा दिइएको डिएसपी भुवनेश्वरप्रसाद साहले बताए । मानसिक सन्तुलन ठीक नभएकी रासोदेवी ०७६ साउन ३० गते रातिदेखि वेपत्ता थिइन् । कंकालमा बेरिएको साडी, कपडा र टुटेको दाँतको आधारमा परिवारले पहिचान गरेपछि विश्वस्त भएर मानव कंकाल पण्डित परिवारलाई जिम्मा दिएको डिएसपी साहले बताए । परिवारका सदस्यले कंकालको दावी गरेपछि डिएनए परिक्षणको पक्रिया भने अघि नबढाइएको डिएसपी साहले बताए ।"
आम हड्तालमा पोखरा (फोटोफिचर),"पोखरा : नेपाल कम्युनिस्ट पार्टी (नेकपा) प्रचण्डनेपाल समूहले आयोजना गरेको नेपाल बन्दको प्रभाव पोखरामा पनि देखिएको छ। पोखराका मुख्यबजारहरु फाटफुट रुपमा मात्र खुला रहेका छन्। चलेका सवारी साधानलाई पनि बन्द गराउन उत्रेका युवाहरुले अवरोध गरेका छन्। लामो समयपछि देश नै बन्द घोषण गरेर नेकपाका कार्यकता सडकमा उत्रेपछि उद्योग व्यवसाय प्रभावित भएका छन्। पर्यटकीय सहर पोखराका पर्यटन व्यवसायी स्वदेशी तथा विदेशी पर्यटक आउलान। उनीहरुलाई बस्ने, खाने, घुम्ने व्यवस्था मिलाएर सेवागरेर त्यसबाट केही रकम बचाउला भन्ने उद्देश्यले संचालन गरेका पर्यटन उद्योग कोरोना संक्रमणसँगै थला परे। पर्यटक आफू असुरक्षित हुने अवस्थमा घुम्न निस्कदैनन्। त्यसैले अझै पनि विदेशी पर्यटक सहज रुपमा नेपाल आउने अवस्था छैन्। स्वदेशी पर्यटक भने घुम्न निस्कन थालेका छन्। लामो समय थलीएको पर्यटन उद्योगलाई स्वदेशी पर्यटक घुम्न निस्कन थालेपछि केही गति लिन थालेको अवस्थमा राजनीतिक पाटीले देश नै बन्द गर्ने कार्यक्रम गरेपछि पर्यटन उद्योग मात्र होइन सबै उद्योग प्रभावित हुने अवस्था आएको पोखराका पर्यटन व्यवसायीले बताएका छन्। आन्तरिक पर्यटक आउने क्रम बढेको अवस्थमा फेरि सुरु भएको बन्द हड्तालका कार्यक्रमले पर्यटन उद्योग मात्र होइन सबै खाले उद्योगलाई समस्या परेको पोखरा पर्यटन परिषदका अध्यक्ष गोपी भट्टराईले बताए। कोरोनाले उठ्नै नसक्ने गरि थला परेको पर्यटन उद्योगलाई यस्ता बन्दले थप जटील बनाउने उनले सुनाए। यसैले अर्थतन्त्र नै ध्वस्त बनाउने यस्ता बन्द हड्ताल सधैकालागि बन्द हुनु पर्ने पोखराका पर्यटन व्यवसायीले बताएका छन्। नागरिक समाज पोखराका पूर्व संयोजक विष्णुहरि अधिकारीले धाक धम्कीका कारण जनताले आप्नो उद्योग, व्यवसाय बन्द गर्नु परेको बताए। जनता देशलाई नै बन्द राख्ने पक्षमा कुनै पनि हालतमा नभएको भन्दै अधिकारीले आप्नो स्वार्थका लागि देशलाई नै बन्द गर्ने र जनतालाई अझै दुःख दिने काम कुनै पनि पाटीले गर्न नहुने बताए। शैक्षिक भ्रमणमा आएका विद्यार्थी हिंडेरै पोखरा अवलोकन गरे कोरोना संक्रमणपछि लामो समय विद्यालय बन्द रह्यो। विद्यालय खुला भए संग सलाही मलङ्वाको पदमरत्न विद्यामन्दिरले शैक्षिक भ्रमणमा लग्ने भएपछि विद्यार्थी खुशी भए। पोखरा, मनकामना, सौराहा, देबघाट, हेटौडाको सहिद स्मारक घुम्ने भएपछि निकै खुशी लागेर घुम्न आएको विद्यार्थी राहुल यादवले सुनाए। हिजो पोखरा आएको र आज पोखरा घुम्ने भनेको बन्दले भने पोखरा घुम्न सहज नभएको उनले बताए। पोखराको फेवाताल, पाताले छाँगो (डेभिज फल), महेन्द्रगुफा लगायतका क्षेत्रको अवलोकन गर्ने कार्यक्रम रहे पनि बन्दको कारण विद्यार्थीलाई सबै ठाउँमा घुमाउन नपाएको शिक्षक गुणराज धमलाले बताए। जनतालाई दुःख दिने गरि हुने बन्द सधैंका लागि बन्द हुनु पर्ने उनले सुनाए। कक्षा ५ मा अध्ययन गर्ने सक्षम प्रकाशले बन्दको कारण हिडेरै पाताले छाँगो सम्म जाँदा दुःख भएको सुनाए। शैक्षिक भ्रमणमा ६ देखि १० कक्षासम्मका ४५ जना विद्यार्थी आएका हुन्।"
पूर्वलडाकुका सपना अधुरै,"चितवन : गरिब र सोझा जनताको लागि शासन आउँछ भनेर रोल्पाका करन आग्री तत्कालीन नेकपा माओवादीको सशस्त्र युद्धमा होमिए। आठ वर्षको भूमिगत समयमा उनले २७ वटा लडाइँको सामना गरे। माओवादी द्वन्द्वको ठूला आक्रमणका साक्षी हुन् उनी। लडाइँमा सँगै भएका साथीहरूले ज्यान गुमाए। आफ्नै साथी आँखा अगाडि लडाइँमा ढलेपछि आग्रीसँगै सुतेका साथीलाई पनि छोड्न बाध्य भए। उनकै गाउँका ९ जनाले ज्यान गुमाए। अहिले साधारण जीवन बिताइरहेका आग्री पुराना दिन सम्झेर निरास हुन्छन्। जनयुद्धमा होमिने बेला उनले सोचेका सपना अधुरा छन्। हामीले नलडेको भए गणतन्त्र आउँदैनथ्यो तर जति सोचेका थियौ त्यो पूरा भएन, उनले भने, गरिबीको अन्त्य, सर्वहारा वर्गको मुक्ति दिलाउने कुरा पुरा भएनन्। फेरिएको शासन व्यवस्था र नफेरिएको शैली उनलाई पटक्कै चित्त बुझ्दैन। नेताहरूको कार्यशैली र सत्ता सञ्चालनको खिचातानीले आग्री दिक्क छन्। शान्ति सम्झौताको १४ वर्ष पूरा भए पनि उनी पछिल्लो राजनैतिक अवस्थाप्रति असन्तुष्ट छन्। कांग्रेस पृष्ठभूमिको परिवारमा हुर्किएका आग्री आफ्ना मामाको कारण माओवादीमा लागे। साम्यवाद शासन, गरिबीको अन्त्य, सर्वहारा वर्गको मुक्ति हुने आश्वासन पाएपछि उनी लडाइँमा होमिए। तर आफूले गरेको त्याग र बलिदानको मूल्यांकन नभएको आग्रीको गुनासो छ। हिजो परिवर्तनका लागि लडेकाहरूलाई कसले संरक्षण गर्ने ? उनले भने यसमा नेताहरू चुके। उनको शरीरमा बमका छर्रा छन्। यसले उनलाई शारीरिक समस्या दिन्छ। चिसो मौसममा उनलाई बढी गाह्रो बनाउँछ। त्योभन्दा बढी मुलुकको राजनैतिक अवस्थाले आग्रीलाई चिन्ता थलेको छ। १५ वर्षको उमेरमा उनी भूमिगत भए। अहिले जीवन गुजारामै समस्या छ। उनका कतिपय साथीहरूले घाइते जीवन बिताइरहेका छन्, कतिपय बिरामी छन्। उनीहरूको बेवास्ता भएको आग्रीले दुःखेसो गरे। शान्ति सम्झौतापछिको सेना समायोजन हुनुअघि उनी तेस्रो डिभिजनमा बटालियन कमान्डर थिए। स्वेच्छिक अवकाशपछि पाएको रकमले चितवनको कालिका नगरपालिका६ मा जग्गा किनेर घर बनाएका छन्। अरू जग्गा भाडामा लिएर तरकारी लगाएका छन्। अहिले जीवन गुजारामै समस्या भएकाले ज्याला मजदुरी गर्छन्। श्रीमती एक छोराछोरीसहितको परिवार छ। आग्रीकी श्रीमती अस्मिता नगरकोटी पनि पूर्वलडाकु हुन्। उनी पनि थोरै समयमा धेरै लडाइँमा होमिनेमा पर्छिन्। हिजोको लडाइँ सम्झिँदा आफैंलाई कहानी लाग्छ, अहिले घर न घाटको भइयो, नगरकोटीले भनिन्, संसार फेर्ने भनेर हिँडेको केही बदलिएन। नेतालाई भयो जनतालाई केही भएन। माओवादी सशस्त्र युद्धको क्रममा कैयांै यातना भोगेका जुटपानीका पीताम्बर पौडेल अहिलेको शासन शैलीप्रति आक्रोशित छन्। जीवनभर राजनीतिमा लाग्न हिँडेका उनी अहिले अटो चलाएर बस्छन्। नेताहरूबाट धोका भएको पौडेलले बताए। उनले करिब चार वर्ष जेल जीवन बिताए। त्यसबेलाको यातना सम्झिँदा आङ सिरिङ्ग हुने बताउँदै पौडेल भन्छन्, देश र जनताको परिवर्तनका लागि धेरैले रगतको बलिदान गरे तर आंशिक मात्रै पूरा भयो, जे सोचेर जनयुद्ध लडियो त्यसलाई अपूर्ण बनाएर नेताहरूले धोका दिए। कागजी गणतन्त्र त आयो, तर जनताको व्यवस्था आएन। इच्छाकामना७ भालुमाराका गुणराज चेपाङ पनि विगतको आफ्नो लडाइँ खेर गएको दुःखेसो गर्छन्। युद्धमा होमिएर गरेको त्यागको मूल्यांकन नभएको उनको भनाइ छ।"
"विराटनगरमा सरकारीसहित दुईवटा गाडीमा तोडफोड, छ जना पक्राउ","विराटनगर : नेकपाको पुष्पकमल दाहाल प्रचण्ड र माधवकुमार नेपाल समूहले आह्वाह गरेको आमहड्तालका क्रममा विराटनगरमा दुईवटा गाडीमा तोडफोड गरिएको छ। सडकमा अराजक शैली प्रस्तुत गरिरहेका दाहालनेपाल समूहका कार्यकर्ताले एउटा सरकारी र अर्को भारतीय नम्बर प्लेटको गाडीमा तोडफोड गरेका हुन्। प्रहरीका अनुसार जिल्ला जनस्वास्थ्य कार्यालय धनकुटाको बा १ झ ९११८ नम्बरको गाडी विराटनगर महानगरपालिका२ तीनपैनी चोकमा तोडफोड गरिएको छ। बन्दका बेला सरकारी गाडी चलाएकोभन्दै बन्दकर्ताले लाट्ठीले प्रहार गर्दा गाडीको पछाडिको सिसा फुटेको छ। सडकमा गुडिरहेको गाडीलाई एक्कासि रोकेर आक्रमण गरिएको प्रहरीले जनाएको छ। तोडफोडपछि गाडीलाई प्रहरीले सुरक्षा दिएर जिल्ला प्रहरी कार्यालय पुर्याएको छ। घटनामा कुनै मानवीय क्षति भने भएको छैन। मोरङ प्रहरीका प्रवक्ता डीएसपी मानबहादुर राईका अनुसार तोडफोडमा संलग्न छ जनालाई पक्राउ गरिएको छ। पक्राउ पर्नेमा दाहालनेपाल समूहका जिल्ला संघर्ष समितिका सहसंयोजक पारुल क्षेत्री, महेन्द्र मोरङ क्याम्पस अनेरास्ववियुका सहइन्चार्ज उमेश ढुंगाना रहेका छन्। त्यस्तै तोडफोडामा संलग्न दाहालनेपाल समूहका कार्यकर्ता सारदा मैनाली, मीरा दाहाल, संगम चौधरी र चम्पा कार्कीलाई प्रहरीले नियन्त्रणमा लिएको छ। पक्राउ परेकाहरुमाथि अनुसन्धान अघि बढाइएको डीएसपी राईले बताए। बन्दकर्ताले विराटनगर१० रोडशेष चोकमा पनि एउटा भारतीय नम्बर प्लेटको स्कोरपिओ गाडी तोडफोड गरिदिएका छन्। तोडफोडबाट गाडीको पछाडिको सिसा फुटेको छ। तोडफोड हुन थालेपछि गाडी त्यहाँबाट चालकले भगाएका कारण नम्बर भने नखुलेको डीएसपी राईले बताए। प्रहरी पुगेपछि तोडफोडमा संलग्नहरु फरार बनेको र उनीहरुको खोजी भइरहेको जानकारी राईले दिए। यसैबीच विराटनगरमा बन्दकर्ताहरुले चिकित्सक चढेको सवारी साधन, नेपाल टेलिकम र विद्युत प्राधिकरणका गाडी पनि चल्न दिएका छैनन्। स्वास्थ्य संस्थाका सवारी साधनलाई पनि ठाउँठाउँमा रोकेर तोडफोडको प्रयास गरिएको छ। अति आवश्यकीय सवारी साधन पनि चल्न नदिएपछि दाहालनेपाल समूहको आलोचना भएको छ।"
सिन्धुलीमा भाइले दाजुको हत्या गरेको आरोप,"सिन्धुली : सिन्धुलीमा आफ्नै भाइले खुकुरीले रेटेर दाजुको विभत्स हत्या गरेको आरोप लागेको छ । जिल्लाको मरिण गउँपालिका ३ मथौलीका ४१ वर्षीय काइला भन्ने मानबहादुर बम्जनले घरायसी विवाद हुँदा आफ्नै दाजु ४८ वर्षीय चेतबहादुर बम्जनलाई खुकुरीले रेटेर हत्या गरेका हुन् । भाइ मानबहादुरले बिहीबार दिउँसो घरभित्रै कोठामा दाजु चेतबहादुरलाई खुकुरीले घाँटी रेटेर र बन्चरोले हिर्काएर हत्या गरेको मरिण गाउँपालिकाका प्रवक्ता तथा उक्त वडाका वडाअध्यक्ष विमर्श मोक्तान (प्रख्यात) ले जानकारी दिए । हामी घटनास्थलमा आइपुगेका छौं । घरभित्रै ढोका थुनेर भाइले दाजुको विभत्स हत्या गरेका रहेछन् । घटनास्थलमा इलाका प्रहरी कार्यालय कपिलाकोटको प्रहरी समेत आइपुगेको छ, उनले भने । भाइ मानबहादुरलाई प्रहरीले घटनास्थलबाटै नियन्त्रणमा लिएको छ । घटनाको थप अनुसन्धान भइरहेको वडाअध्यक्ष मोक्तानले बताए । मृतककी श्रीमतीले यस अघिनै अर्कैसँग विवाह गरिसकेकी छन् । मृतक चेतबहादुरको एक भाइले पनि यस अघि भीरबाट हामफालेर आत्महत्या गरेको स्थानीयले बताएका छन् ।"
कक्षा १११२ मा गणित पनि अनिवार्य सरह,"काठमाडौं: शिक्षा, विज्ञान तथा प्रविधि मन्त्रालयले कक्षा ११ र १२ मा देखिएको विषयगत समस्या समाधान गरेको छ । पाठ्क्रम विकास परिषदको बैठकले माध्यमिक तहमा गणित विषयको अध्ययनबाट विद्यार्थीले उच्च शिक्षामा प्राप्त गर्न सक्ने अवसरलाई दृष्टिगत गरी गणित विषयलाई अनिवार्य गरेको छ । केन्द्रले सर्वोच्च अदालतको निर्देशात्मक आदेश र विगतमा गणित विषयको अध्ययन गर्न गठित कार्यदलको सिफारिस समेतका आधारमा कक्षा ११ र १२ मा भर्ना हुने विद्यार्थीलाई गणित पढ्ने अवसर उपलब्ध गराउन हालको संरचनामा अनिवार्य सामाजिक अध्ययन तथाजीवनोपयोगी शिक्षा विषय वा गणित पढ्न पाउने व्यवस्था गरेको हो । केन्द्रका महानिर्देशक केशव दाहालले अब पाठ्त्रयमको सबै समस्या समाधान भएको जानकारी दिए । शिक्षा, विज्ञान तथा प्रविधि मन्त्री कृष्णगोपाल श्रेष्ठले परिषदले गरेको निर्णयमा बुधबार हस्ताक्षर गरेपछि नया संरचना अनुसार प्रारुप लागु भएको हो । निर्णयमा अनिवार्य विषयका रूपमा गणित विषय अध्ययन गर्ने विद्यार्थीले ऐच्छिक विषयका रूपमा सामाजिक अध्ययन तथा जीवनोपयोगी शिक्षा विषय र अनिवार्य विषयका रूपमा सामाजिक अध्ययन तथा जीवनउपयोगी शिक्षा विषय अध्ययन गर्ने विद्यार्थीले ऐच्छिक विषयको रूपमा गणित विषयअध्ययन गर्न सक्ने व्यवस्था गरेको छ । निर्णयमा विषयगत प्रयोगात्मक पाठ्यघण्टा सम्बन्धीत पाठ्यक्रमले निर्धारण गरे बमोजिम थप हुन सक्ने व्यवस्था गरेको छ । त्यसैगरी विद्यार्थीले आफ्नो सिकाइको अवसर वृद्धि गर्ने उद्देश्यले थप अध्ययन गर्न चाहेमा ऐच्छिक विषय नलिएको समूहबाट थप ऐच्छिक विषय अध्ययन गर्न सक्ने छ तर त्यस्तो विषय अतिरिक्त क्रेडिट विषयका रूपमा रहने निर्णयमा उल्लेख छ । त्यस्तै प्रत्येक अनिवार्य तथा ऐच्छिक विषयमा विद्यालयले बराबरको प्रयोगात्मकव्यावहारिक अभ्यास गराउनुपर्ने छ । यस्तो अभ्यासमा विषयको प्रकृतिअनुसार प्रयोगात्मककार्य, परियोजना कार्य, सामुदायिक कार्य, प्रस्तुतीकरण, खोज, इन्टर्नसिप, अतिरिक्त कार्यकलाप, खेलकुद, गायन आदि कार्य गराउन सकिने छ । तर सम्बन्धीत विषयको पाठ्यक्रमले तोके अनुसारको प्रयोगात्मक अभ्यास गराउनुपर्नेछ । कक्षा ११ र १२ का ऐच्छिक दोस्रो समूहमा रहेको कम्प्युटर विज्ञान विषयलाई विज्ञान विषय पढ्ने विद्यार्थीहरूले पनि पढ्न पाउने व्यवस्था गर्न राष्ट्रिय पाठ्यव्रम प्रारूप, २०७६ को परिच्छेद ४ को दफा ४५४ को उपदफा (ग) ३ ले गरेको व्यवस्थाअनुसार उक्त समूहबाट चौथो समूहमा समूहीकृत गरी विषय कोड कायम गर्ने निर्णय भएको छ । कक्षा ११र १२ का ऐच्छिक पहिलो समूहमा रहेको स्वास्थ्य तथा शारीरिक शिक्षा र खेलकुद विज्ञानलाई अलग समूहमा राख्न राष्ट्रिय पाठ्यव्रम प्रारूप, २०७६ को परिच्छेद ४ को दफा ४५४ को उपदफा (ग) ३ ले गरेको व्यवस्थाअनुसार स्वास्थ्य तथा शारीरिक शिक्षा र खेलकुद विज्ञानदुवै विषयलाई पहिलो समूहबाट चौथो समूहमा समूहीकृतगरी विषय कोड कायम गर्र्ने निर्णय परिषदले गरेको छ । निर्णय गरे लगत्तै मन्त्री श्रेष्ठले सर्वोच्च अदालतको निर्णयलाई सम्मान गरेको र अन्य केही नमिलेको विषय र संरचनामा केही हेरफेर गरेको जानकारी दिए । संरचना अनुसार कक्षा ११ र १२ मा रहेका कलासम्बद्ध विषयको समूह परिवर्तन अनुसार पहिलो समूहमा चित्रकला, दोस्रोमा समूहमा कला इतिहास , तेस्रोमा प्रायोगिक कला विषय र चौथो समूहमा मूर्तिकला विषय राख्ने निर्णय भएको छ । परिषदले बालविकास तथा शिक्षाको पाठ्यक्रम(२०७७) लाई भाषिक तथा प्राविधिक सम्पादन गर्ने गरी स्वीकृत गर्ने निर्णय गरेको छ । त्यस्तै शैक्षिक वर्ष २०७६ मा परीक्षणका लागि स्वीकृत भएका कक्षा ६८ का पाठ्यक्रम शैक्षिक वर्ष २०७७मा सातै प्रदेशका २८ ओटा विद्यालयमा परीक्षण प्रयोग र सम्बन्धित सरोकारवालाहरूबाट प्राप्त सुझावहरू समेतलाई समेटेर आधारभूत शिक्षा (कक्षा ६८) पाठ्यक्रम, २०७७ स्वीकृत गरी शैक्षिक वर्ष २०७८ बाट क्रमशः देशभर लागु गर्ने निर्णय गरेको छ । त्यस्तै कक्षा ९ र १०को माध्यमिक शिक्षा अन्तर्गत अनिवार्य नेपाली, अङ्ग्रेजी, गणित, विज्ञान तथा प्रविधि र सामाजिक अध्ययन विषयको पाठ्यक्रम प्रारुप स्वीकृत गर्ने निर्णय गरेको छ । कक्षा ४५ मा स्वास्थ्य, शारीरिक तथा सिर्जनात्मक कला विषय रहेको र कक्षा ६८ मा स्वास्थ्य तथा शारीरिक शिक्षा नाम मात्र रहेको हुँदा यसमा रहने विषयवस्तु स्वास्थ्य, शारीरिक तथा सिर्जनात्मक कलासँग पनि सम्बन्धित रहेकाले विषयको नाम स्वास्थ्य, शारीरिक तथा सिर्जनात्मक कला कायम गर्ने निर्णय परिषदले गरेको छ ।"
उदयपुरमा आगलागीबाट दुई घर जले,"उदयपुर : उदयपुरको चौदण्डीगढी नगरपालिका ५ सिवाईमा बिहीबार दिउँसो आगलागीबाट दुई घर पूर्णरुपमा जलेर नष्ट भएका छन् । स्थानीय भोलु चौधरीको घरमा अचानक आगो सल्किदा छिमेकी रामेश्वर चौधरीकोसमेत घर जलेको छ । आगलागीबाट दुबै जनाको दुईदुई तले दुई वटा घर, काठ, घरमा रहेको अन्नपात भाँडावर्तन लत्ताकपडा नगद जलेको जिल्ला प्रहरी कार्यालयका डीएसपी वेदप्रसाद गौतमले जानकारी दिए । उनका अनुसार दुबैको गरी अन्दाजी ३५ लाख मूल्य बराबरको धनमाल क्षति भएको छ । आगो इलाका प्रहरी कार्यालय सुन्दरपुर र दमकलको सहयोगमा स्थानीयले एक घण्टापछि नियन्त्रणमा लिएको प्रहरीले जनाएको छ ।"
फैलियो लागुऔषधको अवैध कारोबार,"विराटनगर : घटना १ मोरङ र उदयपुरबाट पुस ६ गते लागुऔषध ब्राउन सुगर (खैरो हेरोइन) सहित आठ जना पक्राउ परे। पुस ६ गते नै मोरङको कानेपोखरी गाउँपालिका५ भौंसाबारीबाट ४० ग्राम ब्राउन सुगरसहित प्रहरीले पाँच जनालाई पक्राउ गर्यो। प्रहरीले उनीहरू सामूहिक रूपमा ब्राउन सुगरको कारोबार गर्ने धन्दामा संलग्न रहेको पत्ता लगायो। घटना २ बीआर ३७ यू ५८२३ नम्बरको भारतीय मोटरसाइकलमा सवार रहेको अवस्थामा भारत अररीयाका २२ वर्षीय मोहम्मद नवाब आलम र उनका भिनाजु मोरङको रतुवामाई२ झुर्कियाका ४४ वर्षीय मोहम्मद रफिक मियाँ ठूलो परिणामको ब्राउन सुगरसहित माघ ५ गते पक्राउ परे। दुवै जनाबाट प्रहरीले एक सय २६ ग्राम १४ मिलिग्राम ब्राउन सुगर फेला पार्यो। नवाब र रफिक सालोभेना हुन्। नवाबले नेपालमा ब्राउन सुगर सप्लाई र यसको धन्दा विस्तार गर्ने आधार आफन्तसँगको सम्पर्कलाई बनाएको पुष्टि भएको मोरङ प्रहरी प्रमुख एसपी सन्तोष खड्काले बताए। घटना ३ झापाको दमक र कुमरखोदबाट प्रहरीले ब्राउन सुगरसहित माघ २० गते तीन जनालाई पक्राउ गर्यो। झापाको दमक३ स्थित भुटानी शरणार्थी शिविरबाट माघ १७ गते ब्राउन सुगरसहित इलामको चुलाचुली३ का ३८ वर्षीय यमबहादुर थाम्सुहाङ पक्राउ परे। माथि उल्लेख गरिएका प्रसंग प्रदेश १ मा ब्राउन सुगरको अवैध धन्दासँग जोडिएका उदाहरण हुन्। लागुऔषधको धन्दा प्रदेशमा पछिल्लो समय मौलाएर जाँदा अवस्था भयावह बनेको छ। दैनिकजसो कारोबार, ओसारपसारलगायतमा संलग्न पक्राउ परिरहँदा ब्राउन सुगरको जालो फैलँदै गएको यकिन भएको प्रहरीले जनाएको छ। लकडाउनका समयमा पनि यसको कारोबार र अवैध ओसारपसार नरोकिएका कारण नियन्त्रण निक्कै चुनौतीपूर्ण बनेको विश्लेषण गर्न थालिएको छ। ब्राउन सुगर विशेष गरेर भारतीय बजारबाट नेपाल भित्रने गरेको छ। पछिल्लो समय भारतसँग सीमा जोडिएका जिल्लामा अत्याधिक मात्रामा फेला पर्नु र अवैध ओसारपसारमा संलग्नहरू पक्राउ पर्नुले यसको पुष्टि गरेको प्रदेश १ प्रहरी प्रमुख डीआईजी ईश्वरबाबु कार्कीले बताए। माघ महिनाको बुधबारसम्म मात्रै प्रदेशका विभिन्न जिल्लाबाट २९ जना ब्राउन सुगरसहित पक्राउ परिसकेका छन्। चालु आर्थिक वर्षको हालसम्म विभिन्न स्थानबाट प्रहरीले दुई किलो भन्दा बढी ब्राउन सुगर फेला पारिसकेको छ। ब्राउन सुगर र अन्य प्रकारका लागुऔषधको कारोबार, ओसारपसार लगायतमा संलग्न २५ महिलासहित पाँच सय ९५ जना पक्राउ परिसकेका छन्। चालु आवको हालसम्म विभिन्न जिल्लामा तीन सय ६६ वटा लागुऔषध सम्बन्धी मुद्दा दर्ता भएको प्रदेश १ प्रहरी कार्यालयले जनाएको छ। जसमा लगभग ६० प्रतिशत ब्राउन सुगरसँग सम्बन्धित छन्। हालसम्म दुई सय २० वटा ब्राउन सुगरसँग सम्बन्धित मुद्दा दर्ता भएका छन्। प्रहरीको तथ्यांक अनुसार चालु आवको हालसम्म सबैभन्दा बढी झापामा एक सय ३५ वटा ब्राउन सुगरसँग सम्बन्धित मुद्दा छन्। यसले झापा ब्राउन सुगरको हब बन्दै गएको पुष्टि भएको सरोकारवालाहरूले बताए। इलाममा १५, उदयपुरमा १३, ताप्लेजुङ र धनकुटामा दुईदुई, पाँचथरमा तीन, मोरङमा ३६ र सुनसरीमा १४ वटा ब्राउन सुगरसँग सम्बन्धित मुद्दा दर्ता भएको प्रदेश प्रहरी कार्यालयले जनाएको छ। कारोबारीले भारतबाट प्रति ग्राम १० हजारभन्दा बढी मूल्य लगाएर भित्राउने ब्राउन सुगर नेपालमा ल्याएर ग्राहकसम्म पुर्याउँदा प्रतिग्राम २५ हजार रुपैयाँ बढीमा बिक्री गर्ने गरेको प्रहरीको भनाइ छ। डीआईजी कार्कीले कारोबारमा संलग्नले प्रहरीले सहजै चाल नपाओस् भनेर नेपालमा सञ्जाल विस्तार गर्न पारिवारिक नाता सम्बन्धका व्यक्तिहरूलाई बढी प्रयोग गर्ने गरेको बताए। खरिदकर्तासम्म सहज रूपमा पुर्याउन सकिने भएकाले पनि पारिवारिक सम्बन्धलाई नेपालमा ब्राउन सुगरको अवैध धन्दा सञ्चालन गर्ने ठूलो माध्यम बनाउने गरेको खुलेको हो। नेपालमा रहेका आफन्त सम्पर्क व्यक्ति एवं बिक्रेताका रूपमा खडा भइदिँदा नियन्त्रण चुनौतीपूर्ण बनेर गइरहेको प्रहरीले जनाएको छ। पछिल्ला घटनाक्रमले प्रदेश १ ब्राउन सुगरको ट्रान्जिट पोइन्ट बन्दै गएको पुष्टि हुने उनले बताए। उनका अनुसार भारतबाट आउने ब्राउन सुगर विराटनगर, धरान, इटहरी, इनरुवा, बिर्तामोड, काँकडभिट्टा, दमक, धनकुटा, गाईघाट, काठमाडौं, पोखरा लगायतका ठूला शहरसम्म पुग्ने गरेको पाइएको छ।"
"घरबाटै २ वर्षीय बालक बेपत्ता, अपहरणको आशंका","सिरहा : सिरहा नगरपालिका १ बाट दुई वर्षीय बालक घरबाटै बेपता भएका छन्। घटना भएको दुई दिन बित्न लाग्दा पनि उनको अवस्था पता लागेको छैन। परिवारजनले अपहरण भएको बताउँदै आएका छन्। तर, फिरौती वा धाकधम्की अहिलेसम्म नआएको कारण घटना के हो भन्ने खुल्न सकेको छैन। बेपता हुनेमा प्रदीप यादवका २ वर्षीय छोरा इशान्त भन्ने प्रियान्सु यादव रहेको प्रहरीले जनाएको छ। उनको घर वडा प्रहरी कार्यालय सिरहादेखि २ सय मिटरको दुरीमा छ। आफ्नै घरकै आगन (वरण्डा)मा खेल्दै गरेका प्रियान्सुलाई एक अपरिचत व्यक्तिले डुलाउन भनेर बोकेर लगेको परिवारजनको भनाइ छ। यो घटना मंगलबार साँझको हो। पहिले केही घण्टा परिवारका व्यक्तिहरुले आफैँ खोजबिन गरे नभेटेपछि प्रहरीमा जानकारी गराएका छन्। मंगलबार ती बालककी आमा संगिता मंगलवारी व्रत लिइकी थिइन्। घरमै कामकाज गर्दै थिइन्। हजुरआमा गुलवादेवी पनि आगनकै गोठमा थिइन्। अपरिचित व्यक्तिले बच्चा लिएर जानै लाग्दा हजुरआमाले डुलाउन लगेको भनेर केही सोधिनन्। तर बच्चा डुलाएर घर नफर्किएपछि खोजबिन सुरु भएको थियो। बालक फेला नपरेपछि साउदी अरब वैदेशिक रोजगारमा गएका उनका बुबा र आमा घरमा छिनछिनमा मुर्छा पर्ने गरेका छिमेकी बताउँछन्। सिरहा सदरमुकामबाट बच्चा अपहरणको यो पहिलो घटना हो। भूमिगत समूह सक्रिय रहेका बेलामा व्यक्ति अपहरणका घटनाहरु देखिए पनि कलिला बालबालिका अपहरणमा परेका थिएनन्। जिल्ला प्रहरी कार्यालय सिरहाका प्रवक्ता डिएसपी शालिग्राम शर्माले बच्चा हराएको सूचना आएकोले प्रहरीले खोजबिन थालेको बताए। बच्चा खोज्न सीमाक्षेत्रका गाउँबस्तीसँगै सीमापारीका भारतीय सुरक्षा निकायसँग समन्वय गरी खोजबिन गरिरहेको प्रवक्ता शर्माले बताए।"
जमिनमुनि गाडेको अवस्थामा १८५ वटा गोली फेला,"विराटनगर : खाल्डो खनेर जमिनमुनि गाडेको अवस्थामा एसएलआर राइफलसमेतका हतियारमा प्रयोग हुने एक सय ८५ वटा गोली मोरङको उर्लाबारीमा फेला परेको छ । उर्लाबारी नगरपालिका१ लक्ष्मीझारका दलबहादुर लिम्बूको घरनजिक खेतमा बुधबार दिउँसो ७६२ एमएम गोली भेटिएको हो । स्थानीय ५३ वर्षीय भक्तबहादुर सुवेदीले खेत खन्ने क्रममा कालो रंगको प्लाष्टिकभित्र पोको पारेर माटो मुनि गाडेको अवस्थामा एक सय ८५ थान गोली फेला परेको मोरङ प्रहरीका प्रवक्ता डीएसपी मानबहादुर राईले बताए । प्लाष्टिकभित्र पोको पारेर राखेको गोली भेटेपछि सुवेदीले प्रहरीलाई खबर गरेका थिए । जमिनभित्र लुकाएर राखिएको गोली बरामद गरेर घटनाको अनुसन्धान सुरु गरिएको डीएसपी राईले बताए । घटनास्थल लिम्बूको घरबाट लगभग पाँच सय मिटर दक्षिणमा पर्छ । घरमा उनका भान्जा चन्द्रबहादुर लिम्बू बस्थे । उनी भने परिवारसहित उर्लाबारी बजारमा बस्थे । चन्द्रबहादुरको पनि १० वर्षअघि नै मृत्यु भइसकेको छ । अहिले त्यो घर भत्काइएको छ । प्रहरीका अनुसार गोली द्धन्द्धका समयमा माओवादीका कार्यकर्ताले गाडेको हुनसक्छ । सशस्त्र द्धन्द्धका समयमा माओवादी कार्यकर्ता लिम्बूको घरमा आइरहने गरेको पाइएको प्रहरीको भनाइ छ । त्यस क्रममा सुरक्षाकर्मीलाई छल्न जमिनमा खाल्डो खनेर गोली गाडेको र पछि लैजान बिर्सिएको हुनसक्ने प्रहरी आशंका छ । बरामद भएका गोली पड्किने अवस्थाका भने छैनन् । लामो समयदेखि जमिन मुनि गाडेर राखिएका कारण ड्यामेज भएर गोली काम नै नलाग्ने अवस्थामा पुगेका छन्, प्रहरी स्रोतले भन्यो, 'खिया लागेर पड्कने अवस्थाको नभए पनि हतियारको गोली फेला परेका कारण गम्भीर ढंगले घटनाको अनुसन्धान थालिएको छ ।"
नेकपा सर्लाही इन्चार्ज वाग्लेको मोटरसाइकल दुर्घटनामा मृत्यु,काठमाडौं : नेपाल कम्युनिष्ट पार्टी (नेकपा) का केन्द्रीय सदस्य एवं सर्लाही इन्चार्ज डाचाराज वाग्लेको मोटरसाइकल दुर्घटनामा परेर मृत्यु भएको छ। नयाँरोडबरहथवा सडकखण्डको सोल्टिमोड नजिक भएको मोटरसाइकल दुर्घटनामा वाग्लेको मृत्यु भएको सर्लाही प्रहरीले जानकारी दिएको छ। बुधबार राति ९ बजेतिर सडकमा लडिरहेको शव र मोटरसाइकल देखेपछि स्थानीयले प्रहरीलाई खबर गरेका थिए। उनको आँखाको छेउमा सामान्य निलडाम जस्तो देखिए पनि शरीरको अन्य भागमा कुनै चोट नलागेको प्रहरीले जानकारी दिएको छ। बरहथबामा भएको नेकपाको मसाल जुलुस सकेर नयाँरोडतर्फ जाँदै थिए।
माउण्टेनकर्मी साहमाथि माधवप्रचण्ड पक्षका कार्यकर्ताको हातपात,"काठमाडौं : आमहड्तालको रिपोर्टिङका लागि पुगेका माउण्टेनकर्मीमाथि आन्दोलनरत नेपाल कम्युनिस्ट पार्टी (नेकपा) प्रचण्डमाधव पक्षका कार्यकर्ताहरुले हातपात गरेका छन्। बिहीबार बिहान ललितपुरस्थित सातदोबाटोमा रिर्पोटिङका लागि पुगेको दिवाकर साहमाथि नेता तथा कार्यकर्ताहरुले हातपात गरेका हुन्। घटनाप्रति माउण्टेन टेलिभिजन घोर भत्सर्ना गरेको छ। उनलाई आन्दोलनकारीले केपी ओली पक्षको, चौतारीको भन्दै लखेटेका छन्। आम हड्तालका कारण काठमाडौंलगायत देशैभरको जनजीवनमा असर परेको छ। मुख्य शहरहरुमा बिहानैदेखि सार्वजनिक सवारी, पसल व्यवसाय चलेका छैनन्। राजधानीका केहि स्थानमा चलेका सार्वजनिक सवारी र नीजि सवारी फाट्टफुट्ट चलेका देखिन्छन्। बिहीबार बिहानैदेखि चोकचोकमा बाक्लो मात्रामा सुरक्षाकर्मी खटिएका छन्। नेकपाका नेता तथा कार्यकर्ता प्रदर्शन गर्न सडकमा उत्रिएका छन्। काठमाडौं उपत्यकाबाट प्रहरीले बन्द गराउन सड्कमा निस्केकालाई धमाधम पक्राउ गरिरहेको छ। प्रतिनिधिसभा विघटनको मुद्दा अदालतमा विचाराधिन भएको अवस्थामा सरकारले संवैधानिक नियुक्ति र जिम्मेवारी दिएपछि प्रचण्डनेपाल समूहले सरकारको विरोधमा बिहीबार आम हड्ताल घोषणा गरेको हो । हेर्नुहोस् भिडियो"
बन्दको अवज्ञा गरेको भन्दै चार ट्रकमा तोडफोड,"चितवन : नेपाल कम्युनिष्ट पार्टी (नेकपा) प्रचण्डनेपाल समूहले आयोजना गरेको बन्दका क्रममा सञ्चालन गरेको भन्दै बन्दकर्ताले चार ट्रकमा तोडफोड गरेका छन् । जिल्ला प्रहरी कार्यालयका अनुसार काठमाडौँबाट नारायणगढतर्फ आउँदै गरेका दुइ र वीरगञ्जबाट पोखरातर्फ जाँदै गरेको एउटा ट्रक तोडफोड गरेका हुन् । बन्दकर्ताले ना३ख ३९३, ना१क १४३५ र ना८ख ४४८० नम्बरको ट्रक तोडफोड गरेको प्रहरीले जनाएको छ । मोटरसाइकलमा आएका बन्द कर्ताले भरतपुर महानगरपालिका१ भतेरीमा ट्रक तोडफोड गरेका हुन् । यस्तै टाँडीबाट नारायणगढतर्फ आउँदै गरेको ना४ख ८८५५ नम्बरको मालबाहक ट्रकलाई भरतपुर महानगरपालिका१२ मिलनचोकमा तोडफोड गरेको प्रहरीले जनाएको छ ।"
चावहिलमा टायर बालेर प्रदर्शन,"काठमाडौं : नेकपा प्रचण्डनेपाल समूहले गरेको आमहड्तालको प्रभाव देखिएको छ। चावहिलको मुख्य सडकमा प्रदर्शनकारीले टायर बालेका छन्। बन्द कर्ताहरुले सडकमा टायर बालेर प्रदर्शन गर्न थालेपछि सवारी साधन अवरुद्ध हुँदा यातायात क्षेत्र प्रभावित भएको छ। नेकपाले आम हड्ताललाई सफल बनाउन चाबहिलमा वर्षमान पुन र हरिबोल गजुरेललाई हड्तालका कमान्डर तोकेको थियो। प्रहरीले प्रदर्शनकारीले बालेको आगो निभाएको छ। गोंगबुमा ट्याक्सी जल्यो, अष्टलक्ष्मी शाक्यसहित नेताकार्यकर्ता पक्राउ प्रतिनिधिसभा विघटनविरुद्ध आम हड्ताल : यस्तो छ राजधानीमा प्रभाव (फोटो फिचर) प्रतिनिधिसभा विघटनविरुद्ध आम हड्ताल : सातदोबाटोको प्रदर्शनमा प्रचण्ड केपीजीले गर्ने पञ्चे र्याली, हामीले गर्ने जनआन्दोलन : प्रचण्ड सडक बन्द गराउँदै शीर्ष नेता (फोटो फिचर) पार्टी अध्यक्ष पुष्पकमल दाहाल प्रचण्ड सातदोबाटो, र माधवकुमार नेपाल कोटेश्वर क्षेत्रमा सहभागी भएका छन्। पूर्वप्रधानमन्त्रीसमेत रहेका दुवै नेता आम हड्ताल सफल पार्न सडक बन्द गराउँदै हिँडेका हुन्। उनीहरुसँगसँगै नेकपाका नेताहरु उपत्यकासहित देशभर आमहड्ताल सफल पार्न हिँडेका छन्। पुस ५ गते प्रधानमन्त्री केपी ओलीले प्रतिनिधिसभा विघटन गरेपछि सत्तारुढ नेकपाको एउटा समूह सडकमा पुगेको छ। अध्यक्ष पुष्पमल दाहाल प्रचण्ड र माधव नेपाल समूहले संसद विघटनको विरोधमा सडक आन्दोलन चर्काएको हो। प्रतिनिधिसभा विघटनको मुद्दा अदालतमा विचाराधिन भएको अवस्थामा सरकारले संवैधानिक नियुक्ति र जिम्मेवारी दिएपछि प्रचण्ड नेपाल समूहले सरकारको विरोधमा बिहीबार आम हड्ताल घोषणा गरेको हो। तस्बिर : दीपेन श्रेष्ठ"
चियानास्ता पसल खोलेको भन्दै खन्याइयो तातो तेल : आमाछोरी घाइते,"विराटनगर : नेकपाको पुष्पकमल दाहाल प्रचण्ड र माधवकुमार नेपाल समूहले आह्वान गरेको आमहड्तालका क्रममा प्रदेश १ को राजधानी विराटनगरमा चियानास्ता पसलमा काम गरिरहेका माथि उम्लिइरहेको तातो तेल खन्याइएको छ। दाहालनेपाल समूहका नाममा घटाइएको क्रुरतापूर्ण घटनामा परेर दुई महिला घाइते भएका छन्। घाइतेहरु एउटै परिवारका आमाछोरी हुन्। हड्तालका क्रममा विराटनगर महानगरपालिका२ मा रहेको पसल सञ्चालन गरेको भन्दै बन्द गर्न पुगेको दाहालनेपाल समूहका कार्यकर्ताले अपरान्ह १२ बजेतिर उनीहरुलाई तातो तेल खन्याइदिएका हुन्। उमालेर सिङ्गडा (समोसा) पकाउन तयारी अवस्थामा राखिएको तेल खन्याउँदा पसल सञ्चालक प्रमोद सहनीकी श्रीमती ४० वर्षीया बसन्ती सहनी र उनकी छोरी २२ वर्षीया वविता सहनी सामान्य घाइते भएका छन्। पसलमा काम गरिरहेका बेला एक्कासि आएको समूहले उनीहरुमाथि तेल खन्याइदिएको हो। उम्लिइरहेको तेल खन्याइदिएपछि आमाछोरीको शरीरका विभिन्न भागमा चोट लागेको छ। घाइतेमध्ये बविता ६ महिनाकी सुत्केरी हुन्। विराटनगर महानगरपालिका कार्यालयको गेट नै अगाडि रहेको चियानास्ता पसल किन बन्द नगरेको भन्दै निहुँ खोजेर आएको समूहले पसल सञ्चालक ४८ वर्षीय सहनीलाई पनि लाट्ठी, मुक्का र लात्ताले कुटपिट गरेको प्रत्यक्षदर्शीले बताए। कुटपिटबाट सहनीको अनुहार लगायत शरीरका विभिन्न भागमा चोट लागेको छ। पूर्व मन्त्री एवं दाहालनेपाल समूहका नेता शिवकुमार मण्डलको नेतृत्वमा लाट्ठीसहित आन्दोलनकारीको समूह पसलमा पुगेर घटना गराएको प्रत्यक्षदर्शीले बताए। यस सम्बन्धी घटनाको भिडियो पनि सुरक्षित छ। त्यो समूहले पसलमासमेत तोडफोड गरिदिएको छ। हामीलाई पनि खाजा खान पसल चाहिने भएकाले चियानास्ता बेच्ने ठाउँ बन्द गर्न हुँदैन भन्दै सुरुमा एउटा समूह आएर गयो, प्रमोदले भने, त्यसको केही बेर पछि हुलहुज्जत र होहल्ला गर्दै लाट्ठीसहित आएको आक्रोसित समूहले उम्लिइरहेको तातो तेल श्रीमती र छोरीको शरीरबाट खन्याइदिएर पसलमा तोडफोड गर्दै मलाई पनि आक्रमण गर्यो। तोडफोडबाट पसलमा रहेको सोकेसको सिसा फुटेका छन्। पसलमा बनिसकेका खानेकुरा फ्यालिदिनुका साथै पसलका भाँडावर्तन पनि त्यो समूहले फ्याँक्ने र कुच्याउने काम गरिदिएको एक प्रत्यक्षदर्शीले बताए। त्यस्तै नास्ता बनाउन तयारी अवस्थामा राखिका सामान पनि बन्दकर्ताको समूहले फ्यालेर नष्ट गरिदिएको छ। भीड थप अराजक बन्दै गएपछि सहनी परिवारका सदस्यले पनि डाडु र पन्यूले तोडफोड र आक्रमणमा उत्रिएकालाई प्रहार गरेका थिए। घटनामा संलग्नलाई कारबाहीको माग गर्दै पसल सञ्चालक सहनी प्रहरी कार्यालयमा पुगेका छन्। कोही कसैलाई पनि असर नपुर्याइकन चिया बेचेर बसेको म माथि आन्दोलनका नाममा किन यति ठूलो अत्याचार गरिएको हो ?, प्रमोदले प्रश्न गर्दै भने, घटनामा संलग्नलाई जसरी भए पनि कारबाही हुनु पर्छ। सर्वसाधारणले निर्वाध रुपमा आफ्नो काम पनि गरेर खान पाउने अवस्था नबन्नु दुःखद् भएको उनको गुनासो छ। सर्वसाधारणमाथि तातो तेल खन्याएर उण्डदता प्रस्तुत गरेको भीडको नेतृत्व गरेका पूर्व मन्त्री मण्डलले भने यस विषयमा आफूले केही नबोल्ने बताए। तर भीड उत्तेजित भएर तोडफोडमा उत्रन थालेपछि उनले छुट्याउने काम गर्दै आफ्ना कार्यकर्तालाई संयमित बनाउने प्रयास भने गरेका थिए। उनको प्रयास सफल भने हुन सकेन। आफूहरुको शान्तिपूर्ण आन्दोलनमा कुनै तत्वले घुसपैठ गरेको हुनसक्ने मण्डलको आशय थियो। घटनाका विषयमा चाल पाएको प्रहरीले त्यसमा संलग्नलाई कारबाही अघि बढाउनका लागि घटनास्थल परपर रहेका सिसी टिभीको फुटेज अध्ययन गर्न थालेको छ। घटनाका सम्बन्धमा केही सर्वसाधारणले खिचिको भिडियोमार्फत पनि अनुसन्धान थालिएको प्रहरीले जनाएको छ। मोरङ प्रहरीका प्रवक्ता डीएसपी मानबहादुर राईले घटनामा संलग्नलाई कारबाहीको दायरामा ल्याइने जानकारी दिए।"

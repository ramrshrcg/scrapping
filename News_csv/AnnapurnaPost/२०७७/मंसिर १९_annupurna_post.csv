शीर्षक,विवरण
गैरराजनीतिक छुच्याइँ,"न कुनै हस्तक्षेपलायक आन्दोलन। न कुनै दोषअपराध। मिडियामा समाचार आयो कांग्रेस वरिष्ठ नेता रामचन्द्र पौडेल तनहुँमा पक्राउ। कारण थियो पुल उद्घाटन गर्न जानु। त्यो पुल कसले उद्घाटन गर्ने भन्नेमा दलगत तँछाडमछाड थियो। उपभोक्ता समिति र कांग्रेस कार्यकर्ताले पौडेललाई लान चाहे। गृहजिल्लाको विकासे परियोजना उद्घाटन गर्न पौडेलले इन्कार गर्ने कुरै थिएन। नेकपा कार्यकर्ता भने त्यसको जस आफूले लिन चाहन्थे। त्यही भएर रोकाउन चाहे। र, दुःखको कुरो त्यसमा राज्य संयन्त्रको दुरुपयोग गरियो। विपक्षी दलका वृद्ध वरिष्ठ नेतालाई प्रहरी शक्तिले ठेलमठेल गर्दै कब्जामा लियो। दूरी कायम गर्नुपर्ने कोरोना कालमा भ्यानमा कोचेर लग्यो। केही घण्टा हिरासतमा राख्यो। केन्द्रबाट ठूलै दबाब परेपछि साँझ छाड्यो। यो अत्यन्त गलत हर्कत मात्र होइन, गैरराजनीतिक छुच्याइँ पनि हो। तनहुँको व्यास १ र १० तथा ११ वडा जोड्ने बुल्दी पुल उद्घाटनका क्रममा पौडेलमाथि जुन दुव्र्यवहार भयो, त्यसले लोकतान्त्रिक पद्धतिकै उपहास गराएको छ। पुल उद्घाटनको जुहारीमा हारजित जोसुकैको होस्, भिन्दै कुरा। तर, रोकाउन धरपकडमा उत्रनु उचित थिएन। पुल जसका पालामा, जसले बनाओस्। उद्घाटन जसले गरोस्। राजनीतिचाहिँ जनताको मन जित्ने गर्नुपर्छ। निम्नस्तरको जाइलगाइले जनमनमा गलत सन्देश जान्छ। त्यसैले पौडेलको गिरफ्तारी खेदजन्य छ। यो कार्य केन्द्र निर्देशित हुन पनि सक्छ, नहुन पनि सक्छ। तर, यस्ता क्रियाकलापले सरकारको साख गिराउन मद्दत गर्छन्। सरकार देशको अभिभावक हो। राज्य सञ्चालकको सधैं छाती फराकिलो हुनुपर्छ। तल्लो तहबाट अपमान भएको भए कारबाहीको दायरामा ल्याउनुपर्छ। माथिबाटै अह्राइएको हो भने भूलसुधार गर्नुपर्छ। मुख्य कुरा जुन तहबाट भए पनि ठीक होइन। कांग्रेस सभापति शेरबहादुर देउवाले विज्ञप्ति निकालेर आपत्ति जनाउनुअघि सरकारले यसमा सम्बोधन गर्न सक्नुपथ्र्यो। कुन तहको आदेशबाट यो त्रुटि भएको थियो, पहिचान गरेर सचेत गराइसक्नुपथ्र्यो। देशको राजनीतिक परिदृश्य हेर्दा प्रतिपक्ष नभएजस्तो देखिन्छ। निदाएको त्यही विपक्षीलाई चिमोटेर ब्युँझाएजस्तो यो घटनाले अनुभूत गराएको छ। देउवाको चेतावनीयुक्त विज्ञप्तिले समेत त्यही भन्छ। विकास र सुशासनका काममा निष्फिक्री हिँड्न सहजता प्रदान गरिरहेको विपक्षीलाई बिनाकाममा जिस्क्याएर राज्यले अपजस खेपेको छ। आफूभित्रका प्रतिपक्षीलाई कुरा काट्ने ठाउँ दिएको छ। अहिले परिस्थिति यस्तो छ सत्तारूढ दलभित्रै लडाइँझगडा छ। सत्ताप्रतिपक्ष त्यहीं छ। सरकारले गरेका राम्रा कामको स्वामित्व लिन पार्टीभित्रैका नेता परपर भागेको प्रधानमन्त्रीको अभिव्यक्ति सुनिन्छ। सरकारले राम्रा काम नगरेको पनि होइन। तर, यस्ता ठेस लाग्ने घटनाले प्राप्त भएका उपलब्धिलाई बिर्साइदिन्छन्। देशभरका स्थानीय स्तरमा अस्पताल शिलान्यास गरेर प्रशंसा गरिरहेका मुखहरूबाट पौडेल प्रकरणमा आलोचना बर्सिन थालेका छन्। हामी लोकतान्त्रिक युगमा छौं। विचार, अभिव्यक्ति र निर्वाध आवतजावत लोकतन्त्रका सुन्दर पक्ष हुन्। विपक्षी दल लोकतन्त्रको पहरेदार हो। यसका गतिविधिलाई सरकार पक्षले साथसहयोग र संरक्षणसुरक्षा दिनुपर्छ। तर, तनहुँ घटना ठीक उल्टो भयो। यस्ता घटनाले निरन्तरता पाउनु हुँदैन। त्यसका लागि त्रुटि कहाँबाट भएको हो, कुनै संयन्त्रमार्फत पहिचान गरेर कारबाहीको दायरामा ल्याउनुपर्छ। त्यसले सरकारको इज्जत घटाउँदैन। गरिमा बढाउँछ।"
लोकमार्गले चम्किँदै मध्यपहाड,"ललितबहादुर बुढासुर्खेत,हिक्मतबहादुर नेपालीदैलेख,रविन भट्टराई। विराटनगर,भीमकुमार बाँस्कोटा। पाँचथर,शिवराज भट्ट। धनगढी,राजन गाउँलेसिन्धुली,मनीष दुवाडीधादिङ,नवीन कुइँकेललमजुङ,शिव उप्रेतीगोरखा,केशव शरणपोखरा,माया अधिकारीपर्वत,दिल शिरीषबागलुङ कर्णाली प्रदेशको अवस्था केही वर्षअघिसम्म यस्तो थियो, आधा नागरिक गरिब। रोजगारीका लागि भारतसहित तेस्रो मुलुक जानुपर्ने बाध्यता। विकासको गति सुस्त। नागरिक निरास। तर, पुष्पलाल (मध्यपहाडी) लोकमार्ग निर्माणसँगै विकासको ढोका खुल्न थालेको छ। स्थानीयमा तीव्र विकासको आशा पलाएको छ। उनीहरूको आर्थिक अवस्थामा सुधार आउन थालेको छ। लोकमार्गअन्तर्गत कर्णालीका रुकुम पश्चिम, जाजरकोट, दैलेख र सुदूरपश्चिम प्रदेशको अछामसम्म गरी ४ सय ४० किलोमिटर पर्छ। दैलेखको राकम प्रदेशकै नमुना सहरका रूपमा स्थापित हुने क्रममा छ। कर्णाली राजमार्ग र मध्यपहाडी लोकमार्ग दुवैले छुने भएपछि राकममा दैलेख, कालिकोट र अछामबाट मानिसहरू बस्न आएका छन्। सरकारी संयन्त्र पनि पुगेका छन्। यसले स्थानीयलाई सरकारी सेवा लिन घण्टौं हिँड्नुपर्ने बाध्यता टरेको छ। यस्तै, रूकुमको चौरजहारीमा बजार फस्टाएको छ। लैनचौरको गाउँसमेत बजारमा परिणत भएको छ, चामुण्डाविन्द्रासैनी नगरपालिकाका मदन विक भन्छन्। बस्ती नै नभएको ठाउँमा पनि लोकमार्ग खुलेपछि बजार विकास भइरहेको उनको भनाइ छ। लोकमार्गका कारण स्थानीय कृषिजन्य बस्तुले बजार पाउन थालेका छन्। दैनिक उपभोग्य वस्तुको आपूर्ति सहज भएको छ। लोकमार्ग आयोजना कार्यालय दैलेखअन्तर्गत लुम्बिनी प्रदेशको रुकुम पूर्वबाट सुदूरपश्चिमको अछामसम्म निर्माण कार्य तीव्र गतिमा छ। यो खण्डको स्तरोन्नतिअन्तर्गत सडक ग्राभेल, कालोपत्रे, पुल निर्माणलगायत काम धमाधम भइरहेका छन्। रूकुमपूर्व र रुकुम पश्चिमअन्तर्गत १ सय २५ किलोमिटरमध्ये ४६ किमि कालोपत्रे भइसकेको इन्जिनियर मनीष सिंह बताउँछन्। जाजरकोट खण्डमा पर्ने ८३ किमि भने कालोपत्रेको काम बाँकी छ। दैलेख खण्डको १ सय २५ किमिमध्ये १९ किमि कालोपत्रे भइसकेको छ। चालु वर्ष ३५ किमि कालोपत्रे सम्पन्न हुने इन्जिनियर सिंह बताउँछन्। उनका अनुसार बाँकी खण्ड स्तरोन्नतिको कामले गति लिएको छ। अछाममा १सय७ किमिमध्ये १ सय २ किमि कालोपत्रे भई सञ्चालनमा आएको छ। बाँकी पाँच किमि फागुनभित्र कालोपत्रे भइसक्ने आयोजनाको दाबी छ। यो खण्डमा नौवटा पुल निर्माणाधीन छन्। पुल निर्माण, ग्राभेल, सडक कालोपत्रेलगायत कार्यका लागि २९ वटा ठेक्कामार्फत काम भइरहेको छ। ती ठेक्काअन्तर्गत ४१ प्रतिशत काम सम्पन्न भइसकेको इन्जिनियर सिंहको भनाइ छ। रुकुम पूर्वबाट अछामसम्मको खण्डमा ४ अर्ब ४३ करोड रुपैयाँ खर्च भएको छ। रोकिँदै बसाइँताप्लेजुङको सिदिङ्वा१ कालिखोलाका विजय लिम्बूले आठ वर्षअघि झापाको बिर्तामोडमा १० धुर जग्गा किनेर घर बनाए। छोराछोरी पढाउन र बिरामी भए समयमा उपचार पाउने आसमा कालिखोलाको जग्गा बाँझै छाडेर उनी झापा झरेका थिए। तर, एक वर्षअघि गाउँ फर्किएर उद्यम गर्ने वातावरण लोकमार्गले जुटाएको उनी बताउँछन्। पहिले सदरमुकाम फुङलिङ जान पनि दुईतीन दिन हिँड्नुपथ्र्यो। उपचार नपाएर गाउँमै ज्यान जान्थ्यो। कृषि उपजले पनि बजार पाउँदैनथ्यो, उनी भन्छन्, लोकमार्गनजिकैको च्याङथापुसम्म पुग्दा सबै कुरा सहज भएको छ। पाँचथरको च्याङ्थापु र कालिखोला सिमाना जोडिएको गाउँ हो। च्याङथापुसम्म लोकमार्ग पुग्दा ताप्लेजुङको पूर्वी क्षेत्र कालिखोलासहित पाँचथरका चिवाभञ्ज्याङ, च्याङथापु, ओयाम र थर्पु क्षेत्रको मुहार नै परिवर्तन भएको छ। विगतमा गावैं रित्याएर बसाइँ जाने प्रवृत्ति रहेकामा अहिले स्थानीयवासी लोकमार्ग आसपास र नयाँ बस्तीमा घर बनाएर उद्यम गर्न जुटेका छन्।मध्यपहाडी लोकमार्ग हाम्रो क्षेत्रका लागि समृद्धिको सेतु नै बनेको छ, थर्पुका सबिन माबो भन्छन्, सडक बनेसँगै ग्रामीण क्षेत्रमा पनि आर्थिक गतिविधि बढेको छ। बसाइँ जाने क्रम रोकिएको छ। लोकमार्गलाई आधार बनाएर गाउँगाउँमा शाखा सडक विस्तार भएका छन्। स्थानीय कृषिउपजले बजार पाएको छ। विकासको पहिलो आधार भनेकै सडक रहेछ, याङवरक१ च्याङ्थापुका वडाध्यक्ष मोहन ढुंगेल भन्छन्, सडक विस्तार भएपछि गाउँको हरेक उत्पादनले बजार पाएको छ। किसानको आम्दानी बढेको छ। याङ्वरकको चिवाभञ्ज्याङ लोकमार्गको उद्गमस्थल हो। चिवाभञ्ज्याङबाट बैतडीको झुलाघाटसम्म जोडिने लोकमार्गको काम प्रदेश १ मा धमाधम भइरहेको छ। पाँचथरलगायत जिल्लामा लोकमार्गको काम अन्तिम चरणमा पुगेको छ। लोकमार्गले प्रदेश १ का पाँचथर, तेह्रथुम, धनकुटा, भोजपुर, खोटाङ, ओखलढुंगा र उदयपुर जिल्लालाई छोएको छ। सबै जिल्लामा काम तीव्र गतिमा भइरहेको आयोजनाले जनाएको छ। चिवाभञ्ज्याङबाट थर्पुको दारिम्बासम्म ५१ किमि कालोपत्रे हुने भएको छ। कालोपत्रेका लागि कात्तिक १८ गते टेन्डर खुलाइएको छ, लोकमार्ग आयोजना पाँचथर फिदिमका योजना प्रमुख सुरेश न्यौपाने भन्छन्, निर्माण कम्पनी छनोट प्रक्रिया तीन महिनामा पूरा हुन्छ। त्यसपछि कालोपत्रेको काम धमाधम अघि बढ्नेछ। करिब ३ अर्ब लगानीमा उक्त सडक कालोपत्रे गर्न लागिएको हो। चिवाभञ्ज्याङबाट तेह्रथुमको आठराई जोड्ने तमोर नदीसम्म १ सय ११ किमि पाँचथरमा पर्छ। जसमध्ये तमोरबाट जोरसालसम्म ११ किमि र गणेशचोकबाट दारिम्बासम्म नौ किमि कालोपत्रे भइसकेको छ। जोरसालबाट गणेशचोकसम्म ४० किमि सडक मेची राजमार्गमा गाभिएको छ। उक्त खण्ड कालोपत्रे भइसकेको छ। बाँकी ५१ किमि कालोपत्रे गर्ने प्रक्रिया पनि सुरु भएको छ। पाँचथरमा मध्यपहाडीको काम अन्तिम चरणमा पुगेको छ, न्यौपानेले भने। जोरसालबाट तमोरसम्म ११ किमि र गणेशचोकबाट दारिम्बासम्म नौ किमि सडक डिभिजन कार्यालयलाई हस्तान्तरण गर्ने तयारी छ। कोरोनाका कारण आयोजनाको काममा केही समय असर पुगेको हो, उनी भन्छन्, अब कोरानासँगै काम गर्नुपर्ने भएको छ।तेह्रथुम खण्डमा पनि धमाधम काम भइरहेको छ। तेह्रथुमको तमोर नदीबाट संक्रान्ति बजारसम्म २५ किमि कालोपत्रे सकिएको छ। न्यौपानेका अनुसार म्याङलुङ वसन्तपुर खण्डमा पनि काम धमाधम भइरहेको छ। म्याङलुङबाट वसन्तपुरसम्म २० किमिमा नयाँ प्रविधिबाट काम गर्नुपर्ने भएको छ, न्यौपाने भन्छन्, यो ठाउँमा स्पाल्ट कंक्रिट गर्नुपर्ने भएको हो। नयाँ सहर सँगैसरकारले लोकमार्गले छुने स्थानमा निर्माण गर्ने जनाएको १० नयाँ सहरको कामसँगै अघि बढेको छ। १० सहरका साथमा लोकमार्गमा पर्ने २४ जिल्लाका २ सय २५ ग्रामीण बस्ती बजारमा परिणत हुन थालेको न्यौपाने बताउँछन्। ती बस्तीलाई सडक सञ्जालले जोड्दा ७० लाखभन्दा धेरै स्थानीय लाभान्वित हुनेछन्। पाँचथरको फिदिम, तेह्रथुमको वसन्तपुर, सिन्धुलीको खुर्कोट, धादिङको बैरेनी, तनहुँको डुम्रे, बागलुङको बुर्तिवाङ, रुकुमको चौरजहारी, दैलेखको राकम कर्णाली, अछामको साँफेबगर र बैतडीको पाटनलाई नयाँ सहरमा विकास गरिँदै छ। यी बजारलाई सुविधासम्पन्न सहर निर्माण गरेर १ लाख मानिसलाई व्यवस्थित रूपमा राख्ने योजना छ। यी सहरलाई २०९० सालभित्र सुविधासम्पन्न बनाउने सरकारको लक्ष्य छ। सुदूरपश्चिममा अन्तिम चरणमालोकमार्गअन्तर्गत सुदूरपश्चिम खण्ड निर्माण अन्तिम चरणमा पुगेको छ। तोकिएको समय एक वर्षअघि नै सकिए पनि सुदूरपश्चिमको एक मात्र अछाम जिल्लामा निर्माण अन्तिम चरणमा पुगेको हो। सडक विभागले ०७६ सालसम्म सम्पूर्ण लोकमार्ग कालोपत्रे गरिसक्ने समय तोकेको थियो। सुदूरपश्चिमका अछाम, बैतडी, बझाङ र डोटी गरी चार जिल्लामा मात्र लोकमार्गको रेखांकन परेको छ। बैतडीमा जिल्ला सदरमुकामबाट झुलाघाटसम्म झन्डै साढे १४ किमि कालोपत्रे भइसकेको छ। बैतडीकै अनारखोलीबाट सदरमुकाम हुँदै नेपालभारत सीमासम्म झन्डै ७० किमि लोकमार्गमा परेको थियो। भीमदत्त पन्त राजमार्गको अनारखोलीबाट दशरथ चन्द राजमार्गको गोठलापानीसम्म कालोपत्रे भइसकेको छ। अछामको बेलखेतविनायकमंगलसेनसाफेबगर करिब ६१ किमिमध्ये १३ किमि मात्रै कालोपत्रे हुन बाँकी छ। विनायक पश्चिमको १५ किमिमध्ये २ किमि सडक कालोपत्रे भइसकेको छ। ७ किमिमा सबबेसको काम भइरहेको छ, पश्चिम आयोजना कार्यालय प्रमुख अर्जुनबहादुर बम भन्छन्। अछामको प्याकेज सकिएसँगै सुदूरपश्चिममा लोकमार्ग निर्माण सकिने बमको भनाइ छ। डोटीमा पर्ने ८१ किमि लोकमार्ग पहिलेदेखि कालोपत्रे छ। केआईसिंह राजमार्ग र पहलमानसिंह राजमार्गलाई नै लोकमार्गका रूपमा राखिएकाले डोटीमा ठेक्का नलागेको सडक डिभिजन डोटीका सूचना अधिकारी इन्जिनियर वीरेद्रबहादुर चन्द बताउँछन्। लोकमार्गका नाममा छुट्टै बजेट नआएको र नियमित रूपमा सडक मर्मत भन्दै रकम आइरहने सडक डिभिजन डोटीले जनाएको छ। कर्णाली प्रदेशको दैलेखमा रहेको कार्यालयले कर्णालीका पाँच र सुदूरपश्चिमको एक जिल्ला (अछाम)को निर्माण हेरिरहेको बमको भनाइ छ। लोकमार्गले पूर्वका पाँचथर, तेह्रथुम, धनकुटा, भोजपुर, खोटाङ, ओखलढुंगा, उदयपुर, सिन्धुली, काभ्रे र सिन्धुपाल्चोक, काठमाडौंभन्दा पश्चिमका नुवाकोट, धादिङ, गोरखा, लमजुङ, कास्की, पर्वत, बाग्लुङ, रुकुम, जाजरकोट, दैलेख, अछाम, डोटी, डडेलधुरा, बैतडीलाई जोडेको छ। गाडी चढ्न घण्टौं हिँड्नुपर्दैनसिन्धुलीका स्थानीय विगतमा सवारी साधन चढ्न घण्टौं हिँडेर खुर्कोट या उदयपुरको कटारीसम्म पुग्नुपर्ने बाध्यता थियो। लोकमार्ग आसपासका स्थानीय हिजोआज घरआँगनबाट सवारी साधन चढ्न पाउँछन्। गोलन्जोर गाउँपालिकाको डुडभञ्ज्याङ च्याकुटारका होटल व्यवसायी होमनाथ न्यौपाने लोकमार्गले स्थानीयको जीवनमा परिवर्तन ल्याएको बताउँछन्। उनीजस्तै मध्यपहाडी क्षेत्रका सयौंैं युवा गाउँमै होटल व्यवसाय गरेर परिवार पालिरहेका छन्। यस क्षेत्रमा होटल मात्र सानाठूला गरी ३ सयभन्दा बढी सञ्चालितनमा आइसकेका छन्। लोकमार्ग निर्माणले जग्गाको मूल्य बढेको छ। पहिले २ लाख रुपैयाँ रोपनीमा पाइने जग्गाको मूल्य २० लाखसम्म पुगेको छ। बाटोले त हाम्रो गाउँलार्ई स्वर्गजस्तै बनाइदियो, डुडभञ्ज्याङकै सोमप्रसाद बराल भन्छन्, पहिले २ लाख रुपैयाँमा किनबेच हुने जग्गा अहिले २० लाखसम्म किनबेच हुन थालेकोे छ। खुर्कोटबाट घुर्मीसम्म लोकमार्गले छोएका जग्गाको मूल्यमा अत्यधिक वृद्धि भएको हो। सिन्धुलीका गोलन्जोर, फिक्कल गाउँपालिकासहित ओखलढुंगा, सोलु, खोटाङ, उदयपुरलगायत जिल्लाका बासिन्दाको जीवनस्तरमा परिवर्तन आएको गोलन्जोर गाउँपालिकाका अध्यक्ष पुष्प कार्कीको भनाइ छ। लोकमार्गअन्तर्गत खुर्कोटघुर्मी खण्डको निर्माण अन्तिम चरणमा पुगेको छ। लोकमार्गअन्तर्गत पर्ने १० नमुना सहरमध्ये एउटा सिन्धुलीको खुर्कोटमा परेको छ। यहाँ स्थानीयको ६ सय ६८ रोपनी जग्गा लिएर निर्माण थालिएको योजनाका कुनै पनि काम पूरा हुन नसकेको स्थानीय रामकुमार श्रेष्ठको गुनासो छ। नयाँ सहरी आयोजना खुर्कोटका उपप्रमुख सुदीप श्रेष्ठका अनुसार आयोजनामा ३५ करोड रुपैयाँभन्दा बढी खर्च भइसकेको छ।लोकमार्गअन्तर्गत धादिङ खण्ड भने राजनीतिक खिचातानीका कारण अलपत्र छ। धादिङ खण्ड बूढीगण्डकी जलविद्युत् आयोजनाको डुबान क्षेत्रमा पर्ने भएपछि काम स्थगन गरिएको थियो। नुवाकोटको सामरी भञ्ज्याङबाट धादिङको कटुन्जे प्रवेश गरेर खहरे बजार, सल्यानटार हुँदै गोरखा जाने गरी सर्भे डिजाइन गरिएको ठाउँमा सडक चौडा पार्ने कामसमेत सकिएको थियो। सरकारले ०६८ सालमा बूढीगण्डकी आयोजना बनाउने निर्णय गरेसँगै लोकमार्गको धादिङ खण्ड आयोजनाको डुबान क्षेत्रभित्र पर्ने भएपछि निर्माण रोकिएकोे थियो। नयाँ ठाउँबाट ट्र्याक खोलेर काम अघि बढाउने भनिए पनि नेकपा विवादको असर देखिएको छ। पूर्वएमाले खेमाले एक ठाउँबाट र पूर्वमाओवादी खेमाले अर्को ठाउँबाट बाटो खन्नुपर्ने अडान राखेकाले धादिङ खण्डमा प्रगति शून्यप्रायः छ। गाउँमै पक्की सडक बन्ने र त्यससँगै विकासका अन्य पूर्वाधार निर्माणको सम्भावना पनि बढ्ने आशामा तुषारापात भएको नेत्रावती गाउँपालिका५ कटुन्जेका अर्जुन सापकोटा बताउँछन्। जिल्ला समन्वय समितिका प्रमुख जगन्नाथ नेपाल राजनीतिक खिचातानीकै कारण काम अलपत्र भएको स्विकार्छन्। नुवाकोटबाट धादिङ प्रवेश गरेर कटुन्जेको १५ कोषेसम्म सडक चौडा पार्ने काम भइसकेको छ। त्यहाँबाट अघि लैजाने विषयमा सत्ताधारी दलबीचको टकरावले लोकमार्ग निर्माण नै अन्योलमा परेको उनी बताउँछन्। कास्कीमा सुस्तलोकमार्गका थुप्रै भाग पोखराबागलुङ राजमार्गमा पछन्। यो राजमार्गको थुप्रै भाग भताभुंग छ। सडक स्तरोन्नति सुरु गरिए पनि गति सुस्त छ। कास्कीमा ७६ किमि लोकमार्ग पर्छ। अधिकांश ठाउँमा काम पूरा भएको छैन। लोकमार्गअन्तर्गत कास्कीको काम पर्वतस्थित कार्यालयले हेर्दै आएको छ। कार्यालय प्रमुख मेघराज मरासिनी लकडाउनलगायत कारण काममा ढिलासुस्ती भएको बताउँछन्। कास्कीका कतिपय खण्डमा भर्खर ठेक्का लागेको मरासिनीको भनाइ छ। गोरखा खण्डमा काम सुरु भएको ६ वर्षमा ३० प्रतिशत प्रगति भएको छ। यहाँ पाँच खण्ड बनाएर काम भइरहेको छ। पाँच किमिको एक खण्डको काम शतप्रतिशत प्रगति भएको छ। दुई खण्डको काम सुरु भएको छैन। बागलुङ खण्डको २५ किमि सडक अलपत्र छ। जिल्ला सदरमुकामसँग जोडिएको घोडाबाँधेसम्मको २५ किमि सडक कालोपत्रे हुन सकेको छैन। सडक विस्तार, ग्राभेलको काम नहुँदा दैनिक सास्ती व्यहोर्नुपरिरहेको सवारी चालक पदम विकको गुनासो छ। बुर्तिबाङबाट ६७ किमि सडक दुई घण्टामा पार गरेर घोडाबाँधेसम्म आएका सवारीलाई त्यहाँबाट २५ किमि दूरीमा रहेको सदरमुकाम आउन उत्ति नै समय लाग्ने गरेको चालक विक सुनाउँछन्। लोकमार्गअन्तर्गत बागलुङमा १ सय ४२ किमि दूरी पर्छ। लमजुङको सुन्दरबजारमा स्थानीयको अवरोधले ६ वर्षदेखि सर्भे हुन सकेको छैन। बस्तीभित्रको सडकको लगतकट्टा भएको छैन । स्थानीयले संघर्ष समिति बनाएर अवरोध गरिरहेका छन्। संघर्ष समितिका संयोजक उत्तम गुरुङ अहिलेको सडकबाट लोकमार्ग बनाउन नदिने बताउँछन् । सरकारले चाहे विकल्प निकालेर तलमाथिबाट सडक लैजान सक्ने उनको भनाइ छ।गोरखामा आरुघाटबाट ओख्लेसम्मको १३ किमि कालोपत्रेको काम ६ वर्षमा ७० प्रतिशत पूरा भएको छ। ओख्लेबाट खहरेसम्मको १६ किमि कालोपत्रे गर्ने काममा ४५ प्रतिशत प्रगति भएको छ, कार्यालयका सूचना अधिकारी इन्जिनियर गोविन्दकुमार श्रेष्ठ भन्छन्, खहरेबाट मसानेठाँटीसम्मको १२३ किमि र मसानेठाँटीबाट ठाँटीपोखरीसम्मको १५७ किमि कालोपत्रे गर्न यस वर्ष टेन्डर प्रक्रिया थालिएको छ। ठाँटीपोखरीबाट चेपेघाटसम्मको ६ किमि कालोपत्रे भइसकेको उनको भनाइ छ। आरुघाटबाट चेपेघाटसम्म ६३ किमि खण्ड गोरखामा पर्छ। यहाँ तीनवटा पुल निर्माणको काम पनि छ। पर्वत खण्डमा ६० प्रतिशतभन्दा बढी काम सकिएको आयोजना कार्यालय प्रमुख मरासिनीको भनाइ छ। उनका अनुसार अहिले निर्माणको गति तीव्र छ। यहीअनुसार काम भए असारभित्र सबै काम सम्पन्न हुने देखिएको उनी बताउँछन्। लकडाउनलगायत कारणले ६ महिनाभन्दा बढी रोकिएको काम तीव्र रूपमा अगाडि बढेको लामा कन्स्ट्रक्सनका प्रोजेक्ट म्यानेजर गोविन्द भुसालको भनाइ छ। उनका अनुसार केही भागमा कालोपत्रे भइसकेको छ। पर्वत प्रवेशद्वारबाट मालढुंगासम्म २३७६९ किमि स्तरोन्नतिका लागि कम्पनीले ८३ करोड ९८ लाख रुपैयाँमा ठेक्का लिएको हो। पर्वत खण्डको २३ किमिमध्ये स्टक्चरको काम ९५ प्रतिशत सकिएको छ।"
ब्याजमा प्रदेश सरकारले गर्यो १० करोड खर्च : उद्यमीलाई निर्ब्याजी डेढ अर्ब ऋण,"बुटवल : लुम्बिनी प्रदेश सरकारले उद्यमी विकासका लागि ब्याज अनुदानमा करिव डेढ अर्ब ऋण दिन थालेको छ। कोरोना महामारीपछि उत्पन्न बेरोजगारी समस्या न्युनिकरण गर्दै स्वदेशमै उद्यम विकास गर्ने योजनासहित शुन्य ब्याजदरमा ऋण दिन लागिएको हो। प्रदेश सरकारले १२ जिल्लामा करिव १ अर्ब ३५ करोड ऋण प्रवाह हुने अपेक्षा गरेको छ। त्यसको साझेदार नेपाल बैंक लिमिटेड रहेको छ। नेपाल बैंकले ७ दशमलव ७५ प्रतिशत ब्याजमा उद्यमीलाई ऋण दिनेछ। सो ब्याज रकम सबै प्रदेश सरकारले तिर्नेछ। प्रदेशको उद्योग, पर्यटन, वन तथा वातावरण मन्त्रालयले बैंकसंग सम्झौता गरेको हो। मन्त्री लिला गिरीले स्वदेशमै उद्यमको विकास गरी रोजगारी स्थापना गर्ने र आयात घटाउने योजना रहेको बताए। विदेशबाट फर्किएका युवालाई स्वदेशमै स्वरोजगार बनाउने लक्ष्य प्रदेश सरकारले लिएको छ, उनले भने,यो उद्यमले रोजगारीको अवसर समेत सिर्जना गर्छ। ब्याज अनुदानका लागि मन्त्रालयले १० करोड रकम बिनियोजन गरेको छ। मन्त्रालयले बिनियोजन रहेको रकमले करिव १ अर्ब ३५ करोड ऋण प्रवाह गर्न सकिने नेपाल बैंकका लुम्बिनी प्रदेश प्रमुख पासाङ दोर्जी शेर्पाले जानकारी दिए। ब्याजमा मात्रै प्रदेश सरकारले १० करोड खर्च गर्ने, १० लाखसम्म निर्ब्याजी ऋण पाइने देश सरकारले उद्यम गर्न चाहनेलाई न्युनतम ३ लाखदेखि १० लाखसम्म लगानी गर्नेछ। बैदेशिक रोजगारबाट फर्किएका, दलित, महिला, द्वन्द्व पीडित, अपांगता भएका व्यक्ति, सीमान्तकृत तथा अल्पसंख्यकले प्राथमिकताका साथ ऋण पाउनेछ। यसरी लिइएको ऋणबाट स्वदेशी कच्चा पदार्थ प्रयोग गरी अत्यावश्यक वस्तु तथा निर्यातजन्य वस्तु उत्पादन गर्नेलाई प्राथमिकता दिने मन्त्रालयका सचिव डा राजेन्द्र केसीले बताए। करिव १५ सय उद्यमको विकास र ६ हजार जनाले रोजगारी पाउने अपेक्षा गरिएको छ, उनले भने। निव्र्याजी ऋण पाउनका लागि अन्य कुनै अनुदान नलिएको हुनुपर्ने मन्त्रालयले जनाएको छ। घरेलु उद्योगमा दर्ता भएको र सोही कार्यालयबाट सिफारिस लिएर ऋणका लागि निवेदन पेश गर्नुपर्ने छ। निवेदन दिएको १० दिनभित्र बैंकले ऋण दिने नदिने निर्काेल गर्नुपर्नेछ। ऋण पाउनेहरुले नेपाल बैंकको प्रदेशभर रहेका ३३ वटा शाखाबाटै पाउने प्रदेश कार्यालय प्रमुख शेर्पाले बताए। ऋणीले पाउने रकम उद्यमीकै खातामा जम्मा हुने व्यवस्था मिलाइएको छ। ऋण प्रवाहका लागि मन्त्रालयले जिल्लागत सिमा छुट्याएको छ। सबैभन्दा बढी रुपन्देहीमा १ करोड ९१ लाख रकम ब्याज अनुदानमा खर्च हुनेछ। पश्चिम नवलपरासीका लागि ७१ लाख, पाल्पाका लागि ५८ लाख, गुल्मीका लागि ६२ लाख, अर्घाखाचीका लागि ४३ लाख ब्याज अनुदान छ। त्यस्तै रोल्पाका लागि ४९ लाख, कपिलवस्तुका लागि १ करोड २४ लाख, दाङका लागि १ करोड २० लाख, बाकेका लागि १ करोड ७ लाख, बर्दियाका लागि ९३ लाख, प्युठानका लागि ५० लाख र रुकुमपूर्वका लागि ३२ लाख अनुदानमा खर्च हुनेछ। उद्यमीले ऋण लिएको तीन वर्षसम्म मात्रै अनुदान पाउने मन्त्रालयका प्रवक्ता दीपक ज्ञवालीले बताए। तीन वर्षपछि तत्कालीन बजार मुल्य अनुसार बैंकले तोकेको ब्याज तिर्नुपर्नेछ। नेपाल बैंकले यो ऋण कार्यक्रमलाई तीनदेखि पाँच वर्ष कायम गरेको छ। लुम्बिनी प्रदेश सरकारले उद्योग दर्ताको शुल्यक समेत मिनाहा गरेको छ। चालु आर्थिक वर्षमा दर्ता हुने उद्योगले शुल्क तिर्नुपर्नेछैन्। यो अनुदानको कार्यक्रम चालु वर्षको सातमहिनामै प्रवाह हुने ऋण लागि रहेको मन्त्रालयले जनाएको छ। मन्त्रालयले सीपयुक्त जनशक्ति उत्पादनका लागि पनि कार्यक्रम बनाएको छ। इटा उद्योगमा अहिले पनि भारतीय मजदुरमात्रै हुने गरेको भन्दै त्यस्ता उद्योगमा नेपाली कामदार राख्नका लागि तालिम चलाउन लागेको हो।"
टसमस भएनन् ओलीप्रचण्ड,"काठमाडौं : सत्तारुढ दल नेकपामा चुलिएको अन्तरकलह जहाँको त्यहीँ छ। नेताहरूले विवाद मिलाउने मेलोमेसो नपाइरहे पनि बालुवाटार र खुमलटारमा भेटघाट जारी छन्। दुवै पक्षका नेताबीच ओहोरदोहोर सुरु भएको छ। दुई अध्यक्षबीच कात्तिक २५ गतेयता पार्टी बैठकबाहेक भेटघाट ठप्प छ। तर, विवाद समाधानको सूत्र खोजी गर्न दुवै अध्यक्ष केपी शर्मा ओली र पुष्पकमल दाहाल 'प्रचण्ड'लाई नेताहरूले घचघच्याइरहेका छन्। सचिवालयमा एकअर्काविरुद्ध लिखित प्रस्ताव ल्याएर सिँगौरी खेलिरहेका ओली र दाहालले बिहीबार एकै दिन राष्ट्रपति विद्यादेवी भण्डारीसँग छुट्टाछुट्टै अर्थपूर्ण भेटघाट गरेका छन्। नेताहरूले २० मंसिरसम्म सचिवालय बैठक रोकेर आआफ्ना तयारीसहित अनौपचारिक संवादमा जुटेका छन्। दुवै पक्ष भने टसमस देखिएका छैनन्। ओली सचिवालय बैठकमा जान छाडेका छन् भने दाहाल र वरिष्ठ नेता माधवकुमार नेपाल पक्ष बहुमतअल्पमतबाटै पार्टीलाई एउटा प्रक्रियामा लैजानुपर्ने बताइरहेका छन्। दोस्रो तहका नेताहरू असारमा स्थायी समिति बैठकमा देखिएको विवाद मिलाउन हस्तक्षेपकारी भूमिकामा थिए। परिणामस्वरूप दुवै अध्यक्षसहित शीर्ष नेता पार्टी विवाद मिलाउन कार्यदलमार्फत एउटा टोस प्रस्ताव बनाउने र त्यसकै आधारमा अगाडि बढ्नेसम्मको समझदारीमा पुगेका थिए। तर, यसपटक उनीहरूको प्रयास कामयावी हुन सकिरहेको छैन। उनीहरूका दबाब अध्यक्षद्वयले स्विकारिरहेका छैनन्। यस्तो बेला राष्ट्रपति भण्डारीले आफ्नो तहबाट नेकपाभित्रको विवाद समाधान गर्न दुई अध्यक्षलाई मिलाउन सक्रियता देखाउन थालेको स्रोतको भनाइ छ। भण्डारीसँग बिहीबार दिउँसो ओली र साँझ दाहालले गरेको भेटवार्ता मध्यस्थताको भूमिका निर्वाह गर्न रहेको बताइन्छ। राष्ट्रपतिले सोमबार उपप्रधानमन्त्री ईश्वर पोखरेल र मंगलबार कृषिमन्त्री घनश्याम भुसालसँग भेट गरेकी थिइन्। राष्ट्रपतिले कात्तिक १८ मा उपाध्यक्ष वामदेव गौतम र २० गते गृहमन्त्री रामबहादुर थापासँग पनि छलफल गरेकी थिइन्।राष्ट्रपतिसँग प्रधानमन्त्रीको भेटवार्ता नियमित भएको तर दाहालसँगको भेटवार्ता अध्यक्ष दाहालले चाहेर भएको शीतल निवास स्रोतले बताएको छ। तर, भेटमा भएका कुराकानीबारे भने खुल्न सकेको छैन। राष्ट्रपतिसँगको भेटपछि प्रधानमन्त्रीले लुम्बिनी प्रदेशका मुख्यमन्त्री शंकर पोखरेल, महासचिव विष्णु पौडेल र स्वास्थ्यमन्त्री भानुभक्त ढकालसँग पनि भेट गरेका थिए। उता, दाहालले पनि महासचिव पौडेल र संसदीय दलका उपनेता सुवास नेम्बाङलगायत नेताहरूसँग छलफल गरेका थिए। ओलीसँग दाहालको प्रत्यक्ष संवाद हुन नसकिरहेका बेला पौडेल र नेम्बाङ बिहीबार खुमलटार पुगेका थिए। पौडेलले दुवै अध्यक्षले सचिवालयमा पेस गरेको प्रस्ताव थाती राखेर संयुक्त प्रस्ताव तयार पारेर जाने विषयमा दाहालसँग आग्रह गरेका थिए। दाहालले त्यसमा अरुचि देखाएको खुमलटारनिकट स्रोतले बताएको छ। त्यसमा दाहालले ओलीको प्रस्तावको जवाफसहित आफूले पूरक प्रस्ताव तयार पारिरहेको, आउने पार्टी बैठकमा छलफलका लागि राखेर जान चाहेको जवाफ दिएर फर्काएको स्रोतको भनाइ छ। दुवै अध्यक्षहरू आफ्ना अडानमा टसमस देखिनुभएको छैन। तापनि पार्टी एकता जोगाउनुपर्ने पक्षमा भने दुवै अध्यक्ष हुनुहुन्छ, स्थायी समिति सदस्य देवेन्द्र पौडेलले अन्नपूर्णसँग भने, तर, मिलनबिन्दु के खोज्ने भन्नेमा मेसो फेला परेको छैन। पौडेलले बिहीबार दाहालसँग भेट गरेका थिए। नेम्बाङले पनि पार्टी टुटफुट हुन दिनुहुँदैन भन्नेमा दुवै अध्यक्ष देखिए पनि सहमतिको सूत्र भने फेला परिनसकेको बताए। अध्यक्ष प्रचण्डले आउनुहोस् छलफल गरौं भनेर बोलाउनुभएको थियो। म पुगेँ। तर उहासँग विशेष केही कुराकानी हुन पाएन। उहाँको राष्ट्रपतिसँग भेट्न जाने कार्यक्रम सेडुअल जुधेछ। एकछिन बसियो। म तपाईंलाई फेरि बोलाउँछु। अलिक लामो समय लिएर बस्नुपर्छ भन्नुभयो। सायद फेरि बोलाउनुहुन्छ कि, नेम्बाङले अन्नपूर्ण पोस्ट्सँग भने, अहिलेसम्म सहमतिका सन्दर्भमा केही जुटेको छैन। तर, उहाँले केही गर्नुपर्छ भन्ने छलफलमा मसँग भन्नुभएको छ। पार्टी टुटफुट हुन दिनु हुँदैन भन्ने कुरा उहाँले पनि भन्नुभएको छ। प्रधानमन्त्रीको पनि त्यही कुरा छ। दाहालले पार्टीभित्रको विवाद मिलाउन अब २६ भदौको सहमति पछि परिसकेको बताएका छन्। बिहीबार आफूलाई भेट्न आएका नेताहरूसँग दाहालले अब २६ भदौको सहमतिबाट मात्र सहमति नजुट्ने बताएका थिए। प्रधानमन्त्रीले सहमति तोडेको भन्दै उनले अब नयाँ शिराबाट सहमति खोजी गर्नुपर्ने बताएका थिए। दाहालले अब पार्टी एकता गर्दा दुई अध्यक्षबीच भएको सहमतितिर फर्केर त्यसबाट नयाँ सहमति खोजी गर्नुपर्ने या पार्टी कमिटीको निर्णयलाई मानेर जानुपर्ने पक्षमा आफू रहेको नेताहरूसँगको छलफलका क्रममा बताएका थिए। उहाँहरू टसमस हुनुहुन्न। अब २६ भदौको सहमतिबाटै समझदारी खोजी गर्ने कुरा नहुने देखियो, स्थायी समिति सदस्य पौडेलले भने, अब कि पार्टी एकता गर्दाको सहमति मान्नुपर्यो कि बैठकले जे निर्णय गर्छ त्यसलाई सबैले मानेर जानुपर्यो। यो मात्रै अब विकल्प देखिन थाल्यो। ओली पक्षले भने दुवै अध्यक्षले एक अर्काेलाई आरोपप्रत्यारोप लगाएको प्रस्ताव फिर्ता गर्ने या थाती राखेर नयाँ संयुक्त प्रस्ताव तयार पार्ने र भदौ २६ को सहमतिलाई ढृढतापूर्वक दुवै पक्षले मानेर जाने गरी सहमति खोजी गर्नुपर्ने अडान लिइरहेको छ। भदौ २६ मा दाहालले पार्टी र ओलीले सरकार सञ्चालन गर्ने तर एकआपसमा महत्वपूर्ण निर्णय गर्दा समन्वयमा अगाडि बढ्ने गरी कार्यविभाजन गरेर जाने समझदारी भएको थियो।"
मध्यपहाडी लोकमार्ग : आधा सकियो निर्माण,"काठमाडौं : पुष्पलाल (मध्यपहाडी) लोकमार्ग आयोजनाको भौतिक प्रगति ४८५९ प्रतिशत पुगेको छ। लोकमार्गको कुल लम्बाइ १ हजार ८ सय ७९ किलोमिटरमध्ये ९ सय १३ किमि कालोपत्रे भइसकेको छ। आयोजना निर्देशनालयका अनुसार ६ सय ४५ किमिमा कालोपत्रे स्तरमा स्तरोन्नति गर्ने ठेक्का व्यवस्थापन भइसकेको छ। बाँकी ३ सय २१ किमि सडकमध्ये ९३ किमि कालोपत्रे स्तरमा स्तरोन्नति गर्न चालु आवमा सूचना प्रकाशन भइसकेको छ। १ सय २८ किमि सडक कालोपत्रे स्तरमा स्तरोन्नति गर्ने ठेक्का व्यवस्थापनका क्रममा छ। कोभिड१९ का कारण सरकारले जारी गरेको लकडाउनले कालोपत्रे गर्न समस्या भएको निर्देशनालयका अधिकारी बताउँछन्। नेपालमा फागुन, चैत र वैशाख कालोपत्रे गर्न उपयुक्त समय हो। चैत दोस्रो साता लकडाउन सुरु भएकाले गत आर्थिक वर्षमा लक्ष्यअनुरूप कालोपत्रे गर्न नसकिएको आयोजनाले जनाएको छ। विषम परिस्थिति भए पनि ३९३३ किमि सडक कालोपत्रे गरिएको छ। ८४२ किमि ग्राभेल सडक निर्माण, ७०४२ किमि सडक चौडा गर्ने कार्य र ५ वटा पुल निर्माण सम्पन्न गरिएको निर्देशनालयले जानकारी दिएको छ। लोकमार्गका कुल १ सय २९ पुलमध्ये ८३ वटाको निर्माण सम्पन्न भएको छ। आयोजनामा ०७६७७ सम्म १ सय २९ वटा चालु ठेक्का छन्। लोकमार्ग निर्माण सुरु भएसँगै आसपासका बस्ती जाने सडक बनेको निर्देशनालयका इन्जिनियर सुरज अधिकारी बताउँछन्। यसले मानिसको गतिशीलता बढाएको छ, इन्जिनियर अधिकारी भन्छन्, यातायात सञ्चालनमा आउन थालेपछि पहाडी जिल्लाका कृषि उपजले बजार पाउन थालेको छ। सडकले मध्यपहाडी क्षेत्रमा आर्थिक क्रियाकलाप बढाउन मद्दत गरेको उनको भनाइ छ। मध्यपहाडी क्षेत्रको आर्थिक तथा सामाजिक विकासका लागि लोकमार्ग निर्माण थालिएको सडक विभागका उपमहानिर्देशक शिवहरि सापकोटा बताउँछन्। मध्यपहाडमा जनसंख्या घट्दो छ। यो क्षेत्रबाट सहर तथा तराईमा बसाइँसराइ बढ्दो क्रममा छ, उपमहानिर्देशक सापकोटा भन्छन्, पहाडी क्षेत्रमा विकासका पूर्वाधार निर्माण नगर्ने हो भने पहाडी क्षेत्रका बस्तीहरू पातलिने सम्भावना छ। जनसंख्यालाई सन्तुलनमा राख्न पनि मध्यपहाडी लोकमार्ग महत्वपूर्ण हुने सापकोटाको भनाइ छ। धेरै जलविद्युत् आयोजना मध्यपहाडी क्षेत्र आसपास छन्। पहाडी क्षेत्रमा बन्ने सडकले ती आयोजनाको लागत पनि घटाउनेछ। यस्तै लोकमार्ग आसपास १० वटा नयाँ सहर बनाउने योजना छ। यो आयोजना ०६४६५ देखि सुरु गरी ०७४७५ मा सम्पन्न हुने अनुमान गरिएको थियो। संशोधित कार्यतालिकाअनुसार ०७९८० सम्म सम्पन्न गर्ने लक्ष्य राखिएको छ। यस आयोजनाको प्रारिम्भक लागत ३३ अर्ब ३६ करोड रुपैयाँ थियो। हाल संशोधित कुल लागत करिब ८४ अर्ब ३३ करोड रुपैयाँ पुगेको छ। हालसम्म ४७ अर्ब १५ करोड रुपैयाँ खर्च भइसकेको छ। कोभिड१९ ले आयोजनालाई तोकिएको अवधिभन्दा पछि धकेलेको छ। यस्तै आयोजनाका केही स्थानमा मुआब्जा र रेखांकनको विवाद कायमै छ। बूढीगण्डकी जलविद्युत् र सुनकोसी जलविद्युत् परियोजना पनि यो मार्गभित्र पर्ने देखिएको छ। रेखांकन र मुआब्जाको विषय सुल्झाउन अबेर गरिए तोकिएको समयमा आयोजना सम्पन्न गर्न असहज हुने निर्देशनालयले जनाएको छ। विस्तार प्रक्रियालाई सहजीकरण गर्न निर्देशनालयअन्तर्गत ५ वटा योजना कार्यालय छन्।"
संघविरुद्ध प्रदेशको अर्को रिट,"जनकपुरधाम : प्रदेश २ फेरि संघीय सरकारविरुद्ध सर्वोच्च अदालत गएको छ। भौतिक पूर्वाधारमन्त्री जितेन्द्र सोनलले प्रदेश सरकारको संविधानप्रदत्त अधिकारमा पनि हस्तक्षेप गरिएको भन्दै त्यसलाई बदर गर्नुपर्ने मागसहित रिट दायर गरेका हुन्। उक्त रिटमा मंसिर २६ गते पेसी तोकिएको छ। प्रदेश २ ले हालसम्म संघीय सरकारविरुद्ध ६ वटा मामिलामा रिट दायर गरिसकेको छ। यसअघि सागरनाथ वन परियोजना, वन ऐन २०७६, कर्मचारी समायोजन, प्रहरी जवान भर्ना अनि संघ, प्रदेश र स्थानीय तहसम्बन्धी ऐन विषयमा प्रदेशले रिट हालेको थियो। अदालतले यीमध्ये एउटामा अन्तरिम आदेश जारी गरेको छ। एउटामा संघीय सरकारसँग लिखित जवाफ माग गरिएको छ। तीनवटा विचाराधीन छन्। संघीय सरकारको ऊर्जा जल स्रोत तथा सिँचाइअन्तर्गतको भूमिगत जलस्रोत विकास समितिले कात्तिक २१ गते परिपत्र गरेको थियो। जलस्रोत तथा सिँचाइ विभागअन्तर्गतको समृद्ध तराई मधेस सिँचाइ विशेष कार्यक्रमले कात्तिक २४ गते बोलपत्र आह्वान गरेको थियो। समितिको परिपत्रमा प्रदेश सरकारले प्रयोग गर्दै आएको भवन, सवारी साधनलगायत अन्य भौतिक साधनस्रोत संघ सरकारलाई फिर्ता गर्न भनिएको छ। भूमिगत सिँचाइ कार्यक्रम तथा जल उपयोग र व्यवस्थापन हाल संविधानको अनुसूची (६) बमोजिम प्रदेशमा समायोजन भई सञ्चालन हुँदै आएको छ, प्रदेश २ का मुख्य न्यायाधिवक्ता दीपेन्द्र झाले भने, संघले पूरा गर्न नसकेका स्यालो तथा डीप ट्युबवेलको निर्माण सञ्चालनसमेत प्रदेशले गर्दै आइरहेको छ। यस्तोमा प्रदेशसँग समन्वय नगरीकन संघमातहतका मन्त्रालय र विभागले सचिवस्तरको निर्णयका आधारमा प्रदेशको अधिकार क्षेत्रभित्र पर्ने कार्यक्रम संघले संचालन गर्न लागेको हो। भौतिक स्रोत साधनमा हस्तक्षेप गर्ने कार्य संविधान कानूनविपरित पनि रहेकाले त्यसविरुद्ध प्रदेश सरकारले रिट हालेको उनको भनाइ छ। समृद्ध तराई मधेस सिचाइ विशेष कार्यक्रमले प्रदेश सरकारले सञ्चालन गर्दै आएको परियोजना र कार्यक्रम सञ्चालन गर्ने गरी बोलपत्र आह्वान गरेको भन्दै बोलपत्र पनि बदर घोषित गर्न उत्प्रेषणको आदेश माग गरिएको छ।"
कांग्रेसले सरकारविरुद्ध मंसिर २९ गते देशभर प्रदर्शन गर्ने,काठमाडौं : प्रमुख प्रतिपक्षी नेपाली कांग्रेसले सरकारका विरुद्ध मंसिर २९ गते देशभर प्रदर्शन गर्ने भएको छ । शुक्रबार बसेको कांग्रेसका शीर्ष नेतासहितको पदाधिकारी बैठकले दुई दिन अघि पार्टीका वरिष्ठ नेता रामचन्द्र पौडेललाई प्रशासनले हिरासत लिएको घटनाको विरोधमा देशभर प्रदर्शन गर्ने निर्णय गरेको हो । सभापति शेरबहादुर देउवा निवास बूढानीलकण्ठमा बसेको बैठकले सरकार अधिनायकवादको बाटोमा अगाडि बढेको भन्दै चर्को विरोध गरेको छ । बैठकमा सहभागी कांग्रेसका पूर्वसहमहामन्त्री अर्जुननरसिंह केसीले प्रतिपक्षी र प्रतिस्पर्धी विचारलाई नियन्त्रण र निषेध गर्ने सरकारको कार्यशैलीको निरन्तरताका रुपमा तनहुँमा वरिष्ठ नेता पौडेलमाथि दुर्व्यवहार भएको ठहर कांग्रेसले गरेको जनाए । कांग्रेस वरिष्ठ नेता रामचन्द्र पौडेललाई गृहजिल्ला तनहुँमा निर्माण सम्पन्न भएको पुल उद्घाटनका क्रममा प्रशासनले तीन घण्टा हिरासत लिएपछि कांग्रेस सरकारविरुद्ध आक्रामक बनेको हो । त्यस्तै कांग्रेसले सरकारले तत्काल संसदको नियमित अधिवेशन नबोलाए विशेष अधिवेशनका लागि पहल गर्ने निर्णय समेत गरेको छ ।
खोकना विवाद मिलाउन प्रधानमन्त्रीको निर्देशन,"काठमाडौं : प्रधानमन्त्री केपी ओलीले विकास निर्माणका काममा क्षणिक राजनीतिक स्वार्थका आधारमा सिर्जना गरिने जातीय र सांस्कृतिक नामका अन्तरविरोधले देशको विकास र एकतामा आघात पर्ने भएकाले त्यसो नगर्न सम्बन्धित पक्षलाई आग्रह गरेका छन्। प्रधानमन्त्री निवास बालुवाटारमा शुक्रबार आयोजित रक्षा मन्त्रालयको चालु आर्थिक वर्षको पहिलो चौमासिकको प्रगति समीक्षा तथा मन्त्रालस्तरीय विकास समस्या समाधान समितिको बैठकको अध्यक्षता गर्दै प्रधानमन्त्री ओलीले राष्ट्रिय गौरवको काठमाडौँतराईमधेस द्रुतमार्गको प्रवेशविन्दु ललितपुरको खोकनाको जग्गाको मुुआब्जा विवादमा सरकारलाई संस्कृति र जातविरोधी चित्रण गरेर आफ्ना निहित फाइदा उठाउनेलाई सम्झाइबुझाइ गर्नुपर्ने बताए। खोकनामा जनतामा मात्र होइन, त्यहाँका देवताका मठमन्दिर पनि उठाउन लागियो भन्ने गलत कुरा फैलाएर स्थानीयवासीको सेन्टिमेन्ट लिन खोजिएको छ, प्रधानमन्त्री ओलीले भने, समस्या समाधानमा लाग्नुपर्ने जनप्रतिनिधि र नेताहरु उल्टै समस्या बल्झाउन लागेका छन्। समाजमा साम्प्रदायिकता भड्काउने तथा अशान्तिको विष छर्ने यस्ता प्रयासबाट सतर्क हुनुपर्छ। रक्षामन्त्रीसमेत रहेका प्रधानमन्त्री ओलीले जातीय लडाइँ सिर्जना गर्दा राष्ट्रिय एकता ध्वस्त हुने भएकाले सबै मिलेर यस्ता समस्याको समाधान गरी सबै जातिको उत्थान गर्नुपर्नेमा जोड दिए। उनले सरकारले भत्किएका पुरातात्त्विक भवन र सम्पदा पुनःनिर्माण तथा ऐतिहासिक गढीहरुको संरक्षण गरिरहेकाले विकासनिर्माणका आयोजना गर्दा त्यस्ता संरचना र सम्पदालाई असर नपार्ने गरी काम गरिने स्पष्ट परो। उनले खोकनाको जग्गा विवाद मिलाउन राष्ट्रिय योजना आयोग, अर्थ, भौतिक पूर्वाधार तथा यातायात र रक्षा मन्त्रालय तथा नेपाली सेनालाई समन्वयात्मक पहल गर्न निर्देशन दिए। प्रधानमन्त्री ओलीले विकासनिर्माणका काम कछुवा गति नभई तीव्र गतिमा गर्न आग्रह गर्दै भ्रष्ट सोचाइ भएकाहरुले जे काममा पनि भ्रष्टाचार हुन्छ भन्ने देख्ने गरेको बताए। एकथरिलाई सबै काममा भ्रष्टाचार हुन्छ भन्ने लागेको छ। ती भ्रष्ट सोचाइ भएकाले भ्रष्टाचार नहुने कुरा पत्याउँदैनन्। पेट र मुख छ भन्दैमा जेमा पनि, जे पनि हसुर्नु हुँदैन, उनल भने, त्यस्तो भएमा गाईँभैँसी र मान्छेमा भिन्नता हुँदैन। त्यस्ताले विकास निर्माणमा उल्झन ल्याउँछन्। प्रधानमन्त्री ओलीले बङ्करदेखि ब्यारेकसम्मका कार्यक्रमलाई आगामी आर्थिक वर्षभित्र सक्ने गरी काम गर्न तथा चुरे क्षेत्र संरक्षणमा ध्यान दिन सम्बन्धित पक्षलाई निर्देश गर्दै कठिन स्थानका सडक तथा पूर्वाधारका काममा सेनालाई जिम्मा दिनैपर्ने वा अरुले नसक्ने भएमा मात्रै उसलाई दिन आग्रह गरे। उनले नेपाली सेनाको सिंहदरबारस्थित चण्डीदल गणको नयाँ भवन निर्माणका लागि बजेट विनियोजन र काम अघि बढाउन पनि सम्बन्धित मन्त्रालयका प्रतिनिधिलाई आग्रह गरे। उनले कोभिड१९ को महामारीको सुरुदेखि ज्यान जोखिममा राखेर सेनाले गरेको मानवीय कार्य र प्राकृतिक विपत्तिमा निर्वाह गरेको अग्रमोर्चाको भूमिका प्रशंसनीय रहेको बताउँदै पहिलो चौमासिकको मन्त्रालयको प्रगतिप्रति सन्तोष व्यक्त गरे। रक्षा मन्त्रालयको प्रगति ३५ प्रतिशत सो अवसरमा योजना आयोगका उपाध्यक्ष डा पुुष्पराज कँडेलले खोकनाको जग्गामा विवाद सुल्झाउन अन्तरमन्त्रालय समन्वय भइरहेको अवगत गराउनुभयो भने प्रधानसेनापति पूर्णचन्द्र थापाले कार्यक्रम र आयोजनाहरुका लागि सेनालाई पर्याप्त बजेट उपलब्ध गराउन आग्रह गरे। मन्त्रालयको प्रगति समीक्षा प्रस्तुत गर्दै सचिव रेश्मीराज पाण्डेले गत कात्तिकसम्म ३४ दशमलव ५७ प्रतिशत प्रगति भएको जानकारी दिए। मन्त्रालयस्तरमा चालु आवमा २१ माइलस्टोन रहेकामा १६ वटामा हरियो सङ्केत प्राप्त भएको बताए। उनले राष्ट्रिय सुरक्षा नीतिको कार्ययोजना स्वीकृत भई कार्यान्वयनका चरणमा रहेको र राष्ट्रिय प्रतिरक्षा नीति राष्ट्रिय सुरक्षा परिषद्बाट पारित भई मन्त्रिपरिषद्मा पेश हुने क्रममा रहेको पनि जानकारी दिए। रासस"
राजतन्त्रको पक्षमा हेटौंडामा र्याली,"हेटौंडा : राष्ट्रिय प्रजातन्त्र पार्टी (राप्रपा) मकवानपुरले बागमती प्रदेशको राजधानी हेटौंडामा राजतन्त्र र हिन्दु राष्ट्रको पक्षमा मोटरसाइकल र्याली प्रर्दशन गरेको छ । पार्टी कार्यालयबाट निस्किएको र्यालीले राजतन्त्र पुर्नस्थापना गर, हिन्दु राष्ट्र कायम गर जस्ता नारा लगाएर बजार परिक्रम गरेको थियो । कोरोना संक्रमण जोखिमलाई ध्यान दिँदै सभा, सम्मेलन नगरी मोटरसाइकल र्याली निकालिएको राप्रपा मकवानपुरका अध्यक्ष रामहरि न्यौपानेले बताए । उनका अनुसार र्यालीमा करिब पाँचसय मोटरसाइकलमा नेता कार्यर्ता र शुभेच्छुक सहभागी थिए । हेटौंडा बजारको सीमा चोकमा पुगेको र्यालीलाई राप्रपाका केन्द्रीय मधु अधिकारी जिल्ला अध्यक्ष न्यौपानेलगायतले सम्बोधन गरेका थिए ।"
राष्ट्रसंघीय महासभामा प्रधानमन्त्री ओलीको सम्बोधन: कोभिडको खोप सर्वसुलभ र पहुँचायोग्य हुनुपर्छ,"काठमाडौं : प्रधानमन्त्री केपी शर्मा ओलीले कोभिड १९ विरुद्धको खोप सबै राष्ट्र तथा मानिसका लागि सर्वसुलभ र पहुँचयोग्य हुनुपर्ने बताएका छन्। कोभिड१९ महामारी सम्बोधनार्थ संयुक्त राष्ट्रसंघीय महासभाको ३१ औं विशेष अधिवेशनमा सम्बोधन गर्दै प्रधानमन्त्री ओलीले भने, 'खोपहरु वास्तवमै विश्वव्यापी सार्वजनिक वस्तुका रुपमा सबै राष्ट्र तथा मानिसका लागि सर्वसुलभ र पहुँचयोग्य हुनुपर्दछ । खोप सम्बन्धी सुखद् समाचारबाट प्रोत्साहित हुँदै गर्दा सबैका लागि खोपको उपलब्धताको विषय ठूलो अनिश्चितताको रुपमा देखापरेको बताउँदै प्रधानमन्त्री ओलीले भने, धनी र गरीब सबैका लागि खोपको पहुँच सुनिश्चित गर्नमा भइरहेको पहलकदमीको हामी सराहना गर्दछौं । उनले खोपको विश्वव्यापी पहुँच सुनिश्चित नभएसम्म संसार महामारीबाट सुरक्षित नहुने बताए । सम्पूर्ण मानवजगत संकटमा रहेको अवस्थामा जीवनरक्षक खोप अत्यधिक मुनाफा कमाउने माध्यम बन्नु नहुने प्रधानमन्त्रीले सम्बोधनमा भनेका छन्। उनले अघि थपेका छन्, उचित पुर्नस्थापना र असल पुर्ननिर्माणका योजना बनाउँदै गर्दा हाम्रा प्रयासहरु एजेन्डा २०३० तथा पेरिस सम्झौता अनुकूल हुनुपर्दछ, उनले भने, हामीले स्वास्थ्य र सामाजिक सुरक्षा प्रणालीस पूर्वाधार र रोजगारी सिर्जनामा लगानी गर्नुपर्दछ । यस सन्दर्भमा भएका राष्ट्रिय प्रयत्नहरु अन्तर्राष्ट्रिय सहयोगका परिपूरकका रुपमा रहनुपर्ने पनि उनको भनाइ थियो । वर्तमान संकटले जीवनको रक्षा तथा समाजको सुरक्षाका लागि विश्वव्यापी एकता र उचित प्रतिबद्धताको माग प्रधानमन्त्रीले माग गरेका छन्। उनले मानव सभ्यताले सधैँ विनाशकारी चुनौती सामना गरेको र सफलतापूर्वक पुनरागमन गरेको बताए । महामारी अन्तर्राष्ट्रिय प्रतिबद्धता र सहकार्यबाट पछि हट्ने बहानाको रुपमा प्रयोग गरिनु नहुने पनि उनले बताए । विशेष परिस्थितिमा रहेका राष्ट्रहरुलाई आफ्नो अर्थतन्त्र स्थिर बनाउन, आर्थिक स्थिरता रक्षा गर्न तथा ऋण संकटको सामना गर्न बृहत सहयोगको खाँचो रहेको उनले बताए । संवोधनमा संकटको यस घडीमा देखाएको विश्वव्यापी समन्वय र नेतृत्वका लागि नेपाल संयुक्त राष्ट्र संघ तथा विशेषतः विश्व स्वास्थ्य संगठनको सराहना गरिएको छ । सर्वप्रथम र प्रमूखरुपमा, हामीले बहुपक्षीयतालाई स्वच्छ नयाँ जीवन दिनुपर्दछ, हामीलाई गरीबी, भोकमरी तथा बढ्दो असमानता लगायत जलवायु संकट तथा विश्वव्यापी महामारीजस्ता हाम्रा समयका गम्भीर चुनौती सामना गर्नसक्ने पुर्नसवलीकृत बहुपक्षीयताको आवश्यकता छ, यसका लागि हामीले सहकार्य र ऐक्यबद्धताको मार्ग छनौट गर्नुपर्दछ, एकल कार्य होइन, ओलीको भनाइ थियो । उनले अभूतपूर्व गति र व्यापकताका साथ फैलिरहेको महामारीले जो कसैलाई जुनसुकै स्थानमा रहे पनि प्रभावित तुल्याएको बताउँदै १३ लाखभन्दा बढीले ज्यान गुमाइसकेको र प्राय सबै समाज, अर्थतन्त्र र मुलुकहरु गम्भीर रुपमा प्रभावित भैरहेको सन्दर्भमा महामारीको त्रासदी अकथनीय रहेको ओलीले बताए । उनले भनेका छन्, विद्यमान महामारी फगत एक स्वास्थ्य संकट मात्र होइन । यो त राष्ट्रहरुबीच आपसी रुपमा तथा आन्तरिक रुपमा चुलिंदै गएको असमानता एवम् मानिसको जीवन र प्रकृतिबीचको बढ्दो असमाञ्जस्यता विरुद्ध जागरुक हुन बजेको घण्टी हो । हो, हामी सबै एउटै प्रकोपको भूमरीमा छौँ । हामीमध्ये कसैलाई लाग्न सक्छ कि आफू धेरै सुरक्षित छौँ, तर यस्तो होइन । हामी सबैजना खतरामा छौँ, ओलीको भनाइ छ । पहिल्यै अडियो भिडियोसहित पठाइएको सम्बोधन बिहीबार राति आएको थियो । डिसेम्बर ३ र ४ तारिखमा यो विषेश साधारणसभा भएको छ । विशेष महासभामा १४१ जनाले सम्बोधन गरेका छन् । त्यसमध्ये ५३ राज्यप्रमुख, ३९ सरकार प्रमुख र ४ उप्रधानमन्त्री र ३८ जना मन्त्रीहरु छन् ।"
"प्रदेश २ का मुख्यमन्त्री राउतको फेसबुकपेज ह्याक, इकमर्स पेजमा परिवर्तित",जनकपुर : प्रदेश २ का मुख्यमन्त्री लालबाबु राउतको फेसबुकपेज ह्याक भएको छ। मुख्यमन्त्रीको आधिकारिक फेसबुकपेज शुक्रबार बिहान ह्याक भएको हो। मुख्यमन्त्रीको फेसबुकपेज इकमर्स पेजका रूपमा परिवर्तन भएको छ। त्यससँगै  नामक स्वास्थ्य वेबपोर्टल राखिएको छ। यो वेबसाइट खोल्दा चिनियाँ भाषाको स्वास्थ्य वेबपोर्टल खुल्छ। सो वेबपोर्टलमा स्वास्थ्यसम्बन्धी टिप्सहरू दिइएको छ। यसैगरी फेसबुकको प्रोफाइल र कभर फोटो पनि फेरिएको छ। प्रोफाइल फोटोमा चिनियाँ महिला जस्तो देखिने महिलाको फोटो छ। मुख्यमन्त्रीका प्रेस संयोजक आतिश मिश्रले पेज ह्याक भएको बताए। उनका अनुसार ह्याक कहाँबाट कसले गर्यो भनेर अनुसन्धान थालिएको जानकारी दिए। उनले मुख्यमन्त्रीको फेसबुकपेज ह्याक भएकाले अन्यथा कुराहरु पोष्ट हुन सक्ने भन्दै क्षमायाचना समेत गरेका छन् । विश्वका थुप्रै प्रसिद्ध व्यक्तिका फेसबुक तथा ट्वीटर ह्याक हुने गरेको छ। पछिल्लो समय नेपालका शीर्ष नेताको पनि फेसबुक तथा वेबसाइट ह्याकरको निशानामा पर्न थालेको छ।
ओली र प्रचण्डको संवाद ठप्प : दूतहरुको बालुवाटार र खुमलटार ओहोरदोहोर जारी,"काठमाडौं : सत्तारुढ नेपाल कम्युनिस्ट पार्टी (नेकपा) अध्यक्ष एवम् प्रधानमन्त्री केपी ओली र कार्यकारी अध्यक्ष पुष्पकमल दाहाल प्रचण्डबीच कात्तिक २५ यता संवाद ठप्प छ। कात्तिक २८, मंसिर ३, १३ र १६ गतेको सचिवालय बैठकमा अध्यक्षबीच छेडछाड र व्यङ्ग्य वाण मात्र चल्यो। प्रचण्डले कात्तिक २८ गते दर्ता गरेको १९ पृष्ठको राजनीतिक प्रतिवेदनले ओली र प्रचण्डको दूरी अझ बढाएको छ। उक्त प्रतिवेदनलाई ओलीले आरोपपत्रको संज्ञा दिएका छन्। प्रचण्डको प्रतिवेदनको जवाफमा अध्यक्ष ओलीले मंसिर १३ गतेको सचिवालय बैठकमा ३८ पृष्ठको राजनीतिक प्रतिवेदन बुझाएका छन्। ओलीको प्रतिवेदनका ५३ बुँदामध्ये अधिकांश बुँदामा प्रचण्डमाथि प्रश्न गरिएको छ। ओलीले प्रचण्डलाई प्रतिवेदन फिर्ता लिन माग गर्दै उक्त प्रतिवेदन खारेज भएको घोषणा समेत गरेका छन्। प्रचण्डले भने ओलीको एकल निर्णयले पार्टी र सरकार नचल्ने भन्दै आफ्नो अडानबाट टसमस नहुने प्रष्ट पारेका छन्। पार्टी विवाद उत्कर्षमा पुगेपछि अध्यक्षद्वयको संवाद ठप्प भए पनि दुवै अध्यक्षका दूतहरुको दौडधुप व्यापक देखिन्छ। बिहीबार पार्टी विवाद समाधानको विषयमा छलफलका लागि प्रचण्ड निवास खुमलटारमा महासचिव एवम् अर्थमन्त्री विष्णु पौडेल र नेकपा संसदीय दलका उपनेता सुवासचन्द्र नेम्वाङ पुगे। त्यसकै निरन्तरता स्वरुप शुक्रबार बिहानै उपप्रधानमन्त्री ईश्वर पोखरेल खुमलटार पुगे। खुमलटार पुगेका ओली निकट नेताले दुवै प्रस्तावको अध्ययन गरेर साझा प्रस्ताव बैठकमा पेश गर्नुपर्ने कुरामा जोड दिएका छन्। यो विषयमा प्रचण्डसँग छलफल भएको खुमलटार पुगेका एक नेताले बताए। यो छलफलमा प्रचण्ड भने सकारात्मक छैनन् । संवादको शृङ्खला नेताहरू २० मंसिरसम्म सचिवालय बैठक रोकेर आआफ्ना तयारीसहित अनौपचारिक संवादमा जुटेका हुन्। मंसिर १६ गतेपछि अध्यक्ष ओली सचिवालय बैठकमा जान छाडेका छन् भने दाहाल र वरिष्ठ नेता माधवकुमार नेपाल पक्ष बहुमतअल्पमतबाटै पार्टीलाई एउटा प्रक्रियामा लैजानुपर्ने बताइरहेका छन्। दोस्रो तहका नेताहरू असारमा स्थायी समिति बैठकमा देखिएको विवाद मिलाउन हस्तक्षेपकारी भूमिकामा थिए। परिणामस्वरूप दुवै अध्यक्षसहित शीर्ष नेता पार्टी विवाद मिलाउन कार्यदलमार्फत एउटा ठोस प्रस्ताव बनाउने र त्यसकै आधारमा अगाडि बढ्नेसम्मको समझदारीमा पुगेका थिए। तर, यसपटक उनीहरूको प्रयास सफल हुन सकिरहेको छैन। उनीहरूका दबाब अध्यक्षद्वयले स्वीकारिरहेका छैनन्। नेकपा पत्र युद्ध : प्रचण्ड र नेपाल समूहले पठायो सबै पत्र तल्लो कमिटीमा नेकपा विवाद : ३८ पेजको ओलीको जवाफी पत्र, ५३ बुँदामा केके छ ? (पूर्णपाठ) नयाँ जनप्रतिनिधिलाई मुलुक हस्तान्तरण गरेर बिदा हुने ओलीको इच्छा दाहाललाई ओलीको कडा जवाफ नेकपा बैठकमा घम्साघम्सी अल्पमत र बहुमत कृत्रिम र अनुचित : प्रधानमन्त्री ओली ओली अनुपस्थित नेकपा सचिवालय बैठक २० मिनेटमै सकियो : अर्को बैठक मंसिर २० गते नेकपा स्थायी कमिटी बैठक मंसिर २१ गतेलाई सर्यो टसमस भएनन् ओलीप्रचण्ड राष्ट्रपतिको सक्रियता नेकपामा विवाद बढ्दै जाँदा शीतल निवासको समेत सक्रियता देखिन थालेको छ। राष्ट्रपति विद्यादेवी भण्डारीले विवाद समाधानका लागि दुई अध्यक्षलाई बिहीबार शीतल निवासमै बोलाएर छलफल गरेकी छन्। भण्डारीसँग बिहीबार दिउँसो ओली र साँझ दाहालले गरेको भेटवार्तालाई महत्वका साथ हेरिएको छ। राष्ट्रपतिले सोमबार उपप्रधानमन्त्री ईश्वर पोखरेल र मंगलबार कृषिमन्त्री घनश्याम भुसालसँग भेट गरेकी थिइन्। यसअघि राष्ट्रपतिले कात्तिक १८ मा उपाध्यक्ष वामदेव गौतम र २० गते गृहमन्त्री रामबहादुर थापासँग पनि छलफल गरेकी थिइन्। राष्ट्रपतिसँग प्रधानमन्त्रीको भेटवार्ता नियमित भएको तर दाहालसँगको भेटवार्ता अध्यक्ष दाहालले चाहेर भएको शीतल निवास स्रोतले बताएको छ। बिहीबार राष्ट्रपतिसँगको भेटपछि प्रधानमन्त्रीले लुम्बिनी प्रदेशका मुख्यमन्त्री शंकर पोखरेल, महासचिव विष्णु पौडेल र स्वास्थ्यमन्त्री भानुभक्त ढकालसँग पनि भेट गरेका थिए। सहमतिको एक आधार भदौ २६ मध्यस्तकर्ताको रुपमा दौडधुप गरिरहेका नेकपा संसदीय दलका उपनेता नेम्बाङले पनि पार्टी टुटफुट हुन दिनुहुँदैन भन्नेमा दुवै अध्यक्ष देखिए पनि सहमतिको सूत्र भने फेला परि नसकेको बताएका छन्। दाहालले पार्टीभित्रको विवाद मिलाउन अब २६ भदौको सहमति पछि परिसकेको बताएका छन्। बिहीबार आफूलाई भेट्न आएका नेतासँग दाहालले अब २६ भदौको सहमतिबाट मात्र सहमति नजुट्ने बताएका छन्। प्रधानमन्त्रीले सहमति तोडेको भन्दै उनले अब नयाँ शिराबाट सहमति खोजी गर्नुपर्ने बताएका हुन्। ओली पक्षले भने दुवै अध्यक्षले एक अर्कोलाई आरोपप्रत्यारोप लगाएको प्रस्ताव फिर्ता गर्ने वा थाती राखेर नयाँ संयुक्त प्रस्ताव तयार पार्ने र भदौ २६ को सहमतिलाई ढृढतापूर्वक दुवै पक्षले मानेर जाने गरी सहमति खोजी गर्नुपर्ने अडान लिइरहेको छ। भदौ २६ मा दाहालले पार्टी र ओलीले सरकार सञ्चालन गर्ने तर एकआपसमा महत्वपूर्ण निर्णय गर्दा समन्वयमा अगाडि बढ्ने गरी कार्यविभाजन गरेर जाने समझदारी भएको थियो। प्रचण्ड नेपाल समूहका विद्यार्थीको छुट्टै भेला पार्टीभित्र विवाद चर्किदै जाँदा कार्यकारी अध्यक्ष प्रचण्ड र वरिष्ठ नेता नेपाल समूहको युवाविद्यार्थी भेला भएको छ। शुक्रबार काठमाडौंको थापाथली क्याम्पसमा भेला भएको छ। उक्त समूहको विद्यार्थी भेलामा बागमती प्रदेश कमिटी इन्चार्ज अष्टलक्ष्मी शाक्य, स्थायी कमिटी सदस्य पम्फा भुसाल, पार्टी केन्द्रीय सदस्य लेखनाथ न्यौपाने, अनेरास्ववियुका उपाध्यक्ष रञ्जित तामाङलगायत सहभागी भएका छन्। यसअघि ओली समूहले भेला गरेको भन्दै प्रचण्ड र नेपाल समूहले त्यसलाई टक्कर दिन भन्दै भेला गरेका हुन्।"
संघविरुद्ध प्रदेशको अर्को रिट,"जनकपुरधाम : प्रदेश २ फेरि संघीय सरकारविरुद्ध सर्वोच्च अदालत गएको छ। भौतिक पूर्वाधारमन्त्री जितेन्द्र सोनलले प्रदेश सरकारको संविधानप्रदत्त अधिकारमा पनि हस्तक्षेप गरिएको भन्दै त्यसलाई बदर गर्नुपर्ने मागसहित रिट दायर गरेका हुन्। उक्त रिटमा मंसिर २६ गते पेसी तोकिएको छ। प्रदेश २ ले हालसम्म संघीय सरकारविरुद्ध ६ वटा मामिलामा रिट दायर गरिसकेको छ। यसअघि सागरनाथ वन परियोजना, वन ऐन २०७६, कर्मचारी समायोजन, प्रहरी जवान भर्ना अनि संघ, प्रदेश र स्थानीय तहसम्बन्धी ऐन विषयमा प्रदेशले रिट हालेको थियो। अदालतले यीमध्ये एउटामा अन्तरिम आदेश जारी गरेको छ। एउटामा संघीय सरकारसँग लिखित जवाफ माग गरिएको छ। तीनवटा विचाराधीन छन्। संघीय सरकारको ऊर्जा जल स्रोत तथा सिँचाइअन्तर्गतको भूमिगत जलस्रोत विकास समितिले कात्तिक २१ गते परिपत्र गरेको थियो। जलस्रोत तथा सिँचाइ विभागअन्तर्गतको समृद्ध तराई मधेस सिँचाइ विशेष कार्यक्रमले कात्तिक २४ गते बोलपत्र आह्वान गरेको थियो। समितिको परिपत्रमा प्रदेश सरकारले प्रयोग गर्दै आएको भवन, सवारी साधनलगायत अन्य भौतिक साधनस्रोत संघ सरकारलाई फिर्ता गर्न भनिएको छ। भूमिगत सिँचाइ कार्यक्रम तथा जल उपयोग र व्यवस्थापन हाल संविधानको अनुसूची (६) बमोजिम प्रदेशमा समायोजन भई सञ्चालन हुँदै आएको छ, प्रदेश २ का मुख्य न्यायाधिवक्ता दीपेन्द्र झाले भने, संघले पूरा गर्न नसकेका स्यालो तथा डीप ट्युबवेलको निर्माण सञ्चालनसमेत प्रदेशले गर्दै आइरहेको छ। यस्तोमा प्रदेशसँग समन्वय नगरीकन संघमातहतका मन्त्रालय र विभागले सचिवस्तरको निर्णयका आधारमा प्रदेशको अधिकार क्षेत्रभित्र पर्ने कार्यक्रम संघले संचालन गर्न लागेको हो। भौतिक स्रोत साधनमा हस्तक्षेप गर्ने कार्य संविधान कानूनविपरित पनि रहेकाले त्यसविरुद्ध प्रदेश सरकारले रिट हालेको उनको भनाइ छ। समृद्ध तराई मधेस सिचाइ विशेष कार्यक्रमले प्रदेश सरकारले सञ्चालन गर्दै आएको परियोजना र कार्यक्रम सञ्चालन गर्ने गरी बोलपत्र आह्वान गरेको भन्दै बोलपत्र पनि बदर घोषित गर्न उत्प्रेषणको आदेश माग गरिएको छ।"
टसमस भएनन् ओलीप्रचण्ड,"काठमाडौं : सत्तारुढ दल नेकपामा चुलिएको अन्तरकलह जहाँको त्यहीँ छ। नेताहरूले विवाद मिलाउने मेलोमेसो नपाइरहे पनि बालुवाटार र खुमलटारमा भेटघाट जारी छन्। दुवै पक्षका नेताबीच ओहोरदोहोर सुरु भएको छ। दुई अध्यक्षबीच कात्तिक २५ गतेयता पार्टी बैठकबाहेक भेटघाट ठप्प छ। तर, विवाद समाधानको सूत्र खोजी गर्न दुवै अध्यक्ष केपी शर्मा ओली र पुष्पकमल दाहाल 'प्रचण्ड'लाई नेताहरूले घचघच्याइरहेका छन्। सचिवालयमा एकअर्काविरुद्ध लिखित प्रस्ताव ल्याएर सिँगौरी खेलिरहेका ओली र दाहालले बिहीबार एकै दिन राष्ट्रपति विद्यादेवी भण्डारीसँग छुट्टाछुट्टै अर्थपूर्ण भेटघाट गरेका छन्। नेताहरूले २० मंसिरसम्म सचिवालय बैठक रोकेर आआफ्ना तयारीसहित अनौपचारिक संवादमा जुटेका छन्। दुवै पक्ष भने टसमस देखिएका छैनन्। ओली सचिवालय बैठकमा जान छाडेका छन् भने दाहाल र वरिष्ठ नेता माधवकुमार नेपाल पक्ष बहुमतअल्पमतबाटै पार्टीलाई एउटा प्रक्रियामा लैजानुपर्ने बताइरहेका छन्। दोस्रो तहका नेताहरू असारमा स्थायी समिति बैठकमा देखिएको विवाद मिलाउन हस्तक्षेपकारी भूमिकामा थिए। परिणामस्वरूप दुवै अध्यक्षसहित शीर्ष नेता पार्टी विवाद मिलाउन कार्यदलमार्फत एउटा टोस प्रस्ताव बनाउने र त्यसकै आधारमा अगाडि बढ्नेसम्मको समझदारीमा पुगेका थिए। तर, यसपटक उनीहरूको प्रयास कामयावी हुन सकिरहेको छैन। उनीहरूका दबाब अध्यक्षद्वयले स्विकारिरहेका छैनन्। यस्तो बेला राष्ट्रपति भण्डारीले आफ्नो तहबाट नेकपाभित्रको विवाद समाधान गर्न दुई अध्यक्षलाई मिलाउन सक्रियता देखाउन थालेको स्रोतको भनाइ छ। भण्डारीसँग बिहीबार दिउँसो ओली र साँझ दाहालले गरेको भेटवार्ता मध्यस्थताको भूमिका निर्वाह गर्न रहेको बताइन्छ। राष्ट्रपतिले सोमबार उपप्रधानमन्त्री ईश्वर पोखरेल र मंगलबार कृषिमन्त्री घनश्याम भुसालसँग भेट गरेकी थिइन्। राष्ट्रपतिले कात्तिक १८ मा उपाध्यक्ष वामदेव गौतम र २० गते गृहमन्त्री रामबहादुर थापासँग पनि छलफल गरेकी थिइन्। राष्ट्रपतिसँग प्रधानमन्त्रीको भेटवार्ता नियमित भएको तर दाहालसँगको भेटवार्ता अध्यक्ष दाहालले चाहेर भएको शीतल निवास स्रोतले बताएको छ। तर, भेटमा भएका कुराकानीबारे भने खुल्न सकेको छैन। राष्ट्रपतिसँगको भेटपछि प्रधानमन्त्रीले लुम्बिनी प्रदेशका मुख्यमन्त्री शंकर पोखरेल, महासचिव विष्णु पौडेल र स्वास्थ्यमन्त्री भानुभक्त ढकालसँग पनि भेट गरेका थिए। उता, दाहालले पनि महासचिव पौडेल र संसदीय दलका उपनेता सुवास नेम्बाङलगायत नेताहरूसँग छलफल गरेका थिए। ओलीसँग दाहालको प्रत्यक्ष संवाद हुन नसकिरहेका बेला पौडेल र नेम्बाङ बिहीबार खुमलटार पुगेका थिए। पौडेलले दुवै अध्यक्षले सचिवालयमा पेस गरेको प्रस्ताव थाती राखेर संयुक्त प्रस्ताव तयार पारेर जाने विषयमा दाहालसँग आग्रह गरेका थिए। दाहालले त्यसमा अरुचि देखाएको खुमलटारनिकट स्रोतले बताएको छ। त्यसमा दाहालले ओलीको प्रस्तावको जवाफसहित आफूले पूरक प्रस्ताव तयार पारिरहेको, आउने पार्टी बैठकमा छलफलका लागि राखेर जान चाहेको जवाफ दिएर फर्काएको स्रोतको भनाइ छ। दुवै अध्यक्षहरू आफ्ना अडानमा टसमस देखिनुभएको छैन। तापनि पार्टी एकता जोगाउनुपर्ने पक्षमा भने दुवै अध्यक्ष हुनुहुन्छ, स्थायी समिति सदस्य देवेन्द्र पौडेलले अन्नपूर्णसँग भने, तर, मिलनबिन्दु के खोज्ने भन्नेमा मेसो फेला परेको छैन। पौडेलले बिहीबार दाहालसँग भेट गरेका थिए। नेम्बाङले पनि पार्टी टुटफुट हुन दिनुहुँदैन भन्नेमा दुवै अध्यक्ष देखिए पनि सहमतिको सूत्र भने फेला परिनसकेको बताए। अध्यक्ष प्रचण्डले आउनुहोस् छलफल गरौं भनेर बोलाउनुभएको थियो। म पुगेँ। तर उहासँग विशेष केही कुराकानी हुन पाएन। उहाँको राष्ट्रपतिसँग भेट्न जाने कार्यक्रम सेडुअल जुधेछ। एकछिन बसियो। म तपाईंलाई फेरि बोलाउँछु। अलिक लामो समय लिएर बस्नुपर्छ भन्नुभयो। सायद फेरि बोलाउनुहुन्छ कि, नेम्बाङले अन्नपूर्ण पोस्ट्सँग भने, अहिलेसम्म सहमतिका सन्दर्भमा केही जुटेको छैन। तर, उहाँले केही गर्नुपर्छ भन्ने छलफलमा मसँग भन्नुभएको छ। पार्टी टुटफुट हुन दिनु हुँदैन भन्ने कुरा उहाँले पनि भन्नुभएको छ। प्रधानमन्त्रीको पनि त्यही कुरा छ। दाहालले पार्टीभित्रको विवाद मिलाउन अब २६ भदौको सहमति पछि परिसकेको बताएका छन्। बिहीबार आफूलाई भेट्न आएका नेताहरूसँग दाहालले अब २६ भदौको सहमतिबाट मात्र सहमति नजुट्ने बताएका थिए। प्रधानमन्त्रीले सहमति तोडेको भन्दै उनले अब नयाँ शिराबाट सहमति खोजी गर्नुपर्ने बताएका थिए। दाहालले अब पार्टी एकता गर्दा दुई अध्यक्षबीच भएको सहमतितिर फर्केर त्यसबाट नयाँ सहमति खोजी गर्नुपर्ने या पार्टी कमिटीको निर्णयलाई मानेर जानुपर्ने पक्षमा आफू रहेको नेताहरूसँगको छलफलका क्रममा बताएका थिए। उहाँहरू टसमस हुनुहुन्न। अब २६ भदौको सहमतिबाटै समझदारी खोजी गर्ने कुरा नहुने देखियो, स्थायी समिति सदस्य पौडेलले भने, अब कि पार्टी एकता गर्दाको सहमति मान्नुपर्यो कि बैठकले जे निर्णय गर्छ त्यसलाई सबैले मानेर जानुपर्यो। यो मात्रै अब विकल्प देखिन थाल्यो। ओली पक्षले भने दुवै अध्यक्षले एक अर्काेलाई आरोपप्रत्यारोप लगाएको प्रस्ताव फिर्ता गर्ने या थाती राखेर नयाँ संयुक्त प्रस्ताव तयार पार्ने र भदौ २६ को सहमतिलाई ढृढतापूर्वक दुवै पक्षले मानेर जाने गरी सहमति खोजी गर्नुपर्ने अडान लिइरहेको छ। भदौ २६ मा दाहालले पार्टी र ओलीले सरकार सञ्चालन गर्ने तर एकआपसमा महत्वपूर्ण निर्णय गर्दा समन्वयमा अगाडि बढ्ने गरी कार्यविभाजन गरेर जाने समझदारी भएको थियो।"
कोरोना त्रास : दूरी कायमै छ ?,ललितपुरको सुनाकोठी लगनखेल रुटमा चलेको टेम्पोको बाहिर उभिएर यात्रा गर्दै सर्वसाधारण । कोरोना भाइरस (कोभिड१९) को विश्वव्यापी माहामारी रोकथाम तथा नियन्त्रणका लागि भएको लकडाउनपछि सार्वजनिक सवारी साधन जोरबिजोर प्रणालीमा चलिरहेका छन् । महिनौं लकडाउनपछि खुलाइएको सार्वजनिक यातयातमा कोचिएर यात्रा गर्ने प्रवृत्ति बढ्दै गइरहेको छ । सरकारले कोरोनात्रास कायमै रहेको भन्दै सामाजिक दूरी कायम गरेर मात्र यात्रा गर्न अनुरोध गरेपनि घनाबस्ती भएको उपत्यकामा गुड्ने सवारी साधनमा भीडभाड हुन्छ । अनुरोध गर्ने तर कार्यान्वयनको पहल नै नगर्ने सरकारको प्रवृत्तिले आम सर्वसाधारण जोखिमपूर्ण यात्रा गर्न बाध्य छन् । तस्बिर : अशोक दुलाल
करोडौं मूल्य पर्ने मन्दिरको सार्वजनिक जग्गा व्यक्तिको नाममा : रातारात जग खनियो !,"वीरगन्ज : वीरगन्जको मुख्य व्यपारिक केन्द्र घण्टाघर नजिक रहेको करोडौं मूल्य पर्ने मन्दिरको सार्वजनिक जग्गा, निजी व्याक्तिले आफ्नो नाममा गराएको खुलासा भएको छ। वीरगन्ज महानगरपालिका८ मा पर्ने घण्टाघर नजिकको शिवा हस्पिटल रोडमा अवस्थित सुर्वण मन्दिरको नाममा १ कठ्ठा ११ धुर जग्गा छ। मन्दिरको सार्वजनिक उक्त जग्गामध्ये मुख्य सडकसँग जोडिएको ७ धुर जग्गा नसीमा खातुनले मालपोत कार्यालयबाट आफ्नो नाममा रजिष्ट्रेशन पास गराएकी हुन्। मन्दिरको उक्त सार्वजनिक जग्गामा खातुनले बिहीबार राति रातारात एक्साभेटर लगाएर जग खनेपछि शुक्रबार बिहान वडा अध्यक्षसहितका स्थानीयले त्यहा पुगेर विरोध जनाएका छन्। शुक्रबार बिहान वडाध्यक्ष, हिन्दुवादी अगुवा र स्थानीयको भीडले निर्माण कार्यमा अवरोध गरेपछि केही समय तनाव भएको थियो। सम्भावित झडपलाई मध्यनजर गर्दै मन्दिरको उक्त जग्गामा शुक्रबार बिहान प्रहरी पनि परिचालन गरिएको थियो। मन्दिरको नाममा रहेको सार्वजनिक जग्गा, निजी व्याक्तिको नाममा रजिष्ट्रेशन पास हुनै नसक्ने भन्दै स्थानीयले मन्दिरको जग्गामा निजी संरचना बनाए त्यसले ठूलो दुर्घटना निम्त्याउने चेतावनी दिएका छन्। मन्दिरको नाममा रहेको सार्वजनिक जग्गा, मुभाफीयाले मालपोत र नापी शाखाका कर्मचारीको मिलोमतोमा फर्जी तरिकाले आफ्नो नाममा गराएको स्थानीयको भनाइ छ। मन्दिरको सार्वजनिक जग्गा निजी कसरी बनाइयो ? २०४७ सालको नापी अनुसार, साविकको वडा नम्बर १० (हाल वडा नम्बर ८) स्थित कित्ता नम्बर ५ को १ कठ्ठा ११ धुर २ कनवा जग्गा, एक राणा परिवारले २०४९ साल वैशाख १३ गते सुर्वण मन्दिरको नाममा दान गरेर रजिष्ट्रेसन पास गरिदिएका थिए। मन्दिरको नाममा रजिष्टेशसन पास गरिएको ७ वर्षपछि २०५६०९०२ मा कित्ता नम्बर ५ बाट कित्ताकाट गराई ७ धुर जग्गाको कित्ता नम्बर ३०२ कायम गरिएको देखिन्छ। त्यस बीचमा मन्दिरको १ कठ्ठा ११ धुर २ कनवा जग्गा जग्गामध्ये १० धुर जग्गा ४ पटक खरिद बिक्री भएको देखिन्छ। २०५१०४१६ मा मन्दिरको नाममा रहेको १० धुर जग्गा, रतनकुमार शर्माले मुरलीधर शर्मासँग खरिद गरेर आफ्नो नाममा रजिष्ट्रेसन पास गरेको देखिन्छ। २०५६०४२६ मै त्यही जग्गा रतनले आशदेवी अग्रवालको नाममा पास गरेर बिक्री गरेको देखिन्छ। आशादेवीले भने २०५६०६२५ मा १० धुरमध्येको ७ धुर जग्गा बिक्री गरेर वासुदेव माडवारीको नाममा रजिष्ट्रेसन पास गरेर बाँकी ३ धुर जग्गा भने आफ्नै नाममा राखेको देखिन्छ। अहिले जग्गाको धनी भएको दाबी गर्ने नसीमा खातुनले भने बासुदेव माडवारीबाट उक्त ७ धुर जग्गा २०५६०७१७ मा आफ्नो नाममा रजिष्ट्रेसन पास गराएको देखिन्छ। जग्गा मन्दिरकै हो : वडाध्यक्ष मन्दिर र मन्दिरको जग्गा रहेको वडा नम्बर ८ का वडाध्यक्ष राजकिशोर गुप्ताले भने खातुनले आफ्नो नाममा पास गराएको जग्गा मन्दिरको सार्वजनिक जग्गा नै भएको बताए। मन्दिरको जग्गा सार्वजनिक हुन्छ। त्यो खरिद बिक्री गर्नै मिल्दैन, उनले भने, तर भुमाफीयाले रकमको चलखेल गरेर ४४ पटकसम्म किनबेच गराएका रहेछन्। उनले खातुनले जग्गामा निजी संरचना निर्माणका लागि नक्सा पासको सिफारिस माग्न वडा कार्यालय आउदा आफूले मन्दिरको जग्गामा नमिल्ने भन्दै फर्काइ दिएको बताए। मन्दिरको जग्गाको सबै सरकारी प्रमाण सुरक्षित छ : स्थानीय मन्दिरको जग्गाको कागजात संकलन गरेर राखेका स्थानीय युवा रन्जित साहले करोडौं मूल्यको जग्गामा आँखा लगाएर भूमाफीयाले मन्दिरको जग्गा जालसाजी गरेर निजी बनाउन खोजेको बताए। जग्गा मन्दिरको हो भन्ने प्रमाणित गर्ने सबै सरकारी कागजपत्र मसँग सुरक्षित छ, उनले भने। मन्दिर हिन्दु धर्मसँग जोडिएको विषय भएकाले मन्दिरको जग्गा र सम्पति संरक्षणका लागि आफूले जस्तोसुकै कदम उठाउन पनि तयार रहेको उनले बताए। निजी जग्गामा घर बनाउनका लागि नगरपालिकाले नक्सा पास नगरिदिएर अप्ठेरोमा पारिदिएको गुनासो पनि उनले गरे। पर्साका प्रमुख जिल्ला अधिकारी (सीडीओ) असमान तामाङले भने आफ्नो सरोकारको विषय नभएकाले यो बारेमा आफूलाई केही थाहा नभएको बताए।"
काठमाडौं महानगरले तयार गर्यो पाठ्यपुस्तक,"काठमाडौं : काठमाडौँ महानगरपालिकाले आफू मातहत रहेका सामुदायिक र संस्थागत विद्यालयमा पठनपाठन गराउन स्थानीय पाठ्यपुस्तक तयार गरेको छ। कामपाले आधारभूत कक्षाका लागि पाठ्यपुस्तक तयार गरेको हो। अनिवार्य विषयका रूपमा येँ देय् म्हसीके नामक पाठ्यपुस्तक तयार गरिएको छ। आगामी शैक्षिक सत्रदेखि कामपामा रहेका ९१ सामुदायिक र ५४१ संस्थागत विद्यालयमा अनिवार्य लागू गर्ने गरी पाठ्यपुस्तक तयार गरिएको हो। अब यी सबै विद्यालयमा १०० पूर्णाङ्कको स्थानीय विषयको पठनपाठन हुनेछ। नेपालको संविधानको भाग ३ मा मौलिक हकसम्बन्धी व्यवस्था छ। सोअन्तर्गत धारा ३२ को उपधारा ९२० र ९३० मा मुलुकका हरेक स्थानीय तहबाट आफू मातहत रहेका सामुदायिक र संस्थागत विद्यालयमा स्थानीय पाठ्यपुस्तकका रूपमा आफैँले एक विषय अध्ययनअध्यापन गराउन सकिने व्यवस्था गरिएको छ। सोही व्यवस्थाका आधारमा कामपाले यो पाठ्यपुस्तक तयार गरेको हो। कामपा शिक्षा विभागका अधिकृत मोती खनालका अनुसार गएको वैशाखजेठदेखि तयारी शुरु गरिएको थियो। कोभिड१९ र त्यसको असरबाट उत्पन्न परिस्थितिका कारण पाठ्यपुस्तक छपाइलगायत काममा ढिलाइ भएको थियो। प्रमुख जाति नेवारको जनजीवन, कला, खानपान, जात्रापर्व, परम्परागत खेलजस्ता विषय पनि समेटिएका छन्। अहिले कक्षा १ का लागि पाठ्यपुस्तक तयार भइसकेको छ। कक्षा २ देखि कक्षा ८ सम्मका पुस्तक डिजाइनका चरणमा छन्। पूर्ण रूपमा रङ्गीन ८० पृष्ठ रहेको यो पुस्तक नेपालभाषा नजान्नेहरूले पनि सजिलै बुझ्न सक्ने शैलीमा लेखिएको छ। पुस्तकमा नेपालभाषाका शब्द र पदावलीको अर्थ नेपाली भाषामै लेखिएको छ। कामपाका सामुदायिक विद्यालयमा ४२ हजार र संस्थागत विद्यालयमा दुई लाख २० हजार विद्यार्थी पठनपाठन गर्ने गरेका छन्। कामपाका सामुदायिक विद्यालयमा एक हजार ७९१ शिक्षक कार्यरत छन्। सामुदायिक विद्यालयमा नयाँ दरबन्दी सिर्जना गरी पठाउने तयारी कामपाको रहेको छ। रासस"
बर्दियामा बस र्दुघटना ३३ जना घाइते (फोटोफिचर),"गुलरिया : बर्दियाको सदरमुकाम गुलरिया नगरपालिका स्थित खैरापुरमा बस दुर्घटना भएको छ। गुलरियादेखि पश्चिमतर्फ गइरहेको भे १ ख २१२४ नम्बरको गुडिरहेको बस अनियन्त्रित भएर सडक किनारमा पुग्दा बसमा सवार ३३ यात्रु घाइते भएका छन्। गेरुवा गाउँपालिका निवासी माण्डवी थापा गम्भीर घाइते भएकाले थप उपचारका लागि बाँके रेफर गरिएको जिल्ला प्रहरी कार्यालय बर्दियाका प्रहरी निरीक्षक सुशील थापाले जानकारी दिए। दुर्घटना कसरी भयो भन्ने बारेमा अनुसन्धान भइहेकोले फरार चालकको खोजी कार्य जारी रहेको निरीक्षक थापाको भनाइ छ। बर्दिया अस्पतालबाट ४ जनालाई बाँके रेफर गरिएको बर्दिया अस्पतालका सर्जन डाक्टर विजय उपाध्यायले बताए। रेफर गरिएको मध्ये १ जनाको अवस्था गम्भीर छ भने अन्यको अवस्था सामान्य छ। अन्य घाइतेहरुको बर्दिया अस्पतालमै उपचार भइरहेको छ। घाइतेको टाउको, ढाड, लगायत हातखुट्टमा चोट लागेकाले बर्दिया अस्पताल गुलरियामा उपचार भइरहेको उनले जानकारी दिए।"
"सिन्धुलीमा अटो दुर्घटना, बालकको मृत्यु, तीनजना घाइते",सिन्धुली : सिन्धुलीमा अटो दुर्घटना हुँदा एक बालकको मृत्यु भएको छ भने तीनजना घाइते भएका छन् । कमलामाई नगरपालिका १४ तल्लो रानीबासमा प्रदेश २०२००१ ह ६८७ नम्बरको अटो दुर्घटना हुँदा स्थानीय हेम कुमरका ३ वर्षीय छोरा भुबन कुमारको मृत्यु भएको प्रहरीले जनाएको हो । जिल्ला प्रहरी कार्यालय सिन्धुलीका प्रवक्ता श्यामकुमार केसीका अनुसार बिहीबार राती भएको दुर्घटनामा घाइते भएका बालकको सुभस्वस्तिक अस्पताल बर्दिवासमा उपचारको क्रममा मृत्यु भएको हो । दुर्घटनामा घाइते हेम कुमरसहित ३ जनाको सोही अस्पतालमा उपचार भइरहेको छ । अटो अनियन्त्रित भइ सडकको नालामा पल्टिएर दुर्घटना भएको खत्रीले जनाए । अटो चालकलाई प्रहरीले नियन्त्रणमा लिएर दुर्घटनाका सम्बन्धमा आवश्यक अनुसन्धान भइरहेको प्रहरीले जनाएको छ ।
दाङमा कोरोनाले एकै दिन तीन जनाको मृत्यु,"दाङ : कोरोना संक्रमणबाट दाङमा थप तीन जनाको मृत्यु भएको छ। शुक्रबार बाँकेमा उपचार गराइरहेका तुलसीपुर उपमहानगरपालिकाका तीन संक्रमितको मृत्यु भएको हो। मृत्यु हुनेमा तुलसीपुरमा उपमहानगरपालिका१६ का २६ वर्षीय पुरुष, ११ नम्बर वडाका ४५ वर्षीय र ५ नम्बर वडाका ८१ वर्षीय पुरुष छन्। २६ र ४५ वर्षीय पुरुषको भेरी अस्पताल र ८१ वर्षीय पुरुषको कोहलपुर मेडिकल कलेजमा उपचारका क्रममा मृत्यु भएको तुलसीपुर उपमहानगरपालिकाका कोरोना फोकल पर्सन बिमल केसीले जानकारी दिए। योसँगै तुलसीपुरमा कोरोनाबाट मृत्यु हुनेको संख्या १७ पुगेको छ भने जिल्लाभर कोरोना संक्रमणबाट मृत्यु हुनेको संख्या ३५ पुगेको छ। दाङमा अहिले कोरोनाका सक्रिय बिरामी ३८५ रहेका छन्। जिल्लामा अहिलेसम्म ३ हजार १ सय ७० जनामा संक्रमण देखिएको छ भने संक्रमण मुक्त हुनेको संख्या २ हजार ७५३ पुगेको छ।"
कोरोना संक्रमण बढेपछि बुढीगंगाका विद्यालय एक हप्ताका लागि बन्द,"बाजुरा : बुढीगंगा नगरपालिकामा समुदायस्तरमा कोरोना भाइरस (कोभिड१९) को त्रास बढेपछि एक हप्ताको लागि विद्यालय बन्द गएिका छन् । शुक्रबार दिउँसो नगरपालिका शिक्षा समितिको बैठकले विद्यालय बन्द गर्ने निणय गरेको बुढीगंगा नगरपालिकाका प्रमुख प्रशासकीय अधिकृत्त प्रमेकाजी मर्हजनले जानकारी दिए। कार्तिक महिनायता नगरपालिकामा १९ जनामा कोरोना संक्रमण देखिएकोमा १३ जना नगरपालिकाकामा कार्यरत कर्मचरी छन् भने अन्य स्वास्थ्यकर्मी, सुरक्षाकर्मी र स्थानीय छन् । संक्रमित व्यक्तिका परिवार र सम्पर्कमा आएका व्यक्तिको स्वाब संकलन भने गरिएको छैन। समुदायस्तरमा रुघाखोकी र ज्वरोका बिरामी बढेका छन्। अधिकांशमा कोरोना लक्षणसँग मिल्दोजुल्दो लक्षण देखिएको नगरपालिकाका लेखा अधिकृत्त तिलक थापाले बताए। संक्रमितको धेरै व्यक्तिसँग सम्पर्क भएको हुनसक्ने भन्दै सुरक्षित रहन विद्यालय बन्द गर्ने निर्णय गरिएको प्रमुख प्रशासकीय अधिकृत्त महर्जनले बताए । नगरपालिकाको काम भने संचालनमा रहेको महर्जनले बताए । लामो लकठडाउनपछि मंसिर पहिलो साताबाट बाजुरा जिल्लाभरिका विद्यालय खुलाइएका थिए ।विद्यालय संचालन भएको महिना दिन नपुग्दै बन्द गर्नुपर्ने सूचनापछि शिक्षक र विद्यार्थी चिन्तित बनेका छन् । जिल्लाका अन्य स्थानीय तहका विद्यालय भने संचालनमा रहेका जिल्ला शिक्षा इकाइ बाजुराले जानकारी दिएको छ ।"
जिल्ला अस्पताल बैतडीमा आइसीयु कक्ष,"बैतडी : जिल्ला अस्पताल बैतडीमा भेन्टिलेटरसहितको दुई बेडको आइसीयु कक्ष स्थापना भएको छ । सुदूरपश्चिम प्रदेश सरकारको सहयोगमा जिल्ला अस्पातलमा भेन्टिलेटरसहितको आइसीयु कक्ष स्थापना भएको जिल्ला अस्पताल बैतडीका प्रमुख डा वसन्तराज जोशीले जानकारी दिए । कोरोना भाइरसका जटिल खालका बिरामीलाई मध्यनजर गरेर भेन्टिलेटरसहितको आइसीयु कक्ष स्थापना गरिएको डा जोशीले जानकारी बताए । उनले भने, 'हामीले जिल्ला अस्पतालमा भेन्टिलेटर सहितको आइसीयु कक्ष स्थापना गरेका छौं । जिल्ला अस्पतालमा भेन्टिलेटरसहितको आइसीयु कक्ष स्थापना भएपछि सञ्चालनमा भने समस्या हुने भएको छ । आइसीयुका लागि दक्ष जनशक्ति नहुँदा तत्काल सञ्चालनमा बाधा पुगेको डा जोशीले बताए । आइसीयु सञ्चालनका लागि विशेषज्ञ चिकित्सकको आवश्यकता पर्ने भएपनि जिल्ला अस्पतालमा विशेषज्ञ डाक्टर नहुँदा आइसीयु सञ्चालनमा समस्या आउने उनले बताए । यस्तै जिल्ला अस्पतालमा कार्यरत डाक्टर र नर्सहरुलाई पनि आइसीयु सञ्चालनका लागि तालिमको आवश्यकता पर्ने र त्यो तालिम पनि कसैले पनि लिएको छैन् । भेन्टिलेटरसहितको आइसीयु कक्ष स्थापना भएपनि सञ्चालनमा समस्या आउने देखिएको डा जोशीले जानकारी दिए । कोरोनाका गम्भीर बिरामीहरुलाई सेवा दिने उद्देश्यले प्रदेश सरकारले जिल्ला अस्पतालहरुमा भेन्टिलेटर सहितको आइसीयु कक्ष स्थापनाका लागि उपकरण पठाएको थियो । उपकरणसँगै दक्ष जनशक्ति पनि आवश्यक पर्ने भएपनि दक्ष जनशक्ति नपठाउँदा आइसीयु कक्ष सञ्चालनमा समस्या भएको छ ।"
"मालपोतमा सास्ती : दिनभर सेवाग्राही फर्काउने, रातमा बिचौलिया खुसी पार्ने !","महोत्तरी : प्रायः भीडभाड हुने सरकारी कार्यालयमा बिचौलियाको बिगबिगी हुन्छ। मालपोत कार्यालय महोत्तरीको प्राङ्गणमा पुग्ने बित्तिकै कार्यालयको चारैतीर वरिपरि बिचौलिया तैनाथ हुन्छन्। कार्यालयबाट हुने हरेक काममा बिचौलियाको वर्चश्व छ। बिचौलिया (दलाल) को भर परे दिनभरको काम क्षणभरमा हुन्छ, तर सेवाग्राही स्वयम् कर्मचारी कहाँ गएर काम गरिदिन घण्टा, दिन हुँदै हप्तौ दिनसम्म हारगुहार गर्दा पनि घुस नदिएसम्म हुँदैन्। अनेकन बहानामा कार्यालय परिसरमा बिचौलियाले सर्वसाधारण ठगेको सोनामा गाउँपालिकाका रामछविला यादव बताउँछन्। जुनसेवाग्राही पैसाको पोको बोकेर आउँछ, उसको काम घण्टा भरमै हुन्छ, उनले भने, तर पैसा र पहुँच नभएका सेवागा्रहीको हप्तौंसम्म पनि काम नहुने यहाँको नियति छ। मालपोतमा सधैँभरी सेवाग्राहीको गुनासो हुन्छ। तर आफ्नो हिसाबले काम गर्दा एक दिनमा एउटा काम हुँदैनन्। गौशाला नगरपालिकाका सेवाग्राही भोला साहले एउटा कामका लागि २३ दिनदेखि धाए पनि कित्ताकाट गर्न आलटाल गरेको गुनासो गरे। उनलले भने, साधारण भन्दा साधारण काम गर्न पनि बिचौलियाकै भर पर्नुपर्छ, अन्यथा काम नै हुँदैन्। रातमा लुकेर काम दिनभरी अनेकौँ बहाना बनाएर सेवाग्राहीलाई फर्काउने कर्मचारी तोकिएको समय भन्दा बाहिर गएर विचौलियाको काम गर्ने गरेको पाइएको छ। सेवाग्राहीलाई कामबिना रित्तै फर्काउने कर्मचारीले बिचौलियाको सेटिङ्गमा पैसाको तालमेल गरेर रातारात काम गर्छन्। मंगलबार साँझ ७ बजे मालपोत कार्यालयमा विचौलिया राखेर काम गरिरहेको तस्बिर कैद गर्दा बिचौलिया मोटरसाइकलमा फरार भए। कर्मचारीसमेत हतारमा कम्युटर बन्द गर्दै भागे। विभागीय स्वीकृति बिना कार्यालयको कर्मचारीलाई काम गर्न मानही छ। तर मालपोत कार्यालय महोत्तरीले कोठाभित्र बाहिरका बिचौलिया राखेर काम गरेको पाइएको हो। कामको चाप जतिसुक्कै भए पनि रातको समयमा काम गर्न नमिल्ने र गर्नै परे स्थानीय प्रशासनको अनुमति लिनुपर्ने प्रवधान छ। तर जिल्ला प्रशासनलाई कुनै जानकारी नगराएको प्रमुख जिल्ला अधिकारी कृष्ण कटुवालले स्वीकार गरे। भ्रष्टाचार संघर्ष समितिका महासचिव कुलदिप दास धोतीले हरेक जिल्लाका मालपोत, नापी, जिल्ला प्रशासन, यातायात जस्ता कार्यालय घुसखोरीको अडा बनेको आरोप लगाए। सरकारी कार्यालयमा सर्वसाधारण जनताको सहजै पँहुच छैन, बिचौलियाबिना काम गर्न सकिन्न, सेवाग्राही कार्यालयमा पस्दा नपस्दै तिनको चंगुलमा पर्छन्, उनले भने।"
३५ हजार घुससहित सशस्त्रका सहायक हवल्दार पक्राउ,भैरहवा : अख्तियार दुरुपयोग अनुसन्धान आयोगको बुटवल कार्यालयले सशस्त्र प्रहरी बल नेपालको कपिलवस्तुस्थित कृष्णनगर बीओपीका सशस्त्र प्रहरी सहायक हवल्दार लिलबहादुर गुरुङलाई घुससहित पक्राउ गरेको छ । घरायसी सामान ओसारपसारमा सहजीकरण गरिदिए बापत सेवाग्राहीसगँ ३५ हजार रुपैयाँ लिइसकेको अवस्थामा सहायक हव्लदार गुरुङलाई घुस सहित पक्राउ गरिएको अख्तियारको बुटवल कार्यालयका प्रवक्ता सुरेश भुषालले जानकारी दिए । उनले कपिलवस्तु जिल्लाको कृष्णनगर नगरपालिका २ गोलघर स्थित मिलन रेष्टुरेन्ट एण्ड दुर्गा गेष्ट हाउसबाट गुरुङलाई नियन्त्रणमा लिइएको र घटनाको थप अनुसन्धान भइरहेको बताए ।
सामूहिक राजीनामा विकल्प,"यही एजेन्डामा अबको दलीय बैठक केन्द्रित गर्ने हो भने पार्टी फुटको सँघारबाट जोगिनेछ सत्तारूढ दलभित्रको कचिंगल उत्कर्षमा पुगेको छ। सिद्धान्तका लागि भएको द्वन्द्व नभई मात्र शक्ति लिप्साका कारण यो परिस्थिति उत्पन्न भएको छ। दलहरूबीच एकता प्रक्रियाले लामो समय लिई पाँच वर्षको अवधिलाई आधाआधा बन्डा गरेर राज गर्ने सहमतिका साथ कपाली तमसुक गरेका अध्यक्षद्वयबीचको असन्तुष्टि सतहमा छताछुल्ल भएको छ। अध्यक्षद्वयले आआफ्नो समूह तयार गरी गणितीय आधारमा अघि बढ्दा स्थिति नाजुक भइराखेको छ। उत्पन्न विवाद समाधानका लागि गत भदौ २६ गते स्थायी समितिको बैठकबाट अध्यक्षद्वयबीच जिम्मेवारी प्रस्ट पार्ने काम भएको थियो। प्रचण्डले कार्यकारिणी अध्यक्ष भई पार्टी सञ्चालन गर्ने र ओलीले प्रधानमन्त्रीका रूपमा सरकार चलाउने। दल र सरकार सञ्चालन गर्दा महत्त्वपूर्ण विषयमा अध्यक्षद्वयबीच समझदारी गर्ने सहमतिसहितको निर्णय भएको थियो। समस्याका कारण सैद्धान्तिक हिसाबले विपरीत धारमा रहेका दुई साम्यवादीको एकता नै गठबन्धन मात्र बन्यो। सत्तामा पुग्नका लागि क्षणिक उपायका रूपमा दलीय मेलमिलापको आवरणमा मात्र यी दल देखा परेका हुन्। यी दुई दलबीच सबै प्रकारका मतभेद र मनोमालिन्यता समाप्त गरी भएको मेलमिलाप र एकता थिएन। प्रधानमन्त्रीकै भाषा सापट लिँदा यो दलीय मोर्चा मात्र थियो। स्वार्थका कारण एकत्रित बनेका हुन्। स्वार्थ पूरा हुन नसकेको अवस्थामा यो दलीय रोइलो प्रारम्भ भएको हो। पूर्वएमाले खेमा अहिले पनि आफ्नो समूहमा आबद्धता दिएर बसेको छ। यस समूहभित्र विभिन्न झुन्ड उपदलको हैसियतमा स्थापित भएर बसेका छन्। उनीहरूको स्वार्थपूर्तिमा जतिखेर थोरै व्यवधान पुग्छ। समस्या सृजना गर्ने कार्य प्रारम्भ हुन्छ। त्यही तीनवटा दलीय उपगुट कमरेड प्रचण्डसँग गोलबद्ध हुन पुगेका छन्। यी समूहले स्वार्थपूर्तिका लागि समूहको छनोट पटकपटक गरिराखेका छन्। ओलीबाट आफ्नो अनुकूल काम हुन नसक्दाको आक्रोश छताछुल्ल भएको हो। तसर्थ ओली आफ्नै दलभित्रकालाई समेटेर मिलिजुली सरकार सञ्चालन गरिराख्नुभएको छ। आरामदायी बहुमतको सरकारका हिसाबले प्रभावी हुन दिइएको छैन। ओलीको आवश्यकताभन्दा बढी दम्भले पनि समस्या सृजना गरेको छ। उहाँलाई आफ्नै व्यक्तिगत प्रयासबाट प्रचण्डको दलसँग गठबन्धन बनेको र आफ्नै कठोर परिश्रमबाट मात्र दललाई सरकारमा पुर्याउन सफल भएको विश्वास रहेको छ। प्रशंसा गरिदिने झुन्डबाट घेरिएर बालुवाटारमा आत्मरतिमा डुबुल्की मारेर रमाइरहँदा राजा निरोको अवस्थामा पुग्नुभएको छ। प्रचण्डहरू सरकारले आफूहरूलाई सोधेर मात्र कुनै पनि कार्यकारिणी पदमा निर्णय लिनुपर्छ भन्ने चाहना राख्नुहुन्छ। ओलीलाई आफ्ना प्रशंसक झुन्डलाई जिम्मेवारीमा पुर्याउन हतारो छ। ओली आफ्ना पक्षका भ्रष्टाचारमा लिप्त भएकाहरूलाई निष्पक्ष छानबिन हुन व्यवधान सृजना गरी चट्टानसरह भ्रष्टाचारका आरोपीका पक्षमा खडा हुनुहुन्छ। अर्को गुटका समाजमा बदनाम पात्रलाई हटाउन चाहनुहुन्छ। यो हर्कत प्रचण्ड समूहका लागि सुपाच्य हुन सकेको छैन। नेकपा आफैंमा साम्यवादी दल भएको विश्वास गर्दै संसदीय लोकतन्त्रको अवलम्बन गर्छ। यी दुई विरोधाभासयुक्त विषय हुन्। साम्यवादीहरू सिद्धान्ततः सर्वसत्तावादी हुन्। एकै व्यक्तिको दल र शासनमा नेतृत्व हुन्छ तर दुवै सिद्धान्तको अवलम्बन गर्दै कम्युनिस्ट दलमा दुइटा अध्यक्ष कल्पनाभन्दा टाढाको विषय हो। यस्ता कारणले यी दुई समूहबीचको मिलनबिन्दु निश्चित गर्न कठिन हुँदै छ। यो आचरणगत पक्ष हो र सबैको यस्ता आचरणमा सुधार सम्भव देखिएको छैन। त्यसैले यी समस्याको दीर्घकालीन समाधान देखिँदैन। नैतिकताका आधारमा राजीनामा जरुरी अध्यक्षद्वयले एकअर्कालाई संगीन आरोप लगाएका छन्। दोस्रो वरियताका अध्यक्ष प्रचण्डले लगाएका आरोपले प्रधानमन्त्री ओली भ्रष्टाचारी सावित गरिदिएको छ। प्रधानमन्त्रीले आफ्नो फिरादपत्रमा उनीविरुद्ध लगाएका आरोपलाई राजनीतिक दस्ताबेज नभई आरोपपत्रको संज्ञा दिएका छन्। यथार्थमा अध्यक्षहरू दुवैका आरोपप्रत्यारोप राजनीतिक दस्ताबेज र करिब दुईतिहाईको जनमत प्राप्त गर्न सफल सत्तारुढ दलले छलफलको विषय बनाउनु उचित होइन। व्यक्तिगत कुण्ठा र आक्रोशमिश्रित एवं सत्ता गुम्ने सन्त्रास र सत्तामा पुग्ने लालसाबाट अभिप्रेरित पुलिन्दा मात्र हो। देश जनता र दलका पक्षमा यी प्रकरणमा दलका दुवै अध्यक्षलगायत गुटका अन्य सतहमा आएका नायकले आफ्नो भूमिका निर्वाह गर्न सकिराखेका छैनन्। यस दलमा राजनीतिमा महत्त्व राख्ने नैतिकताका पक्षलाई सबैले विस्मरण गरेका छन्। ओलीबाटै प्रारम्भ गरौं, उनी महाकाली सन्धिका आलोचित पात्र हुन्। नागरिक तहबाट वर्तमान सरकारका मन्त्रीहरूमाथि भ्रष्टाचारको आशंका गरिँदा प्रधानमन्त्री तिनीहरूकै पक्षमा उभिएका छन् । छानबिन गराउने साहस गर्न सक्नुपथ्र्यो, भ्रष्टाचारविरोधीका रूपमा आफूलाई उभ्याउने हो भने। वाइड बडी विमान प्रकरणदेखि गोकुल बाँस्कोटाको टेप प्रकरणसम्म आइपुग्दा सबै आरोप सही नभएको सार्वजनिक अभिव्यक्ति नै दिए उनले। ३८ किलो सुनदेखि ललिता निवास प्रकरणमा कारबाही गर्ने जाँगर र उत्साह उनीमा नदेखिएको मात्र होइन, भ्रष्टाचारका आरोपीलाई महत्त्वपूर्ण जिम्मेवारीमा पुर्याउँदा प्रधानमन्त्रीमा थोरै मात्र लघुताभाष भएन। आफ्नो दलको मुख्यालय एक व्यापारी घरानाको कृपामा प्राप्त भवनमा सञ्चालन गर्नु, उनै व्यापारीलाई ट्रस्टका बहुमूल्य सम्पत्ति कौडीको भाउमा लामो समयका लागि लिजमा दिइनु, यती एयरको जहाज चीन भ्रमणमा प्रयोग गरी ध्वजावाहक नेपाल वायु सेवा निगमलाई प्रयोग नगर्नु, ओम्नी समूहलाई अनाधिकार रूपमा कमसल खालका उपचार सामग्री आपूर्ति गरेको विषय विवादमा आएपश्चात् यसमा छानबिन गर्न लगाउनुको अलावा उक्त ओम्नी समूहको बिल भुक्तानी गर्न राष्ट्रसेवक कर्मचारीलाई दबाब दिनु र अनियमित कार्य गर्न अस्वीकार गर्ने कर्मचारीमाथि कारबाही गर्नु, यस अवस्थामा कमरेड प्रचण्ड समूहले लगाएका आरोप सबै मिथ्या हुन् भन्ने अवस्था विद्यमान छैन। प्रचण्डले युद्धमा मारिएकामध्ये पाँच हजारको जिम्मा लिन आफू तयार रहेको बताएका छन्। मुक्तिको नारा दिएर अघि बढेका प्रचण्ड सशस्त्र युद्धलाई व्यक्तिगत स्वार्थ र परिवारवादमा सीमित गराएको देखिन्छ अहिलेको गतिविधि हेर्दा। आफ्ना सहयोद्धामाथि पटकपटक धोका दिएकाले सबैले छाड्दै गएका छन्। पुत्रीमोहका कारण निर्वाचन परिणाम आफ्नो पक्षमा आउने सम्भावना नदेखिएपश्चात् मतपत्र च्यात्नेसम्मको गलत कर्ममा आफ्ना कार्यकर्ता परिचालन गर्न सक्ने अलोकतान्त्रिक व्यक्तित्व हुन् उनी। आफूविरुद्ध लागेका आरोपको छानबिन गराउन तयार रहेको र प्रचण्डलगायत अन्य नेतालाई स्वतन्त्र आयोगमार्फत छानबिन गराउन तयार हुन आग्रह गर्दै नयाँ पुस्तालाई सरकार र दलको नेतृत्व सुम्पन आफू तत्पर रहेको प्रधानमन्त्रीको लिखित प्रतिबद्धतालाई स्वागत गर्नुपर्छ। राजनीतिक यात्राका क्रममा आफ्ना राजनीतिक गुरु किरणदेखि डा बाबुराम, विप्लव हुँदै गिरिजाबाबु, माधव नेपाललाई धोका दिएको विषयले प्रचण्डको पहिचान बनेको छ। अत्यन्त सामान्य सम्पत्ति भएको सार्वजनिक गर्दै विलासी जीवन व्यतीत गर्न सफल मात्र होइन, बिरामी पत्नी सीतालाई सिंगापुरको विश्वकै खर्चिलो अस्पतालमा उपचार गर्न सक्ने हैसियत प्रचण्डजीको बनेको छ। जनताका बीचबाट युद्धनायक भएर राजनीतिक छलांग मार्न सफल प्रचण्ड आज सरकारी र आफ्ना विश्वासपात्र झुन्डहरूको घेराबन्दीमा रहेर भयभीत हुँदै दिनचर्या बिताउन बाध्य छन्। यस्ता पात्रबाट देश र जनताका लागि योगदान गर्ने विषय स्वार्थलोलुप झुन्डबाहेक अन्यलाई स्वीकार्य हुन सक्दैन। नैतिकता नभएको राजनीतिको कल्पना आधुनिक लोकतन्त्रमा गरिँदैन। सन् २०२०, अगस्ट ११ मा बेरुतमा भएको विस्फोटमा ठूलो धनजनको क्षति भएपश्चात् त्यहाँका प्रधानमन्त्रीले राजीनामा दिएका छन्। सन् १९५६ मा भारतका रेलमन्त्री लालबहादुर शास्त्रीले आदियालुरमा ट्रेन दुर्घटना भएको विषयमा जिम्मेवारी लिई राजीनामा दिएका थिए। नेपालमै पञ्चायती प्रधानमन्त्री कीर्तिनिधि विष्ट, शिक्षा तथा खेलकुदमन्त्री केशरबहादुर बिस्ट र शिक्षा सहायकमन्त्री कल्पना बिस्टले क्रमशः सिंहदरबार आगलागी, रंगशालामा खेलकुद भइराखेको स्थितिमा ठूलो हुरीबतास आई भागदौड मच्चिँदा केही दर्शकको मृत्यु हुनु र सोभियत संघमा नेपाली खेलाडी पठाइने अभिव्यक्ति दिएवापत राजीनामा दिएको इतिहास छ। दरबार हत्याकाण्डपश्चात् र होलेरी प्रकरणमा दरबारले सरकारलाई सहयोग नगरेको विषयमा गिरिजाप्रसादले र दुनै घटनामा सेनाको सहयोग प्राप्त नभई द्वन्द्वरत पक्षबाट ठूलो संख्यामा प्रहरी मारिएको विषयलाई लिएर तत्कालीन गृहमन्त्रीको राजीनामा आएको थियो। नेकपाभित्र पनि नैतिकताका आधारमा राजीनामा आएका छन्। लामो समय माओवादी केन्द्रले अवरुद्ध गरेपश्चात् माधव नेपालले प्रधानमन्त्रीबाट राजीनामा दिएका थिए। वर्तमान प्रधानमन्त्रीकै मन्त्रिमण्डलका आलोचित पात्र गोकुल बाँस्कोटाले टेप प्रकरणको छानबिन सहज होस् भनेर सार्वजनिक समारोहमा दिएको अभिव्यक्तिमा त्रुटि भएकाले कानुनमन्त्री शेरबहादुर तामाङले नैतिकताकै आधारमा राजीनामा दिएकै हुन्। तसर्थ प्रधानमन्त्रीले भ्रष्टाचारविरुद्धको शून्य सहनशीलताको नारा दिइरहँदा उनकै कार्यकालमा भ्रष्टाचारका सम्बन्धमा प्रतिवर्ष अध्ययन गर्दै प्रतिवेदन दिँदै आएको ट्रान्सपरेन्सी इन्टरनेसनलले एसियाका १७ देशको अध्ययन गर्दै नेपाललाई सबैभन्दा भ्रस्ट देशका रूपमा चित्रित गरेको छ। भ्रष्टाचार प्रकरणमा प्रधानमन्त्रीको नामै संरक्षकका रूपमा किटानी उल्लेख गरिएको छ। यस अवस्थामा पनि सत्तामा रहिरहनुले देश, नेकपा र स्वयं प्रधानमन्त्री ओलीका लागि प्रत्युपादकसिद्ध हुनेछ। प्रचण्डबारेमा हत्याहिंसादेखि भ्रष्टाचारका असंख्य आरोप जनस्तरबाट लागिराखेका छन्। गुटका नायकका असलियत अध्यक्षद्वको फिरादपत्र र प्रत्युत्तर पत्रमा स्पष्टसाथ आएका छन्। तसर्थ अध्यक्षद्वयका साथै अन्य गुटउपगुट सञ्चालकसमेतको राजीनामा शीघ्र आउन जरुरी छ। आफूविरुद्ध लागेका आरोपको छानबिन गराउन तयार रहेको र प्रचण्डलगायत अन्य नेतालाई स्वतन्त्र आयोगमार्फत छानबिन गराउन तयार हुन आग्रह गर्दै नयाँ पुस्तालाई सरकार र दलको नेतृत्व सुम्पन आफू तत्पर रहेको प्रधानमन्त्रीको लिखित प्रतिबद्धतालाई स्वागत गर्नुपर्छ। यही एजेन्डामा अबको दलीय बैठक केन्द्रित हुनुपर्ने आवश्यकता प्रस्ट भएको छ।"
फेसबुकबाट सुरु भएको मायाले घर न घाटको बनाएपछि,"कञ्चनपुर : फेसबुकबाट चिनजानपछि बसेको माया प्रेमले जीवनमा कहिल्यै नभुल्ने चोट देला भनेर शुक्लाफाँटा नगरपालिका४ की ताराले कहिल्यै पनि सोचेकी थिइनन्। सामाजिक सञ्जाल फेसबुकबाट चिनजान र त्यसपछिको माया प्रेमले गहिरो घाउ देला भनेर कल्पनासमेत गरेकी थिइनन्। डडेल्धुराको परशुराम नगरपालिका ग्वानीका रमेशले वैदेशिक रोजगारीका सिलसिलामा विदेशमा छँदा फेसबुकमा निकै मायापिरतीका कुरा गरी भविष्यका मिठा सपना देखाई तारालाई आफ्नो बनाउने कसम खाएका थिए । मायापिरती बसेको एक वर्ष नबित्दै रमेश वैदेशिक रोजगारीबाट घर फर्किए । तारालाई आफ्नो बनाउन गरेको बाचा पूरा गर्न तारालाई भगाएर लगे । 'गत वर्षको फागुन ११ गतेको कुरा हो,' ताराले भनिन्, 'घरमै आएर रमेशले घरका अभिभावकसँग माग्नका लागि आमाबुवालाई पठाउँछु भनेर एक रात हाम्रै घरमा बसे । भोलिपल्ट मलाई पठाउन नजिकको झलारी बजारसम्म पुर्याउनुपर्छ भनेर कर गर्न थाले । नाइनास्ती गर्न सकिनँ । झलारी बजारसम्म गएँ ।' 'तिम्रो घरमा बिहे ल्याउन सक्दिनँ । तिम्रो परिवार गरिब रहेछ । मेरा साथीभाइ बिहेमा आउन मान्दैनन् । तिमी जान्छ्यौ भने यहीँबाट हिँड भागी विवाह गरौँ, रमेशको भनाइ उल्लेख गर्दै ताराले भनिन्, 'वैदेशिक रोजगारीबाट आएको केटा, व्यवस्था राम्रै होला । राम्रैसँग पाल्छ भन्ने सपना मनमा बुन्दै पछि लाग्ने निधो गरेँ, एक रात कैलालीको अत्तरियास्थित होटलमा बास बस्यौँ ।' त्यसपछि उनीहरु डडेल्धुराको परशुराम नगरपालिकास्थित ग्वानीमा रहेको घर गए । एकदुई महिना राम्रैसँग बित्यो । रमेशले पनि निकै राम्रो व्यवहार गरे । 'जब म गर्भवती भएँ, मेरो मञ्जुरीबिना जबर्जस्ती गर्भपतनको औषधि खुवाई गर्भपतन गराइयो,' उनले भनिन्। असुरक्षित तरिकाले गर्भपतन गराउँदा रक्तस्राव हुन थाल्यो । ताराको रक्तस्राव हुने क्रम नरोकिएपछि कैलालीको धनगढीस्थित अस्पतालमा उपचारका लागि भर्ना गरियो । उपचारपछि तारा निको भइन्। त्यसपछि दुवैजना माइती घरमा गए। झलारी बजारबाट फलफूल लिएर आउँछु भनी गएका रमेश माइतीमै छाडेर फर्केनन् । उनले गहँभरि आँशु खसाल्दै भनिन, 'माइतीमै छाडेर भाग्नुभयो । कता गएको खबर नै गर्नुभएन । यतिका दिन बिते भनेर तीन दिनपछि फोनमै सोधेँ, प्रत्युत्तरमा रमेशले भने, 'तारा भन्ने तिमी को हौ, म चिन्दिनँ, तेरो मेरो कुनै सम्बन्ध छैन । मेरो घरमा आएपछि तेरो लाश हुन्छ,' भनेर धम्की दिन थाले। उनले त्यसपछिका कुरा खोतल्दै भनिन, 'सामाजिक सञ्जाल फेसबुकमा भएको चिनजानपछिको मायापिरतीका कुरा सम्झेर रुन थालेँ ।उनले भनिन्,' केही सहारा थिएन । भगाएर लैजानेको घरमा जानका लागि हिम्मत भएन । मार्ने धम्की दिँदै आएकाले निकै मानसिक हिंसा सहनुपर्यो ।' ताराले शुक्लाफाँटा नगरपालिकामा आयोजित लैङ्गिक हिंसाविरुद्धको १६ दिने अभियानका क्रममा आयोजित अन्तक्र्रिया कार्यक्रममा यी कुरा बताउँदा त्यहाँ उपस्थित सबैजना भावविह्वल भए। रमेशले छाडेर गएकामा तारालाई अहिले पनि विश्वास छैन । उनले भनिन्,' कसैको उक्साहटमा रमेशले यस्तो गरेको हो । भेट गराइदिनुपर्यो । सम्झाएपछि अपनाउने अझै विश्वास छ । म ऊबिना बाँच्न सक्दिनँ ।' घर न घाटकी भएकी तारा न्याय माग्दै झलारीस्थित सामुदायिक सेवा केन्द्रको शरणमा पुगेकी छिन। सेवा केन्द्रको सेफहाउसमा बस्दै आएकी तारालाई न्याय दिलाउनका लागि महिला अधिकारकर्मीको सहयोगमा इलाका प्रहरी कार्यालय झलारीमा उजुरीसमेत दिइएको छ । 'प्रहरीले अहिलेसम्म उजुरीको सुनवाइ गरेको छैन । प्रहरीमा उजुरी दिएको छ महिना बितेको छ,' अधिकारकर्मी बिष्नादेवी पन्तले भनिन्, 'भगाएर अलपत्र छाडनेविरुद्धको उजुरी दिइए पनि प्रहरीले आजभोलि भन्दै आश्वासन मात्रै दिने गरेको छ । भगाएर लैजाने केटालाई यहाँ ल्याउन मानेकै छैन ।' सेवा केन्द्रका पदाधिकारी महिलासहित नगरपालिकाका उपप्रमुखको नेतृत्वमा गएको टोलीले परशुराम नगरपालिकास्थित प्रहरीमा समेत उजुरी गरेपछि रमेश त्यहाँसमेत फेला नपरेको उनले बताइन्। प्रहरीमा उजुरी दिँदासमेत सुनुवाइ हुन नसकेपछि महिला अधिकारकर्मी तारालाई न्याय दिलाउनका लागि जुटेका छन् । इलाका प्रहरी कार्यालय झलारीका प्रहरी निरीक्षक कर्णबहादुर बोहरा दुवै पक्षलाई राखेर समस्याको समाधान गरिने बताए। अन्तक्र्रिया कार्यक्रममा सहभागी अधिवक्ता उद्धवराज भट्ट महिलामाथि हुने ज्यादतिका अधिकांश घटना विद्यमान कानुनको कार्यान्वयन नगरिँदा बढ्दो क्रममा रहेको बताए। कानुनको पूर्णरूपमा पालना गराउनका लागि स्थानीय सरकारले परिणाममुखी काम गर्नुपर्ने उनको भनाइ छ । 'पुरुषको तुलनामा महिला अधिक हिंसामा पर्ने गरेका छन् । यसको मुख्य कारकका रुपमा जाँडरक्सीको अनियन्त्रितरूपमा बिक्री वितरण नै हो', अधिवक्ता भट्टले भने, 'केही नपाइने ठाउँमा मदिरा पाइन्छ । यसको नियन्त्रण जरुरी छ ।' एकअर्काको भावना नबुझिकनै गरिने प्रेमविवाहसमेत असफल हुँदै गएको चर्चा गर्दै उनले यसरी गरिएका प्रेमविवाह एकअर्काप्रतिको अविश्वासका कारण बीचमै टुट्ने गरेकाले यसमा पनि महिला नै पीडित बन्ने गरेको बताए। उनका अनुसार देखासिखीमै गरिने प्रेमविवाहमा अधिकांश शिक्षित युवायुवती नै रहने गरेका छन् । 'कानुनी उपचार नगरिकनै अधिकांश हिंसाका घटनालाई मिलापत्रमै टुङग्याइँदा यी घटनापछि विकराल रूपमा आउने गरेका छन्,' उनले भने, 'सबैभन्दा बढी यौनजन्य हिंसाका घटना छन् । त्यसपछि मानसिक प्रताडनाका घटना आउने गरेका छन् ।' झलारी सामुदायिक सेवा केन्द्रमा गत साउन महिनादेखि हालसम्म घरेलु हिंसाका छ, गालीगलौजका १२, कुटपिटका २०, वादविवादका तीन, बालविवाहका पाँच, अलपत्र परेका महिला पाँच, बहुविवाहका चार गरी ५५ जनाले उजुरी गरेका छन् । तीमध्ये १५ जनालाई मनोपरामर्श र पाँच जनालाई मेलमिलापपछि घर फिर्ता गराइएको छ ।रासस"
बलात्कृत किशोरी गर्भसहित भौतारिँदै,"गोरखा : १४ वर्षको उमेरमा बच्चा जन्माउन जोखिम देखेपछि गोरखाका एक दम्पतीले बिहीबार छोरीलाई पोखराको थ्री एञ्जल्स नामक संस्थामा सुम्पिएर फर्किए। संस्थाले नै सुरक्षित सुत्केरी गराइदेला भन्ने विश्वासमा छन् उनीहरू। सात कक्षामा पढ्ने किशोरीको गर्भमा ३१ हप्ताको शिशु हुर्किरहेको छ। वैशाख ११ गते निउरो टिप्न जंगल गएकी उनलाई गोरखा नगरपालिका८ का ६५ वर्षीय तुलबहादुर थापाले बलात्कार गरेपछि गर्भ रहन गएको किशोरीका आमा बताउँछिन्। चैतमा पहिलो पल्ट महिनावारी भएकी थिई। वैशाखमा पालो हो तर भइन, उनले भनिन्, महिनावारी भएको सुरुसुरुमा एकदुई महिना पालो छल्न सक्छ भन्ने सुनेका थियौँ। त्यस्तै भएको होला भन्ने सोचेर खोजतलास गरिएन। लकडाउनले गर्दा पढाइ थिएन त्यसैले असारको अन्तिम हप्तातिर ऊ र उसका दिदी, बहिनी, भाइ सबैलाई गाउँ (मोतीहारी) पठाइदियौँ। भदौ अन्तिम सातातिर फर्किएर आए। त्यतिबेलासम्म पनि महिनावारी भएकी रहिनछ। पेट पनि ठुल्ठूलो भएको रहेछ। मेरीस्टोप्स लगेपछि गर्भमा बच्चा रहेको खुलेको उनले बताइन्। पाठेघरको समस्याले महिनावारी रोकिएको हो कि भनेर चेकजाँच गर्न मेरीस्टोप्स लग्यौँ। मेरीस्टोप्सले भिडियो एक्सरे गर्न आमाबा अस्पताल पठायो। बल्ल पो थाहा भयो, पेटमा बच्चा रहेछ भनेर, किशोरीका बुबाले भने, हप्कीदप्की गरेर सोधेपछि बल्ल छोरीले माइला थापा (तुलबहादुर) ले वैशाखमा निउरो टिप्न जाँदा बलात्कार गरेको भनी। घटनाबारे कसैलाई भनेमा स्कुल जाँदा बाटोमा काटेर फालिदने धम्की दिएको रहेछ। त्यस दिनदेखि उनले राम्रोसित नखाने, ननिदाउने मुच्र्छा पर्ने, टोलाउने गरेको उनले बताए। त्यसबेलादेखि माहिला फरार रहेको पनि उनले सुनाए। माहिला थापाका छोराले गर्भपतन गराउन चितवनसम्म लगेको तर आफूहरू नमानेर फर्किएको उनले बताए। प्रहरी कार्यालयमा उजुरी नगर, बरु हामी क्षतिपूर्ति तिरौँला, गर्भपतन गरौँ भनेर हामीलाई चितवन लगेका थिए। तर, त्यहाँ कागजमा कसले सही गर्ने भन्नेमा विवाद भएपछि हामी नमिलेर फर्कियौँ, किशोरीका बुबाले भने, त्यसपछि कात्तिक २२ गते हामी प्रहरी कार्यालयमा गयौँ। २५ गते मुद्दा दर्ता गर्यौँ। मुद्दा दर्ता भएको एक महिना पुग्न लाग्दा अहिलेसम्म बलात्कारी पक्राउ नपरेको उनले गुनासो गरे। घटना भएको दिन निउरो नपाएको भन्दै रुन्चे मुख लगाएर फर्केको आमा सम्झन्छिन्। बिहानको खाना खाएर ११ बजेतिर जंगल गएकी मान्छे, तीन बजेतिर एक मुठी निउरो लिएर आई। अनि किन यतिबेला आएकी भनेर सोधेको त निउरै पाइएन भनेर ढाँटी। पछि पो थाहा भयो, बलात्कार गरेपछि उसले दिनभरि गोठमा थुनेर राखेको रहेछ, उनले रुँदै भनिन्, मेरो १४ वर्षकी छोरीको पेटमा त्यो अपराधीको बच्चा छ। प्रहरीले अपराधीलाई पक्राउ पनि गर्दैन। बेलैमा प्रहरीले अपराधीलाई पक्राउ गरेको भए बच्चा फाल्न पनि मिल्ने रहेछ। तर, निवेदन दिएको एक महिना भइसक्दा पनि मेरो छोरीले न्याय पाइन। पढाइमा राम्रो आफ्नो छोरीको स्वास्थ्य पनि बिग्रिँदै गएको, भविष्य बिग्रिएको उनको पिरलो छ। १७ वर्षअघि उनको परिवार भारतको मोतीहारीबाट गोरखामा ज्याला मजदुरी गर्न आएका थिए। नेपालको नागरिक नभएको हुनाले आफूहरूलाई न्याय नदिएको उनीहरूको गुनासो छ। हामी भारतबाट आएको हुनाले प्रहरीले हाम्रो दुःखलाई राम्ररी नहेरेको होला, पीडित किशोरीका बुबाले भने, अझै पनि प्रहरीले वास्ता गरेन भने हामी मजदुर प्रहरी कार्यालयमा नारा, जुलुस, घेराउ गर्न जान्छौं। तर, प्रहरी भने तीव्रतासाथ खोजी भइरहेको बताउँछ। सबैलाई आफ्नो मुद्दा ठूलो लाग्छ। तर, हामीले त धेरैको मुद्दा समान रूपमा हेर्नुपर्छ, प्रहरी नायब उपरीक्षक वासुदेव खतिवडा भन्छन्, मुद्दा दर्ता भइसकेपछि त पीडित र प्रहरी एउटै पक्ष हो। त्यसैले हामीले गम्भीर रूपमा लिएका छैनौँ भन्ने कुरामा सत्यता छैन। थ्री एन्जल्स भन्ने संस्थासँग समन्वय पनि प्रहरीले गराएको उनले बताए।"
रातारात रूख बिक्री,"जनकपुरधाम : गैरकानुनी रूपमा सामुदायिक वनमा रूख कटान गरिएको छ। महोत्तरीको भंगहा७ मेघनाथ गौरहन्नास्थित श्री बाबा तर्सरी गरिबी महिला सामुदायिक वनको रूख काटिएको हो। स्थानीय विष्णुदेव सिंहले धार्मिक क्षेत्रमा पर्ने वनको ८९ वटा रूख काटेर बिक्री गरेका छन्। रूख कटान भएको विषयमा उनीमाथि डिभिजन वन कार्यालयमा उजुरी परेको छ। उनले सामुदायिक वनको ३ सय ८६ क्युफिट काठ काटेर समिललाई बिक्री गरेका छन्। सिंहले आफूलाई बाबा मेधनाथ तपसी तरसरी संरक्षण सम्वद्र्धन सेवा समितिको अध्यक्ष रहेको दाबी गरिरहेका छन्। लकडाउनको मौका छोपेर गत असार १० गते रामगोपालपुर६ का काठ व्यापारी रामविनय यादवलाई उनले रूख बिक्री गरेका थिए। प्राकृतिक रूपमा फैलिएको वनभित्र ऐतिहासिक बाबा तरसरीको मन्दिर छ। २०६५ सालमा श्री बाबा तर्सरी गरिबी महिला सामुदायिक वन उपभोक्ता समितिको नामले तत्कालीन वन कार्यालय महोत्तरीमा वन दर्ता भएको थियो। दर्ता भएको तीन वर्षपछि २०६८ सालमा वनभित्र रहेको मन्दिर संरक्षणको नाममा जिल्ला प्रशासन कार्यालयमा सिंहको एक समूहले बाबा मेधनाथ तपसी तरसरी संरक्षण सम्वद्र्धन सेवा समिति दर्ता गराएका थिए। समितिले कानुनलाई हातमा लिएर सामुदायिक वनको रूख काटेर समिललाई बिक्री गरेको हो। २ लाख ८५ हजारमा रूख कटान गरेर बिक्री भएको थियो। मेहनत गरेर हुर्काएको जंगल बोलवाला गाउँलेले नै बिक्री गरेको वन उपभोक्त समितिकी अध्यक्ष रामकली देवी भन्छिन्, कतिमा बिक्री भयो ? त्यो पनि हाम्रो समितिलाई थाहा छैन। रूख बिक्री गरेर सिंहले मन्दिर क्षेत्रमा दुई ट्रस्ट बनाएर रकम हिनामिना गरेको वन उपभोक्ता समितिले जनाएको छ। हामी गरिब महिलाले वन लगायौं। गाउँका बोलवालाहरूले काटेर वन बिक्री गर्यो। त्यसलाई कानुन लाग्छ कि लाग्दैन ?, स्थानीय पचिया देवीले भनिन्।"
मोरङमा दुई कोरोना संक्रमितको मृत्यु,"विराटनगर : मोरङका दुईवटा अलगअलग अस्पतालमा उपचाररत कोरोना भाइरस संक्रमित दुईजना पुरुषको बिहीबार राती मृत्यु भएको छ । उपचारका क्रममा एक जनाको बूढीगंगास्थित विराट शिक्षण अस्पताल र अर्का पुरुषको विराटनगरको नोबेल शिक्षण अस्पतालमा ज्यान गएको हो । मृत्यु भएका एक जना सिरहा र एक जना झापा दमकका रहेका छन् । झापाको दमक ठेगाना उल्लेख गरेर उपचारका लागि भर्ना गरिएका ५६ वर्षीय पुरुषको राति १२ बजेतिर विराट शिक्षण अस्पतालमा ज्यान गएको हो । अस्पतालका आइसोलेसन प्रमुख सुनिल देवका अनुसार ज्वरो आउने, छात्ती दुख्नेलगायतका समस्या भएपछि पुरुषलाई मंसिर १३ गते विराटनगरको विराट नर्सिङ होम भर्ना गरिएको थियो । स्वाब संकलन गरेर पीसीआर परीक्षण गराउँदा रिपोर्ट पोजिटिभ आएपनि आइसोलेसनमा भर्ना गर्न नमानिकन आफन्तले त्यतिबेला अस्पतालबाट निकालेर लगेको देवले बताए । स्वास्थ्यमा अचानक समस्या थपिएपछि उनलाई थप उपचारका लागि बिहीबार साँझ विराट शिक्षण अस्पताल ल्याइएको थियो । पुरुषको उपचारकै क्रममा मृत्यु भएको जानकारी देवले दिए । अस्पतालको विवरणमा मृतकको ठेगाना झापाको दमक उल्लेख गरेको भए पनि उनी मोरङको उर्लाबारी नगरपालिका४ का पुरुष भएको बताइएको छ । 'उपचारका क्रममा भर्ना हुँदा ठेगाना दमक टिपाइएका कारण अस्पतालको रेकर्डमा पनि त्यही उल्लेख छ, 'आइसोलेसन प्रमुख देवले भने, 'अहिले ठेगाना उर्लाबारी हो भन्ने आएका कारण यकिन गर्ने प्रयास भइरहेको छ । त्यस्तै सिरहाको मिर्चैयाका ७५ वर्षीय वृद्ध पुरुषको उपचारका क्रममा नोबेल शिक्षण अस्पतालमा ज्यान गएको छ । अस्पतालका प्रबन्धक नारायण दाहालले उपचारका क्रममा राति १२ बजेतिर वृद्धको मृत्यु भएको बताए । छात्ती दुख्ने र ज्वरो आउने समस्या देखिएपछि उपचारका लागि बिहीबार अस्पताल भर्ना गरिएको थियो । अस्पताल भर्ना गरेर उपचार थाल्दै स्वाब संकलन गरी पीसीआर परीक्षण गराउँदा साँझ रिपोर्ट पोजिटिभ आएको हो । कोरोना पुष्टि भएपछि तत्काल कोभिड वार्डको आइसोलेसनमा भर्ना गरेर उपचार थालिए पनि वृद्धलाई बचाउन नसकिएको दाहालले बताए ।"
मालपोतविरुद्ध परेको रिटमा लिखित जवाफ पेश गर्न आदेश,"कर्णाली : उच्च अदालत सुर्खेतले जिल्ला मालपोत कार्यालयलगायत रिट निवेदनमा विपक्षी बनाइएका निकायलाई १५ दिनभित्र लिखित जवाफ पेश गर्न आदेश दिएको छ । न्यायाधीश राजेन्द्र खरेलको एकल इजलासले बिहीबार कारण देखाऊ आदेश जारी गर्नुपर्नेनपर्नेबारे लिखित जवाफसहित उपस्थित हुन आदेश दिएको हो । मालपोत कार्यालयमा सेवाग्राहीले पाउने सास्तीका सम्बन्धमा अधिवक्ता शेरबहादुर खत्रीले मङ्गलबार उच्च अदालतमा रिट दायर गरेका थिए। अदालतको आदेशमा मालपोतमा घटना के कसो भएको हो रु निवेदकको मागबमोजिम आदेश किन जारी गर्नुपर्ने हो रु आदेश जारी हुन नपर्ने भए कुनै कारण, आधार र प्रमाण भए १५ दिनभित्र लिखित जवाफ पेश गर्न भनिएको छ । मालपोत, जिल्ला प्रशासन र अख्तियार दुरुपयोग अनुसन्धान आयोगलाई उच्च सरकारी वकिल कार्यालयमार्फत र कर्णाली प्रदेश सरकारलाई मुख्य न्यायाधिवक्ता तथा वीरेन्द्रनगर नगरपालिकालाई आफैँ वा कानूनबमोजिम प्रतिनिधिमार्फत जवाफ पेश गर्न आदेश भएको रिट निवेदक अधिवक्ता खत्रीले जानकारी दिए। निवेदनमा जिल्ला मालपोत कार्यालय, जिल्ला प्रशासन कार्यालय, आयोग, नगरपालिका, प्रदेश सरकार तथा मुख्यमन्त्री तथा मन्त्रिपरिषद्को कार्यालयलाई विपक्षी बनाइएको थियो ।रासस"
बस्ती हस्तान्तरण भएन,"फिदिम : पहिरो पीडितका लागि एकीकृत बस्ती निर्माण हुँदा फालेलुङ गाउँपालिका३ का बासिन्दा खुसी थिए। तर उक्त एकीकृत बस्ती हस्तान्तरण नहँुदा पीडितहरू आफन्तको शरणमा बसेका छन् भने नयाँ घरहरू झारले छोपिन थालेका छन्। पहिरोले घर भत्काउँदा पाँचथरको फालेलुङ३ बुङसिङ डाँडाकी लीला राईको काखमा महिना दिन नपुगेको बच्चा थियो। पैसा कमाउन बिदेसिएका उनका श्रीमान्को पनि उतै मृत्यु भयो। पहिरोले घरसमेत गुमाएकी लीलालाई आफ्ना पाँच सन्तान पाल्नसमेत धौधौ छ। घर भत्किएपछि माइतीपट्टिका काका पर्ने मनकुमार थाम्सुहाङको घर बन्धकी लिएर बसेकी छु, लीला भन्छिन् एक वर्षको भाका थियो। दुई वर्ष हुँदा पनि पैसा तिर्न सकेकी छैन। उनले काखको छोरो देखाउँदै पहिरोबाट बचाए पनि आफ्नै घरमा हुर्काउन नपाएको गुनासो गरिन्। स्थानीय सरकारले पहिरो पीडितका लागि बुङसिङ डाँडामा १५ वटा घरसहित एकीकृत बस्ती तयार गरेको छ। घर बनेको दुई वर्ष पुगे पनि पीडितलाई हस्तान्तरण हुन सकेको छैन। नयाँ घरहरू झारले छोपिन थालेका छन्। २०७४ साउन २६ देखि चार दिनसम्म गएको पहिरोले बुङसिङडाँडा, खोलाघारी, माङ्लेबुङ र बिकटेका दर्जनौं घर भत्किए। तत्कालका लागि पहिरो पीडितलाई विद्यालयमा राखिएको थियो। कतिपय परिवारलाई त्रिपाल टाँगेर बस्ने व्यवस्था मिलाइएको थियो। बस्नै नमिल्ने गरी घर भत्किएका पीडितका लागि सरकारले एकीकृत बस्ती निर्माण गरे पनि बस्ती हस्तान्तरण नहुँदा पीडित समस्यामा छन्। लीलाजस्तै १५ जना पहिरो पीडितका लागि प्रदेश सरकारको ५० लाख र गाउँपालिकाको १७ लाख बजेटबाट उक्त बस्ती निर्माण गरिएको हो। ६ रोपनी जमिनमा १५ वटा घर निर्माण गरिएका छन्।"
१० किलो चरेशसहित पक्राउ,बैतडी : बैतडीमा १० किलो चरेशसहित एकजना पक्राउ परेका छन् । बझाङको बुङ्गल नगरपालिका ९ बस्ने ३० वर्षीय मानबहादुर धामी पक्राउ परेको बैतडीका प्रहरी प्रमुख प्रहरी नायव उपरीक्षक नारायणप्रसाद अधिकारीले जानकारी दिए । धामीलाई विषेश सुराकीको आधारमा सुदूरपश्चिम क्षेत्रीय अनुसन्धान समूह (आरआइटी) र जिल्ला प्रहरी कार्यालय बैतडीको संयुक्त टोलीले पक्राउ गरेको प्रहरी नायव उपरीक्षक अधिकारीले बताए । उनका अनुसार झोलामा चरेश लिएर पैदल हिडिरहेका बेला धामीलाई बैतडीको पुर्चौडी नगरपालिका ६ बाट पक्राउ गरेका हो। उनलाई बिहीबार राति ११ बजेतिर जिल्लाको पुर्चौडी नगरपालिका६ को मोडलीधारबाट पक्राउ गरिएको क्षेत्रीय अनुसन्धान समूहले जनाएको छ । पक्राउ परेका धामीलाई इलाका प्रहरी कार्यालय पाटनमा ल्याउँदै गरेको उनले जनाए । घटनाको थप अनुसन्धान भइरहेको जिल्ला प्रहरी कार्यालय बैतडीले जनाएको छ।
बिना सम्झौता कर संकलन गर्न अनुमति,"धादिङ : गजुरी गाउँपालिकाले मिलमतोमा एक निर्माण कम्पनीलाई ठेक्का सम्झौताविना नै कर संकलन गर्न अनुमति दिएपछि विवाद उत्पन्न भएको छ । ठेक्काको काम अपारदर्शी भएको भन्दै युवाहरुको समूहले गाउँपालिका कार्यालय घेराउ समेत गरेका छन् । गजुरी गाउँपालिकाले गाउँपालिका क्षेत्रभित्र उत्पादित उत्खनन्, तथा संकलन हुने गिट्टी, बालुवा, ग्राभेलको बिक्री शुल्क उठाउनका लागि टेन्डर आह्वान गरेको थियो । आर्थिक वर्ष २०७७०७८ को आन्तरिक करको शुल्क उठाउन टेन्डर आव्हान गर्दा काठमाडौंको बबरमहलस्थित शिवाको कन्ट्रक्सनले ठेक्का पाएपनि उसले ठेक्का सम्झौता नै नगरी महिनौं दिन अघिदेखि शुल्क उठाइरहेको छ । गाउँपालिकाको राजश्व परामर्श समितिले आर्थिक वर्ष २०७७०७८ को लागि १२ करोड रुपैयाँको टेण्डर गर्न कार्यपालिकालाई सिफारिस गरेको थियो । गाउँपालिकाले पनि राजश्व समितिको सिफारिस सदर गर्दै १२ करोड रुपैयाँ बराबरको ठेक्का निकालेको थियो भने शिवाको कन्ट्रक्सनले ११ करोड ९७ लाखमा ठेक्का सकारेको थियो । ठेक्का सम्झौताको आशय पत्र सार्वजनिक भएलगत्तै कर उठाउन पाउने भएपनि ७ दिनभित्र सम्झौता रकमको ३० प्रतिशत धरौटी सहित ठेक्का सम्झौता भइसक्नुपर्ने थियो । तर गाउँपालिकाले कार्तिक २ गते शिवाको कन्ट्रक्सनको नाममा आशय पत्रको सूचना निकालेर ठेक्का सम्झौता गर्न ७ दिने पत्र काटेको भएपनि हालसम्म सम्झौताविना नै अवैध कर संकलन गरिरहेको छ । शिवाको कन्ट्रक्सनले भने कार्तिक २ गते राती देखि नै कर संकलन गर्न थालिसकेको थियो । कार्तिक २ गते देखि सम्झौता गर्न बोलाएको भएपनि मंसिर १० गतेसम्म ठेकेदार कम्पनीले सम्झौता गर्न नआइ आलटाल गरि अवैध रुपमा कर संकलन गरिरहेको छ । ऐन अनुसार आशय पत्रको सुचना निकालेको ७ दिनभित्र ३० प्रतिशत अर्थात ३ करोड ६० लाख रुपैया गाउँपालिकाको खातामा हालेर सम्झौता गरिसक्नुपर्ने थियो । गाउँपालिका स्रोतका अनुसार हालसम्म ठेकेदार कम्पनीले १ करोड रुपैया मात्रै बुझाएको छ र सम्झौता विना नै दैनिक कर संकलन गरिरहेको छ । गाउँपालिकाका पदाधिकारी र केही कर्मचारीको मिलेमतोमा ठेकेदार कम्पनीलाइ ठेक्का सम्झौता गर्न ताकेता नदिएको र उल्टै ठेकेदार कम्पनीलाइ नै अवैध कर उठाउन छुट दिएको भन्दै स्थानीयहरुले विरोध जनाएका छन् । स्थानीय बद्री प्रसाद जम्कटेलले भने, 'कम्पनीलाइ ठेक्का सम्झौताका लागी ताकेता दिनुपर्नेमा गाँउपालिकाका पदाधिकारी र उच्च तहका कर्मचारीकै मिलेमतोमा उल्टै ठेकेदारलाई नै छुट दिइरहेको छ, सम्झौता गर्ने म्याद पटक पटक थपिरहेको छ । जनताको रगत पसिनाबाट संकलन हुने करमा यसरी केही ब्यक्तिले रजाँइ गर्ने छुट कसैलाइ छैन ।' गाउँपालिका अध्यक्षले आफु निकटका ब्यक्तिले ठेक्का पाएकाले अवैध कर संकलनलाई प्रशय दिनाका साथै उल्टै ठेकेदार कम्पनीलाई छुट समेत दिन चलखेल गरिरहेको स्थानीयहरुले आरोप लगाएका छन् । गाउँपालिका स्रोतका अनुसार ठेकेदार कम्पनीलाई मसिर १२ गतेसम्म सम्झौता गर्न आउने पत्र पठाइएको थियो तर १९ गते वितिसक्दा समेत सम्झौता हुन सकेको छैन । ठेक्का सम्झौता अगावै महिनौं दिनसम्म संकलन गरेको कर वापतको रकम आपसी मिलेमतोमा भागबण्डा गर्ने सर्तमा ठेकेदार कम्पनीलाई रकम भुक्तानी नै नगर्दा समेत गाउँपालिका क्षेत्रभित्रको उत्पादित उत्खनन्, तथा संकलन हुने गिट्टी बालुवा, ग्राभेलको बिक्रीवापतको निर्वाध रूपमा शुल्क उठाउन दिएको स्थानीयको आरोप छ । यता गाउँपालिकाले पनि ठेक्का सभ्झौता गर्न आलटाल गरिरहेकाले स्थानीयको आरोपलाइ पुष्टि हुने ठाउँ दिएको छ । स्रोतका अनुसार ठेकेदार कम्पनीले सम्झौता पूर्व बुझाउन पर्ने रकम बुझाउन नसकेकाले सम्झौता गर्न नआएको बुझिएको छ । सम्झौताविना नै अवैध कर संकलन गरिरहेको विषयमा आवाज उठ्न थालेपछि खातामा पैसा नै नभएको चेक गाउँपालिकामा ठेकेदार कम्पनीले पेश गरेको थियो । गाउँपालिका स्रोतका अनुसार चेकमा पैसा नै नभएकाले कर्मचारीहरुले ठेकेदार कम्पनीलाइ सजिलो हुनेगरी चेक नै नसाटी लुकाइदिएको खुलेको छ ।"
उदयपुरमा बम विष्फोट : पाँच मजदुर घाइते,"उदयपुर : उदयपुरको कटारी नगरपालिका ८ भाण्टावारीस्थित सौर्य सिमेण्ट उद्योगको खानी क्षेत्रमा बिहीबार राती बम विष्फोट हुँदा पाँच जना मजदुर घाइते भएका छन्। विष्फोटबाट उद्योगको खानी क्षेत्रमा रहेको बा१ख७९९२ नम्बरको स्काभेटर, एक नम्बर नखुलेको मोटरसाइकल पूर्णरुपमा जलेर नष्ट भएको छ भने अन्य तीन वटा स्काभेटरमा क्षति भएको इलाका प्रहरी कार्यालय कटारीका डिएसपी हेमन्त भण्डारीले जानकारी दिए। खानीका कर्मचारी होम बस्नेतकाअनुसार राती करिब १२:१५ बजेको समयमा अज्ञात समुहले उद्योगको खानी क्षेत्रलाई लक्षित गरी राखेको बम बिष्फोट हुँदा भाग्नेक्रममा उनीहरु घाइते भएका हुन्। उनकाअनुसार राती सात जनाको टोली हल्लाखल्ला गर्दै आएर बम विष्फोट गराएका थिए। उनीहरुले खानीको स्काभेटरमा आगोसमेत लगाएको बताए। विष्फोटनबाट उद्योगमा कार्यरत कटारी नगरपालिका ८ का २४ वर्षीय विष्णुबहादुर मगर, वडानं ७ का २३ वर्षीय नविन मगर, उदयपुरगढी गाउँपालिका २ का २५ वर्षीय दुर्गा तामाङ्ग, मकवानपुर जिल्लाका ३० वर्षीय सागर मोक्तान, १८ वर्षीय शिवशंकर मोक्तान रहेको डिएसपी भण्डारीले बताए। उनीहरु सबैको अवश्था सामान्य छ। कटारी अस्पतालमा सामान्य उपचारपछि घर पठाइएको उनले बताए। मध्यरातमा चार वटा बम एकैसाथ पडकिदा मजदुरहरु भागाभाग भएको थियो। अन्य दुई वटा घटनास्थलमा शंकास्पद देखिएकाले नेपाली सेनाको टोलीलाई खवर गरेको उनले बताए। घटना लगत्तै डिएसपी भण्डारीको कमाण्डमा प्रहरी टोली परिचालन गरी एरिया नियन्त्रणमा लिइएको जिल्ला प्रहरी कार्यालयका एसपी भिमबहादुर दाहालले बताए। बिस्फोटन भएको बम सुतली र सकेट हुन सक्ने प्रहरीको अनुमान छ। बम विस्फोटको कसैले जिम्मा लिएको छैन्। यसअघि ताप्लि गाउँपालिकालाई लक्षित गरी मंसिर ७ गते अज्ञात समुहले बम बिस्फोटन गराएको थियो। उक्त बमसमेत हालसम्म कसैले जिम्मा लिएको छैन्। जिल्लाको पहाडी क्षेत्रमा नेत्रविक्रम चन्द (विप्लव) नेतृत्वको नेकपाको सक्रियता रहेको छ। बम विस्फोटन कसले गर्यो भन्ने एकिन नभएपनि विप्लव समुहले विस्फोट गराएको हुन सक्ने प्रहरीको अनुमान छ। यद्यपि अनुसन्धान जारी रहेको एसपी दाहालले बताए।"

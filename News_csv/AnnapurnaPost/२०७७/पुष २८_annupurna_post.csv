शीर्षक,विवरण
"अन्तरजातीय प्रेम : अनि, झोसे बुवाआमाले आगो","वीरगन्ज : कक्षा ९ मा पढ्दै गरेकी मानाकुमारी साह १५औं वसन्त पार गरेर १६औं वर्षमा लागेकी थिइन्। पढेलेखेर आफैंले रोजेको जीवनसाथीसँग हाँसीखुसी जीवन बिताउने रहर थियो उनको। तर, त्यही रहर उनको जीवनलीला सिध्याउने कारण बन्यो। कथित तल्लो जातको केटासँग नजिकिएको आशंकामा बुवाआमाले छोरी मानाकुमारीको घरभित्रै जलाएर बीभत्स हत्या गरेको रहस्य खुलेको छ। पर्साको बहुदरामाई नगरपालिका८ रामनगरी गाउँका मनबोध साहको घरमा गत कात्तिक २९ गते लक्ष्मीपूजाका दिन आगलागी भयो। आगलागीमा जलेको घरभित्र मानाकुमारीको शव पनि जलेको अवस्थामा भेटिएको थियो। त्यसबेला बुवाआमाले छोरी निदाएकै अवस्थामा घरमा आगो लागेकाले बचाउन नसकेको बताएका थिए। तर, घटनास्थलमा पुगेका प्रहरी अधिकृतले घरमा भएको आगलागी र मानाकुमारीको शवको प्रृकति शंकास्पद देखेपछि अनुसन्धान अगाडि बढाएका थिए। अनुसन्धानका क्रममा आफूहरूले मन नपराएको गाउँकै युवकसँग सम्बन्ध बनाएको निहुँमा बुवाअमाले नै छोरी मानाकुमारीलाई घरभित्रै जलाएर हत्या गरेको वास्तविकता खुलेको इलाका प्रहरी कार्यालय पर्साका प्रहरी निरीक्षक दीपक थापाले बताए। थापाका अनुसार, अनुसन्धानका क्रममा छोरीसँगै सुत्ने गरेकी आमा लालमती देवी सकुशल रहेको तर, छोरीको उद्धारका लागि कसैले प्रयास नगरेको पत्ता लागेको थियो। त्यसपछि प्रहरीलाई आशंका लागेर अनुसन्धान गर्दै जाँदा उक्त रहस्य खुलेको प्रहरी निरीक्षक थापाले बताए। थापाले भने, घटनास्थलमा पुगेर हेर्दा खाटमात्रै जलेको देखियो। फुसका घरका खम्बाहरू हेर्दा माथिबाट आगो लागेजस्तो देखिन्थ्यो। घटना शंकास्पद लागेपछि अनुसन्धान सुरु गर्यौं। छोरीसँगै सुत्ने गरेकी आमा लालमतीदेवी सकुशल थिइन्, छोरीको उद्धारका लागि कसैले प्रयास नगरेको बुझेपछि प्रहरीको आशंकामा बल पुग्यो। मृतक मानाकी भाउजू मनीषा देवीले पनि नन्दलाई सासू लालमतीले आगोमा जलाएर फुसको छानामा समेत आगो लगाई झुटो नाटक गरेको बयान प्रहरीलाई एक महिनापछि दिएकी थिइन् । हत्याको आरोपितमध्येकी लालमतीलाई पक्राउ गरी थप अनुसन्धान गर्दा अन्तरजातीय केटासँग नजिकिएकाले श्रीमाने मनबोधसँग रायसल्लाह गरेरै छोरीलाई जलाएको लालमतीले स्वीकारेको प्रहरी निरीक्षक थापाले बताए। हत्याका आरोपित मृतकका बुवा मनबोध भने फरार छन्। घटनाको अनुसन्धानमा परेका अन्य व्यक्तिहरू प्नि फरार छन्। उनीहरूको खोजी भइरहेको प्रहरी निरीक्षक थापाले जानकारी दिए। मानाकुमारी, रामनगरी गाउँकै बोर्डिङ स्कुलमा कक्षा ९ मा पढ्थिन्। उनलाई त्यही बोर्डिङमा पढाउने शिक्षक रामबाबु चमारले घरमा आएर ट्युसन पढाउने गर्थे। छिमेकका युवक नगिना साह मानाकुमारीको घरमा दिनहुँ भैंसीको दूध लिन आउँथे। केही दिनदेखि मानाकुमारी कसैलाई थाहा नदिई रातिको समयमा घरबाट सुटुक्क निस्किन थालेकी थिइन्। आमा लालमतीले छोरी रातिराति खुसुक्क निस्कने गरेको कुरा थाहा पाइन्। उनलाई छोरीको यो गतिविधि पटक्कै मन परेको थिएन। छिमेकको नगिना र ट्युसन पढाउन घरमा आउने रामबाबुसँग छोरीको केही न केही गलत सम्बन्ध छ भन्ने उनलाई शंका भएको थियो। कात्तिक २७ गते धनतेरशका दिन किनमेल गर्न भन्दै मानाकुमारी आमासँग एक हजार रुपैयाँ मागेर पोखरिया बजार गएकी थिइन्। बजारबाट फर्किंदा मानाकुमारीले लुगा कपडा, शृंगारका सामानहरू किनेर ल्याएको देख्दा आमा लालमतीले एक हजारमा यति धेरै सामान कसरी किनिस् भनेर प्रश्न गरेकी थिइन्। जवाफमा उनले छिमेकी नगिनासँगै आफू बजार गएको र उनैसँग एक हजार सापटी मागेर सामानहरू किनेको आमालाई बताएकी थिइन्। त्यसैको निहुँमा आमाबुवा दुवैले छोरीलाई कुटपिट गरेका थिए। गत कात्तिक २९ गते बेलुकी ६ बजेतिर परिवारका सबै जना घरमा लक्ष्मीपूजा र दीपावली गरी खाना खाएर करिब ८ बजे सुत्न आआफ्नो बिछ्यौनामा गएका थिए। मानाकुमारी पनि निदाइन्। त्यहीबेला आमा लालमती र बुवा मनबोधले छोरीले परिवारको इज्जतसँग खेलवाड गरेर समाजमा मुख देखाउन नसक्ने अवस्था आएको भन्दै आगो लगाएर मारिदिने सल्लाह गरे। त्यसपछि आमा लालमतीले निदाइसकेकी छोरीको लुगाकपडामा मट्टीतेल छर्किएर आगो लगाइदिइन्। आमा लालमतीले घरमा आगो लागेजस्तो देखाउन फुसको छानामा समेत आगो लगाइन्। त्यसपछि आफूहरू बाहिर निस्किएर बाहिरबाट ढोका बन्द गरिदिएको प्रहरीको बयानमा स्वयं आमा लालमतीले बताएकी छन्। बुहारी मनीषाले आगो निभाउन खोज्दा लालमतीले गाली गरेर धपाइदिएकी थिइन्। छिमेकबाट नगिना आएर आगो निभाउन खोज्दा आफूले बाँसको भाटाले उनको टाउकोमा हानेर आगो निभाउन नदिएको बयान पनि लालमतीले दिएकी छन्। पछि भने छिमेका अरू मानिसहरू आएर घरमा लागेको आगो निभाएका थिए।"
"माधव नेपाल होइन, जबज परित्याग गर्ने केपी ओली नै हुन् : प्रचण्ड","काठमाडौं : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले केपी ओलीले जनताको बहुदलीय जनवाद परित्याग गरेको आरोप लगाएका छन् । मंगलबार राजधानीमा आयोजित नेकपा प्रचण्डनेपाल समूहको गण्डकी प्रदेश भेलालाई सम्बोधन गर्दै प्रचण्डले यस्तो बताएका हुन् । कदमकदमलाई मैले हेरेको छु । जनताको बहुदलीय जनवाद (जबज) परित्याग गर्ने माधव नेपाल होइनन्, केपी अोली नै हुन् । पार्टी एकताका क्रममा मदन भण्डारी र जबजसँगै माओवादी आन्दोलनको कार्यदिशालाई बिर्सनु नहुने कुरामा जोड दिँदा दिँदै ओलीले राजनीतिक बेइमानी गरेको आरोप प्रचण्डले लगाए । पार्टी एकताको अन्तिम बैठकमा जबज र माओवादी आन्दोलनबारे छलफल भयो । हामी पूर्वएमालेको सिद्धान्त र नीतिलाई निषेध गर्ने पक्षमा थिएनौँ । पूर्वमाओवादीको नीतिलाई निषेध गर्ने कुरै भएन । दुवै आन्दोलनको मूल्यांकन हुनुपर्छ र साझा कार्यदिशा बनाउनुपर्छ भन्नेभयो, प्रचण्डले भने, कुरा नमिलेपछि फेरि ओली र म बसेर छलफल गर्दा मदन भण्डारी र जबजलाई छोडेर समाजवाद उन्मुख जनताको जनवादमा सहमति भयो । तर, यो इमान्दार ढंगले भएको होइन रहेछ । राजनीतिक बेइमानी यो भन्दा ठूलो अर्को देखेको छैन । प्रधानमन्त्री बन्नका लागि मात्र राजनीतिक सौदाबाजी गर्नु भएको रहेछ । प्रचण्डले पार्टी विवादका नाममा संसद भंग गरेर प्रधानमन्त्री ओलीले संविधानमाथि आक्रमण गरेको बताए । उनले पार्टीभित्र विवाद हुने र विवाद नभए पार्टी नै नरहने बताए। पार्टी विवादका नाममा संसद भंग गर्ने संविधानमाथि आक्रमण गर्ने काम गर्नुभयो, प्रचण्डले भने, विवाद नभए पार्टी नै हुँदैन । पार्टीमा विवाद हुनु सामान्य कुरा हो । विवाद हुन छोड्यो भने पार्टी हुँदैन ।"
अदालतको निर्णय स्वीकार्य हुन्छ : देउवा,"सिन्धुपाल्चोक : नेपाली कांग्रसका सभापति शेरबहादुर देउवाले अदालतको निर्णय स्वीकार्य हुने बताएका छन् । नेपाली कांग्रेस केन्द्रीय खेलकुद विभागले मगलबार कोमलमाया खड्ग बस्नेत स्मृति फुटबल प्रतियोगिताका समापन कार्यक्रमा बोल्दै सभापति देउवाले यस्तो बताएका हुन् । उनले संसद विगठन असंवैधानिक कदम भए पनि अदालतमा विचारधीन विषयमा बोल्नु उपयुक्त नहुने बताए । अदालतमा विचारधीन मुद्दामा जुलुश निकालेर यसो गर, उसो गर भन्न मिल्दैन, देउवाले भने, अदालतले संसद पुनस्र्थापना गर्यो भने कांग्रेसले सक्रियता साथ भाग लिन्छ, चुनावको निर्णय गरे चुनावमना भाग लिन्छ । अदालतको निर्णय प्रकृयामा राजनीतिक हस्तक्षप गर्न नहुने धारणा राख्दै देउवाले गाउँमा भएका कार्यक्रम चुनावको लागि पनि काम लाग्ने बताए । २२ गतेबाट सञ्चालित फुटबल प्रतियोगिताको मंगलबार भएको फाइनल खेलमा मेलम्ची नगरपालिकालाई १० गोल अन्तरले हराउँदै सुनकोशी गाउँपालिकाले उपाधि जितेको छ।"
रित्तै फर्कियो लाइसेन्सको लाम,"काठमाडौं : सवारी लाइसेन्सका लागि सोमबार यातायत कार्यालयले तोकेका केन्द्रमा जुटेका सयौं सर्वसाधारण घण्टौं लाम लागेर रित्तै फर्किए। कारण थियो ट्राफिकका प्रतिनिधि गएनन्। नजानुको कारण थियो सडकका नाराजुलुसको व्यवस्थापन। सडक आन्दोलनको मार अन्ततः सर्वसाधारणमै गएर ठोक्किन्छ भन्ने यो प्रतिनिधि घटना हो। ट्राफिक प्रहरी जान नसक्दा राजधानीका ३ ठाउँ (चाबहिल, जगाती र ठूलो भर्याङ) मा सोमबारको लाइसेन्सको लिखित र प्रयोगात्मक परीक्षा रोक्नु पर्यो। एकान्तकुनामा मात्र अलि ढिला गरी परीक्षा लिइयो। कार्यालयले सोमबार बिहान ११ बजेका लागि परीक्षार्थीलाई बोलाएको थियो। निर्धारित समयमा लिखित परीक्षाका लागि यातायात व्यवस्था कार्यालयका कर्मचारी र परीक्षार्थी पनि आएका थिए। तर सबै कुरा तयारी भइसक्दा पनि ट्राफिक महाशाखाको प्रतिनिधि टोली आइपुगेन। ११ बजेको परीक्षा तर साढे १२ सम्म अन्योलमा रहेको थियो। साढे १२ मा भने ट्राफिक प्रहरीले परीक्षा पारदर्शी बनाउन लिखित र प्रयोगात्मक परीक्षामा सीसी फुटेजको व्यवस्था गर्न अनुरोध गरेको पत्र पठाएको थियो। तर त्यसमा पनि परीक्षामा उपस्थित हुने, नहुने भन्ने खुलाएको थिएन । त्यसपछि सम्पर्क गर्दा ट्राफिक प्रहरी कार्यालयले उपस्थित हुन नसक्ने कुरा जानकारी गराएको थियो। ट्राफिक प्रहरीको असहयोगले परीक्षा सञ्चालन गर्न नसकिएको यातायात व्यवस्था कार्यालय चाबहिलका अधिकृत सुदीप रेग्मीले बताए। हामीले ट्राफिक महाशाखालाई अघिल्लै दिन सूचना गर्छौं, उनले भने, तर उहाँहरूले आज आइदिनु भएन, कुनै खबर पनि भएन। हिजोसम्म सञ्चालन गरिरहेको परीक्षा आज सञ्चालन गर्न सकिएन। तर ट्राफिक प्रहरी महाशाखाका प्रमुख एसएसपी जनक भट्टराईले यातायात कार्यालयमा उपस्थित हुन नसक्ने अघिल्लो दिनै जानकारी गराएको बताए। हामीले लिखित रूपमा त केही पनि पठाएका थिएनौं, एसएसपी भट्टराईले भने, तर सडकमा जुलुस र र्यालीको व्यवस्थापन गर्न जनशक्तिको कमी भएकाले हिजै यातायात कार्यालयका प्रमुखलाई जानकारी गराएका थियौं। यातायात व्यवस्थापन ऐन, २०४९ अनुसार सवारी चालक अनुमतिपत्र परीक्षाका लागि तीन सदस्य समितिको व्यवस्था गरिएको छ। समितिमा अध्यक्ष यातायात व्यवस्था कार्यालयका प्रमुख हुन्छन्। अध्यक्षबाहेक एक जना प्राविधिक कर्मचारी र एकजना ट्राफिक प्रहरीको प्रतिनिधि बस्ने प्रावधान छ। समितिमा एकजनाको अनुपस्थितिमा परीक्षा गराउन नसकिने भएकाले परीक्षा सञ्चालन हुन नसकेको हो। परीक्षा दिन आउने परीक्षार्थीलाई परीक्षा दिन बोलाएर नलिँदा उनीहरू आक्रोशित बनेका थिए। सेवाग्राहीले केही समय नाराबाजीसमेत गरे। सेवाग्राहीलाई बोलाएर यसरी बिना पूर्वसूचना परीक्षा स्थगित गराउनु यातायात र ट्राफिक प्रहरीको लापरबाही हो, बिहान ११ बजेबाट परीक्षा दिन बसेका प्रदीप बस्नेतले भने, सबै काम छाडेर परीक्षा दिन आएको थिएँ। समय नि बर्बाद भयो। काम पनि भएन। अब कहिले हुने हो त्यो नि थाहा छैन।"
वैदेशिक लगानी नियमावली : लगानीकर्तालाई भिसा र परिचयपत्र,"काठमाडौं : सरकारले नेपालको उत्पादनमूलक क्षेत्रमा वैदेशिक लगानी गर्न अनुमति प्राप्त लगानीकर्ताले एक वर्षभित्र लगानी भित्र्याइसक्नुपर्ने व्यवस्था गरेको छ। मन्त्रिपरिषद्को बैठकले यसै साता स्वीकृत गरेको विदेशी लगानी तथा प्रविधि हस्तान्तरण नियमावली २०७७ मार्फत लगानी भित्र्याउने अवधि तोकेको हो। उद्योग, वाणिज्य तथा आपूर्ति मन्त्रालयले तयार पारेर मन्त्रिपरिषद्को कार्यालयमा प्रस्ताव गरेको उक्त नियमावली हालै स्वीकृत भएर कार्यान्वयनमा आएको हो। कार्यान्वयनमा आएको नियमावलीअनुसार वैदेशिक लगानी भित्र्याउन अनुमति प्राप्त गरेको लगानीकर्ताले स्वीकृत रकमको कम्तीमा ७० प्रतिशत उद्योग, व्यवसायबाट उत्पादन तथा कारोबार सुरु गर्नुअघि नै भित्र्याइसक्नुपर्ने व्यवस्था गरिएको मन्त्रालयका सहप्रवक्ता उर्मिला केसीले जानकारी दिइन्। यस्तै स्वीकृत लगानीको रकमको बाँकी ३० प्रतिशत रकम उद्योग, व्यवसायबाट उत्पादन र कारोबार सुरु भएको दुई वर्षभित्र भित्र्याइसक्नुपर्ने व्यवस्था छ। विदेशी लगानी तथा प्रविधि हस्तान्तरण ऐन २०७५ र हालै स्वीकृत भएको नियमावलीले एक वर्षभित्र निश्चित लगानी भित्र्याइसक्नुपर्ने व्यवस्था राखे पनि न्यूनतम रकमको सीमा भने खुलाइएको छैन। यसबाहेक सञ्चालनमा रहेका उद्योगको सेयर खरिद गरी लगानी गर्न चाहने विदेशी लगानीकर्ताको हकमा विदेशी लगानी स्वीकृत भएको एक वर्षभित्र उक्त लगानी भित्र्याई सक्नुपर्नेछ। नियमावलीले हवाईजहाज, पानीजहाज, मेसिन औजार, निर्माण उपकरणमा तोकिएको सीमाको अधीनमा रहेर लिज लगानी गर्न सक्ने विदेशी लगानी तथा प्रविधि हस्तान्तरण ऐन २०७५ को व्यवस्थालाई आत्मसात् गरी सोही व्यवस्थालाई कार्यान्वयनमा ल्याएको छ। नियमावलीले विदेशी लगानी भएको उद्योगले आफ्नो आर्जित नाफाबाट पुनः लगानी गर्दा उक्त उक्त वा विदेशी लगानी खुला गरिएका अन्य उद्योगमा लगानी गर्न सक्ने बाटो खुला गरेको छ। लगानीकर्तालाई भिसा सुविधासरकारले यो नियमावलीमार्फत वैदेशिक लगानी भित्र्याउन अनुमति प्राप्त लगानीकर्ताको हकमा व्यावसायिक र आवासीय भिसा उपलब्ध गराउने व्यवस्था पनि गरेको छ। नियमावलीअनुसार १० करोड रुपैयाँ वा त्यसभन्दा बढी विदेशी लगानी स्वीकृत गराएर उक्त लगानीको २५ प्रतिशत रकम भित्र्याइसकेका लगानीकर्ताको हकमा लगानीकर्ता वा उनको आधिकारिक प्रतिनिधिमध्ये दुई जना र उनको पारिवारिक सदस्यलाई व्यावसायिक भिसा उपलब्ध गराउने व्यवस्था गरिएको छ। यस्तै एकै पटक १० लाख अमेरिकन डलरभन्दा बढी रकम वा उक्त बराबरको परिवत्र्य विदेशी मुद्रामा विदेशी लगानी गर्ने लगानीकर्ताको हकमा आधिकारिक प्रतिनिधि र पारिवारिक सदस्यलाई आवासीय भिसा उपलब्ध गराउने व्यवस्था गरिएको छ। तर आवासीय भिसाको हकमा लगानीको ५० प्रतिशत रकम बराबरको विदेशी लगानी कायम रहेको अवधिसम्मका लागि मात्रै यो सुविधा उपलब्ध हुने व्यवस्था गरिएको छ। भिसा सुविधा प्राप्त गर्नका लागि विदेशी लगानी स्वीकृत लगानीकर्ताले पत्र, भिसा माग गर्ने व्यक्तिको राहदानी, लगानीकर्ताको आधिकारिक प्रतिनिधिको प्रमाणित कागजात, लगानीकर्ताको पारिवारिक सदस्यको सरोकारवाला निकायबाट नाता प्रमाणित कागजातसहित उद्योग विभागमा निवेदन दिनुपर्ने व्यवस्था गरिएको छ। यस्तो निवेदनको आधारमा एकल विन्दु सेवा केन्द्रमार्फत भिसाको आवश्यक प्रक्रिया अघि बढाउने व्यवस्था छ।परिचयपत्रको सुविधासरकारले यो नियमावलीमार्फत विदेशी लगानीकर्ताको हकमा श्रेणीगत परिचयपत्र उपलब्ध गराउने सुविधा पनि प्रदान गरेको छ। जसअनुसार ५ करोडदेखि २५ करोडसम्म लगानी गर्ने विदेशी लगानीकर्ताको हकमा साधारण विदेशी लगानीकर्ता, २५ करोडदेखि एक अर्ब रुपैयाँसम्मको लगानी गर्ने विदेशी लगानीकर्ताको हकमा विशिष्ट विदेशी लगानीकर्ता र एक अर्बभन्दा बढी विदेशी लगानी गर्ने लगानीकर्ताको हकमा अति विशिष्ट लगानीकर्ताको परिचयपत्र उपलब्ध गराउने व्यवस्था गरिएको सहप्रवक्ता केसीले जानकारी दिइन्। तर नियमावलीअनुसार विदेशी लगानी फिर्ता लगेको र विदेशी लगानी स्वीकृत रद्द भएको अवस्थामा यस्तो श्रेणीगत परिचयपत्र स्वतः रद्द हुने व्यवस्था गरिएको छ।"
प्रदेश १ मा मुख्यमन्त्रीसहित आठ सांसदलाई निलम्बन गरेको प्रचण्डनेपाल समूहको घोषणा,"विराटनगर : प्रदेश १ का मुख्यमन्त्री शेरधन राईसहितका ८ सांसदलाई नेपाल कम्युनिस्ट पार्टी (नेकपा) प्रचण्डनेपाल समूहले पदबाट निलम्बन गरेको घोषणा गरेको छ । सो समूहको संसदीय दलको निर्णय भन्दै मुख्यमन्त्री शेरधन राईसहितका आठजनालाई सांसद पदबाट निलम्बन गरेको घोषणाको व्यहोरो उल्लेखित पत्र प्रदेशसभामा सो समूहले दर्ता समेत गरेको छ । प्रदेशसभाका सचिव गोपालप्रसाद पराजुलीका अनुसार उक्त पत्रमा मुख्यमन्त्री शेरधन राई, आन्तरिक मामिला तथा कानुनमन्त्री हिक्मत कार्की, भूमि कृषि तथा सहकारी राज्यमन्त्री रामबहादुर मगर, भौतिक पूर्वाधार राज्यमन्त्री अम्बिरबाबु गुरुङ, प्रमुख सचेतक बुद्धिकुमार राजभण्डारी, न्याय प्रशासन तथा विधायन समिति सभापति इन्द्रमणि पराजुली, अम्बिका थापा र विमल कार्कीलाई सांसद पदबाट तीन महिनाका लागि निलम्बन गरिएको जनाइएको छ । मुख्यमन्त्री शेरधन राईसहितका आठजनालाई सांसद पदबाट निलम्बन गरेको घोषणा गर्दै कार्यान्वयनका लागि प्रदेशसभामा सिफारिस भएको छ, प्रदेशसभा सचिव पराजुलीले भने । सो समूहको संसदीय दलले मुख्यमन्त्री शेरधन राईलाई सम्बोधन गर्दै पठाएको पत्रमा पौष २६ गतेबाट निलम्बन लागु भएको उल्लेख गरेको छ । उक्त निलम्बन पत्रमा संसदीय दलको कुनै पनि बैठकमा सहभागी नभएको, पार्टी हित विपरीत काम गरेको अभियोग लगाइएको छ । प्रचण्डनेपाल समुहले २५ गते शनिबार निलम्बन गरिएको पत्र सबैलाई पठाएको जनाएको छ । 'हामी पार्टीको विधी विधान अनुरुप चलेका छौँ, पहिले स्पष्टिकरण सोधेका थियौँ, त्यसको चित्तबुझ्दो जवाफ नआएको र पार्टीको विधी अनुसार नचलेकाले हामीले मुख्यमन्त्रीसहितका ती सांसदलाई निलम्बन गरेका हौँ, उक्त समुहका संसदीय दलका उपनेता टंक आङ्बुहाङ्ले भने । प्रचण्डनेपाल समुहले निलम्बन गरेका सबै सांसदसहित मुख्यमन्त्री शेरधन राई ओली समूहका हुन् । निलम्बन गरेको जानकारी पत्रमा उक्त समुहले तोकेका संसदीय दलका नेता भीम आचार्यले हस्ताक्षर गरेका छन् । यसअघि संसदीय दलको नेताबाट पनि मुख्यमन्त्री राईलाई हटाइएको थियो । त्यसपछि आचार्यलाई सो समुहले दलको नेता चयन गरेको हो । यता ओली समूहले भने मुख्यमन्त्री राईलाईनै पार्टीको विधान अनुसार संसदीय दलको नेता रहने र उनले गरेका निर्णयनै आधिकारिक हुने बताउँदै आएको छ । मुख्यमन्त्री शेरधन राई विरुद्ध अविश्वासको प्रस्ताव दर्ता भएपछि सो प्रस्तावमा हस्ताक्षर गर्ने ३७ सांसदलाई प्रमुख सचेतकले स्पष्टिकरण मागेका थिए । त्यसपछि अविश्वास प्रस्तावमा हस्ताक्षर गर्ने र चित्तबुझ्दो जवाफ नफर्काउने प्रचण्डनेपाल समूहका १६ जना सांसदलाई मुख्यमन्त्री राईले निलम्बनको घोषणा गरेका थिए । उक्त व्यहोराको पत्र पनि संसद सचिवालयमा दर्ता छ । मुख्यमन्त्रीविरुद्ध अविश्वासको प्रस्ताव दर्ता पछि दुई समूहबीच कारबाहीको दोहोरी चलिरहेको छ ।"
संसद विघटनविरुद्ध दाँत माझेर विरोध,"काठमाडौं : विवेकशील पार्टीले संसद विघटनविरुद्ध दाँत माझेर विरोध जनाएको छ। केही दिनअघि प्रधानमन्त्री ओलीले राष्ट्रियसभा बैठकमा सम्वोधनका क्रममा रोस्ट्रममै थुकेपछि त्यसको प्रतिकात्मक रुपमा मंगलबार विवेकशीलले विरोध जनाएको हो। जथाभावी थुक्नु सार्वजनिक स्वास्थ्यका लागि हानिकारकसँगै सार्वजनिक शिष्टताको हिसाबले पनि उचित नभएको भन्दै विवेकशीलले दाँत माझेर प्रदर्शन गरेको हो। देशको नेतृत्व गर्ने, अनुकरणीय व्यक्तिले गर्ने कामले धेरैलाई प्रभावित पार्ने भएकाले प्रधानमन्त्रीलाई आफ्ना सार्वजनिक गतिविधिमाथि ध्यान दिन पनि विवेशीलले सुझाएको छ। प्रधानमन्त्री ओलीले संसद विघटन गरेर लोकतन्त्रमाथि धावा बोलेको भन्दै विवकेशील करिब १ महिनादेखि आन्दोलित छ। विवकेशीलले हरेक दिन माइतीघर मण्डलमा संसद विघटनको असंवैधानिक कदम तथा अधिनायकवादविरुद्ध प्रदर्शन गरिरहेको छ।"
"माधव नेपाल होइन, जबज परित्याग गर्ने केपी ओली नै हुन् : प्रचण्ड","काठमाडौं : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले केपी ओलीले जनताको बहुदलीय जनवाद परित्याग गरेको आरोप लगाएका छन् । मंगलबार राजधानीमा आयोजित नेकपा प्रचण्डनेपाल समूहको गण्डकी प्रदेश भेलालाई सम्बोधन गर्दै प्रचण्डले यस्तो बताएका हुन् । कदमकदमलाई मैले हेरेको छु । जनताको बहुदलीय जनवाद (जबज) परित्याग गर्ने माधव नेपाल होइनन्, केपी अोली नै हुन् । पार्टी एकताका क्रममा मदन भण्डारी र जबजसँगै माओवादी आन्दोलनको कार्यदिशालाई बिर्सनु नहुने कुरामा जोड दिँदा दिँदै ओलीले राजनीतिक बेइमानी गरेको आरोप प्रचण्डले लगाए । पार्टी एकताको अन्तिम बैठकमा जबज र माओवादी आन्दोलनबारे छलफल भयो । हामी पूर्वएमालेको सिद्धान्त र नीतिलाई निषेध गर्ने पक्षमा थिएनौँ । पूर्वमाओवादीको नीतिलाई निषेध गर्ने कुरै भएन । दुवै आन्दोलनको मूल्यांकन हुनुपर्छ र साझा कार्यदिशा बनाउनुपर्छ भन्नेभयो, प्रचण्डले भने, कुरा नमिलेपछि फेरि ओली र म बसेर छलफल गर्दा मदन भण्डारी र जबजलाई छोडेर समाजवाद उन्मुख जनताको जनवादमा सहमति भयो । तर, यो इमान्दार ढंगले भएको होइन रहेछ । राजनीतिक बेइमानी यो भन्दा ठूलो अर्को देखेको छैन । प्रधानमन्त्री बन्नका लागि मात्र राजनीतिक सौदाबाजी गर्नु भएको रहेछ । प्रचण्डले पार्टी विवादका नाममा संसद भंग गरेर प्रधानमन्त्री ओलीले संविधानमाथि आक्रमण गरेको बताए । उनले पार्टीभित्र विवाद हुने र विवाद नभए पार्टी नै नरहने बताए। पार्टी विवादका नाममा संसद भंग गर्ने संविधानमाथि आक्रमण गर्ने काम गर्नुभयो, प्रचण्डले भने, विवाद नभए पार्टी नै हुँदैन । पार्टीमा विवाद हुनु सामान्य कुरा हो । विवाद हुन छोड्यो भने पार्टी हुँदैन ।"
केन्द्रमा हतास भएकाले प्रदेशमा अविश्वास प्रस्ताव दर्ता गरे,"विराटनगर : प्रदेश १ का मुख्यमन्त्री शेरधन राईले केन्द्र सरकार ढाल्न असफल भएका नै आत्तिएर प्रदेशमा अविश्वास दर्ता गर्न पुगेको बताएका छन् । मंगलबार विराटनगरमा आयोजित प्रदेशस्तरीय बाल अधिकार भेलामा बोल्दै उनले प्रदेशमा अविश्वास दर्ता गर्नु हतास मानसिकताको उपज भएको बताए । केन्द्रमा सरकारलाई घेराबन्दीमा पर्दै असफल बनाउने प्रयास भयो । केन्द्रमा हतास भएकाहरु दौडिएर अविश्वास प्रस्ताव बोकेर प्रदेश सचिवालय पुगेका हुन्, उनले भने, प्रदेश सरकारविरुद्ध अविश्वास प्रस्ताव ल्याउनु अन्य कुनै पनि कारणनै छैन । मुख्यमन्त्रीले काम गर्न नसकेको, अयोग्य भएको वा अन्य कुनै पनि कारण नभई अविश्वासको प्रस्ताव प्रदेश १ मा दर्ता हुनुको रहस्य सबैले बुझेको बताउँदै मुख्यमन्त्री राईले यो अविश्वासको प्रस्ताव कानुनी रुपमा नै असफल हुने दाबी गरे । सबै माननीय सदस्यहरु हतास मानसिकताको हुनुहुन्न, उहाँहरुले प्रदेशसभामा सही निर्णय गर्नुहुन्छ, उनले भने, यो अविश्वास प्रस्ताव ल्याउने अब अझै हतास हुने दिन आउँदैछ । यसअघि पनि आफूले योजना बनाएर काम गरिरहँदा गल्ती लुकाउन खोज्न अविश्वास दर्ता गर्नेहरुको सूचीमा अग्रपङ्तिमा उभिएको उनको आरोप छ । मुख्यमन्त्री अयोग्य र नालायक भयो काम गर्न सकेन भनेर होइन, राम्रो गरेको देख्न नसक्नेले आफ्नो गल्ती कमजोरी ढाकछोप गर्न हतारमा अविश्वासको प्रस्ताव दर्ता गराएका हुन्, मुख्यमन्त्री राईले भने । उनले ठूलो भाग खान खोज्नेले संघीयतालाई असफल बनाउने प्रयास गरिरहेको बताउँदै हतारहतार प्रदेशमा आएको अविश्वासको प्रस्ताव प्राकृतिक नभएको बताए । यो प्राकृतिक रुपमा आएको होइन, इसारा र नियोजित रुपमा भएको चलखेल हो, यसले संघीयता धरापमा पार्छ, यो कुनै पनि हालतमा सफल हुनु दिनुहुँदैन, मुख्यमन्त्री राईको भनाइ थियो ।"
मन्त्रिपरिषद् हेरफेरविरुद्धको सुनुवाइ माघ ११ मा,"काठमाडौं : सर्वोच्च अदालतले प्रतिनिधिसभा विघटन भएपछि मन्त्रिपरिषद् थप नियुक्ति, हेरफेर वा कार्यविभाजन रोक्न आदेशको माग गर्दै दायर गरेको रिट निवेदन हेर्दाहेर्दै मा आगामी माघ ११ गते सुनुवाइ हुने भएको छ । न्यायाधीश विश्वम्भरप्रसाद श्रेष्ठ र सुष्मालता माथेमाको संयुक्त इजलासमा आज सुुनुवाइ हुँदाहुँदै समय अभावका कारण अर्को सुनुवाइका लागि आगामी माघ ११ गतेका लागि तोकिएको हो । यसअघि यही पुस २० गते न्यायाधीश अनिलकुमार सिन्हाको एकल इजलासले सरकारसँग लिखित जवाफ माग गर्दै आज छलफलका लागि दुवै पक्षलाई बोलाउने आदेश जारी गरेको थियो । राष्ट्रपति कार्यालय शीतलनिवास, प्रधानमन्त्री तथा मन्त्रिपरिषद्को कार्यालयलाई विपक्षी बनाई वरिष्ठ अधिवक्ता दिनेश त्रिपाठी र अधिवक्ता लोकेन्द्रबहादुर ओली, केशरजङ्ग केसी, दिनेश लामिछानेले प्रतिनिधिसभा विघटन भएपछि मन्त्रिपरिषद् विस्तार नगर्न माग गर्दै रिट निवेदन दायर गरेका थिए ।"
अदालतमा प्रधानमन्त्री ओलीले 'सेटिङ' मिलाएको नारायणकाजी श्रेष्ठको आरोप,"काठमाडौं : नेपाल कम्युनिस्ट पार्टी (नेकपा) नेता नारायणकाजी श्रेष्ठले प्रधानमन्त्री केपी ओलीले 'सेटिङ' मिलाएर फैसला आफ्नो पक्षमा पार्न खोजेको आरोप लगाएका छन्। नेपाल कम्युनिस्ट पार्टी गण्डकी प्रदेशद्वारा पोखरामा आयोजित वृहत कार्यकर्ता भेला तथा संघर्ष अभिमुखीकरण कार्यक्रममा बोल्दै नेता श्रेष्ठले यस्तो बताएका हुन्। संसद विघटनविरुद्ध करिब एक दर्जन बढी मुद्दा सर्वोच्च अदालतको संवैधानिक इजलाशमा विचाराधिन छन्। केपी ओली गुटका मानिसहरुले प्रधानमन्त्रीले असंवैधानिक कदम त चालेकै हुन् तर सेटिङ मिलाएर आफ्नै पक्षमा फैसला गर्न बाटो बनाएको बताउने गरेको उनको बताए। 'केपी ओलीका गुटका मानिस भनिरहेका छन्, यो असंवैधानिक त हो। विधान विपरित त छ। तर, केपी बाले सेटिङ मिलाउनु भएको छ। सबै हाम्रो पक्षमा फैसला हुन्छ। निर्वाचन आयोगले पनि हाम्रै पक्षमा फैसला गर्छ।' संविधानमा हुँदै नभएको अधिकार प्रयोग गरी प्रधानममन्त्री ओलीले संसद विघटन गरेर संविधानमाथि आक्रमण गरेको आरोप लगाए। २०७७ पुस ५ गते नेपालको राजनीतिक आन्दोलनको इतिहासमा कालो दिन सुरु भएको भन्दै प्रतिनिधिसभा पुन:स्थापना नभएसम्म संघर्ष जारी राख्ने उनले बताए। पार्टीभित्र विवादले चर्को रुप लिएपछि आफू कतै प्रधानमन्त्री पदबाट बर्खास्त पो होइन्छ कि भनेर प्रधानमन्त्री ओलीले संविधानमाथि हमाल गरेको उनको आरोप छ। 'पार्टीमा विवाद आएपछि मलाई प्रधानमन्त्रीबाट विदा दिन्छन् कि भने डर लाग्यो। अनि संविधानमाथि आक्रमण गरे,' उनले प्रश्न गर्दै भने,' पार्टी ध्वस्त गर्न पाइन्छ?एकजना व्यक्तिको प्रधानमन्त्री बन्ने इच्छा पूरा गर्न पार्टीको विधान र संविधान बनाएको हो? आफ्नो स्वार्थपूर्तिका लागि पार्टी एकता ध्वस्त बनाउने, लोकतन्त्र ध्वस्त पार्ने, पार्टी विधान र संविधान च्यातिदिने यो जवाफ ओली र उनका समर्थकहरुले दिनुपर्ने भन्दै नेता श्रेष्ठले आक्रोश व्यक्त गरे।"
प्रतिनिधिसभा विघटनले लोकतन्त्रलाई कमजोर बनाएको बुद्धिजीवीको ठहर,"काठमाडौं : विभिन्न बुद्धिजीवी सङ्गठनले मुलुकलाई संविधानवादको लोकतान्त्रिक दिशामा फर्काउन सबैमा आग्रह गरेको छ । नेपाल बुद्धिजीवी सङ्गठन, प्रजातान्त्रिक विचार समाज र नेपाल बौद्धिक पेशाकर्मी महासङ्घले आज संयुक्त विज्ञप्ति जारी गरी प्रतिनिधिसभा विघटनविरुद्ध खबरदारी गर्न र सहकार्य गर्न सङ्घीय लोकतान्त्रिक गणतन्त्र पक्षधर सम्पूर्ण बुद्धिजीवीमा अनुरोध गरेको छ । लोकतान्त्रिक राज्यमा हरेक समस्याको निकास लोकतान्त्रिक विधि, प्रक्रिया र संविधानप्रदत्त अधिकारको प्रयोगमार्फत गर्नु राज्यका प्रत्येक अङ्ग र पदाधिकारीको संवैधानिक र राजनीतिक जिम्मेवारी रहेको स्मरण गराउँदै उनीहरुले दलभित्रको आन्तरिक समस्यालाई कारण बनाएर जनप्रतिनिधि संस्थालाई खण्डित गर्न नहुनेमा जोड दिएका छन् । नेपालको संविधानको धारा ७६ ले निर्वाचनपछि गठन हुने प्रतिनिधिसभाले उपधारा (१ देखि ६) सम्मका विकल्प प्रयोग गरिसक्दा पनि नयाँ सरकार दिन नसकेका परिस्थितिमा मात्र प्रतिनिधिसभा विघटनको परिकल्पना गरेको उल्लेख गर्दै उनीहरुले सरकार बन्ने विकल्पको परीक्षण र प्रयोग नगरी गरिएको प्रतिनिधिसभा विघटनको विरोध गरेका छन् । संयुक्त विज्ञप्ति जारी गर्नेमा सङ्गठनका संयोजक डा दिनेशचन्द्र देवकोटा, समाजका अधयक्ष डा केदारनरसिंह केसी र महासङ्घका संयोजक श्रीकृष्ण शर्मा छन्।"
"नेपालको नीति तटस्थता, हामी कोहीविरुद्ध कार्ड खेल्दैनौं : प्रधानमन्त्री","काठमाडौं : प्रधानमन्त्री केपी शर्मा ओलीले नेपाल कुनै पनि मुलुकको पक्ष, विपक्षमा नउभिने स्पष्ट पारेका छन्। उनले दुई छिमेकी मुलुक भारत र चीनसँग नेपालले मित्रवत् सम्बन्ध चाहेको बताए। हामी कुनै पनि मुलुकको पक्ष, विपक्षमा उभिँदैनौं। नेपाल तटस्थताको नीति लिन्छ सोमबार भारतीय टेलिभिजन जी न्युजसँगको अन्तर्वार्तामा प्रधानमन्त्री ओलीले भने, हामी दुवै मुलुकसँग मित्रवत् व्यवहार गर्दछौं। हाम्रा लागि दुवै मुलुक भरोसायोग्य मित्र हुन्। नेपाल सन्तुलित र तटस्थताको नीतिमा विश्वास गर्छ। प्रधानमन्त्री ओलीले नेपाली भूमि एक अर्का मुलुकविरुद्ध प्रयोग गर्न नदिने स्पष्ट पारे। नेपालले कालापानी, लिपुलेक र लिम्पियाधुरा समेटिएको नयाँ राजनीतिक नक्सा जारी गरेपछि भारतसँगको सम्बन्धमा चिसोपन आएको थियो। भारतीय केही कूटनीतिज्ञ र सञ्चारमाध्यमले नेपालले चीनको उक्साहटमा भारतविरुद्ध प्रयोग भएको आरोप लगाउँदै आएका थिए। पछिल्लो समय नेपालले चीनसँग बढी झुकाव राखेको भन्ने आरोपको प्रधानमन्त्री ओलीले खण्डन गरे। यसमा कुनै सत्यता छैन, उनले भने, हामी दुई मुलुकबीच असल सम्बन्ध स्थापित गर्न चाहन्छौं। तर हामी यी दुई मुलुकबीच एकसँग अर्काको कार्ड प्रयोग गर्दैनौं। नेपाल र भारत भूगोलमा सानो ठूलो भए पनि सार्वभौम मुलुकका रूपमा समान हैसियत रहेको प्रधानमन्त्री ओलीको भनाइ थियो। जी न्युजका प्रधानसम्पादक सुधीर चौधरीले भारत राम र नेपाल लक्ष्मण भएको प्रसंग उल्लेख गर्दै के नेपालले भारतलाई ठूलो दाइ मान्न अस्वीकार गरेको हो भन्ने प्रश्नमा प्रधानमन्त्री ओलीले भने, भारत राम हो, नेपाल लक्ष्मण हो भन्ने आसय तपाईंको प्रश्नमा पनि झल्किन्छ। भूगोलमा कुनै मुलुक सानो कुनै ठूलो हुन सक्छ तर देशका रूपमा ठूलो सानो हुन सक्दैन, हिन्दी भाषामा लिइएको अन्तर्वार्तामा, प्रधानमन्त्रीको जवाफ थियो, सार्वभौमसत्ता सम्पन्न देश, दुई असल मित्र, एउटा क्षेत्रमा रहेका नेपालभारत समान देशहरू हुन्। यो पुरानो जमाना होइन, उपनिवेशिक समय होइन। यो पारस्परिक सम्बन्ध र सहयोगको समय हो। प्रधानमन्त्री ओलीले दुई देशबीच देखिएको सीमा विवादबारे पनि स्पष्ट पारे। केही भारतीय सञ्चारमाध्यमले चीन र भारतबीच गलवानमा सैन्य तनाव बढिरहेका बेला नेपाल चीनको उक्साहटमा गएको आरोप लगाएका थिए। तर प्रधानमन्त्री ओलीले चीनभारतबीचको विवादसँग नेपाललाई नजोड्न सुझाए। गलवानको विषयमा हाम्रो कुनै सरोकार छैन। दिल्लीले आफ्नो राजनीतिक नक्सा सार्वजनिक गयो। उसले लद्दाखकश्मीर)को मात्र विषय समेटेको भए हामीलाई कुनै वास्ता हुँदैनथियो, ओलीले भने, तर नेपालको भूमि पनि समेटिएपछि हामीले यो राम्रो भएन भनेर भनेका हौं। हामीले वार्ताका लागि निरन्तर प्रयास गरेका थियौं। यो ठीक भएन भनेर डिप्लोमेटिक नोट पनि पठाएका थियौं। त्यसको कुनै सुनुवाइ भएन। नेपालभारत असमझदारीमा चीनलाई जोड्न नहुने प्रधानमन्त्रीको भनाइ थियो। त्यसकारण गलवानसँग हामीलाई नजोड्नुस्, उनले भने, हामी कुनै मुलुकको पक्ष, विपक्षमा उभिँदैनौं। तपाईं भारतीय प्रधानमन्त्री नरेन्द्र मोदी र चिनियाँ राष्ट्रपति सी चिनफिङबीच सौहार्द्रता बढाउन मध्यस्थकर्ता बन्न सक्नुहुन्छ ? भन्ने चौधरीको प्रश्नमा प्रधानमन्त्रीले भने, अवश्य सक्छु। कसरी ? उनले सोधे। हामी तीन जना साथीसाथी हौं। उमेरले एकाध वर्ष तलमाथि हौंला। तर, घनिष्ठ साथी हौं। साथीजस्ता होइन, साथी नै हौं, उनले भने, त्यसैले म सक्छु। नक्सा विवादमा प्रधानमन्त्रीले भने, सच्चाइँ, तथ्य र प्रमाणको सम्झनु पर्छ। भारतले पनि आफनो नक्सा छाप्छ। हरेक देशले आफनो नक्सा छाप्छन्। आफ्नो भूमि समेटेर नक्सा छाप्छन्। जुन दिन विवाद समाधान हुन्छ। एकै प्रकारको नक्सा बन्छ र यो बोर्डर भनेर रहन्छ। हामी सार्वभौम सत्ताको सवालमा, देशको सीमाको विषयमा कसैसँग ज्यादा चर्काे र कसैसँग नरम रूपमा कुरा गर्न चाहँदैनौं। हामी हरेकसँग समान व्यवहार गर्छौं। ठूलो दिमागबाट सोच्न जरुरी छ। कसैले पनि छिद्रबाट हेर्नु हुँदैन। भगवान् रामको भूमि विवादसम्बन्धी प्रश्नमा प्रधानमन्त्री ओलीले ऐतिहासिकताको आधारमा यसलाई अध्ययन गर्नुपर्ने धारणा राखे। उनले दुई मुलुकबीच सांस्कृतिक र ऐतिहासिक सम्बन्धलाई मजबुत बनाउने पक्षमा सदैब नेपाल रहेको स्पष्ट पारे। संसद् विघटनसँगै सरकारले वैशाखमा तोकेको मध्यावधि निर्वाचनको प्रसंगमा प्रधानमन्त्री ओलीले आफूले नेतृत्व गरेको पार्टीले बहुमत ल्याउने दाबी गरे। उनले निर्वाचनपछि आफ्नै पार्टीको नेतृत्वमा सरकार बन्ने र दुई मुलुकबीचको सम्बन्धलाई थप उचाइ दिन महत्त्वपूर्ण योगदान पुग्ने जनाए। हाम्रो पार्टीले बहुमत ल्याउँछ र सरकारको नेतृत्व पनि हामीले नै गर्छौँ, उनले भने, निर्वाचनपछि नेपालभारत सम्बन्धलाई उचाइ दिन हामी थप योगदान गर्छौँ। जी न्युजकै पाल्की शर्मा उपाध्यायले अंग्रेजीमा लिएको छुट्टै अन्तर्वार्तामा पनि प्रधानमन्त्री ओलीले नेपालभारत सम्बन्ध सन् २०२१ मा नयाँ उचाइमा पुग्नेमा आफू विश्वस्त रहेको बताए।"
सरकारको मुख्य फोकस निर्वाचन : पर्यटनमन्त्री ढकाल,"काठमाडौं : संस्कृति, पर्यटन तथा नागरिक उड्डयनमन्त्री भानुभक्त ढकालले प्रधानमन्त्री केपी शर्मा ओली नेतृत्वको वर्तमान सरकारले निर्वाचनलाई मुख्य फोकस दिएर अघि बढिरहेको बताएका छन्। संस्कृति, पर्यटन तथा नागरिक उड्डयन मन्त्रालयअन्तर्गत नेपाल निजामति कर्मचारी सङ्गठनका प्रतिनिधिसँगको छलफलमा उनले आगामी वैशाख १७ र २७ गते घोषणा गरेको निर्वाचनलाई सम्पन्न गर्न सरकार पूर्ण प्रतिबद्धताका साथ लागि परेको बताए । मन्त्री ढकालले भने, 'निर्धारित समयभित्रै घोषित निर्वाचन हुन्छ, अबको मुख्य फोकस चुनावै हो, राज्य अब चुनावी माहोलमा गएकाले तपाईहरुले पनि राज्यको चुनावी अभियानलाई सहयोग गर्नुपर्छ ।' मन्त्रिपरिषद्को सिफारिसमा राष्ट्रपति विद्यादेवी भण्डारीले नेपालको संविधानको धारा ७६ को उपधारा ९१० र ९७० तथा धारा ८५ समेतका आधारमा विद्यमान प्रतिनिधिसभा विघटन गरी ताजा जनादेशका लागि निर्वाचनको मिति तोकेकी छन्। नेपाल सरकार 'मन्त्रिपरिषद्' बाट निर्णय भई प्रधानमन्त्रीबाट सिफारिस भए बमोजिम पहिलो चरणमा आगामी २०७८ वैशाख १७ गते र दोस्रो चरणमा वैशाख २७ गते निर्वाचनको मिति तोकिएको छ । मन्त्री ढकालले राजनीतिभित्रको एउटा कित्तालाई जनभावनाको परीक्षण नगरी सत्ता बाडिचुडी खाने बानीले चुनावी प्रक्रियामा जान डराएर जनताबाट भाग्न खोजेको बताए। 'चुनावी प्रक्रियामा किन डराउने, पार्टीभित्र झगडा गर्ने बानी परेका ज्येष्ठ नेतालाई तनाव भएको छ, त्यसैले चुनावको सामना गर्न डराएका छन्, उनले भने। उनले अघिल्लो निर्वाचनमा राजनीतिक स्थिरताका लागि मत मागेर फरक धारमा अघि बढेको शक्तिलाई समाहित गरेर लैजाने अठोटकासाथ लागिएको भएपनि स्थायित्व र स्थिरताको राजनीति नआएपछि अब स्थिरताको पक्षमा बहुमत प्राप्तिका लागि निर्वाचनमा जान लागिएको दाबी गरे । प्रधानमन्त्री ओलीलाई आफ्नै पार्टीभित्रका नेताले काम गर्न नदिएपछि प्रतिनिधिसभा भङ्ग गरेर बाध्यात्मक ढङ्गले निर्वाचनको विकल्पमा जानुपरेको उनको तर्क थियो । प्रधानमन्त्रीको निर्वाचनमा जाने कदमलाई तानाशायी र प्रतिगमनको सङ्ख्या दिएर प्रचार गर्नेतर्फ इङ्गित गर्दै उनले, 'जनतामा नजाने कुरो गरेर जसरी पनि नेतृत्वमा रहिरहन खोजियो भने पो तानाशायी हुन्छ तर सार्वभौमसत्ता सम्पन्न जनताको जनमत लिन जान खोज्दा कसरी प्रतिगमन भयो,' भनी प्रतिप्रश्न गरे। नेकपाका अर्का कार्यकारी अध्यक्षको ध्यान नै जसरी पनि नेतृत्वमा जाने देखिएकाले पार्टी एकतालाईसमेत बचाउन कठिनाइ भएको उनको भनाइ छ । उनले सरकारको खुट्टा तानेर पाइला सार्न नदिने अनि दुई तिहाइको सरकारले कामै गर्न सकेन भनेर गलत प्रचार गरी हिँड्ने नेताहरुको प्रवृत्तिले पनि अहिलेको अवस्था आएको दोहोर्याए। स्वास्थ्य मन्त्रालयको बेथिति मन्त्री ढकालले असहज अवस्थामा स्वास्थ्यमन्त्रीको आफ्नो पाँच महिने कार्यकाल सफल भएको दाबी गर्दै विधि र पद्धत्तिभन्दा पनि अतिरिक्त स्वार्थको रुपमा लामो समयदेखि स्वास्थ्य तथा जनसङ्ख्या मन्त्रालय रुमलिएको अवस्थामा आफूले सुधारात्मक कार्य गरेको बताए। मेसिनरी औजार खरिदमा कमिसनको चक्कर आदि कारणले स्वास्थ्य मन्त्रालयको खरिद प्रक्रियामा पनि विकृति बढेको उल्लेख गर्दै उनले शुद्धिकरणको यात्रा आरम्भ गरेको बताए। मन्त्री ढाकालले मुलुक लकडाउनमा रहेका बेला सामग्री ढुवानी गर्न कठिनाइ भइरहेको परिस्थितमा पनि आफ्नो पहल कदमीले कोभिड१९ सँग सम्बन्धीत औषधिजन्य सामग्री ल्याएर विकसित मुलुकको भन्दा सहजरुपमा व्यवस्थापन गरिएको दाबी गरे। सङ्कटपूर्ण अवस्थामा स्वास्थ्य मन्त्रालयको नेतृत्व गर्दा पनि एकै पटक गाउँपालिकामा अस्पताल उद्घाटन गरेर स्वास्थ्य क्षेत्रमा क्रान्ति ल्याएको उल्लेख गर्दै उनले शक्तिशाली मुलुकलेसमेत स्वास्थ्य सामग्री नपाएको सन्दर्भमा सरकारले सहजरुपमा सामग्री ल्याएर दायित्व पूरा गरेको बताए। सरकारले एक चिकित्सक एक स्वास्थ्य केन्द्र पाइलट परियोजनाको सुरुवात गर्नुका साथै मुलुकभरका गाउँपालिकामा पाँच, १० र १५ शैयाका ३१५ वटा अस्पताल गत मङ्सिर १५ गते एकै दिन उद्घाटन गरेको थियो ।रासस"
असंवैधानिक कदम ढाकछोप गर्न ओलीले चुनावी 'प्रोपोगण्डा' ल्याए : उपेन्द्र यादव,"वीरगन्ज : जनता समाजवादी पार्टी (जसपा) नेपालका राष्ट्रिय अध्यक्ष उपेन्द्र यादवले प्रधानमन्त्री केपी शर्मा ओलीले तानाशाह बन्ने सपना देखिरहेको आरोप लगाएका छन् । वीरगन्जमा मङगलबार संघीय प्रेस फोरमले आयोजना गरेको पत्रकार भेटघाट कार्यक्रममा बोल्दै यादवले यस्तो बताएका हुन्। आफ्नो पार्टी र सरकार दुवैमा असक्षम भएपछि हतास मानसिकतामा ओलीले संसद विघटन गरेर तानशाह बन्ने सपना देखिरहेको उनले बताए। ओलीको नियत चुनाव गराउने नभइ सबै निकाय आफनो कब्जामा लिएर तानाशाह बन्ने रहेको यादवको भनाइ थियो । उनले भने, ' यो राजनीतिक संकटमा चुनाव हुनै सक्दैन। यदि जबरजस्ती चुनाव गराइयो भने पनि त्यो चुनावको वैधानिकता र विश्वनीयता नै हुँदैन। पूर्वराजा ज्ञानेन्द्रले गराएको जस्तो चुनावको कुनै अर्थ रहदैन ।' ओलीले बैशाखमा गर्ने भनेको चुनाव कुनै पनि हालतमा हुनै नसक्ने ठोकुवा उनको छ । उनले संसद विघटनाको असंवैधानिक कदम ढाकछोप गर्न प्रम ओलीले चुनावको प्रोपोगण्डा ल्याएको बताए । उनले अदालतबाट संसद पुर्नस्थापनाको निर्णय सदर भएर बैशाखमा चुनाव भएको खण्डमा उक्त चुनावमा जसपाले भाग लिने वा नलिने भन्ने सञ्चारकर्मीको प्रश्नमा भने खुलेर जवाफ दिएनन् । पूर्वउपप्रधानमन्त्री समेत रहेका यादवले प्रधानमन्त्री ओलीले नेपाललाई बाहिरी (विदेशी )शक्तिहरुको चलखेल गर्ने खेल मैदान बनाउने वातावरण बनाइ दिएको आरोप लगाए । उनले भने, ' नेपालको राजनीतिमा नेपालीकै निर्णायक भूमीका रहनुपर्छ , तर ओलीले योजनावद्धरुपमा बाहिरी शक्तिलाई खेल्ने वातावरण बनाइ दिएकाछन् , जुन नेपाल र नेपालीको हितमा छैन ।' ओलीको असंवैधानिक कदमले देशभित्रकै प्रतिगमनकारी शक्तिहरुको अघोषित साँठगाँठ रहेकाले अहिले लोकतन्त्र खतरामा परेको यादवले बताए । लोकतन्त्र , गणतन्त्र र संघीयताको रक्षाका लागि सबै लोकतान्त्रिक र परिवर्तनकारी शक्तिहरु एकजुट भएर प्रतिगमनकारी कदमलाई खारेज गराउनु नै आजको आवश्यकता रहेको यादवले बताए । उनले नेपाली काँग्रेस पनि अन्तत लोकतन्त्रकै पक्षमा उभिने जिकिर पनि गरे । संघीय प्रेस फोरम पर्साका अध्यक्ष आर के पटेलको अध्यक्षतामा भएको पत्रकार भेटघाट कार्यक्रममा जसपाका कार्यकारिणी सदस्यद्वय लक्ष्मणलाल कर्ण र सुनिल रोहित , विघटित प्रतिनिधिसभाका सदस्यद्वय प्रदीप यादव र हरिनारायण रौनीयार , जसपाका जिल्ला अध्यक्ष रामनरेश यादवलगायतको पनि उपस्थिती थियो ।"
प्रधानमन्त्रीलाई घेरेर बस्नखानै नदिएपछि संसद विघटन गर्नुपरेको हो: मन्त्री अर्याल,"स्याङ्जा: कृषि तथा पशुपंक्षी विकास मन्त्री पद्माकुमारी अर्यालले सरकारलाई आफ्नै पार्टीका नेताहरुले चारैतिरबाट घेराबन्दी गरेपछी प्रधानमन्त्री तथा नेकपाका अध्यक्ष केपी शर्मा ओलीले जनतामाझ जाने निर्णय गरेको बताएकी छन् । गृहजिल्ला स्याङ्जाका विभिन्न स्थानहरुमा आयोजित ओली नेतृत्वको नेकपाको सभालाई सम्बोधन गर्ने क्रममा मन्त्री अर्यालले त्यस्तो बताएकी हुन् । पाँच वर्षका लागि जनताले चुनेर पठाएको आफ्नै पार्टी अध्यक्ष ओलीले नेतृत्व गरेको सरकारलाई पार्टीभित्रैका नेताहरुले अनेकन बहानामा घेराबन्दी गरेका कारण प्रतिनिधिसभा विघटनको निर्णय गर्नुपरेको उनले बताइन् । उनले जनतामाझ जाने उक्त निर्णय लोकतान्त्रिक निर्णय भएको समेत दावी गरिन् । पार्टी एकता भएपछि बिचारको बहस, छलफल शून्य भयो । पद, सेवासुविधाको छलफल चल्न थाल्यो । बिचारबाट निर्देशित भएको पार्टी पद, पावरमा गएर अल्झियो, मन्त्री अर्यालले भनिन्, पद लोलुपहरुले चारैतिरबाट घेराबन्दी गरेर बस्नखानै नदिएपछि सम्माननीय प्रधानमन्त्री ज्यूले जनताको अदालतमा जाने निर्णय गर्नुपर्यो । जनताको अदालतमा जाने उक्त निर्णय लोकतान्त्रिक विधि हो । आम जनताले आशा भरोसा र विश्वास गरेको सबैभन्दा ठूलो पार्टी नेकपाभित्रैका ठूला नेताहरुले राष्ट्रपतिलाई महाअधियोग लगाउनेसम्मको तयारी गरी हस्ताक्षर गरेका कारण प्रतिनिधिसभाको विघटन गर्नुपर्ने स्थितीको सिर्जना भएको मन्त्री अर्यालले बताइन् । चारैतिर घेरेर ढोका थुनेर सास थुन्न थालेपछि मुसा पनि बाहिर आउन खोज्छ । जनताले ५ वर्षका निम्ति जनताले मत दिएका थिए । तर प्रधानमन्त्री ज्यूलाई बस्नखानै नदिएपछि । सरकारलाई काम गर्नै नदिएपछि यस्तो कदम चाल्नुपरेको हो ।"
"संसद् विघटन असंवैधानिक, निर्वाचनको घोषणा संवैधानिक : विमलेन्द्र निधि","जनकपुर : नेपाली कांग्रेसका उपसभापति विमलेन्द्र निधिले प्रधानमन्त्रीद्वारा गरिएको संसद् विघटन असंवैधानिक र निर्वाचनको घोषणा संवैधानिक भएको बताएका छन्। नेपाल प्रेस युनियन धनुषाद्वारा मंगलबार आयोजित पत्रकार सम्मेलनमा उपसभापति निधिले प्रधानमन्त्रीद्वारा भएको संसद् विघटनको निकास सर्वोच्च अदालतबाटै हुनेछ भने। 'प्रधानमन्त्रीद्वारा भएको असंवैधानिक घोषणा सन्दर्भमा कांग्रेसमा कुनै विवाद छैन', उनले भने, 'निर्वाचनको प्रसङ्ग असंवैधानिक नभए पनि अदालतबाट हुने निर्णय कांग्रेसलाई शिरोधार्य हुनेछ ।' उपसभापति निधिले सामान्यतया निर्वाचनको तयारी कुनै पनि दलले एक वर्षपूर्व नै गर्ने गरेको यथार्थलाई विवाद वा अनर्थका रूपमा लिन नहुने आग्रह गर्दै प्रधानमन्त्रीद्वारा संसद् विघटन सन्दर्भमा प्रयोग गरिएको धाराको उल्लेख असंवैधानिक भएको आरोप लगाए।"
"परराष्ट्रमन्त्री ज्ञवाली बिहीबार भारत जाने, उच्च नेतृत्वसँग छलफल","काठमाडौं : परराष्ट्रमन्त्री प्रदीप ज्ञवालीको तीन दिने भारत भ्रमणको मिति तय भएको छ। उनी माघ १ गते भारत जानेछन् । नेपालभारत संयुक्त आयोगको छैटौं बैठकमा सहभागी हुने नेपाली प्रतिनिधिमण्डलको नेतृत्व गर्दै ज्ञवाली भारत जान लागेका हुन् । नयाँ राजनीतिक घटनाक्रमपछि हुन लागेको परराष्ट्रमन्त्रीको यो भ्रमणलाई अर्थपूर्ण मानिएको छ। नक्सा प्रकरणपछि चिसिएको सम्बन्धलाई सुधार गर्न पछिल्ला दिनमा भारत सकारात्मक देखिएको छ। त्यही क्रममा भारतीय गुप्तचर संस्था 'रिसर्च एन्ड एनालाइसिस विङ'(रअ) का प्रमुख , भारतीय सेनाप्रमुख र विदेश सचिवबाट नेपाल भ्रमण भइसकेको छ।नेपालले नयाँ राजनीतिक नक्सा सार्वजनिक गरेपछि दुई देशबीचको सम्वाद र सम्बन्ध सहज हुन नसकिरहेका बेला भारतीय उच्च अधिकारीको यो शृखंलावद्ध काठमाडौं यात्राले सम्बन्ध सुधारको वातावरण बनाएको थियो। नेपालभारत संयुक्त आयोगको यसपटकको बैठकमा नेपालभारत द्वीपक्षीय सम्बन्धबारे छलफल हुने परराष्ट्र मन्त्रालयबाट जारी विज्ञप्तिमा उल्लेख छ । साथै बैठकमा व्यापार, पारवहन, ऊर्जा, सीमा, कोभिड१९ मा सहयोग, पूर्वाधार, आपसी सम्पर्क, लगानी, कृषि, पर्यटन, संस्कृतिलगायत विषयमा समेत छलफल हुनेछ । भ्रमणका क्रममा मन्त्री ज्ञवालीले भारतका उच्च पदाधिकारीहरूसँग समेत भेटघाट गर्ने विज्ञप्तिमा उल्लेख छ।नेपाली प्रतिनिधिमण्डलमा भारतका लागि नेपाली राजदूत, परराष्ट्र सचिव, स्वास्थ्य सचिवसहित उच्च सरकारी अधिकारीहरू समावेश छन् । परराष्ट्रमन्त्री ज्ञवाली माघ ३ गते स्वदेश फर्किने विज्ञप्तिमा उल्लेख छ ।"
संघीय संसदकै झल्को दिनेगरी सन्धिखर्क नगरपालिकाको हिउँदे अधिवेशन सम्पन्न,"सन्धिखर्क : अर्घाखाँचीको सन्धिखर्क नगरपालिकाले संघीय संसद भवनको झल्को दिनेगरी हिउँदे अधिवेशन सम्पन्न भएको छ। नगरपालिकाको हिउँदे अधिवेशन तथा आठौं नगरसभा अधिवेशन सम्पन्न भएको हो । संघीय संसदमा हिउँदे अधिवेशन गर्ने समयमा संसद विघटन भएपनि संघीय संसदकै झल्को दिनेगरी सन्धिखर्क नगरपालिकाको हिउँदे अधिबेशन सम्पन्न भएको हो । सभाहलमा नगर सभाका सदस्यहरु बसिरहेका थिए । त्यसैबेला नगरपालिकाका नगर प्रमुख कमल प्रसाद भुसाल ढोकाबाट भित्र छिर्दै थिए । ढोकाबाट भित्र छिर्दै गर्दा सबै नगर सभाका सदस्यहरु जुरुक्क उठे । एक छिनमा राष्ट्रियगान बज्न सुरु भयो । सबै नगरसभाका सदस्यहरु जुरुक्क उठेर राष्ट्रगान गाए । राष्ट्रगान सकिएपछि नगर सभा सुरु भएको भनेर नगर प्रमुख कमल प्रसाद भुसालले जानकारी गराए । उनले विभिन्न अनुसुची, प्रतिवेदन, कार्यविधि र प्रतिवेदनहरु नगर उपप्रमुख ठाकुर कुमार विक र नगर प्रवक्ता लिलाराम गौतमलाई विभिन्न विधेयक र प्रतिवेदन प्रस्तुत गर्न लगाएका थिए । आर्थिक ऐन २०७७ का अनुसचीका दररेट संशोधनमाथि छलफल , आर्थिक वर्ष २०७७।७८ को योजना तथा बजेट रकमान्तर , संशोधन तथा कर्मचारी सेवा सुविधा सम्बन्धी प्रतिवेदन, बेरुजु सम्बन्धी विवरण नगर उपप्रमुख ठाकुर कुमार बिकले प्रस्तुत गरेका थिए । नगर प्रवक्ता लिलाराम गौतमले कार्यपालिका निर्णयहरुको सारसंक्षेप प्रस्तुत गरेका थिए । प्रस्तुत गरेको प्रतिवेदन तथा विधेयकमा सुझाब राख्न नगरसभाका सदस्यलाई ३ मिनेटको समय उपलबध गराएर सबैको सर्बसहमतिमा विधेयक तथा संसोधनहरु पारित गर्दै अधिवेशन सम्पन्न भएको हो । हेर्दा लाग्थ्यो केन्द्रीय सांसद भवनमा प्रस्तुत गरेको नीति तथा कार्यक्रम हो । सनिधखर्क नगरपालिकाले सिंहदरवारको केन्द्रीय सांसद भवनको झल्को दिने गरी नीति तथा कार्यक्रम प्रस्तुत गर्दै हिउँदे अधिवेशन सम्पन्न गरेको प्रमुख प्रशासकीय अधिकृत कृष्ण प्रसाद सापकोटाले बताए । हिउँदे अधिवेशनको शून्य समयमा बोल्दै नगर सभाका सदस्यहरुले कृषि र पशुपालनलाई पहिलो प्राथमिकतामा कार्यक्रमहरु बनाउनुपर्ने, गरिब र विपन्नमुखी कार्यक्रममहरु सञ्चालन गर्नुपर्ने, सामुदायिक विद्यालयको गुणस्तर वृद्धि गर्न नयाँ कार्यक्रमहरु सञ्चालन गर्नुपर्ने, भौतिक विकासका काम मात्र नभइ सामाजिक विकासका कार्यक्रमहरु सञ्चालन गर्नुपर्नेलगायतका विषयमा नगर सभाको ध्यानाकर्षण गराएका थिए । शून्य समयमा नगर सभाका सदस्यहरु लक्ष्मण पराजुली, सुष्मा श्रेष्ठ, विष्णुप्रसाद आचार्य, दधिराम सोमै, देवी थापा, नरेन्द्र आचार्य, विष्णु प्रसाद भुसाल, सुमित्रा विक, सुमित्रा मुखीया, मिना सावत, उमेश अधिकारी, नारायण अर्याललगायतले आआफ्नो विचार राखेका थिए।"
अदालतको निर्णय स्वीकार्य हुन्छ : देउवा,"सिन्धुपाल्चोक : नेपाली कांग्रसका सभापति शेरबहादुर देउवाले अदालतको निर्णय स्वीकार्य हुने बताएका छन् । नेपाली कांग्रेस केन्द्रीय खेलकुद विभागले मगलबार कोमलमाया खड्ग बस्नेत स्मृति फुटबल प्रतियोगिताका समापन कार्यक्रमा बोल्दै सभापति देउवाले यस्तो बताएका हुन् । उनले संसद विगठन असंवैधानिक कदम भए पनि अदालतमा विचारधीन विषयमा बोल्नु उपयुक्त नहुने बताए । अदालतमा विचारधीन मुद्दामा जुलुश निकालेर यसो गर, उसो गर भन्न मिल्दैन, देउवाले भने, अदालतले संसद पुनस्र्थापना गर्यो भने कांग्रेसले सक्रियता साथ भाग लिन्छ, चुनावको निर्णय गरे चुनावमना भाग लिन्छ । अदालतको निर्णय प्रकृयामा राजनीतिक हस्तक्षप गर्न नहुने धारणा राख्दै देउवाले गाउँमा भएका कार्यक्रम चुनावको लागि पनि काम लाग्ने बताए । २२ गतेबाट सञ्चालित फुटबल प्रतियोगिताको मंगलबार भएको फाइनल खेलमा मेलम्ची नगरपालिकालाई १० गोल अन्तरले हराउँदै सुनकोशी गाउँपालिकाले उपाधि जितेको छ।"
पाँचखालमा बसको ठक्करबाट मोटरसाइकल चालकको मृत्यु,पाँचखाल: काभ्रेपलाञ्चोक जिल्लाको पाँचखालमा बसको ठक्करबाट एक मोटरसाइकल चालकको मृत्यु भएको छ । पाँचखाल नगरपालिकाको अरनिको राजमार्गमा भएको सवारी दुर्घटनामा मोटरसाइकल चालकको मृत्यु भएको प्रहरीले जनाएको छ । सिन्धुपाल्चोकको जलबिरेबाट काठमाडौंबाट आउँदै गरेको बा २ ख ६६०२ नम्बरको बसले बा ६ प ७८३४ मोटरसाइकललाई ठक्कर दिँदा मोटरसाइकल सवार पाँचखाल नगरपालिका३ का २५ वर्षीय दिवाकर भुजेलको मृत्यु भएको जिल्ला ट्राफिक प्रहरी कार्यालय काभ्रेका प्रमुख विशाल तामाङले जानकारी दिए ।
जनकपुरधाममा सार्वजनिक शौचालय अभावले समस्या,"जनकपुरधाम : जनकपुरधामका विभिन्न ठाउँमा सार्वजनिक शौचालय बनाउन थालेको बर्सौं भए पनि अझै सकिएको छैन । अर्कातिर भएका शौचालयको उचित व्यवस्थापन नहुँदा आगन्तुकले सास्ती खेप्नुपरेको छ । प्रदेश २ को अस्थायी राजधानीसमेत रहेको जनकपुरधाम ऐतिहासिक, धार्मिक तथा साँस्कृतिक सहर हो । भएका शौचालयको व्यवस्थापन नहुँदा जनकपुरधाम घुम्न आउनेहरू दिसापिसाब लाग्दा कठिनाइ हुने गरेको बताउँछन् । तिनको रेखदेख नहुँदा खण्डहर बनेका छन् । तत्कालीन जिल्ला विकास समिति (जिविस), नगरपालिका, बृहत्तर जनकपुर क्षेत्र विकास परिषद्लगायत निकायको संयुक्त लगानीमा सुविधासम्पन्न २६ कोठाको सार्वजनिक शौचालय निर्माणको सम्झौता भएको थियो । करिब २४ लाख रुपैयाँमा सम्झौता भए पनि अहिलेसम्म शौचालय बनेको छैन । निर्माणाधीन अवस्थामै शौचालय जीर्ण बनेको छ । शौचालयमा प्लास्टर, ढोका, झ्याल केही पनि लगाएको छैन । पानी, धारा केही छैन, स्थानीय सुशील कर्णले भने, कमसल इट्टा र निर्माण सामग्री प्रयोगले होला शौचालय प्रयोगमा नआउँदै भत्किन थालेको छ । जनकपुरधाम उपमहानगरपालिका४ स्थित गंगासागरको दक्षिण श्मशानघाट नजिकै बृहत्तर जनकपुर क्षेत्र विकास परिषद्ले ६ वर्षअघि ३१ लाख रुपैयाँको लागतमा शौचालय निर्माण गयो । तर रेखदेख नहुँदा उपयोग हुन नसकेको स्थानीय रामकेवल साहले बताए । प्रयोगमा नआएपछि केही वर्षयता केही मानिस शौचालयमा नै बस्न थालेका छन्, उनले भने, सार्वजनिक शौचालयको निजी प्रयोग भइरहेको छ । बाह्रबिघा रंगभूमि मैदानमा पनि त्यहाँ हुने धार्मिक मेला, महोत्सव मध्यनजर गर्दै आव ०६५६६ मा नै बनाउन थालिएको शौचालय अझैसम्म तयार भएको छैन । बाह्रबिघाको उत्तरपूर्व कुनामा भारतीय दूतावासको सहयोगमा बृहत्तर जनकपुर क्षेत्र बिकास परिषद्ले शौचालय निर्माण थालेको थियो । ३५ लाख रुपैयाँ लागतको उक्त शौचालय पनि बनाउन थालेको १० वर्षमा पनि सञ्चालनमा आउन सकेको छैन । बृहत्तर जनकपुर क्षेत्र बिकास परिषद्का प्रशासकीय अधिकृत चिरञ्जीवी ढुंगानाले भारतीय दूतावासको सहयोगमा बनेको शौचालय र बाह्रबिघामा सौन्दर्यीकरणमा अनियमितताको आशंकापछि अख्तियार दुरूपयोग अनुसन्धान आयोगले निर्माणसम्बन्धी फाइल हेरिरहेको हुँदा काम गर्न नसकेको बताए । कूल ७ करोडको बजेटमा बाह्रबिघा सौन्दर्यीकरण, गंगासागर घाटमा मास्क लाइट, पर्खाल, गेट, शौचालयलगायत अन्य निर्माणमा अख्तियारको छानबिनपछि भुक्तानी रोकिँदा ठेकेदारले हस्तान्तरण गरेको छैन, त्यसैले सबै अलपत्र छ, उनले भने ।"
मन्त्रीलाई आलुको श्रीपेच,"गुलरिया : लुम्बिनी प्रदेश भूमी व्यवस्था कृषि तथा सहकारी मन्त्रीलाई आलुको श्रीपेच लाएर स्वागत गरिएको छ । बर्दियाको गेरुवा गाउँपालिका जनकनगरस्थित संचालित होमस्टेमा पहिलो पटक पुगेकी मन्त्री आरती पौडेललाई होमस्टे संचालक युवतीले रैथाने आलु र काउलीबाट बनेको श्रीपेच लगाएर स्वागत गरेका हुन् । जनकनगर होमस्टेमा पाहुनालाई स्वागत गर्ने स्थानीय शैली निकै रमाइलो रहेको मन्त्री आरती पौडेलले बताएकी छिन् । होमस्टेलाई कृषिको माध्यमबाट उकास्न आफ्नो तर्फबाट सहयोग गर्ने उनले प्रतिवद्धता जनाएकी छन् । स्थानीय कृषि उत्पादनलाई बढाउँदै होमस्टेमा आउने पाहुनालाई स्थानीय उत्पादनका परिकार बनाएर सन्तुष्टि पार्न सक्नुपर्ने उनको भनाइ छ । युवाहरु रोजगार छैन भनेर विदेशीनुको साटो स्वदेशमै कृषि उद्यमका लागि तत्पर भए प्रदेश तथा स्थानीय सरकारले दरिलो सहयोग उपलब्ध गराउन तयार छन्, उनले भनिन् । बर्दिया जिल्ला लुम्बिनी प्रदेशकै कृषिको राजधानी भएकाले यहाँको कृषि क्षेत्रमा आमूल परिवर्तन ल्याउन प्रदेश सरकारले काम गरिरहेको उनको भनाइ छ । परिश्रम अभावमा कृषि कार्यका लागि लिइने अनुदानले उत्पादकत्व वृद्धि गराउन खासै नसकेको उनको भनाइ छ । प्रदेशका विभिन्न जिल्लामा अनुगमनका क्रममा कृषिमा अनुदान प्रथाले किसानलाई आशामुखी बनाएको अनुभव उनले सुनाइन् । कृषि क्षेत्रमा किसानको अथक परिश्रमले नै लक्ष्य हासिल गर्ने भएकाले सशक्त भएर उद्यमका रुपमा कृषि व्यवसाय गर्न युवालाई आग्रह गरिन् । गेरुवा गाउँपालिकाका अध्यक्ष जमान सिंह केसीले गेरुवा गाउँपालिका अन्नको भण्डार रहेकाले यहाँका किसानलाई खेतीतर्फ आर्कषण गर्ने कार्यक्रम पालिकाले अघि सारेको बताएका छन् । प्रदेश सरकारसँग सहकार्य गर्दै आगामी दिनमा थप कृषिका योजना अघि बढाउने गाउँपालिकाको लक्ष्य रहेको छ । हामीले किसानसँग हातेमालो गर्दै अनुदान पनि बाँडेका छौं । प्रर्याप्त अनुदान नभए पनि कृषि पेशामा लाग्ने किसानलाई हौसलाको काम भएको उनको भनाइ छ ।"
१० हजार घुस लिएको आरोपमा हवल्दार पक्राउ,दमौली : हिरासतको व्यक्ति छुटाउन १० हजार रुपैयाँ घुस लिएको भन्दै अख्तियारले ईलाका प्रहरी कार्यालय बेलचौताराको महिला तथा बालबालिका सेवा केन्द्रमा कार्यरत प्रहरी हवल्दार शान्ति भण्डारीलाई नियन्त्रणमा लिएको छ । अख्तियार दुरुपयोग अनुसन्धान कार्यालय पोखराबाट आएको टोलीले नगद लिनासाथ उनलाई नियन्त्रणमा लिएको सूचना अधिकारी मेघनाथ रिजालले जानकारी दिए । सवारी दुर्घटना सम्बन्धी घटनामा अनुसन्धानका लागि प्रहरी नियन्त्रणमा रहेका व्यक्ति छुटाउन घुस मागेको उजूरी तथा गोप्य सूचनाका आधारमा सेवाकेन्द्र परिसरबाटै उनलाई पक्रिएको अख्तियारले जनाएको छ । रकम लिनासाथ घटनास्थल पुगेको टोलीले नियन्त्रणमा लिएर हवल्दार भण्डारीलाई थप अनुसन्धानका लागि पोखरा लगेको उनले जानकारी दिए ।
माघीमा मघौटा नृत्य,"नेपालगन्ज : थारु समुदायको सबैभन्दा ठूलो पर्व माघीको अवसरमा मंगलबार नेपालगन्जमा माघी मिलन कार्यक्रम गरिएको छ । थारु कल्याणकारिणी सभा नगरसभा नेपालगन्जले थारु सम्वत् २६४४ को अवसरमा शुभकामना आदानप्रदान कार्यक्रम आयोजना गरेको हो । कार्यक्रममा नेपालगन्ज उपमहानगरपालिका प्रमुख डाधवल शम्शेर राणा, कोहलपुर नगरपालिका उपप्रमुख सञ्जुकुमारी चौधरीलगायतले माघीको शुभकामना दिएका थिए । कार्यक्रममा थारु किशोरकिशोरीले मघौटा नृत्य प्रस्तुत गरेका थिए । सोही अवसरमा इन्ट्रीग्रीटी आइकन२०२० को टप५ मा पुगेकी नेपालगन्ज१ की आरती थारुलाई सम्मान गरिएको थियो।"
कक्षा ११ र १२ मा नयाँ पाठ्यक्रमअनुसार पढाइ हुने,काठमाडौं : कक्षा ११ र १२ मा नयाँ पाठ्यक्रमअनुसार पढाइ हुने भएको छ। न्यायाधीश तेजबहादुर केसी र प्रकाशकुमार ढुंगानाको मंगलबारको संयुक्त इजलासले नयाँ पाठयक्रम लागू नगर्न भन्दै परेको रिट खारेज गरिदिएपछि नयाँ पाठ्यक्रम लागू गर्न बाटो खुलेको हो। अब कक्षा ११ र १२ मा ६ विषय पढाइ हुने भएका छन्। हालसम्म ५ वटा विषय मात्रै पढाइ हुँदै आएको थियो। नयाँ पाठ्यक्रम लागु गर्न नहुने भन्दै भागवत अर्याललगायत सातजनाले पाठ्यक्रम विकास केन्द्र भक्तपुरलगायतलाई विपक्षी बनाएर सर्वोच्च अदालतमा रिट दायर गरेका थिए ।
जातीय छुवाछुत मुद्दामा फरार दुई जना ९ वर्षपछि पक्राउ,दैलेख : दैलेख जिल्ला अदालतले जातीय छुवाछुत तथा भेदभाव मुद्दामा कैद र जरिवाना सजाय सुनाएका फरार दुई जनालाई प्रहरीले पक्राउ गरेको छ । पक्राउ पर्नेमा जिल्लाको भगवतीमाई गाउँपालिका ४ जगनाथका ५४ वर्षीय चक्रबहादुर शाही र सोही ठाउँका ३१ वर्षीय केशवबहादुर शाही रहेको जिल्ला प्रहरी कार्यालय दैलेखले जनाएको छ । प्रहरीका अनुसार उनीहरुलाई ९ वर्षपछि पक्राउ गरिएको हो । दैलेख जिल्ला अदालतको २०६८ मंसिर १४ गतेको फैसला अनुसार उनीहरुलाई जातीय छुवाछुत तथा भेदभाव मुद्दामा ८ महिना कैद र जरिवाना सजाय तोकिएको थियो । प्रहरीका अनुसार पक्राउ परेका दुई जनालाई कैद र जरिवाना भुक्तानीका लागि अदालतमा पेश गरिएको छ ।
सिटी सफारी दुर्घटनामा वृद्धाको मृत्यु,विराटनगर : विराटनगर महानगरपालिका६ सरोचीयामा मंगलबार दिउँसो भएको सिटी सफारी दुर्घटनामा परेर एक वृद्धा महिलाको मृत्यु भएको छ । दुर्घटनामा विराटनगर१६ की ६८ वर्षीया वृद्धा प्रभा पोखरेलको ज्यान गएको हो । मोरङ प्रहरीका प्रवक्ता डीएसपी मानबहादुर राईकाअनुसार दुर्घटनामा परेर गम्भीर घाइते भएकी पोखरेलको उपचारका क्रममा दिउँसो १:३० बजेतिर न्युरो अस्पतालमा मृत्यु भयो ।सडकमा तीव्र गतिमा गुडिरहेको मोटरसाइकलाई बचाउने क्रममा सिटी सफारी दिउँसो १ बजेतिर पल्टिएर खाल्डोमा परेको प्रहरीले जनाएको छ । त्यस क्रममा सफारीमा यात्रा गरिरहेकी वृद्धा घाइते भएकी थिइन् । प्रहरीले सफारी चालक सुनसरीको बर्जु गाउँपालिका२ का ३० वर्षीय कृष्णकुमार साहलाई नियन्त्रणमा लिएर घटनाको अनुसन्धान सुरु गरिएको जनाएको छ ।
"मनाङमा आगलागी, डेढ महिनासम्म निभेन आगो","मनाङ : हिमाली जिल्ला मनाङको चामे गाउँपालिका२ थानचोकको वनबाट मङ्सिर ११ देखि सुरु भएको आगो अझै नियन्त्रणमा आउन सकेको छैन। सल्लोको जङ्गल, सुकेका पातपतिङ्गर अनि निगालोको झाडीमा फैलिएको आगलागी नियन्त्रणबाहिर नै छ। हाल यो आगलागी नासो गाउँपालिका८ ताचैसम्म पुगेको छ। आगलागीबाट हालसम्म कुनै मानवीय क्षति भएको छैन। तर जडीबुटी र वन्यजन्तुमा कति असर पर्यो भन्ने लेखाजोखा छैन। आगलागी भएको क्षेत्र लमजुङको सदरमुकाम बेँसीशहरबाट ५५ किलोमिटर र सदरमुकाम चामेबाट डेढ घण्टाको दूरीमा पर्दछ। प्रशासनले आगो नियन्त्रणमा तदारुकता नदेखाउँदा हजारौँ हेक्टर जङ्गल डढेलोले सखाप बनाएको छ। यो क्षेत्र अन्नपूर्ण संरक्षण क्षेत्र ९एक्याप० को संरक्षणमा रहेको छ। मनाङका प्रमुख जिल्ला अधिकारी विष्णु लामिछानेले सुरक्षा समितिसँगको समन्वयमा नियन्त्रणको प्रयास भइरहेको बताउनुभयो। 'हाम्रो प्रयत्न छ। हामी नियन्त्रणको प्रयास गरिरहेका छौँ। मानवले गर्न सक्नेसम्म जति हामी गर्छौं। मानव बस्तीसम्म आउन नदिने हाम्रो प्रयास हुनेछ', उनले भने, 'अन्तिम अवस्थामा हेलिकोप्टरसम्मको प्रयोग पनि हुनसक्छ।' अर्का स्थानीय तथा यस क्षेत्रका सिएमसीका अध्यक्ष याद घलेले हिमाली क्षेत्रको जङ्गलमा लामो समयदेखि लागेको आगोबाट महत्वपूर्ण जडीबुटी र वन्यजन्तु लोप भएको बताए। 'प्रशासन र जनप्रतिनिधिले पनि सहयोग गरेनन्, छिमेकी पनि मुकदर्शक बने', उनले भने। आगलागी भएको क्षेत्र जङ्गलमा थार, घोरल, कस्तुरी, मृग, हिउँचितुवा जस्ता वन्यजन्तु र पाँचऔँले, निरमसी, कुट्की, पदमचाल, यार्सागुम्बालगायत जडीबुटी पाउने गरिन्छ। आगलागी फैलँदै जाँदा नजिकैको ताचै गाउँ जोखिममा परेको छ। ताचैमा ६० घरपरिवारको बसोबास रहँदै आएको छ। डेढ महिनामा मात्र प्रशासनको उपस्थिति देखिएको छ। स्थानीयवासीले हारगुहार गर्दासमेत प्रशासनले नसुनेको बताउँछन्। सोमबार मात्र प्रजिअ, नेपाली सेना, सशस्त्र प्रहरी बल, नेपाल प्रहरी र एक्यापका प्रतिनिधि आगलागी भएको क्षेत्रमा पुगेको छ। आगलागीले मानव बस्ती जोखिममा पर्ने अवस्था आएपछि मात्र प्रशासनले आफ्नो उपस्थिति देखाएको हो। स्रोतसाधन अभाव स्रोतसाधन अभाव र भौगोलिक विकटताले आगो नियन्त्रणमा चुनौती थपिएको छ। स्थानीयवासी र सुरक्षा निकायले स्याउलाको प्रयोग गरेर आगो नियन्त्रणको प्रयास गरिरहेका छन्। यसबाहेक सुरक्षा निकायसँग रहेको सामान्य साधनबाहेक अरू केही छैनन्। जसले आगो नियन्त्रणमा चुनौती थपेको छ। किन हुन्छ आगलागी आगलागीका कारण महत्वपूर्ण जडीबुटी र वन्यजन्तु लोप हुने अवस्था आउँदा जैविक विविधतालाई समेत असर पर्ने देखिएको छ। अन्नपूर्ण संरक्षण क्षेत्र (एक्याप) का जिल्ला प्रमुख लेखनाथ गौतमले आगलागीबाट जैविक विविधतामा गम्भीर असर पुर्याउने बताए। हिमाली क्षेत्रमा लामो समयसम्म लागेको आगोले वनस्पति र वन्यजन्तु लोप हुन्छन्। यसले जैविक विविधतालाई असर पार्छ उनको भनाइ छ। हिमाली जङ्गलमा आगलागी हुनुमा जङ्गली जनावरको चोरीशिकारी, गुच्चीच्याउर नयाँ घाँसका लागि आगलागी हुने गर्छ।"
साँढेले हानेर वृद्धाको मृत्यु,राजविराज : सडकमा छाडा छाडिएको साँढेको आक्रमणमा परी एक वृद्धाको मृत्यु भएको छ। छिन्नमस्ता गाउँपालिका२ मोहनपुरस्थित घरमा मृतक ८० वर्षीया दुर्गीदेवी साहको शव राखिएको जानकारी पाएको प्रहरी भर्खरै घटनास्थल पुगेको छ। प्रहरीको टोलीले प्रारम्भिक अनुसन्धान कार्य गरी शव पोष्टमार्टमका लागि राजविराज ल्याउने तयारी गरिरहेको जनाएको छ। आफ्नै घर अगाडि बाटोमा हिंडीरहेकी वृद्धालाई मङ्गलबार राति ९ बजे साँढेले पछाडिबाट आक्रमण गर्दा घाइते भएको र उपचारका लागि ल्याउने क्रममा मृत्यु भएको डिएसपी भुवनेश्वरप्रसाद साहले बताए।
तीन सुरुङ मार्ग निर्माणका लागि बोलपत्र आह्वान हुँदै,काठमाडौं : वाग्मती प्रदेशका भौतिक पूर्वाधार तथा विकासमन्त्री रामेश्वर फुयाँलले प्रदेश राजधानी हेटौँडाबाट सङ्घीय राजधानी काठमाडौँ जोड्नेसहित तीन सुरुङ मार्ग निर्माणका लागि बोलपत्र आह्वान गर्न लागिएको बताएका छन्। हेटौँडावीरगञ्ज सडकखण्डमा पर्ने चुरियामाई मन्दिर परिसरमा रहेको १०४ वर्ष पुरानो २०० मिटर सुरुङ मार्ग निरीक्षणका क्रममा उनले सो जानकारी दिएका हुन्। मन्त्री फुयाँलले काठमाडौँको बूढानीलकण्ड र गोकर्णेश्वरबालुवाताल तथा मकवानपुरको भीमफेदीकुलेखानी पोष्टबहादुर बोगटी सुरुङ मार्ग निर्माणका लागि बजेट विनियोजित गरिसकेको बताए। उनले भौतिक पूर्वाधार तथा विकास मन्त्रालयले तीनै सुरुङ मार्ग निर्माणका लागि बोलपत्र आह्वान गर्ने क्रममा कानूनी प्रक्रिया पूरा गरिरहेको र केही दिनभित्रै सूचना प्रकाशित गरिने जानकारी दिए। मन्त्री फुयाँलले प्रदेशका जनतामा विकासप्रतिको भरोसा दिलाउन इञ्जिनीयर प्राविधिकलाई इमान्दारीका साथ काम गर्न निर्देशन दिए। उनले भौतिक पूर्वाधार तथा विकास मन्त्रालयद्वारा केही दिनअघि पदपूर्तिको लागि दिइएको प्रयोगात्मक परीक्षामा उत्तीर्ण भएका २२ इन्जिनीयरलाई स्वागत गरे। मन्त्री फुयाँलले हेटौँडा उपमहानगरपालिका१५ स्थित राणाकालमा निर्मित १०४ वर्षीय पुरानो सुरुङ मार्गको स्थलगत अवलोकन गरेका थिए। यसै आर्थिक वर्षभित्र उक्त पुराना सुरुङमार्गलाई सञ्चालन गर्न सम्भाव्यता प्राविधिक सर्वेक्षण भइरहेको भौतिक पूर्वाधार मन्त्रालयले जनाएको छ।
रित्तै फर्कियो लाइसेन्सको लाम,"काठमाडौं : सवारी लाइसेन्सका लागि सोमबार यातायत कार्यालयले तोकेका केन्द्रमा जुटेका सयौं सर्वसाधारण घण्टौं लाम लागेर रित्तै फर्किए। कारण थियो ट्राफिकका प्रतिनिधि गएनन्। नजानुको कारण थियो सडकका नाराजुलुसको व्यवस्थापन। सडक आन्दोलनको मार अन्ततः सर्वसाधारणमै गएर ठोक्किन्छ भन्ने यो प्रतिनिधि घटना हो। ट्राफिक प्रहरी जान नसक्दा राजधानीका ३ ठाउँ (चाबहिल, जगाती र ठूलो भर्याङ) मा सोमबारको लाइसेन्सको लिखित र प्रयोगात्मक परीक्षा रोक्नु पर्यो। एकान्तकुनामा मात्र अलि ढिला गरी परीक्षा लिइयो। कार्यालयले सोमबार बिहान ११ बजेका लागि परीक्षार्थीलाई बोलाएको थियो। निर्धारित समयमा लिखित परीक्षाका लागि यातायात व्यवस्था कार्यालयका कर्मचारी र परीक्षार्थी पनि आएका थिए। तर सबै कुरा तयारी भइसक्दा पनि ट्राफिक महाशाखाको प्रतिनिधि टोली आइपुगेन। ११ बजेको परीक्षा तर साढे १२ सम्म अन्योलमा रहेको थियो। साढे १२ मा भने ट्राफिक प्रहरीले परीक्षा पारदर्शी बनाउन लिखित र प्रयोगात्मक परीक्षामा सीसी फुटेजको व्यवस्था गर्न अनुरोध गरेको पत्र पठाएको थियो। तर त्यसमा पनि परीक्षामा उपस्थित हुने, नहुने भन्ने खुलाएको थिएन । त्यसपछि सम्पर्क गर्दा ट्राफिक प्रहरी कार्यालयले उपस्थित हुन नसक्ने कुरा जानकारी गराएको थियो। ट्राफिक प्रहरीको असहयोगले परीक्षा सञ्चालन गर्न नसकिएको यातायात व्यवस्था कार्यालय चाबहिलका अधिकृत सुदीप रेग्मीले बताए। हामीले ट्राफिक महाशाखालाई अघिल्लै दिन सूचना गर्छौं, उनले भने, तर उहाँहरूले आज आइदिनु भएन, कुनै खबर पनि भएन। हिजोसम्म सञ्चालन गरिरहेको परीक्षा आज सञ्चालन गर्न सकिएन। तर ट्राफिक प्रहरी महाशाखाका प्रमुख एसएसपी जनक भट्टराईले यातायात कार्यालयमा उपस्थित हुन नसक्ने अघिल्लो दिनै जानकारी गराएको बताए। हामीले लिखित रूपमा त केही पनि पठाएका थिएनौं, एसएसपी भट्टराईले भने, तर सडकमा जुलुस र र्यालीको व्यवस्थापन गर्न जनशक्तिको कमी भएकाले हिजै यातायात कार्यालयका प्रमुखलाई जानकारी गराएका थियौं। यातायात व्यवस्थापन ऐन, २०४९ अनुसार सवारी चालक अनुमतिपत्र परीक्षाका लागि तीन सदस्य समितिको व्यवस्था गरिएको छ। समितिमा अध्यक्ष यातायात व्यवस्था कार्यालयका प्रमुख हुन्छन्। अध्यक्षबाहेक एक जना प्राविधिक कर्मचारी र एकजना ट्राफिक प्रहरीको प्रतिनिधि बस्ने प्रावधान छ। समितिमा एकजनाको अनुपस्थितिमा परीक्षा गराउन नसकिने भएकाले परीक्षा सञ्चालन हुन नसकेको हो। परीक्षा दिन आउने परीक्षार्थीलाई परीक्षा दिन बोलाएर नलिँदा उनीहरू आक्रोशित बनेका थिए। सेवाग्राहीले केही समय नाराबाजीसमेत गरे। सेवाग्राहीलाई बोलाएर यसरी बिना पूर्वसूचना परीक्षा स्थगित गराउनु यातायात र ट्राफिक प्रहरीको लापरबाही हो, बिहान ११ बजेबाट परीक्षा दिन बसेका प्रदीप बस्नेतले भने, सबै काम छाडेर परीक्षा दिन आएको थिएँ। समय नि बर्बाद भयो। काम पनि भएन। अब कहिले हुने हो त्यो नि थाहा छैन।"
"अन्तरजातीय प्रेम : अनि, झोसे बुवाआमाले आगो","वीरगन्ज : कक्षा ९ मा पढ्दै गरेकी मानाकुमारी साह १५औं वसन्त पार गरेर १६औं वर्षमा लागेकी थिइन्। पढेलेखेर आफैंले रोजेको जीवनसाथीसँग हाँसीखुसी जीवन बिताउने रहर थियो उनको। तर, त्यही रहर उनको जीवनलीला सिध्याउने कारण बन्यो। कथित तल्लो जातको केटासँग नजिकिएको आशंकामा बुवाआमाले छोरी मानाकुमारीको घरभित्रै जलाएर बीभत्स हत्या गरेको रहस्य खुलेको छ। पर्साको बहुदरामाई नगरपालिका८ रामनगरी गाउँका मनबोध साहको घरमा गत कात्तिक २९ गते लक्ष्मीपूजाका दिन आगलागी भयो। आगलागीमा जलेको घरभित्र मानाकुमारीको शव पनि जलेको अवस्थामा भेटिएको थियो। त्यसबेला बुवाआमाले छोरी निदाएकै अवस्थामा घरमा आगो लागेकाले बचाउन नसकेको बताएका थिए। तर, घटनास्थलमा पुगेका प्रहरी अधिकृतले घरमा भएको आगलागी र मानाकुमारीको शवको प्रृकति शंकास्पद देखेपछि अनुसन्धान अगाडि बढाएका थिए। अनुसन्धानका क्रममा आफूहरूले मन नपराएको गाउँकै युवकसँग सम्बन्ध बनाएको निहुँमा बुवाअमाले नै छोरी मानाकुमारीलाई घरभित्रै जलाएर हत्या गरेको वास्तविकता खुलेको इलाका प्रहरी कार्यालय पर्साका प्रहरी निरीक्षक दीपक थापाले बताए। थापाका अनुसार, अनुसन्धानका क्रममा छोरीसँगै सुत्ने गरेकी आमा लालमती देवी सकुशल रहेको तर, छोरीको उद्धारका लागि कसैले प्रयास नगरेको पत्ता लागेको थियो। त्यसपछि प्रहरीलाई आशंका लागेर अनुसन्धान गर्दै जाँदा उक्त रहस्य खुलेको प्रहरी निरीक्षक थापाले बताए। थापाले भने, घटनास्थलमा पुगेर हेर्दा खाटमात्रै जलेको देखियो। फुसका घरका खम्बाहरू हेर्दा माथिबाट आगो लागेजस्तो देखिन्थ्यो। घटना शंकास्पद लागेपछि अनुसन्धान सुरु गर्यौं। छोरीसँगै सुत्ने गरेकी आमा लालमतीदेवी सकुशल थिइन्, छोरीको उद्धारका लागि कसैले प्रयास नगरेको बुझेपछि प्रहरीको आशंकामा बल पुग्यो। मृतक मानाकी भाउजू मनीषा देवीले पनि नन्दलाई सासू लालमतीले आगोमा जलाएर फुसको छानामा समेत आगो लगाई झुटो नाटक गरेको बयान प्रहरीलाई एक महिनापछि दिएकी थिइन् । हत्याको आरोपितमध्येकी लालमतीलाई पक्राउ गरी थप अनुसन्धान गर्दा अन्तरजातीय केटासँग नजिकिएकाले श्रीमाने मनबोधसँग रायसल्लाह गरेरै छोरीलाई जलाएको लालमतीले स्वीकारेको प्रहरी निरीक्षक थापाले बताए। हत्याका आरोपित मृतकका बुवा मनबोध भने फरार छन्। घटनाको अनुसन्धानमा परेका अन्य व्यक्तिहरू प्नि फरार छन्। उनीहरूको खोजी भइरहेको प्रहरी निरीक्षक थापाले जानकारी दिए। मानाकुमारी, रामनगरी गाउँकै बोर्डिङ स्कुलमा कक्षा ९ मा पढ्थिन्। उनलाई त्यही बोर्डिङमा पढाउने शिक्षक रामबाबु चमारले घरमा आएर ट्युसन पढाउने गर्थे। छिमेकका युवक नगिना साह मानाकुमारीको घरमा दिनहुँ भैंसीको दूध लिन आउँथे। केही दिनदेखि मानाकुमारी कसैलाई थाहा नदिई रातिको समयमा घरबाट सुटुक्क निस्किन थालेकी थिइन्। आमा लालमतीले छोरी रातिराति खुसुक्क निस्कने गरेको कुरा थाहा पाइन्। उनलाई छोरीको यो गतिविधि पटक्कै मन परेको थिएन। छिमेकको नगिना र ट्युसन पढाउन घरमा आउने रामबाबुसँग छोरीको केही न केही गलत सम्बन्ध छ भन्ने उनलाई शंका भएको थियो। कात्तिक २७ गते धनतेरशका दिन किनमेल गर्न भन्दै मानाकुमारी आमासँग एक हजार रुपैयाँ मागेर पोखरिया बजार गएकी थिइन्। बजारबाट फर्किंदा मानाकुमारीले लुगा कपडा, शृंगारका सामानहरू किनेर ल्याएको देख्दा आमा लालमतीले एक हजारमा यति धेरै सामान कसरी किनिस् भनेर प्रश्न गरेकी थिइन्। जवाफमा उनले छिमेकी नगिनासँगै आफू बजार गएको र उनैसँग एक हजार सापटी मागेर सामानहरू किनेको आमालाई बताएकी थिइन्। त्यसैको निहुँमा आमाबुवा दुवैले छोरीलाई कुटपिट गरेका थिए। गत कात्तिक २९ गते बेलुकी ६ बजेतिर परिवारका सबै जना घरमा लक्ष्मीपूजा र दीपावली गरी खाना खाएर करिब ८ बजे सुत्न आआफ्नो बिछ्यौनामा गएका थिए। मानाकुमारी पनि निदाइन्। त्यहीबेला आमा लालमती र बुवा मनबोधले छोरीले परिवारको इज्जतसँग खेलवाड गरेर समाजमा मुख देखाउन नसक्ने अवस्था आएको भन्दै आगो लगाएर मारिदिने सल्लाह गरे। त्यसपछि आमा लालमतीले निदाइसकेकी छोरीको लुगाकपडामा मट्टीतेल छर्किएर आगो लगाइदिइन्। आमा लालमतीले घरमा आगो लागेजस्तो देखाउन फुसको छानामा समेत आगो लगाइन्। त्यसपछि आफूहरू बाहिर निस्किएर बाहिरबाट ढोका बन्द गरिदिएको प्रहरीको बयानमा स्वयं आमा लालमतीले बताएकी छन्। बुहारी मनीषाले आगो निभाउन खोज्दा लालमतीले गाली गरेर धपाइदिएकी थिइन्। छिमेकबाट नगिना आएर आगो निभाउन खोज्दा आफूले बाँसको भाटाले उनको टाउकोमा हानेर आगो निभाउन नदिएको बयान पनि लालमतीले दिएकी छन्। पछि भने छिमेका अरू मानिसहरू आएर घरमा लागेको आगो निभाएका थिए।"
महिलाको हत्या आरोपित युवक थुनामा,"राजविराज: पोखरीमा माछा मारेको विषयमा उत्पन्न विवादपछि हत्या गरेको आरोपमा २२ वर्षीय युवक कारगारमा थुनामा परेका छन् । सप्तरी जिल्ला अदालतको आदेशमा बोदे बर्साइन नगरपालिका३ कुश्महारका २२ वर्षीय रबितकुमार मण्डल पुर्पक्षका लागि राजविराज कारागारमा थुनामा परेका हुन् । पक्राउ परेका अन्य आरोपितहरु सोही ठाउँका शिवचरण मण्डल, सुरेन्द्र मण्डल विजय मण्डल जनही ५० हजार धरौटी राखी तारेखमा रिहा भएका छन् । आरोपितमध्ये घटना लगत्तै पक्राउ परेका थिए । नगरपालिकाले टेण्डर लगाएको सार्वजनिक पोखरीमा माछा मारेको विषयमा मङ्सिर २८ गते राति भएको झडपमा कुश्महारकी ४० वर्षीया गंगीयादेबी मण्डलको मृत्यु भएको थियो । आरोपितहरुसहित समतलाल चौधरी, रामदेव मण्डल, देवकुमार मण्डल, सत्यनारायण मण्डल र रामअशिष मण्डलले हत्या गरेको भन्दै मृतकका जेठाजु जोगिन्द्र मण्डलले इलाका प्रहरी कार्यालय कडरबोनामा उजुरी दर्ता गरेका छन् । पक्राउ नपरेका समत, रामदेव, देवकुमार, सत्यनारायण र रामअशिषका हकमा अदालतले वारेण्टसहितको म्यादी पुर्जी जारी गरेको छ । जोगिन्द्रका अनुसार लाठी, कोदालो र धारिलो घरेलु हतियारसहित आएका आरोपित समूहले आक्रमण गरी हत्या गरेका हुन् । बीचबचाउ गर्न गएका मृतक पक्षका जयनारायण मण्डल, धिरज मण्डल, सोबिन्द्र मण्डल र जोगिन्द्र स्वयम घाइते भएको उनले बताए । शवको पोस्टमार्टम मङ्सिर २९ गते रामप्रसाद शारदा उमाप्रसाद मुरारका अस्पताल लहानमा भयो ।"
जोखिम भत्ता नपाएपछि अस्पतालको सेवा ठप्प पारेर आन्दोलनमा,"वीरगन्ज : कोभिड १९ महामारीमा खटिए बापतको जोखिम भत्ता नपाएपछि बाराको कलैयास्थित जिल्ला अस्पतालका स्वास्थ्यकर्मी र कर्मचारी आन्दोलित भएका छन् । उनीहरुले मङगलबारदेखि अस्पतालमा धर्ना दिँदै आकस्मिक उपचार बाहेकका अन्य सबै सेवा बन्द गरेका छन् । सरकारले कोभिड १९ महामारीको समयमा फ्रन्टलाइनमा खटिने स्वास्थ्यकर्मी ,चिकित्सकलाई जोखिम भत्ता दिने निर्णय गरिसकेको छ । सरकारले बैशाखमा जारी गरेको कोभिड १९ महामारीमा कोभिड संक्रमितको उपचारमा संलग्न जनशक्तिको जोखिम भत्ता व्यवस्थापन निर्देशिका अनुसार कोभिड महामारीमा फ्रन्टलाइनमा खटिएका चिकित्सक, स्वास्थ्यकर्मी, प्रयोगशालाकर्मी, सफाइकर्मीलाई तलबको केही प्रतिशत जोखिम भत्ता दिइने भनिएको छ । तर कलैया जिल्ला अस्पतालका स्वस्थ्यकर्मी, चिकित्सक र कर्मचारी गरी उक्त जोखिम भता नपाएपछि धर्ना र अस्पतालका सेवा ठप्प गरेर आन्दोलन सुरु हुन् । अस्पताल प्रशासनको आलटाल र लापरवाहीका कारण कोभिड १९ मा खटे बापतको जोखिम भता अहिलेसम्म पनि नपाएकाले अस्पतालमा आकस्मिक बाहेकका सेवा बन्द गरेर आन्दोलन सुरु गरेको उनीहरुले बताएका छन् । पटकपटक अस्पताल प्रशासनलाई जोखिम भता उपलब्ध गराइदिन हारगुहार गरेपनि अस्पतालले चाँसो नदेखाएकाले बाध्य भएर आन्दोलनमा उत्रिएको कलैया अस्पतालको आकस्मिक कक्षमा कार्यरत डारविरोशन गुप्ताले बताए । उनका अनुसार अस्पताल प्रशासन ,अस्पतालका मेडिकल सुपरिडेन्ट र अस्पताल विकास समितिको लापरवाहीका कारण जोखिम भता हालसम्म स्वास्थ्यकर्मी र कर्मचारीले पाउन नसकेका हुन् । उनले भने , भत्ताका लागि हामीले पटक पटक मौखिक आग्रह सम्बन्धित निकायमा गरेका थियौं, पुष २६ गते लिखित ज्ञापनपत्र नै मेसुलाई बुझाएका थियौ , तर हाम्रो मागको सुनुवाइ भएन अनि बाध्य भएर अब आन्दोलनमै उत्रिएका हौं।' जोखिम भत्ता नपाएसम्म अस्पतालको सेवा ठप्प पारेर आन्दोलनलाइ जारी राख्ने उनले बताए । आन्दोलनरत स्वास्थ्यकर्मी र कर्मचारीका अनुसार कोभिड जोखिम भत्ता बापत उनीहरुले करिब ९० लाख रुपैयाँ पाउनुपर्ने बताएका छन्। कलैया जिल्ला अस्पतालका मेडिकल सुपरिडेन्ट डा सुनिल कुशवाहाले भने जोखिम भताको रकम मन्त्रालयबाटै नआएकाले वितरण गर्न नसकिएको बताए । उनले भने, ' म पनि भर्खर सरुवा भएर यहा आएको छु , अहिलेसम्म माथिल्लो निकायबाट भत्ताको रकम आएको छैन, अब यसबारेमा पहल गर्छु । बाराका प्रमुख जिल्ला अधिकारी दिपकराज नेपालले भने कोभिड महामारीमा खटिएका अस्पतालका स्वास्थ्यकर्मी , चिकित्सक र कर्मचारीलाई कुन आधारमा कतिको दरले जोखिम भत्ता दिने भन्नेबारे अस्पताल नै जिम्मेवार भएको बताए । अस्पतालका स्वास्थ्यकर्मी र कर्मचारी भत्ताको भाग माग गर्दै आन्दोलनमा उत्रिएकाले यस विषयमा बुझ्ने काम सुरु गरिएको उनले बताए ।"
चोरीको मोटरसाइकलसहित दुईजना पक्राउ,काठमाडौं : चोरोको मोटरसाइकलसहित दुईजनालाई प्रहरीले पक्राउ गरेको छ। चन्द्रागिरी नगरपालिका २ नागढुंगाबाट धादिङ गल्छी गाउँपालिकाका २७ वर्षीय विजय तामाङ र र १८ वर्षीय आइतराज तामाङलाई मोटरसाइकलसहित पक्राउ गरेको हो। गोप्य सूचनाको आधारमा प्रहरीले उनीहरुलाई पक्राउ गरेको ट्राफिक प्रमुख प्रहरी वरिष्ठ उपरीक्षक जनक भट्टले जानकारी दिए। केही दिनअघि किर्तिपुर नगरपालिका ७ बस्ने पुण्य महर्जनले चोभारबाट मोटरसाइकल हराएको ट्राफिक महाशाखामा निवेदन दिएका थिए। निवेदनका आधारमा खोजतलास गर्दा मोटरसाइकलसहित उनीहरु पक्राउ परेका हुन्। दुवैजनालाई आवश्यक कारवाहीका लागि महानगरीय प्रहरी वृत्त किर्तिपुर पठाइएको प्रहरीले जनाएको छ।
"बिहीबारसम्म हल्का वर्षाको सम्भावना, चिसो बढ्ने","काठमाडौं : स्थानीय वायुको प्रभावले आगामी तीन दिन देशका अधिकांश स्थानमा आंशिकदेखि सामान्य बदली हुने भएको छ। आगामी बिहीबारसम्म प्रदेश नं १, २, वाग्मती र गण्डकी प्रदेशमा आंशिकदेखि सामान्य बदली रही केही स्थानमा हल्का वर्षासमेतको सम्भावना छ। देशभर सोमबारसम्म मौसम सफा भई राम्रोसँग घाम लागेकाले अपराह्न अधिकतम तापक्रम वृद्धि भई गर्मी महसुस भएको थियो। अब स्थानीय वायुको प्रभावले अपराह्न अधिकतम तापक्रम कम भई चिसो अनुभव हुने जल तथा मौसम विज्ञान विभागले जनाएको छ। तत्कालै ठूलो पानी पर्ने सम्भावना भने नरहेको मौसमविद् प्रतिभा मानन्धरले बताए। पानी पार्ने उल्लेखनीय मौसमी प्रणाली देशभर नै नरहेको विभागले जनाएको छ। काठमाडौँ उपत्यकाको सोमबारको अधिकतम तापक्रम २३ दशकमव ७ डिग्री रहेकामा आज २१ दशमलव ८ डिग्री सेल्सियस छ। हाल देशको पहाडी भूभागमा आंशिक बदली छ। प्रदेश नं १, २, वाग्मती र गण्डकी प्रदेशमा अपराह्न आंशिकदेखि सामान्य बदली रही केही स्थानमा हल्का वर्षाको समेत सम्भावनाका साथै तराईका भूभागमा बाक्लो हुस्सु कुहिराको सम्भावना रहेको बताइएको छ। मौसम पूर्वानुमान महाशाखाको पछिल्लो विवरणअनुसार आज काठमाडौँ उपत्यकाको न्यूनतम तापक्रम ३ दशमलव ९ डिग्री छ। त्यस्तै आज सबैभन्दा कम जुम्लाको न्यूनतम तापक्रम माइनस ३ दशमलव ६ डिग्री र सबैभन्दा धेरै सिमराको न्यूनतम तापक्रम १३ दशमलव ६ डिग्री सेल्सियस छ।"

शीर्षक,विवरण
नहुनेलाई निःशुल्क,"कोरोना परीक्षण र उपचार खर्चबाट सरकारी ढुकुटी रित्तिने अवस्था आउन लागेपछि सरकारले सम्पन्न नागरिकसँग शुल्क लिएर र विपन्नलाई निःशुल्क परीक्षण तथा उपचार गर्ने नीति लिएको छ। कोरोना संक्रमणको सुरुवाती चरणमा नियन्त्रण र परीक्षणमा अन्धाधुन्ध खर्च गरेको सरकारले संक्रणम दर बढ्दै जाँदा यस्तो निर्णय गरेपछि जनतामा निराशा छाएको छ। अब त कोरोना लाग्यो भने उपचारै नपाई मरिन्छ कि भन्ने सन्त्रास नागरिकमा फैलिएको छ। संविधानमै लेखिएको नागरिकलाई निःशुल्क आधारभूत स्वास्थ्य सेवा दिने दायित्वबाट सरकार पन्छियो भन्दै सर्वसाधारण, बुद्धिजीवी र सरकारको नेतृत्व गरिरहेको दलका नेताबाट समेत आलोचना भइरहेका छन्। हुनेसँग लिने र नहुनेलाई निःशुल्क उपचार गर्ने सरकारी निर्णय भए पनि यस प्रावधानका अस्पष्टताका कारण सर्वत्र निराशासँगै आलोचना भएको हो। यस्तो अवस्थामा कस्ता नागरिकले निःशुल्क उपचार पाउँछन् र कसले पाउँदैनन् भन्ने स्पष्ट पार्नु जरुरी छ। जसरी भए पनि कोरोना संक्रमितको परीक्षण र उपचारको दायित्वबाट राज्य विमुख हुने छैन भन्ने विषयमा नागरिकलाई विश्वस्त पार्न सक्नुपर्छ। स्वास्थ्य मन्त्रालयको पछिल्लो निर्णयअनुसार गरिब, असहाय, एकल महिला, वृद्ध, अग्रिम मोर्चामा खटिने स्वास्थ्यकर्मी तथा सुरक्षाकर्मीलगायतका तोकिएका समूहको मात्रै राज्यकोषको खर्चबाट परीक्षण र उपचार हुन्छ। अहिलेको वास्तविकता के हो भने आर्थिक रूपमा शक्तिशाली राष्ट्रहरूलाई समेत परीक्षण र उपचार गर्दागर्दा हायलकायल पारेको कोरोनाको प्रभाव नेपालमा पर्नु अस्वाभाविक होइन। संविधानले जेजस्तो व्यवस्था गरे पनि र संक्रामक रोगसम्बन्धी ऐननियमहरूले जेजस्तो व्याख्या गरे पनि मुलुकले कोरोना नियन्त्रणका लागि आफ्नो ढुकुटीको भरपूर उपयोग गरिरहेको छ। तर कहिलेकाहीं कानुन र सिद्धान्तले भनेको भन्दा फरक अभ्यास व्यवहारमा गर्नुपर्ने अवस्था आउन सक्छ, अहिलेको वास्तविकता पनि यही हो। आठ महिनादेखि कोरोना नियन्त्रणका लागि निरन्तर गरिएको प्रयासमा गरिएको खर्च सही थियो कि थिएन, त्यो अध्ययनको पाटो बन्न सक्ला, तर नेपालजस्तो आर्थिक रूपमा विपन्न मुलुकले यो मामिलामा गरेको खर्च धेरै हो। कोरोना लागिहाल्यो भने पनि सरकारले नै परीक्षण गरिदिन्छ र उपचार पनि गरिदिन्छ भनेर पछिल्ला दिनमा नागरिकमा सचेत हुने बानी पनि हटेको छ। राज्यले एकोहोरो खर्च गरिरहने तर नागरिकले भने कुनै दायित्व बहन गर्नुनपर्ने प्रवृत्तिले पनि यो निर्णय गर्नुपर्ने बाध्यता आएको हो। यो व्यवस्थाको प्रभावकारी र न्यायसंगत कार्यान्वयन महŒवपूर्ण पाटो हो। अब प्रसंग आउँछ, को सम्पन्न र को विपन्न नागरिक ? सरकारी तथ्यांकअनुसार १८७ प्रतिशत जनसंख्या गरिबीको रेखामुनि छन्। यहाँको गरिबी पृथक् प्रकारको छ। भौगोलिक क्षेत्र, जाति, लिंग, अपांगता भएका समूहअनुसार गरिबीको प्रकृति पनि फरकफरक छ। यसकै कारण गरिबी निवारण र आर्थिक असमानताका क्षेत्रमा अपेक्षाकृत उपलब्धि हासिल हुन सकेको छैन। सामान्यतः कुनै पनि मुलुकको शिक्षा, स्वास्थ्य तथा जीवनस्तर आदिलाई आधार मानेर गरिबी मापन गरिन्छ। राज्यले सामाजिक सुरक्षा तथा अन्य सेवा दिँदा पनि यिनै विषयलाई आधार मान्नुपर्ने हो। तर ठीक विपरीत अहिले पनि पहुँचवाला र सम्पन्न परिवारले मात्रै राज्यको सुविधा लिइरहेका छन्। अर्बौं रुपैयाँको मालिक बन्ने तर कोरोनाको उपचार खर्च राज्यको ढुकुटीबाट लिने प्रवृत्ति अन्त्य गर्नुपर्छ। लक्षित वर्ग को हुन् भन्ने निक्र्योल नगरी उपचार सेवा दिन सक्दिनँ भन्ने सरकारको एकोहोरो घोषणाले अहिले पनि थुप्रै नागरिक मारमा परिसकेका छन्। अस्पतालमा उपचार गराइरहेकाहरू सरकारी घोषणाबाट उपचारै छाडेर भाग्नुपर्ने हो कि भन्ने अवस्था आउन दिनु हुँदैन।"
भोकभोकै सकिने भयो दसैं,"विराटनगर : बर्खाको बाढी पसेर डुबाएको थोत्रो घर। बेरा लगाएका टाटी मक्किसकेका छन्। सामान्य पानी पर्दा पनि छानो चुहिन्छ। डुबानको चपेटामा परेर जीर्ण बनेको घरको अगाडि पुर्पुरोमा हात लगाएर टुसुक्क बसिरहेका थिए, विराटनगर महानगरपालिका१६ दरैयाका चिल्टु ऋषिदेव। परैबाट हेर्दा उनी निकै तनावमा छन् भन्ने प्रष्ट हुन्छ। ज्याला मजदुरी गरेर परिवार धान्दै आएका उनको कमाइ लगभग आठ महिनादेखि कोरोनाले खोसिदिएको छ। कमाइ नहुँदा परिवार चलाउनै नसक्ने अवस्थामा उनी पुगेका छन्। कुनै काम गर्न आफ्नो जग्गा जमिन छैन। कोरोनाले सबै कामधन्दा चौपट बनाइदियो, चिल्टु भन्छन्, हामी जस्ता दैनिक मजदुरी गरेर जीवन निर्वाह गर्नेहरूले पेटभरि खान नपाएको कति भयो कति। छोराछोरीले भोक लाग्यो भनेर रुँदा खान दिन सक्ने हैसियत आफूसँग नभएको उनको गुनासो छ। जतिबेला कमायो पैसा त्यति बेलै घरमा खर्च भएर सकिन्छ। खाने अन्न नहुँदा दिनरात भोकै बस्नुपर्ने अवस्था छ, उनले भने, यसपालिको दसैं रमाइलोभन्दा भोकभोकै सकिने भयो। चिल्टुले चाडपर्वले झन् तनावमाथि तनाव थपिदिएको बताए। विराटनगर१६ कै भुवन ऋषिदेवको पनि अवस्था उस्तै छ। मजदुरीबाटै सात जनाको परिवारको जीविका चलाउँदै आएका उनको रोजगारी कोरोनाले गुम्यो। अलिअलि कमाएर जम्मा गरेको पैसा पनि भात खाँदै सकियो, उनले भने, अब घरघरमा दसैं पसिसक्दा हाम्रो परिवारमा भने भोकको छटपटी सुरु भएको छ। ऐलानी जग्गामा रहेको उनको घर पनि डुबानमा पर्यो। बाढीले घरसहित अन्न र कपडामा पनि क्षति भयो। अहिले घर मर्मत सम्भार गरेर बस्न थालेका छन्। अहिलेसम्म मागेर गुजारा चलाउनुपरेको बताउँदै उनले भने, नानीहरू भोक लाग्यो भन्दै रुँदा मन भक्कानिन्छ। तर, हामी जस्ता गरिबलाई नेताहरूले चुनावका लागि मात्रै प्रयोग गरे, परेका बेला हेर्ने कोही पनि नहुँदोरहेछ। कोरोनाका कारण विराटनगर१९ सुकुम्बासी बस्तीकी पुनम ऋषिदेवको पनि काम ठप्प भयो। उनी ऐलानी जग्गामा छाप्रो बनाएर बसेकी छन्। उनले अर्काको घर सफा गरेर र भाँडा माझेर आएको पैसाले बिहानबेलुका हात मुख जोर्थिन्। दसैंमा मिठो खाने र राम्रो लगाउने सोच सबैको हुन्छ। तर, मेरो परिवारमा भने खान र लाउन समस्या छ, उनले भनिन्, अहिले कसैले काममा बोलाउँदैनन्। नानीहरूले भोक लाग्योभन्दा मन अमिलो हुन्छ। पुनमले नानीहरूले दसैंमा नयाँ लुगा मागेको धेरै भइसके पनि जुटाउने अवस्था नबनेको सुनाइन्। अरू बेलाकोभन्दा राम्रो कमाइ चाडपर्वमा हुने गरेको विगत उनले सम्झिँदै भनिन्, नानीहरूलाई पेटभरि खान दिन पाए हुन्थ्यो। लुगा त थोत्राथाम्राले पनि चल्छ भन्ने लाग्छ। ऋण गरेरै अहिलेसम्म दुई छाक धानेको बताउने पुनम अब ऋण दिनेहरूले पनि पत्याउन छाडिसकेको सुनाउँछिन्। अर्काकोमा भाँडा माझेर छोराछोरीलाई खुसी नै राखेको भए पनि यस वर्ष चाडपर्व खल्लो हुने र दसैं भोकभोकै सकिने अवस्था रहेको उनको गुनासो छ। दिनमा एक छाकसम्म पेटभरि खान पाए पनि आफू त चित्त बुझाइन्थ्यो, स्थानीय सोनाम ऋषिदेवले भनिन्, चाडपर्वमा बालबच्चा पनि भोकभोकै पर्ने भए। उनी कामधन्दा नचल्दा ऋण लिने ठाउँ पनि बन्द भइसकेको बताइन्। यो समयमा कामको चापले फुर्सद नै नहुने विगत सुनाउँदै उनले अहिले भोकै बस्नुपर्ने अवस्था आएको गुनासो पोखिन्। सोनामले भनिन्, नानीहरूले भोक लाग्यो र नयाँ लुगा भनेर रुँदा सम्झाउने कुनै शब्द छैन। राम्ररी दसैं मनाउने त कुरै छाडौं। वडा कार्यालयमा राहत माग्न जाँदा गाली खानुपर्ने अवस्था रहेको सोनामको गुनासो छ। पहिले चाडपर्वको समयमा सबैतिर काम पाइने भए पनि अहिले कोरोनाको डरले कसैले काम नदिँदा पारिवारिक आर्थिक समस्यामाथि पीडा थपिएको विराटनगर१९ कै बिमला ऋषिदेवको गुनासो छ। कमाइ शून्य भएर संकट परेका बेला चाडपर्व नआए पनि हुन्थ्यो, उनले भनिन्, कोरोनाले खाने बाटो हराउँदा भोकै परियो। यो कुरा जनप्रतिनिधिलाई भन्यो भने सुन्दैनन्, उल्टै हप्काउँछन्। गरिबी सबैभन्दा ठूलो शत्रु भएको बताउँदै बिमलाले यही हविगत हो भने भोकैले मर्नुपर्ने अवस्था आउने सुनाइन्। अझ आफ्नो जग्गा जमिन नहुने र सुकुम्बासी समस्या भोग्दै जीवन निर्वाह गर्दै आएकाहरू यो बेला बढी तनावमा रहेको उपभोक्ता अधिकारकर्मी उत्तम ढुंगेलले बताए।"
स्टोरमै थन्किए भेन्टिलेटर,धादिङ : मुलुकभर कोभिड १९ संक्रमित बिरामीको संख्या बढ्दै गएको छ। जहाँसुकैका अस्पतालमा भेन्टिलेटर र आईसीयू बेड खाली नभएर बिरामीलाई समस्या भइरहेको छ। यस्तो बेला धादिङमा भने कोभिडकै लागि भनेर आएका उपकरण पनि जडान हुन नसक्दा स्टोरमा थन्किन पुगेका छन्। सरकारको रेकर्डमा १५ शय्या क्षमताको अस्पताल भए पनि जिल्ला अस्पताल धादिङले आन्तरिक व्यवस्थापनमा ५० शय्याको सुविधा दिँदै आएको थियो। ५० शय्याबाट सेवा दिइरहे पनि कोभिड महामारी सुरु हुनुअघि जिल्ला अस्पतालमा आईसीयू र भेन्टिलेटर दुवै थिएन। देशभरमा जस्तै धादिङ जिल्लामा पनि कोभिड १९ संक्रमितको संख्या दैनिकजसो थपिँदै छ। देशव्यापी कोरोना महामारी फैलिन थालेपछि कोरोना संक्रमणको जटिल केसका बिरामीको उपचारमा तत्काल सहयोग पुर्याउन बागमती प्रदेश सरकारले ५ शय्याका लागि आईसीयू र २ शय्याका लागि भेन्टिलेटरका उपकरण धादिङ जिल्ला अस्पतालमा पठाइएको थियो। बिरामी उपचारका लागि लगिने मुख्य स्थान राजधानी काठमाडौंका अस्पतालमा पनि कोभिड १९ उपचारको अस्पतालमा शय्या पाउनै मुस्किल भइरहेको बेला जिल्ला अस्पताल धादिङले भने प्रदेश सरकारले पठाएका उपकरण समयमै सदुपयोग गर्न सकेको छैन। एक महिनाअघि बागमती प्रदेश सरकारले पठाएको भेन्टिलेटर र आईसीयूका उपकरण अहिले जिल्ला अस्पतालको स्टोर शाखामा थन्किएको छ। त्यसो त जिल्ला अस्पताल धादिङले कोभिडकै कारण समस्या नभोगेको होइन। अस्पतालका स्वास्थ्यकर्मी र कर्मचारीलाई कोरोना देखिएपछि असोजमा ३ पटकसम्म अस्पतालको आकस्मिकबाहेक सेवा बन्द हुन पुगेको थियो। अस्पतालका मेडिकल सुपरिन्टेन्डेन्ट डाक्टर त्रिभुवनचन्द्र झा नै कोभिड १९ बाट संक्रमित भएपछि तत्काल काम थाल्न नसकिएको जिल्ला अस्पताल विकास समितिका अध्यक्ष महेन्द्र धमलाले बताए। प्राप्त उपकरण जडान गरी सञ्चालनमा ल्याउन नसक्दा अस्पतालमा आएका बिरामीलाई निकै समस्या भएको छ।
संकटको अनिश्चित विश्वयात्रा,"अमेरिका ट्रम्पको नेतृत्वमा बस्ने निर्णय भयो भने त्यसले निकै लामो मौलिक अनिश्चितता कायम राख्ने पक्कापक्की छ संयुक्त राष्ट्रसंघका महासचिव एन्टोनियो गुटेरेसले गत मार्चमै भनेका थिए, कोभिड १९ पेनडेमिक केवल स्वास्थ्य महामारी मात्र होइन, यो रोजगारको महामारी हो। यो मानवीय महामारी हो र विकासको महामारी हो। अन्ततः विश्वव्यापी मन्दीको गहिराइ महामन्दीका रूपमा देखा पर्नेछ भन्ने आकलन उनको थियो। संकटको विश्लेषण गरिरहेका वैश्विक पण्डितहरूले पनि यस्तो आकलनलाई स्वाभाविक ठानेका थिए। किनभने महामन्दी निकट अनिश्चित संकटको विश्वव्यापी यात्राका आश्चर्यलाग्दा संयोग छन्। त्यस्ता आश्चर्यजनक संयोगहरू नियालौं। केही वर्षयता अमेरिका र चीनबीचको अर्थराजनीतिक द्वन्द्व, युरोप र बेलायतको सम्बन्धविच्छेद, मध्यपूर्व र बाँकी विश्वमा विकसित घटनाले अन्तर्राष्ट्रिय समुदाय तथा विश्व राजनीतिमा गहन अनिश्चितता सृजना गरेको थियो। यस्तो अनिश्चितताले कस्ता संकटहरू सृजना गर्ने छ भन्नेमा अनकौं अनुमान भएका थिए। तर कसैले यही नै होला भनेर यकिन गर्ने सकिरहेको थिएन। संयोगवश, विश्वव्यापी अर्थराजनीतिक संकटले सिर्जना गरिरहेको अनिश्चितताका बीच कोभिड १९ ले विश्व स्वास्थ्य संकट सृजना गर्न पुग्यो। यसरी एकसाथ दुइवटा महासंकट गाँसिएर आइपुगे। मुख्य कुरा दुवै संकटमा यो स्पष्ट छैन कि संकट कहिलेसम्म रहनेछ र यो समस्या समाधानको स्पष्ट मार्गचित्र देखाएर कसले विश्व मानव जातिको नेतृत्व लिने छ ? अझ यसले स्पष्ट देखाएको संयोग के हो भने अमेरिकी राष्ट्रपति ट्रम्पको शैलीले अमेरिका बढी नै स्वास्थ्य संकटको केन्द्रमा आइपुग्यो। अमेरिकालाई अन्तिम समाधान ठान्नेहरूलाई निराश तुल्याउन पुग्यो। जसरी ट्रम्पको विजयसँगै विश्वव्यापी राजनीतिक अनिश्चतताको केन्द्र पनि अमेरिका बन्न पुगेको थियो। तर यता कोभिड संकट सुरुमा चीनमा देखिँदा धेरैलाई लागेको थियो कि यसले उसलाई गलाउने छ, तर त्यसो भएन। यद्यपि चीनलगायत बाँकी विश्व अझै पनि संकटको घेरामै छन्। तर सापेक्ष हिसाबले चीन यसलाई नाघेर फाइदा लिने सुरमा देखिएको छ। संकटको सापेक्षिक परिवर्तन चीनमा सबैभन्दा प्रस्ट देखिन थालेको छ। दुई वर्षअघि भर्जिनिया युनिभर्सिटीका प्राध्यापक ब्रेन्ट्ली वमेकले चिनियाँ विश्वविद्यालयको हलमा विश्वव्यापी संकटहरूलाई निकै सरल ढंगले अथ्र्याएका थिए। प्राध्यापक वमेकले भनेका थिए संकटहरू चाहे राजनीतिक, आर्थिक हुन् या मानवीय हुन्, हरेकले विद्यमान क्रमिकताका आधारभूत धारणा उदांगो पार्छ। यसबाट भविष्यको संरचनात्मक रूप विगतको भन्दा निकै भिन्न हुन्छ भनेर सजिलै आकलन गर्न सकिन्छ। जबकि अर्थराजनीति र मानवीय विकास अक्सर आपसमा मिल्दोजुल्दो र जहिले पनि अन्तक्र्रियात्मक हुन्छन्। प्रत्येकसँग विशिष्ट गतिशील र टेम्पो हुन्छ। विश्व राजनीतिक संकटको आकलन प्राध्यापक वमेकले व्याख्या गरेअनुसार इतिहासको कुनै पनि मोडमा जस्तै वर्तमान राजनीतिक संकटका लागि निर्णायक सुरुवात विन्दु यही हो भन्न गाह्रो छ। अमेरिकी राष्ट्रपति डोनाल्ड ट्रम्पको उदय र अबको दुई साताभित्र अमेरिकामा हुने निर्वाचन परिणामले पक्कै पनि वर्तमान संकट कता मोडिने छ भन्ने खास संकेत गर्ने छ। किनभने पछिल्लो अनिश्चितताको भार त्यही मोडबाट गह्रुँगो भएको हो। अमेरिकी राष्ट्रपति डोनाल्ड ट्रम्पको उदय र अबको दुई साताभित्र अमेरिकामा हुने निर्वाचन परिणामले पक्कै पनि वर्तमान संकट कता मोडिने छ भन्ने खास संकेत गर्ने छ। किनभने पछिल्लो अनिश्चितताको भार त्यही मोडबाट गह्रुँगो भएको हो। तर संकटको पूर्ण सार राष्ट्रपति ट्रम्पले गरिसकेका वा उनका अबका कामको खास एजेन्डा पनि होइन। आधारभूत समस्या विश्वव्यापी अर्थराजनीतिक प्रणालीको केन्द्रमा रहेको अनिश्चितता हो। मुख्य कुरा भनेको राष्ट्रपति स्तरमा अमेरिकी घरेलु र विदेश नीतिले अहिलेको समयमा सबैभन्दा बढी अनिश्चितता सृजना गरिरहेको छ। अनिश्चितताको राजनीतिक आयाम वर्तमान स्वास्थ्य संकट सम्हालिन थालेपछि सामान्य अस्थिरता घट्ने छ भन्ने सोचाइ राख्नु गल्ती हुनेछ। किनभने अमेरिकी राष्ट्रपति ट्रम्प अझै पनि आवेगपूर्ण र भव्य वयान गर्न मन पराउँछन्। उनी अमेरिकाको नेतृत्वमा रहेसम्म यो जारी नै रहने छ। राष्ट्रपति ट्रम्प फेरि थप चार वर्ष ओभल अफिसमा टिक्ने गरी निर्वाचित भए भने उनका नीतिहरू सञ्चित निराशाको एक रणनीतिक ब्रेकका रूपमा आउन सक्छन्। यसले अमेरिकी विदेशी नीतिलाई थप अस्थिरतातर्फ धकेल्न सक्छ। त्यसैले इटालीको भाग्य, इरानको दशा र स्पेनको अवस्थाको आकलन गर्नु अलि हतार हुने छ। यी सबैको स्वाभाविक ग्यारेन्टर ठान्ने अमेरिका अहिले संकटमा चुकिसकेको छ। जे होस् अहिलेको विश्वव्यापी संकट सम्पूर्णरूपमा स्वास्थ्य संकटजस्तो देखिए पनि सतहमा राजनीतिक संकटबाट पनि प्रभावित छ। यो संकटले तीन पक्षलाई बढी प्रभावित गर्नेछ। पहिलो, भूमण्डलीकरण। यो कतिसम्म समस्याग्रस्त हुने भन्ने सामान्य आकलनसमेत गर्न सहज छैन। दोस्रो, जस्तोसुकै घरेलु राजनीतिक शासन प्रणाली र तेस्रो, अन्तर्राष्ट्रिय राजनीतिमा संकटोन्मुख परिस्थितिले थप गाढा अनिश्चितता सिर्जना गर्ने छ, जुन विशिष्ट राजनीतिक अनिश्चितताका रूपमा प्रतिबिम्बित हुन सक्छ। यसरी गहिरो विश्वव्यापी संकटले राजनीतिक पतन वा पूर्ववत् सामान्य अवस्थाको सम्भावित विकल्प पस्केको छ। सामान्य राजनीतिक भविष्यबारेमा चिन्ता बढी नै छ। त्यसले प्रत्येक देश र शासकलाई कम जोखिम प्रदान गर्छ। तर त्यसमै जोखिमको सम्भावना उत्तिकै बलियो छ। किनभने केही पुरानो प्रणालीको पुनस्र्थापना गर्न एक कदम अघि सर्नेछन्। तर उनीहरू नै निश्चिन्त छैनन् कि यो वास्तवमै एक विकल्प हुन सक्छ। किनभने संकटको समयमा वर्तमान डग्मगाउने गर्छ र भविष्य अझ अनिश्चित हुन्छ। यसरी विश्वव्यापी संकटले सबैको वास्तविकता र सम्भाव्यतालाई असर गर्छ। चीनका सम्भावना अहिल्यै विश्वव्यापी स्वास्थ्य संकट र राजनीतिक अनिश्चितता चीनका लागि राम्रो हुने पक्का छ भनिहाल्न गल्ती हुने छ। चीनमा तत्कालको स्वास्थ्य संकट समाधान भएजस्तो देखिए पनि थप नयाँ चुनौती लाम लाग्नेछन्। तत्कालीन यथार्थ भनेको चीन कुनै पनि अन्य शक्ति राष्ट्रको तुलनामा जस्तोसुकै विश्वव्यापी संकटका लागि तयारी अवस्थामा छ भन्ने मात्र प्रस्ट भएको छ। चिनियाँ नेतृत्वका लागि निरन्तर चुनौती भनेको अनिश्चित अन्तर्राष्ट्रिय सम्बन्धको व्यवस्थापन हो। प्राकृतिक प्रवृत्ति भनेको केही अलिबढी दृढताले अवस्थालाई सामान्यमा फर्काउँछ भनेर मान्नु हो। चीनको आकार र पुनः उभार देखिन थालेको आर्थिक वृद्धिका कारण चीनको उदय ठप्प रोकिने स्थितिमा छैन। तर सबै सम्हाल्ने गरी उभिने छ भनेर ग्यारेन्टी गर्नु अलि हतार हुनेछ। अमेरिकाको सम्भावना अबको दुई सातामा टुंगोमा पुग्ने राष्ट्रपति निर्वाचनपछि पनि अमेरिका ट्रम्पको नेतृत्वमा बस्ने निर्णय भयो भने त्यसले निकै लामो मौलिक अनिश्चितता कायम राख्ने पक्कापक्की छ। अहिलेको अवस्थामा ट्रम्पको नेतृत्वमा बस्नु घरेलु हिसाबले अमेरिकीहरूलाई धेरै गाह्रो छ। किनभने ट्रम्प प्रशासन नियमित कूटनीति र संकट व्यवस्थापन दुवैमा असाध्यै अप्रत्यासित छ। त्यसैले अमेरिकी सरकारले विश्वको नेतृत्व लिन सक्ने क्षमतामा निरन्तर प्रश्नहरू उठिरहने छन्। तर अमेरिका सम्पन्न र स्रोतसाधनका साथ विश्वको तेस्रो सर्वाधिक जनसंख्या भएको देश हो। यी आधारभूत तथ्यहरू ट्रम्प परिवर्तन गर्न सक्दैनन्। त्यसैले कुनै ठूलो युद्ध नभएसम्म अमेरिका अहिले र भविष्यमा पनि सबैभन्दा शक्तिशाली र प्रभावशाली देशहरूमध्ये नै हो, जहाँ जेसुकै भए पनि। यसको सामथ्र्यको अवस्थालाई ध्यानमा राखेर अमेरिकाले आफ्नै नीतिगत गल्ती र अरूका गल्तीलाई आफूअनुकूल बनाउन सक्ने क्षमता राख्छ। अनिश्चितता थेग्न केही नीतिगत सुझाव नीतिगत सुझावले सामान्यतः एउटा फ्रेमवर्कलाई मात्र ग्रहण वा वर्णन गर्छ। विकल्पहरू प्रस्तुत गर्छ र खास कामका लागि बहसको माग गर्छ। अहिले नीतिनिर्माताले सामना गरिरहेको समस्या गहन अनिश्चितता हो। यस्तो समयमा विकल्पमाथिको छलफल आकस्मिक र काल्पनिक लाग्न सक्छ। विशिष्ट योजनाभन्दा तत्कालको आवश्यकता एक अप्रत्याशित परिस्थितिमा उपयुक्त दृष्टिकोण बनाउनु महत्वपूर्ण हुनेछ। वर्तमान विश्वव्यापी स्वास्थ्य संकटसँग गाासिएर आउने जुनसुकै अर्थराजनीतिक संकटका लागि उपयुक्त चार पक्षहरूमा ध्यान दिइनुपर्छ। प्राध्यापक वमेक भन्छन् शान्त रहनुहोस्, समावेशी हुनुहोस्, टकरावको सट्टा समस्यामा ध्यान केन्द्रित गर्नुहोस् र क्षेत्रीय र विश्वव्यापी शासन प्रणाली टिकाउन मद्दत गर्नुहोस्। यी चार पक्ष कूटनीतिक विवेकका लागि सामान्य दिशानिर्देश मात्र हुन्। तर अन्तर्राष्ट्रिय सम्बन्धका हकमा अनिश्चितताको समयमा यी विकल्प महत्वपूर्ण हुन्छन्। किनकि लचिलो अडानले मात्र अनिश्चितता अस्वीकार गर्छन्। जे होस्, अनिश्चितता वास्तविक छ भन्ने बुझेर कम क्षति हुने गरी टिक्नु आजको समयमा उपयुक्त प्रतिक्रिया हो। भावनात्मक रूपमा गाह्रो तर उपयुक्त कार्य गर्न लचिलोपन कायम राख्नु र अराजकता कम गर्न थप काम गर्नु आजको आवश्यकता हो। न्यौपाने अन्तर्राष्ट्रिय सम्बन्धमा पोस्ट् ग्र्याजुएट हुन्।"
राज्य नै चिन्दैन विपन्न,"काठमाडौं : सरकारले आर्थिक रूपमा विपन्न नागरिकलाई मात्रै कोरोना भाइरस परीक्षण तथा उपचार निःशुल्क गर्ने भएको छ। स्वास्थ्य तथा जनसंख्या मन्त्रालयअन्तर्गतको स्वास्थ्य आपत्कालीन कार्य सञ्चालन केन्द्रले निःशुल्क उपचार पाउन के चाहिन्छ भनेर सूचना जारी गरेको छ। त्यसमा विपन्न वर्ग दाबी गर्न विपन्न परिचयपत्र र विपन्न नागरिकलाई उपचारसम्बन्धी निर्देशिकाअनुसारको सिफारिस भएको वा स्वयं घोषणामध्येको एक, अशक्तताको प्रमाणपत्र वा स्वयं घोषणा, असहायको सिफारिस वा स्वयं घोषणा, असहाय एकल महिलाको प्रमाणपत्र वा स्वयं घोषणा गर्नुपर्ने उल्लेख छ। तर, सरकारसँग विपन्न नागरिकको अभिलेख नै छैन। न त छ विपन्न नागरिकसँग आफू विपन्न भएको प्रमाण वा परिचयपत्र। मन्त्रालयका प्रवक्ता प्रा डा जागेश्वर गौतम भने एक दशकदेखि विपन्न बिरामीलाई औषधोपचार सुविधा दिइँदै आएकाले समस्या नहुने दाबी गर्छन्। विपन्नलाई औषधोपचार सुविधा नौलो अभ्यास होइन। यो व्यवस्था १० वर्षदेखि चल्दै आएको छ, प्रवक्ता गौतम भन्छन्, त्यसैले विपन्न वञ्चित होला भनेर नसोच्दा हुन्छ। उनका अनुसार परिचयपत्र नभएको खण्डमा अन्तिम विकल्पका रूपमा स्वयं घोषणाको व्यवस्था गरिएको छ। यसलाई पनि अस्पतालहरूमा अभ्यास गरिँदै आएको उनको दाबी छ। तर, विपन्नको भरपर्दो अभिलेख नहुँदा विपन्नलाई औषधोपचारसम्बन्धी सुविधाको दुरुपयोग हुने सम्भावना उत्तिकै देखिन्छ। सरकारले २०६९ सालमा गरिब घरपरिवार परिचयपत्र व्यवस्थापन तथा वितरण समन्वय बोर्ड स्थापना गरेको थियो। गरिब घरपरिवार पहिचान गरी उनीहरूको जीवनस्तर सुधार्ने कार्यक्रम सञ्चालन गर्न बोर्ड गठन गरिएको हो। उसले २६ जिल्लाका गरिब पहिचानको काम मात्र सम्पन्न गरेको छ। भूमि व्यवस्था, सहकारी तथा गरिबी निवारण मन्त्रालयका अनुसार ती जिल्लामा ३ लाख ९१ हजार ८ सय ३१ परिवार गरिब पहिचान गरिएको छ। तर, ८६ प्रतिशतले परिचयपत्र नै पाएका छैनन्। १६ जिल्लाका एउटा परिवारले पनि परिचयपत्र पाएका छैनन्। पहिचान भएका ३ लाख ३४ हजार ४ सय परिवारको परिचयपत्र वितरण नगर्दै सकिन लागेको छ। परिचयपत्रको म्याद अब दुई वर्ष बाँकी छ। विपन्न परिचयपत्रको म्याद जम्मा ५ वर्षको मात्रै हुन्छ। मन्त्रालयका उपसचिव झविन्द्र पाण्डेका अनुसार थप २३ जिल्लामा गरिब पहिचानका लागि विवरण संकलन भइसकेको छ। त्यसबाहेक थप १५ जिल्लाको काम स्थानीय तहलाई नै जिम्मा लगाइएको छ। यसका लागि तालिमको काम चलिरहेको अवस्थामा कोरोना संक्रमणले स्थगन भएको उपसचिव पाण्डे सुनाउँछन्। विपन्नलाई अनुदान तथा सहुलियत पुर्याउन उनीहरूको पहिचान तथा तथ्यांक अभिलेखको बलियो प्रणाली चाहिन्छ। जुन समयसमयमा अद्यावधिक पनि गर्नुपर्छ। तर, सरकारले अहिलेसम्म पूर्ण रूपमा विपन्नको पहिचान गर्न सकेको छैन। विपन्न पहिचान प्रक्रिया पनि विवादित छ। पहुँचका आधारमा आर्थिक रूपमा सम्पन्नसमेत गरिब घरपरिवारको सूचीमा नाम दरिएको तर वास्तविक विपन्न भने सूचीमै नअटाएको भनी आलोचना हुने गरेको छ। पहिचान भएका अधिकांश गरिबले परिचयपत्र नै पाएका छैनन्। नेपालमा गरिबीको रेखामुनि जति नागरिक छन्, त्यसको दोब्बरजति सोही रेखाभन्दा थोरै मात्र माथि उक्लिएकाहरू छन्। गरिबी निवारण मन्त्रालयकै अनुसार कोरोना महामारी सुरु हुनुअघि १७ प्रतिशत नागरिक गरिबीको रेखामुनि रहेको अनुमान थियो। कोरोना महामारीका कारण आर्थिक क्रियाकलाप रोकिएकाले उक्त संख्या बढेको हुन सक्ने अनुमान छ। राष्ट्रिय योजना आयोगको तथ्यांकअनुसार आर्थिक वर्ष २०७६७७ मा निरपेक्ष गरिबी करिब १६६७ प्रतिशत रहने अनुमान छ। सम्पन्न परिवारले राजनीतिक पहुँचका भरमा विपन्नले पाउने सेवासुविधा दुरुपयोग गरिरहेको थुप्रै दृष्टान्त छन्। २०७२ सालको भूकम्पपछि वास्तविक अभिलेख अभावमा राहत तथा घर निर्माणको अनुदान वितरणमा ठूलो जटिलता उत्पन्न भएको थियो। एकै घरका फरकफरक सदस्यले घर निर्माणका लागि राज्यसँग ३ लाख रुपैयाँका दरले अनुदान लिँदा राज्यकोषमा ठूलो भार परेको थियो। विकल्पमा झन्झटिलो प्रक्रिया मन्त्रालयले विपन्न परिचयपत्र नहुनेलाई एउटा विकल्प दिएको छ, उपचारसम्बन्धी निर्देशिकाअनुसारको सिफारिस। निर्देशिकाअनुसार बिरामीले वडा कार्यालयमा निवेदन दिई सिफारिस लिन सक्नेछ। वडाध्यक्ष नेतृत्वको सिफारिस समितिले प्रमाण हेरेर आवश्यक ठाने सिफारिस दिन मिल्ने व्यवस्था छ। महामारीको समयमा विपन्नताको प्रमाण खोज्ने निर्णय अव्यावहारिक भएको नेपाल चिकित्सक संघका पूर्वअध्यक्ष डा मुक्तिराम श्रेष्ठ बताउँछन्। विभिन्न जिल्लाका नागरिक बसोबास गर्ने काठमाडौंजस्तो क्षेत्रमा त झन् वडाको सिफारिस लिन जानुपर्ने व्यवस्था असाधारण नै भएको डा श्रेष्ठ बताउँछन्। काठमाडौंमा कुनै बैतडीका विपन्न संक्रमित भए भने उसले आफ्नो उपचारका लागि सिफारिस लिन बैतडी जानु कि उपचार गर्नु ?, उनी प्रश्न गर्छन्। उनका अनुसार कोरोना संक्रमितका हकमा बिरामीलाई आफ्नो वडामा गएर सिफारिस लिन झन्झटिलो प्रक्रिया हो। उदाहरणका लागि सहरमा जीविकोपार्जन गरेर बसेको विपन्न व्यक्तिलाई वडामा पुगेर सिफारिस लिन सक्ने अवस्था नहुन सक्छ। त्यसमाथि संक्रमितलाई ओहोरदोहोर गर्ने छुट पनि हुँदैन। यस्तोमा परिचयपत्र नभएका विपन्न बिरामीलाई निःशुल्क उपचार सुविधा लिन चुनौतीपूर्ण हुने श्रेष्ठको भनाइ छ।"
खर्च गर्न सक्नेलाई सशुल्क,"काठमाडौं : स्वास्थ्य तथा जनसंख्यामन्त्री भानुभक्त ढकालले निःशुल्क कोरोना परीक्षण र उपचारको मापदण्डमा नपरेका व्यक्तिका परिवारले उपचार गर्न नसक्ने घोषणा गरे सम्पूर्ण खर्च सरकारले व्यहोर्ने बताएका छन्। मन्त्री ढकालले मंगलबार मन्त्रालयको नियमित प्रेस ब्रिफिङपछि सम्बोधन गर्दै सम्पूर्ण नागरिकको जीवनरक्षा गर्न स्वास्थ्य मन्त्रालय प्रतिबद्ध रहेको बताए। कोरोना भाइरस परीक्षण र संक्रमितको उपचार खर्च स्वयं व्यहोर्नुपर्ने निर्णयकोे विरोध भइरहेका बेला मन्त्रीले त्यसको बचाउ गरेका हुन्। उनले आफ्नै खर्चबाट परीक्षण तथा उपचार गर्न सक्ने र चाहने व्यक्तिका लागि सशुल्क सेवा उपलब्ध गराइएको जानकारी दिए। उनले नागरिकको संवैधानिक हक र सम्मानित सर्वोच्च अदालतको फैसलाप्रति सरकार संवेदनशील रहेको दाबी गरे। आफ्नै खर्चबाट परीक्षण तथा उपचार गर्न सक्ने र चाहने व्यक्तिका लागि सशुल्क सेवा प्राप्त गर्ने सहज अवसर पनि उपलब्ध गराइएको छ, उनले भने, गुणस्तरीय स्वास्थ्य सेवामा नागरिकको पहुँचलाई सहज बनाउन जनताको चाहना र मागअनुसार निजी क्षेत्रको समझदारी र साझेदारीमा शुल्क तिर्न सक्ने व्यक्तिका लागि सशुल्क सेवा उपलब्ध गराउन आवश्यक ठानी यी कदमहरू चालिएका हुन्।उनले आर्थिक अवस्था कमजोर भए, अस्पतालबाट सिफारिस गरे वा बिरामीको परिवारले उपचार गर्न नसक्ने घोषणा गरे सम्पूर्ण खर्च सरकारले व्यहोर्ने व्यवस्था मिलाइएको बताए। यो व्यवस्था कार्यान्वयन गर्दा कुनै पनि निकाय वा व्यक्तिको सिफारिस आवश्यक नपर्ने गरी सहज विधि र प्रणालीको व्यवस्था गरिएको उनको भनाइ थियो। विपन्न, अशक्त, असहाय, एकल महिला, अपांग, ७० वर्ष पुगेका ज्येष्ठ नागरिक, अग्रपंक्तिमा खटिने स्वास्थ्यकर्मी, सरसफाइ कर्मचारी, सुरक्षाकर्मीलगायत जोखिम क्षेत्रमा कार्यरत कर्मचारीको निःशुल्क परीक्षण तथा उपचारको व्यवस्था गरिएको थियो। मन्त्रिपरिषद्को गत असोज १९ गतेको उक्त निर्णयले स्वास्थ्य उपचारमा सामाजिक न्यायसहितको समता स्थापित गर्ने दाबी मन्त्री ढकालले गरे। उनका अनुसार कोरोना संक्रमितका लागि मुलुकभर भेन्टिलेटरसहितका २ हजार ६ सय सघन उपचार कक्ष (आईसीयू) तयारी अवस्थामा छन्। थप ४ सय आईसीयू निर्माण भइरहेको छ। अक्सिजन र मनिटरसहितको ३ हजार ५ सय हाई डिपेन्डेन्सी युनिट थप्ने कार्य तीव्र रूपमा अगाडि बढाइएको छ। यसले सिकिस्त बिरामीको उपचारलाई सहज बनाउने उनको भनाइ थियो। अस्पताल नभएका ६ सय ४९ स्थानीय तहमा ५ बेडको अस्पताल स्थापना गरी सञ्चालन गर्न आवश्यक बजेट पठाइएको छ। स्थानीय तहमा अस्पताल सेवाका लागि ३ हजार २ सय ४५ बेड थपिनेछन्। त्यसैगरी, जिल्लास्थित ५८ अस्पताललाई २५ र ५० बेडमा स्तरोन्नति गर्दा ९ सय २२ बेड थपिनेछन्। उनका अनुसार साबिकका ११ अञ्चल, उपक्षेत्रीय र क्षेत्रीय अस्पताललाई २ सय बेडको जनरल अस्पतालमा स्तरोन्नति गर्दा १ हजार ३५ बेड र प्रदेशस्थित ७ संघीय अस्पताललाई ५ सय बेडमा स्तरोन्नति गर्दा १ हजार गरी ६ हजार २ सय २ बेड थप गर्ने कार्य अगाडि बढेको छ। यसले गर्दा सबै तहमा अस्पताल सेवा उपलब्ध हुनेछ, जसले नागरिकको स्वास्थ्यसम्बन्धी हकलाई थप सुनिश्चित गर्नेछ, उनले भने। उनले सबै सरकारी, निजी तथा समुदायबाट सञ्चालित अस्पताललाई कोरोनाको परीक्षण तथा उपचार गर्ने गरी व्यवस्था गरिएको जानकारी दिए।"
तस्करी रोक्दा ज्यानै गयो,"धनगढी : केराउ तस्करीमा संलग्न व्यक्तिहरूले दुई प्रहरीको हत्या गरेको पाइएको छ। जुगेडा अस्थायी प्रहरी पोस्टका असइ गोविन्द विक र जवान रामबहादुर साउदको शनिबार राति हत्या भएको अनुसन्धानबाट खुलेको हो। असइ विकको शव आइतबार कैलालीको धनगढी उपमहानगरपालिका१० स्थित मोहना नदीमा भेटिएको थियो। जवान साउदको शव पनि नेपालभारत सीमा भएर बग्ने मोहना नदीमै मंगलबार बिहान भेटिएको हो। चार डल्लबमा केराउ (मटर) आइरहेको सूचनाका आधारमा असइ विक र जवान साउद शनिबार राति ७ बजे खाना खाएर सिमानातिर लागे, कैलालीका प्रहरी प्रवक्ता डीएसपी प्रतीक विष्टले भने, उनीहरूले तस्करीको सामान साढे तीन घण्टा ढुकेको देखिन्छ। अनुसन्धानमा खटिएका एक प्रहरी अधिकृतका अनुसार केराउ भरिएका चारवटा डल्लब नियन्त्रणमा लिई चौकी ल्याउने बेला फरुवा बोकेर आएकाहरूले आक्रमण गरेको खुलेको छ। उक्त घटनामा फरुवासहितका घरेलु हतियार प्रयोग गरिएको छ, ती अनुसन्धान अधिकृतले भने। असइ विकसँग रहेको हतियार मंगलबार घटनास्थलमै फेला परेको प्रहरीले जनाएको छ। अहिले भियतनामबाट नेपाल आयात गरिएको केराउ भारततर्फ तस्करी हुने गरेको छ। भारतमा केराउ (मटर) किलोको मूल्य ७० भारु (नेरु ११२) पर्छ। नेपालमा उक्त केराउ ६५ रुपैयाँ किलोमा पाइन्छ। तेस्रो मुलुकबाट आयात गरिएको सामान निर्यात गर्न नपाउने नियमअनुसार प्रहरी सीमा क्षेत्रमा केराउ तस्करी रोक्न गएको थियो। घटनास्थलमा प्रहरीको स्लिपिङ ब्याग पनि रूखको हाँगामा टाँगिएको फेला परेपछि प्रहरीले दुवै जना तस्करको पर्खाइमा रहेको अनुमान गरेको छ। प्रहरीले उक्त घटनामा पक्राउ परेका १३ जनामध्ये ७ जनालाई मंगलबार सार्वजनिक गरेको छ। ती अभियुक्तमा धनगढी१० का ३१ वर्षका पर्कु भनिने रोहित राना, २० वर्षका राजेन्द्र राना, चोर भनिने ३० वर्षका सुरेश राना, गब्बर भनिने २५ वर्षका राजकुमार राना, २२ वर्षका राम निवास राना, २९ वर्षका टल्लु भनिने दलराम राना र २५ वर्षका गोपाल राना छन्। उनीहरूकै बयानका आधारमा मंगलबार घटनास्थलनजिकै मोहना नदीबीच बालुवामा गाडिएको अवस्थामा जवान साउदको शव फेला परेको हो। एक अनुसन्धान अधिकृतका अनुसार घटनामा अरू पनि संलग्न देखिएका छन्। उनीहरूको खोजी भइरहेको उनले बताए। जुगेडा क्षेत्र तस्करीको ट्रान्जिटका रूपमा देखिएको छ। सशस्त्र प्रहरीका एक जवान पनि दुई महिनाअघि सोही क्षेत्रमा मृत फेला परेका थिए। त्यहाँबाट तस्करी हुने थाहा पाए पनि वडा नम्बर १२ स्थित अस्थायी प्रहरी चौकीमा ७ जना मात्र जनशक्ति खटाइएको छ। निडर थिए विक असइ गोविन्द विकको परिवार कञ्चनपुरको पुनर्बास नगरपालिका९ स्थित सुकुम्बासी बस्तीमा बस्छ। दाजु रमेश, भाइ नरेश, आमा कलावतीसहित परिवारका लागि गोविन्द मेरुदण्ड थिए। सानै उमेरदेखि इमानदार स्वभावका गोविन्द पढ्नमा अब्बल थिए। ६ वर्षको उमेरमा बुवा अमर विकको निधन भएपछि गोविन्दको काँधमा परिवारको जिम्मेवारी थियो। जेठो दाजुले पढाइ अगाडि बढाउन नसकेपछि गोविन्दले बीबीएसम्म अध्ययन गरेका थिए। सुकुम्बासी बस्ती, कमाइ खाने जग्गा थिएन। आम्दानीको स्रोत भनेको भारतको दुधवा नेसनल पार्कको दाउरा मात्रै। आमाले दाउरा र त्यस दाउराको कोइला बेचेर उनलाई पढाएकी हुन्, गोविन्दका मीतभाइ पर्ने सन्तोष भट्टले भने। गोविन्दको घर भारतको दुधवा नेसनल पार्कसँग जोडिएको ऐलानी जग्गामा छ। भारतको सम्पुर्णानगरका व्यापारीलाई कोइला बेचेर आमाले उनलाई पढाएकी हुन्। कोइला इँटा भट्टामा प्रयोग हुने गर्छ। सुकुम्बासी परिवारको युवा खुला प्रतिस्पर्धाबाट सीधै असइमा भर्ना भएका थिए, भट्टले भने, केराउले परिवारकै खुसी खोसेर लग्यो। गोविन्दले २०७४ सालमा असइमा नाम निकाले। चितवनमा तालिम सकाएका उनको पहिलो पोस्टिङ कर्णाली प्रदेशको राजधानी सुर्खेतमा भयो। सुर्खेतका तीनचार प्रहरी चौकीमा काम गरेर उनी कैलाली आएका हुन। कैलालीको सशस्त्र प्रहरी गण मुख्यालयमा दरबन्दी रहेका उनलाई एक्टिभ प्रहरी भएकाले जुगेडा खटाइएको थियो। कसैसँग डराउन पनि डराउँथेन। निडर थियो। बिगार्ने पनि कसैको होइन। इमानदार भएकै कारण उसको ज्यान गयो, भट्टले भने। पुनर्बासको बागेश्वरी माविबाट एसएलसी गरेका गोविन्दले त्यहीँको पुनर्बास जनता क्याम्पसबाट आईकम र बीबीएसको पढाइ सकाएका थिए। कैलालीको कैलाली बहुमुखी क्याम्पसमा स्नातकोत्तर भर्ना भएका उनले असइमा नाम निस्केपछि स्नातकोत्तरको जाँच दिन पाएनन्। थोरै दिन आएको परिवारकै खुसी तस्करले लुटेर लगे, दाजु रमेश विकले भने, इमानदार भएकै कारण उसको ज्यान गएको हो। गोविन्दले प्रेमविवाह गरेका हुन्। उनका दुई छोरी र श्रीमती छन्। सधैं साउदसँगै गस्ती जवान साउद र असइ विकको जोडी जम्ने गरेको सहकर्मी बताउँछन्। दुवै जना सँगै गस्तीमा जान्थे। दुवैको सँगै ज्यान गयो, एक सहकर्मीले भने। साउद अछामको बान्नगढी जयगढ गाउँपालिका५ का हुन्। उनको रहर सानै उमेरदेखि प्रहरी बन्ने थियो। उनका कान्छा भाइ नेपाली सेनामा छन्। एक भाइ सीएमए पढेर घरमै लोक सेवाको तयारी गरिरहेका छन्। उनका दाइ गंगाबहादुर शिक्षक छन्। सामान्य परिवारका रामबहादुर सानै उमेरदेखि खेलकुदमा चासो राख्थे। उनले धेरै पटक प्रहरीमा भर्नाको प्रयास गरे। परिवारका सदस्य भन्छन्, चारपाँच पटक फेल भयो तर भर्ना खुल्यो कि गइहाल्थ्यो। रामबहादुर २०६७ सालमा प्रहरीमा भर्ना भएका हुन्। उनका दुई छोरी र श्रीमती छन्।"
मैले किन सिफारिस पाइनँ ?,"दैलेख : न बस्नलाई गतिलो घर न त उब्जनी हुने बारी। त्यसमाथि कमाइ गर्ने पतिको पनि मृत्यु भयो। भर्खर २८ वर्षकी भइन्। साथमा ससाना ६ सन्तान। आठबीस नगरपालिका५ पीपलकोटकी यी ६ सन्तानकी आमा हस्तना विकलाई छाक टार्न हम्मेहम्मे परेको छ। छाक टार्ने उपाय खोज्दै उनी वडा कार्यालय पुगिन्। हस्तना र उनका ६ छोराछोरीको अवस्था देखेपछि जिल्लाको एक गैरसरकारी संस्थाले जीविकोपार्जनमा सहयोग गर्ने वचन दियो। त्यसका लागि सोसेक नेपाल नामक संस्थाले वडाबाट सिफारिस पत्र ल्याउनू भन्यो। सहयोगका लागि संस्थाले वडाको सिफारिस पत्र चाहिने बताएपछि हस्तना वडा कार्यालय पुगिन्। वडामा धाउन थालेको एक वर्ष बित्यो तर हस्तनाले सिफारिस पत्र पाएकी छैनन्। पटकपटक धाउँदा र हारगुहार गर्दा पनि वडाले सिफारिस पत्र नै नदिएपछि हस्तनालाई हिजोआज आफ्ना ६ सन्तानको पेट कसरी भर्ने भन्ने पिरलो छ। उक्त वडाले संस्थाहरूलाई कार्यक्रम र सहयोग प्रदान गर्न रोक लगाएको छ। यही कारण पनि वडाको सिफारिस पत्र मागिएको संस्थाले जनाएको छ। वडाको सिफारिस पत्र नहुँदा हस्तनालाई आयआर्जन र उनको जीविकोपार्जनमा सहयोग गर्न दाता र संस्थाहरूले सकेका छैनन्। गाउँमा रहेको वडा कार्यालयले सिफारिस पत्र नदिएपछि हस्तनाले नगरपालिकाका उपमेयर दीपा बोहोरालगायत स्थानीय नेताहरू पनि गुहारिन्। तर उनको वेदना कसैले सुनेका छैनन्। घरमा चुल्हो नबलेपछि हस्तना अहिले पनि वडा कार्यालय धाउँछिन्। वडा अध्यक्षले सिफारिस पत्र दिँदैनाँै भन्दै फर्काइदिए, हस्तनाले भनिन्, साथमा साना ६ छोराछोरी छन्, उनीहरूलाई कसरी पाल्ने ? केही संघसंस्थाले आयआर्जनमा सहयोग गर्छौं भनेका छन् तर वडा कार्यालयले सिफारिस पत्र नै नदिएर हाम्रो गाँस खोसेको छ। वडाध्यक्ष कर्णबहादुर मगरले भने संस्थालाई वडामा काम गर्न रोक लगाइएकाले हस्तनालाई सहयोग गर्न चाहने संस्थाका लागि सिफारिस पत्र नदिने अडान दोहोर्याए। नगरपालिकाका उपमेयर दीपा बोहोराले भने वडाध्यक्षले राजनीतिक प्रतिशोध राख्दा समस्या भएको बताइन्। पीडित सिफारिस लिन पटकपटक जाँदा पनि वडाले नदिएको उपप्रमुख बोहोराको भनाइ छ। अति विपन्न परिवारलाई सहयोग गर्नु स्थानीय सरकारको दायित्व हो, उपमेयर बोहोराले भनिन्, सामाजिक संघसंस्थाले गर्न खोजेको सहयोगबाट वञ्चित गराउने अधिकार वडाध्यक्षसँग छैन।"
लुम्बिनी प्रदेशमा कोरोना संक्रमितको उपचार निःशुल्कै,"बुटवल : लुम्बिनी प्रदेश सरकारले कोरोना संक्रमित बिरामीको निःशुल्क उपचारलाई निरन्तरता दिएको जनाएको छ। संघीय सरकारले कोरोना संक्रमितले आफ्नै खर्चमा उपचार गर्नुपर्ने निर्णय गरेको छ। सो निर्णयको चौतर्फी आलोचना भइरहेको छ। लुम्बिनी प्रदेश सरकारले प्रदेशभित्र रहेका चारवटा कोरोना विशेष अस्पतालबाट निःशुल्क उपचार भइरहने जनाएको छ। मुख्यमन्त्री शंकर पोखरेलले चार अस्पतालले निःशुल्क उपचार गर्ने बताएका छन्। लुम्बिनी प्रदेश सरकारले कोरोना संक्रमित बिरामीको उपचार निःशुल्क गर्नेछ, उनले सामाजिक सञ्जालमा भनेका छन्। लुम्बिनी प्रदेशमा बुटवलस्थित धागो कारखानामा रहेको कोरोना विशेष अस्पतालमा सबैभन्दा धेरै बिरामी उपचाररत छन्। सरकारले धागो कारखानाको कोरोना विशेष अस्पताल, भैरहवाको भीम अस्पताल, दाङको बेलझुन्डीस्थित कोरोना अस्पताल र बाँकेको भेरी प्रादेशिक अस्पताललाई कोरोना विशेष अस्पताल तोकेको छ। यीबाहेक बुटवलको लुम्बिनी प्रादेशिक अस्पतालको ज्वरो क्लिनिक, राप्ती स्वास्थ्य विज्ञान प्रतिष्ठान र क्यान्सर अस्पताल बाँकेमा आइसोलेसन रहेका छन्। चार कोरोना अस्पतालमा १ सय ३८ जना लक्षण भएका बिरामी छन्। आईसीयूमा २९ जना र भेन्टिलेटरमा २ जनाको उपचार भइरहेको प्रदेश स्वास्थ्य निर्देशनालयले जनाएको छ। प्रदेशका निजी अस्पतालका आईसीयूमा २२ जना र भेन्टिलेटरमा ३ जनाले उपचार गराइरहेका छन्। प्रदेश सरकारले सरकारी अस्पतालमा उपचार गर्नेको मात्रै निःशुल्क हुने जनाएको हो। कोरोना विशेष अस्पतालमा १ सय ९५ बेड संख्या रहेको छ। पछिल्लो समय सरकारी अस्पतालमा उपचार सेवा नपाएर केही बिरामी निजीमा गइरहेका छन्। कतिपयको अस्पताल चहार्दाचहार्दै मृत्यु भएको छ। सामाजिक विकास मन्त्रालयका प्रवक्ता डा पुष्पराज पौडेलले प्रदेश सरकारले पूर्ववत् अवस्थामै उपचार गरिरहने बताए। लुम्बिनी प्रदेशमा ४ हजार १ सय ८३ जना सक्रिय संक्रमित छन्। १ सय २७ जनाको मृत्यु भएको छ। नगरपालिकाले सबै गर्ने रुपन्देहीको तिलोत्तमा नगरपालिकाले कोरोना संक्रमणबाट मृत्यु भएका नगरवासीको शव व्यवस्थापनको जिम्मा लिने निर्णय गरेको छ। कार्यवाहक नगर प्रमुख जगेश्वरदेवी चौधरीको अध्यक्षतामा मंगलबार बिहान बसेको कोभिड संकट व्यवस्थापन केन्द्र (सीसीएमसी) को बैठकले कोरोना संक्रमणबाट मृत्यु भएका नगरवासीको शव व्यवस्थापन नगरपालिका आफैंले गर्ने निर्णय गरेको हो। यसअघि शव व्यवस्थापनको काम सम्बन्धित पालिकाको सहयोगमा नेपाली सेनाले गर्दै आएको थियो। बैठकले शव व्यवस्थापनको आवश्यक तयारी गर्न स्वास्थ्य शाखालाई जिम्मेवारी दिएको छ। बैठकले कन्ट्याक्ट ट्रेसिङमा परेका नगरवासीको पहिलो पटकको परीक्षणसमेत निःशुल्क गर्ने निर्णय गरेको छ। यस्तै नगरपालिकाले शंकरनगर आइसोलेसन सेन्टरमा अक्सिजन सिलिन्डरको संख्या थप गर्ने निर्णयसमेत गरेको छ। कोरोना संक्रमितले अक्सिजन अभावमा मृत्युवरण गर्न परिरहेका खबर आइरहँदा तिलोत्तमाले आइसोलेसनमा अक्सिजन सिलिन्डरको संख्या ६ बाट २० पुयाउने निर्णय गरेको हो। हाल आइसोलेसनको क्षमता ४० बेड रहेकोमा बेडको संख्या पनि बढाउने निर्णय कार्यवाहक नगर प्रमुख चौधरीले जानकारी दिइन्।"
कर्णाली किचलो केन्द्रसम्मै,"सुर्खेत : नेकपा कर्णाली प्रदेशको विवादले केन्द्रसम्मै असमझदारी देखिएको छ। पार्टीका दुई अध्यक्षबीच मंगलबार बालुवाटारमा सहमति भयो भनिए पनि त्यसबारे फरकफरक धारणा बाहिर आएको छ। प्रधानमन्त्री तथा नेकपा अध्यक्ष केपी शर्मा ओली र अर्का अध्यक्ष पुष्पकमल दाहाल मंगलबार कर्णालीको विवाद समाधान गर्न जुटेका थिए। प्रधानमन्त्रीका प्रेस सल्लाहकार सूर्य थापाले दुई अध्यक्षबीच चारबुँदे सहमति भएको जानकारी दिएका छन्। उनका अनुसार कर्णालीका मुख्यमन्त्री महेन्द्रबहादुर शाहीविरुद्ध दर्ता भएको अविश्वास प्रस्ताव फिर्ता लिने, प्रमुख सचेतक गुलावजंग शाहलाई हटाउने मुख्यमन्त्रीको निर्णय बदर गर्ने, प्रमुख सचेतकमा नियुक्त सीता नेपालीको नियुक्ति पनि बदर गर्दै पूर्ववत् रूपमा सचेतकमा कायम गर्ने सहमति भएको हो। त्यस्तै, अन्य विषयमा आपसी सल्लाहमा निर्णय लिने सहमति भएको उनको भनाइ छ। अर्का अध्यक्ष दाहाल पक्षले भने उक्त सहमतिलाई अस्वीकार गरेको छ। दाहालका प्रेस संयोजक विष्णुप्रसाद सापकोटाले दुई अध्यक्षबीच कर्णाली विवादबारे कुनै पनि सहमति नभएको विज्ञप्तिमा जनाएका छन्। बालुवाटारमा कुनै सहमति नभएको र बाहिर आएको सूचना सही नभएको जनाइएको छ। प्रमुख सचेतकबाट हटाइएका सांसद शाहले दुई अध्यक्षबीच सहमति भइसकेको दाबी गरे। दुई अध्यक्षबीच सहमति भएको छ। हामीलाई सोहीअनुसार अब निर्देशन आउला, शाहले भने, पार्टीको निर्णयअनुसार नै हामी अगाडि बढ्छौं। पार्टीले बोलाएरै हामी विवाद थाती राखी काठमाडौं आएका हौं। अब दुई अध्यक्षबीचको सहमति पनि कार्यान्वयन गर्छौं। मुख्यमन्त्री शाहीका प्रेस सल्लाहकार धु्रव बुढाथोकीले दुई अध्यक्षबीच भएको भनिएको सहमति सही नभएको बताए। बालुवाटारमा दुई अध्यक्षबीच छलफल भए पनि सहमति नभएको उनको दाबी छ। कर्णालीमा देखिएको विवाद समाधान गर्ने जिम्मा प्रदेश कमिटी र संसदीय दललाई दिनुपर्ने प्रस्ताव दाहालले राखेको उनको सचिवालयले जनाएको छ। तर, त्यसलाई प्रधानमन्त्री ओलीले अस्वीकार गर्दै केन्द्रले नै विवाद टुंगो लगाउनुपर्ने बताएका थिए। नेकपाका बहुमत १८ जना सांसदले असोज २५ गते मुख्यमन्त्री शाहीविरुद्ध प्रदेश संसदीय दलमा अविश्वास प्रस्ताव दर्ता गरेका थिए। त्यही विवाद चर्किंदै गएपछि अध्यक्षद्वयले मुख्य नेताहरूलाई काठमाडौं बोलाएका थिए। तर, दुई अध्यक्षले अझै निर्णय दिन सकेका छैनन्।"
राष्ट्रपति भण्डारीले गरिन् ऐतिहासिक रानीपोखरीको उद्घाटन,"काठमाडौं : राष्ट्रपति विद्यादेवी भण्डारीले विनासकारी भूकम्पबाट क्षतिग्रस्त ऐतिहासिक रानीपोखरीको उद्घाटन गरेकी छन्। राष्ट्रपति भण्डारीले बुधबार दिउँसो १२ बजेतिर पुन:निर्माण गरिएको रानीपोखरीको उद्घाटन गरेको राष्ट्रिय पुनःनिर्माण प्राधिकरणले जनाएको छ। उद्घाटन कार्यक्रममा प्रधानमन्त्री केपी शर्मा ओली, काठमाडौं महागरपालिकाका मेयर विद्यासुन्दर शाक्य, सरकारका उच्च पदस्थ कर्मचारीलगायत विशिष्ट व्यक्तिहरुको उपस्थित थियो। मल्लकालीन शैलीमा रानीपोखरीको पुनः निर्माण नेपाल सरकारले गरेको हो भने दरबार हाइस्कुलको पुनः निर्माण छिमेकी चीनको सहयोगमा भएको हो । २०७२ वैशाख १२ को गोरखा भूकम्पबाट क्षतिग्रस्त सम्पदा र ऐतिहासिक स्थलहरुको पुनः निर्माणमा यो एक महत्वपूर्ण काम मानिएको छ । यसअघि असोज १५ गते रानीपोखरीको बीचमा रहेको बालगोपालेश्वर मन्दिरमा गजुर प्रतिस्थापन गरिएको थियो। २०७२ सालको भूकम्पमा क्षतिग्रस्त भएको बालगोपालेश्वर मन्दिरको पुननिर्माणको काम अन्तिम चरणमा पुगेपछि सुनको लेपन भएको गजुर राखिएको हो।"
उपत्यकामा एकैदिन थपिए ३ हजार १०७ जना कोरोना संक्रमित,"काठमाडौं : पछिल्लो २४ घण्टामा काठमाडौं उपत्यकामा ३ हजार १०७ जना कोरोना भाइरस (कोभिड१९)का संक्रमित थपिएका छन्। काठमाडौंमा २३९१ , ललितपुरमा १७३ र भक्तपुरमा ५४३ गरी ३ हजार १०७ जनामा संक्रमण देखिएको मन्त्रालय प्रवक्ता डा जागेश्वर गौतमले जानकारी दिए। नेपालमा कोरोना भाइरस (कोभिड१९) संक्रमितको संख्या १ लाख ४४ हजार ८७२ पुगेको छ। पछिल्लो २४ घण्टामा ५ हजार ७४३ जनामा संक्रमण देखिएसँगै संक्रमितको संख्या १ लाख ४४ हजार ८७२ पुगेको स्वास्थ्य मन्त्रालयका प्रवक्ता डा गौतमले जानकारी दिए। ४४ हजार ४७४ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा १४ हजार ६७६ जना रहेका छन् भने होम आइसोलेसनमा २०हजार ८ सय जना छन्। यस्तै क्वारेन्टाइनमा ४ हजार ६५ जना रहेका छन्। मन्त्रालयका अनुसार पछिल्लो २४ घन्टामा २० हजार ११८ नमूनाको पीसीआर परीक्षण भएको छ। बुधबार २९ सय ९६ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या ९९ हजार ६०५ पुगेको छ। आइसीयूमा २६९ र ८७ जनाको भेन्टिलेटरमा उपचार भइरहेको छ। नेपालमा कोरोनाबाट ७९१ जनाको मृत्यु भएको छ। बुधबार मात्रै २६ जनाको मृत्यु भएको मन्त्रालयले पुष्टि गरेको छ।"
संक्रमितको साथ छाडिन्न,"जनकपुरधाम वीरगन्ज : संघीय सरकारले कोभिड१९ का बिरामीको कोरोना परीक्षण र उपचार खर्च नबेहोर्ने निर्णय गरे पनि प्रदेश २ सरकारले कोरोनापीडितको साथ नछाड्ने निधो गरेको छ। प्रदेश २ मा कोरोना संक्रमित बिरामीको निःशुल्क उपचारमा संघीय सरकारको निर्णयले कुनै प्रभाव नपार्ने प्रदेश २ का आन्तरिक मामिला तथा कानुनमन्त्री ज्ञानेन्द्र यादवले बताए। सामाजिक विकास मन्त्रालय स्वास्थ्य निर्देशनालय प्रदेश २ को तथ्यांकअनुसार यस प्रदेशमा हालसम्म कोरोना संक्रमणले १ सय ६१ जनाको ज्यान लिइसकेको छ। संक्रमितको संख्या १४ हजार ९३८ छ, जसमा १२ हजार ४९४ पुरुष र २ हजार ४४४ महिला छन्। रोगबाट निको भई १२ हजार ९७६ घर फर्केका छन्। कोभिड १९ को परीक्षण र उपचारमा शुल्क लिने सरकारको निर्णयले संक्रमण झन् फैलाउने जोखिम बढेको सरोकारवालाले बताएका छन्। कोरोना परीक्षण र उपचारमा शुल्क लिने सरकारको निर्णय जनहितमा नरहेको नारायणी अस्पतालका चिकित्सक डाक्टर उदयनारायण सिंह बताउँछन्। उनी भन्छन्, सरकारको लागि यो निर्णय राम्रो होला तर जनताका लागि यो निर्णय हितमा छैन। अब सामान्य लक्षण देखिएका शंकास्पद व्यक्तिले परीक्षण नै नगर्ने भएकाले समुदायमा संक्रमण झन् फैलने जोखिम हुने उनी बताउँछन्। कोरोना परिक्षण निःशुल्क हुँदा कोभिडको शंका लाग्नेबित्तिक्कै सर्वसाधारण नागरिकले स्वाब दिएर परीक्षण गराउँथे, उनले भने, तर अब पैसा तिर्नुपर्ने भएपछि संक्रमति भए पनि रोग लुकाएर घरमै बस्न बाध्य हुन्छन् । यसका कारण संक्रमण अरूलाई पनि सर्न सक्छ ।"
खोजी लोकल खसीकै,"दसैंमा मासुको जोहो गर्न खोज्दै हुनुहुन्छ ? सकभर खसीबोकासम्बन्धी सम्पूर्ण जानकारी लिएर किनमेल गर्दा उत्तम हुन्छ। आवश्यक जानकारीबिना खरिद गरिने खसीबोकाले दसैंको रमझमलाई खल्लो बनाउँछ। उपत्यकाको कलंकीस्थित खसीबजार, टुकुचा बजार, बिजुलीबजारलगायत दर्जनौं स्थानमा भारतबाट आयात गरिएका र लोकल खसीबोका बिक्रीका लागि राखिएका छन्। विभिन्न रङ र बान्कीका खसीबोका बजारमा यत्रतत्र छन्। झट्ट हेर्दा सबै किनौं किनौं जस्तो लाग्छ। सबैको मूल्य समान नै छ। यो सोचाइले खसीबोका खरिद गर्दै हुनुहुन्छ भने छनोट गलत हुनसक्छ। खसीबोका खरिद गर्दा केही आधारभूत विषयवस्तुमा ध्यान दिनुपर्ने हुन्छ। लोकल खसीबोकाको तुलनामा भारतबाट आयात गरिएका खसीबोका व्यावसायिक प्रयोजनका लागि उत्तम मानिए पनि स्वाद र स्वास्थ्यका लागि लोकल नै राम्रो मानिन्छ। चौपाया खरिदबिक्री सेवा संघका पूर्व अध्यक्ष दीपक थापाका अनुसार स्वास्थ्य र स्वादका हिसाबले लोकल जातकै उत्तम हुन्छ। दसैंमा बिक्री हुने खसीबोकामध्ये सिङमा हरियो रङ लगाएको रोज्नुपर्छ। पशुपन्छी मन्त्रालयका पशु चिकित्सक डा मुकुल उपाध्यायका अनुसार खसीबोकाको शरीरमा रहेका भुत्ला कैंचीले टाटेपाटे गरी काटिएको छ वा छैन हेर्नुपर्छ। लोकल जातको खसीबोकाको शरीरका भुत्ला काटिएको हुँदैन भने भारतीयको काटिएको हुन्छ। लोकल खसीबोका फुर्तिला, स्याउला, घाँसपात, मकैलगायत चरन सामग्री खाने हुन्छन् भने भारतीय खसीबोका एकलकाटे टाढाबाट हेर्दा बिरामीजस्तो लाग्छ। लोकलमा भारतीयको तुलनामा मासु र बोसो पनि कम हुन्छ। तर, स्वस्थ्यकर र मासु स्वादिलो हुन्छ, डा उपाध्यायले भने। भारतीय खसीबोका खरिद गरेर धेरै दिनसम्म राख्दा हावापानी अमिल्दो भएर बिरामी हुने खतरा हुन्छ। यसबाहेक खसीबोका किन्दा अन्य कुरामा पनि ध्यान दिनुपर्छ। यस्ता खसीबोका नकिनौंनाक, मुख र आँखाबाट र्याल र सिगान आएका खसीबोका खरिद गर्नुहुन्न। टाउको आकाशतिर उचालेर फनफनी घुमाउने, कराउने र लड्नेजस्ता लक्षण देखिएका खसीबोका पनि खरिद गर्नुहुन्न। त्यसैगरी खसीबोकाको गिँजा र खुरमा घाउ आएको, झोक्राउने खसीबोका पनि मासुको लागि राम्रो मानिँदैन। बजार मूल्यभारतीय खसीबोकाको मूल्य प्रतिकिलो पाँच सय २५ देखि पाँच सय ३५ रुपैयाँमा बिक्री भइरहेको छ भने लोकल जिउँदो खसीबोका प्रतिकिलो चार सय ८० देखि पाँच सय पर्छ। लोकल खसीबोका लाहान, जनकपुर, कटारी, सल्यान, सुर्खेत, कोहलपुर, बर्दिया, सिन्धुली, नुवाकोट, धादिङलगायत जिल्लाबाट उपत्यका भित्र्याइन्छ। दसैंमा राजधानीमा ५८ करोडको खसीबोकाको कारोबार हुन्छ त्यसमध्ये ७० प्रतिशत भारतबाट आयात हुन्छ। दसैंलाई भनेर यो वर्ष सरकारी निकाय र निजी क्षेत्रले करिब ५२ हजार खसीबोका र च्याङग्रा बिक्री गर्ने तयारी गरेका छन्। नेपाल खाद्य संस्थानले एक हजार गोटा खसीबोका तथा एक हजार च्याङ्ग्रा बिक्री गर्ने योजना बनाएको छ। विभागका पूर्व महानिर्देशक जीवनप्रभा लामाकाअनुसार डिप फ्रिजमा राखिएको मासु मानव स्वास्थ्यका लागि खान अयोग्य हुन्छ। प्रतिग्राम मासुमा एक लाखभन्दा बढीको संख्यामा इकोला, साल्मोनेला, कम्पाइलोब्याक्टर, बरुसोलोसिसलगायत जीवाणु भेटिए खान अयोग्य मानिन्छ। यस्ता जिवाणुले झाडापखाला लाग्ने, पेट दुख्ने, क्षयरोग, कलेजो, मिर्गौला र टाउकोमा असर गर्ने तथा प्रजनन क्षमतामा असर पुर्याउने लामाले जानकारी दिइन्। खानपिनमा ध्यान नदिँदा उच्च रक्तचाप, मुटु, मधुमेह र पेटको समस्या हुने गरेको खाद्य विज्ञको भनाइ छ। धेरै दिनलाई पुग्ने गरी मासु पकाएर राखी खाँदा फुड प्वाइजन हुने खतरा हुन्छ, लामाले भनिन। मधुमेह र क्यान्सरजन्य रोगबाट प्रभावितले पोलेको, भुटेको, तारेको वा डढाएको मासु सेवन गर्न नहुने लामाको सुझाव छ। खसीबोकाको मासुसँगै कुखुरा, माछा, हरियो तरकारी, सागसब्जी र गेडागुडी पनि सन्तुलन मिलाई खानुपर्छ। यसरी खाँदा शरीरलाई फाइदा पुग्छ। पशुपन्छी विकास मन्त्रालयले हालै काठमाडौं, भक्तपुर र ललितपुरमा गरेको एक सर्वेक्षणअनुसार मासु पसलबाट उत्पादित मासु स्वास्थ्यका लागि स्वस्थ्यकर छैन। अत्याधुनिक मिट सेन्टर सञ्चालनमा आए पनि मासुको गुणस्तरमा अझै कमी रहेको मन्त्रालयका प्रवक्ता श्यामप्रसाद पौडेलको ठहर छ। दसैंमा मासुसँगै त्यसमा प्रयोग गरिने मसला र खानेतेलले पनि उत्तिकै महत्व राख्छ। मसला र खानेतेल अशुद्ध परेमा फुड प्वाइजन, झाडा वान्तालगायत समस्या आइपर्छ। स्वास्थ्यका लागि मासुमा धेरै मसला र बोसो प्रयोग गर्न नहुने लामाको सुझाव छ। मासुमा साढे ८ अर्ब खर्च नेपालीले मासिक अर्बौं मूल्यबराबरको खसीबोकाको मासु खपत गर्छन्। आयस्रोत कम भए पनि मासुको खपत उच्च रहेको तथ्यांकले देखाएको छ। उपभोक्ता मूल्यलाई आधार मान्ने हो भने मासिक ८ अर्ब २५ करोड रुपैयाँ बराबरको खसीबोकाको मासु खपत हुन्छ। पशुपन्छी मन्त्रालयका अनुसार देशभर मासिक चार लाख ३० हजार खसीबोका खपत हुन्छ। यसमध्ये ३० देखि ४० हजार गोटा भारत, अमेरिका र अस्ट्रेलियाबाट आयात गरिन्छ। दसैंको कारोबारलाई जोड्ने हो भने वार्षिक रुपमा करिब डेढ खर्ब मूल्यबराबरको खसीबोकाको मासु नेपाली उपभोक्ताले उपभोग गर्दै आएका छन्। चौपाया खरिदबिक्री सेवा संघका अनुसार बढ्दो सहरीकरण र जीवनस्तरमा आएको सुधारसँगै खसीबोकाको मासु खाने प्रचलन बढेको छ। खसीबोकाको मासुबाट बनाइने विभिन्न प्रकारका परिकारले पनि खपत बढ्दै गएको हो, संघका अध्यक्ष गोविन्द पाठकले भने। खसीबोकाको मासुबाट साँधेको कलेजो, साँधेको टाउको, ह्याकुलाको छोइला, भुटेको फोक्सो, सादा कवाफ, सिंक कवाफ, भरेको फोक्सो, मटन चप्स, मटन वल, रोगन जोस, मुस्लिम कवाफ, सुख्खा मासु, प्याजी मासु, हाँडी कवाफ, सेकुवा, मटन विरियानी, भुटन, तास, लेदो मासु र किमाजस्ता परिकार बन्छन्। मासिक २२ करोडको खसीबोका आयातनेपालमा मासिक २२ करोड मूल्य बराबरको खसीबोका आयात हुन्छ। दसैंबाहेक सामान्य समयमा भारत, अमेरिका र अस्ट्रेलियाबाट मासिक २१ करोड मूल्यबराबरको ३० हजार गोटा खसीबोका नेपालमा भित्रिने गर्छन्। भन्सार विभागको तथ्यांकलाई आधार मान्ने हो भने गत साउनमा मात्रै भारतसहित तस्रो मुलुकबाट यो परिमाणमा खसीबोका आयात भएको हो। विभागको तथ्यांकअनुसार गत साउन (मध्य जुलाईदेखि मध्य अगस्त)सम्म मात्रै २२ करोड मूल्यबराबरको ३० हजार चार सय ९४ गोटा खसीबोका नेपालमा आयात भएको थियो। वार्षिक रुपमा डेढ अर्बदेखि अढाई अर्ब मूल्यबराबरको खसीबोका आयात हुने गरेको छ। व्यवसायीका अनुसार आयातित खसीबोकामध्ये ९० प्रतिशत उपत्यकामा खपत हुन्छ। स्वदेशमै पर्याप्त परिमाणमा खसीबोका उत्पादन हुन्छ, चौपाया खरिदबिक्री सेवा संघका पूर्व अध्यक्ष दिपक थापाले भने, बाटोघाटो र ढुवानीको असुविधाले उत्पादन भएका खसीबोका सहरसम्म आउन पाउँदैनन्। उनका अनुसार आयातित खसीबोकामध्ये झन्डै शतप्रतिशत ठूला सहरमा मात्रै खपत हुन्छ। दसैंमा अत्यधिक खपतपशु सेवा विभागका महानिर्देशक डा विमल निर्मलका अनुसार उपत्यकामा सामान्य दिनमा एक हजार गोटा खसीबोका बिक्री भए पनि दसैंको समयमा करिब दैनिक तीनहजारको संख्यामा बिक्री हुन्छ। दसैंको अवधिमा मात्रै उपत्यकामा करिब ६० हजार खसीबोका, १० हजार च्याङ्ग्रा, तीन हजार भेडा र सयभन्दा बढीको संख्यामा राँगाको खपत हुन्छ। मासु पनि आयातनेपालमा खसीबोका मात्रै होइन तयारी र प्रशोधित मासु पनि आयात हुने गर्छ। नेपालमा भारतबाट ७८ लाख ३३ हजार मूल्य बराबरको ३४ हजार चार सय ७५ किलो तयारी मासु आयात भएको भन्सार विभागसँग तथ्यांक छ। आर्थिक वर्ष २०७०७१ देखि चालु आर्थिक बर्ष २०७४७५ सम्मको एक महिनामा गरी एक करोड २४ लाख १५ हजार मूल्य बराबरको ४६ हजार ९ सय ५५ किलो तयारी मासु आयात भएको छ।"
भारतीय गुप्तचर संस्था रअ प्रमुख नेपालमा,काठमाडौं : भारतीय गुप्तचर संस्था रअ प्रमुख सामन्त कुमार गोयल नेपाल आएका छन्। उच्च सुरक्षा स्रोतका अनुसार उनी विशेष चाटर्ड विमानमा बुधबार अपरान्ह काठमाडौं आएका हुन्। रअ प्रमुखले काठमाडौंमा रहँदा केही राजनीतिक तथा सुरक्षा अधिकारीसँग अनौपचारिक परामर्श गरेको स्रोतले बताएको छ। छिमेकी भारतसँग संवादहीनता बढिरहेका बेला भएको उनको आकस्मिक भ्रमणलाई अर्थपूर्ण रुपमा हेरिएको छ। भारतीय सेनाप्रमुख कात्तिक तेस्रो हप्ता नेपाल आउँदैछन्। त्यही भ्रमणको तयारीको अनौपचारिक सिलसिलामा उनी आएको बताइएको छ। गोयल बिहीबार नै स्वदेश फर्किने कार्यक्रम छ।
उपराष्ट्रपतिको दसैं भत्ता कोरोना कोषमा,"काठमाडौं : उपराष्ट्रपति नन्दबहादुर पुन पासाङले दसैं भत्ता कोरोना कोषमालाई प्रदान गरेका छन्। उपराष्ट्रपति पुनले चालू आर्थिक वर्ष २०७७७८ का लागि प्राप्त चाडपर्व खर्चबापतको रकम कोरोना भाइरस संक्रमण रोकथाम, नियन्त्रण तथा उपचार कोषलाई प्रदान गरेका हुन्। उपराष्ट्रपति पुनका प्रेस संयोजक मनोज घर्तीमगरले बुधबार विज्ञप्ति सार्वजनिक गर्दै यसबारेमा जानकारी दिएका हुन्। उनले यसअघि एक महिनाको पारिश्रमिक कोषमा जम्मा गरेका थिए।"
दसैं भत्ता कोरोना कोषमा जम्मा गर्ने तनहुँ कांग्रेसको घोषणा,"दमौलीः नेपाली कांग्रेसबाट निर्वाचित तनहुँका जनप्रतिनिधिले पीसीआर परीक्षण शुल्क नागरिकसँग नलिने घोषणा गरेका छन् । सरकारले शुल्क लिएर मात्र पीसीआर परीक्षण गरे भने पनि शुल्क लिएर गर्न सकिने अवस्था नभएको भन्दै उनीहरुले पीसीआर निःशुल्क नै गर्ने घोषणा गरेका हुन् । उनीहरुले हाल जिल्लामा सञ्चालित दुई सय १० बेड क्षमताको आइसोलेसनलाई जिल्लावासीको स्वास्थ्य संवेदनशिलता ध्यानमा राख्दै निरन्तर जारी राख्ने पनि निर्णय गरेका छन् । कांग्रेस पार्टी सभापति एवं व्यास नगर प्रमुख बैकुण्ठ न्यौपानेको नेतृत्वमा बसेको बैठकले आफ्ना नाममा प्राप्त हुने चाडबाड खर्च कोरोना कोषमा जम्मा गर्ने निर्णय गरेको हो । निर्णयमा नेपाली कांग्रेसका तर्फबाट निर्वाचित स्थानीय तहका प्रमुख तथा उपप्रमुख र अध्यक्ष तथा उपाध्यक्षले सहमति जनाएका छन् । समन्वय प्रमुख वाग्ले र उप प्रमुख पवित्रा पौडेल, व्यास प्रमुख न्यौपाने र उप प्रमुख मिरा जोशी, भानु प्रमुख उदयराज गौली र उप प्रमुख आशा थापा, शुक्लागण्डकी प्रमुख किसान गुरुङ, म्याग्दे अध्यक्ष माया राना र उपाध्यक्ष बालकृष्ण घिमिरे, ऋषिङ अध्यक्ष राजेन्द्रकृष्ण श्रेष्ठ र उपाध्यक्ष गिनुमाया थापा, आँबुखैरेनी गाउँपालिकाका अध्यक्ष गिरबहादुर थापा र उपाध्यक्ष पुष्पा श्रेष्ठ तथा देवघाट गाउँपालिकाकी उपाध्यक्ष विमला थापाले निर्णयमा सहमति जनाएका छन् । 'हामीले मागेका हैनौं' जनप्रतिनिधिले दसैं भत्ता आफूहरुले मागेको नभइ प्रदेश कानुनअनुसार पाएको बताएका छन। तर त्यो खर्च आआफ्नो तहमा यसपाली कोरोना कोषमा दिने निर्णय गरिएको पनि उनीहरुले बताएका छन् । 'विगतमा प्रदेश कानुन नबन्दा पनि लिएका थिएनौं, 'जारी विज्ञप्तिमा भनिएको छ, 'यसपाली आएको रकम आ आफ्नो पालिकाको कोरोना कोषमा जम्मा गर्ने निर्णय गरेको व्यहोरा सबैको जानकारीका लागि अनुरोध गर्दछौं ।'"
गण्डकीका मन्त्रीहरुको दसैं भत्ता कोरोना कोषलाई,"पोखरा : गण्डकी प्रदेशका मुख्यमन्त्री र मन्त्रीहरुले दसैं भत्ता कोरोना कोषमा जम्मा गर्ने निर्णय गरेका छन् । प्रदेश मन्त्रिपरिषदको बुधबार बिहानको बैठकले यस्तो निर्णय गरेको सरकारका प्रवक्तासमेत रहेका भौतिक पूर्वाधार विकास मन्त्री रामशरण बस्नेतले बताए। यसअघि कोरोना महामारी सुरु हुनासाथै मुख्यमन्त्री पृथ्वीसुब्बा गुरुङ, उनको सचिवालयका सदस्यहरु र मन्त्रीहरुको १ महिनाको तलब कोरोना कोषमा जम्मा गरिएको थियो । मुख्यमन्त्री, मन्त्री र सांसदहरुले चाडपर्व भत्ता स्वरुप १ महिनाको तलब बराबरको रकम पाउँछन् । कर नकाटी आउने उक्त भत्ताको सबै रकम कोरोना कोषमा दाखिला गर्ने निर्णय मन्त्रिपरिषद्बाटै भएको छ । यसअघि गण्डकी प्रदेश सभामा कांग्रेस र जनमोर्चाका सदस्यहरुले दसैं भत्ता फिर्ता गर्ने जनाइसकेका छन् । सांसदहरु सबैको खातामा प्रदेश सभा सचिवालयले दसैं भत्ता दाखिला गरिसकेको छ । सांसदहरुको मासिक पारिश्रमिक ५२ हजार रुपैयाँ हुन्छ । दलका सचेतकले भने ५४ हजार २ सय रुपैयाँ पाउँछन् । प्रमुख सचेतकको तलब ५६ हजार ८ सय ४० रुपैयाँ हुन्छ । गण्डकी प्रदेशमा मुख्यमन्त्रीको मासिक पारिश्रमिक ७० हजार र मन्त्रीहरुको ६० हजार रुपैयाँ छ । मन्त्रिपरिषद्ले कोभिड १९ का बिरामीको निशुल्क उपचार गर्ने निर्णयसमेत गरेको छ । 'यतिबेला सामाजिक सञ्जालहरुमा कोभिड १९ को उपचार र व्यवस्थापनका सन्दर्भमा विभिन्न क्रियाप्रतिक्रिया आएका छन्, गण्डकी प्रदेश सरकार यस प्रदेशका सबै दाजुभाइ दिदीबहिनीहरुलाई सामाजिक सञ्जालमा आएका कुराको विश्वास नगर्न अनुरोध गर्दछ,' मन्त्रिपरिषद् बैठकका निर्णय सुनाउँदै मन्त्री बस्नेतले भने, 'यसभन्दा अगाडि जे काम सरकारले उपचारका सन्दर्भमा जे गर्दै आयो, त्यसैलाई निरन्तरता दिने गरी बैठकले निर्णय गरेको सबैमा जानकारी गराउँछु ।'"
"कर्णालीमा कोरोनाबाट ज्यान गुमाउनेको संख्या १५ पुग्यो, पाँच हजार तीनसय ५१ संक्रमित",सुर्खेतः कर्णालीमा कोरोनाका कारण ज्यान गुमाउनेको संख्या १५ पुगेको छ । प्रदेशका विभिन्न जिल्लामा कोरोना संक्रमणपछि मृत्यु हुनेको संख्या १५ पुगेको हो । सामाजिक विकास मन्त्रालयका अनुसार पछिल्लो पटक मंगलबार राती रुकुमपश्चिमा एक महिलाको ज्यान गएको छ । रुकुमपश्चिमको त्रिवेणी गाउँपालिका ७ मा ५७ वर्षीया एक महिलाको मंगलबार राती मृत्यु भएको हो । मृत्युपछि उनको स्वाव परीक्षण गर्दा कोरोना पुष्टि भएको हो । केहीदिन अघिमात्र ती महिला चितवनमा क्यान्सरको उपचार गरेर घर फर्किएकी थिइन् । गाउँपालिकाका उपाध्यक्ष निर्मला विष्टले चौरजहारीमा रहेको प्रयोगशालामा गरिएको परीक्षणमा पोजेटिभ आएको बताइन् । योसँगै कर्णालीमा कोरोना संक्रमणबाट मृत्यु भएका र मृत्युपछि कोरोना पुष्टि भएका व्यक्तिहरुको संख्या १५ पुगेको हो । यस्तै मंगलबार बेलुकीसम्म कर्णालीमा कर्णालीमा कुल संक्रमतिको संख्या पाँच हजार तीनसय ५१ पुगेको छ । यस्तै हालसम्म तीन हजार नौसय ८५ जना डिस्चार्ज भएको सामाजिक विकास मन्त्रालय अन्तर्गतको स्वास्थ्य शिक्षा महाशाखाका अधिकृत नवराज कँडेलले बताए ।
सालको काठसहित फर्निचर व्यवसायी पक्राउ,स्याङ्जा : प्रहरीले साल र मौवाको काठसहित फर्निचार संचालक भानु अधिकारीलाई पक्राउ गरेको छ। कालीगण्डकी गाउँपालिकामा संचालित अम्बिका फर्निचर उद्योगमा अवैध काठ लुकाई छिपाई राखेको भन्दै साल र मौवाको काठसहित अधिकारीलाई प्रहरीले बुधबार पक्राउ गरेको हो। फर्निचर उद्योगमा लुकाई राखेको भन्ने सूचनाको आधारमा सालको चिरान काठ ४१ वटा (७४ क्यूफिट) र मौवाको ३ वटा चिरान काठ (५ क्यूफिट) काठ अवैध भएको भन्दै प्रहरीले नियन्त्रणमा लिएको हो। फर्निचर संचालक अधिकारीलाई पक्राउ गरेर कारवाहीका लागि डिभिजन वन कार्यालय स्याङ्जामा बुझाइएको प्रहरी नायब उपरीक्षक राजेन्द्रप्रसाद अधिकारीले जानकारी दिए।
पाटे बाघले आक्रमण गर्दा महिलाको मृत्यु,"गुलरिया : बाघको आक्रमणमा परी बर्दियामा एक महिलाको मृत्यु भएको छ । मधुवन नगरपालिका वार्ड नम्वर ३ बस्ने २९ वर्षीय गंगा खत्रीको घाँस काट्ने क्रममा बाघको आक्रमणमा परेर मृत्यु भएको हो । स्थानीय सम्झना सामुदायिक वन उपभोक्ता समूह मधुवनमा घाँस काट्न गएका बेला पाटे बाघले आक्रमण गरी जंगल भित्र पुर्याएको डिभिजन वन कार्यालय बर्दियाका प्रमुख महेन्द्र वाग्लेले बताए । सशस्त्र प्रहरी, स्थानियवासीको पहलमा होहल्ला गरी बाघ धपाएर हेर्दा महिलाको मृत्यु भइसकेको थियो । घटनास्थ भारतको कर्तनियाघाट वनविहार र बर्दिया राष्ट्रिय निकुञ्जको बीचमा अवस्थित खाता जैविकमार्ग वनक्षेत्रमा पर्छ । सोही क्षेत्रमा केही हप्ता अघि भारत तर्फको जंगलमा पुगेका नेपालीको पनि बाघको आक्रमणमा परी मृत्यु भएको थियो । बाघको आक्रमणमा परेर ज्यान गुमाएकी महिला ।"
रेडपाण्डाको छालासहित चारजना पक्राउ,"सुर्खेतः रेडपाण्डाको छालासहित सुर्खेतमा चारजना पक्राउ परेका छन् । प्रहरीले वीरेन्द्रनगरको एक होटलबाट बुधबार उनीहरुलाई पक्राउ गरेको हो । होटलमा दुर्लभ वन्यजन्तु रेडपाण्डाको छाला कारोबार भइरहेको अवस्थामा प्रहरीले छापा मारेर उनीहरुलाई पक्राउ गरिएको जनाएको छ । जिल्ला प्रहरी कार्यालय सुर्खेतका अनुसार प्रहरीको विशेष टोलीले उनीहरुलाई पक्राउ गरेको हो । सुर्खेतका प्रहरी प्रमुख एसपी राजेन्द्रप्रसाद भट्टले यसको पुष्टि गरेका हुन् । उनका अनुसार रेडपाण्डाको छालासहित पक्राउ परेका चारैजना दैलेखका हुन् । दैलेखको नौमुले गाउँपालिकाका मनबहादुर सुनार, पदमबहादुर सुनार, मनोज विक र नारायण नगरपालिकाका सविता थापालाई पक्राउ गरिएको एसपी भट्टले जानकारी दिए । प्रहरीका अनुसार पक्राउ परेकाहरुबाट रेडपाण्डाको छाला पनि बरामद गरिएको छ । पक्राउ परेकाहरुबारे थप अनुसन्धान भइरहेको भन्दै प्रहरीले उनीहरुलाई डिभिजन वन कार्यालय सुर्खेतको जिम्मा लगाइने जनाएको छ । कारोबार भइरहेको सूचना पाएपछि प्रदेश प्रहरी कार्यालयबाट विशेष व्यूरो र जिल्ला प्रहरी कार्यालयबाट गएको टोलीले उनीहरुलाई पक्राउ गरेको बताइएको छ ।"
कक्षा १२ को परीक्षा मंसिर ९ गतेदेखि : ४० अंकको मात्र लिखित परीक्षा हुने,काठमाडौं : कोरोना संक्रमणका कारण स्थगित भएको कक्षा १२ को वार्षिक परीक्षा मंसिर ९ गतेदेखि सञ्चालन हुने भएको छ। राष्ट्रिय परीक्षा बोर्डले बुधबार परीक्षाको तालिका सार्वजनिक गरेको हो। बोर्डका अनुसार यो पटक शनिबारको दिन पनि परीक्षा सञ्चालन हुनेछ। बोर्डका परीक्षा नियन्त्रक कृष्ण शर्माका अनुसार विद्यार्थीको चाहना अनुसार होम सेन्टरमै परीक्षा सञ्चालन हुनेछ। कोरोना संक्रमण भएका र परीक्षामा बस्न नसक्ने परीक्षार्थीलाई अर्को परीक्षा सञ्चालन गरिनेछ। कोरोना संक्रमण पुष्टि भएर पनि परीक्षाम बस्न सक्ने विद्यार्थीका लागि भने छुटै स्थानको व्यवस्था गरिनेछ। यो पटक परीक्षार्थीका लागि ४० अंकको लिखित परीक्षा हुनेछ। ४० अंक कक्षा ११ को पढाइलाई आधार मानेर प्रदान गरिनेछ। २० अंक भने स्कुल आफैले मूल्यांकन गरेर प्रदान गर्नेछ। शर्माका अनुसार परीक्षामा ४ लाख ३२ हजार ५ सय सहभागी हुँदैछन्।
नेप्सेमा दोहोरो अङ्कको वृद्धि,"काठमाडौं : धितोपत्र बजारमा शेयर कारोवार मापक नेप्से परिसूचक आज पनि दोहोरो अङ्कले बढेको छ । नेपाल स्टक एक्सचेञ्जका अनुसार नेप्से परिसूचक दोहोरो अङ्कले बढेको छ । मङ्गलबार पनि दोहोरो अङ्कले बढेको नेप्से बुधबार १३९४ बिन्दुले बढेर एक हजार ५९७७१ मा पुगेको छ । यस्तै, सेन्सेटिभ परिसूचक ३१० ले वृद्धि भई ३१६६५ मा पुगेको छ । कूल १९२ कम्पनीका कूल ५५ लाख नौ हजार ४४८ कित्ता शेयर एक अर्ब ६३ करोड ३२ लाख ४६ हजार १४८ मूल्यमा खरिद बिक्री भए । स्टकका अनुसार कारोवार भएका कूल १२ उपसमूहमध्ये आज चार उपसमूहको शेयर ओरालो लागेको छ भने सात उपसमूहको शेयर भने उकालो लागेको छ । होटल १५।०३, जलविद्युत् १४।०९, वित्त ०।६, उत्पादन ६।३३ बिन्दुले घटेको छ । यस्तै, बैंकिङ २१।५५, व्यापार २३।४, विकास बैंक १०।०४, निर्जीवन बीमा ६४।२८, अन्य ३।०५, लघुवित्त ३।४१, जीवन बीमा ५७।९४ र सामूहिक लगानी कोष ०।१ बिन्दुले बढेको छ । स्टकका अनुसार कारोवारका आधारमा एनआइसी एशिया बैंक शीर्षस्थानमा छ । सो बैंकको रु २४ करोड २९ लाख ५७ हजार ८०७ बराबरको कारोवार भएको छ । यस्तै कुमारी बैंक आठ करोड ३९ लाख ३० हजार ३४७, नेपाल बैंक सात करोड ४३ लाख ९७ हजार ६१०, हिमाल दोलखा हाइड्रोपावर रु छ करोड ६३ लाख ६९ हजार, ग्लोबल आइएमई बैंक रु चार करोड ५३ लाख ३५ हजार ४७२ र एनएमबी बैंक रु चार करोड १० लाख १४ हजार ८७१ बराबरको कारोवार भई शीर्षस्थानमा पुगेको छ । कारोवारका आधारमा आज जनरल इन्स्योरेन्स कम्पनी ९।८४, नेपाल हाइड्रो डेभलपर ४।४९, साङ्ग्रिला डेभलपमेन्ट बैंक ४।४०, एनआइसी एशिया बैंक ४।१३, कुमारी बैंक ३।९४ र साल्ट ट्रेडिङ कर्पोरेशनका लगानीकर्ताले २।७४ प्रतिशतले कमाए । त्यस्तै नेपाल फाइनान्स कम्पनी ५।०५, खानीखोला हाइड्रोपावर ४।७२, आँखुखोला हाइड्रोपावर ४।७२, पञ्चकन्या माई हाइड्रोपावर ४।५२, नेशनल हाइड्रोपावर ४।२४ र छुयाङदी हाइड्रोपावरका लगानीकर्ताले ४।१२ प्रतिशतले गुमाए ।रासस"
भीमेश्वरले कोरोना संक्रमितको निःशुल्क उपचार गर्ने,दोलखा : भीमेश्वर नगरपालिकाले नगरवासीको निःशुल्क कोरोना परीक्षण तथा उपचार गर्ने भएको छ । संघीय सरकारले कोरोना संक्रमित नागरिकको उपचार नगर्ने घोषणा गरेपछि भीमेश्वरले निशुल्क उपचार गर्ने घोषणा गरेको हो। भीमेश्वर नगरकार्यपालिकाको मंगलबार बसेको बैठकले सो निर्णय गरेको हो । कोभिड१९ सङ्क्रमणको परीक्षण र उपचारको दायित्वबाट पंछिएको सरकारको चौतर्फी विरोध भइरहेका बेला भीमेश्वरको सो निर्णयले नगरवासीलाई केही राहत महशुस भएको छ । भीमेश्वर नगरपालिकामा स्थायी बसोवास गरिरहेका नागरिकहरुलाई कोरोनाको लक्षण देखिएमा निःशुल्क पीसीआर परीक्षण तथा आइसोलेसनमा राखी उपचार गर्ने भीमेश्वर नगरकार्यपालिकाको बैठकले निर्णय गरेको प्रबक्ता हरिबंश चौँलागाईंले बताए । भीमेश्वर नगरपालिकामा हालसम्म २ दर्जनभन्दा बढी कोरोना संक्रमित भेटिएका छन् । संक्रामक रोग तथा महामारी नियन्त्रणका लागि चालु आर्थिक बर्षको लागि विनियोजित करिब ४० लाख बजेटबाट उनीहरुको निशुल्क उपचार गरिने जनाइएको छ । नगरपालिकाले छुट्टै आइसोलेसन कक्ष निर्माण गरि यसअघि पनि निशुल्क उपचार गर्दै आईरहेको थियो । पीसीआर परीक्षण तथा उपचारमा लाग्ने सम्पूर्ण खर्च नगरपालिकाले नैं ब्यहोर्ने प्रवक्ता चौँलागाईंको भनाइ छ । सदरमुकाम चरिकोटमा रहेको चरिकोट अस्पताल पनि भीमेश्वर नगरपालिका कै ब्यवस्थापनमा सञ्चालन हुने भएको छ । न्याय हेल्थ नेपाल नामक गैरसरकारी संस्थाले संचालन गर्दै आएको सो अस्पताल व्यवस्थापनबाट उसले हात झिकेको थियो । सो अस्पताल कार्तिक १६ गतेबाट चरिकोट अस्पतालको रुपमा नगरपालिका कै पूर्ण व्यवस्थापनमा संचालन गर्ने नगर कार्यापालिकाको ५९ बैठकबाट निर्णय भएको भीमेश्वर नगरपालिकाले बताएको छ ।
प्रदेश १ मा संक्रमितको संख्या १५ हजार नाघ्यो,"विराटनगर : पछिल्लो समय कोरोना भाइरसको संक्रमण तीव्र रुपमा फैलिइरहेको प्रदेश १ मा बुधबार संक्रमितको संख्या १५ हजार नाघेको छ। पछिल्लो २४ घण्टामा पाँच सय १३ जना नयाँ बिरामी थपिएपछि संक्रमित संख्या १५ हजारबाट उकालो लागेको हो। हालसम्म एक लाख ५० हजार सात सय ५१ जनाको पीसीआर परीक्षण हुँदा प्रदेशमा संक्रमितको संख्या १५ हजार तीन सय ७१ पुगेको छ। परीक्षण गरिएकामध्ये एक लाख ३५ हजार तीन सय ८० जनाको रिपोर्ट नेगेटिभ आएको सामाजिक विकास मन्त्रालयले जनाएको छ। नयाँ थपिएका संक्रमितमा दुई सय ३० महिला र दुई ८३ पुरुष रहेका छन्। २४ घण्टाभित्र एक हजार आठ सय ८७ जनाको पीसीआर परीक्षण हुँदा एक हजार तीन सय ७४ जनाको रिपोर्ट नेगेटिभ आएको छ। नयाँ थपिएका संक्रमितमा सबैभन्दा धेरै मोरङका दुई सय ३० जना रहेका छन्। मोरङबाहेक सुनसरीमा एक सय ८३, झापामा ७१, धनकुटामा ११, उदयपुरमा सात, इलाममा तीन, पाँचथरमा दुई र प्रदेश १ बाहिरका छ जना रहेका छन्। मन्त्रालयका अनुसार प्रदेश राजधानी विराटनगर महानगरपालिकामा एक सय ६२ जनामा संक्रमण पुष्टि भएको छ। जसमा ६८ महिला र ९४ पुरुष छन्। मोरङको ग्रामथानमा १८, उर्लाबारीमा १४, सुन्दरहैँचामा १०, रंगेलीमा पाँच, बेलबारीमा चार, कानेपोखरी, कटहरी, पथरीशनिश्चरे र लेटाङमा तीनतीन, धनपालथानमा दुई, जहदा, सुनवर्षी र रतुवामाईमा एकएक जनामा कोरोना देखिएको छ। प्रदेश १ मा उपचारपछि बुधबार २८ जना डिस्चार्ज भएका छन्। मोरङको बूढीगंगास्थित विराट मेडिकल कलेजबाट १८, विराटनगरको कोसी अस्पताल कोभिड१९ उपचार केन्द्रबाट सात, बीपी कोइराला स्वास्थ्य विज्ञान प्रतिष्ठान धरानबाट दुई र होम आइसोलेसनबाट एक जना डिस्चार्ज भएका हुन्। संक्रमित पुष्टि भएकामध्ये प्रदेश १ मा हालसम्म छ हजार दुई सय आठ जनाको उपचार सम्भव भएको छ। उपचार सम्भव भएकाहरु डिस्चार्ज हुँदै कोरोना मुक्त भएका छन्।"
कोरोना संक्रमितको मृत्युपछि घाटमा गर्नु पर्ने धार्मिक विधि अस्पतालमै,"पोखरा : सुरुका दिनमा कोरोना संक्रमितको मृत्यु भएपछि मृतकका आफन्त अस्पतालसम्म जान र अनुहार हेर्नसम्म पाउँदैन थिए वा डराउँदथे। कोरोना सक्रमितको मृत्यु समाजका लागि नै मृत्यु त्रास बन्थ्यो। यसैले मृतकका आफन्त अस्पतालसम्म पुगेर आफन्तको अनुहार हेर्न जान समेत सक्दैन थिए। पछिल्लो समयमा कोरोना संक्रमण दर र मृत्यु बढ्दै गयो। कोरोनासँग डराएर होइन जुधेर अघि बढ्नु पर्छ भन्ने मान्यता बढ्दै गयो। सुरुका दिनमा कोरोना संक्रमण भएको थाहा पाउँनासाथ घरमा एम्बुलेन्स आएर अस्पताल लग्ने गरिन्थ्यो। छरछिमेकले कोरोना संक्रमितको घर नजिक जान डराउने मात्र होइन घर पनि हेर्देन थिए। अहिले घरकै आइसोलेसनमा बस्दा पनि छरछिमेकी नडराउने मात्र होइन सहयोग गर्न थालेका छन्। पश्चिमाञ्चल क्षेत्रीय अस्पताल पोखरामा बुधबार दुई जना कोरोना संक्रमितको शव व्यवस्थापन गरिदै थियो। एक जना म्याग्दीको धौवलागिरी गाउँपालिका ७ का ८५ वर्षे पुरुषको सोमबार राति ८ बजे तिर अस्पतालमा उपचार गर्दा गर्दै मृत्यु भएको थियो। अर्को पोखरा १२ का ६७ वर्षे पुरुषको शवसंगै व्यवस्थापन गर्ने तयारी नेपाला आर्मीको शव व्यवस्थापन टोलीले गरिरहेको थियो। शव व्यवस्थापन गर्दै गर्दा वरपर मृतकका आफन्त बसेका थिए। म्याग्दीका मृतकका आफन्तले पुरोहित नै लिएर आएका थिए। नेपाल आर्मीका शव व्यवस्थापन टोलीले शव बाहिर ल्याएपछि अस्पताल परिसरमै मृतकका आफन्तलाई अनुहार हेर्न छोपीएका मुख खोली दिए। छोराछोरीहरुले बुवाको मुख हेर र विधिपूर्वक पुरोहितले भने अनुसार पूजा पाठ गरे। शव परिक्रमा गरे, धुप बाले, अबीर र फुल चढाए। टाढाबाटै शवलाई ढोगे। कोरोना सक्रमणबाट मृत्यु भएका पोखरा १२ का पुरुषका छोरा र आफन्त पनि अस्पताल पुगेका थिए। उसै गरी नेपाली सेनाको शव व्यवस्थापन टोलीले अस्पताल परिसरमा मृतकका आफन्तलाई अनुहार हेर्न छोपिएको अनुहार खोली दिए। छोराले बुवाको शव धुप लिएर परिक्रमा गरे, फुल, अबिर अर्पण गरे। हिन्दु धार्मिक विधि पूर्वक प्रक्रिया पुर्याएपछि शवलाई टाढाबाटै ढोगे। यसरी आफन्तले घाटमा गर्नु पर्ने धार्मिक विधि अस्पताल परिसरमै गरेपछि शवलाई व्यवस्थापन टोलीले गाडीमा राख्यो र सेती नदीको किनारमा लगेर व्यवस्थापन गर्यो। मृतकका आफन्तले कोरोना कहरमा धार्मिक विधी अनुसार घाटमा सबै प्रक्रिया पुरा गर्न नपाए पनि अस्पताल परिसरमा भए पनि गरिएको बताए। पहिले पहिले यति गर्न पनि त्रास थियो। पछिल्लो समयमा सहज हुदै गएको अर्का आफन्तले सुनाए। मृतकका आफन्तले चाहेमा पहिलेदेखि नै मुख हेर्न नरोकेको पश्चिमाञ्चल क्षेत्रीय अस्पताल पोखराका निर्देशक डा अर्जुन आचार्यले बताए। कास्कीका प्रमुख जिल्ला अधिकारी ज्ञानप्रसाद ढकालले पनि पहिलेदेखि नै मृतकका आफन्तले चाहेमा अनुहार हेर्न कहिल्यै नरोकेको र धार्मिक विधि अनुसार टाढाबाट सुरक्षित रुपमा दर्शन गर्दा पनि पहिल्यैबाट रोकाबट नभएको सुनाए। पछिल्लो संसोधनमा होम आइसोलेसनमा मृत्यु भएकाको शव व्यवस्थापन आफन्तले नै गर्न सक्ने व्यवस्था रहेको तर कार्यान्वयनमा आइनसकेको पनि उनले बताए। यस विषय छलफलकै क्रममा रहेको पनि उनले जानकारी दिए। गण्डकी प्रदेशमा कोरोनाबाट मृत्यु हुनेको संख्या ५६ पुगेको छ। गण्डकीमा मंगलबारसम्म ६ हजार ८७ जनामा कोरोना पुष्टि भएको छ। तीमध्ये ३७ सय ७९ जना निको भएका छन्। कोरोना संक्रमणबाट मृत्यु भएकाको शव व्यवस्थापन गर्न गर्न लाँदै नेपाली सेनाको विषेष टोली। तस्बिर : कृष्णमणि बराल"
फायरिङ गर्दै भाग्ने भारतीय युवकलाई गोली हानेर प्रहरीले लियो नियन्त्रणमा,वीरगन्ज : बाराको नेपाल भारत सीमा क्षेत्रबाट प्रहरीले गोली हानेर एक भारतीय युवकलाई पेस्तोल र गोलीसहित पक्राउ गरेको छ । पक्राउ पर्नेमा भारत बिहारको जिल्ला मोतिहारी पूर्वी चम्पारणको दुधीअवा गाउँ घर भएका २८ वर्षीय वृृजकिशोर कुशवाहा रहेका छन्। बाराको कचोर्वा प्रहरी चौकीबाट बुधबार दिउँसो प्रहरी हवल्दार छोटेलालप्रसाद यादवको नेतृत्वमा खटेको प्रहरी टोलीले कुशवाहालाई एक थान पेस्तोल र त्यसमा लाग्ने ५ राउण्ड गोलीसहित पक्राउ गरेको हो । सिम्रौनगढ नगरपालिका९ सानो बंकुलस्थित सीमा क्षेत्रमा प्रहरीले चेकजाँच गर्ने क्रममा प्रहरीलाई देखेर नलकटुवा पेस्तोलबाट फायर गर्दै भागेका कुशवाहालाइ प्रहरीले पछयाउदै जाँदा उनले प्रहरीलाई लक्षित गरेर गोली चलाएका थिए । जवाफी कार्वाहीमा प्रहरीले पनि गोली चलाएको थियो । प्रहरीले चलाएको गोली लागेर ढलेका कुशवाहालाई प्रहरी हवल्दार यादवले नियन्त्रणमा लिएका थिए । कुशवाहाको बायाँ पाखुरामा गोली लागेको छ । घाइते कुश्वाहाको प्रहरी निगरानीमा उपचार भइरहेको बाराका प्रहरी नायव उपरीक्षक गौतम मिश्रले जानकारी दिए ।
कोरोनाले क्यान्सर बिरामीको मृत्यु,"चितवन : कोरोना सङ्क्रमणका कारण एक जना प्रहरी हवल्दारको मृत्यु भएको छ । मृत्यु हुनेमा रत्ननगर नगरपालिका १२ का ४० वर्षीय पुरुष रहेका छन् । उनको चितवन मेडिकल कलेजमा बुधबार दिउँसो मृत्यु भएको हो । अस्पतालका निर्देशक डा दयाराम लम्सालका अनुसार क्यान्सरका बिरामी उनलाई ज्वरो, खोकीका कारण असोज २१ गते अस्पतालमा भर्ना गरिएको थियो । असोज २३ गते कोरोना सङ्क्रमण पुष्टि भएका उनको कोभिड सघन उपचार कक्षमा उपचारका क्रममा मृत्यु भएको हो । क्यान्सर रोगका कारण काम गर्न नसक्ने भए पछि उनको घरमानै बसेर उपचार गराई रहेको अवस्थामा बुधबार कोरोना सङ्क्रमणका कारण मृत्यु भएको प्रहरीले जनाएको छ । रासस"
समुदायस्तरमा कोरोना फैलिएपछि बजार बन्द गराउन सेना परिचालन,"दार्चुला : सदरमुकाम खङ्लगाको समुदायस्तरमा कोरोना सङ्क्रमण फैलिएपछि बजार बन्द गराउन नेपाली सेना परिचालन गरिएको छ । बजारमा पसल बन्द नहुने अवस्था आएपछि नेपाल प्रहरीसँगै सेना परिचालन गरिएको हो । महाकाली नगरपालिकाको ४ र ५ को बजार सिल गरिएको भए पनि व्यापारीले कानुनको उल्लङ्घन गरेको भन्दै सुरक्षा समितिले सेनासमेत बजारमा खटाएको प्रमुख जिल्ला अधिकारी शरदकुमार पोखरेलले बताए। अहिले नेपाल प्रहरी र नेपाली सेनाले बजारमा रहेका पसल बन्द गराउने गरेका छन् । व्यापारीले भने सुरक्षाकर्मीलाई छलेर व्यापार गर्ने गरेका छन् । मङ्गलबार प्रमुख जिल्ला अधिकारी पोखरेल, सुरक्षा अधिकारीहरुले पनि बजार क्षेत्रको अनुगमन गरेका थिए। महाकली नगरपालिकामा कोरोनाको सङ्क्रमण फैलिरहेका बेला बजार क्षेत्र निर्वाधरूपमा खुला हुँदा झन् जोखिम बढ्ने प्रजिअ पोखरेलले बताए । आज मात्र नगरपालिकाका ५० जनामा कोरोना देखिएको छ । जिल्लामा अहिलेसम्म कोरोना सङ्क्रमितको सङ्ख्या २५० नाघेको छ । सशस्त्र प्रहरी बल नेपाल नम्बर ४४ गण हेडक्र्वाटरमा ६३ जनामा कोरोना देखिएपछि गण सिल गरिएको छ । सशस्त्रको गस्ती बन्द गरिएको छ । नगरपालिकाको मोहती क्षेत्र, बङ्गाबगडलगायतका क्षेत्रमा कोरोना दर बढ्दै गइरहेको छ । सुरक्षा मापदण्ड नपनाउँदा नगरपालिकाको बजार क्षेत्रमा कोरोना सङ्क्रमणको दर बढ्दै गएको जनस्वास्थ्य अधिकृत जयराज भट्ट बताए। मङ्गलबार दुहु गाउँपालिकामा एक पुरुषको कोरोनाका कारण मृत्यु भइसकेको छ । धनगढीमा उपचार गराउँदै आएका नेपाल प्रहरीका पूर्वकर्मचारीसमेत रहेका ती पुरुषको कोरोनाका कारण ज्यान गएको हो । जिल्ला प्रशासन कार्यालयले दुहुको २ हिकिला क्षेत्रमा निषेधाज्ञा जारी गरेको छ । दुहुमा एक स्वास्थ्यकर्मीमा कोरोना सङ्क्रमण पुष्टि भई आइसोलेसनमा बसिरहेकाले समुदायस्तरमा फैलिन नदिन सिल गरिएको हो । दशैँ, तिहारका कारण बजार क्षेत्रमा भीडभाड भने यथावत छ । बैंक, वित्तीय संस्था र कार्यालय खुला रहेका कारण बजारमा भीड बढेको हो । भारतबाट पेन्सन बुझ्ने व्यक्तिका कारण अहिले बजारमा भीड बढेको छ । पेन्सन बुझ्नेहरुका लागि तीन दिन नेपालभारत जोड्ने झोलुङ्गे पुल खुला गरिएको छ । अहिले धनगढी, काठमाडौँ र भारतका विभिन्न सहरबाट आउने व्यक्ति क्वारेन्टाइन नबसी सिधैँ गाउँ पठाइँदा गाउँमा समेत सङ्क्रमणको जोखिम बढेको छ ।रासस"
"बैंकबाट वृद्धभत्ता लिने व्यवस्थाले सास्ती, वृद्धवृद्धा भन्छन् भत्ता दिएकाकी दुःख ?","गोरखा : सहिद लखन गाउँपालिका १ बक्राङकी ८१ वर्षीया देवीमाया गुरुङ वृद्धभत्ता थाप्न चार घण्टादेखि सदरमुकामको एक बैंक अगाडि पर्खिरहिन्। कोरोनाको जोखिमबाट बच्न उनले मुखमा मास्क त लगाएकी थिइन्, तर उनीजस्तै बैंक परिसरमा जम्मा भएका वृद्धवृद्धासँग भौतिक दूरी कायम गर्न सकेकी थिइनन्। झण्डै ३० किलोमिटर कच्ची बाटो बोलेरो जीपमा कोचाकोच गरेर हल्लाउँदै, ठोक्काउँदै ल्याउँदा वृद्ध शरीर थकित बनेको थियो। त्यसमाथि पनि सदरमुकामको बैंकको आँगनमा लामो समयसम्म थेच्चिएर बस्नुपर्दा असाध्यै पीडा महशुस भएको उनी बताउँछिन्। यस्तो दुःख त कहिल्यै भएको थिएन, गुरुङ भन्छिन्, गाडीले हल्लाएर र ठोक्काएर उस्तै, यहाँ सिमेन्टको भुइँमा कुरेको कुरै गर्नुपरेको छ। उनी मात्र होइन, उनीजस्तै १४ जना वृद्धवृद्धा बुधबार दिनभर ग्लोबल आइएमई बैंकको परिसरमा अलपत्र बसेका परेका थिए। पहिले पहिले घरघरमै लौ आमा लिनोस् तपाईको भत्ता भन्दै बाँड्न आउँथे। बोलीवचन पनि मिठो हुन्थ्यो। पैसा पाउँदा झन कति रमाइलो हुन्थ्यो। तर अहिले त भत्ता दिएका कि दुःख दिएका हुन् ?, अर्की वृद्धा पवित्रा राना मगर भन्छिन्। वडा सदस्य दुर्गामाया गुरुङले बोलेरो जीपमा चारखेप गरी गाउँका १४ जना वृद्धवृद्धालाई सामाजिक सुरक्षा भत्ता लिनका लागि गोरखा बजार लिएर आएकी थिइन्। पहिले पहिले त हामीले गाउँमै घरघरमा गएर दिन्थ्यौँ। त्यही सजिलो थियो, वडा सदस्य गुरुङले भनिन्, अहिले अनिवार्य बैंकमा खाता खोलेर पैसा राखिदिने भनेपछि बुढाबूढीलाई पनि सकस, हामीलाई पनि झन्झट भएको छ। १५ सय रुपैयाँ भाडा तिरेर भत्ता लिन आउनु परेकोमा उनले दुःख व्यक्त गरिन्। यत्रो भाडा तिरेर बुढाबूढी आएका छन्। अझै बैंकले तीनजनाको त खाता खोल्न मिल्दैन भनेको छ, उनले भनिन्, बरु घरदैलोमै गएर भत्ता बाँड्नु ठिक थियो। गाउँपालिकाका प्रमुख रमेशबाबु थापा भने पहिलो पटक भएर सकस भएको तर्क गर्छन्। बानी परेपछि त सहज हुन्छ। अहिले पहिलो पटक भएर दुःख जस्तो देखिएको हो, उनले भने। सबै पालिकाले बैंकका खाता खोली सामाजिक सुरक्षा भत्ता खातामा राख्न थालेपछि सबै ठाउँका वृद्धवृद्धाले सास्ती पाएका छन्।"
कांग्रेसका महाधिवेशन प्रतिनिधि पुनको कोरोनाले मृत्यु,डोटी : नेपाली कांग्रेस डोटीका नेता तेज पुनको निधन भएको छ । कांग्रेसका महाधिवेशन प्रतिनिधि तथा नेपाल आदिवासी जनजाती संघ डोटीका अध्यक्ष समेत रहेका पुनको उपचारका क्रममा सेती प्रादेशिक अस्पतालमा बुधबार मृत्यु भएको हो । स्वास्थ्यमा समस्या देखिएपछि उनलाई उपचारका लागि सेती अस्पताल लगिएको थियो । उनमा मंगलबार कोरोना पुष्टि भएको थियो। केआईसिंह गाउँपालिका४ वायल निवासी पुनको बुधबार दिउँसो निधन भएको कांग्रेस डोटीका सभापति प्रदीप देउवाले जानकारी दिए। पुनको शव नेपाली सेनाले व्यवस्थापन गर्ने तयारी भइरहेको अस्पताल स्रोतले जनाएको छ । डोटीमा कोरोनाबाट मृत्यु हुने पुन पहिलो व्यक्ति हुन् । नेता पुन २०४६ साल भन्दा अगाडिदेखि कांग्रेसको राजनीतिमा सक्रिय थिए ।
राहतको चामल मेयरले अरुलाई नै बाँडे !,"भोजपुर : राहतमा वितरण गरिने चामल अन्य व्यक्ति विशेषलाई नै बाँडिएको छ। षडानन्द नगरपालिकास्थित राहतका लागि ल्याइएको ४५ बोरा चामल नगरपालिकाका मेयर वीरबल राईले अन्यलाई नै बाँडेको खुलेको हो। नगरपालिकाका विभिन्न विपन्न परिवारका लागि वितरण गर्न राखिएको ४५ बोरा राहतको चामल मेयर राईको तोकादेशमा नगरपालिकाक७ गडीगाउँ र ५ मा बाँडेको खुलेको हो। मेयरले रातारात आफ्ना व्यक्ति विशेषलाई राहतको चामल वितरण गरेको स्थानीय राजन खड्गीले आरोप लगाए। दसैंको बेलामा पनि मेयरले हाम्रो राहतको चामल उहाँको आफ्नो मान्छेलाई बाँड्नुभयो, जनप्रतिनिधि भएर यो कस्तो न्याय हो ?, उनले गुनासो पोखे। मेयर राईले सम्बन्धित वडाका जनप्रतिनिधिलाई पनि जानकारी नै नगराई उक्त राहतको चामलले वितरण गरेको पाइएको छ। विपन्न परिवारका लागि भनेर ल्याइएको राहतको चामल आफुखुशी आफ्ना मान्छेलाई बाँडेको षडानन्द नगरपालिका५ का वडाध्यक्ष विनेश राईले बताए। विपदमा नगरपालिकाको कुनै सरकारी सेवाका लागि सम्बन्धित वडाको सिफारिस चाहिने भए पनि नगर प्रमुख स्वयम्ले नै गैरजिम्मेवार काम गरेको उनले आरोप लगाए। स्टोर प्रमुख केशव गुरागाईंले पनि मेयर र प्रमुख प्रशासकीय अधिकृतको तोकादेशमै राहतको चामल वितरण गरिएको बताए। जनताको निष्पक्ष भावनाले काम गर्छु भन्ने जनप्रतिनिधिले वास्तविक पीडित जनताको हितविपरीत काम गर्नु निराशाजनक रहेको वडा नम्बर ७ का वडाध्यक्ष बुद्धसिंह तामाङले बताए। यता नगर प्रमुख राईले लामो समयसम्म राहतको चामल खाद्यान्न स्टोरमा रहेकाले आवश्यकता हेरेर माग भएर आएका निवेदनका आधारमा वितरण गरिएको बताए। दसैं नजिएकाले विपन्न परिवारको अवस्था हेरेरै आफूले चामल वितरण गर्न लगाएको मेयर राईले बताए। उनले यो विषयमा आरोपप्रत्यारोप गरिरहनु आवश्यक नरहेको बताए।"
रानीपोखरी र दरबार हाइस्कुलको उद्घाटन हुँदै,काठमाडौं : विनासकारी भूकम्पबाट क्षतिग्रस्त ऐतिहासिक रानीपोखरी र दरबार हाइस्कुलको उद्घाटन हुँदैछ। राष्ट्रपति विद्यादेवी भण्डारीले पुन:निर्माण गरिएको रानीपोखरी र दरबार हाइस्कुलको उद्घाटन गर्ने कार्यक्रम रहेको राष्ट्रिय पुनःनिर्माण प्राधिकरणले जनाएको छ। राष्ट्रिय पुनः निर्माण प्राधिकरणका अनुसार बुधबार मध्यान्ह १२ बजेतिर राष्ट्रपति भण्डारीले पहिला रानीपोखरी र त्यसपछि दरबार हाइस्कुलको उद्घाटन हुनेछ। मल्लकालीन शैलीमा रानीपोखरीको पुनः निर्माण नेपाल सरकारले गरेको हो भने दरबार हाइस्कुलको पुनः निर्माण छिमेकी चीनको सहयोगमा भएको हो । २०७२ वैशाख १२ को गोरखा भूकम्पबाट क्षतिग्रस्त सम्पदा र ऐतिहासिक स्थलहरुको पुनः निर्माणमा यो एक महत्वपूर्ण काम मानिएको छ । यसअघि असोज १५ गते रानीपोखरीको बीचमा रहेको बालगोपालेश्वर मन्दिरमा गजुर प्रतिस्थापन गरिएको थियो। २०७२ सालको भूकम्पमा क्षतिग्रस्त भएको बालगोपालेश्वर मन्दिरको पुननिर्माणको काम अन्तिम चरणमा पुगेपछि सुनको लेपन भएको गजुर राखिएको हो।
राष्ट्रपतिको दुई महिनाको पारिश्रमिक र दसैं भत्ता कोरोना कोषमा,काठमाडौं : राष्ट्रपति विद्यादेवी भण्डारीले नेपाल सरकारद्वारा स्थापित 'कोरोना भाइरस सङ्क्रमण रोकथाम तथा उपचार कोष ' मा चालु आर्थिक वर्षको आफ्नो दुई महिनाको पारिश्रमिक प्रदान गरेकी छिन्। विश्वव्यापी महामारीका रुपमा फैलिएको कोभिड १९को रोकथाम एवं नियन्त्रणका लागि स्थापित सो कोषमा आफूलाई चाडपर्व खर्चवापत प्राप्त हुने रकम पनि राष्ट्रपतिले प्रदान गरेको राष्ट्रपतिको कार्यालयका प्रवक्ता हरिप्रसाद दहालले विज्ञप्तिमार्फत जानकारी दिएका छन्।
लुम्बिनीको आंगिक क्याम्पस बुटवलमा,बुटवल : लुम्बिनी बौद्ध विश्वविद्यालयले आंगिक क्याम्पस खोल्ने भएको छ। प्रधानमन्त्री निवास बालुवाटारमा बसेको १२औं विश्वविद्यालय सभाले बुटवलमा पहिलो आंगिक क्याम्पस खोल्ने निर्णय गरेको हो। रुपन्देहीको लुम्बिनीमा केन्द्रीय कार्यालय रहेको विश्वविद्यालयले अहिलेसम्म केन्द्रीय क्याम्पस र सम्बन्धन प्राप्त क्याम्पसबाट पठनपाठन गराइरहेको छ। सभाको निर्णयानुसार बुटवलमा यसै शैक्षिक सत्रदेखि सिटी क्याम्पस सञ्चालनमा ल्याइने विश्वविद्यालयका रजिस्ट्रार डा तिलक आचार्यले जानकारी दिए। आंगिक क्याम्पस विस्तारै थप्दै लगिने उनको भनाइ छ। प्रधानमन्त्री केपी ओलीको अध्यक्षतामा बसेको सभाले गायिका आनी छोइङ डोल्मालाई सद्भावना दूत बनाउने निर्णय गरेको छ। विश्वविद्यालयको अन्तर्राष्ट्रिय स्तरमा प्रवद्र्धनका लागि डोल्मालाई दूत बनाइएको रजिस्ट्रार आचार्यले बताए। सभाले हरेक वर्ष एक जना बौद्ध विद्वानलाई सम्मान गर्ने गरी ५ हजार डलर राशीको लुम्बिनी बौद्ध विश्वविद्यालय अन्तर्राष्ट्रिय प्रज्ञारत्न अवार्ड प्रदान गर्ने निर्णय गरेको छ। बौद्ध दर्शनका अध्येतामध्येबाट उच्चस्तरीय कार्यदलले व्यक्ति छनोट गर्नेछ। सभाले विश्वविद्यालयका लागि २ सय ५३ जनाको दरबन्दी स्वीकृत गरेको छ। शिक्षणतर्फ १ सय १२ जना र प्रशासनिक कर्मचारीतर्फ १ सय ४१ जनाको दरबन्दी स्वीकृत गरेको हो। चालू आर्थिक वर्षका लागि ३० करोड ६० लाखको बजेट पनि स्वीकृत गरेको छ।
बजेट अभावमा कर्णालीमा सुरु भएन प्लाज्मा थेरापी,"सुर्खेतः कर्णालीमा कोरोना संक्रमणको दर बढ्दो छ । बुधबारसम्म प्रदेशभर कोरोनाका कारण मृत्यु हुनेको संख्या १४ पुगेको छ । तर पनि हालसम्म कर्णालीमा संक्रमतिको उपचारका लागि प्लाज्मा थेरापी सेवा सुरु हुन सकेको छैन । संक्रमितको उपचारका लागि देशका अन्य स्थानमा प्लाज्मा थेरापी उपचार पद्धती अपनाइएको छ । तर आवश्यक बजेट नहुँदा कर्णाली प्रदेशमा भने प्लाज्मा थेरापी सेवा सुरु नभएको हो । प्लाज्मा थेरापी सेवा सुरु गर्नसक्ने पर्याप्त जनशक्ति हुँदाहुँदै पनि बजेट अभावका कारण सेवा सुरु गर्न नसकिएको प्रदेश अस्पताल सुर्खेतले जनाएको छ । स्थानीय र प्रदेश सरकारले अधिकांश बजेट कोरोना नियन्त्रणमा लगानी भइरहेको बताइरहँदा कर्णालीमा प्लाज्मा थेरापी सेवा सुरु गर्न बजेट अभाव भएको हो ।'कम्तिमा एक सातामै प्रदेश अस्पतालले प्लाज्मा थेरापीपद्धतीबाट उपचार गर्न सक्षम छ, 'प्रदेश अस्पताल सुर्खेतका निर्देशक डाक्टर डम्मर खड्काले भने, 'तर हामीलाई सरकारले बजेट नदिँदा प्लाज्मा थेरापी सेवा सुरु गर्न सकेका छैनौं, आवश्यक बजेट नहुँदा यो उपचार सुरु हुन सकेको छैन।' कर्णालीमा यो सेवा नहुँदा जटिक खालका संक्रमितलाई प्रदेशभन्दा बाहिर उपचारका लागि रिफर गर्नुपर्ने बाध्यता छ । समयमै उपचार नपाउँदा संक्रमितको ज्यान नै जाने गरेको चिकित्सकहरुले बताएका छन् । जटिल प्रकृतिका संक्रमित बढ्नसक्ने भन्दै अस्पतालले गत असारमै प्लाज्मा थेरापी सेवा सुरु गर्न बजेट माग गरेको थियो । तर तीन महिना वितिसक्दा पनि प्रदेश सरकारले बजेट उपलब्ध गराउन सकेको छैन । प्लाज्मा थेरापी सेवा नहुँदा कर्णालीका जटिल प्रकृतिका बिरामीलाई नेपालगञ्ज र काठमाडौं रिफर गर्नुपर्ने बाध्यता छ ।कर्णाली प्रदेशको सामाजिक विकास मन्त्रालयले भने अस्पताललाई बजेट पठाउने प्रक्रियामा रहेको दाबी गरेको छ । सबै प्रक्रिया पूरा गर्दा तोकिएकै समयमा अस्पतालाई बजेट पठाउन नसकिएको सामाजिक विकास मन्त्रालयको स्वास्थ्य सेवा महाशाखाले जनाएको छ । यो सेवा सुरु गर्न प्रदेश अस्पतालालाई एक करोड बजेट दिने तयारी गरेका छौं, तर प्रक्रिया पुरा भएको छैनस्वास्थ्य सेवा महाशाखा प्रमुख बृषबहादुर शाहीले भने, 'अब दशैंपछि मात्रै बजेट पठाउन सकिन्छ । समयमै अस्पताललाई बजेट पठाउन नसकेको मन्त्रालयले भने कोरोना नियन्त्रणका कहिले बजेट अभाव हुन नदिने दाबी गरेको छ ।"
महाकाली नगरपालिकामा ५० जनामा कोरोना संक्रमण,दार्चुला : डडेल्धुरा अस्पतालको प्रयोगशालामा गरिएको कोरोना परीक्षणमा महाकाली नगरपालिकाका ५० जनामा कोरोना संक्रमण पुष्टि भएको छ। प्रयोगशालाका ईन्चार्ज ईश्वरी प्रसाद भूसालका अनुसार परीक्षण गराएका ८४ जनामध्ये ५० जनामा संक्रमण देखिएको हो। योसँगै दार्चुलामा कोरोना संक्रमण हुनेको संख्या २५० पुगेको छ भने एकजनाको मृत्यु भएको छ ।

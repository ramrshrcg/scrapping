शीर्षक,विवरण
खोप आयातको तयारी,"कोरोना नियन्त्रणका लागि अहिलेसम्म जेजति प्रयास भए पनि खोपको अविष्कार नगरी पूर्णरूपमा निमिट्यान्न पार्न नसकिने पछिल्ला घटनाले पुष्टि गरिसकेको छ। महिनौंसम्म लकडाउन गरेर खुला गरिएका मुलुकहरूमा दोहोयाएर संक्रमण तीव्ररूपमा फैलिरहेको छ। अर्को कुरा, अब पनि लकडाउन गरेर नागरिकको दैनिक गाँस, बास र कपासको आवश्यकता पूरा गरिदिने हैसियत सबै मुलुकका सरकारसित छैन। यस्तो अवस्थामा दैनिक छाक टार्नेका लागि भए पनि सडकमा निस्कनुपर्ने नागरिकको मजबुरीलाई बन्देज लगाउन मिल्दैन। यी सबै परिदृश्य हेर्दा नेपालमा कोरोना नियन्त्रणका लागि खोप पर्खनको विकल्प छैन । बरु खोपको सफल परीक्षण हुनेबित्तिकै नेपालमा जतिसक्दो कसरी छिटो र सहजरूपमा आपूर्ति गर्न सकिन्छ भन्नेतर्फ ध्यान दिनु उचित हुन्छ। अहिले चीन, रसिया, अमेरिका, बेलायतलगायतका मुलुकका नौवटा संस्थाले खोपको अन्तिम परीक्षण गरिरहेका छन्। विश्वका एक सय ८२ कम्पनीले क्लिनिकल परीक्षणका लागि विश्व स्वास्थ्य संगठनसमक्ष अनुमति मागे पनि ३६ वटाले मात्रै स्वीकृति पाएका थिए। हुन त यी परीक्षण नै खोप उत्पादनको अन्तिम विन्दु होइन। किनकि विभिन्न चरणमा सुरक्षित र प्रभावकारी रूपमा परीक्षण भएर प्रमाणित भएपछि मात्रै यसमा विश्वास गर्न सकिन्छ। विश्व स्वास्थ्य संगठनले समेत अहिलेको गतिमा परीक्षण सफल हुँदै गएमा पनि अझै न्यूनतम तीन महिना लाग्नसक्ने अनुमान गरेको छ। उत्पादन सुरु भएपछि पनि नेपालमा आयात गर्नु भनेको जटिल काम हो। तर हामीसामु अन्य विकल्प नभएका कारण खोप आउला र कोरोना नियन्त्रण होला भन्नुसिवाय कोरोना नियन्त्रणका अन्य उपाय छैन। किनकि आर्थिक रूपमा सम्पन्न र विकसित मुलुकले लकडाउनमार्फत नागरिकलाई घरभित्रै थुनेर संक्रमण नियन्त्रण गर्ने कोसिस गरे पनि नेपाललगायत तेस्रो मुलुकका लागि यो काम अब असम्भवजस्तै देखिएको छ। सरकारले दुई दिनअघि कोरोना खोपलाई सहजरूपमा आपूर्ति व्यवस्था मिलाउन अर्थ, परराष्ट्र र स्वास्थ्य मन्त्रालयको सचिवसम्मिलित समिति गठन गरेको छ। सरकारको यो तारिफयोग्य काम हो। खोप परीक्षणको अन्तिम तयारीमा रहनु र सरकारले समिति गठन गरेर व्यवस्थापनलाई तीव्रता दिनुले वर्ष दिनदेखि विश्वलाई नै हायलकायल पारिरहेको यो भाइरसलाई छिटै परास्त गर्न सकिने आशा नागरिकमा पलाएको छ। तर समिति गठन गरेर मात्रै हुँदैन, जनस्तरमा देखिने गरी काम हुनुपर्छ। सरकार सञ्चालनका महत्त्वपूर्ण भूमिका खेल्ने तीनवटै मन्त्रालयका प्रतिनिधि सम्मिलित भएकाले खोपको उत्पादन सुरु भएर जनस्तरमा जान थाल्नेबित्तिकै नेपालमा पनि आपूर्ति हुने अपेक्षा गर्न सकिन्छ। यो कामलाई परिणाममुखी बनाउन तीनवटै मन्त्रालयले आआफ्नो कार्यक्षेत्रअनुसार समन्वय र सहकार्य गरेर प्रक्रिया सुरु गर्नुपर्छ । खोप आपूर्तिका लागि पर्याप्त बजेट व्यवस्थापनदेखि खरिद प्रक्रियालाई कसरी सरल र पारदर्शी बनाउन सकिन्छ भन्नेतर्फ पर्याप्त तयारी हुनुपर्छ। खोप आयातलाई छरितो बनाउन उत्पादक कम्पनी र सम्बन्धित मुलुकमा कसरी सम्पर्क स्थापित गर्न सकिन्छ भन्नेतर्फ परराष्ट्र मन्त्रालयले कूटनीतिक माध्यमबाट गृहकार्य गर्नुपर्छ। जे होस्, खोप आयातको समयमा आउन सक्ने प्रक्रियागत त्रुटि र बजेट व्यवस्थापनका सम्बन्धमा बेलैमा स्पष्ट भएर तयारी हालतमा रहनुपर्छ। सँगसँगै आपूर्ति प्रक्रियालाई पारदर्शी र आलोचनामुक्त पार्नेतर्फ पनि होसियारी अपनाउन जरुरी छ।"
पुनर्निर्माण तीव्र,"काठमाडौं : ०७२ वैशाखको भूकम्पमा भत्किएका सम्पदा पुनर्निर्माणले गति लिँदै गएको छ । विश्व सम्पदा सूचीभित्रका १ सय ७० सम्पदा भत्किएकामा १ सय ५ वटाको पुनर्निर्माण भइसकेको छ । तीबाहेक धरहरालगायत भौतिक संरचनाको पुनर्निर्माण पनि तीव्र गतिमा भइरहेको छ । धरहरा १८औं तलाको ढलान हुने क्रममा छ । रानीपोखरी र दरबार हाईस्कुलको पुनर्निर्माण भइसकेको छ । काठमाडौं उपत्यकाका हनुमानढोका दरबार, पाटन दरबार, भक्तपुर दरबार, पशुपति क्षेत्र, चाँगुनारायण, बौद्ध, स्वयम्भूनाथ संरक्षित स्मारक क्षेत्र विश्व सम्पदामा सूचीकृत छन् । उपत्यकाबाहिर भगवान् गौतम बुद्धको जन्मस्थल लुम्बिनी विश्व सम्पदा सूचीमा छ । हनुमानढोका दरबार क्षेत्रमा ५० भन्दा बढी पुरातात्विक तथा ऐतिहासिक सम्पदामध्ये ११ वटा मठमन्दिर पूर्णरुपमा ध्वस्त भएका थिए । सात वटामा आंशिक क्षति पुगेको थियो । अधिकांश सम्पदामा भूकम्पले केही न केही क्षति पुर्याएको थियो । काष्ठमण्डप सत्तल, दशअवतार मन्दिर, माजु देवल, छ्यासिं देग (कृष्णमन्दिर), लक्ष्मीनारायण मन्दिर, विश्वेश्वर महादेव र नगरा घर ध्वस्त भएका थिए । कुमारी घर, विश्वेश्वर मन्दिर (ढुंगा), लक्ष्मीनारायण सत्तल, महादेवपार्वतीको मन्दिर, महाविष्णु मन्दिरलगायतमा आंशिक क्षति भएको थियो । त्यहाँका धेरै सम्पदामा सामान्य क्षति पुगेको थियो । हनुमानढोका क्षेत्रका गद्दी बैठक, नाट्येश्वर मन्दिर, छ्यासी देग (कृष्ण मन्दिर), नगराघर, प्रताप मल्लको सालिक पुनःस्थापना तथा तलेजु मन्दिर पुनर्निर्माण गरिएको छ । काष्ठमण्डप, जगन्नाथ मन्दिर, त्रिभुवन सदन पुनर्निर्माण धमाधाम भइरहेको छ । काष्ठमण्डपको काम ७५८० प्रतिशत पूरा भएको छ । स्वयम्भूनाथ क्षेत्रका अनन्तपुर, प्रतापपुरलगायतको निर्माण सम्पन्न भएको छ । भक्तपुर दरबार क्षेत्रका खौमा गेट, सिद्धिलक्ष्मी मन्दिर, नारायण र शंकरनारायण मन्दिर पुनर्निर्माण सकिएको छ । चाँगुनारायण क्षेत्रमा चाँगुनारायणको मुख्य मन्दिर तथा किलेश्वर मन्दिरको पुनर्निर्माण सकिएको पुरातत्व विभागका पुरातत्व अधिकृत डा सुरेश श्रेष्ठले बताए । उनका अनुसार पाटन दरबार क्षेत्रभित्रका चार नारायण, हरिशंकरलगायत सम्पदाको निर्माण सकिएको छ । पाशुपत क्षेत्रका सम्पदाको पुनर्निर्माण पनि तीव्र गतिमा भइरहेको छ । पशुपति क्षेत्र विकास कोषका सदस्यसचिव डा प्रदीप ढकालले ५० प्रतिशत सम्पदाको पुनर्निर्माण सकिएको जानकारी दिए । बाँकी २० प्रतिशत सम्पदाको पनि प्रक्रिया सुरु भइसकेको सदस्यसचिव डा ढकालको भनाइ छ । ठूलो सम्पदा विश्वरुप मन्दिरको कार्यरुप तयार भई प्रक्रियामा गइसकेको छ । बाँकी रहेका पञ्चदेवल र ब्रजघरको प्रक्रिया अघि बढेको उनले सुनाए । मृगस्थलीका सत्तल, शिवालयको यो वर्षसम्म निर्माण हुनेछ । विश्व सम्पदामा सूचीकृत बौद्ध महाचैत्य स्तूपा पुनर्निर्माण सकिएको छ । सूचना अधिकारीसमेत रहेका डा श्रेष्ठले विश्व सम्पदा सूचीभित्रका ६५ वटा सम्पदाको पुनर्निर्माण भइरहेको बताए । काम तीव्र गतिमा भइरहेको छ, अर्को वर्षसम्ममा विश्व सम्पदा सूचीभित्रको पुनर्निर्माण सक्ने लक्ष्य छ, उनले भने । जापान सरकारले काठमाडौंको वसन्तपुर दरबार क्षेत्रको आगमछें मन्दिर र ललितपुरको दरबार क्षेत्रको देगु तलेजु मन्दिरको निर्माण गरिरहेको छ । पुरातात्विक एवं सांस्कृतिक महत्व बोकेका ३१ जिल्लाका ९ सय २० सम्पदामा भूकम्पका बेला क्षति पुगेको थियो । यीमध्ये २ सय ९८ वटाको पुनर्निर्माण चलिरहेको छ । राष्ट्रिय पुनर्निर्माण प्राधिकरणका सहप्रवक्ता मनोहर घिमिरेले ४ सय ५४ वटा सम्पदाको पुनर्निर्माण भइसकेको जानकारी दिए । उपत्यकामा भत्किएका ४ सय ४ मध्ये १ सय ९४ वटाको निर्माण सम्पन्न भएको छ । उपत्यकाबाहिरका ३ सय ४७ मध्ये १ सय ५५ वटाको पुनर्निर्माण सम्पन्न भएको छ । अतिप्रभावित १४ जिल्लाका ७ सय ५३ वटा भूकम्पबाट भत्किएका थिए ।भूकम्पबाट क्षतिग्रस्त पुरातात्विक सम्पदाको पुनर्निर्माणमा नेपालकै स्रोतका अतिरिक्त विभिन्न राष्ट्रले पनि सहयोग गरेका छन् । यसरी सहयोग गर्नेमा चीन, भारत, अमेरिका, स्विटजरल्यान्ड, श्रीलंका, जापानलगायत छन् । काठमाडौंस्थित युनेस्को कार्यालय तथा अस्ट्रियाको भियनास्थित हेन्केल फाउन्डेसन तथा युनिभर्सिटी अफ् एप्लाइड आर्ट्सले पनि सहयोग गरेका छन् । सिंहदरबारमै प्रधानमन्त्री कार्यालय सिंहदरबारको मुख्य भवनमै प्रधानमन्त्री तथा मन्त्रिपरिषद् कार्यालय सार्ने तयारी छ । उत्तरी, पूर्वी र दक्षिण मोहडाको काम सम्पन्न हुन लागेको छ । मंसिरभित्र निर्माण गरी प्रधानमन्त्री कार्यालय सार्ने तयारी भइरहेको प्राधिकरणका सहप्रवक्ता घिमिरेले बताए । उत्तरी, पूर्वी र दक्षिण मोहडाको प्रवलिकरण सकिएर सजावट र सौन्दर्यकरणको काम भइरहेको छ । पश्चिमी मोहडाको पनि ५५ प्रतिशत काम सकिएको छ ।"
हिमाल आरोहणमा हाइप्रोफाइल,"काठमाडौं : कतारका राजकुमार शेख मोहम्मद विन अब्दुल्ला एम अलथानी सम्मिलित टोलीले बुधबार आमदब्लम हिमालको सफल आरोहण गरेको छ। उनीहरू बिहान ११ः२० बजे आमदब्लम शिखरमा पुगेको ट्रेकिङ कम्पनी हिमालयन गाइड्स नेपालका प्रबन्धक उमिद भण्डारीले बताए। कोरोना महामारीका कारण विश्वको पर्यटन क्षेत्र धराशयी बनेका बेला विदेशी हाइ प्रोफाइलले नेपालका हिमाल आरोहण गरेको यो दोस्रो हो। यसअघि बहराइनका राजकुमार सम्मिलित १८ जनाको टोलीले लोबुचे (६,१४५ मिटर) र मनास्लु (८,१६३ मिटर) हिमाल आरोहण गरेको थियो। कतारका राजकुमारको टोलीको नेतृत्व अमेरिकी गाइड ग्यारेट सी म्याडसनले गरेका थिए। उक्त टोलीमा पाँच नेपाली गाइडसहित १२ जना सहभागी थिए। आमदब्लम हिमाल आरोहणका लागि पर्यटन विभागले पहिलो स्वीकृति कतारका राजकुमारको टोलीलाई दिएको थियो। आमदम्बलम हिमाल आरोहण गर्न विभागले ४५ दिनको पर्मिट जारी गर्ने गर्छ। ६ हजार ८ सय १२ मिटर उचाइको आमदब्लम आरोहण प्राविधिक रूपमा कठिन मानिन्छ। उक्त टोली अक्टोबर २१ मा काठमाडौं आएको थियो। सरकारको कोरोना सुरक्षा मापदण्डअनुसार उनीहरू होटल याक एन्ड यतीमा क्वारेन्टाइनमा बसेका थिए। कोरोना जाँच रिपोर्ट नेगेटिभ आएपछि अक्टोबर २६ मा लुक्लातर्फ उडेको भण्डारीले सुनाए। उनीहरू बिहीबार काठमाडौं फर्किंदै छन्। कोरानाका कारण रोकिएको हिमाल आरोहण तथा पर्वतारोहण औपचारिक रूपमा नखुल्दै बहराइनका राजकुमारको टोली सरकारको विशेष अनुमति लिएर काठमाडौं आएको थियो। मन्त्रिपरिषद्को भदौ १४ गते बसेको बैठकले पर्वतारोहणका लागि विशेष अनुमति दिने निर्णय गरेको थियो। सरकारले कात्तिक १ गतेदेखि मात्र विदेशी तथा आन्तरिक पर्यटकलाई लक्ष्य गर्दै हिमाल आरोहण तथा पर्वतारोहण खुलाएको हो। कोभिड १९ महामारी रोकथाम तथा नियन्त्रणका लागि चैत ११ गतेदेखि हिमाल आरोहण रोकिएको थियो। कोराना भाइरस महामारीका बीच शरद ऋतुमा हिमाल आरोहण गर्न स्वदेशी तथा विदेशी पर्यटकको आकर्षण देखिएको छ। कात्तिक १ गतेदेखि १ सय ५० भन्दा बढी आरोहीले साना तथा ठूला हिमाल आरोहण गरेका छन्। पर्यटन विभागको पर्वतारोहण शाखा निर्देशक मीरा आचार्यले शरद ऋतुको सेप्टेम्बर, अक्टोबर र नोभेम्बर महिना नेपालको हिमाल तथा पर्वतारोहणका लागि सिजन भएकाले अझै केही आरोहणका लागि निवेदन आउन सक्ने जानकारी दिइन्। अघिल्ला वर्षका तुलनामा आरोहीको संख्या र त्यसबाट उठ्ने रोयल्टी भने अहिलेको परिस्थितिमा दाँज्न नमिल्ने निर्देशक आचार्यको भनाइ छ। उनले कोरानाका बीचमा नेपालको पर्वतारोहणमा देखिएको विदेशीको चासोलाई उपलब्धिका रूपमा हेरिएको बताइन्। कतारका राजकुमार शेख मोहम्मद विन अब्दुल्ला एम अलथानीसहितको टोली अमादब्लम हिमाल आरोहणका क्रममा। तस्बिर, हिमालयन गाइड्स नेपाल माइनसबाट १ प्रतिशतमा गएका छौं। किनभने अघिल्ला वर्षमा विभागले मात्रै एक वर्षमा २५ सयभन्दा बढीलाई आरोहणको अनुमति दिने गरेको थियो। अंक दाँज्ने भन्दा यसले विदेशी पर्यटक भित्र्याउन मद्दत गरेको छ, आचार्यले भनिन्। यसले २०२१ को वसन्त ऋतुमा सहयोग उनले गर्ने बताइन्। पर्यटन मन्त्रालयका प्रवक्ता कमलप्रसाद भट्टराईले कारोनाका बीच केही प्रतिष्ठित व्यक्तित्वको नेपाल आगमन र हिमाल आरोहणले पर्यटनका लागि नेपाल सुरक्षित रहेको सन्देश प्रवाह गर्न मद्दत गरेको बताए। नेपाल आएका व्यक्तित्वहरूले सामाजिक सञ्जालमा फोटो पोस्ट गर्नुहुन्छ, केही लेख्नुहुन्छ, प्रवक्ता भट्टराईले भने, यसले विश्वजगत्मा नेपालको प्रचारप्रसारमा कोशेढुंगा सावित हुन सक्छ। हामीले भन्न खोजेको कुरा उहाँहरू आफँै भन्नुहुन्छ। धेरै राम्रो कुरा हो। मुलुकको पर्यटनमा पर्वतारोहण राजस्व संकलनका लागि पनि महत्वपूर्ण छ। हिमाल आरोहणबाट एकै सिजनमा करोडौं रूपैयाँ विदेशी पैसा भित्रिने गर्छ। सन् २०२० को वसन्त याममा पर्वतारोहणबाट झण्डै आधा अर्ब रुपैयाँ संकलन भएको थियो। विश्वमा कोरोना संक्रमण फैलिरहेका बेलासम्म नेपाल सुरक्षित नै रहेकाले राजस्व संकलनमा खासै असर परेको थिएन। शरद ऋतुमा भने कोरोना अझै महामारीका रूपमा देखापरेकाले यसले राजस्व संकलनमा प्रत्यक्ष असर गर्ने बताइएको छ। नयाँ सुरक्षा मापदण्ड पर्यटन मन्त्रालयले पर्वतारोहण तथा पदयात्रामा नेपाल आउने पर्यटकले पालना गर्नुपर्ने सर्तसम्बन्धी मापदण्ड २०७७ स्वीकृत गरेको छ। मापदण्डअनुसार पर्वतारोहण गर्न आउने विदेशीले नेपाल आउनुपूर्व नै नेपालको भिसा प्राप्त गर्नुपर्ने हुन्छ। सम्बन्धित देशमा नेपालको भिसा उपलब्ध नहुने अवस्था, समूहमा पर्वतारोहण र पदयात्राका लागि नेपाल आउन चाहने पर्यटक दलले नेपालस्थित ट्राभल वा ट्रेकिङ एजेन्सीको समन्वयमा पूर्वसहमति लिई नेपाल आउन सक्ने व्यवस्था छ। उनीहरूका लागि अध्यागमन विभागले अनअराइभल भिसा दिनेछ। पूर्वस्वीकृतिका लागि सम्बन्धित एजेन्सीले पेस गरेको पर्वतारोहण गर्ने पर्यटकका लागि पर्यटन विभाग र पदयात्रा गर्ने पर्यटकका लागि नेपाल पर्यटन बोर्डमार्फत अध्यागमन विभागमा सिफारिस गर्नुपर्ने भनिएको छ। नेपाल आउने सबै पर्यटकको बढीमा ७२ घण्टा अगाडिसम्मको कोरोना जाँच रिपोर्ट नेगेटिभ हुनुपर्ने प्रावधान राखिएको छ। अनअराइभल भिसा प्राप्त हुने बिन्दुमै नेपाल आउन प्राप्त गरेको भिसा वा पूर्वस्वीकृतिको कागजातसमेत हेरिने भएको छ। कम्तीमा सात दिन क्वारेन्टाइनमा बस्ने गरी नेपालमा होटल बुकिङ अनिवार्य गर्नुपर्छ। त्यसको कागजातसमेत सोही समय देखाउनुपर्नेछ। क्वारेन्टाइनमा बसेको पाँचाँै दिनमा पर्यटककै खर्चमा पीसीआर परीक्षण गरिनेछ। नेपाल आउने सबै पर्यटकको ५ हजार अमेरिकी डलर प्रतिव्यक्ति बराबरको बिमा गरिएको कागजातसमेत अनिवार्य गरिएको छ। नेपालमा पदयात्रा वा पर्वतारोही दलले आरोहण अनुमति लिनुपूर्व नेपालबाट साथमा जाने सदस्यको कम्तीमा १ लाख रुपैयाँको कोरोनासम्बन्धी बिमा गर्नुपर्ने भएको छ। नेपालमा पर्वतारोहण वा पदयात्रा गर्दा नेपालको स्वास्थ्य तथा जनसंख्या मन्त्रालयद्वारा स्वीकृत स्वास्थ्यसम्बन्धी मापदण्ड र विभागले जारी गरेका अन्य सर्त पनि पालना गर्नुपर्छ।"
चितवनमा फस्टायो फूलखेती,"चितवन : चितवनमा सयपत्री फूलको व्यावसायिक खेती विस्तार भएको छ। फूलको मागसँगै सयपत्री फूलखेतीमा किसानको आकर्षण बढेको हो। सयपत्री फूलखेतीबाट मनग्गे आम्दानी पनि भइरहेको छ। फूलको माग पूरा गर्न किसानलाई भ्याइनभ्याइ छ। फूलको खपत तिहारमा बढी हुने कारण यो समय सयपत्री फूलखेती गर्नेको संख्या धेरै छ। यतिबेला किसानलाई सयपत्री टिप्न र माला उन्न भ्याइनभ्याइ छ। बारीमा फूल टिप्न र आँगनमा बसेर माला गाँस्न उनीहरू व्यस्त छन्। फूलको थुँगाभन्दा मालाको माग बढी छ। त्यसैले माला बनाएरै बेच्ने गर्छन्। व्यवसायीले घरबाटै माला लाने गरेपछि बजारको समस्या छैन। फूलखेतीबाट सोचेजस्तो सफलता पाएपछि किसान खुसी छन्। खासगरी पछिल्लो समय फूलखेतीमा युवाको आकर्षण बढी छ। यो वर्षबाट फूलखेती सुरु गरेका भरतपुर महानगरपालिका ४ का किसान गोपाल कँडेलले आम्दानी राम्रो भएको बताए। उनले पाँच कठ्ठामा गरेको खेतीबाट खर्च कटाएर चार लाख आम्दानी हुने अनुमान गरेका छन्। यस वर्ष विचार गर्न लगाएको फाइदा राम्रो भएको छ, कँडेलले भने, अब यसलाई निरन्तरता दिने हो। मालाको खपत बढेपछि फूलको कारोबार वृद्धि भएको छ। गत वर्षको तुलनामा यस वर्ष फूल उत्पादन राम्रो छ। जिल्लामा झण्डै एक करोडको सयपत्री फूलको कारोबार हुने अनुमान छ। करिब ३० बिगा जमिनमा फूलखेती गरिएको छ। गत वर्ष भारतबाट फूल आयात हुन्थ्यो। यस वर्ष जिल्लाकै उत्पादनले बजार ओगटेको छ। भारतीय फूलको तुलनामा अहिले नेपाली उत्पादनले बजार पाएको फ्लोरिकल्चर एसोसिएसन चितवनका अध्यक्ष प्रकाश पन्तले बताए। सहरीकरण बढ्यो फूल लगाउने घटेपछि फूलको व्यवसाय फस्टाएको हो, पन्तले भने, यसपटक तिहार केही पछाडि हुँदा मौसमले साथ दिएर फूल राम्रो उत्पादन भएको हो। गत वर्ष फूल उत्पादन कम भए पनि यो वर्ष जिल्लाको माग पूरा हुने गरी बढी उत्पादन भएको छ। जिल्लामा मात्रै नभएर राजधानीलगायत केही जिल्लामा बिक्री हुने गरेको छ। सयपत्री फूल पछिल्लो समय किनेर प्रयोग गर्नेको संख्या बढेको छ। बजारमा व्यवसायीको माध्यमबाट करिब ६० हजार माला बिक्री हुन्छ। यस्तै कृषक आफैले त्यती नै संख्यामा माला बिक्री गर्छन्। यस्तै कृषकको फार्मबाटै पनि फूल बिक्री हुन्छ। यसले फूलको कारोबार बढाएको छ। दिव्यनगरका दिपक पाख्रिनले १५ वर्षदेखि फूलखेती गर्दै आएका छन्। उनी जिल्लामा फूलखेतीका अगुवा हुन्। उनका अनुसार गत वर्षभन्दा यसवर्ष दोब्बर फूल उत्पादन भएको छ। भारतबाट आउने फूलको प्रयोगमा कमी आउनाले पनि माग बढेको छ। शीतभण्डारमा राखेको भारतीय माला घाममा राखेको केही समयमा नै कालो हुन्छ। यसले ठगिएपछि स्वदेशी उत्पादनको प्रयोग बढेको पाख्रिनले बताए। कोल्डस्टोरमा राखेर बेच्ने भारतीय माला सस्तोमा बेचेर हिडिँहाल्छन्। सयपत्री फूलमा चितवन आत्मनिर्भर बनेको छ। जिल्लाको माग पूरा गरेर अन्यत्र पनि बिक्री हुने गरेको छ। फूलका लागि मुख्य बजार काठमाडौं हो। चितवनमा पदमपुर, पर्सा, भण्डारा, जगतपुर, मंगलपुर, लंकुमा फूलको व्यावसायिक खेती गरिएको छ।"
"२ लाख नाघे संक्रमित, ७ अर्ब खर्च","काठमाडौं : कोरोना संक्रमणको ग्राफ उकालो लाग्दै २ लाख नाघेको छ । नौ महिनाको अवधिमा संक्रमणले उचाइ लिँदै गएको छ । चीनबाट फर्किएका एक युवामा गत माघ ९ गते संक्रमण पुष्टि भएको थियो । स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले बुधबार संक्रमितको संख्या दुई लाख २ हजार ३ सय २९ पुगेको जानकारी दिए । तीमध्ये १ लाख ६२ हजार २ सय ४३ जना संक्रमण मुक्त भएका छन् । प्रवक्ता डा गौतमका अनुसार संक्रमण निको हुने दर ८० प्रतिशत छ । स्वास्थ्य मन्त्रालयका पूर्वप्रमुख विशेषज्ञ डा सुशीलनाथ प्याकुरेलले नेपालमा रहेको कोभिड१९ को जिन सिक्वेन्सिङ गर्नुपर्ने खाँचो रहेको बताए । उनले भने, संक्रमण वृद्धि भएर समुदाय तहमा फैलिइसकेको छ । भाइरसको प्रकृति थाहा पाएपछि थप अध्ययन अनुसन्धानका साथै नियन्त्रणका लागि रणनीति बनाउन सघाउ पुग्छ । कोरोना संक्रमणबाट पछिल्लो चौबीस घण्टामा २६ जनाको मृत्यु भएको छ । यससँगै हालसम्म ११ सय ७४ जनाले ज्यान गुमाएको मन्त्रालयले जनाएको छ । पछिल्लो चौबीस घण्टामा १० हजार ८१ जनाको पीसीआर परीक्षण गरिएको छ । डा प्याकुरेलका अनुसार संक्रमण नियन्त्रणका लागि परीक्षणको दायरा बढाउनु पर्छ । कुल संक्रमितमध्ये पुरुष ६६ प्रतिशत छन् । महिला भने ३४ प्रतिशत रहेको मन्त्रालयले जनाएको छ । मुलुकभर सक्रिय संक्रमितको संख्या ३८ हजार ९ सय १२ पुगेको छ । अहिले संस्थागत आइसोलेसनमा १० हजार ५ सय १९ जना छन् । त्यस्तै होम आइसोलेसनमा २८ हजार ३ सय ९३ जना छन् । क्वारेन्टाइनमा १ हजार १ सय ९ जना छन् । हाल ३ सय ८२ जनाको आईसीयूमा र ९५ जनाको भेन्टिलेटरमा उपचार भइरहेको छ । शुक्रराज ट्रपिकल तथा सरुवा रोग अस्पताल, क्लिनिकल रिसर्च युनिटका संयोजक डा शेरबहादुर पुनले संक्रमण वृद्धिले आगामी दिन चुनौतीपूर्ण हुने संकेत देखिएको बताए । कोरोना संक्रमण नभएका र संक्रमण मुक्त भएका व्यक्तिले पनि सुरक्षा मापदण्ड पालना गर्नुपर्छ, उनले भने । जाडो याममा कोरोना भाइरस संक्रमण बढी फैलने विज्ञहरूले बताउँदै आएका छन् । ७ अर्ब खर्चआठ महिनाको अवधिमा कोरोना संक्रमण रोकथाम र उपचार खर्चमा झन्डै ७ अर्ब निकासा भएको छ । आर्थिक वर्ष ०७७७८ मा कोरोना संक्रमण, रोकथाम तथा उपचार व्यवस्थापनमा ६ अर्ब ८१ करोड ५९ लाख ६ हजार खर्च भएको छ । मन्त्रालयका प्रवक्ता डा गौतमले सबैभन्दा बढी रकम हाई डिपेन्डेन्सी युनिटका लागि खर्च भएको जानकारी दिए । हाई डिपेन्डेन्सी युनिटका लागि ३ अर्ब २५ करोड खर्च भएको छ । यस्तै प्रयोगशाला परीक्षण तथा व्यवस्थापन निकासामा १ अर्ब १२ करोड ४० लाख, संक्रमित व्यवस्थापन, कन्ट्याक्ट ट्रेसिङ, जोखिम भत्ता बापतमा १ अर्ब १४ करोड २९ लाख ६ हजार र आईसीयू, भेन्टिलेटर र अस्पताल सुदृढीकरणमा १ अर्ब २९ करोड ९० लाख निकासा भएको छ । यस्तै मन्त्रालयले कोरोना परीक्षण र उपचारमा केही संशोधन गरेको छ । कोरोना परीक्षण र उपचार गर्न सूचीकृत गरिएका सरकारी प्रयोगशाला र सरकारी अस्पतालमा कोरोना संक्रमण लक्षण वा चिह्न देखिएका बिरामीको परीक्षण र उपचार निःशुल्क गरिने डा गौतमले जानकारी दिए । लक्षण र चिह्न देखिएका बिरामीले कोरोना बिमा गरेको पाइए सबै परीक्षण र उपचार खर्च कोरोना बिमा रकमबाट बेहोरिने भएको छ ।"
नेपालभारत मन्त्रीस्तरीय बैठक पनि हुने,"काठमाडौं : सीमा विवादपछि उत्पन्न गतिरोध अन्त्यका लागि नेपालभारतबीच विभिन्न संयन्त्रको बैठक बस्ने तयारी भएको छ। त्यसका लागि काठमाडौं र नयाँदिल्ली आन्तरिक तयारीमा जुटेका छन्। दुवै मुलुकका परराष्ट्र मन्त्रालयका अधिकारीहरूले नेपालभारत संवादहीनताका कारण रोकिएको मन्त्रीस्तरीय र सचिवस्तरीय बैठकको तयारी गरिरहेका छन्। भारतले नेपालसँगको सम्बन्ध थप कसिलो बनाउन भारतीय राजनीतिमा प्रभाव राख्ने मन्त्रीलाई नेपाल भ्रमण गराउनेसमेत तयारी भइरहेको उच्च स्रोतले दाबी गरेको छ। नेपालसँग बिग्रिएको सम्बन्ध सुधार्न भारतीय प्रधानमन्त्री नरेन्द्र मोदीको चाहनामा छिट्टै विश्वासिला र प्रभावशाली मन्त्रीलाई नेपाल भ्रमण गराउने तयारी भएको छ। त्यस्तो प्रकारको उच्चस्तरीय राजनीतिक भ्रमण उपयुक्त समयमा छिट्टै गराउने तयारी भएको स्रोतले जनाएको छ। त्यसअघि हुने सचिव र मन्त्रीस्तरीय बैठकले उक्त उच्चस्तरीय राजनीतिक भ्रमणको वातावरण बनाउने स्रोतको दाबी छ। पुस ४ गते विवाह पञ्चमीका दिन प्रधानमन्त्री केपी शर्मा ओली र भारतीय समकक्षी नरेन्द्र मोदीले भर्चुअल रूपमा जनकपुरजयनगर रेल सेवाको औपचारिक शुभारम्भ गर्ने तयारी भएको छ। मंसिर ११ र १२ (नोभेम्बर) मा काठमाडौमा हुने भनिएको सचिवस्तरीय बैठकलगत्तै डिसेम्बरका लागि मन्त्रीस्तरीय बैठकको तयारी भएको छ। काठमाडौंमा हुने सचिवस्तरीय बैठकका लागि भारतीय विदेश सचिव हर्षवर्धन श्रृंगला आउने भएका छन्। डिसेम्बरमा हुने भनिएको मन्त्रीस्तरीय बैठक भारतको नयाँदिल्लीमा हुने तयारी भइरहेको छ। मन्त्रीस्तरीय बैठकमा सहभागी हुन परराष्ट्रमन्त्री प्रदीप ज्ञवाली भारत जानेछन्। दुवै मुलुकका परराष्ट्र मन्त्रालयका अधिकारीहरूले नेपालभारत विभिन्न संयन्त्रका बैठकको तयारी भइरहे पनि सचिवस्तरीय र मन्त्रीस्तरीय बैठकको आधिकारिक मिति सार्वजनिक गरेका छैनन्। परराष्ट्र मन्त्रालयकी प्रवक्ता सेवा लम्सालले नेपालभारतबीच विभिन्न संयन्त्रबीच वार्ताको तयारी भइरहेको बताइन्। कालापानी, लिपुलेक र लिम्पियाधुराको विषयलाई लिएर नेपाल र भारतबीच एक वर्षदेखि कुनै पनि औपचारिक वार्ता भएको छैन। नेपाल र भारत दुवै तर्फबाट मन्त्रीस्तरीय, सचिवस्तरीय बैठक, बाउन्ड्री वर्किङ ग्रुुप र नेपालभारत संयुक्त आयोगको बैठकको तयारी भइरहेको छ। साउन ३१ गते भारतीय स्वतन्त्रता दिवसका अवसरमा प्रधानमन्त्री ओलीले भारतीय प्रधानमन्त्री मोदीलाई टेलिफोनबाट दिएको शुभकामना सन्देशपछि औपचारिक संवाद सुरु भएको हो। प्रधानमन्त्रीको त्यही टेलिफोनले नेपालभारतबीच लामो संवादहीनताको अवस्था अन्त्य गराइदिएको थियो।"
सैनामैनामा क्रिकेट रंगशाला,"बुटवल : रुपन्देहीको सैनामैना नगरपालिकामा नेपालकै ठूलो क्षेत्रफलको क्रिकेट रंगशाला निर्माण थालिएको छ। करिब १५ बिघा क्षेत्रफलमा गौतमबुद्ध अन्तर्राष्ट्रिय क्रिकेट रंगशाला निर्माण थालिएको हो। सैनामैना नगरपालिकाले गत वर्षदेखि मैदान सम्याउने काम थालेको थियो। यो वर्ष डीपीआर निर्माण गरेर अन्य संरचना बनाउन थालिएको छ। यो रंगशाला नेपालकै ठूलो ९० यार्डको हुने नगरप्रमुख चित्रबहादुर कार्कीले जानकारी दिए। यो रंगशाला गौतमबुद्धको जन्मस्थल लुम्बिनीबाट करिब १२ किलोकिटर उत्तरतर्फ छ। नगरपालिकाले मैदानको प्रारम्भिक पूर्वाधार निर्माणमा एक करोड ३० लाख रुपैयाँ खर्च गरिसकेको छ। गत वर्ष ३० लाखको बजेटमा माटो कटिङ, शौचालय र डेसिङ रुम निर्माण गरिएको थियो। यो वर्ष एक करोडको बजेटमा माटो कटिङ, तारबार र डीपीआर बनाइएको छ। रंगशाला निर्माणका लागि करिब दुई अर्ब १९ करोड लाग्ने अनुमान गरिएको छ। यसले ९४ हजार ८१७ वर्गमिटर क्षेत्रफल समेटेको छ। स्थानीय, प्रदेश र संघीय सरकारको सहभागितामा रंगशाला निर्माण सम्पन्न गरिने लुम्बिनी प्रदेशसभा सदस्य तथा नेकपाका प्रमुख सचेतक भूमिश्वर ढकालले बताए। गौतमबुद्ध अन्तर्राष्ट्रिय क्रिकेट रंगशाला नेपालकै गौरवको आयोजनाका रूपमा रहेकाले बजेट व्यवस्थापन हुनेमा विश्वस्त रहन उनले आग्रह गरे। सैनामैनामा रंगशाला बनाउने विषयमा नगरपालिकाले धुर्मुससुन्तली फाउन्डेसनसँग पनि छलफल गरेको थियो। कलाकार सीताराम कट्टेलले पनि रंगशाला स्थल अवलोकन गरेका थिए। नगरपालिकाले आफैं रंगशाला बनाउने योजनासहित डीपीआर निर्माण गरेको हो। नगरप्रमुख कार्कीले खेल पर्यटनमार्फत सैनामैनाको विकास गर्ने उद्देश्यसहित रंगशाला निर्माण थालिएको बताए। बुद्ध जन्मस्थलको छेउमा बन्ने रंगशालाले अन्तर्राष्ट्रिय महत्व पाउनेछ, उनले भने, यसले खेल पर्यटनमा टेवा पुग्ने विश्वास गरिएको छ। सैनामैना क्षेत्र आफंैमा बौद्ध स्थलसमेत हो। रंगशाला निर्माणका लागि छिट्टै निर्माण कम्पनी छनोट गरिने उनले जानकारी दिए। सैनामैनाका योजना प्रमुख सुरज न्यौपानेले ६ महिना लगाएर रंगशालाको डीपीआर निर्माण गरिएको जानकारी दिए। रंगशालामा रातिको समयमा पनि खेल खेल्न सकिनेछ। प्रशस्त प्यारापिट, पार्किङ, बगैंचासमेत हुनेछ। रंगशालाअगाडि बुद्धको ठूलो प्रतिमा राखिनेछ। यस क्षेत्रमा अहिलेसम्म स्तरीय क्रिकेट रंगशाला बनेका छैनन्। भैरहवामा सिद्धार्थ रंगशाला निर्माण थालिए पनि अहिलेसम्म पूरा हुन सकेको छैन। क्रिकेट मैदान नहुँदा स्थानीयस्तरमा हुने प्रतियोगिताहरू फुटबल मैदानमै गर्ने गरिएको छ।"
सिमा विवादमा सेनापति थापाले भारतीय सेनाप्रमुखसँग राखेका चार बुँदा के थिए ?,"काठमाडौं : नेपालले नयाँ नक्सा सार्वजनिक गर्नु दुई साताअघि भारतले नेपाली भूमि लिपुलेक हुँदै चीनको मानसरोबार जाने सडक एकपक्षीय रुपमा निर्माण गरेर वैशाख २६ गते 'लकडाउनको मौका'मा उद्घाटन गर्यो। नेपालसँग सामान्य परामर्श पनि नगरीकन निर्माण गरिएको यो सडकको स्वभाविक रुपमा नेपालमा व्यापक विरोध तथा आलोचना भयो। यसैबीच भारतीय सेनाका प्रमुख मनोज मुकुन्द नरवाणेले नेपालमा भइरहेको विरोधबारे एउटा राजनीतिक अभिव्यक्ति दिए। चीनको आडमा त्यस्तो विरोध भएको आशयसहितको प्रतिक्रिया दिएपछि उनी विवादमा तानिए। भारतीय सेनापतिबाट त्यस्तो अभिव्यक्ति आएपछि नेपाली सेनापतिले पनि त्यसमा बोल्नुपर्ने वा 'काउन्टर दिनुपर्ने' भन्दै दबाबयुक्त बहस चल्यो। सिमा विवादमा सेना चुप लागेको गुनासो र आरोप पनि जंगीअड्डाले खेप्नुपर्यो। तर प्रधानसेनापति पूर्णचन्द्र थापाले 'उपयुक्त समयमा उपयुक्त फोरममा आफूले यसबारे कुरा राख्ने' बताए र तत्काल केही प्रतिक्रिया दिएनन्। पेसागत मर्यादा र जिम्मेवारीको संवेदनशिलताका कारण उनको यो कुटनीतिक मौनता स्वभाविक थियो र अर्थपूर्ण पनि थियो। तर सार्वजिनक रुपमा व्यक्त गरेको प्रतिवद्धता पुरा गर्ने मौका उनी पर्खिरहेका थिए। भारतीय सेनापतिको हालै सम्पन्न तीन दिने भ्रमणको अवसरलाई निकै सतर्कताका साथ उपयोग गर्दै सेनापति थापाले त्यो प्रतिबद्धता पुरा गरेका छन्। भारतीय समकक्षीसँग सिमा विवादबारे स्पस्ट दृष्टिकोण राखेका छन्। जंगीअड्डाको उच्च स्रोतले भन्यो, 'सेना प्रमुखसँगको भेट वार्तामा सेनापतिले आफ्नो क्लियर पोजिसन राख्नुभएको छ।' केही अलमल र तनावपछि ढिलो गरी काठमाडौं आएका समकक्षी पाहुनालाई न्यायो स्वागत गर्नुपर्ने दायित्व एकातिर थियो भने अर्कोतिर सिमा विवादमा उनले दिएको अभिव्यक्तिलाई सम्झाउँदै आफ्नो पोजिसन राख्नुपर्ने अवस्था पनि थियो। यी दुवै कामलाई कुटनीतिक सतर्कताका साथ पुरा गरेका छन्। भारतीय सेनाप्रमुखको स्वागत सत्कारमा पनि कुनै कमी 'फिल' नहुने गरी आफूले दिनुपर्ने सन्देश पनि पर्याप्त रुपमा दिएको जंगीअड्डाको दाबी छ। कात्तिक १९ गते तीन दिने भ्रमणका लागि नेपाल आएका भारतीय सेना प्रमुखको पहिलो दिन औपचारिक कार्यक्रम थिएन। तर त्यो दिन उनको सेनापतिसँग अनौपचारिक भलाकुसारी भयो। दोस्रो दिन बिहानदेखि नै नरवणे सैनिक मुख्यालयमा व्यस्त भए। जंगीअड्डमा सामूहिक र दुई सेना प्रमुखहरूबीच एक्लाएक्लै पनि औपचारिक वार्ता चल्यो। त्यही दिन बेलुका सेनापतिले समकक्षीको सम्मानमा आयोजना गरेको विशेष रात्रीभोज (ब्याङक्वेट) मा भएको अनौपचारिक कुराकानी अर्थपूर्ण थियो। त्यहाँ पूर्व सेनापतिहरू पनि सहभागी थिए। भारतीय सेनाप्रमुखसँग औपचारिक भेटवार्ता तथा अनौपचारिक भलाकुसारीमा सेनापति थापाले चारवटा बुँदामा केन्द्रित भएर आफ्ना भनाइ राखेका थिए। सेनापतिले राखेको पहिलो बुँदा वा बटमलाइन थियो: 'नेपाली जनताको फैसाला र चाहनालाई सम्मान गर्न नेपाली सेना सधै प्रतिवद्ध छ।' खासगरी संसदको दुवै सदनको दुई तिहाइले संविधान संशोधन पारित गरेर सरकारले जारी गरेको नयाँ राजनीतिक नक्शालाई संस्थागत गरेको सन्दर्भमा उनले यो भनाइ राखेका थिए।नेपाल सरकारले जेठ ७ गते भारतले अतिक्रमित भूमि समेटिएको नेपालको नयाँ राजनीतिक र प्रशासनिक नक्सा सार्वजनिक गर्यो। नयाँ नक्सा संविधान संशोधनमार्फत निशान छापमा समेत समावेश भइसकेको छ। नयाँ नक्सासहितको संविधान संशोधन संसदको दुवै सदनबाट पारित भएर असार ४ गते जारी भइसकेको छ। भारतीय सेनाप्रमुखसँग सेनापति थापाले राखेको दोस्रो बुँदा थियो खुला सिमाको नियमन र व्यवस्थापनको विषय। खुला सिमाका कारण दुवै देशले जोखिम र चुनौती सामना गर्नुपरेको उल्लेख गर्दै सेनापतिले दुवै देशको सुरक्षाका लागि सिमाको व्यवस्थित नियमन महत्वपूर्ण भएकोले यसको व्यवहारिक व्यवस्थापन हुनुपर्ने भनाइ राखेका थिए। समकक्षी सेना प्रमुखले यसमा सकारात्मक प्रतिक्रिया दिएका थिए। सेनापतिको तेस्रो बुँदा थियो, 'सार्वभौमिकताको अभ्यास गर्न हामी स्वतन्त्र छौं र सक्षम छौं ।' आन्तरिक मामिलामा बेलाबेलामा हुने बाह्य हस्तक्षेप तथा चलखेललाई लक्षित गर्दै उनले यो भनाइ राखेका थिए। सेनापति थापाले समकक्षीसँग राखेको चौथो बुँदा थियो, 'कसैकाविरुद्ध भूमि प्रयोग हुन नदिने प्रतिद्धता।' उनले दुवै छिमेकीको महत्वपूर्ण हितप्रति नेपाल सचेत रहेको र आफ्नो भूमिलाई कुनै पनि छमेकीविरुद्ध प्रयोग हुन नदिनेमा प्रतिवद्ध एवं नेपालले पनि छिमेकीबाट त्यही अपेक्षा गर्ने बताएका थिए। सेनापतिले राखेका यी चारबुँदाले दुई देशबीचको सिमा विवादको समाधानलाई सहज बनाउन वातावरण तयार गर्ने विश्वास गरिएको छ। सेनापतिको यो 'फिडब्याक' लाई भारतीय सेनाप्रमुखले दिल्ली संस्थापनसँग पनि राख्ने अपेक्षा गरिएको छ। नक्सा प्रकरणपछि दुई देशबीच देशबीचको सम्वाद र सम्बन्ध सहज हुन नसकिरहेका बेला भएको भारतीय सेनापतिको यो भ्रमणपछि सम्बन्ध सुधारका संकेतहरू देखिएका छन्। झन्डै एक वर्षअघि २०१९ नोभेम्बर २ मा भारतले नेपालको भूभाग लिम्पियाधुरा र लिपुलेकलाई समेटेर नयाँ नक्सा सार्वजनिक गरेपछि सिमा विवादले बल्झिएको हो। नक्सा सच्चाउनका लागि नेपालले औपचारिक अनुरोधसहित पहल भइरहेका बेला वैशाख २६ गते भारतका रक्षमन्त्री राजनाथ सिंले भिडियो कन्फेरेन्समार्फत उद्घाटन गरेपछि नक्सा प्रकरणले जटिल मोड लियो। नक्सा सच्चाउनका लागि राजनीतिक र कुटनीतिक दुवै तहबाट भएको पहललाई भारतले वास्ता नगरेपछि नेपाल सरकारले जेठ ५ गते भारतले अतिक्रमित भूमि समेटिएको नेपालको नयाँ राजनीतिक र प्रशासनिक नक्सा सार्वजनिक गर्यो। त्यसलाई संविधान संशोधन गरेर संस्थागत गरियो। यसमा भारतले अप्रशन्नता व्यक्त गर्यो। त्यसपछि भारतसँगको सम्वाद लगभग ठप्प भएको थियो। सरकारले जारी गरेको नयाँ नक्शा समावेश गर्न संसद्बाट संविधान संशोधन पारित हुँदै गर्दा असार ३ गते असार ३ गते सेनापति थापा कालापानी भ्रमण गरेर एउटा सन्देश दिन खोजेका थिए। सरकार र संसदको निर्णयप्रति ऐक्येवद्धता र सम्मान व्यक्त गर्दै कालापानी पुगेका सेनापतिले मातृभूमिको रक्षाका लागि सेनाले सधै प्रतिवद्ध र संवेदनशील रहेको बताएका थिए। सेनापति थापा र सशस्त्र प्रहरी बलका आइजीपी शैलेन्द्र खनाल भ्रमण गरेको दार्चुलाको छाङरु र घाटीबगर त्यही क्षेत्र हो, जुन भारतले अतिक्रमण गरेर फौज राखेको नेपाली भूमि कालापानीबाट झन्डै १० किलोमिटरको दुरीमा पर्छ। छाङरुमा सशस्त्रले बोर्डर आउट पोस्ट (बीओपी) स्थापना गरेको छ। छाङरु नजिकै घाँटीबगरमा सेनाको अस्थायी क्याम्प बसेको छ। सेनापति र आइजीपीले यी दुवै बेसको निरीक्षण गर्दै त्यहाँ कार्यरत सुरक्षाकर्मीलाई उच्च मनोबलका साथ खटिन हौसला दिएका छन्। सेनापति थापाले आफ्नो भूमि रक्षाका लागि संवेदनशिल हुन र आवश्यक परेको खण्डमा सेनाले साथ दिने प्रतिवद्धता व्यक्त गरेका थिए। सुरक्षा नेतृत्वको त्यो भ्रमण,निर्देशन अनि प्रतिवद्धताले आफ्नो भूगोलको सुरक्षाप्रति राज्यको संवेदनशीलता झल्किएको थियो। नागरिकस्तरमा यसको स्वामित्व अनूभूति पनि भएको छ। नेपाली सेनाले घाँटीबगरछाङरु गोरेटो बाटो निर्माण गरेपछि विदेशी भूमि टेकेर सदरमुकाम आवतजावत अवस्था अन्त्य भएको छ। छाङरुबासी अब स्वदेशी भूमिको बाटो भएर जिल्ला सदरमुकाम आवतजावत गर्न सजिलो भएको छ ।"
शुक्रबार दिउँसो नेकपा सचिवालय बैठक,"काठमाडौं : सत्तारुढ नेपाल कम्युनिस्ट पार्टी (नेकपा) सचिवालयको बैठक शुक्रबार बस्ने भएको छ। पार्टी महासचिव एवम् अर्थमन्त्री विष्णु पौडेलमार्फत भोलि दिउँसो ४ बजे बैठक बोलाइएको हो। महासचिव पौडेलले अध्यक्षद्वय प्रधानमन्त्री केपी ओली र पुष्पकमल दाहाल प्रचण्डसँग परामर्श गरेपछि बैठक बोलाएका हुन्। नेकपा सचिवालयका पाँच सदस्यले यसअघि अध्यक्ष एवम् प्रधानमन्त्री ओलीलाई भेटेर लिखित रुपमा सचिवालय बैठक तत्काल बस्ने कुरामा सहमति जुटाउन र बैठक बस्न अनुरोध गरेका थिए। नेताहरुले बैठकका एजेन्डाहित दुई पन्ने पत्र ओलीलाई बालुवाटार पुगेर बुझाएका थिए। सचिवालय बैठक बोलाउनुपर्नेसँगै पत्रमा पछिल्ला दिनमा पार्टीभित्र देखिएका विवाद र सरकारले गरेका कामको समीक्षा हुनुपर्ने माग गरिएको थियो। नेताहरुसँगको भेटमा ओलीले बैठक बोलाउने आश्वासन दिएका थिए । यस अगाडि पार्टी केन्द्रीय कार्यालय धुम्बाराहीमा डेढ घण्टा चलेको छलफलमा कार्यकारी अध्यक्ष प्रचण्डसहित वरिष्ठ नेताद्वय माधवकुमार नेपाल, झलनाथ खनाल, उपाध्यक्ष वामदेव गौतम र प्रवक्ता नारायणकाजी श्रेष्ठ सहभागी थिए। पार्टीको निर्णय र सहमतिको उलंघन गर्दै प्रधानमन्त्री ओलीले आफूखुसी राजदूत नियुक्तिको सिफारिस गरेको, मन्त्रिपरिषद् पुनर्गठनमा पार्टीभित्र कुनै परामर्श नगरेको, कर्णालीका मुख्यमन्त्री महेन्द्रबहादुर शाहीविरुद्ध अविश्वासको प्रस्ताव दर्ता गर्न उक्साएको, सीमा लगायत विषयमा संवाद ठप्प भएका बेला भारतको गुप्तर संस्था रअ प्रमुख सामन्तकुमार गोयललाई भेटेर त्यसलाई उपलब्धीका रुपमा प्रचार गरेको र पर्सामा पूर्वमाओवादी पृष्ठभूमिका मुकेश चौरसियाको हत्या हुँदा दोषीलाई कारबाही नगर्न दबाब दिएको आरोप लगाउँदै प्रचण्डनेपाल पक्ष यतिबेला ओली टिमसँग रुष्ट भएको छ। नेकपा विवाद झन् उग्र नेकपा विवाद : ओलीबिनै बैठक कुनै पनि हालतमा नेकपा फुट्दैन नेकपाका पाँच नेता र प्रधानमन्त्रीको भेट : सचिवालय बैठक बोलाउन लिखित पत्र नेकपा विवाद कसरी टुंगिएला ? प्रधानमन्त्री ओलीसँग विशेष कुराकानी (भिडियो) नेकपा शीर्ष पाँच नेताको धुम्बाराही छलफल सकियो बैठक बोलाउन ओली लचिलो"
मन्त्रिपरिषद् बैठकका २६ निर्णय (सूचीसहित),"काठमाडौं : कात्तिक २० र २४ गते बसेको मन्त्रिपरिषद् बैठकका निर्णय बिहीबार सार्वजनिक भएका छन् । सरकारका प्रवक्ता एवम् सूचना प्रविधि मन्त्री पार्वत गुरुङले बिहीबार मन्त्रिपरिषद बैठकका निर्णय सार्वजनिक गरेका हुन् । २० गतेको बैठकले ११ वटा र २४ गतेको बैठकले १६ वटा निर्णय गरेको हो । सरकारले कोभिड१९ संक्रमित नागरिकको परीक्षण र उपचार खर्च निःशुल्क गर्ने निर्णय गरेको छ।सोमबार बसेको मन्त्रिपरिषद्को बैठकले यस्तो निर्णय गरेको हो। निर्णय कार्यान्वयनका लागि आवश्यक व्यवस्था गर्न मन्त्रिपरिषद् बैठकले स्वास्थ्य तथा जनसंख्या मन्त्रालयलाई निर्देशनसमेत दिएको छ। सर्वोच्च अदालत र संसदीय समितिको निर्देशनलाई समेत ध्यानमा राख्दै सरकारले यस्तो निर्णय गरेको हो। संघीय संसद्अन्तर्गत प्रतिनिधिसभाको शिक्षा तथा स्वास्थ्य समितिले गत शुक्रबार कोरोना संक्रमितको पीसीआर तथा उपचार निशुल्क गर्न सरकारलाई निर्देशन दिएको थियो। यसअघि सर्वोच्च अदालतले पनि कोरोना संक्रमितको पीसीआर तथा उपचार निशुल्क गर्न सरकारलाई परमादेश दिएको थियो। आदेशविरुद्ध सरकारले दायर गरेको पुनरावेदन सर्वोच्चले बुधबार खारेज गरेको थियो। समितिको निर्देशनपछि स्वास्थ्य तथा जनसंख्या मन्त्रालयले कोरोना संक्रमितको पीसीआर तथा उपचार निशुल्क गर्नेसम्बन्धी प्रस्ताव मन्त्रिपरिषदमा पेस गरेको हो। बैठकले कोभिड१९ भ्याक्सिन समयमै आपूर्ति गर्ने व्यवस्था मिलाउन अर्थ, स्वास्थ्य र परराष्ट्र सचिव सम्मिलित तीन सदस्यीय समितिसमेत गठन गरेको छ। त्यसैगरी सोमबारको बैठकले आगामी चैत मसान्तसम्म मन्त्रीहरूको आधा तलब कोरोना संक्रमण रोकथाम, नियन्त्रण तथा उपचार कोषमा जम्मा गर्ने निर्णय पनि गरेको छ। उनीहरूको तलबको आधा रकम सोझै कोषमा जम्मा हुनेछ। पुस्तकमा लाग्ने आयत करसमेत खारेजको निर्णय गरेको छ । अधिकांश निर्णय यसअघि नै मिडियामार्फत् सार्वजनिक भए पनि सरकारले बिहीबार औपाचारिक जानकारी गराएको हो । २४ गतेका निर्णय"
चित्रबहादुर केसीको उपचार खर्च सरकारले बेहोर्ने,"काठमाडौं : राष्ट्रिय जनमोर्चाका अध्यक्ष एवम् पूर्वउपप्रधानमन्त्री चित्रबहादुर केसीको स्वास्थ्य उपचारको खर्च सरकारले बेहोर्ने भएको छ। बिहीबार बिहान प्रधानमन्त्री निवास बालुवाटारमा बसेको मन्त्रिपरिषद् बैठकले नेता केसीको उपचारमा लाग्ने खर्च सरकारले बेहोर्ने निर्णय गरेको अर्थमन्त्री विष्णु पौडेलले जानकारी दिए। राष्ट्रिय जनमोर्चाका अध्यक्ष, संविधानसभाका सदस्य, पूर्वउपप्रधानमन्त्री चित्रबहादुर केसीज्यूको शिघ्र स्वास्थ्यलाभको कामना गर्दछु, अर्थमन्त्री पौडेलले ट्वीट गर्दै भनेका छन्, आज सम्पन्न मन्त्रिपरिषदको बैठकले उहाँको सम्पूर्ण उपचार खर्च बेहोर्ने निर्णय गरेको पनि अवगत गराउँछु। मंगलबार कोरोना पुष्टि भएपछि मेडिसिटी अस्पतालको आइसोलेशनमा उनको उपचार भइराखेको छ। उनलाई निमोनियाले ग्रस्त बनाएपछि अस्पताल भर्ना गरिएको जनमोर्चाले जनाएको छ। जनमोर्चाले केसीलाई लामो समयसम्म अस्पतालमा राखेर उपचार गर्नुपर्ने भएकाले आर्थिक सहयोग जुटाउने निर्णयसमेत गरेको थियो। यस लगत्तै सरकारले उपचार खर्च बेहोर्ने निर्णय गरेको हो। उता केसीका छोरा सचित्र केसीले भने बुबाको स्वास्थ्य अवस्था गम्भीर नभएको बताएका छन्। फेसबुकमा स्टाटस लेख्दै उनले अनावश्यक हल्ला गरेर पार्टीले पैसा उठाउने वहाना बनाएको आरोप लगाएका हुन्। चित्रबहादुर केसी आइसोलेशनमा : स्वास्थ्य अवस्था गम्भीर सबै साथीहरुलाई अभिवादन। बुबा खतरामुक्त हुनुहुन्छ। अनावश्यक हल्ला गरेर पैसा उठाउने बहानामा कोही पनि नबस्नुहोला, उनले फेसबुकमा लेखेका छन्, आवश्यक परे पारिवारिक रुपमा हामीले सूचना गर्नेछौँ। त्यसभन्दा अगाडि चित्रबहादुर गम्भीर भनेर प्रचार गरिएको छ । त्यो सर्वदा झुट हो। यसको पछि नलाग्नुहोला।"
नेपालभारत मन्त्रीस्तरीय बैठक पनि हुने,"काठमाडौं : सीमा विवादपछि उत्पन्न गतिरोध अन्त्यका लागि नेपालभारतबीच विभिन्न संयन्त्रको बैठक बस्ने तयारी भएको छ। त्यसका लागि काठमाडौं र नयाँदिल्ली आन्तरिक तयारीमा जुटेका छन्। दुवै मुलुकका परराष्ट्र मन्त्रालयका अधिकारीहरूले नेपालभारत संवादहीनताका कारण रोकिएको मन्त्रीस्तरीय र सचिवस्तरीय बैठकको तयारी गरिरहेका छन्। भारतले नेपालसँगको सम्बन्ध थप कसिलो बनाउन भारतीय राजनीतिमा प्रभाव राख्ने मन्त्रीलाई नेपाल भ्रमण गराउनेसमेत तयारी भइरहेको उच्च स्रोतले दाबी गरेको छ। नेपालसँग बिग्रिएको सम्बन्ध सुधार्न भारतीय प्रधानमन्त्री नरेन्द्र मोदीको चाहनामा छिट्टै विश्वासिला र प्रभावशाली मन्त्रीलाई नेपाल भ्रमण गराउने तयारी भएको छ। त्यस्तो प्रकारको उच्चस्तरीय राजनीतिक भ्रमण उपयुक्त समयमा छिट्टै गराउने तयारी भएको स्रोतले जनाएको छ। त्यसअघि हुने सचिव र मन्त्रीस्तरीय बैठकले उक्त उच्चस्तरीय राजनीतिक भ्रमणको वातावरण बनाउने स्रोतको दाबी छ। पुस ४ गते विवाह पञ्चमीका दिन प्रधानमन्त्री केपी शर्मा ओली र भारतीय समकक्षी नरेन्द्र मोदीले भर्चुअल रूपमा जनकपुरजयनगर रेल सेवाको औपचारिक शुभारम्भ गर्ने तयारी भएको छ। मंसिर ११ र १२ (नोभेम्बर) मा काठमाडौमा हुने भनिएको सचिवस्तरीय बैठकलगत्तै डिसेम्बरका लागि मन्त्रीस्तरीय बैठकको तयारी भएको छ। काठमाडौंमा हुने सचिवस्तरीय बैठकका लागि भारतीय विदेश सचिव हर्षवर्धन श्रृंगला आउने भएका छन्। डिसेम्बरमा हुने भनिएको मन्त्रीस्तरीय बैठक भारतको नयाँदिल्लीमा हुने तयारी भइरहेको छ। मन्त्रीस्तरीय बैठकमा सहभागी हुन परराष्ट्रमन्त्री प्रदीप ज्ञवाली भारत जानेछन्। दुवै मुलुकका परराष्ट्र मन्त्रालयका अधिकारीहरूले नेपालभारत विभिन्न संयन्त्रका बैठकको तयारी भइरहे पनि सचिवस्तरीय र मन्त्रीस्तरीय बैठकको आधिकारिक मिति सार्वजनिक गरेका छैनन्। परराष्ट्र मन्त्रालयकी प्रवक्ता सेवा लम्सालले नेपालभारतबीच विभिन्न संयन्त्रबीच वार्ताको तयारी भइरहेको बताइन्। कालापानी, लिपुलेक र लिम्पियाधुराको विषयलाई लिएर नेपाल र भारतबीच एक वर्षदेखि कुनै पनि औपचारिक वार्ता भएको छैन। नेपाल र भारत दुवै तर्फबाट मन्त्रीस्तरीय, सचिवस्तरीय बैठक, बाउन्ड्री वर्किङ ग्रुुप र नेपालभारत संयुक्त आयोगको बैठकको तयारी भइरहेको छ। साउन ३१ गते भारतीय स्वतन्त्रता दिवसका अवसरमा प्रधानमन्त्री ओलीले भारतीय प्रधानमन्त्री मोदीलाई टेलिफोनबाट दिएको शुभकामना सन्देशपछि औपचारिक संवाद सुरु भएको हो। प्रधानमन्त्रीको त्यही टेलिफोनले नेपालभारतबीच लामो संवादहीनताको अवस्था अन्त्य गराइदिएको थियो।"
कोटेश्वरजडीबुटी सडक विस्तार गर्न आगामी महिना ठेक्का,"काठमाडौं : कोटेश्वरजडीबुटी सडक विस्तारका लागि संरचना हटाउन सुरु गरिएसँगै आगामी महिना सडक निर्माणका लागि ठेक्का प्रक्रिया सुरु हुने भएको छ। सडक निर्माण गर्ने स्थानमा त्रिभुवन अन्तर्राष्ट्रिय विमानस्थलले पर्खाल सारेसँगै त्यहाँ निर्माणस्थल सम्याउने काम भइरहेको छ। केही समयभित्रै निर्माणस्थल खाली भइसक्ने भएकाले आगामी महिनामा ठेक्का प्रक्रियामा जाने तयारी गरिएको डिभिजन सडक कार्यालय काठमाडौँले जनाएको छ। निर्माण सुरु भएको छ महिनामा सम्पन्न हुने पनि डिभिजनले जनाएको छ। डिभिजन प्रमुख कुबेर नेपालीका अनुसार सो स्थानमा अहिले नेपाल विद्युत् प्राधिकरणले तार भूमिगत गरिरहेको छ। कोटेश्वरस्थित ट्राफिक प्रहरी कार्यालय नजिकै रहेको सार्वजनिक शौचालय काठमाडौँ महानगरपालिकाले अबको १५ दिन भित्रमा हटाइसक्ने बताएको छ। उनले भने, बाँकी काम सकिएपछि अबको एक महिनामा ठेक्का प्रक्रियामा जान सकिन्छ। सो खण्डमा उत्तर र दक्षिण दुवैतर्फको सडक विस्तार गर्न लागिएको भए पनि पहिले दक्षिणतर्फबाट गर्न लागिएको डिभिजनले जनाएको छ। उत्तरतर्फ पर्ने एउटा घरको मुआब्जाको विषय टुङ्गिन बाँकी रहेको प्रमुख नेपालीले जानकारी दिए। उनले भने, एक महिनाभित्रमा त्यो विषय पनि टुङ्गिने हाम्रो विश्वास छ। काठमाडौँ उपत्यकाको बढी सवारी चाप हुने कोटेश्वरदेखि जडीबुटीसम्म सडक विस्तारको तयारी भइरहेको छ। हाल चार लेन रहेकामा तीन लेन थप्न संरचना हटाउने काम अघि बढेको छ। यो सडकमा तीन लेन थपिएपछि यहाँको सवारी चाप केही कम हुने अपेक्षा गरिएको छ। कोटेश्वरबाट जडीबुटितर्फ लाग्दा देब्रे (उत्तर)तर्फ एक लेन र दाहिने (दक्षिण)तर्फ दुई लेन थप्ने गरी निर्माणस्थल खाली भइरहेको छ। विमानस्थलको सुरक्षालाई ध्यान दिएर बाहिरी बारलाई पहिले स्थानान्तरण गरिसकेपछि मात्रै अहिलेको बार भत्काइएको हो। विमानस्थलले सडक चौडा गर्न सहमति दिएसँगै सडक विस्तारलाई बाटो खुलेको हो। रासस"
मुस्ताङ कारागारका कैदीबन्दीमा कोरोना संक्रमण,"जोमसोम : मुस्ताङको जोमसोमस्थित कारागारका एक ६३ वर्षीय थुनुवा पुरुषलाई कोरोना पुष्टि भएको छ। कारागारमै कैंद भुत्तानी गर्दै बसेका ती थुनुवा पुरुषमा कोरोना सम्बन्धी लक्षण देखिएपछि स्वाब संकलन गरी प्रयोगशाला पठाउँदा बुधबार रिपोर्ट पोजेटिभ आएको जिल्ला स्वास्थ्य कार्यालय मुस्ताङले बताएको छ । स्वास्थ्य कार्यालय मुस्ताङका प्रमुख टिकाराम भण्डारीका अनुसार मुस्ताङमा तेश्रो पटक संक्रमितको क्लोज कन्ट्रयाक ट्रेसिङ तथा कोरोना लक्षण देखिएका ८ जना व्यक्तिको नमूना स्वाब संकलन गरी पोखरास्थित क्षयरोग परीक्षण केन्द्रको प्रयोगशाला पठाइएकोमा ३ व्यक्तिमा कोरोना पोजिटिभ देखिएको हो । मुस्ताङको थासाङ गापा३ लेतेकी ६० वर्षीया महिला, घरपझोङ ३ एयरपोर्टका ४७ वर्षीय पुरुष र मुस्ताङ कारागारका ६३ वर्षीय थुनुवा पुरुषमा कोरोना पोजेटिभ देखिएको हो । मुस्ताङ कारागारमा कुल २५ कैदीबन्दै राख्न सक्ने क्षमता भएता पनि हाल १० जना मात्र केदीबन्दी छन् । कारागारकी निमित्त प्रमुख सरिता परियारले कारागारमा आवश्यक सुरक्षा मापदण्ड अपनाउँदाअपनाउँदै पनि कारागार भित्रका एक थुनुवामा कोरोनो पोजेटिभ देखिएको बताइन्। योसँगै हिमाली जिल्ला मुस्ताङमा कोरोना संक्रमितको संख्या १२ पुगेको छ । जसमध्ये १० जना व्यक्ति सक्रिय कोरोना संक्रमित र २ जना निको भएको स्वास्थ्य कार्यालय मुस्ताङले जनाएको छ। ।लामो समयदेखि कोरोना मुक्त ग्रिन जोनकै अवस्थामा रहेको मुस्ताङमा दसैपछि कोरोना संक्रमण समुदायस्तरमा फैलिएको हो । समुदायमा कोरोना फैलिएपछि एकपछि अर्को कन्ट्रयाक टेसिङ गर्दा संक्रमित व्यक्तिको संख्या वृद्धि भइरहेको छ ।"
सञ्चालनमा आएको ३ महिनापछि भक्तपुर अस्पतालमा आईसीयू उद्घाटन,"भक्तपुर : सञ्चालनमा आएको तीन महिनापछि भक्तपुर अस्पतालस्थित आईसीयू कक्ष उद्घाटन गरिएको छ । अस्पतालले भाद्र १ गतेदेखि सञ्चालनमा ल्याएको ६ शैय्याको आईसीयू बिहीबार एक कार्यक्रमबीच उद्घाटन गरिएको हो । बागमती प्रदेशका सामाजिक विकासमन्त्री युवराज दुलालले रिबन काटेर आईसीयू कक्षको उद्घाटन गरे । त्यस्तै अस्पतालमा परीक्षण सञ्चालन गरिएको पीसीआर मेसिनको समेत बिहीबार नै उद्घाटन गरिएको छ । कार्तिक २३ गतेदेखि परीक्षणको रुपमा सञ्चालन गरिएको पीसीआर मेसिनको उद्घाटनसँगै बिहीबारदेखि विधिवत कोरोना भाइरस संक्रमण जाँच सुरु गरिएको छ । बागमती प्रदेशका सामाजिक विकासमन्त्री दुलालले उद्घाटन गरेको आईसीयूमा छ वटै भेन्टिेलेटर रहेका छन् । सरकारले भक्तपुर अस्पताललाई भक्तपुर जिल्लाको लागि कोभिड हब अस्पताल बनाएको थियो । सोहीअनुसार अस्पतालले भेन्टिेलेटरसहितको आईसीयू कक्ष सञ्चालनमा ल्याएको थियो । आईसीयू सञ्चालनअघि अस्पतालमा कोरोना भाइरस संक्रमितलाई लक्षित गरी आइसोलेसन वार्ड सञ्चालनमा ल्याएको थियो । आईसीयू कक्ष उद्घाटन गर्दै सामाजिक विकासमन्त्री दुलालले अघिल्लो आर्थिक वर्षको वार्षिक प्रगति समीक्षा गर्दा भक्तपुर अस्पताल बागमती प्रदेशमै उत्कृष्ट हुन सफल भएको जानकारी दिए । उनले प्रदेश सरकारअन्तर्गत रहेका अस्पतालहरुको आन्तरिक सुदृढीकरणमा जोड दिँदै आएको र सोहीअनुसार भक्तपुर अस्पतालले आफूलाई अब्बल सावित गरेको स्पष्ट पारे । अस्पतालकी मेडिकल सुपरिटेन्डेन्ट डा सुमित्रा गौतमले भेन्टिलेटरसहित ६ शय्याको आईसीयू कक्षसँगै अस्पतालले २० शय्याको हाईकेयर युनिटसमेत तयारी अवस्थामा राखेको जानकारी दिइन् । आईसीयूमा राखेर उपचार गर्नुपर्ने तर आईसीयू अभावको अवस्थामा हाइकेयर युनिटमा राखेर पनि उपचार गर्न सकिने उनको भनाइ थियो । हाइकेयर युनिट सञ्चालन गर्न सरकारले जनशक्ति उपलब्ध गराउने भनेका छ, मेडिकल सुपरिटेन्डेन्ट डा गौतमले भनिन्, जनशक्ति प्राप्त हुनासाथ सञ्चालनमा ल्याउनसक्ने तयारी अवस्थामा हाइकेयर युनिट राखेका छौं । उनले आईसीयू सञ्चालनमा ल्याएदेखि हालसम्म ६० जना बिरामीको उपचार गरिएको जानकारी दिइन् । अहिले पनि आईसीयूमा बिरामीले भरिएको छ । जिल्लाकै एकमात्र सरकारी अस्पताल कोरोना भाइरस संक्रमितको उपचारमा केन्द्रित भएपछि अन्य रोगका बिरामीहरु मारमा पर्दै आएका थिए । तर त्यसलाई पनि सम्बोधन गर्न अस्पतालले विस्तारित सेवा (ईएचएस), पेइङ क्लिनिक सञ्चालनमा ल्याइएको मेडिकल सुपरिटेन्डेन्ट डा गौतमले बताइन् । विस्तारित सेवामा उपलब्ध नहुने अन्य स्वास्थ्य सेवाको लागि अग्रीम पेइङ क्लिनिक पनि सञ्चालनमा ल्याएका छौं, उनले भनिन्, यसले जिल्लाका बिरामीहरुले महंगो शुल्क तिरेर निजी अस्पताल तथा क्लिनिकमा धाउनुपरेन ।"
"फेवा तालको सीमांकन गरिँदै, तालको जग्गा दर्ता गर्न न्यायमूर्ति पनि संलग्न !","पोखरा : फेवाताल संरक्षण सम्बन्धी सर्वाेच्च अदालतको फैसला कार्यान्वयन गर्न सरकाले गठन गरेको चार किल्ला निर्धारण, सीमांकन तथा नक्सांकन समितिले काम थालेको छ । संयोजक पुण्य पौडेलको अध्यक्षतामा समितिको पहिलो बैठक बिहीबार बसेको छ । बैठकले १ साताभित्रै नापी टोली प्रस्ताव गर्ने निर्णय गरेको जानकारी संयोजक पौडेलले जानकारी दिए ।बैठकले समितिलाई दिइएको कार्यादेश संशोधनका लागि माग गर्ने, ताल सीमांकन कुन बिन्दुबाट सुरु गर्ने भनेर सिद्धान्त तय गर्ने एवं कार्ययोजनाका लागि कर्मचारी व्यवस्था गर्ने लगायत निर्णय पनि गरेको छ । पौडेलले ब्रिटिस, भारतीय, आइयुसिएन लगायतले गरेको फेवाको सर्भेसहित पुराना प्रतिवेदनहरुलाई आधार मानिने सुनाए । उनी कास्की जिल्ला विकास समिति सभापति हुँदा २०५८ सालमा तालको सीमांकन गरेका थिए । उक्त सीमांकनका विषयमा कसैको विरोध नआएको उनले स्मरण गरे । त्यो पनि ठूलो आधार हो, उनले भने । सर्वाेच्च अदालतले २०७६ वैशाख १६ गते गरेको फैसला अनुसार ताल सीमांकनको जिम्मेवारी संघ सरकारको हो । प्रधानमन्त्री कार्यालयलाई सर्वाेच्चले उक्त कार्यका लागि गरेको आदेश अनुसार प्रम कार्यालयले अख्तियारी भूमि व्यवस्था, सहकारी तथा गरिबी निवारण मन्त्रालयलाई दिएको थियो । सोही अनुसार गण्डकी प्रदेश सरकार मन्त्रिपरिषद र उक्त मन्त्रालयले पौडेल संयोजकत्वमा ताल सीमांकन समिति गठन गरेका हुन् । समितिमा पोखराका मेयर, नापी, मालपोत र वन कार्यालय लगायतका प्रतिनिधि सदस्य छन् । समितिको बुधबार डाकिएको पहिलो बैठकमा भाग लिन संघ सरकारको भूमि व्यवस्था, सहकारी तथा गरिबी निवारण मन्त्री पद्माकुमारी अर्याल पनि आएकी थिइन् । साथमा मन्त्रालयका सचिव टेकनारायण पाण्डे पनि थिए । समितिको औपचारिक बैठकअघि संवाददाताहरुलाई सम्बोधन गर्दै मन्त्री अर्यालले सीमा निर्धारणपछि मालपोत ऐन प्रयोग गरी जग्गाको दूषित दर्ता बदर गर्न मन्त्रालय प्रतिबद्ध रहेको सुनाइन् । उनले प्रतिवेदनको नाममा प्रतिवेदन दिने गरी नभई र फेरि समिति बनाउन नपर्ने गरी काम गर्न पौडेल संयोजकत्वको समितिलाई निर्देशन दिइन् । सर्वाेच्च अदालतको फैसला अनुसार क्षेत्र निर्धारण सम्बन्धमा केही विषय प्रष्ट हुनुपर्ने थियो, उनले भनिन्, त्यसैले फैसला कार्यान्वयनमा केही ढिला भएको हो । मन्त्री अर्यालले विगतका विषयलाई शिक्षाका रुपमा लिँदै अघि बढिने विचार पनि राखिन् । उनले भनिन्, तालको सीमा निर्धारण गरेपछि यसको संरक्षण गर्न गुरुयोजना बन्छ, त्यसका लागि पैसाको अभाव हुँदैन, पर्याप्त बजेको व्यवस्था हुन्छ । पोखराका मेयर मानबहादुर जिसीले आफूहरुले ७ महिना लगाएर प्रतिवेदन तयार पारेको र त्यसैका केही कमजोरी सच्च्याएर अघि बढ्न सकिने बिचार राखे । बर्खायाममा हुने तालको किनारा नै तालको सीमा हो, उनले भने, त्यसैमा हाम्रो जोड छ । अहिले समाधान नभए फेवातालको समस्या कहिल्यै समाधान नहुने पनि उनले बताए । तालको जग्गा दुषित दर्तामा विज्ञ र विशेषज्ञसम्म संलग्न भएको उनको आरोप छ । न्यायमूर्ति पनि संलग्न छन्, उनले भने । मन्त्रालयका सचिव टेकनारायण पाण्डेले सर्वाेच्च अदालतको आदेशलाई आधार मानेर समिति गठन भएको र अनियमित दर्ता बदर गरी तालको कायम गरिने बताए । बैठक सञ्चालन नापी कार्यालय कास्की प्रमुख खिमलाल गौतमले गरेका थिए ।"
स्वास्थ्य मापदण्ड बनाएर चिडियाखाना खोलिँदै,"काठमाडौं : गत चैतदेखि बन्द रहेको जावलाखेलस्थित सदर चिडियाखाना स्वास्थ्य मापदण्ड पूरा गरी खोल्ने तयारी भएको छ। विश्वभर फैलिएको कोभिड१९का कारण गत चैत ७ गतेदेखि अवलोकनका लागि पूर्ण रुपमा चिडियाखानाका बन्द गरिएको थियो। लामो समयसम्म बन्द रहँदा जीव जनावरको खानपान र कर्मचारी व्यवस्थापन गर्न समस्या भएकाले खोल्न लागिएको चिडियाखाना व्यवस्थापन प्रमुख डा चिरञ्जिवीप्रसाद पोखरेलले जानकारी दिए। कोरोनाभाइरस सङ्क्रमण कम भएको छैन, त्रास केही कम भएको हो, अबको केही दिनमा खोलिन्छ, उनले भने, त्यसका लागि मापदण्ड पनि तयारी अवस्थामा छ। मास्क अनिवार्य ल्याउनुपर्ने, एक पटकमा ८०० मानिसलाई मात्र अवलोकन गर्न दिने, चिडियाखानाभित्र बसेर खान र जीवजनावरलाई खुवाउन छुन नपाउने, एक व्यक्ति बढीमा डेड घण्टा मात्र बस्न पाउने, बालबालिकालाई खेलाउन नपाउनेजस्ता मापदण्ड तयार गरिएको छ। यसअघि झै हरेक दिन बिहान १० देखि साँझ ५ बजेसम्म अवलोकनका लागि सञ्चालन हुने गरी नै मापलण्ड तयार गरिएको छ। हाल चिडियाखानामा ११० प्रजातिका एक हजार ६८ वटा जीव जनावर रहेको छ। जहाँ मुख्य आकर्षणको रुपमा बाघ, भालु, चितुवा, रेड पाण्डा रहेका छन्। ती प्रजातिमध्ये ३३ स्थनधारी, ६१ चरा, आठ उभयचर र १७ प्रजातिका माछा छन्। नेपालमा लोप हुन लागेको भनी सूचीकृत ३८ दुर्लभ वन्यजन्तुमध्ये १५ लाई चिडियाखानाले संरक्षण गरी प्रदर्शनीमा राखेको छ। अवलोकनका लागि विदेशीका लागि रु ७५०, सार्क राष्ट्रका पाहुनाका लागि ५००, नेपालीलाई रु १५० र नेपाली विद्यार्थी र ज्येष्ठ नागरिकका लागि रु ९० शुल्क निर्धारण गरेको छ। वार्षिक ११ लाख दर्शक अवलोकन गर्न आउने यहाँ प्रवेश शुल्कबाट नै वार्षिक रु १५ देखि १६ करोडसम्मको आर्थिक कारोवार हुने गरेको छ। व्यवस्थापन गर्न समस्या अवलोक गर्न आएका अवलोकनकर्ताबाट प्राप्त शुल्कबाट कर्मचारी व्यवस्थापन र जीवजनावरलाई खानपानको व्यवस्थापन गर्दै आएको चिडियाखानामा विगत आठ महिनादेखि आम्दानी शून्य भएपछि खर्च व्यवस्थापन गर्न समस्या भएको छ। कोरोनाका कारण बन्द हुनुअघि ८० कर्मचारी कार्यरत थिए। अहिले व्यवस्थापन गर्नै समस्या भए पनि २० कर्मचारी कटौती गरिसकेको जनाइएको छ। अब तत्काल सञ्चालनमा नल्याए थप समस्या हुनेछ। उद्धार केन्द्र अभाव सदर चिडियाखानामा विभिन्न जीवजन्तुलाई संरक्षण गर्न पहिलो चरणमा ल्याएर राखिने उद्धार केन्द्रको अभाव रहेको छ। जङ्गली जनावरले समयसमयमा मानवबस्तीमा आएर समस्या पार्ने गरेकाले तीनलाई व्यवस्थापन गर्नुपर्ने हुन्छ। त्यसरी मानवबस्तीमा आएर दुःख दिने जनावरलाई पहिलो चरणमा नै चिडियाखानामा राखिएको अन्य जनावरसँग घुलमिल गराएर राख्न समस्या हुन्छ। तीनलाई लामो समय स्वास्थ्य परीक्षण गर्नका लागि विशेष निगरानिमा राख्नुपर्छ तर चिडियाखानामा यस स्थानको अभाव छ। प्रत्येक वर्ष १०१५ जीवजन्तु यहाँ संरक्षण गर्नुपर्छ, संरक्षण गरिएका जीवजन्तुलाई छ महिनादेखि एक वर्षसम्म अवलोकन गर्नका लागि राख्न सम्भव हुँदैन, पशु डाक्टरको निगरानीमा संरक्षण गरी राख्नुपर्छ तर स्थान अभाव छ, प्रमुख व्यवस्थापक डा पोखरेलले भने । थपियो डाँफे विगत आठ वर्षपछि चिडियाखानामा एक जोडी डाँफे थपिएको छ। जुम्लाबाट ल्याइएको डाँफेलाई अहिले अवलोकनका लागि नराखी संरक्षण कक्षमा राखिएको छ। अन्य जीवजनावरको तुलनामा चराको प्रजाति यहाँ बढी छ। तत्कालीन राणा प्रधानमन्त्री श्री ३ जुद्ध शम्शेर जङ्गबहादुर राणाले सन् १९३२ मा निजी चिडियाखानाको रुपमा स्थापना गरेका हुन्। विसं २०११ बाट सर्वसाधरणका लागि खुल्ला गरिएको चिडियाखाना विसं २०५२ बाट यसको व्यवस्थापनको जिम्मेवारी ३० वर्षका लागि नेपाल सरकारले राष्ट्रिय प्रकृति संरक्षण कोषलाई हस्तान्तरण गरेको हो। शर्मिला पाठकरासस"
"बैतडीमा यात्रुवाहक बस दुर्घटना: ८ को मृत्यु, ४६ घाइते",दार्चुला : बैतडीको गन्नाबाट छुटेको ना ५ ख ५१४१ न को पवनदुत यातायातको यात्रुवाहक बस बिहीबार राति बैतडीको खोडपेमा दुर्घटना हुँदा ८ जनाको मृत्यु भएको छ । अरु ४६ जना घाइते भएका छन्। घाइतेहरुलाई उद्धार गरी राति नै डडेलधुरास्थित उपक्षेत्रीय अस्पताल लगिएको छ । घटनास्थलमा राति नै बैतडी प्रहरी उद्धारका लागि पुगेको छ। रातिको समय भएकाले दुर्घटनाबारे पूर्ण विवरण आइसकेको छैन । मृतकबारे सम्पूर्ण जानकारी आएको छैन । घट्नास्थलबाट बैतडीका प्रहरी निरीक्षक धनदेव साउदले अन्नपूर्णलाई बताएअनुसार बसमा कम्तिमा ५४ जना यात्रु थिए । बस सडकबाट झण्डै ३ सय मिटर तल खसेकोले बस दुई टुक्रा भएको बताइएको छ । साथै उद्धार कार्यमा पनि कठिनाइ भएको प्रहरी निरीक्षक साउदले बताए । क्षमता भन्दा धेरै यात्रु बोकेकाले दुर्घटना भएको हुनसक्ने प्रहरीको प्रारम्भिक अनुसन्धानबाट खुलेको छ ।
"६ लाख ८४ हजार नक्कली नोटसहित तीन पक्राउ, पैसा छाप्ने मेसिन पनि बरामद","सिरहा: सिरहाको गोलबजार गोलबजार नगरपालिका ६ बाट ६ लाख ८४ हजार रुपैयाँ नक्कली नोट सहित तीनजना पक्राउ परेका छन् । प्रहरीका अनुसार उनीहरुको साथबाट बरामद भएको रकम सबै हजारका नोट मात्रै छन् । पक्राउ पर्नेमा कल्याणपुर नगरपालिका ७ भेडियाका २५ वर्षीय बिमलेन्द्र नायक, गोलबजार नगरपालिका १२ बेतौनाका २५ वर्षीय धिरज राय र सोही ठाउँका २० वर्षीय सन्जय राय रहेको जिल्ला प्रहरी कार्यालय सिरहाका सुचनाअधिकारी तथा डिएसपी शालिकराम शर्माले जानकारी दिए । गोलबजार सशस्त्र प्रहरीको सुचनाको आधारमा नेपाल प्रहरीले उनीहरुलाई पक्राउ गरेको जनाएको छ । प्रहरीको खोजीका आधारमा उनीहरु स्थानीय बिरेन्द्र महतोको घरमा डेरा गरी बस्दै आएको पनि खुलेको छ । प्रहरीले उनीहरुको साथबाट पैसा छाप्न प्रयोग गरिने ल्याटप र प्रिन्टर पनि बरामद गरेको छ । अहिले उनीहरुमाथि थप अनुसन्धान भइरहेको प्रहरीले जनाएको छ ।"
वालिङका १२ जनामा कोरोना संक्रमण पुष्टि,"स्याङ्जा : स्याङ्जाको वालिङ नगरपालिकामा मात्र बिहीबार थप १२ जनामा कोरोना संक्रमण पुष्टि भएको छ । पालिकाका ९ पुरुषसहित ३ जना महिलामा कोरोना संक्रमण पुष्टि भएको हो । प्रदेश स्वास्थ्य निर्देशनालयका अनुसार क्षयरोग उपचार केन्द्र पोखरामा गरिएको परीक्षणका नगरपालिकाका २४, २६, २६, २५, ४२, १५, ३५, ३२, ५० वर्षीय पुरुष र १३, १७, ६० वर्षीय महिलामा कोरोना पुष्टि भएको निर्देशक एवम् प्रवक्ता डा विनोद विन्दु शर्माले जानकारी दिए। सङ्क्रमित सबैजना कन्ट्रयाक ट्रेसिङबाट पहिचान भएको जनाइएको छ। यो सँगै स्याङ्जामा संक्रमितको संख्या ६ सय २४ पुगेको छ। ती मध्ये ४ सय ९७ जना निको भएर घर फर्केका छन् भने १ सय २८ जना सक्रिय संक्रमित छन्। जिल्लामा कोरोनाका कारण १० जनाको मृत्यु भएको छ ।"
"नेप्सेमा दोहोरो अंकको वृद्धि, कारोबार रकम झण्डै पाँच अर्ब","काठमाडौं : साताको अन्तिम दिन आज धितोपत्र बजारमा शेयर कारोबार मापक नेप्से परिसूचक दोहोरो अङ्कले उकालो लागेको छ । लगातार उकालो लागेको नेप्सेमा आज झण्डै ११ अङ्कको वृद्धि भएको हो । नेपाल स्टक एक्सचेञ्जका अनुसार नेप्से १०८२ अङ्कले वृद्धि भई एक हजार ७१८४९ मा पुगेको छ । यस्तै सेन्सेटिभ परिसूचक ३२७ विन्दुले उकालो लागेर ३३८८९ मा पुगेको छ । कूल १९८ कम्पनीको एक करोड ३८ लाख ८९ हजार १८९ कित्ता शेयर चार अर्ब ८२ करोड ६२ लाख ८६ हजार ५५१ मूल्यमा खरिद बिक्री भयो । नेप्से उकालो लागेर कारोबार रकमसमेत वृद्धि हुँदा त्यसले लगानीकर्तालाई समेत उत्साहित बनाएको छ । स्कटका अनुसार कारोबार भएका कूल १२ उपसमूहमध्ये आज पाँच उपसमूहको शेयर उकालो लाग्दा सात उपसमूहको शेयर भने ओरालो लागेको छ । बैंकिङ १०२१, व्यापार १६४७१, निर्जीवन बीमा ३९१६, अन्य २८३९ र सामूहिक लगानी कोष ००१ विन्दुले उकालो लागेको छ । यस्तै, होटल १८४१, विकास बैंक ४४७, वित्त ३६५, उत्पादन ३०८६, लघुवित्त १७१ र जीवन बीमा २८९२ विन्दुले ओरालो लागेको छ । कारोबारका आधारमा आज पनि पुनरबीमा कम्पनी शीर्ष स्थानमा रहेको छ । सो कम्पनीको २८ करोड ५५ लाख पाँच हजार ६६९ बराबरको कारोबारभयो । यस्तै साल्ट ट्रडिङ कर्पोरेशनरु २६ करोड सात लाख ९१ हजार ६०९, प्रभु बैंक रु २० करोड ८२ लाख ६८ हजार ६१६, हिमालयन डिस्टिलरी १८ करोड ७६ लाख ८५ हजार ४९०, नेपाल लाइफ इन्स्योरेन्स कम्पनी १६ करोड तीन लाख ७८ हजार ५३५, राष्ट्रिय बीमा कम्पनी लिमिटेडको संस्थापक शेयर १५ करोड ९४ लाख ३६ हजार ३३८ र शिवम सिमेन्ट १३ करोड ६४ लाख ५४ हजार ३३९ बराबरको कारोबार भई शीर्ष स्थानमा रहे । कारोबारका आधारमा आज विशाल बजार कम्पनी ९९९, साल्ट ट्रेडिङ कर्पोरेशन ९९९, नाडेप लघुवित्त ८१६, राष्ट्रिय बीमा कम्पनी लिमिटेडको संस्थापक शेयरधनी ७२५, सबैको लघुवित्त ६२५, नेपाल दूरसञ्चार कम्पनी ५१८ र सानिमा जनरल इन्स्योरेन्सका शेयरधनीले ४०१ प्रतिशतले कमाए । यसैगरी, गणपति माइक्रोफाइनान्स ५२३, पञ्चकन्या माई हाइड्रोपावर ३९५, एनआईसी एशिया ग्रोथ फण्ड ३६०, रैराङ हाइड्रोपावर ३४४, एनआरएन इनफ्रास्ट्रकचर ३२१ र आइसीएफसी फाइनान्सका लगानीकर्ताले ३०१ प्रतिशतले गुमाए । रासस"
११ वर्षपछि बलात्कारका आरोपी जेल चलान,उदयपुर : जबरजस्तीकरणी मुद्दामा सर्वोच्च अदालतको फैसलापछि फरार रहेका उदयपुरका एक युवा बिहीबार कारागार चलान भएका छन् । जिल्ला र तत्कालिन पुनरावेदन अदालत (हालको उच्च अदालत) बाट सफाइ पाएका चौदण्डिगढी नगरपालिका १० (साविक हडिया गाविस ३) का ४० वर्षीय नारायणबहादुर राउतलाई १४ वर्षीया बालिका बलात्कार गरेको कसुरमा कारागार चलान गरिएको हो । इलाका प्रहरी कार्यालय बेल्टारबाट खटिएको टोलीले बुधबार राउतलाई पक्राउ गरी फैसला कार्यान्वयनका लागि जिल्ला अदालतमा बुझाएपछि अदालतले बिहीबार पाँच वर्ष दुई महिना १९ दिनका लागि कारागार पठाएको अदालतका तहसिलदार राजकुमार आचार्यले जानकारी दिए । सर्वोच्च अदालतका तत्कालिन न्यायाधीश राजेन्द्रप्रसाद कोइराला र प्रकाश वस्तिको संयुक्त इजलासले २०६६ जेठ ११ गते कसुर ठहर गर्दै सात वर्ष कैद सजायको फैसला सुनाएकोमा प्रहरी हिरासत र पुर्पक्ष गरी एक वर्ष ९ महिना ११ दिन कारागार जीवन विताइसकेकाले बाँकी समयका लागि कारगार पठाउने फैसला भएको उनले बताए । राउतलाई जिल्ला अदालतका न्यायाधीश शिवप्रसाद पराजुलीको इजलासले २०६१ फागुन ५ गते र पुरनावेदन अदालनका तत्कालिन न्यायाधिस कोमलनाथ शर्मा र गौरीबहादुर कार्कीको संयुक्त इजलासले २०६२ भदौ २८ गते सफाइ दिएको थियो । प्रहरीको अनुसन्धान र जिल्लाको फैसलालाई आधार मान्दै पुनरावेदनले जिल्लाको फैसलालाई नै सदर गरेको आचार्यले बताए । जिल्ला र पुनरावेदनको फैसलासँगै सरकारी वकिलको कार्यालय फैसला त्रुटीपूर्ण रहेको भन्दै पुर्नविचारको माग गर्दै सर्वोच्च पुगेको थियो । २०६० बैशाख २३ गते बालिकालाई बलात्कार गरेको भन्दै पीडित पक्षले बैशाख २४ गते इलाका प्रहरी कार्यालय बेल्टारमा जाहेरी दिएको थियो । घटनालगत्तै उनलाई प्रहरीले पक्राउ पगरेको थियो ।
डाक्टर नपाउँदा कोरोना अस्पताल सञ्चालनमा समस्या,"बेनी : चिकित्सक नपाउँदा म्याग्दीका गाउँपालिकाहरुले स्थापना गरेको कोरोना अस्पताल प्रभावकारी रुपमा सञ्चालन गर्न समस्या भएको छ । स्वास्थ्य तथा जनसंख्या मन्त्रालयको योजना अनुसार पालिकास्तरमा कोरोना अस्पताल स्थापना भएपनि जनशक्ति अभाव भएको हो । उपकरण र पूर्वाधार जुटाएपनि चिकित्सक र स्वास्थ्यकर्मी पाउन सकेका छैनन् । प्रत्येक पालिकाले एकजना चिकित्सक, दुईजना स्टाफ नर्स र एकजना कार्यालय सहयोगी पदमा विज्ञापन गरेका थिए । मालिका गाउँपालिकाले मात्र सबै जनशक्ति पाएको छ । धवलागिरीका प्रमुख प्रशासकीय अधिकृत गोपाल शर्माले एकजना स्टाफ नर्स र एकजना कार्यालय सहयोगीका लागि मात्र आवेदन परेकाले विज्ञापनको म्याद थप गर्न लागिएको बताए । 'मौजुदा जनशक्तिलाई परिचालन गरेर कोरोना अस्पतालको सेवा सुरु गरिहाल्ने तयारीमा छौं,उनले भने । छोटो अवधिका लागि थोरै सेवा सुविधामा दुर्गम र ग्रामिण क्षेत्रमा गएर जोखिमयुक्त काम गर्न चिकित्सक र स्वास्थ्यकर्मीले रुची नखाउँदा कर्मचारी अभाव भएको हो। अन्य पालिकाहरुले पनि कोरोना अस्पताल सञ्चालनका लागि चिकित्सक खोजिरहेका छन् । तीन महिनासम्मका लागि कोरोना अस्पताल सञ्चालन गर्न स्वास्थ्य तथा जनसंख्या मन्त्रालयले म्याग्दीका ५ वटा स्थानीय तहलाई दशदश लाख रुपैयाँ पठाएको थियो । मंगला गाउँपालिकाले अर्मन स्वास्थ्य चौकीको भवनमा कोरोना अस्पताल स्थापना गरी सञ्चालन समेत गरिसकेको छ । मालिका गाउँपालिकाले दरबाङमा ५ शैयाको कोरोना अस्पताल र १५ शैया क्षमताको प्रिआइसोलेसन स्थापना गरेको छ । मुनाको घट्टखोलास्थित सामुदायिक भवनमा १० शैया क्षमताको आइसोलेसन बनाएको धवलागिरी गाउँपालिकाले ताकम स्वास्थ्य चौकीमा कोभिड अस्पताल सञ्चालन गर्ने तयारी गरेको छ । धवलागिरीका अध्यक्ष थमसरा पुनले कोरोना अस्पताललाई साधारण अस्पतालमै रुपान्तरण गर्ने गरि जनशक्ति व्यवस्थापन गर्न लागिएको बताइन् । रघुगंगा गाउँपालिकाले पिप्ले र अन्नपूर्ण गाउँपालिकाले नारच्याङमा कोरोना अस्पताल स्थापना गरेका छन् । औषधी, अस्सिजन सिलिण्डर, बेड बिस्तारालगायतका स्वास्थ्य सामग्री व्यवस्थापन गरिएको छ । लक्षण नभएका संक्रमितलाई प्रिआइसोलेसन, सामान्य लक्षण भएकालाई कोरोना अस्पताल र जटिल समस्या देखिए बेनी र पोखराको अस्पतालमा रिफर गर्ने व्यवस्था मिलाइएको मालिका गाउँपालिकाका स्वास्थ्य शाखा संयोजक सन्तु कार्कीले बताए। करिब दुई हजारवटा स्वाब नमूनाको परीक्षण गर्दा ११४ जनामा कोरोना पुष्टि भएको जसमध्ये दुईजनाको ज्यान गएको म्याग्दीमा हाल ४० जना सक्रिय संक्रमित छन् ।"
भीरबाट लडेर एक सेनाको मृत्यु,जाजरकोट : भीरबाट लडेर जाजरकोटमा एक सैनिकको मृत्यु भएको छ। ब्यारेक फर्कने क्रममा बुधबार राति कञ्चनपुर घर भएका नेपाली सेनाका अमलदार निर्मल बोहराको मृत्यु भएको हो। सेनाका अनुसार घर बिदामा गएका बोहराले जाजरकोट स्थित मालिका ब्यारेकमा बुधबार दिउँसो आफू आउँदै गरेको जानकारी गराएका थिए। ब्यारेक जाने क्रममा राति लडेर घाइते अवस्थामा स्थानीय यातायात ब्यवसायीले उनलाई उद्धार गरेर जिल्ला अस्पताल पुर्याएका थिए। तर चिकित्सकले उनलाई मृत घोषणा गरेको प्रहरीले जनाएको छ।
पानीको मूल फुटेपछि सुकेको दहमा कमल फूल्न थाल्यो (भिडियो),"बर्दिबास : महोत्तरीको बर्दिबास नगरपालिका४ पञ्चधुरा माइस्थान मन्दिर परिसरमा पानीको मुल फुटेको छ । एक दशकअघि मन्दिरमा रहेको दह सुकेको थियो । अहिले अच्चम लाग्दो तरिकाले मन्दिरबाटै पाँच महिनादेखि भलभल्ती निर्मल पानीको मुल बग्न थालेको पञ्चधुरा माई मन्दिर संरक्षण समितिका अध्यक्ष अकलबहादुर तामाङ्गले बताए । मन्दिर परिषरमा पाँच स्थानमा पानीको मुल फुटेको छ, 'उनले भने, 'एक ठाउँमा त पञ्चधुरा माईको एेतिहासिक मन्दिरबाटै पानी बगिरहेको छ।' मन्दिर नजिकै रहेको दहमा पानी जम्मा भएपछि हराएको कमलको फूल फुल्न थालेको छ । मन्दिरबाटै पानी बग्न थालेपछि हेर्नेको घुइँचो लाग्ने गरेको छ । पर्यटक मन्दिरमा आउन थालेका छन्। वनभोज खानेहरु पनि आउन थालेका छन्। 'बिहान कमलको फूल फुल्ने गरेको छ । मूल र फूल हेर्ने आन्तरिक पर्यटक बढ्दैछन्,' संरक्षण समितिका अध्यक्ष तामाङ्गले भने । चुरे क्षेत्रमा पञ्चधुरा माइस्थान पर्दछ । बढ्दै गरेको चुरे विनासले भूमिगत पानीको मूल हराएको चुरे विज्ञ डा बिजय सिंहले बताए। पछिल्लो समय चुरे संरक्षणमा सबैको चासो बढ्दा चुरेमा सुकेका मूलमा पानी देखिएको उनले बताए । पञ्चधुरा माई मन्दिर मधेसको प्रसिद्ध देवी शक्तिपीठमा पर्दछ। पूर्वपश्चिम राजमार्ग अन्तर्गत महोत्तरीको बर्दिबास चोकबाट २ किलो मिटर पश्चिम उत्तरस्थित वनक्षेत्र छिचोलेर प्राचीन यो देवी शक्तिपीठ परिसरमा पुग्न सकिन्छ । करिब तीन बिघा क्षेत्रफलमा फैलिएको मन्दिर परिसरको पुरानो इनार मर्मत गरिएपछि अहिले पानीको राम्रो मूल फुटेको छ । स्थानीयले दहलाई सरसफाइ गरेर छठ पर्व मनाउन जुटेका छन् । देशभित्र र भारतको बिहार प्रान्तबाट बाक्लै दर्शनार्थी आउने मन्दिर परिसरमा रहेको खानेपानीको इनार सुकेको थियो। सामुदायिक विकास तथा पैरवी मञ्च बर्दिवास र डिभिजन वन कार्यालयले बैशाख महिनामा सुकेको इनारको उत्खन्न गरेपछि इनारमा पानीको मुल देखिएको थियो । त्यसपछि केही दिनमै मन्दिर परिषरकै दहमै पानी मूल देखिएको डिभिजन वन कार्यालय महोत्तरीका प्रमुख हेमन्त साहले जनाए । माईस्थान मन्दिर परिसर वरिपरिका ५३ घरधुरी परिवार र मन्दिरमा आउने दर्शनार्थीको एक मात्र खानेपानीको स्रोत इनार सुक्दा निकै कठिन बनेको थियो । मञ्चले जीर्ण अवस्थाको इनार मर्मत गरेपछि अहिले पानीको राम्रो मूल भेटिएको पञ्चधुरा मन्दिरका पुजारी विनोद सिंह बताउँछन्। 'इनारमा राम्रो मूल भेट्टाइएपछि अब पानीबाट ढुक्क हुन पाइयोजस्तो लागेको छ,' पुजारी सिंहले भने, 'इनार खानेपानीको स्रोत मात्र नभएर मन्दिरको सौन्दर्यसँग समेत गाँसिएको छ ।' पानीको मुल फेरि फर्किएपछि माईस्थानको जनजीवन नै फेरिएको छ । इनार सुक्दा स्थानीय बासिन्दा र दर्शनार्थी नुहाइधुवाइ गर्न, पानी खान र सामान्य हातगोडा धुने गर्न पनि पाएका थिएनन्, 'स्थानीयसोम कार्कीले भने, 'अहिले मर्मत गरिँदा पानीको मूल राम्रो फुटेपछि कञ्चन (सफा) पानी निस्कन थालेको छ ।' दहमा पानी भरिएपछि जंगली जीव जन्तुलाई पनि पानीखान सजिलो भएको उनले जनाए। प्रदेश२ भरिकै मुख्य धार्मिकस्थलमा गनिएको पञ्चधुरा माई मन्दिर परिसर धार्मिक पर्यटनको प्रशस्त सम्भावना बोकेको ठाउँ मानिन्छ । यद्यपि यस ठाउँको विकासबारे तीनै तहका सरकार उदासीन देखिएको बर्दिवास५ माइस्थानका अर्का सामाजिक तथा राजनीतिक कार्यकर्ता भोगेन्द्रराज पौडेलको गुनासो छ ।"
"कलंकीमा दुर्घटना, तीन जनाको मृत्यु","काठमाडौं : काठमाडौंको कलंकीमा बिहीबार बिहानै दुर्घटना हुँदा तीन जनाको मृत्यु भएको छ। रोकिराखेको ट्रकमा मिनिट्रक ठोक्किँदा नुवाकोटका तीन जनाको मृत्यु भएको हो। कलंकी चोकबाट कुखुरा बोकेर स्वयम्भू जाँदै गरेको बा ५ ख ८८६५ नम्बरको मिनिट्रक मकालु पेट्रोल पम्प नजिकै रोकिराखेको बा ३ ख ७५३० नम्बरको ट्रकमा ठोक्किएको हो। दुर्घटनामा कुखुरा बोकेको मिनिट्रकमा सवार तीन जनाको मृत्यु भएको प्रहरीले जनाएको छ। दुर्घटनामा नुवाकोटको सुन्दरदेवी गाउँपालिकाका २४ वर्षीय रोशन तामाङ, तार्केश्वर गाउँपालिका ५ का ३७ वर्षीय माधवप्रसाद घिमिरे र सोही ठाउँका २७ वर्षीय भूपेन्द्र तामाङको मृत्यु भएको हो। दुर्घटनाको कारण भने खुल्न बाँकी रहेको प्रहरीले जनाएको छ। तीब्र गतिका कारण दुर्घटना भएको प्रहरीको प्रारम्भिक अनुमान छ।"
काठमाडौं उपत्यकामा धुलाई केन्द्र सञ्चालन हुने,"काठमाडौं : यातायात व्यवस्था विभागले काठमाडौं उपत्यका बाहिरबाट उपत्यका भित्रने सवारी साधनलाई धोएरमात्रै भित्रिन दिन धुलाई केन्द्र (वास सेन्टर) सञ्चालन गर्ने योजना बनाएको छ। काठमाडौँ उपत्यकामा सवारी साधनले भित्र्याउने प्रदूषण कम गर्न धोएर मात्रै भित्र्याउनका लागि केन्द्र सञ्चालनको योजना बनाइएको हो। यस आर्थिक वर्षको बजेटमा समावेश नगरिएको भएपनि विभागले केन्द्र सञ्चालनका लागि छलफल गरिरहेको विभागका निर्देशक रामचन्द्र पौडेलले बताए। उनका अनुसार गत आवमा सरकारको नीति तथा कार्यक्रम र बजेट दुवैमा केन्द्र सञ्चालनको विषय समावेश थियो। उनले भने, 'गत आवमा दुई करोड रुपैयाँ छुट्याइएको भएपनि हामीले खर्च गर्न सकेका थिएनौँ।' सरकार आफैँले केन्द्र सञ्चालन गर्नेभन्दा पनि सरकारले अनुमति दिने र नियमन गर्ने गरी छलफल भइरहेको निर्देशक पौडेलले बताए। निजी क्षेत्रले सरकारले तोकिएअनुसार केन्द्र सञ्चालन गर्न सक्ने गरी छलफल भइरहेको छ। केन्द्र सञ्चालन गर्ने व्यक्तिले तोकिएको रकम लिएर सवारी साधन धुन सक्ने गरी छलफल भइरहेको उनले जानकारी दिए। त्यसका लागि आवश्यक मापदण्ड भौतिक पूर्वाधार तथा यातायात मन्त्रालयले बनाउनेछ। उनले भने,'वास सेन्टर कसरी सञ्चालन गर्न सकिन्छ भनेर हामी छलफल गरिरहेका छौँ।' केही दिन पहिले भौतिक पूर्वाधार मन्त्रालयको पहिलो त्रैमासिक समीक्षा बैठकमा विभागका महानिर्देशक गोगनबहादुर हमालले केन्द्र सञ्चालनका लागि सम्भाव्यता अध्ययन भइरहेको र मङ्सिरभित्रमा निर्णय गरिने बताए। केही वर्ष पहिलेदेखि नै काठमाडौँ उपत्यकामा प्रदूषण कम गर्न सवारी साधन धोएर मात्रै प्रवेश गराउनुपर्ने माग भइरहे पनि मन्त्रालयले निर्णय गरेको थिएन।"
रहेनन् पूर्व मन्त्री गौतम,दमौली : समाजवादी जनता पार्टीका नेता एवं पूर्व भूमिसुधार तथा व्यवस्था मन्त्री भीमप्रसाद गौतमको निधन भएको छ। चितवन मेडिकल कलेजबाट निमोनियाको उपचार गराएर घर फर्केका गौतमको बिहीबार बिहान बन्दीपुर १ पिप्लेस्थित निवासमै ज्यान गएको हो। समाजवादी जनता पार्टीका केन्द्रीय सल्लाहकार उनी बाबुराम भट्टराई प्रधानमन्त्री हुँदा भूमिसुधार तथा व्यवस्था मन्त्री थिए। तत्कालीन जनमोर्चाबाट राजनैतिक जीवन आरम्भ गरेका उनी उपाध्यक्षसम्म भएका थिए। नारायणकाजी श्रेष्ठको नेतृत्वमा माओवादीमा भएको एकता पछि उनी माओवादीबाट मन्त्री भएका थिए। पछिल्लो समय नयाँ शक्ति हुँदै जनता समाजवादी पार्टीका नेता उनको राजनैतिक सक्रियता घटे पनि स्थानीयस्तरका विकास निर्माणमा भने उनी सक्रिय रहँदै आएका थिए। उनको पारिवारिक परम्परा अनुसार देवघाटमा अन्त्येष्टि गर्ने तयारी गरिएको पारिवारिक श्रोतले जनाएको छ। बन्दीपुर गाउँपालिका अध्यक्ष पूर्णसिंह थापाले एक जना अभिभावक गुमाएको भन्दै सामाजिक सञ्जालमा लेखेका छन्। पार्टीका केन्द्रीय सदस्य एवं जिल्ला संयोजक देवेन्द्र थापाले पार्टीले जिल्ला र क्षेत्रमा अभिभावक गुमाएको प्रतिक्रिया दिए।
मेलम्चीको सुरुङ पुनः परीक्षण गरिने,"काठमाडौं : मेलम्ची खानेपानी आयोजनाको सुरुङ परीक्षण आगामी महिनाभित्रमा गरिने भएको छ। गत असार महिनामा भएको परीक्षणका क्रममा दुर्घटना भएपछि सुरुङमा रहेका त्रुटि सच्याएर पुनः परीक्षण गर्न लागिएको हो। सुरुङमा रहेको त्रुटि सच्याउने काम सकिन लागेकाले पुनः सुरुङमा पानी पठाएर परीक्षण गर्ने योजना बनाइएको खानेपानी मन्त्रालयका प्रवक्ता रितेशकुमार शाक्यले बताए। उद्दका अनुसार त्रुटि सच्याउने काम मङ्सिरको दोस्रो सातासम्म सकिने भारतीय कम्पनीले बताएको छ। केही महिना यता सुरुङमा पुनरावलोकनको काम भइरहेको उनले बताए। उनले भने, 'सम्भावित सबै ठाउँमा पुनरावलोकन भइरहेको छ।' मङ्सिरसम्ममा त्रुटि सच्याए पनि काठमाडौँमै पानी झार्न भने माघ मसान्तसम्म लाग्ने देखिएको छ। सुरुङमा पानी पठाउन थालिएको दुई महिनासम्म परीक्षण गर्न समय लाग्ने प्रवक्ता शाक्यले जानकारी दिए। मन्त्रालयले बनाएको कार्यविधिअनुसार थोरै परिमाणमा गरेर पानी पठाइनेछ। सुरुङमा पानी भरिएपछि पनि केही दिन होल्ड गरेर राखिने उनले बताए। उनले भने, 'पानी भित्र भरिएर केही दिन राख्दा बल्ल कतै समस्या छ छैन थाहा हुन्छ, समस्या छैन भन्ने भएपछि मात्रै पानी झारिनेछ।' सुरुङको अवस्था ठीक भएर सुन्दरीजलमा रहेको प्रशोधन केन्द्रमा आएपछि भने उपत्यकामा वितरण सुरु हुने उनले जानकारी दिए। सुन्दरीजलमा दुई पानी प्रशोधन केन्द्र रहेका छन्। यहाँबाट पानी प्रशोधन भए पनि उपत्यकाका विभिन्न स्थानमा रहेका ट्याङ्कीमार्फत पाइपमा पानी पुग्छ। उपत्यकामा खानेपानी वितरणका लागि आवश्यक संरचना बनिसकेकाले पानी आउनासाथ तत्काल वितरण थालिने उनले जानकारी दिए। अहिले वाग्मतीको पानीमार्फत परीक्षण भइसकेको छ। उनले भने, 'पानी झरेपछि पुरानो संरचनाबाट पानी पठाउने र नयाँ विच्छाइएका पाइपको परीक्षण एउटै समयमा हुनेछ।' यसअघि सिन्धुपाल्चोक, हेलम्बु गाउँपालिका१ स्थित आयोजनास्थलमा असार २१ मा पानी पथान्तरण गरिएकामा ३० असारमा दुर्घटना भएको थियो। सुरुङ परीक्षणका लागि पानी भर्न थालिएकामा एक सातामा पानी बाहिर निस्केको हो। दुर्घटनाका बारेमा बुझ्का लागि खानेपानी मन्त्रालयका सहसचिव रमाकान्त दवाडीको संयोजकत्वमा भएको दुर्घटनासम्बन्धी अध्ययन गर्न गठित समितिले गेट भित्रबाट हुनुपर्नेमा बाहिरबाट राखिएकाले दुर्घटना भएको निष्कर्ष निकालेको थियो। समितिकै सुझावका आधारमा गेटको फ्रेम नयाँ राखिएको छ। सो दुर्घनाका कारण कन्सलट्यान्ट दोर्जे पेम्बा र इञ्जिनीयर शेखर खनाल घाइते भएका थिए। दुर्घटनाका कारण इञ्जिनीयर सतीश गोहित र सवारीचालक राधाकृष्ण थापामगर बेपत्ता भएका थिए। तीमध्ये इञ्जिनीयर गोहित घटनाको भोलिपल्ट मृत फेला परेका थिए भने चालक थापामगर अझै बेपत्ता छन्। सो दुर्घटनाको जिम्मेवारी परामर्शदाता कम्पनी र गेट निर्माण गर्ने कम्पनी दुवैको भएकाले उनीहरुले जिम्मेवारी लिएका थिए। इटास कम्पनी परामर्शदाताका रुपमा रहेको थियो भने भारतीय कम्पनी पीआईएलले गेट निर्माण गरेको हो। आयोजनामा यस पहिले काम गरेको इटालियन कम्पनी सीएमसीले नै गेट निर्माण गर्न सो कम्पनीलाई लगाएको थियो। नेपाल सरकारसँग सीएमसीको ठेक्का रद्द भए पनि सोही कम्पनीले गेट निर्माणको बाँकी काम सम्पन्न गरेको थियो। आयोजनाको बाँकी काम सम्पन्न गर्नै गरी जिम्मेवारी लिएको चिनियाँ निर्माण कम्पनी सिनो हाइड्रोले अहिले हेडबक्स निर्माण गरिरहेको छ। हेडबक्स सकिन अझै छ महिना लाग्ने हुँदा अस्थायी बाँधबाट पानी पथान्तरण गरिनेछ। मेलम्चीको सुरुङमा दुर्घटना भएपछि पनि अरू निर्माणका काम रोकिएको थिएन। बन्दाबन्दीको अवधिमा पनि निर्माणस्थलमा काम भइरहेको थियो। आयोजनाअन्तर्गत सुरुङ, हेडबक्स र दुई पानी प्रशोधन केन्द्र निर्माण भएको हो। दैनिक १७ करोड लिटर पानी प्रशोधन गर्ने गरी सुन्दरीजलमा दुई वटा ट्याङ्की निर्माण भइसकेको छ। यहाँको प्रशोधन केन्द्र दुवैको क्षमता साढे आठ करोड लिटर रहेको छ। तीमध्ये एउटाको निर्माण जापानी अन्तरराष्ट्रिय सहयोग नियोग (जाइका) र अर्को एशियन विकास बैंक (एडीबी) को आर्थिक सहयोगमा निर्माण भएको थियो। बन्दाबन्दीका कारण घर फर्किएका कतिपय कामदार आउन नसकेको र निर्माण सामग्री ल्याउन कठिनाइका कारण सामान्य अवस्था जसरी काम हुन सकेको थिएन। निर्माण कम्पनीले उपलब्ध जनशक्ति र सामग्रीबाट निर्माण गरिरहेको थियो। स्थानीयवासी र स्थानीय तहले आयोजनाका कारण कोभिड१९ को जोखिम भएको भन्दै बन्द गर्न भनिरहँदा पनि आयोजना सुचारु थियो। लामो समयसम्म पनि सम्पन्न नभएको राष्ट्रिय गौरवका आयोजनामा यो आयोजना पर्छ। काठमाडौँ उपत्यकामा रहेको खानेपानीको समस्या समाधान गर्न मेलम्चीको पानी काठमाडौँ ल्याउन संस्थागत पहल सुरु भएको दुई दशक भयो। विसं २०५६ मा मेलम्ची खानेपानी विकास समितिको गठन भएको थियो। आयोजना निर्माणका लागि एशियाली विकास बैंकले सन् २००१ मा सम्झौता भएको थियो। पछिल्लोपटक काम गरेको इटालियन कम्पनीले गतिका साथ काम अघि बढाए पनि आर्थिकरुपमा टाट पल्टेर कम्पनी फिर्ता भयो। केही महिनाको अन्योलपछि चिनियाँ निर्माण कम्पनीसँग बाँकी निर्माणको काम सम्पन्न गर्ने गरी ठेक्का सम्झौता भएको थियो। खानेपानी मन्त्रालयले पटकपटक काठमाडौँ उपत्यकामा मेलम्चीको पानी झारिने लक्ष्य राख्दै आएको थियो। पछिल्लो पटक असार मसान्तसम्ममा पानी झार्ने लक्ष्य राखिए पनि दुर्घटनाले त्यो समय धकेलिएको छ।"
यस्तो छ तीन दिनको मौसम,"काठमाडौं : जल तथा मौसम विज्ञान विभागको मौसम पूर्वानुमान महाशाखाले पहाडी भूभागहरुमा आंशिक बदली रहेपनि अन्य भूभागमा मौसम सामान्यतया सफा रहने जनाएको छ। महाशाखाका अनुसार हाल उल्लेखनीय मौसमी प्रणाली छैन। आज बिहान प्रदेश नं १ र गण्डकी प्रदेशका उच्च पहाडी भूभागमा आंशिक बदली रही बाँकी भूभागमा मौसम सामान्यतया सफा रहेको छ। दिउँसो प्रदेश नं १, बागमती, गण्डकी र कर्णाली प्रदेशका पहाडी भूभागहरुमा आंशिक बदली रही अन्य भूभागमा मौसम सामान्यतया सफा रहनेछ। राती प्रदेश न १, गण्डकी र कर्णाली प्रदेशका पहाडी भूभागहरुमा आंशिक बदली रही अन्य भूभागमा मौसम सामान्यतया सफा रहने महाशाखाको बुलेटिनमा उल्लेख छ। शुक्रबार प्रदेश नं १, वागमती, गण्डकी र सुदुर पश्चिम प्रदेशका पहाडी भूभागहरुमा आंशिक बदली रही अन्य भूभागमा मौसम सामान्यतया सफा रहनेछ। शनिबार दिउँसो प्रदेश नं १, गण्डकी प्रदेश र सुदुर पश्चिम प्रदेशका पहाडी भूभागहरुमा आंशिक बदली रही अन्य भूभागमा मौसम सामान्यतया सफा रहनेछ। राती कर्णाली र सुदुर पश्चिम प्रदेशमा आंशिक देखि सामान्य वदली तथा गण्डकी र लुम्बिनी प्रदेशमा आंशिक बदली रही अन्य भूभागमा मौसम सामान्यतया सफा रहनेछ। कर्णाली र सुदुर पश्चिम प्रदेशका एक दुइ स्थानमा फाटफुटहल्का बर्षाको सम्भावना छ।"
सिम्रिकको विशेष प्याकेज : हेलिकोप्टरबाट गोसाइँकुन्ड पुग्दा दंग वृद्ध बुबाआमा,"काठमाडौं : ९३ वर्षीय वृद्ध बुबा र ९० वर्षीया वृद्धा आमा बुधबार सिम्रिकको हेलिकोप्टर चढेर गोसाइँकुन्डको दर्शन गरेका छन्। जीवनको उत्तरार्द्धमा गोसाइँकुन्डको दर्शन गर्ने सपना पुरा भएकोमा वृद्ध बुबाआमा दंग देखिन्थे । सुरक्षित तरिकाले आरामपूर्वक गोसाइँकुन्ड यात्रा संभव बनाइदिएकोमा खुसी हुँदै सिम्रिक परिवारप्रति उनीहरूले आभार व्यक्त गरेका छन्। प्रसिद्ध धार्मिक स्थल तथा सुन्दर पर्यटकीय गन्तव्य गोसाइँकुन्ड यात्राका लागि सिम्रिक एयरले चाड पर्वको विशेष प्याकेज ल्याएको छ। त्यही प्याकेजअन्तर्गत ज्येष्ठ नागरिकहरु सहज रुपमा गोसाइँकुन्ड जान थालेका हुन्। कोरोना संक्रमणलाई ध्यानमा राखेर स्वास्थ्य सुरक्षाका सबै माफदण्ड र सावधानी अपनाइएको छ। यो प्याकेजको उपयोग गर्दै अब सर्वसाधारणले पनि सुरक्षित तवरले आरामपूर्वक सजिलै गोशाइकुन्डको दर्शन गर्न पाइने भएको छ। जीवनमा एकपटक गोसाइँकुन्डको दर्शन गर्ने धेरैको सपनालाई यो प्याकेजले सहज र सुलभ बनाएको छ। गोशाइकुन्ड यात्रा अन्तरगत मनोरम तालको दृश्यावलोकन, ताल र कुन्ड दर्शन तथा पुजा एवं सम्झनाका लागि तस्बिर तथा भिडियो छायांकन गर्न सकिन्छ। सिम्रिकले शिवरात्रीको अवसरमा पनि सयौं तिर्थयात्रीलाई हेलिकोप्टरमार्फत गोसाइँकुन्ड पुर्याएको थियो। विस्तृत जानकारी तथा बुकिङका लागि तपाईको नजिकको ट्राभल्स एजेन्सी तथा सिम्रिक एयर हेलिकोप्टर (  ) मा सिधै फोन गर्न सक्नुहुनेछ। नेपालको रसुवा जिल्लामा ४, ३८० मिटरको उचाईंमा रहेको गोसाइँकुण्ड चौथाइ माइल फराकिलो नीलो पानीको सरोवर हो । यसका वरिपरि अरू १०८ वटा कुण्ड रहेका छन् । जसमध्ये एउटा पार्वती कुण्ड रहेको छ भने मुख्य गोसाइँकुण्डलाई चाहिँ शिवकुण्ड मानिन्छ । यहाँको प्राकृतिक वनावट र कुण्डहरूले नै यसलाई आकर्षक गन्तव्यस्थल बनाइदिएको छ । सरकारले सिम्रिक एयरलाई कोरोना भाइरस संक्रमितको उद्धार गर्ने अनुमति दिएपछि त्यो संवेदनशील काम पनि सिम्रिकले गर्दै आएको छ।निजी क्षेत्रको अग्रेणी हेलिकोप्टर सेवा प्रदायक कम्पनी सिम्रिक एयरले विश्व स्वास्थ्य संगठन (डब्लुएचओ) र स्वास्थ्य मन्त्रालयले तोकेका स्वास्थ्य सुरक्षा तथा सावधानीका सबै मापदण्ड पुरा गरेकोले यस्तो अनुमति प्रदान गरिएको हो। हाल सिम्रिकसँग पाँच हेलिकोप्टर संचालनमा छन्। त्यसमध्ये दुईवटा हेलिकोप्टरमा संक्रमितको उद्धारका लागि प्रयोग गरिनेछ। त्यसका लागि दुवै हेलिकोप्टर डब्लुएचओ र स्वास्थ्य मन्त्रालयको तोकेको प्रोटोकलअनुसारका तयार गरिएको छ। अन्य आपतकालीन उद्धारक लागि पनि सिम्रिकले सुलभ रुपमा सेवा उपलब्ध गराउँदै आएको छ।"
गोली हानी युवतीको हत्या,रौतहट : रौतहटको माधवनारायण नपा ५ मा बुधबार राति एक युवतीको गोली हानी हत्या गरिएको छ। सो नगरपालिकाको लौकाहाटोलमा राति ११ बजे घरमा सुतिरहेको अवस्थामा १८ वर्षीया अमृताकुमारी साहको हत्या गरिएको हो। राम अयोध्या साहकी छोरी अमृताको हत्या भएको र अनुशन्धान भैरहेको जिल्ला प्रहरी कार्यालय रौतहटले जनाएको छ। घटनाको सुक्ष्मरुपमा अनुशन्धान भैरहेकोले दोषी चाडोभन्दा चाडो पक्राउ पर्ने रौतहटका सिडिओ इन्द्रदेव यादवले बताए। २०७६ फागुनमा सर्लाही जिल्लामा विवाह भए पनि उनी माइतमा नै बस्दै आएकी थिइन्। अमृताको हत्या भएपछि लौकाहाटोलका बासिन्दा त्रसित बनेका छन्। उनको सर्लाही मधुवनगोठका रुपेश साहसँग विवाह भएको थियो। बिहे भएको केही समयपछिबाट नै माइतमा बस्दै आएको बताइएको छ। मृतक युवतीका श्रीमानलाई पनि अपरचित व्यक्तिहरुले गएको वैशाखमा चक्कु प्रहार गरी घाइते बनाएका थिए। महिनौंको उपचारपछि उनी निको भएको परिवारका सदस्यहरुले जानकारी दिएका छन्। मृतक युवतीको टाउकोमा गोली लागेको र घटनास्थलमा नै मृत्यू भएको प्रहरीले जनाएको छ। घटनास्थलमा जिल्लाका सुरक्षा निकायका प्रमुखहरु बिहानै पुगेका छन्।
पुनर्निर्माण तीव्र,"काठमाडौं : ०७२ वैशाखको भूकम्पमा भत्किएका सम्पदा पुनर्निर्माणले गति लिँदै गएको छ । विश्व सम्पदा सूचीभित्रका १ सय ७० सम्पदा भत्किएकामा १ सय ५ वटाको पुनर्निर्माण भइसकेको छ । तीबाहेक धरहरालगायत भौतिक संरचनाको पुनर्निर्माण पनि तीव्र गतिमा भइरहेको छ । धरहरा १८औं तलाको ढलान हुने क्रममा छ । रानीपोखरी र दरबार हाईस्कुलको पुनर्निर्माण भइसकेको छ । काठमाडौं उपत्यकाका हनुमानढोका दरबार, पाटन दरबार, भक्तपुर दरबार, पशुपति क्षेत्र, चाँगुनारायण, बौद्ध, स्वयम्भूनाथ संरक्षित स्मारक क्षेत्र विश्व सम्पदामा सूचीकृत छन् । उपत्यकाबाहिर भगवान् गौतम बुद्धको जन्मस्थल लुम्बिनी विश्व सम्पदा सूचीमा छ । हनुमानढोका दरबार क्षेत्रमा ५० भन्दा बढी पुरातात्विक तथा ऐतिहासिक सम्पदामध्ये ११ वटा मठमन्दिर पूर्णरुपमा ध्वस्त भएका थिए । सात वटामा आंशिक क्षति पुगेको थियो । अधिकांश सम्पदामा भूकम्पले केही न केही क्षति पुर्याएको थियो । काष्ठमण्डप सत्तल, दशअवतार मन्दिर, माजु देवल, छ्यासिं देग (कृष्णमन्दिर), लक्ष्मीनारायण मन्दिर, विश्वेश्वर महादेव र नगरा घर ध्वस्त भएका थिए । कुमारी घर, विश्वेश्वर मन्दिर (ढुंगा), लक्ष्मीनारायण सत्तल, महादेवपार्वतीको मन्दिर, महाविष्णु मन्दिरलगायतमा आंशिक क्षति भएको थियो । त्यहाँका धेरै सम्पदामा सामान्य क्षति पुगेको थियो । हनुमानढोका क्षेत्रका गद्दी बैठक, नाट्येश्वर मन्दिर, छ्यासी देग (कृष्ण मन्दिर), नगराघर, प्रताप मल्लको सालिक पुनःस्थापना तथा तलेजु मन्दिर पुनर्निर्माण गरिएको छ । काष्ठमण्डप, जगन्नाथ मन्दिर, त्रिभुवन सदन पुनर्निर्माण धमाधाम भइरहेको छ । काष्ठमण्डपको काम ७५८० प्रतिशत पूरा भएको छ । स्वयम्भूनाथ क्षेत्रका अनन्तपुर, प्रतापपुरलगायतको निर्माण सम्पन्न भएको छ । भक्तपुर दरबार क्षेत्रका खौमा गेट, सिद्धिलक्ष्मी मन्दिर, नारायण र शंकरनारायण मन्दिर पुनर्निर्माण सकिएको छ । चाँगुनारायण क्षेत्रमा चाँगुनारायणको मुख्य मन्दिर तथा किलेश्वर मन्दिरको पुनर्निर्माण सकिएको पुरातत्व विभागका पुरातत्व अधिकृत डा सुरेश श्रेष्ठले बताए । उनका अनुसार पाटन दरबार क्षेत्रभित्रका चार नारायण, हरिशंकरलगायत सम्पदाको निर्माण सकिएको छ । पाशुपत क्षेत्रका सम्पदाको पुनर्निर्माण पनि तीव्र गतिमा भइरहेको छ । पशुपति क्षेत्र विकास कोषका सदस्यसचिव डा प्रदीप ढकालले ५० प्रतिशत सम्पदाको पुनर्निर्माण सकिएको जानकारी दिए । बाँकी २० प्रतिशत सम्पदाको पनि प्रक्रिया सुरु भइसकेको सदस्यसचिव डा ढकालको भनाइ छ । ठूलो सम्पदा विश्वरुप मन्दिरको कार्यरुप तयार भई प्रक्रियामा गइसकेको छ । बाँकी रहेका पञ्चदेवल र ब्रजघरको प्रक्रिया अघि बढेको उनले सुनाए । मृगस्थलीका सत्तल, शिवालयको यो वर्षसम्म निर्माण हुनेछ । विश्व सम्पदामा सूचीकृत बौद्ध महाचैत्य स्तूपा पुनर्निर्माण सकिएको छ । सूचना अधिकारीसमेत रहेका डा श्रेष्ठले विश्व सम्पदा सूचीभित्रका ६५ वटा सम्पदाको पुनर्निर्माण भइरहेको बताए । काम तीव्र गतिमा भइरहेको छ, अर्को वर्षसम्ममा विश्व सम्पदा सूचीभित्रको पुनर्निर्माण सक्ने लक्ष्य छ, उनले भने । जापान सरकारले काठमाडौंको वसन्तपुर दरबार क्षेत्रको आगमछें मन्दिर र ललितपुरको दरबार क्षेत्रको देगु तलेजु मन्दिरको निर्माण गरिरहेको छ । पुरातात्विक एवं सांस्कृतिक महत्व बोकेका ३१ जिल्लाका ९ सय २० सम्पदामा भूकम्पका बेला क्षति पुगेको थियो । यीमध्ये २ सय ९८ वटाको पुनर्निर्माण चलिरहेको छ । राष्ट्रिय पुनर्निर्माण प्राधिकरणका सहप्रवक्ता मनोहर घिमिरेले ४ सय ५४ वटा सम्पदाको पुनर्निर्माण भइसकेको जानकारी दिए । उपत्यकामा भत्किएका ४ सय ४ मध्ये १ सय ९४ वटाको निर्माण सम्पन्न भएको छ । उपत्यकाबाहिरका ३ सय ४७ मध्ये १ सय ५५ वटाको पुनर्निर्माण सम्पन्न भएको छ । अतिप्रभावित १४ जिल्लाका ७ सय ५३ वटा भूकम्पबाट भत्किएका थिए । भूकम्पबाट क्षतिग्रस्त पुरातात्विक सम्पदाको पुनर्निर्माणमा नेपालकै स्रोतका अतिरिक्त विभिन्न राष्ट्रले पनि सहयोग गरेका छन् । यसरी सहयोग गर्नेमा चीन, भारत, अमेरिका, स्विटजरल्यान्ड, श्रीलंका, जापानलगायत छन् । काठमाडौंस्थित युनेस्को कार्यालय तथा अस्ट्रियाको भियनास्थित हेन्केल फाउन्डेसन तथा युनिभर्सिटी अफ् एप्लाइड आर्ट्सले पनि सहयोग गरेका छन् । सिंहदरबारमै प्रधानमन्त्री कार्यालय सिंहदरबारको मुख्य भवनमै प्रधानमन्त्री तथा मन्त्रिपरिषद् कार्यालय सार्ने तयारी छ । उत्तरी, पूर्वी र दक्षिण मोहडाको काम सम्पन्न हुन लागेको छ । मंसिरभित्र निर्माण गरी प्रधानमन्त्री कार्यालय सार्ने तयारी भइरहेको प्राधिकरणका सहप्रवक्ता घिमिरेले बताए । उत्तरी, पूर्वी र दक्षिण मोहडाको प्रवलिकरण सकिएर सजावट र सौन्दर्यकरणको काम भइरहेको छ । पश्चिमी मोहडाको पनि ५५ प्रतिशत काम सकिएको छ ।"
मोरङमा एकै दिन पाँच जना कोरोना संक्रमितको मृत्यु,"विराटनगर : मोरङमा कोरोना भाइरस संक्रमित पाँच जनाको एकै दिन मृत्यु भएको छ। १२ घण्टाभित्र मृत्यु भएकामा चार महिला र एक पुरुष छन्। चार जनाको उपचारका क्रममा कोभिड अस्पताल र एक जनाको होम आइसोलेसनमा ज्यान गएको हो। विराटनगरको नोबेल शिक्षण अस्पतालको आइसोलेसनमा मात्रै तीन जनाको मृत्यु भएको छ। अस्पतालका प्रबन्धक नारायण दाहालकाअनुसार उपचारका क्रममा मृत्यु भएकामध्ये झापा र सुनसरीका दुई महिला तथा मोरङका एक पुरुष छन्। झापाको गौरादह२ की ४९ वर्षीया महिलाको बिहान ८ बजेतिर मृत्यु भएको हो। रुघा, खोकी, ज्वरो, श्वासप्रश्वास र वान्ता हुने समस्या देखिएपछि महिलालाई कात्तिक ४ गते उपचारका लागि अस्पताल भर्ना गरिएको दाहालले बताए। अस्पताल भर्ना गरेपछि स्वाब संकलन गरेर पीसीआर परीक्षण गराउँदा रिपोर्ट पोजिटिभ आएको उनको भनाइ छ। कोरोना पुष्टि भएपछि आइसोलेसनमा भर्ना गरेर उपचार थालिएकी महिलाको तीन सातापछि मृत्यु भएको प्रबन्धक दाहालको भनाइ छ। त्यस्तै सुनसरीको इटहरी३ की ४० वर्षीया महिलाको पनि नोबेलमै बिहान ८:१० बजेतिर मृत्यु भएको छ। दाहालका अनुसार ज्वरो आउने र श्वास फेर्न गाह्रो हुने समस्या देखिएकी महिलालाई बुधबार उपचारका लागि अस्पताल भर्ना गरिएको थियो। पीसीआर परीक्षण गराउँदा साँझ रिपोर्ट पोजिटिभ आएको उनको भनाइ छ। कोरोना पुष्टि भएपछि आइसोलेसनमा भर्ना गरेर थप उपचार थालिए पनि महिलालाई बचाउन नसकिएको जानकारी दाहालले दिए। यसैबीच मोरङको रंगेली नगरपालिका८ का ५५ वर्षीय पुरुषको पनि बिहान ७:३० बजेतिर मृत्यु भएको छ। कोरोना पुष्टि भएपछि कात्तिक १७ गते उपचारका लागि भर्ना गरिएका उनको संक्रमण देखिएको १० दिनपछि उपचारकै क्रममा मृत्यु भएको दाहालले बताए। मृतकमा ज्वरो आउने र श्वास फेर्न गाह्रो हुने समस्या रहेको उनको भनाइ छ। त्यस्तै झापाको दमक६ की ४६ वर्षीया महिलाको बुधबार राति ८ बजेतिर मोरङको बूढीगंगा गाउँपालिकास्थित विराट शिक्षण अस्पतालको आइसोलेसनमा ज्यान गएको छ। अस्पतालका आइसोलेसन प्रमुख सुनिल देवकाअनुसार श्वासप्रश्वासको समस्या देखिएपछि महिलालाई उपचारका लागि बुधबार बिहान ल्याइएको थियो। पीसीआर परीक्षण गराउँदा दिउँसो रिपोर्ट पोजिटिभ आएको अस्पतालले जनाएको छ। कोरोना पुष्टि भएपछि आइसोलेसनमा भर्ना गरेर उपचार थालिएको केही बेरमै महिलाको ज्यान गएको देवले बताए। मोरङको उर्लाबारी ८ की ४५ वर्षीया संक्रमित महिलाको होम आइसोलेसनमा बुधबार राति मृत्यु भएको छ। पीसीआर परीक्षण गराउँदा कात्तिक १५ गते रिपोर्ट पोजिटिभ आएपछि उनी घरमै होम आइसोलेसनमा रहेको प्रहरीले जनाएको छ। श्वास फेर्न गाह्रो भएर स्वास्थ्यमा एक्कासि समस्या आएपनि उपचारका लागि अस्पताल लैजान नपाउँदै उनको राति १० बजेतिर मृत्यु भएको उर्लाबारी प्रहरीले जनाएको छ। मृतकको शव व्यवस्थापनका लागि प्रक्रिया अघि बढाइएको जानकारी प्रहरीले दिएको छ।"

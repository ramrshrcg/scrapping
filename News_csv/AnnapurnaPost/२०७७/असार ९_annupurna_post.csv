शीर्षक,विवरण
वैदेशिक रोजगारीमा जाने नेपालीको आयु आधा मात्रै,"काठमाडौं : नेपालीको औसत आयु ७०५ वर्ष छ। तर, वैदेशिक रोजगारीमा जाने नेपाली औसत त्यसको आधा उमेरमा बित्छन्। यसरी अकालमा ज्यान गुमाउनेको संख्या बढ्दो देखिएको छ। वैदेशिक रोजगार बोर्डका अनुसार १८ देखि ४० वर्ष उमेरका व्यक्ति काम गर्न विदेश जान्छन्। बर्सेनि ठूलो मात्रामा हुने मृत्यु पनि यही समूहको हो। पछिल्लो एक दशकमा करिब ९ हजार नेपाली कामदारले विदेशमा ज्यान गुमाएको बोर्डले जनाएको छ। उसले श्रम स्वीकृति नलिई विदेश जाने र अन्य भिसामा गएकाको तथ्यांक राख्दैन। सरकारले बाध्यात्मक वैदेशिक रोजगारी अन्त्य गर्ने घोषणा गयो। तर, स्वदेशमा पर्याप्त रोजगारी सिर्जना गर्न नसक्दा नेपालबाट बर्सेनि ४ लाख ५० हजार कामदार विदेश जान बाध्य छन्। तीमध्ये दैनिक तीन जनाको पार्थिवशरीर बाकसमा आउने गरेको छ। श्रमविज्ञ डा गणेशमान गुरुङका अनुसार वैदेशिक रोजगारीका क्रममा हुने मृत्युको वास्तविक तथ्य पहिचान हुन सकेको छैन। शव पोस्टमार्टम नगरी पठाइने गरेकाले मृत्युको कारण खुल्न नसकेको हो। स्वदेश ल्याएपछि पनि सरकारले पोस्टमार्टम नगरी आफन्तलाई पार्थिवशरीर बुझाउने गरेको छ। श्रम सम्झौता हुँदा बिमाबाट पोस्टमार्टम गर्ने व्यवस्था गर्न सके मात्रै पनि मृत्युको तथ्य पत्ता लाग्ने श्रमविज्ञ गुरुङको भनाइ छ। सर्वोच्च अदालतले २०७४ कात्तिकमा मृत्युको कारण खोज्न आदेश दिए पनि कार्यान्वयन गर्न सरकारले चासो दिएको छैन। त्यसो त सरकारले सोही वर्ष पाटन स्वास्थ्य विज्ञान प्रतिष्ठानका प्रा डा केदार बरालको संयोजकत्वमा कार्यदल गठन गरेको थियो। कार्यदलले मृत्युको कारण र रहस्य पत्ता लगाउन अनुसन्धान गरे पनि निचोड निकाल्न सकेको थिएन। अनुसन्धानकर्ता रामेश्वर नेपालले श्रम गन्तव्य मुलुकमा हुने मृत्युको कारण पत्ता लगाउन अनिवार्य पोस्टमार्टम गराउनेदेखि सुरक्षाका विभिन्न उपाय अपनाउन आदेश दिए पनि सरकारले कार्यान्वयन गर्न चासो नदिनु दुःखद् भएको बताए। कार्यस्थलमा सुरक्षित वातावरण, अन्तर्राष्ट्रिय श्रम संगठनको निर्देशिकाअनुसार आराम, राम्रो बसोबासको व्यवस्थाबाट दुर्घटना न्यून गर्नुपर्ने भए पनि सरकारले त्यसतर्फ ध्यान दिन नसकेको विज्ञ बताउँछन्। त्यस्तै, धेरै र कमसल रक्सी खाने, पानी कम पिउने, समयमा खानपानको प्रबन्ध नहुँदा स्ट्रोक, हृदयघातजस्ता कारणले नेपालीले ज्यान गुमाइरहेका छन्। कार्यस्थलको असुरक्षा तथा अव्यवस्थित बसाइका कारण बर्सेनि नेपालीको ज्यान गइरहेको अनुसन्धानकर्ता नेपालले बताए। यहाँ मेडिकल फिट भएर पनि उता विभिन्न कारणले मृत्यु हुने गरेको छ। चर्को गर्मी र अत्यधिक चिसोका कारण पनि नेपाली कामदारको मृत्यु हुने गरेको विज्ञ बताउँछन्। दिनभर ५५ डिग्री तापक्रमसम्ममा काम गर्ने र राति एसीमा सुत्ने प्रवृत्तिले गर्दा बिहान उठ्दा कतिपयको मृत्यु हुने गरेको विभिन्न अध्ययनले देखाएको छ। मलेसियामा सुतेकै अवस्थामा अचानक मृत्यु (सडेन डेथ) र कतारमा मुटुको कारण मृत्यु (कार्डियाक डेथ) हुने गरेको पाइएको छ। प्रवासी नेपाली समन्वय समितिका अध्यक्ष कुलप्रसाद कार्कीले अभिमुखीकरण प्रभावकारी हुन नसक्दा गन्तव्य मुलुकमा कामदारको ज्यान जाने गरेको बताए। स्वस्थ्य रहन के गर्नुपर्छ भन्ने विषयमा विशेष ध्यान दिनुपर्छ, उनले भने, अभिमुखीकरण मात्र नभई कार्यस्थलमा सुरक्षा, खानपान, बस्ने व्यवस्था, कामको प्रकृतिमा पनि भर पर्छ। काम गर्दाको सुरक्षा, बासस्थानको वातावरण, भेन्टिलेसन भएनभएको, खानेकुरा हाइजेनिक छछैन भन्नेमा ध्यान दिनुपर्ने उनको भनाइ छ। उनले सडक कसरी पार गर्ने भन्ने विषयमा ट्राफिक ज्ञानबारे सचेतना अपनाउन सके दुर्घटना न्यूनीकरण गर्न सकिने सुझाए। उनले अग्ला टावरमा चढ्नुपर्दा सुरक्षा र प्रशिक्षण दिनुपर्ने, जतिसुकै अनुभवी भए पनि लापरवाही नगर्ने बानीको विकास गर्न सके वैदेशिक रोजगारीमा मृत्यु रोक्न सकिने बताए। काम गर्दा सुरक्षा सामग्री प्रयोग गरेनगरेको अनुगमन गर्नुपर्ने, दूतावासले कामदारसँग समयसमयमा अन्तक्र्रिया गर्न सके पनि मृत्यु रोक्न सकिने उनको भनाइ छ। बोर्डका कार्यकारी निर्देशक राजन श्रेष्ठले पछिल्लो समय कार्यस्थल सुरक्षा, तनाव व्यवस्थापन, कसरी स्वस्थ रहनेजस्ता विषयमा तालिम दिने योजना बनाइएको बताए। चाहनाविपरीत काम तथा कम पारिश्रमिक, पारिवारिक झमेलालगायत कारण पनि वैदेशिक रोजगारीमा मृत्यु हुने गरेको छ।"
नागरिकता संशोधन विधेयकको विरोधमा वीरगन्जमा प्रदर्शन,"वीरगन्ज : नागरिकता ऐन संशोधन विधेयकको विरोधमा जनता समाजवादी पार्टीले मङगलबार वीरगन्जमा प्रदर्शन गरेको छ । नेपाली पुरुषसँग विवाह गर्ने विदेशी महलिालाई ७ वर्षपछि मात्रै नेपाली नागरिकता दिने गरि नागरिकता ऐन संधोशन गर्ने तयारी भइरहेकोमा त्यसको विरोधमा जसपाले वीरगन्जमा प्रदर्शन गरेको हो । घण्टाघर चोकमा मङगलबार अपराह्न भएको प्रदर्शनमा जसपाका नेता कार्यकर्ताले नागरिकता ऐन संधोशन विधेयक र सरकारको विरोधमा नाराबाजी गरेका थिए । प्रदर्शनमा सहभागी नेता कार्यकर्ताले नागरिक ऐन संशोधन विधेयक फिर्ता ले, भारतबीचको सम्बन्ध बिगार्न पाइँदैन, केपी ओली सरकार मुर्दावाद , कोरोनामा खर्च गरिएको १० अर्ब खोइ जस्ता नारा लेखिएको प्ले कार्ड पनि प्रदर्शन गरेका थिए । प्रदर्शनपछि आयोजित कोणसभालाई सम्बोधन गर्दै तत्कालीन समााजवादी पार्टीका जिल्ला अध्यक्षसमेत रहेका जसपा नेता रामनरेशप्रसाद यादवले सरकारले ल्याएको नागरिकता ऐन संशोधन विधेयक मधेस विरोधी रहेको बताए । यो विधेयकले नेपाल भारतबीचको सदियौंदेखिको सामाजिक र सांस्कृति सम्बन्धलाई तोड्ने भएकाले मधेसी जनताले यसलाई कदापी स्वीकार नगर्ने पनि उनले बताए । 'कम्युनिष्ट सरकारले पटकपटक मधेसीलाई बिच्काउने काम गरिरहेको छ', यादवले भने, हामी सरकारलाई बेलैमा सचेत बन्न आग्रह गर्छौं, अन्यथा सरकारको यो मधेस विरोधी विधेयकविरुद्ध मधेसमा आगो बाल्छौँ ।' उनले मङगलबार सांकेतिक विरोध मात्रै गरेको भन्दै बुधबार पार्टीको बैठक बसेर आन्दोलनका थप कार्यक्रम घोषणा गरिने बताए । प्रदर्शनमा जसपाका नेताहरु राजेशमान सिंह , शशीकपुर मिया, सुन्दर कुर्मी, तबरेज अहमद, ओमप्रकाश सर्राफ, रेखा साह, मुन्नि श्रीवास्तव, मालती कुशवाहा लगायतको सहभागिता रहेको थियो । पोखरीयामा पनि प्रदर्शन नागरिकता ऐन संशोधन विधेयक खारेजको माग गर्दै पर्साको पोखरियामा पनि जनता समाजबादी पार्टीले विरोध प्रदर्शन गरेको छ । पोखरीयामा मङगलबार भएको विरोध प्रदर्शनलाई सम्बोधन गर्दै जसपाका नेता निजामु्दिन समानीले नागरिकता ऐन संशोधन विधेयकले मधेस र मधेसी प्रतिको विभेद तथा दमनलाई उजागर गरेको बताए । महिलाप्रतिको लैङ्गिक भिन्नता र समानताको सवाललाई खिल्ली उडाउने काम भएको भन्दै उनले कोरोनाको विपत्तिका बेला केपि ओलि सरकारले विभिन्न बहाना र खोकोलो राष्ट्रवाद देखाउन तथा मधेस र पहाडबीच दुरि बढाउने षडयन्त्र गरिरहेको आरोप लगाए । जसपाका क्षेत्रीय अध्यक्ष नागेन्द्र यादव र राजनरायन पटेलको नेतृत्वमा भएको विरोध कार्यक्रममा नगर समिति अध्यक्ष राजु साह तेलि, गोवर्द्धन यादव, नेता खलिल मिया, युवा नेता सलमा खातुन, नन्दलाल प्रसाद, भगवान दास तत्वा, भिखारी देवान रसिद मिया , शीवकुमार साह लगायतको सहभागिता रहेको थियो ।"
गृहको परिपत्र : उपत्यका प्रवेश गर्नेलाई १४ दिन क्वारेन्टाइनमा राख्नू,"काठमाडौं : गृह मन्त्रालयले उपत्यका बाहिरबाट काठमाडौं प्रवेश गर्नेलाई १४ दिन अनिवार्य होम क्वारेन्टाइनमा राख्न तीनै जिल्लाका प्रमुख जिल्ला अधिकारीलाई परिपत्र गरेको छ। स्वास्थ्य तथा जनसंख्या मन्त्रालयको अनुरोधमा गृह मन्त्रालयले मंगलबार उपत्यका भित्रिएका सर्वसाधारण क्वारेन्टाइनमा बसे नबसेको अवस्था बुझ्ने र लक्षण देखा परेपछि मात्रै पीसीआर परीक्षणका लागि अस्पताल जाने व्यवस्था मिलाउन तीन जिल्लाका सिडियोलाई निर्देशन दिएको छ। पछिल्लो समय घरधनीले पीसीआर विधिबाट कोरोना संक्रमण परीक्षण नगरी घरमा प्रवेश गर्न नदिने गरेको भन्दै शुक्रराज ट्रपिकल तथा सरुवा रोग अस्पतालमा दैनिक हजार बढी जाने गरेको स्वास्थ मन्त्रालयले गृहलाई अवगत गराएको छ। गृहले स्वास्थ्यकै परिपत्रलाई आधार मान्दै पीसीआर परीक्षणमा चिकित्सक र स्वास्थ्यकर्मीलाई अनावश्यक दबाब नदिने व्यवस्था मिलाउन प्रमुख जिल्ला अधिकारीहरूलाई निर्देशन दिएको छ। स्वास्थ्य मन्त्रालयले सोमबार गृहलाई पत्राचार गर्दै पीसीआर परीक्षणका लागि सर्वसाधारणले चिकित्सक र स्वास्थ्यकर्मीलाई दबाब दिएको उल्लेख गरेको थियो। गृहका शाखाअधिकृत सहदेव गौतमले हस्ताक्षर गरेको परिपत्रमा भनिएको छ, उपत्यका भित्रिनेलाई अनिवार्य १४ दिन होम क्वारेन्टाइनमा बस्ने व्यवस्था मिलाउने र लक्षण देखा परेपछि मात्रै पीसीआर परीक्षणका लागि शुक्रराज ट्रपिकल अस्पताल टेकुमा पुग्ने व्यवस्था मिलाइ सहयोग गरिदिनु भन्ने स्वास्थ्य मन्त्रालयको परिपत्रअनुसार सो सम्बन्धमा नियामनुसार गर्नु।"
"भक्तपुरको नीति तथा कार्यक्रम पारित : ११ सम्पदा पुनर्निर्माण गरिने, कुकुर पाल्न अनुमति लिनुपर्ने","भक्तपुर : भक्तपुर नगरपालिकाले आर्थिक वर्ष २०७७७८ मा नगर क्षेत्रका ११ वटा ठूला एवं महत्वपूर्ण सम्पदाको पुनर्निर्माण गर्ने भएको छ। उसले भक्तपुर दरबार क्षेत्रस्थित राष्ट्रिय कला संग्रहालय रहेको सिंहध्वाका दरबार, वत्सला मन्दिर, नपा कार्यालय रहेको थन्थु दरबार, लापाँ देगः (नारायण मन्दिर) पुनर्निर्माण गर्ने भएको छ। त्यस्तै पुनर्निर्माण जारी रहेको भक्तपुर नगरपालिका १ स्थित रानी पोखरी र भाज्या पुखु (भाज्या पोखरी) पनि काम आउँदो आर्थिक वर्षभित्र सम्पन्न गर्ने भएको हो। भक्तपुर नपा ४ स्थित नरसिंह मन्दिर, चपाल भैरव द्योछें, हाडाछें, च्यासिंद्यो र भक्तपुर दरबार क्षेत्रस्थित नपाको नक्सा शाखा रहेको भवन पनि आउँदो आर्थिक वर्षमा पुनर्निर्माण गर्ने भएको छ। भक्तपुर नपाको मंगलबार भएको सातौं नगरसभामा पारित भएको नीति तथा कार्यक्रममा ती सम्पदाहरुको पुनर्निर्माण गर्ने उल्लेख भएको हो। नगर प्रमुख सुनिल प्रजापतिले आइतबार नगरसभामा प्रस्तुत गरेको विभिन्न शीर्षकअन्तर्गत १०७ बुँदे नीति तथा कार्यक्रम मंगलबार भएको नगरसभाको अर्को बैठकले पारित गरेको हो। पारित नीति तथा कार्यक्रमअनुसार भक्तपुर नपा ५ स्थित जगन्नाथ क्षेत्रको अध्ययनको लागि इतिहास, संस्कृति र पुरातत्व विज्ञहरूको एक विज्ञ टोली गठन गरिने छ। उक्त टोलीमार्फत जगन्नाथ क्षेत्रको अध्ययन अनुसन्धान प्रक्रिया अगाडि बढाइने प्रमुख प्रजापतिले उल्लेख गरेका छन्। २०७२ को भूकम्पले क्षतिग्रस्त बनाएको भक्तपुर नपा ५ त्रिपरासुन्दरीस्थित अरनिको सभाभवन वडा नम्बर ६ देकोचास्थित जग्गामा यसै वर्ष निर्माण सुरु गर्ने उनले जनाए। भक्तपुर नपाले देकोचामा अरनिको सभाभवनसहितको बहुउद्देश्यीय भवन निर्माण गर्न भनेर नगरवासीको जग्गा अधिग्रहण गरेको थियो। तर उद्देश्यअनुसार अरनिको सभाभवन नबनेपछि जग्गाधनी नगरवासीले नपाको विरोध गर्दै आएको छ। नपाले उक्त भवनमा हाल दुई ठूला भवन निर्माण गरेर ख्वप कलेज सञ्चालन गर्दै आएको छ। भक्तपुर नपामा जनप्रतिनिधि आएदेखि हालसम्म देकोचामा अरनिको सभाभवन बनाउने योजनालाई नीति तथा कार्यक्रममा समेट्दै आएको छ तर अहिलेसम्म काम भने सुरु भएको छैन। २०७२ सालको भूकम्पमा क्षतिग्रस्त सम्पदाहरु निर्माण गर्ने क्रम रोकिएको छैन। भक्तपुरको भक्तपुर नपा र पुरातत्व विभागले भूकम्पमा क्षतिग्रस्त सम्पदाहरुको पुननिर्माण तथा जीर्णोद्धार कार्य गर्दै आएका छन्। आउँदो वर्षभित्रै आदर निकेतन सञ्चालन प्रमुख प्रजापतिले आर्थिक वर्ष २०७७७८ मै भक्तपुर नपाले आदर निकेतन सञ्चालनमा ल्याउने नीति तथा कार्यक्रममा उल्लेख गरेका छन्। नपामा जनप्रतिनिधि आएपछि भएको प्रत्येक नगरसभा पनि नपाले आदर निकेतन सञ्चालन गर्ने योजनालाई छुटाएको छैन तर प्रत्येक वर्ष नीति तथा कार्यक्रमभित्र परेर पनि कार्यान्वयन नभएको भन्दै नगरवासीले विरोध गरेपछि आउँदो आर्थिक वर्षभित्रै आदर निकेतन सञ्चालन गर्ने नगर प्रमुख प्रजापतिले उल्लेख गरे। भक्तपुर नपाले प्रत्येक वडामा शिशुस्याहार सञ्चालन गर्दै आएको छ। त्यसैले ज्येष्ठ नागरिकहरुको रेखदेख गर्न आदर निकेतन पनि वडा वडामा सञ्चालन गर्नुपर्ने माग गरिँदै आएको थियो। कुकुर पाल्न अनुमति लिनुपर्ने पारित नीति तथा कार्यक्रमअनुसार अब कुकुर पाल्ने नगरवासीले सम्बन्धित वडा कार्यालयबाट अनुमति लिनुपर्ने छ। कुकुर पाल्ने नगरवासीलाई सम्पदा क्षेत्र, नगरको चोक, गल्ली र सडकहरूमा जथाभावी फोहर गर्न निरुत्साहित गरिने उल्लेख छ। काठमाडौं महानगरपालिकाले पनि कुकुर पाल्न नपाको अनुमति लिनुपर्ने नीति तथा कार्यक्रम अघि सारेको छ। त्यस्तै नपाभित्रका घरहरूको अभिलेखीकरण तथा तथ्यांक अद्यावधिक गर्ने उद्देश्यले वैज्ञानिक विधिबाट घर नम्बरिङ कार्य थालनी गरिने नीति तथा कार्यक्रममा उल्लेख छ। गैससलाई कडाइ यथावत भक्तपुर नपाले आफ्नो कार्य क्षेत्रमा काम गर्न चाहने गैरसरकारी संघसंस्थालाई आउँदो आर्थिक वर्षमा पनि कडाइ गर्ने भएको छ। नपाको नीति तथा कार्यक्रममा अन्तर्राष्ट्रिय गैरसरकारी संस्था (आईएनजीओ) र गैरसरकारी संस्था (एनजीओ) ले भक्तपुर नपाको अनुमतिमा मात्रै नगर क्षेत्रमा कार्य गर्ने व्यवस्था गरिएको छ। सामुदायिक विद्यालयको शिशुकक्षा विद्यार्थीलाई खाजा भक्तपुर नपाले सामुदायिक विद्यालयमा विद्यार्थीहरुको आकर्षण बढाउन शिशु कक्षाका विद्यार्थीहरुलाई खाजा खर्च सहयोग गर्ने नीति लिएको छ। अहिले सामुदायिक विद्यालयमा निरन्तर विद्यार्थीहरुको संख्या ओरालो लागिरहेको छ। त्यसैले तल्लो तहदेखि नै विद्यार्थीको संख्या बढाउन सामुदायिक विद्यालयमा सञ्चालित शिशुस्याहार कक्षाका विद्यार्थीहरूलाई खाजा खर्चवापत आर्थिक सहयोग प्रदान गरिने प्रमुख प्रजापतिले जानकारी दिए। उनले आउँदो आर्थिक वर्षदेखि कक्षा ५ को वार्षिक परीक्षालाई नगरस्तरीय बनाइने बताए। अहिले नपाले कक्षा ८ को वार्षिक परीक्षालाई मात्रै नगरस्तरीय बनाएको छ। त्यस्तै नपाले स्थानीय पाठ्यक्रमलाई आउँदो शैक्षिक सत्रदेखि कक्षा ३ र ८ मा लागू गर्ने जनाएको छ। तीन वर्षअघि कक्षा १ र ६ मा लागू गरिएको स्थानीय पाठ्यक्रम चालू आर्थिक वर्षमा कक्षा २ र ७ मा लागू गरिएको थियो। आउँदो शैक्षिकसत्रभित्र कक्षा ४ र ५ को स्थानीय पाठ्यक्रम निर्माण गरिने नपाले जनाएको छ। नपाका अनुसार नगरसभाको र्को बैठक बुधबार बस्नेछ। उक्त बैठकमा नपाको आर्थिक वर्ष २०७७७८ को बजेट प्रस्तुत गरिनेछ।"
प्रदेश १ को आरोप : काठमाडौं अर्कै देश जस्तो भयो,"विराटनगर : सवारी पासका विषयमा काठमाडौं जाने र निस्कनेमा केन्द्र सरकारको व्यवहार फरक देशको जस्तो भएको प्रदेश १ का मन्त्रीले बताएका छन्। मंगलबार प्रदेश १ संसदमा बोल्दै सरकारका प्रवक्ता तथा आन्तरिक मामिला तथा कानुन मन्त्री हिक्मत कार्कीले पासका विषयमा केन्द्र सरकारको विभेद प्रष्ट देखिएको आरोप लगाएका हुन्। मंगलबार बसेको संसद बैठकमा सरकारका तर्फबाट जवाफ दिँदै मन्त्री कार्कीले यस्तो बताएका हुन्। काठमाडौ प्रवेशको पास बढी झन्झटिलो भएको गुनासो धेरै आएकै हुन्। हामीले पनि महसुस गरेका थियौँ, मन्त्री कार्कीले भने, 'यो विषयमा मन्त्रिपरिषदको बैठकबाट पास सहज बनाउन आग्रह गर्दै केन्द्र सरकारमा पत्रचार पनि गरेका छौँ। मन्त्री कार्कीले केन्द्र सरकारले काठमाडौंलाई मात्रै कोरोना संक्रमणबाट जोगाउने जस्तो निणर्य गर्दा काठमाडौं बाहिरका नागरिक मर्कामा परेको गुनासो गरे। यो वर्ष प्रदेशको नामाकरण सम्भव छैन प्रदेश १ को नामाकरण यो आर्थिक वर्ष भित्र नहुने भएको छ। कोरोना महामारी नियन्त्रणसहित यसले पारेको प्रभावलाई व्यवस्थापनसहितका काममा प्रदेश सरकार लाग्नु पर्ने भएकाले यो आर्थिक वर्षमा प्रदेश १ को नामकरण सम्भव नभएको सरकारका प्रवक्ता कार्कीले बताए। मन्त्री कार्कीले राजधानी जस्तै नामाकरण पनि सहमतिमा टुङ्ग्याउने प्रदेश सरकारको योजना रहेकाले त्यसका लागि यो आर्थिक वर्षमा समय अभाव हुने जानकारी दिए। प्रदेशको नामाकरणका विषयमा प्रदेश १ सरकार मौन रहेको र सदनमा समेत यो विषयमा जानकारी नगराएको भन्दै प्रतिपक्षी दल कांग्रेसले सदन अवरोध गर्दै सरकारको धारणा माग गरेपछि मंगलबार सरकार तर्फबाट मन्त्री कार्कीले जवाफ दिएका हुन्। यो आर्थिक वर्षमा नामका विषयमा छलफल गर्ने समय हुने सम्भावना छैन, मन्त्री कार्कीले भने, सबै दलको सर्वसम्मत निर्णयबाट हामी छिटो भन्दा छिटो नामाकरण गर्ने योजनामा छौँ। कोरोना नियन्त्रणमा भएको खर्च सार्वजनिक प्रदेश १ सरकारले कोरोना भाइरस (कोभिड १९) नियन्त्रणका लागि प्रदेश १ सरकारले हाल सम्म गरेको खर्च सार्वजनिक गरेको छ। प्रदेशसभाको बैठकमा आन्तरिक मामिला तथा कानुन मन्त्री हिक्मत कार्कीले खर्च सार्वजनिक गरेका हुन। मन्त्री कार्कीका अनुसार प्रदेश १ को कोरोना कोषमा जम्मा भएको २९ करोड ५१ लख ७३ हजार रुपैयाँ मध्ये हाल सम्म १९ करोड ८२ लाख खर्च भएको बताए। अब ९ करोड ६९ लाख १ हजार ९ सय ७२ मौज्दात रहेको र प्रदेश संकट व्यवस्थापन केन्द्रले निर्णय गरे अनुसार मन्त्रालयगत रूपमा बजेट निकासा भएको मन्त्री कार्कीको भनाई छ। क्वारेन्टिन निर्माण तथा व्यवस्थापन, होल्डिङ एरिया निर्माण, कोभिड अस्पताल तथा सीमामा होल्डिङ एरिया व्यवस्थापन, स्थानीय तहलाई राहत व्यवस्थापनमा सहयोग, जिल्ला समन्वय समितिलाई अनुगमनका लागि सहयोग, स्वास्थ्य सामग्री ढुवानी र व्यवस्थापन, स्वास्थ्यका विषयमा सन्देशमुलक सूचना प्रशारणप्रकाशन जस्ता शीर्षकमा रकम खर्च भएको बताइएको छ। प्रदेश १ को कोरोना कोषमा मुख्यमन्त्री, मन्त्री, सांसद, सर्वसाधारण, बैंक तथा निजी क्षेत्रसहित नागरिकले रकम जम्मा गरेका थिए। मन्त्री कार्कीले आन्तरिक लेखा परीक्षणपछि प्रदेश लेखा नियन्त्रण कार्यालयले सबै विवरण सार्वजनिक गर्ने सदनलाई जानकारी गराए। मंगलबारको संसद बैठकमा बोल्दै मन्त्री कार्की। तस्बिर : रविन भट्टराई"
राष्ट्रियसभामा अङ्गीकृत नागरिकताबारे कसले के भने ?,"काठमाडौं : प्रतिनिधिसभा, राज्य व्यवस्था तथा सुशासन समितिले वैवाहिक अङ्गीकृत नागरिकता विषयमा गरेको निर्णयका विषयलाई लिएर भइरहेको गलत प्रचारलाई लिएर सत्तारुढ नेपाल कम्युनिस्ट पार्टी (नेकपा) का सांसदले सोमबार राष्ट्रियसभाको बैकठमा आपत्ति प्रकट गरेका छन्। नेपाली नागरिकसँग वैवाहिक सम्बन्ध कायम गरेका विदेशी महिलालाई वैवाहिक अङ्गीकृत नागरिकता दिने विषयमा नेपालको संविधानले नै प्रष्ट गरेको र सोही आधारमा कानून निर्माणको प्रक्रिया अगाडि बढाइए पनि केही राजनीतिक दलले गलत प्रचार गरेकामा नेकपाका वेदुराम भुसालले आपत्ति प्रकट गरे। अङ्गीकृत नागरिकलाई राजनीतिकबाहेक अन्य सबै प्रकारका अधिकार प्राप्त हुने भए पनि केही राजनीतिक दलले मुठभेट हुने जस्ता विषय उचालेर अनावश्यक हल्ला गरेकामा उनले गुनासो गरे। राष्ट्रियसभाको सोमबारको बैठकमा प्रमुख प्रतिपक्षी नेपाली काँग्रेसका जीतेन्द्रनारायण देवले वैवाहिक अङ्गीकृत नागरिकताका सम्बन्धमा नेकपाले अगाडि सारेको प्रस्तावले राजनीतिक दुर्घटना निम्त्याउने, आन्दोलनको आँधीबेहरी आउने र नेपालभारतको सांस्कृतिक सम्बन्ध अप्ठ्यारोमा पर्ने जिकिर गरेका थिए। राज्य व्यवस्था तथा सुशासन समितिको आइतबारको बैठकले भारतलगायत तेस्रो देशका महिलाले नेपाली नागरिकसँग विवाह गरेको सात वर्षमा मात्रै अङ्गीकृत नागरिकता पाउने व्यवस्थासहितको विषयलाई टुङ्गो लगाएको थियो। नेपालले नागरिकताका विषयमा स्वतन्त्र ढङ्गले कानून बनाउन खोज्दा किन अनावश्यक लाञ्छना लगाउन खोजिएको हो भन्दै उनले प्रश्न गरे। उनले भने 'केका निम्ति दुर्घटना निम्त्याउने भनेर प्रचार गर्नुपर्यो, स्वतन्त्र कानून बनाउँदा किन मुठभेट गर्नुपर्यो ? मुठभेट हुन्छ भनेर कसलाई भन्न खोजिएको हो ?' नेपालले कुनै कानून स्वतन्त्र ढङ्गले निर्माण गर्न नपाउने हो वा नेपाली भन्नेले नै अनावश्यक प्रचार गरिएको हो भन्दै सांसद भुसालले गलत हल्लाको पछाडि नलाग्न आग्रह गरे। नागरिकतासम्बन्धी कानून बनाउँदा भारतको विहार र उत्तरप्रदेशसँगको सम्बन्ध जोड्नु जरुरी छ? किन भारतसँग मात्रै जोडेर हेरिन्छ', उनले भने 'यो सबैका हकमा लागू हुन्छ तर भारतसँग मात्रै किन जोडेर हेरिन्छ?' हाम्रा छिमेकी मुलुकमा रहेको व्यवस्थानुसार नै नागरिकताका विषयमा कानून बनाउन खोज्दा गरिएको गलत तर्कले मुलुकलाई कता लैजान खोजिएको हो भन्दै उनले आक्रोश प्रकट गरे। नेपाली काँग्रेस र मधेशकेन्द्रित दलका सांसदले नागरिकताका विषयमा संसदीय समितिले गरेको निर्णयलाई लिएर आपत्ति जनाउँदै आएका छन्। उनीहरुले सत्तारुढ दल नेकपाको निर्देशनमा नागरिकतासम्बन्धी कानून निर्माणमा गलत काम गरेको आरोप लगाएका छन्। भारतमा समेत वैवाहिक सम्बन्ध कायम गर्ने विदेशी महिलालाई सात वर्षमा मात्रै अङ्गीकृत नागरिकता दिने प्रावधान छ। नेकपाकै रामनारायण बिंडारीले नेपालको राष्ट्रियतालाई कोही कसैले पनि कमजोर बनाउन नसक्ने जनाउँदै एकापसमा मिलेर बसेको र एकार्कालाई सम्मान गरेको नेपाली समाजबारे गलत मनसायका साथ प्रचार नगर्न सम्बद्ध पक्षको ध्यानकर्षण गराए। सार्वभौमसत्तासम्पन्न मुलुकले आआफ्नै तरिकाले नागरिकता दिने प्रचलन रहेको उल्लेख गर्दै उहाँले नेपालले आफ्नै सापेक्षतामा निर्णय गर्न नपाउने भने जसरी संसद्मा अभिव्यक्ति दिनु सुहाउँदो विषय नभएको बताए। उनले प्रतिनिधिसभाको एउटा समितिमा भएको छलफलका विषयलाई लिएर राष्ट्रियसभामा कुरा उठ्नु कतिको सुहाउँदिलो हो भनी प्रश्न गरे। उनले भने 'सीमा रक्षा गरिरहेका नेपाली नागरिकलाई सरकारले रक्षा गर्छ, उनीहरुलाई नागरिकता दिइन्छ। तराईका मुसहर, डोम, चमार जस्ता पछाडि पारिएका नागरिकलाई अधिकारसम्पन्न गराइन्छ तर आज नागरिकता लियो, भोलि नै मन्त्री सांसद बनाउने र बन्न पाउनुपर्छ भन्ने कुरा कुनै पनि अर्थमा मिल्दैन, हुँदैन।' सोही दलका भगवती न्यौपानेले नागरिकता र राष्ट्रियताका विषयलाई लिएर पछिल्ला दिनमा नेपाली काँग्रेस र मधेशकेन्द्रित दलले गलत प्रचार गरेको भनी आपत्ति प्रकट गरे। उनले कवि भूपि शेरचनले भने झैँ नागरिकताका विषयलाई लिएर गलत हल्ला गरिएको जनाउँदै त्यसले कोही कसैको हित नगर्ने बताए। नेपालले स्वतन्त्र र पञ्चशीलका आधारमा वैदेशिक सम्बन्ध अगाडि बढाएको तथ्य पेश गर्दै उनले नेपालको नागरिकताको विषयले वैदेशिक सम्बन्धलाई कुनै असर नपार्ने धारणा राखे। उनले देशको हित विपरीत कुरा गर्ने, गलत प्रचार गर्ने र अपरिपक्व अभिव्यक्ति दिने प्रवृत्ति सरासर तथ्य विपरीत रहेको र त्यसले नेपालको हित नगर्ने बताउँदै भने 'नेपालले आफ्नो निर्णय आफैँ गर्न सक्छ, कोही कसैसँग सहमति लिनु पर्दैन।' नेपाली काँग्रेसका प्रकाश पन्थले सरकार एकलौटी तवरले अगाडि बढ्न खोजेको, कोरोना नियन्त्रणमा ध्यान नदिएको तथा शान्तिपूर्ण रुपमा भेला हुन पाउने र प्रदर्शन गर्न पाउने व्यवस्थाको बर्खिलाफ गरी गतिविधि गरिरहेको आरोप लगाउँदै क्रियाशील राजनीतिक दलका बीचमा सहकार्य, सहमति र एकतामा जोड दिए। राजपाका मृगेन्द्रकुमार सिंहले तराईमधेशका विभिन्न खहरे खोलाका कारण जनजीवन समस्यामा परेको र आरक्षबाट आउने जङ्गली जनावरले खाद्य उपज सखाप पारेकाले समस्या समाधानका लागि सरकारको ध्यानाकर्षण गराए। उनले तराईका विभिन्न जिल्लामा भइरहेको विकास निर्माणको काम गुणस्तरहीन भएको र त्यसले सरकारी लगानीसमेत बालुवामा पानी जस्तै भएको जनाउँदै तत्काल परीक्षण गर्न माग गरे। खेतीपातीका समयमा रासायनिक मल अभावका कारण रोपाइँ गर्न नपाइएकाले तत्काल समस्या समाधान गर्नुपर्ने उनको भनाइ थियो।"
संसदमा प्रश्न : चीनले नेकपालाई किन दिन्छ आन्तरिक प्रशिक्षण ?,"काठमाडौं : प्रमुख प्रतिपक्षी नेपाली कांग्रेसले चिनियाँ कम्युनिष्ट पार्टीले हालै सत्तारूढ नेकपालाई दिएको आन्तरिक प्रशिक्षणबारे पनि संसदमा प्रश्न उठाएको छ। प्रतिनिधिसभाको मंगलबारको बैठकमा कांग्रेसका सांसद मीनेन्द्र रिजालले भने,उत्तर छिमेकको दलको नेपालमा सत्तारूढ दललाई आन्तरिक प्रशिक्षण दिने,आन्तरिक झगडा र सत्ता सन्तुलन मिलाउन लाग्ने काम उत्तिकै अपाच्य छ।यसमा सत्तारूढ दलको ध्यान जाओस्। रिजालले प्रधानमन्त्रीका लागि सुरक्षा सर्भिलेन्ससहित ५ करोड मूल्यको गाडी खरिद प्रक्रिया अगाडि बढेकोमा गृहमन्त्रीको जवाफ मागे।गाडी खरिद प्रक्रिया फागुनदेखि रोकिएकोमा हालै नेपाल प्रहरीले अगाडि बढाएको खबर बाहिर आएको छ। यसबारे सदनलाई जबाफ दिनुपर्यो। रिजालले बजेट खर्च गर्ने ठाउँ नपाएर गाडि खरिद गर्न लागेको हो भन्दै प्रश्न पनि गरेका छन्। उनले भने,कोरोना रोकथाममा बेसार थेरापीको अलौकिक सफलताको उद्घोष पत्याएर बजेट खर्च गर्ने ठाउँ नपाइएला भन्ने डरले उल्फाको धनझैं फलुज खर्च गर्न सरकारी तयारी हो? माननीय गृहमन्त्री ज्यू , के यो साँचो हो ? यो जवाफ पाउँ।'"
सरिता गिरीसँग स्पष्टीकरण,"काठमाडौं : समाजवादी पार्टीले सांसद सरिता गिरीलाई स्पष्टीकरण सोध्ने भएको छ। सोमबार बसेको पदाधिकारी बैठकले सांसद गिरीसँग सात दिनभित्र स्पष्टीकरण पेस गर्न निर्देशन दिने निर्णय गरेको हो। पार्टीको ह्विपविपरीत काम गरेकाले स्पष्टीकरण सोध्ने निर्णय भएको नेता रामसाहाय यादवले बताए। समाजवादी पार्टीको संसदीय दलले उहाँलाई स्पष्टीकरण सोध्न सिफारिस गरेको थियो। त्यसबमोजिम पार्टीको पदाधिकारी बैठकले स्पष्टीकरण सोध्ने निर्णय गरेको हो, उनले भने, एक साताभित्र उहाँको स्पष्टीकरण आएन भने पार्टीले अर्को निर्णय गर्छ। गिरीले लिपुलेक, कालापानी र लिम्पियाधुरा समेटेर जारी गरिएको नयाँ नक्साको विरोध गर्दै आएकी थिइन्। सरकारले ल्याएको संविधान संशोधन विधेयकविरुद्ध पनि उनले संशोधन राखेकी थिइन्। सरकारले जेठ ५ गते कालापानी, लिपुलेक र लिम्पियाधुरा समेटेर नयाँ राजनीतिक तथा प्रशासनिक नक्सा पारित गरेको थियो। जेठ ९ गते निसान छापमा अंतिक नेपालको नक्सा सच्याउन संविधान संशोधन विधेयक दर्ता गरिएको थियो। सांसद गिरीको तर्क रह्यो नेपालले प्रमाण र स्रोत नपुर्याएरै नयाँ नक्सा ल्यायो र संविधान संशोधन गर्यो। गिरीले दर्ता गरेको संशोधनलाई उनको पार्टीले नै समर्थन गरेको थिएन। उल्टै संशोधन फिर्ता नलिए कारबाही गर्ने चेतावनीसमेत पार्टीले दिएको थियो। सभामुखले उनको संशोधन प्रस्ताव खारेज भएको बताएपछि उनी विधेयकमाथि मतदानका बेला बाहिरिएकी थिइन्। भारतको विहारमा जन्मिएकी उनी विवाह गरेर नेपालमा आएकी थिइन्। नेपालमा लोकतन्त्र अभाव भइरहेका बेला जनतालाई न्याय दिलाउन आफू राजनीतिमा आएको उनको दाबी छ।"
कहाँ हो त्रिदेशीय बिन्दु ?,"काठमाडौं : नेपाल र भारतबीच सुगौली सन्धि भएको २०४ वर्ष भयो भने नेपाल र चीनबीच सन्धि भएको ६० वर्ष । यी दुवै सन्धिको मुख्य उद्देश्य सिमाना कायम गर्नु हो । दुवै छिमेकी मुलुकसँग सन्धि भएको यति लामो समय बिते पनि तीन देशबीचको सीमाबिन्दु भने कायम हुन सकेको छैन । तीन देशबीच सीमा एकापसमा जोडिएको बिन्दुलाई त्रिदेशीय बिन्दु भनिन्छ । यसले तीन देशको सीमा छुट्ट्याउने काम गर्छ । नेपालको उत्तरमा चीन छ भने दक्षिण, पश्चिम र पूर्वमा भारत छ । सन् १८१६ को सुगौली सन्धिको धारा ५ र सन् १९६१ को नेपाल चीन सीमा सन्धिको धारा १ मा नेपाल चीनबीचको पश्चिमी सीमा काली र तिंकर नदीको पानीढलोबाट सुरु हुने उल्लेख छ । दुवै सन्धिअनुसार पश्चिममा कालीको उद्गम लिम्पियाधुरा नेपाल भारत र चीनबीचको त्रिदेशीय बिन्दु स्पष्ट छ भने पूर्वको सिमानामा त्रिदेशीय बिन्दु कायम गरिएको छैन । नेपाल भारत र चीनबीच पश्चिमोत्तर र पूर्वोत्तर त्रिदेशीय बिन्दु कायम गर्ने काम हालसम्म हुन सकेको छैन । पश्चिमोत्तर सीमामा एक नम्बर पिलर (सीमा स्तम्भ) टिंकरमा छ तर जिरो नम्बर पिलर गाडिएको छैन । पूर्वोत्तर सीमामा नेपाल र भारतबीच केही दशकअघि नै सीमांकनको काम सकिएको छ । नेपाल र भारतबीच सीमांकनको काम समाप्त भइनसकेकाले त्रिदेशीय बिन्दु निर्धारणमा हुन नसकेको हो । उत्तरतिरको सीमामा भिन्साङचुलीमा त्रिदेशीय बिन्दु हुनुपर्नेमा ७९ नम्बर पिलर १४ किलोमिटर पश्चिममा नै गाडिएको छ । चीन नेपालका सीमामा ७९ वटा स्तम्भ छन् । नेपाल भारतमा सीमा ८५५३ सीमा स्तम्भ छन् । सीमाविद् एवं नापी विभागका पूर्वमहानिर्देशक पुण्यप्रसाद ओलीले भारतको सहमति नभएकै कारण अहिलेसम्म त्रिदेशीय बिन्दु कायम नभएको बताए । त्रिदेशीय बिन्दु स्थापना गर्न तीनै देशको उपस्थिति हुनुपर्नेमा नेपालको चीनसँगको सीमा निर्धारण गर्दाका समयमा भारतको अनुपस्थितिका कारण त्रिदेशीय बिन्दु कायम हुन नसकेको उनको भनाइ छ । भारतको उपस्थितिबिना हँुदैन, चीनले त पानी ढलो राख्न भनेकै छ, उनले भने, त्रिदेशीय बिन्दु भनेको तीन देशले मानेको बिन्दु हो, भारतले सहमतिमा नआएका कारण अहिलेसम्म त्यो टुंगो लागेन । उनका अनुसार २०१६ सालमा भारतको अनुपस्थितिमा चीन र नेपालबीच लिपुलेकभन्दा पूर्वको डाँडाबाट सीमांकन सुरुआत गरिएको थियो । त्यो अहिले १ नम्बर सीमास्तम्भ रहेको टिंकर भन्ज्याङबाट तीन माइल पश्चिममा पर्छ । २०१६ र २०२८ (सन् १९७८) मा नेपाल चीनको सीमांकन भएको थियो । भारत र चीनबीच खटपट भइरहेकाले लिम्पियाधुरासम्म सीमांकनका लागि जान नसकेको उनले बताए । पूर्वमा पनि त्यतिबेला सिक्किमलाई नेपालकै सोच्ने भएकाले भुटानको सीमासम्म नेपालकै भएको ठानी त्रिदेशीय बिन्दु कायम नभएको पूर्वमहानिर्देशक ओलीले बताए । सन् १९८१ र त्यसपछि प्रविाधिक समितिका वार्तामा त्रिदेशीय बिन्दुको विषयमा कुरा उठे पनि कूटनीतिक तहबाट टुंग्याउने भन्दै भारतले पन्छाउने गरेको उनले बताए । ओलीका अनुसार नेपालको हालको नयाँ नक्साअनुसार पूर्वमा ताप्लेजुङको जनतक हिमाल शृंखलाको ७ हजार ४ सय ८४ मिटर अग्लो भिन्साङचुलीमा पर्छ भने पश्चिममा लिम्पियाधुराभन्दा करिब चार किलोमिटर पश्चिम दक्षिण नुईधुरामा पर्छ । पूर्वोत्तर सीमा विवाद भएको पाइँदैन । तर पनि त्रिदेशीय बिन्दु कायम हुन सकेको छैन । नेपाल चीन दोसाँध रेखा पश्चिमतर्फ अंकन गर्दै त्रिदेशीय बिन्दुभन्दा १४ किलोमिटर पश्चिम चाबुक भन्ज्याङसम्म मात्रै तानिएको छ । त्रिदेशीय बिन्दु कायम भएपछि यो रेखा अझ पूर्वसम्म तानिएर पूर्ण प्राप्त हुने नापी विभागका पूर्वउपमहानिर्देशक सुरेशमान श्रेष्ठ बताउँछन् । अध्येता एवं लेखक रतन भण्डारी सबै तथ्य र प्रमाणले पश्चिमोत्तर बिन्दु लिम्पियाधुरा भएको देखाउने बताए । चीनका लागि नेपालका पूर्वराजदूत राजेश्वर आचार्यले तीन देश मिलेर सीमा ठेगान भएकाले एउटाको अनुपस्थितिले यो ठेगान नलागेको बताए । उनका अनुसार चीनसँग सीमांकन गर्दा भारत भारत उपस्थिति भएन । त्यसले जिरो नम्बर पिलर नराखी सीमांकन भयो । सन् १९६२ मा भारत चीन युद्धले भारतलाई त्यसै अल्मल्यायो । आचार्यले अहिलेसम्म भारत, चीन र नेपाल एकै ठाउँ बसेर सीमा निर्धारणको काम नभएकाले त्रिदेशीय बिन्दु कायम नभएको बताए । भारतका लागि पूर्वनेपाली राजदूत दीपकुमार उपाध्याय सीमा विषय कहिल्यै प्राथमिकतामा नपरेको बताउँछन् । न प्राथमिकतामा पयो, न निरन्तरता नै पायो, उनी भन्छन्, सीमाका विषय मौसमी कुरा मात्रै भए । उनले पूर्वमा सीमा खासै सीमा समस्या नभए पनि त्रिदेशीय बिन्दु कायम नहुनुमा मुलुकको प्राथमिकतामा नपर्नु नै प्रमुख कारणको उनको भनाइ छ । हिजोका कुरा मम भनेर यो विषयलाई निरन्तरता दिने संकल्प सबैले गर्नुपर्ने उपाध्यायले बताए । विगतमा जजसले यो कुरा वास्ता गरेनन्, ती राजा हुन् वा नेता, सबैले मम भन्नुपर्छ, उनी भन्छन्, अहिले चर्को कुरा गर्ने कुनै न कुनै निकायमा जिम्मेवार व्यक्ति नै छ, उनीहरूमा नैतिक आधारमा पनि छैन । प्रधानमन्त्री नै नभए पनि मन्त्री, सांसद कुनै न कुनैमा बसेकै हुन्, यत्रो निसान छापमा नक्सा गलत हँुदा पनि उनीहरू किन नबोलेका ? अहिले संयोग राम्रो भएको र जगसमेत बसेकाले त्रिदेशीय बिन्दुलगायतका सबै समस्यालाई गम्भीर भएर समाधान गर्नु पर्ने उपाध्यायले बताए ।"
सरकारको संवेदनहीनता कहिलेसम्म ?,"काठमाडौं : प्रमुख प्रतिपक्षी दल नेपालीका कांग्रेस सांसद डा डिला संग्रौला पन्तले सरकार दिनप्रतिदिन असंवेदनशील, अकर्मणीय, अनुदार र विवादित बन्दै गएको आरोप लगाएकी छिन्।मंगलबारको प्रतिनिधिसभाको बैठकमा आफ्नो भनाइ राख्दै सांसद संग्रौलाले यस्तो बताएकी हुन्। उनले सरकारको नेतृत्व गर्ने प्रधानमन्त्री नै जिम्मेवार नभएको जिकिर गरिन्। 'मुलुक अहिले अत्यन्त कठिन, असहज र जटिल परिस्थितिबाट गुज्रिरहेको छ । जनता मुख्य तीनवटा कडा भाइरसबाट आक्रान्त छन्। कोरोना भाइरस, भ्रष्टाचार र बलात्कार । यस बाट मुक्ति दिनु राज्यको दायित्व हो । तर सरकार दिनप्रतिदिन असंवेदनशील, अकर्मणिय, अनुदार र विवादित बन्दै गइरहेको छ । सरकारको नेतृत्व गर्ने प्रधानमन्त्री नै जिम्मेवार बन्दैनन् भने अरु मन्त्रीको के कुरा गर्ने,'उनले भनिन्,' कोरोना नियन्त्रणमा सरकारको व्यवस्थापन पक्ष कमजोर र फितलो देखिन्छ।' उनले प्रधानमन्त्री नै कोरोना नियन्त्रणमा लाग्नुको सट्टा डाक्टर, वैद्य, न्यायाधिश र प्रहरीजस्तो बनेको भन्दै आपत्ती जनाइन्। ' मुलुकको प्रधानमन्त्रीले कोरोना बेसार, अदुवा र हाँछ्यू गर्दा निको हुन्छ भन्ने बालहठ प्रदर्शन गर्दै गर्दा उहाँ आफै डाक्टर, वैद्य, न्यायाधिश र प्रहरी बनेको भान हुन्छ । यो विषय आज मजाक बन्न पुगेको छ । कोरोना नियन्त्रणको लागि जनताले सरकारबाट स्पष्ट मार्गचित्र र पहलकदमी खोजेका हुन्,उनले भनिन्, 'तर आफ्नो कमजोरी छोप्न कठित वेसारे आइडोलोजीको ज्ञान जनतालाई मन परेको छैन।' उनले कोरोनाजस्तै अर्को खतरनाक भाइरस भ्रष्टाचार भएको बताइन्। उनले भ्रष्टाचार नियन्त्रणमा सरकारको अकर्मण्यता र असक्षमता प्रदर्शन भइरहेको बताइन्। 'यो खतरनाक भाइरसले नेपालीलाई पीडा बोध गराएको छ । राष्ट्रत विपदमा परेको बेलामा पनि स्वास्थ्य सामग्री खरिद जस्तो विषयमा सरकार निरन्तर भ्रष्टाचारमा जोडिनु निर्लज्जताको पराकाष्ट हो,उनले भनिन्,' चाहे ओम्नी समूहसँग स्वास्थ्य सामाग्री खरिदको भ्रष्टाचार होस् या सेनासँग जीटुजी सम्झौता गरी खरिद गरिएको सामग्रीमा भ्रष्टाचार, खरिपाटी क्वारेन्टिनमा औषधि नै नखाइ चौहत्तर लाखको विल पेश गर्ने भ्रष्टाचार नेपाली समाजका कलंक हुन्।' 'दश अरबको अस्पष्ट, अपुरो र अधुरो हिसाब पेश गरेर जनता मान्ने बाला छैनन् । प्रधानमन्त्री ज्यू, भ्रष्टाचार गर्दिन भन्नुहुन्न भने भ्रष्टाचारीलाई ढाकछोप नगर्नुहोस् । अख्तियार दुरुपयोग अनुसन्धान आयोगलाई सरकारको लाचार छाँया नबनाउनुहोस् । जनताले तपाइँलाई छोड्ने वाला छैनन्,उनले भनिन्। नेपाली समाजको अर्को खतरनाक भाइरस महिलामाथिको हिंसा र बलात्कार भएको भन्दै सांसद संग्रालाले लकडाउनमा हरेक दिन पाँच महिलामाथि बलात्कार भइरहेको बताइन्। विश्वल स्वास्थ्य संगठनले पनि विश्वसभरि नै २० प्रतिशत घरेलु हिंसाबाट महिला शिकार भएको, बलत्कार र हिंसाको घटना घटिरहेको प्रतिवेदन सार्वजनिक गरिसकेको छ । नेपालको संविधानले महिला तथा बालबालिकामाथि कुनै पनि हिंसाजन्य कार्य गर्न नहुने, सुरक्षित र सम्मानजनक जीवन बाँच्न पाउने अधिकारलाई मौलिक हकको विषयमा राखेको छ । 'कैलालीको लम्किचुवा नगरपालिकाको क्वारेन्टिनमा सरकारले खटाएका स्वयम् सेवकबाट नै महिलामाथि सामूहिक बलात्कार हुन्छ भने महिलाको सुरक्षा कहाँ हुन्छ,' उनले भनिन्,' सरकारको मौनताको कारण अपराधि खुलेआम शीर ठाडो पारी हिँडिरहेका छन्, अपराधिलाई कानुनको कठघरमा ल्याई सजाय दिन सरकार चुकिसकेको छ।'"
सरकार सरिताहरुलाई अङ्गीकृत बनाएर मन्त्री बनाउने मेलोमा छैन (भिडियाे),"काठमाडौं : नेकपा सांसद रामनारायण बिडारीले सरकार धेरै सरिताहरुलाई अङ्गीकृत बनाएर मन्त्री बनाउने मेलोमा नभएको बताएका छन्। मंगलबार राष्ट्रियसभामा प्रतिनिधिसभा, राज्य व्यवस्था तथा सुशासन समितिले वैवाहिक अङ्गीकृत नागरिकता विषयमा गरेको निर्णयको विषयमा भएको छलफलमा सहभागी हुँदै बिडारीले यस्तो बताएका हुन्। कुनै पनि नेपाली नागरिकलाई विदेशीसँग विवाह गर्न रोकेको छ ? छ भने भन्नु पर्यो। विदेशीसँग बिहे गर्न पाइन्छ। मजाले गर्नू। के को भारतसँग नि क्यानडा गएर नि गर्नू त्यो पनि नेपालले दिन्छ। अमेरिका गएर गर्नू, त्यो पनि दिन्छ, बिडारीले संसदमा बोल्र्दै भने, अब हामी धेरै सरिताहरु चाँडै अङ्गीकृत बनाएर देशमा मन्त्री बनाउने, सांसद बनाउने मेलोमा छैनौँ। यत्ति कुरा ठुक्क सँग जान्नु है। त्यसैले सीमा नियमित गर्छौँ। दुई देश अलगअलग हो। दुई देशको मित्रतालाई सुदृढ गर्छौँ। तर खुला सीमाना राख्न दिदैनौँ। अन्तर्राष्ट्रिय मान्यता अनुसार गर्छौँ। बिडारीले नागरिकतासम्बन्धी ऐन भारतीय नागरिकका लागि मात्र नआएको प्रष्ट पारे । भारतीय नागरिकलाई मात्र लागू हुने गरी सदनले ऐन बनाएको हो ? यस्तो होइन । संसारभरबाट नेपालका ठिटाहरुले विदेशका ठिटीहरु विवाह गर्न सक्छन् । त्यो छुट छ । कसैलाई रोकटोक छैन । त्यसैले भारतीय नागरिकलाई मात्र लागू हुने कुरा होइन, उनले भने, संसारमा सार्वभौम राष्ट्रले नागरिकता सम्बन्धी आफ्नै खालको नीति ल्याउँछ । उनले अब स्वाभिमानी नेपाल बन्ने भन्दै नेपाल चीन, भारत र अमेरिकी मोडलमा नभएर नेपाली मोडल अनुसार अगाडि बढ्ने बताए। उनले नेपालको राष्ट्रियतालाई कोही कसैले पनि कमजोर बनाउन नसक्ने जनाउँदै एकापसमा मिलेर बसेको र एकार्कालाई सम्मान गरेको नेपाली समाजबारे गलत मनसायका साथ प्रचार नगर्न सम्बद्ध पक्षको ध्यानकर्षण गराए। सार्वभौमसत्तासम्पन्न मुलुकले आआफ्नै तरिकाले नागरिकता दिने प्रचलन रहेको उल्लेख गर्दै उनले नेपालले आफ्नै सापेक्षतामा निर्णय गर्न नपाउने भने जसरी संसद्मा अभिव्यक्ति दिनु सुहाउँदो विषय नभएको बताए। उनले प्रतिनिधिसभाको एउटा समितिमा विचाराधिन भएको विषयलाई लिएर राष्ट्रियसभामा कुरा उठ्नु ठिक नभएको बताए। बिडारीले आज नागरिकता लिएर भोलि नै मन्त्री सांसद बनाउने र बन्न पाउनुपर्छ भन्ने कुरा कुनै पनि अर्थमा नमिल्ने बताए। सीमा रक्षा गरिरहेका नेपाली नागरिकलाई सरकारले रक्षा गर्छ, उनीहरुलाई नागरिकता दिइन्छ। तराईका मुसहर, डोम, चमार जस्ता पछाडि पारिएका नागरिकलाई अधिकारसम्पन्न गराइन्छ तर आज नागरिकता लियो, भोलि नै मन्त्री सांसद बनाउने र बन्न पाउनुपर्छ भन्ने कुरा कुनै पनि अर्थमा मिल्दैन, हुँदैन, उनले भने।"
स्थायी कमिटी बैठकअघि नेकपा नेताहरू अनौपचारिक छलफलमा व्यस्त,"काठमाडौं : सत्तारुढ दल नेपाल कम्युनिष्ट पार्टी (नेकपा)को स्थायी कमिटी बैठक बुधबार बस्दैछ। बुधबार ११ बजे प्रधानमन्त्री निवास बालुटारमा स्थायी कमिटी बोलाइएको छ। बैठकको तयारीका लागि मंगलबार बिहानैदेखि विभिन्न तहका नेताहरू अनौपचारिक छलफलमा जुटेका छन्। बैठकबारे छलफलका लागि प्रधानमन्त्री केपी शर्मा ओलीले गृहमन्त्रीसमेत रहेका सचिवालय सदस्य रामबहादुर थापा बादल, अर्का अध्यक्ष पुष्पकमल दाहाल प्रचण्ड र महासचिव विष्णु पौडेलसँग भेट गरी छलफल गरेका बालुवाटार स्रोतले जानकारी दिएको छ। प्रधानमन्त्री ओलीले मंगलबार बिहान गृहमन्त्री थापासँग छुट्टै भेट गरेका थिए । त्यसपछि स्थायी कमिटी बैठकको तयारीका लागि अध्यक्ष दाहाल र महासचिव पौडेलसँग भेटवार्ता गरेको स्रातले बताएको छ। बुधबारको स्थायी कमिटी बैठकमा एमसीसी, कोरोना महामारी र अन्य समसामयिक विषयमा छलफल गरिने नेकपाले जनाएको छ। गत १० वैशाखमा स्थाथी कमिटीको बैठक माग गर्दै अध्यक्षद्वय केपी ओली र पुष्पकमल दाहाललाई पत्र बुझाएका २० जना स्थायी कमिटी सदस्यहरू पनि बुधबारको बैठकका लागि अनौपचारिक छलफलमा जुटेको एक स्थाथी कमिटी सदस्यले जानकारी दिए। सरकारका काम कारबाहीका कारण पार्टीमा विवाद बढ्दै गएपछि नेकपाको अन्तरिम पार्टी विधानको धारा ५९ (४) अनुसार २० जना स्थायी कमिटी सदस्यले बैठक माग गर्दै पत्र बुझाएका थिए। २५ प्रतिशत सदस्यले लिखित रूपमा बैठक माग गरेमा १५ दिनभित्र बोलाउनुपर्ने भएपनि पटकपटक बैठक बोलाउँदै स्थगित गर्दै गरिँदै आएको थियो। यही असार १६ गतेभित्र संसदबाट मिलेनियम च्यालेन्ज कर्पोरेसन (एमसीसी)पास गराउने तयारीमा प्रधानमन्त्री लागेका छन्। पार्टीमा निर्णय गराएर संसदमा लैजाने वा पार्टीको विवादकाबीच सिधै संसदमा लगेर पास गर्ने भन्ने कुरा तथ भइसकेको छैन। नेकपा सचिवालयमा एमसीसीविरुद्ध मोर्चाबन्दी"
कांग्रेसलाई मधेसी मतको चिन्ता,"काठमाडौं : नागरिकतासम्बन्धी विधेयकका धेरै बुँदामा दलहरूबीच उहिल्यै सहमति थियो। तर, अंगीकृत नागरिकताबारे कुरा नमिल्दा विधेयक दुई वर्षदेखि संघीय संसद्को राज्य व्यवस्था तथा सुशासन समितिमा अड्किएको थियो। उक्त विधेयक चालु अधिवेशनबाटै पारित गर्ने गरी समितिले छलफल अगाडि बढायो। समितिले विदेशी बुहारीलाई सात वर्षपछि अंगीकृत नागरिकता दिने प्रस्ताव गर्यो। यसमा नेकपाले सहमति जनाए पनि कांग्रेससहित प्रतिपक्षी दल पुरानै कानुुनी व्यवस्थाका पक्षमा उभिए। समितिमा बहुमत सदस्य नेकपाका भएकाले सात वर्षे प्रावधानसहित विधेयक बहुमतबाट पारित भयो। संविधान र प्रचलित कानुनमा विद्यमान व्यवस्थालाई निरन्तरता दिनुपर्ने पदाधिकारी बैठकको निर्णयअनुसार समितिमा रहेका कांग्रेस सदस्यले विधेयकमाथि फरक मत राखे। पदाधिकारी बैठकले एकमतले गरेको निर्णयविरुद्ध पार्टीभित्र भने असन्तुष्टि देखिएको छ। दक्षिण एसियाली मुलुकमै अंगीकृत नागरिकताबारे कडा कानुनी प्रावधान रहेकाले नेपालले पनि विद्यमान कानुनी व्यवस्थामा संशोधनका पक्षमा उभिनुपर्ने माग उठेको छ। संशोधित व्यवस्थाले संवैधानिक, सामाजिक एवं पारिवारिक जटिलता थपिने पार्टीको भनाइप्रति कतिपय नेताले सार्वजनिक रूपमै विरोध जनाएका छन्। अंगीकृत नागरिकतामा विद्यमान व्यवस्था परिमार्जन गर्दा मधेशको जनमत बिग्रने र पार्टीको आसन्न महाधिवेशनमासमेत असर पार्नसक्ने चिन्ता कांग्रेसका शीर्ष नेतामा छ। भारतीय पुरुषसँग बिहे गरेर जाने नेपाली चेलीले नागरिकताका लागि ७ वर्ष कुर्नुपर्दा नेपालभारत सम्बन्ध नबिग्रिने तर नेपाली पुरुषसँग बिहे गरेर आउने विदेशी बुहारीका लागि नागरिकता प्राप्त गर्न ७ वर्षे प्रावधानले दुई देशबीचको सम्बन्ध बिग्रने ? , कांग्रेस केन्द्रीय सदस्य धनराज गुरुङले भने, यस्तो हास्यास्पद तर्क नगरौं। नागरिकतासम्बन्धी संशोधित व्यवस्थाले भारत र नेपालबीचको सम्बन्धमा थप दरार आउन सक्नेतर्फ कतिपयले विश्लेषण गरिरहेका बेला नेता गुरुङको यस्तो तर्क आएको हो। अर्का केन्द्रीय सदस्य गुरुराज घिमिरे पनि अंगीकृत नागरिकतामा कडाइ गर्नुपर्ने पक्षमा छन्। नेपालमा बिहे गरेर आउने व्यक्ति भारतीय, चिनियाँ, युरोपियन या विश्वभरका जो पनि हुन सक्छन्, उनले ट्विटरमा लेखेका छन् भारत, अमेरिका र संसारले नागरिकताको प्रावधान राख्दा नाजीवाद नहुने तर नेपालले र खोज्दा नाजीवाद हुने, कस्तो दरिद्र चिन्तन ? मैले मेरो देश जोगाउन नपाउने? जथाभावी नागरिकता बाँडेर पुर्खाहरुको नासो नमेटाऊँ। अंगीकृत नागरिकतामा विद्यमान व्यवस्था परिमार्जन गर्दा मधेसको जनमत बिग्रने र पार्टीको आसन्न महाधिवेशनमा असर पार्न सक्ने चिन्ता कांग्रेसका शीर्ष नेतामा छ। उसले आफ्नो बलियो जनमत तराईमधेसमा रहेको विश्वास गर्दै आएको छ। संघीय संसदको निर्वाचनमा प्रत्यक्षतर्फ २३ सिट जितेको कांग्रेसले १६ सिट तराई मधेसबाट हासिल गरेको छ भने हिमाल र पहाडमा जम्मा ७ सिट। काठमाडौंमा ४, उदयपुर, रसुवा र डडेलधुरामा एकएक गरी ७ सिट तराईमधेसबाहेकका क्षेत्रबाट हासिल गरेको थियो । महाधिवेशनमा पनि सबैभन्दा बढी तराईबाटै प्रतिनिधित्व गर्ने भएकाले पनि कांग्रेसका अधिकांश नेता नेपाल नागरिकता ऐन २०६३ कै व्यवस्थाका पक्षमा देखिएका हुन्। कहीं न कहीं नागरिकतामा कडाइ गर्नुपर्छ भन्नेमा शीर्ष नेताहरू पनि छन् तर पार्टीको जनमत बिग्रिने र आसन्न महाधिवेशनमा पनि प्रभाव पार्न सक्ने भयले काम गरेको देखिन्छ, सो पार्टीका एक केन्द्रीय सदस्यले भने, त्यतिमात्र होइन, संशोधित व्यवस्थाले छिमेकी भारत पनि रिसाउने चिन्ता छ। त्यसैले नेताहरु जोखिम मोल्ने पक्षमा देखिदैनन्। कांग्रेसलाई अर्काे चिन्ता जनता समाजवादीसहितका क्षेत्रीय दलसँग पनि छ। विशेष गरी प्रदेश २ मा बलियो प्रभाव रहेको जसपाले नागरिकताको विषयलाई जनताका बीचमा लैजाने र आफू विरुद्धमा जनमत बन्न सक्ने चिन्ता पनि कांग्रेस नेतामा देखिन्छ। नागरिकता विषयमा छलफल गर्न प्रधानमन्त्री केपी शर्मा ओलीले असार ४ गते कांग्रेस नेतालाई बोलाएका थिए। उक्त बैठकमा नेताले सकेसम्म थप केही समय विधेयक अगाडि नबढाउन र सहमतिमा जोड दिन प्रधानमन्त्रीसँग आग्रह गरेका थिए। उनीहरुले बैवाहिक अंगीकृत नागरिकतामा संशोधन गर्दा दलहरुबीच देखिएको एकता भत्किने र तराई मधेशका जनता भड्किनेतर्फ प्रधानमन्त्रीलाई सचेत गराए। कांग्रेसका कतिपय नेताले भने भारतसँग प्रधानमन्त्री ओलीको सम्बन्धमा थप तिक्तता ल्याउन सुनियोजित रुपमा विधेयक अगाडि सारिएको दाबी गर्छन्। दुई वर्षसम्म थाति थियो, यतिबेला भारतसँग सम्बन्ध चिसिएको बेलामा एकाएक विधेयक अगाडि ल्याउनुको पछाडि यो पनि कारण हुनसक्छ, कांग्रेसका एक नेताले भने, तर यो रोक्ने सामथ्र्य प्रधानमन्त्रीमा देखिएन। यसले तराईमा भड्काउवाला शक्तिलाई बल पुगेको छ। राज्य व्यवस्था समितिबाट पारित विधेयक संसदमा पुगेको छ। कांग्रेसले संसदबाट पारित हुनुअघि सहमतिका लागि पहल गर्न सरकारसँग आग्रह गरेको छ।"
किसानलाई रोपाइँको चटारो (तस्बिर),"डडेल्ल्धुरा : कोराना संक्रमित बढ्दै गइरहेका भए पनि डडेल्धुराका किसानलाई भने खेत रोप्ने चटारो छ । किसान खेतमा सामुहिक रुपमा दिनभर खेत रोप्नमा व्यस्त छन् । कोरोना माहामारीको डरसँगै किसानलाई खेत बाँझो रहने चिन्ता पनि छ । उनीहरुलाई रोगको भन्दा पनि भोकको बढी चिन्ता छ । रोगले सितिमिति मर्दैनन्, भोकको त के उपचार हुन सक्छ?, दिनेले पनि कतिलाई दिन सक्ला र भन्दै खेत रोप्न लागेको ५५ वर्षीया रमा नाथले बताइन् । पुन्तुरा, रगुंनका साथै अन्य खहरे खोलानाला नजिक खेत भएका भित्रिमदेश क्षेत्रका किसानलाई बाढीको समेत चिन्ता छ । केही वर्षअघि घरखेत बाढीले बगाएको पीडा बिर्सन नपाउँदै अहिले कोरोनाका कारण खेत बाँझै रहने पो हो कि भन्ने चिन्ता बढेको छ । डडेल्धुरा कै अन्नभण्डारको रुपमा मानिने भित्रिमदेशका खेतमा धान रोप्न नसक्ने हो भने जिल्लाभर असर पर्दछ । कोरोनाको डर लुकाएर भए पनि रोपाइँ गर्न बाध्य रहेको कटालका किसान मनिसा नाथले बताइन् । भित्रिमदेशको जोगवुढा र आलितालमा भरकर रोपाइँ सुरु भएको छ । कोरोनाको जोखिम पनि त्यसक्षेत्रमा अहिले नै बढी देखिएको छ ।"
नागरिकता संशोधन विधेयकको विरोधमा वीरगन्जमा प्रदर्शन,"वीरगन्ज : नागरिकता ऐन संशोधन विधेयकको विरोधमा जनता समाजवादी पार्टीले मङगलबार वीरगन्जमा प्रदर्शन गरेको छ । नेपाली पुरुषसँग विवाह गर्ने विदेशी महलिालाई ७ वर्षपछि मात्रै नेपाली नागरिकता दिने गरि नागरिकता ऐन संधोशन गर्ने तयारी भइरहेकोमा त्यसको विरोधमा जसपाले वीरगन्जमा प्रदर्शन गरेको हो । घण्टाघर चोकमा मङगलबार अपराह्न भएको प्रदर्शनमा जसपाका नेता कार्यकर्ताले नागरिकता ऐन संधोशन विधेयक र सरकारको विरोधमा नाराबाजी गरेका थिए । प्रदर्शनमा सहभागी नेता कार्यकर्ताले नागरिक ऐन संशोधन विधेयक फिर्ता ले, भारतबीचको सम्बन्ध बिगार्न पाइँदैन, केपी ओली सरकार मुर्दावाद , कोरोनामा खर्च गरिएको १० अर्ब खोइ जस्ता नारा लेखिएको प्ले कार्ड पनि प्रदर्शन गरेका थिए । प्रदर्शनपछि आयोजित कोणसभालाई सम्बोधन गर्दै तत्कालीन समााजवादी पार्टीका जिल्ला अध्यक्षसमेत रहेका जसपा नेता रामनरेशप्रसाद यादवले सरकारले ल्याएको नागरिकता ऐन संशोधन विधेयक मधेस विरोधी रहेको बताए । यो विधेयकले नेपाल भारतबीचको सदियौंदेखिको सामाजिक र सांस्कृति सम्बन्धलाई तोड्ने भएकाले मधेसी जनताले यसलाई कदापी स्वीकार नगर्ने पनि उनले बताए । 'कम्युनिष्ट सरकारले पटकपटक मधेसीलाई बिच्काउने काम गरिरहेको छ', यादवले भने, हामी सरकारलाई बेलैमा सचेत बन्न आग्रह गर्छौं, अन्यथा सरकारको यो मधेस विरोधी विधेयकविरुद्ध मधेसमा आगो बाल्छौँ ।' उनले मङगलबार सांकेतिक विरोध मात्रै गरेको भन्दै बुधबार पार्टीको बैठक बसेर आन्दोलनका थप कार्यक्रम घोषणा गरिने बताए । प्रदर्शनमा जसपाका नेताहरु राजेशमान सिंह , शशीकपुर मिया, सुन्दर कुर्मी, तबरेज अहमद, ओमप्रकाश सर्राफ, रेखा साह, मुन्नि श्रीवास्तव, मालती कुशवाहा लगायतको सहभागिता रहेको थियो । पोखरीयामा पनि प्रदर्शन नागरिकता ऐन संशोधन विधेयक खारेजको माग गर्दै पर्साको पोखरियामा पनि जनता समाजबादी पार्टीले विरोध प्रदर्शन गरेको छ । पोखरीयामा मङगलबार भएको विरोध प्रदर्शनलाई सम्बोधन गर्दै जसपाका नेता निजामु्दिन समानीले नागरिकता ऐन संशोधन विधेयकले मधेस र मधेसी प्रतिको विभेद तथा दमनलाई उजागर गरेको बताए । महिलाप्रतिको लैङ्गिक भिन्नता र समानताको सवाललाई खिल्ली उडाउने काम भएको भन्दै उनले कोरोनाको विपत्तिका बेला केपि ओलि सरकारले विभिन्न बहाना र खोकोलो राष्ट्रवाद देखाउन तथा मधेस र पहाडबीच दुरि बढाउने षडयन्त्र गरिरहेको आरोप लगाए । जसपाका क्षेत्रीय अध्यक्ष नागेन्द्र यादव र राजनरायन पटेलको नेतृत्वमा भएको विरोध कार्यक्रममा नगर समिति अध्यक्ष राजु साह तेलि, गोवर्द्धन यादव, नेता खलिल मिया, युवा नेता सलमा खातुन, नन्दलाल प्रसाद, भगवान दास तत्वा, भिखारी देवान रसिद मिया , शीवकुमार साह लगायतको सहभागिता रहेको थियो ।"
सप्तरीमा थप एक प्रहरीसहित २१ जनामा कोरोना संक्रमण : क्वारेन्टाइनबाट भागे दुई संक्रमित,"राजविराज : सप्तरीमा एक प्रहरीसहित २१ जना कोरोना संक्रमित मङ्गलबार थपिएका छन्। जिल्ला स्वास्थ्य कार्यालय सप्तरीका अनुसार तिलाठी कोइलाडी गाउँपालिकाका १६, हनुमाननगर कंकालिनी नगरपालिकाका ३ र सप्तकोशी नगरपालिकाका २ जना संक्रमित थप भएका हुन्। हनुमाननगर कंकालिनी नगरपालिका१२ स्थित लिल्जा ठाकुर आधारभूत विद्यालयमा खटिएका ३२ वर्षीय प्रहरी तथा भारतबाट आएका वडा नम्बर १२ का १९ वर्षीय पुरुष तथा वडा नम्बर १ स्थित बीपी मावि भारदहको क्वारेन्टाइनमा रहेका २२ वर्षीय पुरुष थप भएको नगरपालिकाका स्वास्थ्य संयोजक रामदेव यादवले बताए। वडा नम्बर १२ का १९ वर्षीय पुरुष र उनका दाजु दुबैको आरडीटी पोजिटिभ आएपछि स्वाब परीक्षणका लागि पठाइएकोमा भाइको रिपोर्ट पोजिटभ आएको र दाजुको रिपोर्ट नेगेटिभ आएको यादवले जानकारी दिए। यसैगरी तिलाठी कोइलाडी गाउँपालिकामा मङ्गलबार १ महिलासहित १६ जना संक्रमित थप भएका छन्। वडा नम्बर १ का १८ वर्षीय चार, २६, २७, २९, ३४, ३६, ३८, ४०, ४४, ५६ वर्षीय पुरुष, वडा नम्बर २ का ११ र १७ वर्षीय बालक तथा वडा नम्बर ४ की २८ वर्षीया महिलामा संक्रमण देखिएको तिलाठी कोइलाडी गाउँपालिकाका विपद व्यवस्थापन अधिकृत राजेश झाले जानकारी दिए। वडा नम्बर ४ की संक्रमित महिला वडा नम्बर ७ स्थित लक्ष्मी बल्लभ नरसिंह मावि वभनगामा कट्टीको क्वारेन्टाइनमा र अरु १५ जना संक्रमित वडा नम्बर २ स्थित लौनियाको क्वारेन्टाइनमा बसेका थिए। वडा नम्बर २ स्थित लौनियाको क्वारेन्टाइनबाट सोमबार फरार भएका दुई जनालाई प्रहरीले नियन्त्रणमा लिएर सोमबार साँझ क्वारेन्टाइनमा फर्काएको थियो। घरपरिवारमा भागेर गएका दुई जना व्यक्तिमा कोरोना पोजिटिभ फेला परेपछि वडा नम्बर १ मा बुधबारदेखि सिल गर्नेबारे गाउँपालिकामा अहिले छलफल भइरहेको झाले बताए। प्रहरीबाहेक सबै जना भारतको विभिन्न राज्यबाट आएर आआफ्नो स्थानीय तहको क्वारेन्टाइनमा बसेका थिए। यसअघि सप्तरीमा सोमबार राति सप्तकोशी नगरपालिका १ का ४३ वर्षीय र वडा नम्बर ३ का २२ वर्षीय पुरुषमासंक्रमण देखिएको स्वास्थ्य कार्यालय सप्तरीका निमित्त प्रमुख दुनियालाल यादवले बताए। सप्तकोशी नगरपालिकामा संक्रमण देखिएपछि सप्तरीको १८ मध्ये १६ स्थानीय तहमा संक्रमण फैलिएको छ। योसँगै सप्तरीमा संक्रमित हुनेको सङ्ख्या १ सय ९४ पुगेको छ। सबै संक्रमितलाई राति अबेलासम्ममा राजविराज२ स्थित साइकृष्ण मेडिकल कलेज एण्ड हस्पिटलको आइसोलेसन केन्द्रमा ल्याइने जनाइएको छ। स्वास्थ्य कार्यालय सप्तरीका अनुसार हालसम्म हनुमाननगर कंकालिनी नगरपालिकामा १ महिलासहित ३८, बोदे बर्साइन नगरपालिकामा २ महिलासहित ३२ जना, बलान बिहुल गाउँपालिकामा ४ महिलासहित ३१ जना, राजगढ गाउँपालिकामा १८ पुरुष, तिलाठी कोइलाठी गाउँपालिकामा १ महिलासहित १७ जना, छिन्नमस्ता गाउँपालिकामा २ महिलासहित १६, राजविराज नगरपालिकामा २ महिलासहित १५ र डाकनेश्वरी नगरपालिकामा १ महिलासहित १२ जना, खडक, सुरुङ्गा र कञ्चनरुप नगरपालिकाका ३३, सप्तकोशी नगरपालिकामा २, शम्भुनाथ नगरपालिका तथा बिष्णुपुर, तिरहुत, महादेवा गाउँपालिकामा ११ जनामा संक्रमण पुष्टि भएकोे स्वास्थ्य कार्यालय, सप्तरीले जनाएको छ। यसैगरी हालसम्म कोरोनालाई जितेर तीन वर्षीया बालिकासहित ९० जना घर फर्किएका छन्।"
सर्वोच्चमा संकटका कामको घन्टौं समीक्षा : कोरोना कोषको ६५ करोड खर्च,"काठमाडौं : कोरोना (कोभिड१९) सम्बन्धी आदेश र कार्यान्वयनको विषयमा मंगलबार सर्वोच्च अदालतका न्यायाधीश, प्रशासनिक अधिकारी र सरकारका सचिवबीच दिनैभर समीक्षा चल्यो। केन्द्रीय न्याय क्षेत्र समन्वय समिति र न्यायमा पहुँच आयोगको समन्वयमा सर्वोच्च अदालतको आयोजनामा आदेश कार्यान्वयनको कार्य प्रगतिका सन्दर्भमा गम्भीर समीक्षा भएको हो। कोरोना महामारीपछि सरकारले गत २०७६ चैत्र १२ गतेदेखि बन्दाबन्दीको अवस्थामा पनि सर्वोच्च अदालतले अत्यावश्यक सेवा अन्तर्गत बन्दी प्रत्यक्षीकरण र जनताको मौलिक हकमा आघात नपुगोस् भनेर रिटको सुनुवाइ गरेको थियो। यो अवधिमा सर्वोच्च अदालतमा ४२ वटा रिट दर्ता भएका थिए। जसमध्ये २३ वटा रिटमा अन्तरिम आदेश जारी भएका छन्। समीक्षाकाक्रममा केन्द्रीय न्याय क्षेत्र समन्वय समितिका अध्यक्षसमेत रहेका सर्वोच्च अदालतका न्यायाधीश प्रकाशमानसिंह राउतले नागरिकको जीवन रक्षाका लागि गरिएका फैसला तथा आदेशको कार्यान्वयन गर्नैपर्ने बताए। जहाँ अधिकार हुन्छ त्यहा उपचार पनि हुन्छ भन्ने सर्वमान्य सिद्धान्त अनुसार जनताको मौलिक हकको रक्षाका लागि अदालत उदासिन रहन नसक्ने भनाइ राउतको थियो। राज्यका अन्य निकाय पनि उदासिन हुन नहुने भनाइ राख्दै न्यायाधीश राउतले भने, समयमै व्यवस्थापिकाबाट विषम परिस्थितिलाई संबोधन गर्दै कानुन बन्न नसक्दा अदालतबाट गरिने परीक्षणले सहि नतिजा आउन सक्दैन। अदालतका आदेश तथा फैसला कार्यान्वयन हुन नसके स्वतन्त्र न्यायपालिकाको गरिमा रहँदैन। समीक्षा कार्यक्रममा सरकारका सचिवको ध्यानाकर्षण गराउँदै न्यायालयको जनआस्था गुमेमा अन्ततः संविधानले परिकल्पना गरेका जनताका अधिकारसमेत स्थापित हुन नसक्ने अवस्था आउन सक्नेतर्फसचेत हुन आवश्यक रहेको भनाइसमेत राउतले राखे। न्यायमा पहुँच आयोगकी सदस्यसमेत रहेकी सर्वोच्च अदालतकी न्यायाधीश सपना प्रधान मल्लले अदालतबाट भएका आदेश कार्यान्वयन कहिले हुन्छ भन्ने भन्दा पनि तत्काल कार्यान्वयन भए नभएको कुरा महत्वपूर्ण हुने बताइन्। कोरोनाको समयमा सर्वोच्च अदालतले गत फागुन १९ गते नै जारी गरेको आदेश बमोजिम तयारी भएको भए सीमा, विमानस्थल, अस्पतालको तयारी जस्ता बिषयमा समस्या कम हुन सक्ने भनाइ प्रधानको थियो। लैङ्गिक हिसाबले अहिले भइरहेका क्वारेन्टिनमा महिला असुरक्षित देखिएकाले त्यसतर्फ पनि सचेत हुन प्रधानको आग्रह थियो। समीक्षामा सर्वोच्च अदालतका मुख्य रजिष्ट्रार नृपध्वज निरौलाले विषम परिस्थितीमा अत्यावश्यक सेवा नहुँदा जनताको जीवनयापन तथा दैनिकीमा समस्या आउने अवस्था हुन नदिन सेवामा सीमितता गर्दै अदालत सञ्चालनमा ल्याएको सुनाए। कोभिड(१९ का सन्दर्भमा सर्वोच्च अदालतले एक्टिभ रोल खेलेको बताउँदै निरौलाले कानुन अभावकै कारण जनताको न्याय पाउने अधिकारबाट बञ्चित हुन नदिन कानुन निर्माण हुञ्जेल निर्देशनसहितको आदेश जारी गरेको बिगतको परिस्थितिलाई आत्मसाथ गरिएको भनाइ पनि निरौलाले राखे। यस्तै निरौलाले महामारीका बेला जनताको अधिकार कुण्ठित हुन सक्ने तर्फ न्यायपालिका सदैव सचेत रहेको स्पष्ट गरे। कार्यक्रममा न्यायाधीश र मुख्य रजिष्ट्रारको कुरा सुनेपछि नेपाल सरकारका मुख्य सचिव लोकदर्शन रेग्मीले नागरिकको जीवन रक्षाको विषय सरकारको पहिलो प्राथमिकता रहेको प्रष्ट्याएका थिए। सर्वोच्च अदालतबाट यस सन्दर्भमा भएका आदेशले नेपालभित्र र नेपाल बाहिर रहेका नागरिकको विषय पनि उठेकाले सोही अनुरुप सरकारले आफ्ना काम कारबाही अगाडि बढाएको प्रगति प्रस्तुत गरे। मुख्य सचिव रेग्मीले विश्व स्वास्थ्य संगठनको मापदण्ड र निर्देशन बमोजिम राज्यको सामथ्र्यलाई ध्यानमा राखेर काम भइरहेकोसमेत स्पष्ट पारे। विषम परिस्थितिमा काम गर्दा अपेक्षित गुणस्तर र सोचेजस्तो प्रभावकारी पनि नहुन सक्ने भएकाले सामाथ्र्यको उपयोग गर्दै सरकार तिब्र रुपमा अघि बढेको भनाइ रेग्मीको थियो। न्याय र अक्सिजन उस्तै भएकाले विषम परिस्थितीमा पनि अत्यावश्यक सेवा सञ्चालन गरेर दायित्व निर्वाह गरेकोप्रति सरकार खुसी छ, रेग्मीले भने। रेग्मीले समीक्षाका क्रममा महामारीका कारण अर्थतन्त्रलाई धक्का पुर्याएको र थप क्षति हुन नदिन आवश्यक पहल भइरहेको सुनाए। परराष्ट्र मन्त्रालयका सहसचिव हरिशचन्द्र घिमिरेले सर्वोच्च अदालतले विदेशमा रहेका नेपालीको जीवनयापन तथा घर आउन चाहने नेपाली नागरिकलाई फिर्ता ल्याउन उपयुक्त कदम चाल्न आदेश गरे अनुसार सोमबारसम्म ६ हजार चार सय ८६ नेपाली फर्किसकेको जानकारी दिए। नेपाली नियोगमार्फत उद्दारको काम नसकिञ्जेलसम्म उनीहरुको सबै परिस्थितीमा सँगै रहन निर्देशन दिएको पनि स्पष्ट पारे। राष्ट्रपति, प्रधानमन्त्री तथा परराष्ट्रमन्त्रीले आफ्नो समकक्षी मार्फत पनि नेपाली कामदार, विद्यार्थी, लगायतका नेपाली नागरिकको संरक्षणका लागि प्रयास गरिरहेको जानकारी दिए। गृह सचिव महेश्वर न्यौपानेले कारागारभित्रै आइसोलेसन, क्वारेन्टिन तथा मनोपरामर्शको समेत व्यवस्था गरिएको बताए। अहिले पनि कोरोना परीक्षण गरेर मात्रै कारागारमा लिने व्यवस्था गरिएको तथा प्रमुख जिल्ला अधिकारीमार्फत उपयुक्त निर्णय लिन निर्देशन दिएको जनाए। कार्यक्रममा नेपाल प्रहरीका महानिरीक्षक ठाकुरप्रसाद ज्ञवालीले स्रोत साधन र सामाथ्र्यको अभावका बीच सर्वोच्च अदालतका फैसला तथा आदेश कार्यान्वयन भइरहेको भनाइ राखे। थुनुवा तथा हिरासतको अत्यन्तै अभाव, थोरै ठाउँमा धेरै थुनुवा राख्नुपर्ने परिस्थितीले आदेश कार्यान्वयनमा केहि कठिनाई भएको सुनाए। प्रधानमन्त्री कार्यालयका सचिव नारायणप्रसाद विडारीले राहत कोष वितरणका सम्बन्धमा अदालतबाट भएको आदेश कार्यान्वयनमा गइसकेको फेहरिस्त प्रस्तुत गरे। विडारीका अनुसार हालसम्म कोषमा दुई सय ३६ करोड जम्मा भएको ६५ करोड खर्च भइसकेको छ। आइसोलेसन सेन्टर, क्वारेन्टिन लगाएको व्यवस्थापनमा कोषको रकम प्रयोग भइरहेको छ। स्वास्थ्य मन्त्रालय प्रमुख विशेषज्ञ डाक्टर रोशन पोखरेल कोभिडको सन्दर्भमा सर्वोच्च अदालतले अन्य खोपतर्फ सचेत हुने आदेश गरेको बताउँदै अन्य आवश्यक खोप सञ्चालनमा आइसकेको बताए। साथै पीसीआर परीक्षणको दायरा बढाउदै आजैबाट दैनिक ८ हजार परिक्षण भएको जानकारीसमेत दिए। यहि असार १५ गतेबाट पीसीआर परीक्षण को संख्या दैनिक १० हजार पुर्याउने लक्ष्यका साथ काम भइरहेको उनले सुनाए। हाल सबैको ध्यान पीसीआर परीक्षण तर्फ रहेको तर आवश्यक पर्ने अन्य लजिष्टिक सामग्री खरिद आवश्यक भएकोमा प्रकृयागत खरिद गर्दा कर्मचारीमा त्रास फैलिएका कारण समस्या भएको तर्फ सबैले बुझ्नुपर्ने अवस्था आएको उनको भनाइ छ। महिला, बालबालिका तथा जेष्ठ नागरिक मन्त्रालयका सचिव यमकुमारी खतिवडाले लकडाउनकै समयमा महिला, सुत्केरी, बालबालिका तथा जेष्ठ नागरिकको सन्दर्भमा आवश्यक काम गरिरहेको विवरण राखिन्। श्रम, रोजगार तथा सामाजिक सुरक्षा मन्त्रालयका सहसचिव बाबुराम अधिकारीले वैदेशिक रोजगारीमा रहेका मजदुरको सुरक्षा र कोरोना संक्रमणबाट बचाउन नेपाली नियोग मार्फत काम गरिरहेको सुनाए। अधिकारीले सर्वोच्च अदालतको आदेश बमोजिम वैदेशिक रोजगार कल्याणकारी कोषबाट रकम परिचालन गरी रोजगारी गुमेका तथा अलपत्र परेका नागरिकलाई ल्याउने विषयमा आवश्यक कार्यविधि अन्तिम चरणमा रहेको जानकारी पनि गराए। सर्वोच्च अदालतका रजिष्ट्रार लालबहादुर कुँवरले अदालतको विषम परिस्थितीको सक्रियता जनताको स्वतन्त्रता र अधिकार स्थपित गराउने प्रयोजनका लागि भएको बताए। सर्वोच्च अदालतका सह रजिष्ट्रार विमल पौडेलले हालसम्म कोभिडको समयमा अदालतबाट भएका काम कारबाही बारे सबैलाई जानकारी गराएका थिए।"
पहिरोमा पुरिएको अवस्थामा थप १ जनाको शव भेटियो,"तानसेन : पाल्पा तानसेन नगरपालिका वडा नं ११ सम्मोबारीमा पहिरोमा पुरिएको अवस्थामा थप एक जनाको शव भेटिएको छ । मृत्यु हुनेमा झापा शिवसतासी नगरपालिका वडा नं ८ झिलेझिलेका १८ वर्षीय कुमार तामाङ रहेका छन् । यसअघि सोमबार पहिरोमा परी ३ जनाको मृत्यु भएको थियो । पाल्पाका रिव्दीकोट गाउँपालिका वडा नं २ देउरालीका ३२ वर्षीय भुवन खाम्चा, कार्भे पाचखाल नगरपालिका वडा नं ८ हुम्के बजारका निवेश श्रेष्ठ र चितवन भरतपुर महानगरपालिका वडा नं २९ बाङ्गेसालका २३ वर्षीय वीरबहादुर गुरुङ रहेका पाल्पा प्रहरीले पुष्टि गरेको छ । सोमबार बेलुका ५ बजे झरेको पहिरोमा परी घटनास्थमै २ जना, मिशन अस्पतालमा उपचारको क्रममा एक जनाको मृत्यु भएको थियो । पहिरोमा लु १ क १९२८ टयाक्टर, लु २ ख १३७६ नम्बरको ट्रक, लु १ च ७०४३ नम्बरको बलेरो र लु १ च ७०११ नम्बरको कार पुरिएका थिए । पुरिएका सवारी साधन सुरक्षाकर्मीले बाहिर निकालेका छन् । पहिरोमा थप सवारी साधन र मानवीय क्षति भएको हुन सक्ने भन्दै प्रहरी, शसस्त्र प्रहरी र नेपाली सेनाले खोजी कार्य जारी राखेको जिल्ला प्रहरी पाल्पाका सूचना अधिकारी प्रहरी नायव उपरीक्षम मनोज गिरीले बताए ।"
कोरोना पुष्टि भएको तीन दिनसम्म क्वारेन्टिनमै,"बागलुङ : जिल्लाको पश्चिम ढोरपाटनमा संक्रमण पुष्टि भएको तीन दिनसम्म संक्रमित क्वारेन्टिनमै रहेको भेटिएको छ। आइतबार साँझ कोरोना पुष्टि भएका ५ जनालाई मंगलबारसम्म आइसोलेसनमा ल्याइएको छ। उनीहरु ढोरपाटन नगरपालिका वडा नम्बर २ र ५ का हुन्। तीन दिनदेखि संक्रमण पुष्टि भएका ५ जनालाई नै क्वारेन्टिनमै राखेपछि गाउँमा त्रास फैलिएको थियो। पश्चिम क्षेत्रका कोरोना संक्रमित धौलागिरी अस्पताल र सदरमुकामको प्रिआइसोलनमा नपठाउन जिल्ला कमाण्ड पोस्टले निर्देशन दिएपछि त्यस क्षेत्रका संक्रमितलाई बुर्तिबाङमै राखिने गरिएको छ। पश्चिम क्षेत्रका चार पालिका मिलेर बुर्तिबाङ प्राथमिक स्वास्थ्य केन्द्रमा तयार गरिएको २५ बेडेको आइसोलेसनमा अहिले १८ जना संक्रमित बस्दै आएका छन्। उनीहरु बस्दै आएको आइसोलेसनमा ७ वटा बेड खाली भए पनि नयाँ संक्रमित देखिएकालाई एकै स्थानमा नराख्ने निर्णय भएका कारण तत्काल अर्को आइसोलेसन नभएकाले क्वारेन्टिनमै राखिएको बुर्तिबाङ प्राथमिक स्वास्थ्य केन्द्रका प्रमुख डा मिलन मल्लले बताए। संक्रमित भएका व्यक्तिलाई क्वारेन्टाइनमा अलग्गै कोठामा राख्ने व्यवस्था गरिएको डा मल्लको भनाइ छ। उनीहरुलाई उत्तरगंगा माविमा प्रिआइसोलेसन बनाएर राख्ने तयारी छ। निसीभुजी जनता क्याम्पसमा थप २५ शैय्याको आइसोलेसन बनाउने तयारी गरिए पनि स्थानीयले विरोध जनाए पछि उत्तरगंगा माविमा आइसोलेन कक्ष बनाउने तयारी भइरहेको ढोरपाटन नगरपालिकाले जनाएको छ। उत्तरगंगा माविमा पनि थप २५ शैय्याको प्रिआइसोलेसन तयार गरिए पनि संक्रमितको संख्या थपिदै गएका कारण सबै बेड तयार पारेर बुधबार मात्रै आइसोलेसन ल्याइने ढोरपाटन नगरपालिकाका मेयर देवकुमार नेपालीले बताए। ढोरपाटन नगरपालिकामा हालसम्म कोरोना संक्रमितको संख्या २२ पुगेको छ। गण्डकी प्रदेश स्वास्थ्य विज्ञान प्रतिष्ठानमा पीसीआर परीक्षणमा ढिलाई हुँदा ठूलो संख्यामा अहिले पश्चिम क्षेत्रका ढोरपाटन सहित बडिगाड गाउँपालिका, निसीखोला गाउँपालिका र तमानखोला गाउँपालिका क्वारेन्टिनमा छन्। जिल्लामा बुधवार एकै दिन ११ जनाले कोरोना जितेर घर फर्केका छन्।"
तानसेनको पहिरोमा पुरिएका ३ जना मृतकको सनाखत,"तानसेन : पाल्पाको सदरमुकाम तानसेन नगरपालिका ११ सम्मोबारीमा पहिरोमा पुरिएर मृत्यु भएका ३ जनाको सनाखत भएको छ। मृत्यु हुनेमा पाल्पाका रिव्दीकोट गाउँपालिका २ देउरालीका ३२ वर्षीय भुवन खाम्चा, कार्भे पाचखाल नगरपालिका ८ हुम्के बजारका निवेश श्रेष्ठ र चितवन भरतपुर महानगरपालिका २९ बाङ्गेसालका २३ वर्षीय वीरबहादुर गुरुङ रहेका पाल्पा प्रहरीले पुष्टि गरेको छ। हिजो बेलुका ५ बजेको समयमा झरेको पहिरोमा परी घटनास्थमै २ जना, मिसन अस्पतालमा उपचारको क्रममा एकजनाको मृत्यु भएको थियो । पहिरोमा ४ वटा सवारी साधन पुरिएका अवस्थामा भेटिएका छन्। पुरिएका सवारी साधनमा लु १ क १९२८ टयाक्टर, लु २ ख १३७६ नम्बरको ट्रक, लु १ च ७०४३ नम्बरको बलेरो र लु १ च ७०११ नम्बरको कार रहेको जिल्ला प्रहरी कार्यालय पाल्पाका सूचना अधिकारी प्रहरी नायव उपरीक्षक मनोज गिरीले बताए। थप सवारी साधन र मानवीय क्षति भएको हुनसक्ने भन्दै अहिले बिहानैदेखि प्रहरी, शसस्त्र प्रहरी र नेपाली सेना पहिरोस्थमा परिचालन भएको कार्यालयका सूचना अधिकारी गिरीले बताए। सोमबार राती भइ पानी परेपछि खोजविन कार्य रोकिएको थियो।तानसेनबाट रिडि तम्घासतर्फ जाँदै गरेका सवारी साधन तानपा ११ सम्मोवारीमा झरेको पहिरोको कारण रोकिएको अवस्था पुन पहिरो झरी सवारी साधन बगाएको हो।"
दैलेखका कोरोना संक्रमितको उपचारका क्रममा मृत्यु,"दैलेख : कोरोना पोजिटिभ देखिएको दैलेखका एकजनाको मृत्यु भएको छ । दुल्लु नगरपालिकाका३ का ४५ वर्षीय पुरुष को कर्णाली प्रदेश अस्पताल सुर्खेतमा उपचारको क्रममा मृत्यु भएको हो । अस्पतालको सघन उपचार कक्ष (आइसीयू) मा उपचाररत उनको सोमबार राती साढे ९ बजे मृत्यु भएको अस्पतालका निर्देशक डा डम्बर खड्काले जानकारी दिए । निर्देशक डा खड्काका अनुसार उनी क्षयरोगबाट थलिएका थिए । अस्पतालमा भर्ना गरिसकेपछि स्वाब संकलन गरी पीसीआर परीक्षण गरिएको थियो । पीसीआर परीक्षणमा उनमा कोरोना संक्रमण देखिएको निर्देशक डा खड्काले जनाए । क्षयरोगका बिरामी समेत रहेका ती व्यक्तिलाई दैलेखको दुल्लुबाट जेठ २ गते कर्णाली प्रदेश अस्पताल सुर्खेतमा भर्ना गरिएको थियो । 'अस्पतालमा आउँदा नै ती व्यक्तिको अवस्था गम्भीर थियो, हामीले आइसीयूमा राखेर उपचार गरिरहेका थियौं, डाखड्काले भने, 'क्षयरोगी समेत भएकाले कोरोना संक्रमणले थप समस्या निम्त्यायो ।' योसँगै कर्णाली प्रदेशमा कोरोना संक्रमणबाट मृत्यु हुनेको संख्या पाँच पुगेको छ । कर्णाली प्रदेश सामाजिक विकास मन्त्रालय अन्तरगर्तको स्वास्थ्य सेवा महाशाखामा प्रमुख डा लक्ष्मिनारायण तिवारीका अनुसार कर्णाली प्रदेशमा कोरोनाका कारण मृत्यु हुनेको संख्या पाँच पुगेको छ । यसैबिच कर्णाली प्रदेशमा कोरोना संक्रमितको संख्या एक हजार तीन सय नाघेको छ । स्वास्थ्य सेवा महाशाखामा प्रमुख डा लक्ष्मिनारायण तिवारीका अनुसार कोरोना संक्रमितको संख्या एक हजार तीन सय सात पुगेको छ ।मंगलबार थप २५ जनामा कोरोना संक्रमण पुष्टि भएको छ। दैलेखका १९, सुर्खेतका ५ र कालिकोटका एकजनामा कोरोना पुष्टि भएको स्वास्थ्य सेवा महाशाखाले जनाएको छ ।"
आइसोलेसनका बिरामीलाई पीसीआर परीक्षण गराएर मात्र घर पठाउन सर्वोच्चको आदेश,"काठमाडौं : सर्वोच्च अदालतले आइसोलेसन रहेका बिरामीलाई पीसीआर परीक्षण गराएर मात्र घर पठाउन आदेश दिएको छ। स्वास्थ्य तथा जनसंख्या मन्त्रालयले कोरोना भाइरस (कोभिड१९) परीक्षणको विषयमा २०७७ जेठ २२ गतेको निर्णय अनुसार ल्याएको कोरोना परीक्षण सम्बन्धि निर्देशिका (नेशनल टेस्टिङ गाइडलाइन्स फर कोभिड१९) कार्यान्वयन नगर्नू भन्दै यस्तो आदेश दिएको हो। सर्वोच्चका न्यायधीश डा आन्दमोहन भट्टराई र टंक मोक्तानको संयुक्र इजलासले स्वास्थ्य मन्त्रालयको निर्देशिकामाथि रोक लगाउँदै यस्तो आदेश गरेको हो। बिरामीको संख्या तथा परीक्षण क्षमता हेर्दा पुनः परीक्षण गर्न नसकिने भन्ने देखिँदैन, आदेशमा भनिएको छ, आइसोलेसनमा रहेका बिरामीलाई निश्चित अवधिपछि बिना परीक्षण घर पठाउन सकिने भनी स्वास्थ्य तथा जनसंख्या मन्त्रालयले निर्माण गरेको निर्देशिकाको पक्षमा उभिनुपर्ने देखिएन। अधिवक्ता सन्तोष भण्डारीसमेतले दायर गरेको सार्वजनिक सरोकारको रिटमा सोमबार यस्तो आदेश भएको हो। उक्त आदेशको प्रति भने सार्वोच्चले मंगलबार मात्र सार्वजनिक गरेको छ। परीक्षण पश्चात कोरोना संक्रमण देखिइ आइसोलेसनमा राखिएका बिरामी बिना परीक्षण फर्काउने भन्ने कुरा संविधान सम्वत् नदेखिएकोसमेत सर्वोच्चले जनाएको छ। स्वास्थ्य मन्त्रालयले बनाएको निर्देशिकामा आइसोलेसनमा रहेका बिरामीलाई लक्षण नदेखिए १४ दिनमा घर पठाउने व्यवस्था गरिएको थियो। सर्वोच्चको यो आदेशसँगै अब सरकारले आइसोलेसनमा रहेका बिरामीलाई पीसीआर परीक्षण नगराई घर पठाउन पाउने छैन।"
राष्ट्रिय विद्युत प्रशारण लाइनले जोडिंदै उपल्लो मुस्ताङ,"जोमसोम : मुस्ताङको उत्तरी कोरलानाका तथा उपल्लो मुस्ताङका दुई स्थानीय तह राष्ट्रिय विद्युत प्रशारण लाइनले जोडिने भएको छ । गण्डकी प्रदेशको उज्यालो प्रदेश कार्यक्रम अन्तरगत उपल्लो मुस्ताङमा धमाधम विद्युत जडानको काम भइरहेको जनाइएको छ । गण्डकी प्रदेश सरकारले नेपाल सरकारसँगको सहकार्यमा राष्ट्रिय प्रशारण लाइन र विद्युत पहुँच पुग्न नसक्ने स्थानमा सौर्य उर्जा विस्तारको कार्यक्रम अघि बढाएको हो । उपल्लो मुस्ताङको लोमान्थाङ र लोघेकर दामोदरकुण्ड गाउँपालिकामा विद्युत विस्तार तथा सौर्य उर्जा विस्तारको योजना रहे पनि सौर्य उर्जा बिस्तार गर्ने कार्य स्थगित भएको छ । चालु आर्थिक वर्ष २०७६०७७ मा परेको आवश्यक बजेटबाट विद्युत बिस्तारको योजना अघि बढाइएको हो । त्यहाँ प्रदेश सरकारको निर्देशन बमोजिम विद्युत पोल ढुवानी गरी काम अघि बढेको छ । विश्व व्यापी माहामारीको रुपमा फैलिएको नोवल कोरोना भाइरस ( कोभिड१९) ले सृजना गरेको लकडाउनका कारण नविकरणीय सौर्य उर्जा बिस्तारको काम भने प्रभावित बनेको गण्डकी प्रदेशका सांसद ईन्द्रधारा बिष्टले जानकारी दिए । उनले कोरोना संक्रमण रोकिएलगत्तै सौर्यउर्जा बिस्तारलाई प्राथमिकता दिइने बताए । सांसद बिष्टका अनुसार उज्यालो प्रदेश कार्यक्रममा उपल्लो मुस्ताङको लोमान्थाङ गाउँपालिकालाई राष्ट्रिय विद्युत प्रशारण लाइनमा जोड्नका लागि नेपाल विद्युत प्राधिकरण र प्रदेश सरकारको संयुक्त पहलमा मुख्य प्रशारण लाइनलाई चाहिने आवश्यक पोल पुगिसकेको जानकारी दिए । प्रदेशले त्यहाँ लोमान्थाङमा ३ सय ८६ पोल र शाखामा १ सय ८० थान विद्युत पोल पुर्याएको छ भने लोघेकर दामोदरकुण्डमा मुख्य प्रशारण लाइनलाई १ सय ९६ थान र शाखाका लागि ७० थान विद्युत पोल लगायतका सामाग्री खरिद गरी म्याग्दीको तातोपानी विद्युत बितरण केन्द्रसम्म पुर्याएको थियो । त्यहाँबाट पोल ढुवानी खर्च स्थानीय तहले गर्ने गरी सम्बन्धित स्थानमा पुगेर काम अघि बढेको सांसद बिष्टले जानकारी दिए । उनले विद्युतको प्राविधिक जडान कार्य प्राधिकरणका कर्मचारी खटिएको बताए। उपल्लो मुस्ताङका २ पालिकामा विद्युत पहुच बिस्तार संम्भव नभएका स्थानमा नविकरणीय सौर्य उर्जा बिस्तारका लागि आवेदन खुल्ला गरिएको थियो । चालु वर्ष करिव ६ सय बढीले सौर्यउर्जाका लागि आवेदन दिएको जलउत्पन्न प्रकोप तथा सिचाई विकास डिभिजन कार्यालका प्रमुख झलकमोहन ओझाले जानकारी दिए । चालु वर्ष सौय उर्जाका लागि प्रदेश सरकारले १ करोड १६ लाख बिनियोजन गरेको थियो । सौर्य उर्जाको ठेक्का सम्झौता ७८ लाख ६१ ह्जारमा लिएको ओझाले बताए । स्थानीयको माग अनुसार प्रदेश सरकारले ७५ प्रतिशत अनुदानमा सोलार वितरण गर्न लागिएको थियो । हाल सबै प्रक्रिया कोरोना कहले रोकिएको ओझाको भनाई छ । उनका अनुसार लोमान्थाङको १,२,३ र ४ वडा ,लोघेकर दामोदरकुण्डको १,२ र ३ र वारागुङ मुक्तिक्षेत्रको ४ र ५ वडाका स्थानीयले सौर्य उर्जा माग गरेका हुन् । गण्डकी प्रदेशले आर्थिक वर्ष ०७७०७८ का लागि संघीय सरकारसंग समन्वय गरी तनहु ,गोरखा ,नवलपुर ,लमजुङ ,मनाङ ,बाग्लुङ ,म्याग्दी र मुस्ताङमा राष्ट्रिय विद्युत प्रशारण लाइन बिस्तार गर्न १८ करोड बजेट बिनियोजन गरेको हो । यस्तै ,राष्ट्रिय विद्युत प्रशारण लाइन पुग्न नसक्ने स्थानमा सौर्य उर्जा बिस्तार गर्नका लागि प्रदेशले मुस्ताङसहित मनाङ,म्याग्दी र गोरखाका लगायतका जिल्लामा १ हजार १ सय ६० घरधुरीलाई सौर्य उर्जामा अनुदान उपलब्ध गराउन २ करोड ३० लाख बजेट बिनियोजन गरेको छ ।"
नागरिकता विधेयकविरुद्ध कपिलवस्तुमा प्रदर्शन,"कपिलवस्तु : सरकारले अघि सारेको नागरिकता विधेयकको विरोधमा जनता समाजवादी पार्टीका नेता कार्यकर्ताले कपिलवस्तुमा विरोध प्रदर्शन गरेका छन् । जिल्ला सदरमुकाम तौलिहवा प्रदर्शन गर्दै जनता समाजवादी पार्टीका नेता कार्यकर्ताले नागरिकता सम्बन्धी ऐन २०६३ लाई नै कायम गर्नुपर्ने उनीहरुले माग गरेका छन् । जनता समाजवादी पार्टीको तौलिहवास्थित कार्यालयबाट निस्केका जनता समाजवादी पार्टीका नेता कार्यकर्ताले सरकारले ल्याउन लागेको नागरिकता विधेयकविरुद्धमा नाराबाजी गर्दै मंगलबार तौलिहवा बजार परिक्रमा गरेका थिए । विरोध प्रदर्शनमा उत्रिएका सजपा नेता कार्यकर्ताले जिल्ला प्रशासन कार्यालय अगाडीको कोण सभा सम्पन्न गरेका छन् । सरकाले ल्याउन लागेको नागरिकता विधेयकमा रहेका प्रावधान आफूहरुलाई कुनै हालतमा पनि मान्य नहुने भन्दै त्यसविरुद्धमा जनता समाजवादी पार्टी बाध्य भई आन्दोलित हुने नेताहरुले बताएका छन् । नेपाल भारतबीच सदियौंदेखि आपसी पारस्परिक भाइचाराको सम्बन्धलाई आउँदै गरेको नागरिकता विधेयकले खलल पार्ने नेताहरुले बताएका छन् । तराई मधेशका नेपाली जनता र भारतीय जनताबीचको सम्बन्ध कुनै पनि राजनैतिक दलले निर्माण गरेको नभइ यो जनस्तरको सम्बन्ध भएका कारण यसको विरुद्धमा नागरिकता विधेयक रहेको आन्दोलनरत नेताहरुले बताएका छन् । विरोध प्रर्दशनमा जसपाका नेताहरु रविदत्त मिश्रा, नारायण खनाल, कैलाश अग्रहरी, शैलेन्द्र यादव, अब्दुल रसिद खां, सन्दिप पाण्डेयलगायतको उपस्थिति रहेको थियो।"
सडक मर्मतमा ध्यान नदिएको भन्दै सडकमै धान रोपेर विरोध,"राजविराज : डेढ वर्षदेखि जीर्ण रहेको सडक मर्मतमा ध्यान नदिएको भन्दै सप्तरीको तिलाठी कोइलाडी गाउँपालिका वडा नम्बर ८ का युवाले उक्त सडकमै धान रोपेर विरोध जनाएका छन् । तोपा गाउँस्थित राजविराज हनुमाननगर सडक खण्डमा मंगलबार उनीहरुले रोपाइँ गरेका हुन् । जीर्ण सडकका कारण वर्षामा हिलो र सुक्खा याममा धूलोले सास्ती दिने गरेको भए पनि मर्मत सम्भारमा कुनै चासो नदिएपछि बाध्य भएर रोपाइँ गर्नु परेको स्थानीय युवाको भनाइ छ । सोही वडा निवासी युवा कौशल यादवले भने, 'सडक भएर पनि कामलायक छैन जनताले सास्ती खेप्नु परिरहेको छ । यस्तोमा धान नरोपेर के गर्नू ?' यसै गरी अर्का युवक करण यादवले डेढ वर्षदेखि लथालिंग सडकको अवस्थाप्रति सरकारको ध्यान नपुग्दा कैयौं पटक दुर्घटनासमेत भइसकेको बताए । उनले आफूहरुले रोपाइँ गर्नु रहर नभइ बाध्यता नै बनेको भन्दै आक्रोश व्यक्त गरे । सडकमा रोपाइँ गरेपछि सप्तरीको सदरमुकाम राजविराजदेखि पूर्वतर्फको आवागमनसमेत प्रभावित बनेको छ ।"
आमाको जन्मदिनमा विपन्नलाई राहत,"ओखलढुंगा : सिद्धिचरण नगरपालिका ११ रामबजारका एक परिवारले आफ्नी आमाको जन्मदिनमा विपन्नलाई राहत वितरण गरेको छ । बुवा र आमाको नाममा छोराहरु समाजसेवी शिवजी श्रेष्ठ, केन्द्र श्रेष्ठले 'होमबहादुर प्रेमकुमारी ट्रष्ट' स्थापना गरेका थिए । उनीहरुले आमा होमकुमारी श्रेष्ठको ८१ औं जन्मदिन पारेर असहाय, अशक्त र विपन्न समुदायका १६ परिवारलाई राहत वितरण गरेका हुन् । राहतमा प्रति परिवार ३० किलो चामल, एक किलोको दरले नुन, तेल र दाल उपलब्ध गराइएको छ । लकडाउनको कारण मारमा परेका परिवारलाई सहयोग स्वरुप आमाको जन्मदिनमा राहत वितरण गरेको ट्रष्टका संस्थापक केन्द्र श्रेष्ठले बताए । राहत वितरणमा सिद्धिचरण नगरपालिकाका मेयर लगायत जनप्रतिनिधिको उपस्थिति रहेको थियो । ट्रष्टको तर्फबाट आमाको जन्मदिनमा राहत वितरण गर्ने कामको मेयर मोहनकुमार श्रेष्ठले प्रशंसा गरे । राहत पाएका परिवारले खुशी व्यक्त गरेका छन् । ट्रष्टले यसअघि पनि विभिन्न किसिमका सहयोग, विद्यालयमा इपुस्तकालय स्थापनालगायतको काम गर्दै आएको छ ।"
गोरुसिंगेसन्धिखर्क सडक ५ दिनदेखि अवरुद्ध,"अर्घाखाँची : शुक्रबार राति नरपानीमा गएको पहिरो खस्ने क्रम नरोकिएपछि पाँच दिन देखि गोरुसिंगेसन्धिखर्क सडक अवरुद्ध बनेको छ । लगातारको अविरल वर्षाका कारण गोरुसिंगेसन्धिखर्क सडकको नरपानी र खाँचीखोलाको बीचमा पहिरो गएको हो । पहिरो गएकै दिनदेखि २ वटा डोजरले पन्छाउने काम भइरहे पनि पहिरो खस्ने क्रम नरोकिएकाले सडक खुलाउन नसकिएको प्रमुख जिल्ला अधिकारी विजयराज पौडेलले जानकारी दिए। सडक बन्द हुँदा बिरामी बोकेका एम्बुलेस, अन्य सवारीसाधन आवतजावत गर्न नपाएको जिल्लाप्रहरी कार्यलयका प्रहरनिायव उपरीक्षक माधव बुढाथोकीले बताउनु भयो । यस्तै शुत्रबार रातिदेखिको लगातार वर्षाका कारण अर्घाखाँचीका जिल्लामा अधिकांश ग्रामिण सडक पनि अवरुद्ध भएका छन् ।"
कोरोनासँग जुध्न स्वास्थ्य सामग्री सहयोग,"डोटी :कोरोना भाइरस (कोभिड१९) को महामारीले मुलुक अहिले आक्रान्त बनिरहेको छ । देशनै लकडाउनमा गुज्रिरहेको छ । यसैक्रममा डोटीमा जिल्ला बाहिरका संघसंस्थाले सहयोगी हात अघि बढाएका छन्। यसै क्रममा डोटीको शिखर नगरपालिका र केआईसिंह गाउँपालिकालाई पश्चिम महिला जागरण समूह काठमाडौंले लाखौं रुपैयाँ बराबरको विभिन्न स्वास्थ्य सामग्री सहयोग गरेको छ । आनी छोइङ्ग डोल्मा फाउण्डेसन काठमाडौं, प्रारम्भ सामाजिक संस्था ललितपुर, रैका टुर्स एण्ड ट्राभल्स काठमाडौं, सिंगापुर रेडक्रस सोसाइटीलगायतका संस्थाको सहयोगमा पश्चिम महिला जागरण समूहले स्वास्थ्य संस्था तथा क्वारेन्टाइनमा बसेका व्यक्तिका लागि उक्त सामग्री सहयोग गरेको समूहकी अध्यक्ष गोदावरी सिंह शाहीले बताइन् । स्वास्थ्य सामग्रीमा पीपीई सेट, गम बुट, फेस सिल्ड, सर्जिकल मास्क, के एन ९५ मास्क, सेनिटाइजर, हात धुने साबुन, फस्ट एड किडलगायतका सामग्री रहेको रैका टुर्सका प्रबन्ध निर्देशक अमरबहादुर शाहीले बताए । आवश्यक परे फेरी पनि सहयोग गर्न सकिने शाहीले जनाए । त्यसैगरी सुरक्षित मातृत्व सञ्जाल महासंघ नेपालमार्फत समेत स्वास्थ्य सामग्री सहयोग भएको छ । डा आरजु राणा देउवाको पहलमा सुरक्षित मातृत्व सञ्जाल महासंघ नेपालले शिखर नगरपालिका र केआईसिंह गाउँपालिकामा स्वास्थ्य सामग्री वितरण गरेको छ । स्वास्थ्य सामग्रीको अभाव भइरहेका बेला विभिन्न निकायबाट यसरी सहयोग पाउँदा खुसी लागेको शिखर नगरपालिका स्वास्थ्य शाखाका संयोजक हरिष शाहले बताए ।"
खोलाले बगाएर एकजना वेपत्ता,"ताप्लेजुङ : चीनसँगको सीमावर्ती गाउँ ओलाङचुङगोलास्थित सिजेमा खोलाले बगाउँदा एकजना वेपत्ता भएका छन् । वेपत्ता हुनेमा फक्ताङलुङ गाउँपालिका ६ साँघुका ५७ वर्षीय कालुमान लिम्बू छन् । लिम्बुसहित चारजना सोमबार दिउँसो ओलाङचुङगोलाबाट सिजेमा ताल घुम्न हिँडेका थिए । देउमाटार नजिकै फड्को मारेर खोला तर्ने क्रममा चिप्लिएर लिम्बू खोलामा खसेको ओलाङचुङगोलाका तेञ्जिङ वालुङले जानकारी दिए । वेपत्ता लिम्बूको खोजीमा ओलाङचुङगोला सीमा प्रहरी चौकीका प्रहरी, वडा सदस्य टासी शेर्पालगायतको टोली सोमबारैबाट खटिएको छ । तीन दिनदेखि निरन्तर पानी परिरहेको र खोलामा बाढी आएकाले खोज्न समस्या भइरहेको वालुङले बताए ।"
सरकारको संवेदनहीनता कहिलेसम्म ?,"काठमाडौं : प्रमुख प्रतिपक्षी दल नेपालीका कांग्रेस सांसद डा डिला संग्रौला पन्तले सरकार दिनप्रतिदिन असंवेदनशील, अकर्मणीय, अनुदार र विवादित बन्दै गएको आरोप लगाएकी छिन्।मंगलबारको प्रतिनिधिसभाको बैठकमा आफ्नो भनाइ राख्दै सांसद संग्रौलाले यस्तो बताएकी हुन्। उनले सरकारको नेतृत्व गर्ने प्रधानमन्त्री नै जिम्मेवार नभएको जिकिर गरिन्। 'मुलुक अहिले अत्यन्त कठिन, असहज र जटिल परिस्थितिबाट गुज्रिरहेको छ । जनता मुख्य तीनवटा कडा भाइरसबाट आक्रान्त छन्। कोरोना भाइरस, भ्रष्टाचार र बलात्कार । यस बाट मुक्ति दिनु राज्यको दायित्व हो । तर सरकार दिनप्रतिदिन असंवेदनशील, अकर्मणिय, अनुदार र विवादित बन्दै गइरहेको छ । सरकारको नेतृत्व गर्ने प्रधानमन्त्री नै जिम्मेवार बन्दैनन् भने अरु मन्त्रीको के कुरा गर्ने,'उनले भनिन्,' कोरोना नियन्त्रणमा सरकारको व्यवस्थापन पक्ष कमजोर र फितलो देखिन्छ।' उनले प्रधानमन्त्री नै कोरोना नियन्त्रणमा लाग्नुको सट्टा डाक्टर, वैद्य, न्यायाधिश र प्रहरीजस्तो बनेको भन्दै आपत्ती जनाइन्। ' मुलुकको प्रधानमन्त्रीले कोरोना बेसार, अदुवा र हाँछ्यू गर्दा निको हुन्छ भन्ने बालहठ प्रदर्शन गर्दै गर्दा उहाँ आफै डाक्टर, वैद्य, न्यायाधिश र प्रहरी बनेको भान हुन्छ । यो विषय आज मजाक बन्न पुगेको छ । कोरोना नियन्त्रणको लागि जनताले सरकारबाट स्पष्ट मार्गचित्र र पहलकदमी खोजेका हुन्,उनले भनिन्, 'तर आफ्नो कमजोरी छोप्न कठित वेसारे आइडोलोजीको ज्ञान जनतालाई मन परेको छैन।' उनले कोरोनाजस्तै अर्को खतरनाक भाइरस भ्रष्टाचार भएको बताइन्। उनले भ्रष्टाचार नियन्त्रणमा सरकारको अकर्मण्यता र असक्षमता प्रदर्शन भइरहेको बताइन्। 'यो खतरनाक भाइरसले नेपालीलाई पीडा बोध गराएको छ । राष्ट्रत विपदमा परेको बेलामा पनि स्वास्थ्य सामग्री खरिद जस्तो विषयमा सरकार निरन्तर भ्रष्टाचारमा जोडिनु निर्लज्जताको पराकाष्ट हो,उनले भनिन्,' चाहे ओम्नी समूहसँग स्वास्थ्य सामाग्री खरिदको भ्रष्टाचार होस् या सेनासँग जीटुजी सम्झौता गरी खरिद गरिएको सामग्रीमा भ्रष्टाचार, खरिपाटी क्वारेन्टिनमा औषधि नै नखाइ चौहत्तर लाखको विल पेश गर्ने भ्रष्टाचार नेपाली समाजका कलंक हुन्।' 'दश अरबको अस्पष्ट, अपुरो र अधुरो हिसाब पेश गरेर जनता मान्ने बाला छैनन् । प्रधानमन्त्री ज्यू, भ्रष्टाचार गर्दिन भन्नुहुन्न भने भ्रष्टाचारीलाई ढाकछोप नगर्नुहोस् । अख्तियार दुरुपयोग अनुसन्धान आयोगलाई सरकारको लाचार छाँया नबनाउनुहोस् । जनताले तपाइँलाई छोड्ने वाला छैनन्,उनले भनिन्। नेपाली समाजको अर्को खतरनाक भाइरस महिलामाथिको हिंसा र बलात्कार भएको भन्दै सांसद संग्रालाले लकडाउनमा हरेक दिन पाँच महिलामाथि बलात्कार भइरहेको बताइन्। विश्वल स्वास्थ्य संगठनले पनि विश्वसभरि नै २० प्रतिशत घरेलु हिंसाबाट महिला शिकार भएको, बलत्कार र हिंसाको घटना घटिरहेको प्रतिवेदन सार्वजनिक गरिसकेको छ । नेपालको संविधानले महिला तथा बालबालिकामाथि कुनै पनि हिंसाजन्य कार्य गर्न नहुने, सुरक्षित र सम्मानजनक जीवन बाँच्न पाउने अधिकारलाई मौलिक हकको विषयमा राखेको छ । 'कैलालीको लम्किचुवा नगरपालिकाको क्वारेन्टिनमा सरकारले खटाएका स्वयम् सेवकबाट नै महिलामाथि सामूहिक बलात्कार हुन्छ भने महिलाको सुरक्षा कहाँ हुन्छ,' उनले भनिन्,' सरकारको मौनताको कारण अपराधि खुलेआम शीर ठाडो पारी हिँडिरहेका छन्, अपराधिलाई कानुनको कठघरमा ल्याई सजाय दिन सरकार चुकिसकेको छ।'"
खोलाले बगाएका बालककोे शव भेटियो,अर्घाखाँची : अर्घाखाँचीको पाणिनी गाउँपालिकामा तीन दिनदेखि खोलाले बगाएर बेपत्ता भएका बालकको शव भेटिएको छ । तीन देखि बेपत्ता भएका पाणिनी गाउँपालिका४ पटौटीका सन्तबहादुर नेपालीका १३ वर्षीय छोरा पुजन नेपालीको शव स्थानीय दुर्गाखोलामा भेटिएको जिल्ला प्रहरी कार्यलय अर्घाखाँचीले बताएको छ । बालककी सुस्त मनस्थिती माइली आमासँग घर नजिकैको बारीमा जाँदै गर्दा खहरे जुकेखोला तर्न नसक्दा उनलाई खोलाले बगाएको थियो । सडेको अवस्थामा भेटिएको बालकको शवलाई पहिरोले बाटो अवरुद्ध हुँदा पोस्टमार्टमका लागि अर्घाखाँची अस्पताल ल्याउन सम्भव नभएपछि परिवारले त्रिवेणीमा दाहासंस्कार गरेका छन् ।
जिनएयरले ३० जुनमा पहिलोपटक काठमाडौंमा उडान गर्ने तयारी,सउल : दक्षिण कोरियामा सञ्चालित जिनएयरले पहिलोपटक काठमाडौँमा उडान भर्ने भएको छ। इन्छनकाठमाडौँइन्छन दुइतर्फी चार्टर्ड उडान गर्ने भनिएको जिनएयरले ३० जुनमा पहिलो उडान गर्ने गरी तयारी गरेको छ। जिनएयरको चार्टर्ड उडानका लागि सउलस्थित नेपाली राजदूतावासमार्फत उडान स्वीकृति प्रक्रिया नेपालको परराष्ट्र मन्त्रालयमा पुगिसकेको बताइएको छ। उडानको व्यवस्थापन एनआरएनए कोरिया र नेपाली राजदूतावासको समन्वयमा कोरियामा रहेका दुई ट्राभल एजेन्सी नेपाल टूर कम्पनी र लिङ्क एशिया टुर्सले गर्ने भएका छन्। जिनएयरको यो चार्टर्ड उडान यात्रुका लागि सहुलियतपूर्ण हुने देखिएको छ। यसअघि दुईपटक चार्टर्ड उडानमार्फत कोरियाकाठमाडौँकोरिया गरेको कोरियन एयरमा एकतर्फी भाडावापत नेपालबाट कोरिया जाने यात्रुले एक हजार २५० अमेरिकी डलर तिरेका थिए तर जिनएयरमा ७५० अमेरिकी डलर मात्र लाग्ने बताइएको छ भने कोरियाबाट नेपाल फर्किने यात्रुले ७०० अमेरिकी डलर मात्र तिरे पुग्नेछ। जिनएयरको पहिलो उडान ३० जुनमा कोरियाली समयानुसार दिउँसोको १३० बजे इन्छनबाट हुनेछ र नेपाली समयानुसार ४ः५५ मा काठमाडौँ अवतरण गर्नेछ। साथै नेपालबाट यात्रु बोकेर सोही दिन साँझ ६ः५५ मा उक्त जहाज कोरिया उड्नेछ। जिनएयरको दोस्रो उडान ५ जुलाइमा हुने गरी तयारी गरिएको समेत बताइएको छ। कोरोना महामारीका कारण हवाई उडान बन्द हुँदा गत तीन महिनामा प्रवेशाज्ञा अवधि सकिएका चार हजार ५०० युवा दक्षिण कोरियामा रोकिएका छन् भने लकडाउनअघि कोरियाबाट छुट्टी लिएर नेपाल गएका एक हजार ५०० बढी यात्रु पनि नेपालमै अड्किएका छन्।
"रिपोर्टमा पोजिटिभ, बिरामीमा छैन कोरोना लक्षण","धरान : विश्वव्यापीरुपमा फैलिरहेको कोरोना भाइरसको संक्रमण जितेर दश दिनमै निको भएर बिरामी घर फर्कन थालेका छन् । वीपी काइराला स्वास्थय विज्ञान प्रतिष्ठान धरानमा भर्ना भएका कोरोना संक्रमित बिरामीको रिपोर्ट दश दिनमा नेगेटिभ आउन थालेको छ । कोराना संक्रमितको स्वाब परीक्षणको रिपोर्ट पोजिटिभ आएपछि उनीहरु प्रतिष्ठानको कोभिड अस्पतालमा भर्ना हुने गरेका छन् । अस्पताल भर्ना भएर हप्तादिनसम्म चिकित्सकको प्रत्यक्ष निगरानीमा उपचार गराएका उनीहरुको रिपोर्ट दश दिनमा नेगेटिभ आएपछि प्रतिष्ठानले डिस्चार्ज गरेको वीपी प्रतिष्ठानका प्रबक्ता डा निदेश सापकोटाले बताए । उनले प्रतिष्ठानमा हालसम्म एक सय २८ कोरोना संक्रमित निको भएर घर फर्किको बताए । उनका अनुसार प्रतिष्ठानमा हाल ७१ जना कोरोना संक्रमित उपचारत छन् । प्रतिष्ठानमा हालसम्म ८ हजार एक सय ४७ जनाको पीसीआर परीक्षण भएको छ । परीक्षण गरिएका व्यक्ति प्रदेश १ का विभिन्न जिल्लाका रहेका छन् । कोरोना संक्रमण पोजिटिभ देखिएका बिरामीमा भने रोगको कुनै पनि लक्षण नदेखिने गरेको पाइएको छ । प्रतिष्ठानमा भर्ना भएका संक्रमितमा स्वाबको रिपोर्ट पोजिटिभ आएपनि एक दुईबाहेक धेरैजसो बिरामीमा कोरोना रोगका कुनै पनि लक्षण देखा नपरेको प्रतिष्ठानको मेडिसन विभाग प्रमुख प्राडा संजिवकुमार शर्माले बताए। उनले प्रतिष्ठानमा भर्ना भएका बिरामीलाई अक्जिसन दिने, ज्वरो कम गर्ने औषधि सेवन गराउने, स्लाइन पानी चढाउने र दैनिक सरसफाइ गर्न लगाउनेलगायतका उपचारका विधि प्रयोग गरिएको बताए । कुवेतबाट आएका दुई महिलामा कोरोना कुवेतबाट धरान आएका दुई महिलामा कोरोना भाइरसको संक्रमण देखा परेको छ । जेठ २९ गते कुवेतबाट त्रिभुवन अन्र्तराष्ट्रिय विमानस्थल हुँदै धरान आएका उनीहरु धरानको एन्फा एकेडेमीको क्वारेन्टाइनमा बस्दै आएका थिए । बीपी कोइराला स्वास्थय विज्ञान प्रतिष्ठान धरानमा गरिएको स्वाबको रिपोर्ट पोजिटिभ आएको छ । कोरोना पोजिटिभ देखिएपछि उनीहरुलाई थप उपचारका लागि प्रतिष्ठान भर्ना गरिएको धरान १७ का वडाअध्यक्ष सुर्य भट्टराईले बताए । कोरोना पोजिटिभ देखिनेमा धरान १७ की ३७ वर्षीया र धरान ७ की ४३ वर्षीया महिला हुन्।"
उपमहानगरको बैठकमा कुटाकुट (भिडियाे),"जनकपुरधाम : जनकपुरधाम उपमहानगरपालिकाको बोर्ड बैठकमा मेयर लालकिशोर साह र उपमेयर रिता झा मिश्रको एकल प्रणालीलाई विरोध गर्दा कुटाकुटदेखि म्याइन्युट च्याताच्यातसम्म भएको छ। जनकपुरधाम उपमहानगरको सोमबार बसेको बोर्ड बैठकमा नगरप्रमुख लालकिशोर साहले एकलौटी निर्णय लाद्न खोजेपछि घम्साघम्सीको क्रममा म्याइन्युट च्यात्नेदेखि हातपात हुँदै कुर्सी तोडफोडसम्म भएको हो। असार ९ ल्याउन लागेको नगराको नीति तथा कार्यक्रमा लागि बोलाइएको बोर्ड बैठकमा अधिकांश वडाध्यक्षहरुले नगरप्रमुखको एकल शासनप्रति विरोध जनाएपछि घम्साघम्सी भएको थियो। वडाध्यक्षहरुले प्रमुख साहले छलफल नै नगरी तयार पारेको हरहिसाबको विवरण र नीति तथा कार्यक्रममाथि जबरजस्ती हस्ताक्षर गराउन खोजेपछि वडाध्यक्षहरु आक्रोशित भई दोहोरो बादविवाद भएको थियो। बैठकमा उपस्थित जनकपुर ७ का वडाध्यक्ष जानकीराम साहले नगरप्रमुख लालकिशोर साह र उपप्रमुख रिता मिश्र मिलेर हैकमवादी शैलीमा बैठक सञ्चालन गर्न खोजेपछि माइन्युट च्यातेको स्वीकारे। उनले भने, बैठकमा नगर प्रमुख साहले जबर्जस्ती माइन्युटमा हस्ताक्षर गराउन खोजेपछि नमान्दा आफूबाट माइन्युट च्यातिन गएको हो। पालिकाको सभा सञ्चालन अघि नीति तथा कार्यक्रम बोर्ड बैठकबाट पारित गराउनुपर्ने प्रावधान अनुरुप कम्तीमा २४ घण्टा पहिले सूचना उपलब्ध गराउनुपर्ने भएपनि एकाएक बैठक बोलाएर मेयरको कालो कर्तुतमा आफुहरुलाई जोड्न खोजेपछि विवाद बढेको वडाध्यक्ष दिपेन्द्र साहले बताए। उनले भने, उपमहानगरपालिकाको बैठक सञ्चालन सम्बन्धि कार्यविधिको छलफलको विषय सम्बन्धी १२ नम्बर बुँदाको १ नम्बरमै जनप्रतिनिधिलाई कम्तिमा २४ घण्टा पहिले सूचना उपलब्ध गराउनुपर्ने कुरा उल्लेख छ। तर हामीले नीति तथा कार्यक्रम हेर्नै नपाई सीधा बोर्ड बैठकमा उपलब्ध गराइएपछि आफुहरुले अस्विकार गरेको छु। जनकपुर ९ का वडाध्यक्ष परमेश्वर साहले नगरप्रमुख साह अलोकतान्त्रिक विधि अपनाएर अगाडी बढ्न खोजेको आरोप लगाउँदै भने विगत तीन वर्षदेखि उपमहानगरपालिकाको काम कारवाही पारदर्शी बनाउन भनिरहेका छौं। तर हामीलाई केही वास्ता नै गरिएको छैन्। मेयर साहले पारदर्शी विधि अपनाए भ्रष्टाचारको पोल खुल्ने डरले सबै योजना गुपचुप रुपमा गर्न थालेकोले हामीले बिरोध गरेको जनाए। यता जनकपुर ४ का वडाध्यक्ष सुदर्शन सिंहले उपमहानगरबाट २५ वटै वडाका लागि कुल १२ करोड ७५ लाख रुपैयाँ मात्रै जाने गरेको र अरु पैसा मेयर साह भ्रष्टाचार गर्नकै लागि नीजि श्रोतको रुपमा राखेको आरोप लगाए। उनले भने हामीले उठाउने गरेको राजश्वमा समेत भष्ट्राचार भइरहेको छ। मैले आफ्नो वडाबाट ९ लाख रुपैयाँ राजश्व उठाएर दिएको छु। जबकि ४ लाख रुपैयाँ मात्रै हिसाबमा उल्लेख छ। यसले नै स्पष्ट हुन्छ मेयर साह कति भ्रष्ट छ। यता उपमहानगरपालिकाकी उपप्रमुख रिता मिश्र झाले बैठक नै सुरु हुन नदिई वडाध्यक्ष जानकीराम साहले माइन्युट च्यात्नु गलत रहेको बताइन्। उनले भनिन, बैठकमा हरहिसाब वडाध्यक्षलगायत कार्यपालिका सदस्यहरुलाई उपलब्ध गराउने योजना रहेकै बेला होहल्ला गरेर बैठकको वातावरण बिगारेको हो। माइन्युट च्यात्ने वडाध्यक्ष साहविरुद्ध मुद्दा चलाउने तयारीसमेत भईरहेको श्रोतको दाबी छ। सोमबारको बैठकमा राति ११ बजे विवादको क्रममा कुर्सीसमेत तोडफोड भएको थियो। यता मंगलबार विहानैदेखि जनकपुर उपमहानगरको मुल गेटमा वडाअध्यक्षहरु धर्ना दिदै मेयर र उपमेयर मुर्दावाद, भ्रष्टाचार गर्न पाइँदैन जस्ता नारा लगाएर धर्ना दिइरहेका छन्।"
नागरिकता विधेयकविरुद्ध भैरहवामा प्रदर्शन,"भैरहवा : सरकारले अघि बढाएको नागरिकता विधेयकको विरुद्धमा भैरहवा प्रर्दशन भएको छ । जनता समाजवादी पार्टी रुपन्देहीले विधेयकप्रति असहमति जनाउँदै भैरहवामा विरोध प्रर्दशन गरेको हो । प्रदर्शनमा सहभागीले केपी ओली सरकार राजनीमा देऊ, ७ वर्षपछि दिइने अंगीकृत नागरिकता विधेयक खारेज गर लगायतका नारा लगाएका थिए । मिलनचोकमा आयोजित विरोध सभामा बोल्दै जसपाका नेताले नेकपा सरकारले प्रस्ताव गरेको नागरिकता संशोधन विधेयक जनतालाई दुःख दिने नियतले ल्याएको बताए । उनीहरुले विधेयकले विदेशी बुहारीका परिवारको नैसर्गिक अधिकारमाथि सरकारले दमन गर्न खोजेको आरोप लगाए । सभालाई सम्बोधन गर्दै पार्टीका केन्द्रीय सदस्य तथा पूर्र्ववनमन्त्री मोहम्मद वकिल मुसलमानले प्रधानमन्त्री केपी ओलीले सत्ता टिकाउन जनतालाई अल्झाउन खोजेको बताए । उनले नक्सामात्र नेपालको भुभाग समेटेर नहुने भएकोले भूमी फिर्ता तर्फ पहल गर्नुको सट्टा सरकारले नागरिक संशोधन विधेयक ल्याएर सरकारले सत्ता लम्ब्याउने खेलमा लागेको आरोप लगाए। प्रदेशसभा सांसद सन्तोष पाण्डेयले सरकारले नागरिकलाई नागरिकबाट वञ्चित गर्न खोजेको बताए । उनले सरकारले एकपछि अर्को गलत निर्णय गरेकोले त्यो निर्णयलाई सर्वाेच्च अदालतले उल्टाएको बताए । तत्कालीन समाजवादी पार्टीबाट प्रदेश ५ संसदीय दलका प्रमुख सचेतक समेत रहेका पाण्डेयले नेकपा सचिवालयको गरेको निर्णय जनताको सचिवालयले खारेज गर्ने चेतावनी समेत दिए । कार्यक्रममा जसपाका केन्द्रीय सदस्य देवेन्द्र पाण्डे (सागर), राजेन्द्र गुप्ता, पूर्वसांसद ओमप्रकाश यादव, पार्टीका सिद्धार्थनगर अध्यक्ष अर्जुनप्रसाद जयसवाल, युवा नेता उज्जवल पोखरेल, महिला नेतृ धनेश्वरी चौधरी, रुपा मल्ल, रीता यादव, निलम यादव, सिद्धार्थनगर नगरपालिका ४ का वडा अध्यक्ष मुक्तिनाथ यादव लगायतले बोल्दै सरकारले नागरिकता विधेयक ल्याएर नागरिकबीच लडाउन खोजेको आरोप लगाए ।"
जाजरकोटमा लोपोन्मुख राजगिद्ध,जाजरकोट : विश्वमै लोपोन्मुख राज गिद्ध जाजरकोटमा फेला परेको छ । संकटापन्न अवस्थामा रहेको राजगिद्ध जाजरकोटको बारेकोटमा फेला परेको हो । बारेकोट ८ को जंगलमा हिमाली गिद्धसँग राज गिद्ध फेला परेको पशु प्राविधिकसमेत रहेका पंक्षी संरक्षण संघका केन्द्रीय सदस्य गोविन्द सिंहले बताए । केही समयअघि बारेकोटकै वडा नम्बर १ रामीडाँडाको जंगलमा हिमाली गिद्धसँगै राजगिद्ध देखिएको सिंहले बताए । पंछी संरक्षण संघका अधिकृत कृष्णप्रसाद भुसालका अनुसार राज गिद्ध नेपालका लागि आगुन्तुक चरा हो । यसले उत्तरी धुव्रतिरका मंगोलिया र युरोपका केही देशमा गुड लगाउने गर्दछ । हिउँदमा आएर बर्षा शुरु हुनु अगाबै फर्किने गर्दछ । तर वर्षा सुरु भैसक्दा पनि जाजरकोटमा रहेको गिद्ध नफर्केको पाइएको छ । आहार पाएको र स्थानीय गिद्धसँग घुलमिल भएकोले यतै बस्नु सुखद खवर भएको भुषालको भनाइ छ । नेपालमा हरेक वर्ष २०२५ राजगिद्ध आउने गरेका छन् । नौ प्रजातिका गिद्धमा जाजरकोटमा पाँच प्रजातिका गिद्ध पाइन्छन् ।
फरार अभियुक्त ११ वर्षपछि पक्राउ,"नेपालगन्ज : जिल्ला प्रहरी कार्यालय बाँकेले हत्या, अपहरण, ज्यान मार्ने उद्योग, बम विष्फोटन तथा फिरौती माग गर्ने जस्ता अपराधिक गतिविधिका नौ मुद्दाका एकजना फरार अपराधी तथा अभियुक्तलाई ११ वर्षपछि पक्राउ गर्न सफल भएको छ । बाँकेका प्रहरी प्रमुख एसपी ओमबहादुर रानाले मंगलबार पत्रकार सम्मेलन गरेर बाँकेको डुडुवा गाउँपालिका ५ का धर्मा सिंह भन्ने राजेश यादवलाई बिहान ३ बजे उनकै घरबाट पक्राउ गरेको जानकारी दिए । प्रहरीले पक्राउ परेका यादवको विस्ताराको सिरानीबाट तरवार र एक थान चक्कु पनि बरामद गरेको थियो । लकडाउनको बेलामा भारतबाट आएर २३ दिनदेखि घरमा लुकेर बसेका थिए । विगतमा सशस्त्र भूमिगत समूह तराई जनतान्त्रिक मुक्ति मोर्चा (ज्वाला सिंह) मा आबद्ध रहेर हत्या, अपहरण, ज्यान मार्ने उद्योग, बम विष्फोट तथा फिरौती रकम माग गर्ने जस्ता अपराधमा संलग्न भएको एसपी रानाले बताए । १७ फागुन ०७१ मा बाँके जिल्ला अदालतले त्रिभुवनप्रसाद कुर्मीलाई फिरौती रकम नदिए अपहरण गरेको अभियोगमा ४ वर्ष कैद र ३० हजार जरिवाना गर्ने फैसला गरेको थियो । १८ माघ ०७२ मा जिल्ला अदालतले भूमिसुधार कार्यालय, मालपोत कार्यालय र गनापुरमा प्रकाश अधिकारीको उद्योगमा बम विष्फोट गराएको अभियोगमा हरेक मुद्दामा फरक फरक ६६ महिना कैद र ५५ हजार रुपैयाँ जरिवानाको फैसला गरेको थियो । ४ माघ २०६८ मा साबिक होलिया गाविस २ का बहादुर यादवको कर्तव्य ज्यान मुद्दा, २१ भदौ ०६६ मा छन्दविक्रम मल्ललाई अपहरण गरी हत्या गरेको, २६ जेठ ०६५ मा राजेश यादवको ज्यान मार्ने उद्योग मुद्दा, १७ पुस ०६६ मा हातहतियार खरखजना मुद्दा र १ पुस ०६६ मा राजेशकुमार लोनियालाई अपहरण गर्ने धम्की दिएको मुद्दाका पनि यादव फरार अभियुक्त हुन् । भारतमा लुगेर बस्दै गरेका यादवलाई घर आएको सूचनाका आधारमा पक्राउ गर्न सफल भएको थियो । उनलाई ज्यान सम्बन्धी कसुर, अपहरण, शरीर बन्धक, हातहतियार खरखजना, विष्फोटक पदार्थ ऐन अनुसार सजाय हुने जनाएको छ ।"
स्याङ्जामा थपिए ९ संक्रमित,"स्याङ्जा : स्याङ्जामा सोमबार साँझ ९ जना कोरोना संक्रमित थपिएका छन् । महिलासहित ८ पुरुष थपिएसँगै जिल्लामा संक्रमितको संख्या १०७ पुगेको छ। थपिनेमा अर्जुनचौपारी गाउँपालिकाका ६, कालीगण्डकी गाउँपालिकाका २ र वालिङ नगरपालिकाका एकजना छन्। अर्जुनचौपारीका २५ वर्षीया महिला तथा ३०, ३०, २०, २१ र ५५ वर्षीय पुरुष, वालिङका २२ वर्षीय पुरुष तथा कालीगण्डकीका २१ र २५ वर्षीया पुरुषमा कोरोना संक्रमण पुष्टि भएको गण्डकी प्रदेश स्वास्थ्य निर्देशक डाक्टर बिनोद बिन्दु शर्माले जानकारी दिए। स्याङ्जाका १०७ जना संक्रमितमध्ये २२ जना निको भएर घर फर्किएका छन् भने एकको निधन भएको छ।एकजनाको पोखराको आइसोलेसनमा छन् भने अन्यलाई कालिका र गल्याङका आइसोलेसनमा राखिएका छन्। यहाँका संक्रमितमध्ये गल्याङका २ जना, चापाकोटका १ जना र अर्जुनचौपारीका १ जना बाहेक सबै भारतबाट आएका हुन्।"
दाङमा थप १९ जनामा कोरोना संक्रमण देखियो,"दाङ : दाङका मंगलबार १९ जना कोरोना संक्रमित थपिएका छन्।योसहित दाङमा कोरोना संक्रमित हुनेको सख्या २९९ पुगेको छ । राप्ती स्वास्थय विज्ञान प्रतिष्ठानमा गरिएको पीसीआर परीक्षणमा बंगलाचुलीका १८ र लमहीका एकजनामा कोराना पुष्टि भएको हो । राप्ती स्वास्थ्य विज्ञान प्रतिष्ठान दाङमा गरिएको पीसीआर परीक्षणमा बंगलाचुली गाउँपालिका ३, ४, ५,८ नं वडाका १८ जनामा कोरोना पुष्टि भएको छ। संक्रमित ११ देखि ४३ वर्षसम्मका रहेका छन्। त्यसै गरेर लमही नगरपालिका ६ का एकजनामा कोरोना संक्रमण पुष्टि भएको छ। उनी १७ वर्षका रहेका छन्।यसअघि दाङमा २ जना वडा अध्यक्ष, १३ जना स्वास्थ्यकर्मी, एकजना नेपाली सेनालाई कोरोना संक्रमण भइसकेको छ भने अन्य भारतमा मजदुरी गर्न गएका रहेका छन्।"
कोरोनासँग लड्न हात धुने स्टेसन,"काभ्रे : कोरोना संक्रमणबाट जोगिन जिल्लाको रोशी गाउँपालिकाको केन्द्रमा हात धुने स्टेसन स्थापना गरिएको छ। हात धुने स्टेसन स्थापना गरेर शान्ति जनआदर्श सेवा केन्द्रका अध्यक्ष शंखबुद्ध लामाले सोमबार रोशी गाउँपालिकाका अध्यक्ष दलबहादुर लामालाई हस्तान्तरण गरेका हुन्। सीआरएस संस्थाको आर्थिक सहयोग र शान्ति जनआदर्श सेवा केन्द्रको समन्वयमा हात धुने धारा स्टेसन स्थापना गरिएको हो। हात धुने स्टेसन हस्तान्तरण सम्झौता पत्र लिँदै अध्यक्ष लामाले भाइरसको मारमा रहेको समयमा संभावित जोखिमबाट बच्न नियमित साबुनपानीले हात धुनु उत्तम उपाय भएको र गाउँपालिका परिसरमा स्थापना गरिएको स्टेसनबाट नागरिकले लाभ लिन सक्ने बताए। गाउँपालिकासम्म आएर शान्ति जनआदर्श सेवा केन्द्रले रोशीका नागरिक सुरक्षित बनाउन स्टेसन राखेर सबैको मन जित्ने काम गरिएको बताए। हात धुने स्टेसन स्थापना गर्न ३० हजार बराबरको रकम खर्च भएको उक्त रकमबाट पाँच सय लिटरको ड्रम, फलामको स्ट्यान्ड खरिद गरेको संस्थाले जनाएको छ। केन्द्रले पनौती नगरपालिकाको क्वारेन्टाइन, स्वास्थ्य संस्था र सबै वडामा गरी १८ वटा हात धुने स्टेसन राखेको छ। आइतबार तेमाल गाउँपालिकाको केन्द्रमा समेत हात धुने स्टेसन स्थापना गरिएको छ।"
रुई गाउँ जब पराईको भयो,"गोरखा : रुई गाउँ नेपालको थियो, खोइ कसरी हो चीनप्रशासित तिब्बतको अधीनमा पुग्यो। पराईको शासन खप्न नसक्ने स्थानीय त्यहाँबाट भागेर साम्दोमा आई बसे। उनीहरूले ६० वर्षसम्म आफ्नो थातथलो बिर्सिएका छैनन्। त्यसो त रुईवासी पनि समयसमयमा यता आउँछन्, साम्दोवासी पनि रुईतिर गइरहन्छन्। साम्दोका बासिन्दा रुईभन्दा दुई दिन टाढा पर्ने खाङ्सार बजारसम्म सामान किन्न पुग्छन्। त्यताका बासिन्दा पनि साम्दो, सामा गाउँ, ल्हो, प्रोक, बिहीसम्म सामान बेच्दै आइपुग्छन्। दुवै गाउँका बासिन्दासँग सीमा वारपार गर्ने पुर्जी हुने साम्दोका बेलबहादुर गुरुङ बताउँछन्। साम्दोका बासिन्दासँग उताको बोर्डर पास हुन्छ। रुईवासीजस्तै उताको अस्पतालमा उपचार गर्ने सहुलियत पनि हुन्छ, ३३ वर्षसम्म शिक्षण पेसा गरेर बसेका गुरुङ भन्छन्, उताका व्यापारी पनि घोडा, याक, चौरीमा सामान बोकाएर ल्हो, बिही, प्रोकसम्म व्यापार गर्न आइपुग्छन्। उनका अनुसार यी दुई गाउँका बासिन्दा लजुङ भञ्ज्याङको छोटो बाटो आउजाउ गर्छन्। एउटै गाउँ छुट्टिएर दुईवटा हुनुपर्दा साम्दोवासीको चित्त दुखाइ छ। आफ्नो पैतृक थलो तिब्बतको अधीनमा हुँदा कसैको पनि चित्त नबुझेको स्थानीय निमा दोर्जे लामा बताउँछन्। पहिले त हामी एउटै हो नि, चुमनुब्री गाउँपालिका१ का जनप्रतिनिधिसमेत रहेका लामा भन्छन्, तर, पछि चाइनाको भयो। नेपाल सरकारले आफ्नै गाउँ किन तिब्बतलाई दियो ? किन दाबी गरेन ? हामीले केही बुझ्न सकेनौं। ६० वर्षदेखि तिब्बततिर नेपाली गाउँ उनका अनुसार रुईको जमिन असाध्यै उर्वर छ। त्यसकारण पनि साम्दोवासीले रुई मन पराउँछन्। त्यहाँ सबैभन्दा ठूलो एउटा गुम्बा छ। फा तेगा गुम्बालाई बाउ गुम्बा भन्छन्। ल्होको बुनाक्छा गुम्बालाई छोरा गुम्बा भन्छन् र बिहीको मामानिखाङ गुम्बालाई आमा गुम्बा भन्छन्, उनी भन्छन्, डोल्पा, मुस्ताङ, मनाङदेखिका लामा गुरुहरू त्यहाँ अध्ययन गर्न आउँछन्। सबैभन्दा ठूलो अध्ययन केन्द्रजस्तै हो त्यो गुम्बा तर नेपालले गुमायो। रुई भोटभित्र चारवटा टोल छन्। सबैमा गरेर १ सय ७० घरधुरी रहेको उनी सुनाउँछन्। सरकारले वास्ता नगरेपछि चुपचाप सहनुपरेको स्थानीयको गुनासो छ। यति ठूलो गाउँ छ, यति ठूलो गुम्बा छ। यताभन्दा राम्रो खेती हुने जमिन छ तर सरकारले वास्तै गर्दैन। हामीले के गर्न सक्छौं र ? , उनी भन्छन्, पहिलेदेखि मुद्दा बनाइरहेको भए अहिले ब्युँताएर पाउन सकिन्थ्यो। अब ६० वर्षभन्दा बढी भइसक्यो। यति बेला मुद्दा उठाएर के गर्ने ? चाइना सरकारसँग दुस्मनी गर्नु मात्रै हुन्छ। नेपाल र तिब्बतको यसअघिको सिमाना सुक्चे खोला भएको ल्होका तत्कालीन उपप्रधानपञ्च तेञ्जिङ लामा बताउँछन्। पहिलेको सिमाना त सुक्चे खोला हो। सुक्चे खोला भनेको मनाङको सिमानाबाट घुमेर प्रोक, नाम्रुङको पारिबाट गण्डकीमा झरेको छ। त्यो खोलाको घेराभित्र सबै नेपाल हो, उनी भन्छन्, त्यति बेला किन डाँडामा पिलर गाड्न हुन्न भन्न नसकेको ? किन छोडेको हाम्रो सरकारले ? अब सरकारले दाबी गर्नुपर्छ। आफ्नो भूभाग लिनुपर्छ। नेपाल र तिब्बतको सीमामा पर्ने रुइला नाकास्थित सीमास्तम्भ । नेपालको रुई गाउँ एकाएक तिब्बतको भएपछि चिनियाँ सांस्कृतिक क्रान्तिको प्रभाव पर्न थाल्यो। त्यहाँका धार्मिक, सांस्कृतिक सम्पदा नष्ट पार्न थालियो। त्यसपछि भाग्न सक्नेजति गाउँले धार्मिक, सांस्कृतिक सम्पदा बोकेर साम्दोमा आई बसेका साबिक ल्हो गाविसका अध्यक्षसमेत रहेका उनी सुनाउँछन्। चिनियाँ शासन कडा थियो। खप्न सक्नेजति बसे। खप्न नसक्ने र भाग्न सक्नेजति भागेर साम्दोमा आएर बसे, उनी भन्छन्, पछि सन् १९८० तिर दिङ जियोपिङ राष्ट्रपति हुँदा शासन अलिक नरम भएको थियो। त्यति बेला साम्दोका बासिन्दा केही फर्केर रुई गएका थिए। त्यति बेलै नेपाल सरकारले छोड्न नहुने ठाउँ छोडेकामा उनी चिन्ता व्यक्त गर्छन्। नेपालचीन सीमा विभाजन हतारमा भएको इतिहासका जानकार नवराज अधिकारी बताउँछन्। रुईको मात्र होइन, नेपाल र चीनबीचको सीमा विभाजन सबै ठाउँमा हतारमा गरेको देखिन्छ, साम्दो पुगेर स्थलगत अध्ययन गरेका अधिकारी भन्छन्, संयुक्त सीमा दल सम्बन्धित ठाउँमा पुग्न अल्छी गरे कि के गरे ? त्यसैले यो अवस्था आयो। सीमा प्रशासन कार्यालय सिर्दिबासका २०४२ सालका प्रमुख काशीनाथ मरासिनी लेनदेनका आधारमा सीमा विभाजन गर्दा नेपालको गाउँ तिब्बततर्फ परेको हुन सक्ने आशंका गर्छन्। पूरै गहिराइमा गएर अध्ययन त गरेको छैन। तर, कतिपय ठाउँ तिब्बतको नेपालतिर, कतिपय ठाउँमा नेपालको तिब्बततिर पारेर सीमा विभाजन गर्दा यस्तो भएको हुन सक्छ, उनी भन्छन्, यो मेरो अनुमान मात्र हो तर विस्तृत जानकारी छैन।"
बागलुङमा एकै दिन ११ जनाले जिते कोरोना,"बागलुङ : जिल्लामा एकै दिन ११ जनाले कोरोना जितेर घर फर्केका छन्। कोरोना संक्रमितको उपचार धौलागिरी बुहुमखी क्याम्पसको आइसोलेसनमा रहेका बडिगाड गाउँपालिकाका ५ जना र बरेङ गाउँपालिकाका २ जना, धौलागिरी अञ्चल अस्पतालको आइसोलेसनमा रहेका ताराखोला गाउँपालिकाको १, गलकोट नगरपालिकाको १ र निसीखोला गाउँपालिकाको २ जनाले कोरोना जितेका हुन्। धौलागिरी क्याम्पसको प्रि आइसोलेसनमा रहेका ७ जना र धौलागिरी अञ्चल अस्पतालमा रहेको ४ जना गरी ११ जना संक्रमितको सोमबार प्राप्त दोस्रो रिपोर्ट नेगेटिभ आएका कारण मंगलबार सम्बन्धित पालिकाको समन्वयमा घर पठाइएको धौलागिरी अञ्चल अस्पताल बागलुङका सूचना अधिकारी तिर्थ गौतमले बताए। अस्पताल र आइसोलेसनबाट डिस्चार्ज गरी पठाइएका सबैलाई दुई हप्ता होम आइसोलेसनमा बस्न आग्रह गरिएको धौलागिरी अञ्चल अस्पताल बागलुङका निमित्त प्रमुख मेडिकल सुपरिटेण्डेन्ट डा शैलेन्द्र बि पोखरेलले जानकारी दिए। कोरोना जितेकाहरु मंगलबार विहान सम्बन्धित गाउँपालिकाको पहल र समन्वयमा एम्बुलेन्स मार्फत घर तर्फ लागेका छन्। योसँगै बागलुङमा कोरोना जितेर घर फर्कनेको संख्या २३ पुगेको छ। जिल्लामा संक्रमितको संख्या भने १ सय २५ पुगेको छ। संक्रमितको संख्या उल्लेख्य बढे पछि अब संक्रमितलाई कहाँ राख्ने भन्ने समस्या र अन्यौलता देखिएको छ। धौलागिरी अस्पताल र धौलागिरी क्याम्पसको प्रिआइसोलेसन तथा बुर्तिबाङ प्राथमिक स्वास्थ्य केन्द्रको आइसोलेसन भरिएका छन्। अब बैकल्पिक आइसोलेसन बारे छलफल भइरहेको जिल्ला कमाण्ड पोस्टका संयोजक प्रमुख जिल्ला अधिकारी गौलोचन शैजुले बताए।"
तातोपानीमा पहिरो खसेपछि मालवाहक सवारी साधन अलपत्र,"मेलम्ची : ढुङ्गासहितको पहिरोले बाटो अवरुद्ध पारिदिएपछि अहिले सिन्धुपाल्चोकको तातोपानी नाकामा सामान लिन चीन हिँडेका कन्टेनरहरु बाटोमै अलपत्र परेर थन्किएका छन्। ढुङ्गासहित पहिरो खसेपछि तातोपानी भएर भित्रिने मालवाहक सवारी साधन बीच बाटैमा अलपत्र परेका हुन्। तातोपानीको लिपी बजारदेखि २०० मिटर नजिकै भीरमा पहिरो गएपछि १४ कन्टेनर बाटोमै रोकिएका हुन्। लिपी भिरमा पहिरो गएपछि धेरै कन्टेनरहरु नाकामै रोकिएका छन्। चीनबाट फर्किएका कन्टेनरहरुमा कोरोनाबाट बच्ने स्वास्थ्य सामग्री भएको इलाका प्रहरी कार्यालय कोदारीले जनाएको छ। तातोपानी नाकामा करिब ५० ट्रक र कन्टेनर रोकिएका छन्। यसअघि पनि सोही ठाउँमा पहिरो खस्दा बाटो अवरुद्ध हुने गरेको थियो। बाटो खुलाउने प्रयास भइरहेको प्रहरीले जनाएको छ। भोटेकोशी आयोजना र मध्यभोटेकोशी आयोजनासँग समन्वय गरेर बाटो बनाउने काम भइरहेको भोटेकोशी गाउँपालिकाका प्रमुख प्रशासकीय अधिकृत मोहन निरौलाले बताए। कोरोना भाइरसको महामारीका कारण गत माघ १६ गतेबाट बन्द भएको तातोपानी नाका गत चैत २६ गते देखि पुन सञ्चालनमा आएको थियो। तत्कालीन अवस्थामा स्वास्थ्य सामग्री र कृषि क्षेत्रका सामानहरु मात्र आयात गर्नका लागि खोलिएको तातोपानी नाकाबाट अहिले सबै प्रकारका सामग्रीहरु आयात हुने गरेको तातोपानी भन्सार कार्यालयका प्रमुख लालबहादुर खत्रीले जानकारी दिए। यता कपडा, जुत्ता, चप्पल, खाद्यान्न, विद्युतीय उपकरणलगायतका सामग्री लिन चीनतर्फ जान लागेका करिब ५० भन्दा बढी कन्टेनर र ट्रकहरु पनि बाटोमै अलपत्र छन्। विपद्को जोखिममा तातोपानी क्षेत्र तातोपानी क्षेत्र विपद्को उच्च जोखिममा पर्दछ। चीनसँगको व्यापारिक नाका तातोपानीमा बाढी, पहिरो, सुक्खा पहिरो र ढुङ्गा खस्नेजस्ता समस्याका कारण स्थानीयवासीलाई त्रसित बनाउने गरेको छ। बाह्रबिसेको खोर्सानीबारीदेखि तातोपानीको लिपिङसम्मका बस्तीे दुई पहाडबीचबाट बग्ने भोटेकोशी नदीको किनारमा पर्दछ। भोटेकोशी र ठाडोखोलाको बाढी र पहिरोले कच्ची घरहरु पुरै भत्किएका छन्। बाढी, पहिरोको समस्या मात्रै होइन, भीरबाट खस्ने ठूलाठूला ढुङ्गाको जोखिम पनि उत्तिकै छ। यी सबै समस्याले गाती, झिर्पु, कोदारी र लिपिङ क्षेत्रमा कहिल्यै पनि त्रास नहटेको गाउँपालिकाका स्थानीय गणेश श्रेष्ठले बताए। वर्षातमा हुने पहिरोको जोखिम त छँदैछ, हिउँदमा पनि सुक्खा पहिरोले सताउने गरेको छ। पानी पर्नेबित्तिकै भोटेकोशी नदीमा आउने बाढीको डर एकतिर छ भने वर्षाकै कारण मुख्य सडक पनि भास्सिएका छन्। ठूला दुई पहाडबीच बग्ने नदी छेउको बसाइ त्रासपूर्ण भएको स्थानीय निङ्मा शेर्पा बताउँछन्। गाउँपालिकाको तातोपानी क्षेत्रका प्राय सबै बस्तीहरु खोला र पहिरोको उच्च जोखिममा छन्। अति जोखिममा रहेका बस्तीहरूलाई तारजाली तथा स्थानान्तरणको व्यवस्था गर्ने योजना बनाएको गाउँपालिकाका प्रमुख प्रशासकीय अधिकृत निरौलाले जानकारी दिए। विपद्को अवस्था हेरेर जिल्ला विपद् व्यवस्थापन समितिले पनि काम गरिरहेको छ। बाढी, पहिरो र पानीबाट पर्ने समस्याका साथै कोरोना भाइरसलाई समेत समेटेर समितिले पूर्व तयारीको काम गरेको प्रमुख जिल्ला अधिकारी उमेशकुमार ढकालले जानकारी दिए। उनले अति जोखिममा रहेका लार्चा खोला आसपासका बस्तीहरुमा विज्ञको टोलीले अध्ययन गरिरहेको र अध्ययनको निष्कर्ष अनुसार अगाडि बढ्ने बताए। विपद्का दृष्टिले उच्च जोखिमको सूचीमा रहेको भोटेकोशी क्षेत्रमा हुने समस्या सामाधान गरिनुपर्ने स्थानीयवासीको माग छ तर हालसम्म जोखिमपूर्ण बस्तीको व्यवस्थापन हुन सकेको छैन्।"
आइसोलेसनमा बस्नु पर्ने संक्रमित क्रिकेट प्रतियोगिताको मज्जा लिँदै,"(सम्सी) महोत्तरी : महोत्तरीको सम्सी गाउँपालिकामा २ सय ७३ कोरोना संक्रमित पुगिसकेका छन्। कोरोना संक्रमण नियन्त्रणका लागि सिल गरिएको त्यही सम्सी गाउँमा सोमबार पुग्दा अचम्मको दृश्य देखियो। बिहान ११ बजेको थियो। सम्सी गाउँपालिका ६ स्थित अजिजिया एकेडेमीमा बनाइएको क्वारेन्टाइन भद्रगोल देखिन्थ्यो। बाहिरको बरन्डादेखि भित्रको ठूलो कोठामा त्रिपाल ओछ्याइएको थियो। कोही सुतेका थिए। कोही बरन्डामा बसेर सडकतिर नजर डुलाउँदै थिए। क्वारेन्टाइनमा न स्वास्थ्यकर्मी थिए, न त प्रहरी नै। यहाँ कति जना बस्नुहुन्छ ? क्वारेन्टाइनमा बसेका एक जनालाई मैले सोधें। ४५ जना बस्छौं, उनले भने। तर, त्यहाँ ५ जना मात्रै थिए। अरू ४० जना खोइ त ? मैले जिज्ञासा राखें। कोठामा बस्दाबस्दा बोर भो। सबै जना क्रिकेट हेर्न गएका छन्, उनले भने। कोरोना संक्रमितहरु आइसोलेसनमा बस्नु पर्ने हो। क्रिकेट प्रतियोगिता हेर्न ! अचम्म लाग्यो। मन झस्कियो। तिनै व्यक्तिलाई मैले सोधें, क्रिकेट टुर्नामेन्ट कहाँ भइरहेको छ ? उनले मलाई क्वारेन्टाइनको गेटबाट बाहिर लगे। खेततिर देखाउँदै भने, ऊ पश्चिमतिर हेर्नुस्। धेरै भिड छ नि। हो त्यहीं छन् क्वारेन्टानमा बसेका हाम्रा साथीभाइहरु। क्रिकेट म्याच हेर्दैछन्। यस स्कुलको क्वारेन्टाइनमा बस्दैं आएका ४५ मध्ये २८ जना कोरोना संक्रमित छन्। तिनै संक्रमितहरूसमेत गाउँलेको भिडमा पसेर खेल हेरेर मज्जा लिइरहेका भेटिए। गाउँभरी कोरोनाको महामारी चलिरहँदा सम्सीका युवाहरु बल र ब्याटसंगै व्यस्त थिए। कोरोना संक्रमितहरु गाउँलेसंगै बसेर हुटिङ गरिरहेका थिए। क्वारेन्टाइनबाट करिब ५ सय मिटर पश्चिमको खेतमा क्रिकेट खेल जारी थियो। खेल मैदानसम्म पुग्न एक मात्र आलीको बाटो थियो। म त्यही आलीको बाटो अघि बढें। पछिपछि एक युवक मलाई बोलाउँदै आइरहेका थिए। पछि फर्किंदै म आलीमै रोकिएँ। भेस्टपाइन्ट र मुखमा माक्स लगाएका ती युवकले आफूलाई चिनाए, मेरो नाम जुनइब नदाफ हो। म क्वारेन्टाइनको गार्ड हुँ। सँगै उनले मलाई हिन्दीमा अर्को प्रश्न सोंधे, आप कोन हैं ? मैले भने, मै पत्रकार हुँ। म खेल मैदानतिर फटाफट अघि बढें। ती युवक पछ्याउन थाले। कोरोना संक्रमितसहित क्वारेन्टानमा बसेका ४० जना कसरी बाहिर निस्किएर भीडमा क्रिकेट खेल हेर्न पुग्ने भन्ने प्रश्न मेरो मनमा खेलिरहेको थियो। उत्तरको खोजीमा म खेल मैदानतिर लम्किँदै थिएँ। नजिक पुगेपछि ती युवकले ठूलो स्वरमा कराए, भागोभागो, पतरकार आयो। ठूलो साउन्डसहितको माइकको आवाजले गावैं खिचेको थियो। खेलमैदानबाट क्रिकेट कमेन्ट्री गर्दै गरेका युवक जोरजोरले माइकमा कराउँदै भन्दै थिए, अभिअभि एक सान्दार छक्के लगाए है बलेबाँज नै। ती युवकले जति जोडले कराए पनि भीडका कसैले सुनेनन्। सबै क्रिकेट र त्यसको माइकिङ प्रस्तुतिमा मग्न थिए। केही नलागेपछि गार्ड युवकले क्रिकेट कमेन्ट्री गर्ने व्यक्तिलाई फोन गरेर भने, अरे क्वारेन्टाइनमे रहने बालोको बोल दे, पतरकार आयाँ है। फोटो खिंच रहाँ है। जलसे जलस उनही सबको क्वारेन्टाइने बोलदे जानेके लिए। म आलीको बाटो छिटोछिटो क्यामराको लेन्स खेल मैदानतिर तेस्र्याउँदै अघि बढिरहें। मैदान नजिकै पुग्न लाग्दा क्रिकेटको कमेन्ट्री गरिरहेका युवाले भने, क्वारेन्टाइनमे रहने बालो सभि फिल्डसे चलिजाओ, पत्रकार यहिपर आचुका है। माइकबाट जब पत्रकार आएको कुरा क्वारेन्टाइनमा बस्नेहरुले सुने, संक्रमितसहित क्वारेन्टाइनमा बस्ने सबै अर्को आलीको बाटो फर्किन थाले। ठीक त्यही बेला ८१० जना नेपाली सैनिक नजिकै सडकमा गस्ती गर्दै आइपुगे। लठ्ठी बोकेका सैनिक खेतको आली हुदैं दगुर्दै खेल मैदानतर्फ लागे। महामारीको जोखिम अत्यधिक रहेको सम्सीको त्यो भिड हटाउन सेनाको टोली जोसियो। खेतैखेत खेल मैदानतर्फ दगुयो। महोत्तरीको सम्सी गाउँपालिका ६ स्थित अजिजिया एकेडेमीमा बनाइएको क्वारेन्टाइन बिजोगसाथ बसेका सर्वसाधारण । तस्बिर : राजकरण महतो सेनालाई देखेर खेलमैदानमा भएका खेलाडी, कोरोना संक्रमित सहितका दर्शकको भागाभाग मच्चियो। सेनाले लखेट्दैं गरेको अनि भिडबाट मान्छे भाग्दैं गरेको दृश्यले एक प्रकारको आन्दोलनकै झझल्को दिइरहेको थियो। त्यो कैद गर्न मलाई हतारो थियो। आली हुदैं कोही साइकल, कोही मोटरसाइकलमा चढेर, कोही पैदलै खेलमैदानबाट गाउँतिर दु्रतगतिमा भाग्दै थिए। सेनाले लठ्ठी लिएर गाउँले लखेट्दैं गरेको दृश्य मेरा लागि नौलो थियो। ११ वर्ष पत्रकारिता गर्दा थुप्रै आन्दोलनको रिपोर्टिङ नजिकबाट गरेको थिएँ। आन्दोलनमा नेपाल प्रहरी र सशस्त्र प्रहरीले आन्दोलनकारीलाई लखेटेको, झडप भएको मात्र देखेको थिएँ। तर, सोमबार सम्सीमा कोरोनाको महामारीबीच भइरहेको क्रिकेट खेल बन्द गराउन रणभीम गण प्रकौलीको सैनिक टोली खटिएको थियो। क्वारेन्टाइनमा खटिनुपर्ने प्रहरी भने कहाँ थियो, देखिएन। मलाई आनौठौ लागेको त्यो माहौलको फोटो के खिचेको थिएँ, संगै रहेका स्थानीय पत्रकार प्रेमबाबु यदुबन्सीलाई सेनाको टोलीले बोलाएर तँँतँ, मम गर्न थाल्यो। हाम्रो फोटो किन खिचेको तैंले ? एक सैनिकले उनलाई भने, फोटो डिलिट गर्। म पनि उनकै नजिक थिएँ। तँ यता आइज, ती सैनिकले मलाई पनि बोलाए। खेलमैदानबाट सबै भागिसेका थिए। गाउँले घर पसे। क्वारेन्टाइनमा बस्नेहरू स्कुल छिरे। खेतको आलीमा सेनाको टोली र हामी दुई पत्रकार मात्रै थियौं। डराउँदै म सेनाको नजिक पुगें। उनले चोर औंला देखाउँदैं मलाई थर्काए, तैंले हाम्रो किन फोटो खिचेको ? म पत्रकार हुँ। कोरोना संक्रिमतिहरु खेल हेर्न आएको रिपोर्टिङ गर्न आएको छु। मैले तपाईंहरुको फोटो खिचेको छैन, मैले भनें। ल, ल ठीकै छ। पत्रकार हुनुहुँदो रहेछ। माइन्ड नगर्नु होला। हामीले लखेटेकोे समाचार नलेखिदिनु होला, उनीहरूले हामीलाई छाडिदिए। हामी क्वारेन्टाइनतिर लाग्यौं। क्वारेन्टानमा बस्ने सबैको मन हतास थियो। हामीले तीनतीन वटा मास्क लगाएका थियौं। भित्र भने कोरोना संक्रिमति र क्वारेन्टाइनमा बस्ने (संक्रमण पुष्टि नभएका) हरू संगै बसेका थिए। त्यहाँ भेटिए २५ वर्षी नेमत शेख। उनले भने, क्वारेन्टानमा बसेर मेरो पेट त भरिइरहेको छ, बालबच्चाको पेट कसले भर्छ ? त्यही क्वारेन्टाइनमा रहेका अनुवारुल शेख भन्दै थिए, केही सुविधा छैन। त्रिपाल ओछ्याएर एउटै कोठामा लस्करै ४०४५ जना सुत्छौं। त्यहाँ बस्ने कोरोना संक्रमित र अन्यले प्रयोग गर्ने शौचालय एउटै। चपाकल एउटै। क्वारेन्टाइनको कम्पाउनडभित्र रहेको चपाकलमा गाउँलेहरु पनि पानी लिनखान आइपुग्छन्। स्थानीय राजेश यादवले भने, दिनभरी क्वारेन्टाइन बस्ने कतिपय राती सुत्न घर गइरहेका छन्। राम्रो व्यवस्थापन नहुँदा कोरोना सार्ने कारखाना बन्दैछ क्वारेन्टाइन। आइसोलेसन नहुँदा क्वारेन्टाइनमा कोरोना संक्रमित राख्नु परेको सम्सी गाउँपालिकाका स्वास्थ्य संयोजक सञ्जयकुमार यादवले बताए। उनका अनुसार सम्सीका कोरोना संक्रमित २ सय ७३ मध्ये ३५ जनालाई पिपरा, जलेश्वरको आइसोलेसनमा भर्ना गरिएको छ। २ सय ३८ जना क्वारेन्टाइनमै छन्। क्वारेन्टाइनमा रहेका संक्रमित र त्यहाँ बस्नेहरुलाई बाहिर ननिस्कन भन्छौं। तर, उनीहरुले हाम्रो कुरा सुन्दैनन्। जे मन लाग्छ, त्यही गर्छन्, स्वास्थ्य संयोजक यादवले भने, तर, संक्रमितको स्वास्थ्य अवस्था ठीकठाक छ। उनीहरुलाई व्यवस्थान गर्न सकिएन भने अरुलाई कोरोना सर्ने खतरा बढ्दैं गएको उनले बताए। सम्सीका स्थानीयहरुले कोरोना संक्रमितहरुसंग क्वारेन्टाइनमै गएर भेटघाट गर्छन्। संगै बसेर कुरा गर्ने गरेको पनि भेटिन्छ। क्वारेन्टाइदेखि गाउँलेसम्मले कोरोना संक्रमण केही होइन ठान्छन्। यसले केही हुँदैंन भन्ने सोच छ उनीहरूको, महोत्तरीका कोविड१९ फोकल पर्सन गिरेन्द्र झाले भने। उनलाई लाग्छ, संक्रमित र गाउँलेले कोरोनालाई ख्यालख्याल लिएका छन्। प्रदेश २ मै सबैभन्दा बढी कोरोना संक्रमण पुष्टि भएको गाउँ हो सम्सी। सम्सी ६ का वडाध्यक्ष शेक उमेदले श्रोतसाधन नहुँदा कोरोना संक्रमितलाई व्यवस्थान गर्न समस्या रहेको बताए। क्वारेन्टाइनमा बस्नेहरुसंगै कोरोना संक्रमित बसिरहेका छन्, उनले भने, सकेको गरेकै छु, नसक्ने कसरी गरुँ ? क्वारेन्टाइनमा सुरक्षाका लागि प्रहरी खटाइएको महोत्तरीका प्रमुख जिल्ला अधिकारी कृष्णबहादुर कटुवालले बताए। क्वारेन्टाइनमा बसेकाहरु त बारिह ननिस्किनु पर्ने हो, त्यहाँ त प्रहरी खटाएका छौं, उनले भने, कसरी निस्किए, यसबारे बुझ्नेछु। सम्सी गाउँपालिकामा संक्रमितको संख्या ह्वातै बढेसंगै सय बेडको आइसोलेसन बनाउन लागिएको छ। प्रदेश सरकारसंग आइसोलेसन बनाउन बेड माग गरेका छौं, उनले भने, आइसोलेसन बनाउने ठाउँको छनौट गरिसकेका छौं।"

शीर्षक,विवरण
न्यायिक नेतृत्वका चुनौती,"दुःखपूर्वक भन्नुपर्छ, समाजको एउटा ठूलो हिस्सा अझै पनि न्यायको पहुँचभन्दा टाढा छ। आफू अन्यायमा पर्दा पनि निरीह बनेर बस्नु उनीहरूको नियति बनेको छ। यसका विभिन्न कारण हुन सक्छन्। तर सभ्य समाजका लागि यो निराशाजनक पक्ष हो। यही नमिठो यथार्थलाई ध्यानमा राखी पाँच वर्षअघि न्यायमा पहुँच आयोग गठन भएको थियो। उपेक्षित तथा उत्पीडित वर्गलाई सहजरूपमा न्यायमा पहुँच बढाउने त्यसको लक्ष्य थियो। त्यही भएर त्यसको नेतृत्वमा स्वयं प्रधानन्यायाधीश राखिएका थिए। पाँच वर्ष बितिसक्दा पनि आयोगको कामले खासै गति लिन सकेको छैन। त्यसमाथि विश्वव्यापी रूपमा फैलिएको कोरोना भाइरस महामारीका कारण गरिएको लकडाउनको असर पनि आयोगका कामकारबाहीमा परेको छ। असार मसान्तसम्म सम्पन्न गरिसक्नुपर्ने गरी दर्जनौं योजना बनेका थिए। आयोगका गतिविधि रोकिँदा यसले सर्वसाधारणको न्यायमा पहुँच कसरी अभिवृद्धि गर्ने भन्ने चिन्ता थपेको छ। बालबालिका, महिला, आदिवासी, जनजाति, ज्येष्ठ नागरिक, अपांगता भएका व्यक्ति, असहाय, असक्षम तथा आर्थिक कारणबाट न्यायको खोजी गर्न नसकेका वर्गको न्यायमा पहुँच स्थापित गर्ने यसको उद्देश्यमा यो निष्कृयताले धक्का लगाएको छ। सँगसँगै चुनौती थपेको छ। यतिबेला आयोगको कार्ययोजनाअनुसार बनेका वैशाख र जेठमा प्रतिवेदन स्वीकृत गर्नुपर्ने काम थाती छन्। योजना सर्वोच्च अदालत एक्लैले कार्यान्वयन गर्न सम्भव छैन। मुलुक नै लकडाउनका कारण अप्ठ्यारो र जटिल परिस्थितिमा रहेको बेला सरकारका निकायको समन्वयबिना न्यायिक योजना सम्पन्न गर्न सकिने विषय होइन। योजनाले निर्धारण गरेका गतिविधि कार्यान्वयनमा आउन सकेमात्र लक्ष्य हासिल गर्न सकिन्छ। आयोगका योजनाको एकपछि अर्को शृंखला छ। एउटा मात्र काम रोकिँदा त्यसको प्रत्यक्ष असर अर्को काममा पर्नु स्वाभाविक हो। कुनै पनि योजना सम्पन्न गर्न सोच भएर मात्र पनि पुग्दैन। स्रोतसाधन, बजेट, अन्य निकायको निर्भरताले पनि प्रभाव पार्छ। आवश्यक बजेट एवं स्रोत साधनको अपर्याप्तताका कारण विगतमा पनि न्यायपालिकाको रणनीतिक योजनाले प्रक्षेपण गरेका गतिविधि पूरा गर्न नसकेको यथार्थ हामीमाझ छ। न्यायमा पहुँच आयोगले निर्धारित गरेका लक्ष्य प्राप्तिका लागि पनि बजेट र जनशक्तिले मात्र पुग्दैन। कतिपय प्रचलित कानुन र कार्यविधिमा सुधार गर्नुपर्ने अवस्था हुनसक्छ। तर यी कार्य न्यायपालिकाबाट मात्र पनि पूर्ण हुन सक्दैनन्। कार्यपालिका र व्यवस्थापिकाको पनि सहयोगी भूमिका आवश्यक पर्छ। राष्ट्रिय योजना आयोगले तर्जुमा गर्ने समग्र योजनामा अहिलेसम्म न्यायपालिकाले खासै स्थान पाउन सकेको छैन। यो विडम्बना पनि एकातिर छँदैछ। समयमै आवश्यक नियम, कानुन तर्जुमा हुन सकेन भने जतिसुकै राम्रो लक्ष लिए पनि त्यसले मूर्तरूप लिन सक्दैन। आर्थिक वर्ष २०६१६२ मा प्रथम पञ्चवर्षीय रणनीतिक योजना प्रारम्भ भएयता यतिबेला न्यायपालिका सबैभन्दा गम्भीर संक्रमणकालबाट गुज्रिएको स्थिति छ। यति हुँदाहुँदै पनि नीतिगत रूपमा गर्नुपर्ने न्यायिक काम कारबाहीमा न्यायिक नेतृत्वको सक्रिय भूमिका अपेक्षित हुन्छ। रणनीतिक योजना कार्यान्वयनको १६ वर्ष पुगिसक्दा सबैभन्दा महत्तवपूर्ण पाटोका रूपमा रहेको न्यायमा पहुँचको विषय अहिले समस्यामा परेको छ। कुशल नेतृत्वले संकटकै समयमा होे, नेतृत्व क्षमता र सुझबुझ देखाउने। सामाजिक एवं शारीरिक दूरी कायम गर्दै काम गर्नुपर्ने यस्तो जटिल अवस्थामा न्याय प्राप्तिको विषयलाई जगेर्ना गर्न वैकल्पिक माध्यम पनि अपनाउनुपर्ने हुनसक्छ। योजना स्वयंमा उपलब्धि हुन सक्दैन। क्रियाकलापबाटै कार्यान्वयन हुने विषय हो। कार्यक्रम सफल पार्न न्यायप्रति सरकारको प्रतिबद्धताले पनि अहं भूमिका खेल्छ। अतः सरकारका पदाधिकारी, नेपाल बार एशोसिएसन, सरोकारवाला सबैको सहकारिता यतिबेला झन् बलियो रूपमा आवश्यक छ। संकटको यो घडीमा न्यायप्रति जनआस्था मर्न नदिनु सबैको सामूहिक दायित्व हुन आउँछ। कसरी र के गर्दा न्यायमा पहुँचको अवस्थामा सुधार ल्याउन सकिन्छ भनेर गम्भीर रूपमा विचार पुर्याउनु आवश्यक छ। सभ्य समाजमा न्यायमा सहज पहुँच कसैका लागि पनि एकादेशको कथा बन्ने अवस्था सिर्जना हुनु हुँदैन। आशा गरौं, यसतर्फ सम्बद्ध निकायमको ध्यान जानेछ।"
जबजको सार बदलिँदैन,"मदन भण्डारीसँग मेरो भेट र सहकार्य ०३६सालमा हामीले रुपन्देहीमा पार्टीको बैठक गर्यौ। वामदेव गौतमलाई वैकल्पिक केन्द्रिय सदस्यमा ल्याइयो। मेरो र मदन भण्डारीबीच पार्टीमा सहकार्य भयो। पार्टीभित्र अनेक वैचारिक संघर्ष चल्न थाले। ०३७ सालमा सबैभन्दा ठूलो वैचारिक संघर्ष चल्यो। पार्टीको कार्यक्रम कस्तो हुन्छ भन्नेमा संघर्ष भयो। प्रधानमन्त्रीको विषयमा के हो भन्ने थियो ? रणनीतिक र कार्यनीतिक योजना के हुनुपर्छ भन्ने थियो। वैचारिक संघर्षमा पार्टीभित्र मदन भण्डारी र मेरो सामिप्यता बढदै गयो। ०३९ सालमा अर्को वैचारिक संघर्ष चल्यो। प्रधान अन्तर्विरोधमा मेरो र मदन भण्डारीको एउटै विचारधारा भयो। पार्टीमा सीपी मैनालीको अर्को विचारधारा भयो। हामी अल्पमतमा पर्यौँ। तर अर्को बैठकसम्म पुग्दा सीपी मैनालीहरू अल्पमतमा, हामी बहुमतमा पुग्यौँ।यसैकारण, पार्टीभित्र अन्तर्विरोध बढदै गयो। सीपी मैनालीमाथि राधाकृष्ण मैनाली, केपी ओलीहरूले जेलभित्रबाट प्रहार गर्न थाल्नुभयो। सीपी मैनालीले मलाई गुटवाज भनियो, जबसम्म आरोप फिर्ता हुँदैन, तबसम्म म पार्टीको महासचिवमा बस्दिन भन्नुभयो। सीपीले मलाई महासचिव बस्न प्रस्ताव गर्नुभयो। किनकी मदन भण्डारीपछिको नेतृत्वमा म नै थिँए। स्थापना गर्नेमा पनि म दोस्रो व्यक्ति हुँ। तर मैले म हुन चाहन्न भने। त्यसपछि मैले जीवराज आश्रितलाई प्रस्ताव राखे, उहाँ पनि तयार हुनुभएन। राजविराजमा भएको पूर्वाञ्चल ब्युरोको बैठकमा मदन भण्डारीलाई महासचिवको प्रस्ताव मैले राखें। किनकी पूर्वाञ्चल ब्युरोको प्रमुख म थिँए। सदस्यमा मदन भण्डारी र ईश्वर पोखरेल हुनुहुन्थ्यो।मैले महासचिवको प्रस्ताव राखें, मदनले मान्नु भएनसीपीले पार्टी चलाउन सक्नुहुन्न, अब तपाई महासचिव हुनुहोस् भनेर मैले प्रस्ताव गरेँ, मदन भण्डारीलाई। तर उहाँ मान्नुभएन । मदन भण्डारीले नमानेपछि मैले झलनाथ खनाललाई प्रस्ताव गरें र उहाँ महासचिव हुनुभयो ०३९ सालमा। त्यसबेला पनि पार्टीभित्र कार्यक्रमको सवालमा वैचारिक संघर्ष भयो । एउटा कित्तामा झलनाथ खनाल, अर्कोमा मदन भण्डारी उभिनुभयो। झलनाथ खनाल, जीवराज आश्रित र वामदेव गौतम एक ठाउँमा उभिनुभएको थियो। मदन भण्डारी र म अर्कोतर्फ उभिएका थियौ। तर पछि, हाम्रो विचार नै सही सावित भयो। मदन भण्डारी र मेरोबीच सहकार्य हुँदै जाने सिलसिलामा विश्वमा धेरै ठूल्ठुला संकट देखा परे। समाजवादी मुलुकभित्र पनि संकट उत्पन्न भएका थिए। सोभियत संघलाई हामीले सामाजिक साम्राज्यवादी भनिरहेका थियौ। हामीले माओत्सेतुङविचारधारा मानिरहेका थियौँ। तर अब यो विचाराधारा पनि मानिरहनु पर्दैन भन्यौँ। त्यो भन्दा पहिले हामीले चाउएनलाई मान्ने गरेका थियौ, त्यो हामीले छोडिसकेका थियौँ , ०३५ सालमा नै। शसस्त्र संघर्षको बाटोबाट मुलतः शान्तिपूर्ण संघर्षको बाटोमा जाने भनेर ०३७ सालमा निर्णय गरेका थियौँ। यस क्रममा पनि मदन भण्डारी र म एउटै कित्तामा उभियौ। विश्व र नेपालको कम्युनिस्ट आन्दोलन ठूलो संकटमा छ, कांग्रेसीहरूले नेपालमा कम्युनिस्टहरूको पतन हुने भयो भन्दैछन, कम्युनिस्टहरू भनेका अधिनायकवादका हिमायती हुन भन्ने प्रचार भइरहेको छ। त्यो सामना गर्ने कसरी ? हामीले अव जाने कसरी ? शान्तिपूर्ण बाटो त भन्यौ। यी विषयमा निकै ठूलो वैचारिक वादविवाद चल्न थाले। यी सबैमा वैचारिक पुनर्गठन प्रक्रिया शुरु भयो। चीनतर्फको धारणामा पनि परिवर्तन हुन थाले। चीनको कम्युनिस्ट पार्टीको विचाराधारा मान्ने हो, माओत्सेतुङ विचाराधारा मान्न जरुरी छैन भन्ने धारणा विकास भयो। चीनको अनुभवबाट सिक्ने र माओत्सेतुङलाई विश्व सर्वहारा नेताका रुपमा सम्मान गर्ने भन्नेमा पुग्यौ। माओत्सेतुङ जस्तै होचिमिन्ह, फिडेल क्यास्टे नेता हुनुहुन्छ, सबैको हामीले सम्मान गर्ने हो। विश्वका ५ वटा नेताका रुपमा माओत्सेतुङलाई हामीले मान्नुपर्छ भन्ने निष्कर्षमा पुग्यौ। पार्टीभित्र विचार संघर्ष जारी थियो। सीपी मैनालीले शान्ति क्षेत्रको प्रस्तावको समर्थन गर्न थाल्नुभयो। राजा विरेन्द्रले ल्याएको शान्ति क्षेत्रको प्रस्ताव आफ्नो प्रतिक्रियावादी सत्ता जोगाउने दाउपेच हो भन्नेमा हामी थियौ। त्यही क्रममा माओत्सेतुङविचाराधारा, आन्दोलनको स्वरुप के हुने, खुला मोर्चा गठन गर्ने कि नगर्ने भन्नेमा पार्टीमा विवाद भयो।।तर, ०३६ सालदेखि नै हामीले विद्यार्थी सँगठन बनाएर खुला मोर्चाको थालनी गरिसकेका थियौ। त्यसपछि नेपाल स्वतन्त्र मजदुर युनियन बनायौ। शिक्षक सँगठन बनायौ। ती सबैमा हामी भित्रबाट नेतृत्व गर्न थाल्यौ। बाहिरी मोर्चाहरू आन्दोलनको अग्रपंक्तिमा उभिन थाले। विद्यार्थी, मजदुर, शिक्षक सँगठनहरू अघि बढदै नेता जन्माउंदै गए। पञ्चायती चुनावलाई उपयोग गर्नुपर्छ भन्ने निष्कर्षमा हामी पुग्यौ। गाविस देखि जिल्ला विकासका चुनावको उपयोग गर्न थाल्यौ। कतिपय स्थानमा जित्यौ। धादिङमा राजेन्द्र पाण्डे जिते जस्तै। राष्टिय पञ्चायतको चुनावमा पाँच जना माननीयलाई जिताएर पठायौ। द्रोणराज आचार्य, पद्यरत्न तुलाधर, जागृत भेटवाल, सोमनाथ प्यासी, नवलकिशोर राईलाई निर्वाचित गरेर पठाएका थियौ। राष्टिय पञ्चायतका सदस्यहरूलाई सञ्चालन गर्ने जिम्मा मलाई नै थियो। जबज अघि जनवादी बहुदल ०३६ सालको जनमत सँग्रहमा हामीलाई ठूलो समस्या आईपर्यो। त्यो बेला कि निर्दल कि बहुदल ? दुई मध्ये एक रोज्नुपर्ने थियो। निर्दल रोज्ने कुरा भएन, बहुदल भनेपछि कांग्रेस ठान्ने। हामी न निर्दल, न बहुदल। हामी प्रजातन्त्र पनि मन नपराउने। हामी मन पराउने जनवाद। जनवाद जनताले नबुझ्ने। हामी जनवादको नारा लिएर जाने, जनता बुझदै नबुझने। प्रजातन्त्र भनेको कांग्रेसी शब्द हो, कसरी प्रयोग गर्ने ? प्रजातन्त्रका लागि लडाईमा सामेल कसरी हुने ? हामी बुर्जवा प्रजातन्त्रको पक्षमा जाने पक्षमा पनि रहेनौ।जनवादी व्यवस्था ल्याउने भनेको फलामको च्युरा चपाउनु जस्तै हो। यी सबै परिस्थितीभित्र हामीले सोच्यौ, जनतालाई कन्भिन्स गर्नुपर्छ। जनतालाई कसरी साथ लिने भन्नेमा मदन भण्डारी र मेरो चिन्तन मिल्यो। त्यसपछि हामीले प्रजातन्त्र शब्द पनि प्रयोग गरौ भन्नेमा पुग्यौ। प्रजातन्त्र शब्दको प्रयोग अघि बहुदलमा केही फुंदा जोडनुपर्ने भयो। त्यसो गर्दा कम्युनिस्टले उठाएको बहुदल हुने भयो। मैले नै नाम राखें, जनवादी बहुदल। त्यो विषयले राष्टिय पञ्चायतमा प्रवेश गर्यो। सोमनाथ प्यासी लगायतले संसदमा उठाउन थाल्नुभयो। त्यसपछि त हाम्रो बहुदल जनवादी बहुदल भयो। मैले पनि राष्टिय पञ्चायतको ग्यालरीमा बसेर भाषण सुने। मलाई देखेपछि हाम्रा सांसदहरू झन उत्साहित भएर दन्दनाएर भाषण गर्न थाल्नुभयो।रुसपन्थी कम्युनिस्टका तर्फबाट भीमबहादुर श्रेष्ठसँग सहकार्य चल्यो। भूमिगत तर्फबाट काठमाडौंको पार्टी सँगठन चलाउने जिम्मा मेरो थियो। मध्य उत्तरको अमृत बोहरा, पूर्व उत्तरको जिम्मा मदन भण्डारीलाई थियो। जनताको बीचमा जाने कसरी त ? जनताले बुझ्ने भाषा बोल्नुपर्नेछ। जनताको समर्थन नपाए त कम्युनिस्ट पार्टी टिक्दै टिक्दैन। जनता नै हाम्रो राजनीतिको केन्द्रविन्दु बन्नुपर्छ। जनताले बुझने भाषा प्रयोग गर्ने, जनताको मन र विश्वास जित्ने, जनताको दुःख सुखमा सहभागी हुने, जनतासँग एकाकार हुने भन्ने मुल मान्यतामा जोड दिन थाल्यौ। जनताको बहुदलीय जनवादको मुल मर्म यही नै हो।दोस्रो भनेको, कम्युनिस्ट पार्टीमाथि विश्वव्यापी प्रहार भइरहेको छ र अधिनायकवादको आरोप लागिरहेको छ, सर्वहाराको अधिनाकत्वको नारा हामी दिइरहेका छौ। अव हामीले सर्वहाराको अधिनायकत्वबाट हिंडने हो भने बुर्जुवा मध्यमवर्गीयले हामीलाई विश्वास गर्ने आधार बन्दैन, त्यसैले हामीले पुरानै पाराले हिंडेर हुंदैन। परिस्थितीमा परिवर्तन भइरहेको छ। कम्युनिस्ट आन्दोलनले ठूलो संकटको सामना गरिरहेको छ। नयाँ शिराबाट हामी अघि बढनुपर्छ भनेर विश्व कम्युनिस्ट आन्दोलनको अध्ययन गर्न थाल्यौ। त्यसको पनि समिक्षा र मूल्यांकन गर्न थाल्यौ। शोभियत संघ र पूर्वी युरोपका पतनका कारण खोजी गर्न थाल्यौ। सोभियत संघमा पनि संकट आइसकेको थियो। यी सबै कारणले हामीले नयाँ उपायबाट नगई सुख छैन भन्ने निष्कर्षमा पुग्यौ र अब चुनावी पक्षमा उभिने निष्कर्षमा पुगेका थियौ।हामीले पञ्चायतको चुनावमा भाग लिदा पनि सकारात्मक निष्कर्षमा पुगिसकेका थियौ। त्यसैले हामीले प्रतिष्पर्धाको राजनीतिमा उत्कृष्टता प्रदर्शन गर्ने भन्नेमा पुग्यौ। हामी सर्वहाराको नेतृत्व भन्छौ, तर सर्वहाराको नेतृत्वमा हुने विशेषता के हो त ? त्यो सर्वहारा भनेको त्याग,समर्पण र बलिदानको हिसाबले अग्रपंक्तिमा छ नै, विचार, चिन्तन र कार्यशैलीको हिसाबले पनि हुनुपरयो। अरु सबै प्रतिष्पर्धामा सर्वश्रेष्ठ हुनुपर्यो। त्यत्तिकै सर्वहारा वर्गको अगुवा दस्ताका रुपमा मान्न सकिन्न।अगुवामा हुने विशेषता हुनुपर्यो। त्यो अगुवा भनेको बन्दुक देखाएर मात्र हुने होइन, बन्दुकको मोर्चामा मात्र अगुवा भएर पुग्दैन। शान्तिपूर्ण मोर्चामा पनि अगुवा बन्नुपर्छ। एकपटकको जितको आधारमा मात्र हुंदैन। एकपटकको जितमा के देखियो भने कम्युनिस्ट पार्टीहरूमा सत्ताको दम्भ हुंदोरहेछ। जनताको स्वनिगरानीलाई स्वीकार गर्दा रहेनछन। त्यसैले हाम्रो कम्युनिस्ट पार्टीलाई पनि लोकतान्त्रिककरण गर्नुपर्छ, पार्टीको प्रजातान्त्रिकरण गर्ने, राज्यसत्ताको पनि प्रजातान्त्रिकरण गर्ने, सरकार र समाजको पनि प्रजातान्त्रिकरण गर्ने। अर्थात समाजमा रहेका विकृति, विसँगति हटाएर अन्याय अत्याचारमा पिल्सिएका गरिब, निमुखाको कल्याणको निम्ति नै समावेशी मान्यतालाई सारेर अघि बढनुपर्छ। सहभागिता सुनिश्चित गरि उनिहरूलाई निर्णायक बनाउनुपर्छ ।त्यसैले हामीले जन आधारित कम्युनिस्ट पार्टी बनाउनुपर्छ भन्न थाल्यौ। पहिले हामी कार्यकर्ता आधारित पार्टी बनाइरहेका थियौ। पछि हामी जनताको बहुदलीय जनवादको कार्यक्रममा विस्तारै पुग्न थालिसकेपछि त्यसबेला बहुदलीय जनवाद मात्र भन्यौ। त्यसको आधारमा मदन भण्डारीले एउटा किताब लेख्नुभयो। त्यो पुस्तिकाको विचारमा हाम्रो सहमति थियो। त्यसको मुल आधारमा हामीले पार्टीको चौथो महाधिवेशन सिराहामा गर्यौ।सिरहा महाधिवेशनबाट मदन भण्डारी महासचिवमैले र जिवराज आश्रितले सिरहार उदयपुरको बोर्डरमा पार्टीको चौथौ महाधिवेशन स्थल छनोट गरेका थियौँ। बोर्डरमा प्रहरीको घेराउ भयो भनेपछि हामी त्यो ठाउँ छोडेर सिराहाको गाउँमा महाधिवेशन गर्यौँ। मदन भण्डारीलाई महासचिव बनाइयो , झलनाथ खनालको ठाउँमा। जनताको बहुदलीय जनवाद त्यो बेला पारित भएन। त्यो प्रस्ताव गरिएको थिएन। त्यो धारणा दस्तावेजमा आयो। दस्तावेजमा आइसकेपछि पार्टीभित्र निकै बहस र विवाद चल्न थाले। ०४६ सालको भदौमा चौथो महाधिवेशनबाट महत्वपूर्ण निर्णय गर्यौ, त्यो हो, पञ्चायत विरोधी आन्दोलनमा सहभागी हुने। त्यो भन्दा पहिले हामीले कांग्रेस नेतृत्वको आन्दोलनमा भाग नलिने भनेका थियौ। कम्युनिस्ट पार्टी आफै आन्दोलनको नेता हो भने सबै समाज, सर्वहारा वर्गको नेता हो भने हामीले अरुको नेतृत्वमा जाने होइन। अगुवाइ हामीले गर्नुपर्छ। स्वयं शक्तिको निर्माण गर्नुपर्छ भन्नेमा हाम्रो पार्टी थियो। अरु कम्युनिस्ट पार्टी र हामीमा यही फरक थियो। मनमोहन, पुष्पलाल, तुल्सीलाल भन्नुहोस, या मानन्धर समूह होस उहाँहरूमा कांग्रेस परस्त चिन्तन थियो। अर्कोतर्फ मोहन विक्रम सिंहजीहरूमा आफ्नो ढंगले चल्ने चिन्तन थियो। हामीले आफ्नो स्वयं शक्ति निर्माण गरेर नयाँ चिन्तन र सोचसाथ अघि बढन खोज्यौ। तर यो आन्दोलन हामीले मात्र जित्न सक्दैनौ भन्ने निष्कर्षमा पुग्यौँ। त्यसपछि हामीले पूर्ण प्रजातन्त्रको निम्ति लाग्नुपर्छ भनेर महाधिवेशनबाट निर्णय गर्यौ। त्यो भन्दा पहिले प्रजातन्त्र शब्दको प्रयोग गर्नुपर्छ भन्ने मान्यतामा हामी पुगिसकेका थियौ।प्रजातान्त्रिक राष्टिय एकता मंचको निर्माण गर्यौ। त्यो निर्माण गर्नेमा मदन भण्डारी र मेरो भूमिका महत्वपूर्ण रह्यो। बद्री खतिवडा प्रमुख बनायौ। पद्यरत्न तुलाधार, सुशील प्याकुरेल, प्रकाश काफ्ले र गौरी प्रधानलाई सँगठित गर्यौ र विभिन्न कामको जिम्मा दियौ। प्रजातन्त्रलाई प्रयोग गर्ने भनेर लेख प्रकाशित गर्यौ। प्रजातन्त्र पुस्तिकाको नामै लेख्यौ। जनतामा जान जनपक्षीय उम्मेदवारको नारा दिएका थियौ। त्यसको ट्रेडमार्क माले हो भन्ने थियो। अखिल पांचौ पनि माले हो भन्ने भयो। यो माले कहाँबाट आयो भन्ने चर्चा भयो। विपी कोइरालाले मालेको रिकोनाइजेशसन गरे। त्यसले एक ढंगको अवस्था रह्यो। माले भन्ने एउटा ट्रेडमार्क रह्यो। चौथो महाधिवेशन पनि छुट्टै मोर्चा थियो। हाम्रो छुट्टै समूह थियो। अरु वामपन्थीसँग मिलेर हामी वामपन्थी मोर्चा बनाउन थाल्यौै। मोर्चा बनेपछि पञ्चायत विरोधी आन्दोलनका लागि कांग्रेससँग वार्ता गर्ने जिम्मा दियो। वामपन्थीसँग वार्ता गर्ने काम मैले गरे।किसुनजीले भन्नुभयो, अमेरिकालाई थाहा नदिनुपञ्चायतविरुद्धको आन्दोलनमा कांग्रेस र कम्युनिस्टहरू मिलेर अघि बढने प्रस्ताव गर्यौँ । कांग्रेसले वामपन्थीहरू एक ठाउँ भएर आउनुहोस् भन्ने प्रस्ताव राख्यो। गणेशमानजीले कांग्रेस र कम्युनिस्ट नमिली पञ्चायत ढाल्न सकिदैन भन्नुभयो। कृष्णप्रसाद भट्टराईजीले पनि मिलेर जाने कुरा त ठिक हो, तर यो अमेरिकालाई नभन्नुहोला है, अमेरिकाले थाहा पाए त हामी टिक्नै सक्दैनौ भन्नुभयो। भित्रभित्रै समन्वय गर्ने, अमेरिकालाई थाहा नदिने कुरा भयो। गिरिजाप्रसाद कोइराला सहमत नभएपनि मुण्टो हल्लाएर एक ढंगले सहमत हुनुभयो। प्रजातान्त्रिक राष्टिय एकता मञ्चको जिम्मा हामीले जेलबाट छुटेका राधाकृष्ण मैनालीलाई दिएका थियौं। पार्टीभित्रबाट चलाउने जिम्मा मेरो, खुला मोर्चाबाट राधाकृष्ण मैनालीले मञ्च चलाउनुभयो।जबजबारे वैचारिक बहस गर्ने धारणा बन्योमहासचिव मदन भण्डारी बनेपछि जबजबारे वैचारिक बहस चलाउने निष्कर्षमा पुग्यौँ। त्यही बेला ०४६ सालको आन्दोलन सफल भयो। ०४७ मा अन्तरिम सरकार बन्ने अवस्था आयो। सरकारमा झलनाथ खनाल र संविधान बनाउने काममा मलाई पठाइयो। निर्मल लामा, भरतमोहन अधिकारी र म वामपन्थीबाट, तीनजना कांग्रेस र तीनजना दरवारबाट थियौ। त्यही बेला मेरो र भरतमोहनजीको निकटता पनि बढ्यो, केमिष्टी पनि मिल्यो। मनमोहनजीलाई तान्न र पार्टी एकता गर्ने भूमिका हामीले नै खेल्यौ। जबजकै आधारमा संविधानमा ६ बुँदे फरक मतहामीले तीन महिनामा संविधान बनायौ। पाँच महिनामा जारी भयो। हाम्रो पार्टीले संविधानमा ६ बुंदे फरक मत राख्यो। त्यसैलाई मदन भण्डारीले विस्तृत गरेर २७ बुंदे फरकमतका रुपमा पत्रकार सम्मेलन गरेर सार्वजनिक गर्नुभयो। मदन भण्डारीले राष्टिय र अन्तर्राष्टिय परिस्थितीको आंकलन गर्नुभयो। अव पुरानो पाराले होइन, नयाँ ढंगले जाऔ। अवमार्क्सवादलाई जडसुत्रवादका रुपमा बुझेर पार लाग्दैन। सिर्जनात्मक रुपमा नेपालमा बुझौ। यसको सिर्जनात्मक रुपमा प्रयोग गरौ। विकास गरौ भन्नुभयो, मदन भण्डारीले। हामीले त्यो बेला दुईटा नारा दियौ। उग्र दक्षिणपन्थ र उग्रवामपन्थ जडसुत्रवादको विरोध र भण्डाफोर गरौ तथामार्क्सवादको सिर्जनात्मक प्रयोग र विकास गरौ। त्यो वैचारिक कार्यदिशा हामीले तय गर्यौ। नयाँ धार भनेको जनताको बहुदलीय जनवाद हो र यो नेकपा मालेले बोक्ने निष्कर्षमा पुग्यौ।पांचौ महाधिवेशनमा मनमोहनजीसँग वार्ता शुरु भयो। भरतमोहनजीलाई घोषणापत्र बनाउने जिम्मा दिइयो। उहाँले पनि जबजको मुल मर्म र भावनालाई नै समातेर घोषणापत्र बनाउनुभयो। हामी पांचौ महाधिवेशनको प्लेटफर्ममा गयौ। त्यो भन्दा अघि दस्तावेजमा निकै बहस र विवादहरू भए। महाधिवेशनमा सीपी मैनालीले परम्परागत जनताको नयाँ जनवादको अवधारणा बोक्नुभयो, मोहनचन्द्र अधिकारीको पनि पुरातनशैलीको कार्यक्रम थियो, रघुजी पन्तले सामाजिक जनवादको कार्यक्रम ल्याउनुभएको थियो। दस्तावेजहरू वितरण भए, व्यापक बहसहरू भए। महाधिवेशन हलमा पुगेपछि भोटिङ भयो।अत्याधिक बहुमतले जनताको बहुदलीय जनवाद पास भयो। अरु विचार फेल भए।बहुदलीय जनवादको तरंगयो विचार पास हुने वित्तिकै विश्वमा नयाँ तरंग पैदा गर्यो। पांचौ महाधिवेशन लगत्तै चीनको कम्युनिस्ट पार्टीले हाम्रो पार्टीलाई भ्रमणको निम्ता दियो। भूमिगत कालमा पनि दुईवटा भ्रमण त भएका थिए। तर ०५० सालमा मदन भण्डारीको नेतृत्वमा हामी १० जना चिन भ्रमणमा गयौ। त्यसपछि भारतको पार्टीले हामीलाई निम्ता गर्यो। (बदलिदो परिस्थितीमामार्क्सवादको सान्दर्भिकता) का विषयमा मदन भण्डारी र म कलकत्ताको सेमिनारमा गयौ। त्यहाँ मदन भण्डारीले जनताको बहुदलीय जनवादको प्रस्तुति गर्नुभयो। त्यसपछि पुरै हंगामा मच्चियो। कम्युनिस्ट पार्टीका बीचमा हल्लीखल्ली भयो। कम्युनिस्ट पार्टी प्रतिष्पर्धाको बाटोमा जाने हो भने त कसरी टिक्न सक्छ ? भन्ने कुरा आए। अफ्रिका र ब्राजिलको कम्युनिस्ट पार्टीले मात्र समर्थन जनाए। चीन, भियतनाम, क्युबा, उत्तर कोरिया लगायतका कम्युनिस्ट पार्टीले रिजर्बेसन राखे। मदन भण्डारी भारतबाट फर्केपछि पोखराको कार्यक्रममा जानुभयो। पोखराबाट चितवनको कार्यक्रम र पूर्वको भ्रमण थियो , उहाँको। तर दासढुंगा दुर्घटनामा उहाँको २०५० जेठ ३ गते निधन भयो। त्यसपछि पार्टीको केन्द्रिय कमिटिको बैठकबाट म पार्टीको महासचिवमा निर्वाचित भएँ।मेरो बुझाइमा मदन भण्डारी मदन भण्डारीको व्यक्तित्वकला असाधरण थियो , वौद्धिक क्षमता अत्यन्तै तिक्ष्ण थियो। परिस्थितीको आंकलन गर्न सक्ने, नयाँ नयाँ सिर्जनात्मक सोच र चिन्तन राख्ने। जडसुत्रवादबाट मुक्त हुनुपर्छ भन्ने मान्यता थियो।मार्क्सवादलाई धर्मसुत्रको रुपमा लिनहुदैन भन्ने, देश विशेषको परिस्थितीमा लागु गर्नुपर्छ। ठिक ढंगले लागु गर्न सक्यौ भने सफल बनाउन सक्छौ। बेठिक ढंगले बुझयौ भने ठूलो दुर्घटना निम्त्याउंछ भन्नुहुन्थ्यो।त्यही कारण सोभियत संघ दुर्घटनामा पर्यो।मार्क्सवाद र समाजवादलाइ जोगाउनुछ भनेमार्क्सवादको सिर्जनात्मक प्रयोग गरेर जानुपर्छ , यसका लागि प्रतिष्पर्धाको राजनीति स्वीकार गर्नुपर्छ , भन्दै उहाँले जनताको बहुदलीय जनवादको कार्यक्रम प्रस्तुत गर्नुभयो। त्यो प्रतिष्पर्धा सबै क्षेत्रमा हो। राजनीति,आर्थिक, सामाजिक, सांस्कृतिक र विदेशी सम्वन्ध सञ्चालनमा गर्नुपर्छ भन्नुभयो। भारतलाई विस्तारवाद र अमेरिकालाई साम्राज्यवाद यो गरेर हामी बदलिएको परिस्थितीमा जान सक्दैनौ। कम्युनिस्ट पार्टीले शासन सत्ता चलाउन सक्दैन। त्यसैले अव हामीले देश विशेषलाई किटेर सत्रु घोषणा गर्ने काम नगरौ भन्नुभयो। प्रमुख सत्रु एउटा छ भने त्यसको किटान गरौ। त्यतिबेला राजतन्त्रसँग अन्तर्विरोध प्रमुख थियो। अहिले विदेशी राष्टसँगको अन्तर्विरोध प्रमुख होइन, तर उनिहरूका गलत नीतिको एकिकृत रुपमा जुध्नुपर्छ। जहाँ जुन जुन प्रवृत्ति देखिन्छ, त्यसको विरोध गरौ भन्नुभयो। त्यो दुरदर्शिता उहाँले देखाउनुभएको थियो।यस अर्थमा पार्टीलाई सञ्चालन गर्ने सिद्धान्तमा पनि सामुहिक नेतृत्वको सिद्धान्तको आधारमा चल्नुपर्छ। पार्टीलाई कार्यकर्ताको पार्टी बनाउनुर्छ। त्यो कार्यकर्ता भनेको जनतामा आधारित हुनुपर्छ। हामो पार्टी भनेको जनआधारित कार्यकर्तामा आधारित पार्टी हुनुपर्छ भन्नुभयो। नामै राखियो, जनआधारित कार्यकर्ता पार्टी। जनतामा आधार नभएको पार्टीले केही पनि गर्न सक्दैन। जनतामा आधार छ, तर कार्यकर्ता छैनन भने त्यो बेला पनि पार्टीले केही गर्न सक्दैन। नेता र कार्यकर्ता जनतासँग जोडिएन भने त्यसले पनि केही गर्न सक्दैन।सँगठित व्यवस्थित भएनन भने पनि केही हुदैन। त्यसैले विचारको हिसाबले एकातिर नयाँ सोच विकसित भयो, सँगठनात्मक सिद्धान्तको रुपमा अर्कोतर्फ सामुहिकता, सामुहिक नेतृत्वमा जाने सिद्धान्त मान्यता भयो। आचरणकाहिसाबले सर्वहारा क्रान्तिकारी। कार्यशैली जनवादी कार्यशैली अनुसरण गर्नुपर्छ र जनताको सुख दुखमा हामी सहभागी हुनुपर्छ भन्ने मान्यता राख्यौ। नेपाली समाजलाई अघि बढाउन नेपाली क्रान्ति अनेक चरणमा अघि बढछ र एकैपटक समाजवाद आउंदैन। समाजवाद ल्याउन हामीले प्रक्रियाबाट अघि बढनुपर्छ। प्रत्रियाबाट नगुज्रे सोभियत संघको जस्तै दुर्घटना हुन्छ भन्नेमा हामी थियौ। सोभियत संघले हतार गरेर एकैचोटी साम्यवादको कार्यक्रम घोषणा गरेको थियो। हतार पनि नगने, ढिला पनि नगर्ने, सन्तुलित भएर अघि बढने नै जनताको बहुदलीय जनवादको नीति हो।जनतामाथि भरोसा गर्नु, जनताकै लागि राजनीति गर्नु यसको मुल सारतत्व हो। पार्टीको क्रान्तिकारीकरण गर्नु। क्रान्तिकारी चेत, चिन्तन, विचार र कार्यशैलीबाट दिक्षित गर्नुपर्छ भन्ने त्यसको विचार हो। कम्युनिस्ट पार्टी राष्टियताका लागि दृढतापुर्वक लडने पार्टी हो। राष्टियताको झण्डा बुलन्द कसैले गर्न सक्छ भने त्यो हो कम्युनिस्ट पार्टी। कम्युनिस्ट पार्टी नरहे राष्टिय अस्तित्व रहन सक्दैन। जनताको जनजीवीकाको झण्डा पनि कम्युनिस्ट पार्टीले नै बोक्नुपर्छ।हामीले क्रान्ति सफल पार्ने, सामन्तवादका अवशेषको विनास गर्ने, समाजवादको आधारशिला तयार गर्ने, समाजवादी क्रान्तिको चरणमा प्रवेश गर्नुपर्छ भनेर संक्रमणकालको चरणबाट अघि बढछौ भन्ने मान्यता जबजले ल्यायो। आजको सन्दर्भमा मदन भण्डारीले अघि सार्नुभएको यो विचारको सान्दर्भिकता समाप्त भएको छैन। कम्युनिस्ट पार्टीको लोकतान्त्रिकरणको खांचो अहिले झन खडकिएको छ। हाम्रा काम र तौरतरिकाको त्रृटिले गर्दा अधिनायकवादको आरोप लागिरहेको छ। पार्टी सञ्चालन विधिमा पनि समस्या देखिएका छन। वैचारिक रुपमा होस वा सँगठनात्मक रुपमा होस, या कार्यशैलीको क्षेत्रमा होस, तीनवटै क्षेत्रमा हामीले काम गरेर कम्युनिस्ट पार्टीलाई प्यारो र लोकप्रिय पार्टीको रुपमा स्थापित गर्ने काममा जाने हो भने जबजको मर्म र भावनालाई आत्मसाथ गरेर जानुपर्छ। यो गर्न सक्यौ भने मदन भण्डारीप्रतिको सच्चा सम्मान र श्रद्धांजली हुन सक्दछ। दृढतासाथ अघि बढने र लचकतासाथ प्रस्तुत हुने, यी दुईको सँगम नै जबज हो। रणनीतिमा दृढ र कार्यनीतिमा लचिलो हुने जबजको मुल मान्यता हो।जबजको सारतत्व परिवर्तन हुंदैनपरिस्थितीमा परिवर्तन भएको छ। जनक्रान्ति सम्पन्न गर्यौ। राजतन्त्र अन्त्य गरयौ, गणतन्त्रमा प्रवेश गर्यौ। संविधान जारी गर्यौ र समाजवादको दिशामा अघि बढने नीति पनि अवलम्वन गरयौ। बहुदलीय प्रतिष्पर्धाको मुल मान्यताको उपादेहिता सकिएको छैन। महाधिवेशनसम्म छलफल गर्छौ। बदलिएको परिस्थितीमा पनि जबजलाई परिमार्जन र परिस्कृत गरेर नयाँ ढंगले अघि बढनुपर्ने आवश्यक्ता छ। जबजले नै परिस्थिती बदलियो भने हाम्रा कार्यनीति र रणनीति बदलिन्छन भनेको छ। हाम्रो नारा पनि बदलिन्छ। अब यसको नाम मात्र परिवर्तन गर्ने हो कि?भन्ने कुरा पनि आउला। तर सारतत्व परिवर्तन गर्ने कुरा आउदैन। नाम र अरु विषयमा हेर्नुपर्ने हो। राजतन्त्र रहेकै बेला अघि सारिएकाले जबजलाई राम्रोसँग हेर्नुपर्ने हुन्छ। कार्यक्रम र विचारको पक्षबाट नयाँ ढंगले अध्ययन गरेर परिस्कृत गर्नुपर्छ। ( नेकपाका वरिष्ठ नेता माधव नेपालसँग अन्नपूर्णकर्मी नरेन्द्र साउदले गरेको कुराकानी )"
नेकपा स्थायी समिति बैठक : सीमाबारे नेताका थरीथरी सुझाव,"काठमाडौं : सत्तारूढ दल नेकपाभित्र कालापानी क्षेत्रको नेपाली भूमिबाट भारतीय सेना हटाउने र आफ्नो भूमिको स्वामित्व लिने विषयमा नेताहरूले थरीथरीका सुझाव दिएका छन्। सरकारले राष्ट्रिय एकताका साथ लिम्पियाधुरासम्मको भूमि समेटेर नक्सा जारी गरेको र संविधानमा समेत लिपिबद्ध गर्ने ऐतिहासिक एवं उपलब्धिमूलक काम गरेको भन्दै नेताहरूले अब उक्त भूमिबाट भारतीय सेना फिर्ता पठाउने र आफ्नो भूमिको रक्षा गर्ने विषय प्राथमिकतामा आएको बताएका हुन्। शुक्रबार र शनिबारको बैठकमा गरी कुल ३९ जना नेताले यस विषयमा धारणा राखेका थिए। नेताहरूले राखेको धारणामा परराष्ट्रमन्त्रीसमेत रहेका स्थायी समिति सदस्य प्रदीप ज्ञवालीले शुक्रबारको बैठकमा जवाफसमेत दिएका छन्। प्रवक्ता नारायणकाजी श्रेष्ठका अनुसार, शुक्रबार र शनिबार धारणा राखेका नेताहरूले नक्सा सार्वजनिक गराउनु ऐतिहासिक काम भएको र अब आफ्नो भूमिको स्वामित्व ग्रहणका लागि भारतसँग कूटनीतिक वार्तालाई नै पहिलो प्राथमिकतामा राख्नुपर्ने सुझाव दिएको बताए। नक्सा सार्वजनिक गर्दासम्म सरकारले उच्च स्तरको काम गरे पनि त्यसपछि भूमि फिर्ताका सवालमा भने प्रभावकारी काम देखाउन नसकेको केही नेताहरूले बैठकमा आवाज उठाएका थिए। त्यसरी टिप्पणी गर्ने नेताहरूलाई शनिबारको बैठकमा जवाफ दिँदै परराष्ट्रमन्त्री ज्ञवालीले सरकारले हरसम्भव भारतलाई वार्तामा ल्याउनका लागि दबाब दिइरहेको र त्यसको पहलकदमी लिइरहेको बताएका थिए। काम नगरी सरकार सुतेर बसेको भन्ने जस्तो कुरा बैठकमा आए, तर हामीले काम गरिरहेका छौं। भारतमा पनि हाम्रा शुभचिन्तकहरू हुनुहुन्छ, उहाँहरूलाई पनि हामीले परिचालन गरिरहेका छौं। निरन्तर कुराकानी भएको छ। कुन नेताका सुझाव कस्ता ? उपप्रधान तथा रक्षामन्त्रीसमेत रहेका सचिवालय सदस्य ईश्वर पोखरेलले सीमाका विषयमा धेरै ठाउँमा समस्या रहेकोले सरकारले अब रणनीतिक रूपमा अगाडि जानुपर्ने धारणा राखेका थिए। उनले भने, पहिला सीमाको नापनक्सा सेनाले गर्ने गरेको रहेछ, बहुदल आएपछि हामीले सिभिलियनलाई त्यो जिम्मा दियौं। भारतका अगाडि हाम्रा सिभिलियनहरू निरीह हुने रहेछन्। त्यसैले अब हामीले प्लानिङ गरी एउटा छुट्टै आर्मी टिम बनाएर यसको काम गर्नुपर्छ भन्ने सोच बनाइएको छ। उनले सरकारको आलोचना मात्र गरेर नहुने भन्दै सरकारले गरिरहेको पहलकदमीमा पार्टीले साथ दिनुपर्ने धारणा राखे।स्थायी समिति सदस्य देवेन्द्र पौडेलले सर्वपक्षीय विज्ञहरूको टिम बनाएर संयुक्त बडापत्र र पञ्चशीलको सिद्धान्तका आधारमा नेपालले आफ्नो भूमिको रक्षाका लागि आवश्यक ठाउँमा लबिङ गर्नुपर्ने बताए। उनले भने, ठूला र नहुने कुरा गरेर भारतलाई उत्तेजित बनाउनु हुँदैन। संयुक्त बडापत्र, पञ्चशीलका सिद्धान्त, अहिले नै संयुक्त राष्ट्रसंघमा नक्सा पठाउने, चीनसँग अनि दिल्लीसँग लविङ गर्ने कुरामा अनौपचारिक सर्वपक्षीय विज्ञ टिम बनाऔं र वार्ताको वातावरण बनाऔं। अर्का नेता रघुजी पन्तले तत्कालीन राजा वीरेन्द्रले शान्ति क्षेत्रको प्रस्ताव गरेजस्तै अहिले पनि त्यस्तै आवश्यकता खट्किएको बताए। राजा वीरेन्द्रले आफ्नो सत्ताको सुरक्षाका लागि शान्ति क्षेत्रको प्रस्ताव गरेका थिए। त्यसबेला रुस, चीनलगायतका राष्ट्रले प्रस्ताव स्वीकार्दा भारतले अस्वीकार गयो। हामीले पनि त्यस्तै प्रस्तावका बारेमा सोच्नुपर्ने हुन पनि सक्छ, पन्तले भने। नेता जनार्दन शर्माले आत्मनिर्भर अर्थतन्त्रको विकास गरेर मात्र राष्ट्रियता बलियो हुने भन्दै जनतालाई परिचालन गर्ने, आर्थिक रूपमा सम्पन्न बनाउने विषयमा पनि सरकारले सोच्नुपर्ने धारणा राखेका थिए। नेता सुरेन्द्र पाण्डेले भारतले नेपालको पैसा डिभ्यालुऐसन गराइदिन सक्ने भएकोले त्यसतर्फ सचेत हुनुपर्ने बताए। उनले नेपालको पैसाको मूल्यांकन गर्ने जिम्मा भारतलाई दिनु नहुने बताए। अर्का नेता सुवास नेम्बाङले अहिले नेपालले अन्तर्राष्ट्रिय अदालत र सुरक्षा परिषद् पनि यो मुद्दा लिएर जान कानुनी रूपमा सम्भव नहुने बताए। अन्तर्राष्ट्रिय अदालतमा जाने कुरा सम्भव छैन। आईसीजेमा जान पनि दुवै देश मान्नुपर्ने हुन्छ। भारतले एउटा सर्तनामा राखेको छ। यदि कसैले सीमाबारे विवाद गयो भने एक वर्ष पछि मात्र छलफल गर्न सक्ने भन्ने सर्तनामा छ, उनले भने अन्तर्राष्ट्रिय अदालतमा जान एक वर्ष कुर्दा उसले एक वर्षमा झिकिदिन्छ। त्यसकारण पनि गाह्रो छ। सुरक्षा परिषद्बाट जान पनि दुवै देशले हाम्रो सीमा विवाद भयो, मिलाई दिनु पयो भन्नुपर्ने हुन्छ। उनले कूटनीतिक वार्ताको पहल गर्नुपर्नेमा जोड दिए। नेता मणि थापाले भने साना राष्ट्रले युद्ध गर्न सक्दैन भन्ने मान्यता माक्र्सवादी मान्यता भएको भन्दै भियतनाम, उत्तर कोरियालगायतका साना राष्ट्रहरूले आफ्नो सुरक्षा गरे जसरी नेपालले पनि आफ्नो सुरक्षा गर्नुपर्ने दिन आउन सक्ने बताए। भूपरिवेष्टित एवं सानो राष्ट्रको मनोविज्ञानका आधारमा होइन, सार्वभौम र नेपाल बहादुरहरूको देश हो भन्ने आधारमा वार्ता गर्नुपर्छ। उनले साना राष्ट्र किन आणविक बन्न सक्दैनन् भनेर प्रश्नसमेत उठाएका थिए। टोपबहादुर रायमाझीले भारतले वार्ता चाहेन र कालापानीबाट सेना हटाउनै चाहेन भने के गर्ने भन्ने विषयमा पनि सोच्नुपर्ने बताएका थिए। पर्यटनमन्त्रीसमेत रहेका नेता योगेश भट्टराईले नक्सा सार्वजनिक गर्ने विषय तत्कालको कामले मात्र नभएकाले ऐतिहासिक आन्दोलनदेखिकै इतिहास केलाउनु पर्ने बताए। शुक्रबारको बैठकमा अनुपस्थित पार्टी अध्यक्ष एवं प्रधानमन्त्री शनिबारको बैठकमा भने १५ मिनेट जति सहभागी भएका थिए। त्यसपछि उनी आफू राति अबेर मात्र सुतेको र अलिक आरामको जरुरत परेको भन्दै अर्का अध्यक्ष पुष्पकमल दाहालसँग छलफल गरी बैठकबाट बाहिरिएका थिए।"
भारतसँग विवाद सल्टिएपछि चीनसँग वार्ता गर्छौँ : मन्त्री ज्ञवाली,काठमाडौँ : परराष्ट्रमन्त्री प्रदीप ज्ञवालीले चीनसँग सीमा विवाद नरेको बताएका छन् । सोमबार राष्ट्रियसभा बैठकमा विशेष समय लिएर बोल्दै मन्त्री ज्ञवालीले यस्तो बताएका हुन् । ज्ञवालीले यसअघि पनि विज्ञप्ति जारी गर्दै छिमेकी चीनसँग विवाद नरहेको जनाएका थिए । चीनले विभिन्न सीमा क्षेत्रमा सीमा मिचेको भन्दै प्रतिनिधिसभामा प्रश्न उठिरहेका बेला मन्त्री ज्ञवालीले यस्तो बताएका हुन् । उनले सीमा विवाद र राष्ट्रिय सुरक्षाको सवालमा तथ्यमा आधारित रहेका मात्रै समाचार सम्प्रेषण गर्न पनि मिडियालाई आग्रह गरेका थिए । मन्त्री ज्ञवालीले भारतसँगको विवाद सुल्झिएपछि पश्चिमतर्फको भूभागमा त्रिदेशीय विन्दु तयार गरिने पनि बताएका छन् । साथै चीनसँग स्थगित रहेको प्रोटोकल वार्ता पनि छिट्टै गरिने उनको भनाइ छ । चीनसँग २०१२ देखि प्रोटोकल वार्ता रोकिएको छ ।
मलाई हटाउन दूतावास र होटलमा चलखेल : प्रधानमन्त्री (भिडियाे),"काठमाडौं : प्रधानमन्त्री केपी ओलीले राष्ट्रियताको पक्षमा कदम चाल्दा भारतीले आफूलाई हटाउन षड्यन्त्र गरेको आरोप लगाएका छन्। आइतबार मदन भण्डारीको जन्मजयन्तीको अवसरमा बालुवाटारमा आयोजित कार्यक्रममा बोल्दै ओलीले राष्ट्रियताको विषयमा बोल्दा प्रधानमन्त्रीलाई हटाउँछु भनेर नसोच्न सुझाव दिए। प्रधानमन्त्रीलाई कसैले हटाउँछु भनेको छ भने त्यो कसैले नसोचे हुन्छ, कसैले हतारो नगरे हुन्छ, प्रधानमनत्री ओलीले भने, नेपालको राष्ट्रियता त्यति कमजोर छैन, राष्ट्रियताको पक्षमा कदम चाल्दा प्रधानमन्त्री हट्न परोस्। ओलीले आफूलाई पदमा बस्ने मन नभए पनि राष्ट्रका लागि अनिवार्य भएको बताए। ओलीले आफू तत्काल हट्दा गलत नजिर स्थापित हुने बताए। भारतले अतिक्रमण गरेको कालापानी, लिपुलेक र लिम्पियाधुरासहितको भूमी समेटेर नक्सा जारी भएपछि भारत रुष्ट छ। भारतले पछिल्ला दिनमा सरकार परिवर्तनकै लागि खेल खेलेको भन्दै ओलीले यस्तो अभिव्यक्ति दिएका हुन्। सरकारले भारतसँग सीमा विवादका विषयमा कूटनीतिक माध्यमबाट वार्ताको प्रयास गरे पनि भारतले कुनै प्रतिक्रिया दिएको छैन। प्रधानमन्त्रीको जिम्मेवारीमा बस्ने मन छैन। तर, म अहिले हट्ने हो भने गलत नजिर स्थापित हुन्छ, ओलीले भने, म हटुँला, तर भोलि कोही नेपालको पक्षमा बोल्दा अर्को दिन हट्ने अवस्था हुन्छ। त्यसैले म आफ्नो लागि होइन देशका लागि, आजका लागि होइन भोलिका लागि प्रधानमन्त्रीको जिम्मेवारीमा रहनुपर्छ। ओलीले आफूले नक्सा सच्याएकै नाममा हटाउने चलखेल भएको भन्दै त्यो नसोच्न चेतावनी दिएका हुन्। उनले दूतावास र होटलमा चलखेल बढेको खुलासासमेत गरेका छन्। हामीले नक्सा सच्यायौँ। यसलाई संवैधानिक रूप दियौँ। भारतीय मिडिया र बुद्धिजीवीको कुरा सुन्नुभएकै होला। भारतको राज्यसंयन्त्र अचम्मसम्म सक्रिय छ, प्रधानमन्त्री ओलीले भने, यसका लागि होटेलमा गतिविधि भएका छन्। राजदूतावासमा सक्रियता बढेको छ।"
एकै दिन नौ महिने शिशुसहित एउटै वडाका २४ जनामा कोरोना संक्रमण,"डोटी : डोटीमा पछिल्लो समय दिन प्रतिदिन कोरोना संक्रमण बढ्दै छ । पूर्वीचौकी गाउँपालिकाको वडा नम्बर १ मा मात्रै एकै दिनमा २४ जना संक्रमणा पुष्टि भएको छ । एक नौ महिने शिशुसहित २४ जनामा संक्रमण पुष्टि भएको हो । स्रक्रमण पुष्टि भएकामध्ये ५, २५, २९, २७ र १८ का पाँच जना महिला तथा ५, ६, ७, ३२, २७, २५, ३७, ६०, ५५, २७, ३५, २६, १८, १६, २१, २७, १९ र ३९ का १८ जना पुरुष रहेका छन् । आइतबार मात्रै डोटीमा ६९ जनामा कोरोना पुष्टि भएसँगै डोटीमा हालसम्म जम्मा ३८४ जनामा कोरोना संक्रमण देखिएको स्वास्थ्य कार्यालयले जनाएको छ। त्यसैगरी एक हप्तामा ३२७ जनामा कोरोना देखिएको छ । गत जेठ १९ गते जिल्लामा पहिलो कोरोना संक्रमित व्यक्ति देखिएका थिए भने एक महिना नपुग्दै तीन सय ८४ जनामा कोरोनादेखिएको छ । जिल्लाका सबै स्थानीय तहहरुमा कोरोना संक्रमित देखिएका छन् भने सबैभन्दा बढी पूर्वीचौकी गाउँपालिकामा देखिएका छन् । पूर्वीचौकी गाउँपालिकामा हालसम्म ११७ जनामा कोरोना देखिएको छ । केआइसिंह गाउँपालिकामा भने सबैभन्दा कम ४ जनामा मात्रै कोरोना संक्रमण पुष्टि भएको छ । जिल्लाका ११२ जनाले कोरोना जितेका छन् ।"
कांग्रेस पदाधिकारी बैठकमा महाधिवेशन तालिकाबारे छलफल,"काठमाडौं : नेपाली कांग्रेसले कोभिड१९ को सङ्क्रमणका कारण प्रभावित भएको पार्टीको १४औँ महाधिवेशन तालिका अघि बढाउने विषयमा छलफल गर्ने भएको छ। कांग्रेस केन्द्रीय कार्यालयमा आइतबार बस्ने पदाधिकारी बैठकमा कोरोनाका कारण प्रभावित भएको १४औँ महाधिवेशनको कार्यतालिका अघि बढाउने बारेमा छलफल हुने पार्टीका मुख्य सचिव कृष्णप्रसाद पौडेलले जानकारी दिए। यसबाहेक कोरोना रोकथाम र उपचारमा थप प्रभावकारी काम गर्न सरकारलाई दबाब दिने बारेमा समेत छलफल हुने बताइएको छ। कांग्रेसले गत माघ १३ गतेको केन्द्रीय समिति बैठकबाट पार्टीका मातहत निकायका अधिवेशन र १४औँ महाधिवेशन सम्पन्न गर्न कार्यतालिका सार्वजनिक गरेको थियो। तालिकाअनुसार गत २०७६ फागुनदेखि २०७६ चैतसम्म पार्टीको प्रतिनिधिसभा क्षेत्रीय कार्यसमितिले नयाँ क्रियाशील सदस्यता वितरण र जिल्ला कार्यसमितिले क्रियाशील सदस्यता नवीकरण गर्ने कार्य सम्पन्न गर्ने अवधि तोकेको थियो। उक्त कार्यतालिकाअनुसार जिल्लामा क्रियाशील सदस्यता फाराम पुर्याउने काम भए पनि कोरोनाका कारण वितरण र नवीकरण कार्य भने प्रभावित भएको थियो। कांग्रेसले १४औँ महाधिवेशनका लागि गाउँनगर वडा अधिवेशन अगामी २०७७ कात्तिक १६, गाउँनगरपालिका अधिवेशन कात्तिक १८, प्रदेशसभा क्षेत्रीय अधिवेशन २०७७ कात्तिक २१ र प्रतिनिधिसभा क्षेत्रीय अधिवेशनएकमात्र प्रतिनिधिसभा निर्वाचन क्षेत्र भएको जिल्ला अधिवेशन २०७७ कात्तिक २३ गतेका लागि निर्धारण गरेको छ। यसैगरी एकभन्दा बढी प्रतिनिधिसभा निर्वाचन क्षेत्र भएको जिल्ला अधिवेशन २०७७ कात्तिक २५, प्रदेश अधिवेशन २०७७ मङ्सिर २९ र केन्द्रीय महाधिवेशन २०७७ फागुन ७, ८, ९ र १० गते काठमाडौँ गर्ने तालिका सार्वजनिक गरिएको थियो। केन्द्रीय महाधिवेशन निर्धारित मितिमै गर्ने गरी कोरोनाका कारण प्रभाावित हुने अन्य अधिवेशन तालिका हेरफेर गर्नेबारे छलफल हुने मुख्य सचिव पौडेलले बताए। कांग्रेसको १३औँ महाधिवेशन विसं २०७२ फागुन २० देखि २३ गते सम्ममा काठमाडौँमा सम्पन्न भएको थियो। पार्टीको विधानमा सबै तहका पदाधिकारी तथा सदस्यहरूको पदावधि चार वर्षको हुने उल्लेख छ। साथै विधानले असाधारण स्थिति भएमा केन्द्रीय कार्यसमितिले सोको कारण खोली बढीमा एक वर्ष सम्मको अवधि बढाउन सक्ने व्यवस्थासमेत गरेको छ। सोही व्यवस्थाअनुसार कांग्रेसले गत पुस ११ गते पार्टीको वर्तमान सबै तहका पदाधिकारी तथा सदस्यहरूको पदावधि एक वर्ष थप गर्नेलगायत निर्णय गरेको थियो। कोरोना संकटकै बीच स्मार्ट महाधिवेशन सम्भव छ काठमाडौं कोरोना भाइरसको महामारीले पार्टी महाधिवेशन अनिश्चित भइरहेका बेला नेपाली कांग्रेसका केन्द्रीय सदस्य महेन्द्र शर्माले स्मार्ट महाधिवेशनबारे सोच्न नेतृत्वलाई आग्रह गरेका छन्। केन्द्रीय सदस्य शर्माले महाधिवेशनको विकल्प नरहेकोमा जोड दिँदै पार्टी पदाधिकारीलाई कोरोना संकटकै बीच स्मार्ट महाधिवेशनबारे तयारी गर्न सुझाएका हुन्। कोरोना महामारीकै बीच दक्षिण कोरियामा प्रविधिको प्रयोगबाट निर्वाचन भएको उदाहरण दिँदै कांग्रेस नेता शर्माले विज्ञहरुको सहयोगमा सूचना प्रविधिको उच्चतम प्रयोग गर्दै कांग्रेसले पनि महाविधेशन गर्न सक्ने दाबी गरे। नेता शर्माले पार्टीमा स्मार्ट महाधिवेशनको कुरा उठाउँदै आएका छन्। उनले कोरोना संकटलाई पार्टी नेतृत्वले अवसरका रुपमा प्रयोग गर्नसक्नुपर्नेमा जोड दिए। नेविसंघका पूर्वअध्यक्षसमेत रहेका नेता शर्माले आइतबार बस्ने पदाधिकारी बैठकमा स्मार्ट महाधिवेशनबारे छलफल गर्न सुझाव दिएका हुन्"
वामदेवले उठाए महाकाली सन्धिको मुद्दा,"काठमाडौं : नेकपाका उपाध्यक्ष वामदेव गौतमले २५ वर्ष अगाडि गरिएको महाकाली सन्धि गल्ती थियो भन्ने समीक्षा पार्टी बैठकले गर्नुपर्ने माग गरेका छन्। शनिबार सीमा समस्या र समाधानको एजेन्डामा भएको पार्टी स्थायी समिति बैठकमा आफ्नो धारणा राख्दै उपाध्यक्ष गौतमले त्यसबेला आफूले महाकाली सन्धि गलत भएको , राष्ट्रियता विरोधी भएको भन्ने प्रश्न उठाउँदा आफूलाई कारबाही गरिएको प्रसंग स्मरण गराउँदै पार्टीले उक्त सन्धिमा कमजोरी भएको स्वीकार गर्नुपर्ने बताएका हुन्। महाकाली सन्धिका बेला महाकाली नदीको मुहान लिम्पियाधुरा हो भन्ने कुरा हामीले उठाएका थियौं। त्यसबेला महाकालीको विषयमा पार्टीभित्र विवाद भयो। माधवजी साक्षी हुनुहुन्छ। मसहितका नेतालाई त्यसबेला कारबाही गरियो, नेता गौतमको भनाइ उद्धृत गर्दै एक स्थायी समिति सदस्यले अन्नपूर्णसँग भने, आज सिंगो राष्ट्रले काली नदीको मुहान लिम्पियाधुरा भएको कुरा स्वीकार गरेको छ। सरकार, सदन, पार्टीले निर्णय गरेको छ। नक्सा सार्वजनिक भएको छ, संविधानको अनुसूचीमा पनि समेटिएको छ। मलाई न्याय मिलेको महसुस भएको छ। गौतमले त्यसबेला पार्टीले कारबाही गरेपछि अलग्गै पार्टी बनाएको र त्यस बेलादेखि अहिलेसम्म पनि पार्टी फोरेको आरोप आफूलाई लाग्ने गरेको भन्दै यस विषयलाई अब पार्टीले सच्चाएर आफूलगायत नेतालाई न्याय दिनुपर्ने बताएका थिए। २०५२ माघ २९ गते तत्कालीन प्रधानमन्त्री शेरबहादुर देउवा र भारतीय प्रधानमन्त्री पीभी नरसिंह रावबीचमा महाकाली सन्धि भएको थियो। उक्त सन्धि संसद्बाट पारित गर्नुपर्ने भएको कारण तत्कालीन एमालेभित्र चर्काे विवाद भयो। यसको पक्ष, विपक्षमा चर्काे लविङ थियो। पार्टीमा केन्द्रीय समितिमै मतदान भएको थियो। केपी ओली, माधव नेपाललगायतका नेताहरू महाकाली सन्धिको पक्षमा थिए। वामदेव गौतम, सीपी मैनाली, आरके मैनालीलगायतका नेताहरू विपक्षमा। केन्द्रीय समितिमा मतदान हँुदा दुवै पक्षमा १६, १६ मत परेको थियो। त्यसपछि एक जना वैकल्पिक केन्द्रीय सदस्यको मत निर्णायक हुन्थ्यो। वैकल्पिक सूचीको एक नम्बरमा हिरण्यलाल श्रेष्ठ रहे पनि पाँच नम्बरमा रहेका देवराज घिमिरेलाई मतदानमा सहभागी गराएर बहुमत बनाइएको आरोप गौतम पक्षले लगाउँदै आएको थियो। पछि संसद्मा मतदान गर्ने बेलामा एमालेले ह्विप जारी गरे पनि गौतम, सीपी मैनाली र प्रेमसिंह धामीसहितका ३१ सांसद संसद्मा उपस्थित भएनन् भने पद्मरत्न तुलाधर, मोहनचन्द्र अधिकारी, हिरण्यलाल श्रेष्ठलगायत आठ सांसद्ले सन्धिको विपक्षमा मतदान गरेका थिए। त्यसबेला एमाले विभाजन नभएको भए चुनावमा एमाले पहिलो पार्टी बन्न सक्ने सम्भावना थियो। ०००"
मदन भण्डारीको सम्झनामा वृक्षारोपण,"उदयपुर : तत्कालिन नेकपा एमालेका महासचिव जननेता मदन भण्डारीको ६९ औँ जन्मजयन्तीको अवसरमा आइतबार उदयपुरको सदरमुकाम गाईघाटस्थित मदन भण्डारी आँखा अस्पताल परिसरमा विभिन्न प्रजातिको बिरुवा रोपिएको छ । नेपाल नेत्रज्योति संघ उदयपुरको मातहतमा सञ्चालनको तयारीमा रहेको आँखा अस्पताल परिसरमा स्व भण्डारीको नाममा प्रदेश नम्बर एकका योजना आयोगका सदस्य मिना भण्डारीले वर्वुल जातको बिरुवा रोपेर उद्घाटन गरिन् । सोही अवसरमा भण्डारीले मदन भण्डारीका रचना तथा उनलाई जोडेर लेखिएका किताब त्रियुगा जनता बहुमुखी क्याम्पस मोतिगडा र संगम पुस्तकालयलाई हस्तान्तरण गरिन् । भण्डारीसँगै जिल्लाका राजनीतिक दलका नेता, कर्मचारी, नागरिक समाज, पत्रकार रस्थानीयले सिताअशोक, वर्वुल र नागेश्वरी जातका बिरुवा रोपेका छन् । सोअवसरमा सदस्य भण्डारीले अस्पतालको वातावरण र पर्यावरण जोगाउन बिरुवा आवश्यक हुने बताइन् । उनले रोपिएका बिरुवाको संरक्षण र सम्र्बद्धनका लागि ध्यान दिनुपर्ने बताइन् । भण्डारीले संसारको सौन्र्दयतालाई नियाल्ने आँखा संरक्षणका लागि स्थापना गरिएको अस्पताल आफैमा पवित्रस्थल भएकाले विनाभेदभाव सेवा सबैको पहुँचमा पुर्याउन आग्रह गरिन् । उनले मदन आफैमा बहुप्रतिभाशाली व्यक्ति भएकाले उहाँले प्रतिपादन गरेको जनताको बहुदलीय जनवादलाई व्यवहारमा परिणत गर्न सके मात्र समृद्ध देश र सुखी नेपाली कल्पना गर्न सकिने बताइन् । त्यस्तै जिल्ला समन्वय समितिका प्रमुख खड्गबहादुर परियारले मदनको विचार प्रेरणादायिक र अहिलेपनि जिवीतै रहेको बताए । प्रमुख जिल्ला अधिकारी दिपक पहाडीले बृक्षारोपणले उजाड क्षेत्र र लोपन्मुख बिरुवाको संरक्षण र संवद्र्धनकासाथै हरियालीमा परिणत हुने हुँदा सबैले अपनत्व लिनु पर्नेमा जोड दिइन् । कार्यक्रममा आयोजक नेपाल नेत्र ज्योति संघका सभापति भागवत राउतले अस्पताल सञ्चालनको अन्तिम तयारीमा रहेको बताए । उनले भवन निर्माणको कार्य सम्पन्न भइसकेकाले केही प्राविधिक पक्ष मेसिन जडान कार्य मात्र बाँकी रहेको जानकारी दिए अघिल्लो वर्ष अस्पताल परिषरमा आफन्तको सम्झनामा १० कठ्ठा जग्गामा कपुर, खमारी, रुद्राक्ष, मलेसियनसाल, तेजपत्ता, अग्रउड, विरेन्द्रफुल, वयस प्रजातिका १ सय १५ वटा बोटविरुवा रोपेको उनले बताए । ती मध्ये ५ वटा बिरुवा मात्र मरेको बाँकी सबै बिरुवा संरक्षण भएको बताए ।"
मालपोतका सुब्बामाथि भ्रष्टाचार मुद्दा : ७ वर्षमा ३ करोड आर्जन,"काठमाडौं : मालपोत कार्यालय सिमरा, बाराका तत्कालीन लेखापाल (सुब्बा) युगलकिशोर ठाकुरमाथि अकुत सम्पत्ति आर्जनमा मुद्दा दायर गरिएको छ । लेखापाल ठाकुरविरुद्ध ३ करोडको विगो कायम गरिएको छ । सहलेखापाल९खरिदार०बाट सार्वजनिक सेवामा प्रवेश गरेका ठाकुरले ८ वर्षमा ७ करोड १५ कमाइ गरेको अख्तियारको अनुसन्धानबाट खुलेको छ । ठाकुर २०६८ माघ ९ मा कोष लेखा नियन्त्रक कार्यालय बाराबाट राजपत्र अनंकित द्धितिय श्रेणी सहलेखापाल९खरिदार०मा नियुक्त भइ सार्वजनिक सेवा प्रवेश गरेका थिए । २०७२ वैशाख २२ मा लेखापाल९नायब सुब्बा० पदमा बढुवा भए । लेखापालमा बढुवा भएर उनको पदस्थापना मालपोत कार्यालय सिमरामा भयो । मालपोत कार्यालयमा उठेका राजस्व रकम ठाकुरले व्यक्तिगत खाता जम्मा गरेका अनुसन्धानबाट खुलेको छ । अख्तियारका अनुसार उनले कार्यालयको खातामा दाखिला गरिनु पर्ने राजस्व रकमलाई आफू अनुकुलमा खर्च लगानी गरेका छन् । लेखापात ठाकुर र तत्कालिन मालपोत कार्यालय सिमराका कार्यालय प्रमुख मदनप्रसाद गुप्ताको संयुक्त नाममा राष्ट्रिय बाणिज्य बैंक सिमरामा खाता नं १२३०००१९१८१० को २०७५ भदौ ०७ मा खोलिएको व्यक्तिगत खातामा जम्मा गरेको पाइएको अख्तियारले जनाएको छ । गुप्ताको मुद्दा अकुत सम्पत्ति, राजस्व चुहावट लगायतका मुद्दा विशेष अदालतमा चलिरहेका छन् । लेखापात ठाकुरले ठाकुरले सार्वजनिक सेवामा प्रवेश पश्चातको अनुसन्धान जाँचअवधि २०७६ बैशाख मसान्तसम्ममा पारिश्रमिक वचत आय १० लाख ८० हजार ७०८ हुन्छ । पारिश्रमिक बाहेक अन्य आयको दाबी र दाबी पुष्टिका कागजातसमेत उनले पेश गरी पुष्टि गर्न नसकेको अख्तियारका प्रवक्ता एवं सहसचिव प्रदिपकुमार कोइरालाले बताए । जाँचअवधिमा ठाकुरले श्रीमती शोभा कुमारीको नाममा दर्ता कायम रहने गरी बारा जिल्ला बधवन गाउँपालिका ५ स्थित किनं ६८ को ७ कठ्ठा १० धुर जग्गा खरिद गरेका पनि पाइएको छ । ठाकुरले २०७३ वैशाख ३० मा ३ लाखमा त्यो जग्गा किनेको पाइएको अििख्तयारले जनाएको छ । लेखापाल ठाकुर र प्रमुख गुप्ताको संयुक्त नाममा राष्ट्रिय बाणिज्य बैंक सिमरामा संचालित खाता नं १२३०००१९१८१० को व्यक्तिगत खातामा मौज्दात रकम २ करोड ७६ लाख ४४ लाख देखिएको छ । ठाकुरको नाममा विभिन्न बैंक तथा वित्तीय संस्थामा ११ लाख ३९ हजार मौजात रहेको पाइएको छ । ठाकुरको घरबाट २०७५ चैत ११ गते अख्तियारले २४ लाख ९२ हजार बरामद गरेका थियो । अनुसन्धानमा लिइएको जाँचअवधिमा सम्पत्ति सिर्जना तथा लगानी एवं बैंक मौज्दातमा ३ करोड १५ लाख ७५ हजार खर्च तथा लगानी गरेको पाइएको छ। ठाकुरले सार्वजनिक सेवाको पदमा प्रवेश देखि २०७६ वैशाख मसान्तसम्मको जाँच अवधिमा ३ करोड १५ लाख ७५ हजार बराबरको सम्पति सिर्जनामा खर्च लगानी गरेको देखिएको छ । आयभन्दा बढी गरेको खर्च लगानीको स्रोत खुल्न नआई ३ करोड ४ लाख ९४ हजार बराबरको सम्पत्ति गैरकानूनी रुपमा आर्जन गरेको भेटिएको अख्तियार प्रवक्ता कोइरालाले जानकारी दिए । उनीविरुद्ध २ वर्षसम्मको कैद सजायको माग दाबी गरिएको छ । गैरकानूनी रुपमा आर्जन गरेको स्रोत नखुलेको साथबाट बरामद नगद , व्यक्तिगत संयुक्त नाममा राष्ट्रिय बाणिज्य बैंक सिमरामा संचालित मौज्दात रकम रुसमेत भ्रष्टाचार निवारण ऐन तथा अख्तियार दुरुपयोग अनुसन्धान आयोग ऐन बमोजिम जफत गर्न सहित ठाकुरविरुद्ध विशेष अदालत, काठमाडौंमा आरोप९पत्र दायर गरिएको छ ।"
"सिन्धुलीमा पनि सलहको बथान, धान रोप्ने बेला किसान चिन्तित","सिन्धुली : झण्डै दुई वर्ष अघिदेखि फैलिएको अमेरीकन फौजी कीराको संक्रमण नियन्त्रणमा नआउँदै अचानक सलह कीरा भित्रिएपछि सिन्धुलीका किसानहरु चिन्तित भएका छन् । शनिवार बिहान भारतको बिहारतर्फबाट प्रवेश गरेको सलह फट्याङ्ग्रा सिन्धुलीको कमलामाई नगरपालिका, मरिण र तीनपाटन गाउँपालिकामा समेत फैलिएपछि किसानहरु थप चिन्तित भएका हुन् । झुण्ड झुण्डमा देखिएको सहल जिल्लामा तिव्र गतिमा फैलन थालेपछि किसानहरु चिन्तित बन्दै नियन्त्रणका लागि हारगुहार माग्न थालेको मरिण गाउँपालिकाका अध्यक्ष पानीराज बम्जन बताउँछन् । मरिणको वडा नं १ को मधुवनी, खलंगा, कात्तिके लगायत क्षेत्र र वडा नं २ को खसौरी लगात क्षेत्रमा ठूलो संख्यामा आएको सलहले मकै तथा धानबालीमा क्षति पुयाएपछि किसानहरु आत्तिन थालेका छन् । शनिवार कमलामाई नगरपालिका २, ८ र १० मा देखा परेको सलह आइतबार मरिण गाउँपालिका र तीनपाटन गाउँपालिकामा समेत फैलिएको हो । किसानको मकै, धान, फलफूल, तरकारी लगायत कृषि उत्पादनमा सलहले हुर्रहुर्र आउँदै खाँदै उड्ने गरेको छ । एकै दिनमा धेरै किसानको अन्नबालीमा क्षति पुयाइदिएको खबर आएपछि गाउाँपालिकाका कृषि प्राविधिक लगायतको टोली र जनप्रतिनिधि समेत त्यस तर्फ गई अध्ययन गरी त्यसको संक्रमण न्यूनिकरण गर्न आवश्यक पहल गर्न थालिएका छ, बम्जनले भने । जिल्लाको महाभारत क्षेत्रमा मकै, मटमास धानबाली लगाइएको छ भने मरिण, कमलामाई, र तीनपाटन क्षेत्रमा धान र मकै खेती छ । जिल्लामा यस अघिदेखि कृषि बालिमा संक्रमण भएको अमेरीकन फौजी कीराले झण्डै ९० हजार रोपनी बढी क्षेत्रफलमा लगाइएको मकैबाली तथा फलफूल र ३ हजार ७ सय हेक्टरमा लगाइएको धानबालीमा क्षति पुयाइसकेको छ । जिल्लामा फौजी कीराले मात्रै १७ करोड बढीको क्षति पुयाएको तथ्याङ्क छ । फेरि मकै बाली भित्र्याउने र धानबाली लगाउने बेलामा एकाएक सलह भित्रिएपछि झनै त्रास फैलिएको कमलामाई नगरपालिका १० भडारका किसान किरण कार्की गुनासो गर्छन् । कमलामाई नगरपालिका २ चियारबाी क्षेत्रमा शनिवार बिहान करिब १० बजेतिरबाट देखिएको सलहले मकै र धानको ब्याडमा समेत क्षति पुयाएपछि किसानहरु टीन ठटाएर सलह लखेटिरहेका स्थानीय तथा जिल्ला समन्वय समितिका प्रवक्ता सन्तोष बुढाथोकीको बताउँछन् । सलहले जिल्लाको सदरमुकाम क्षेत्रमा सबैभन्दा धेरै धान बाली र महाभारत क्षेत्रमा लगाइएको मकैमा क्षति गर्नसक्ने सम्भावना बढेको बताइन्छ । सलह ठूला ठूला फट्याङ्ग्राहरूको विशाल बथान हो । हावाको दिशा पछ्याएर १ सय ३० किमि प्रतिघण्टासम्मको गतिमा समूह बनाएर उड्ने यी कीराको बथानमामा ४ देखि ८ करोड सम्मको संख्या हुने विज्ञहरुको भनाइ छ ।"
राजु सदाको घटना छानविन गर्न २ नम्बर प्रदेशको विशेष समिति गठन,"जनकपुरधाम : धनुषाको हंसपुर नगरपालिकास्थित क्वारेन्टाइनमै सिकिस्त बिरामी भइ मृत्यु भएका राजु सदाको मृत्यु घटना सम्बन्धमा छानविन गर्न अध्ययन विशेष समिति गठन भएको छ । आइतबार बसेको प्रदेश २ को प्रदेससभा बैठकमा प्रादेशिक अस्पतालमा भएको घटनालाई छानविन गर्न ५ सदस्यीय अध्ययन विशेष समिति गठन गरिएको हो । समितिमा प्रदेशसभा सदस्य रवीन्द्र बैठा, चमेली देवी दास, सुरीता कुमारी साह, नरेश कुमार यादव र सावित्री देवी साह सदस्य छन् । सभामुखको निर्देशनमा रही समितिले आवश्यकता अनुसार विशेषज्ञ लगायत सम्बन्धित अन्य व्यक्तिहरुको सहयोग लिन सक्ने जनाइएको छ । विभिन्न मन्त्रालय वा कार्यालयबाट आवश्यक कागजात माग गर्न सक्ने र पदाधिकारीहरुसँग छलफल गर्न सक्ने समितिको कार्यविधि बनाइएको सभामुख सरोज यादवले बताए । समितिले ५ दिनभित्र आफ्नो प्रतिवेदन प्रदेशसभामा बुझाउनु पर्नेछ । कोरोना संक्रमण भएको आशंकामा प्रादेशिक अस्पताल जनकपुरमा ल्याइएका धनुषाको हंसपुर नगरपालिका ७ प्रसाही बस्ने १६ वर्षीय राजु सदाको मृत्यु भएको थियो । सदाको मृत्युपछि उनका परिवारजनले अनुसन्धानको माग गर्दै आन्दोलन गरेका थिए । भारतबाट आएर हंसपुर नगरपालिकाको क्वारेन्टाइनमा रहेका सदालाई प्रादेशिक अस्पतालमा जेठ २८ गते भर्ना गरिएको थियो । कोरोना नभइ अन्य रोगबाट ग्रसित भएका सदालाई प्रादेशिक अस्पतालमा ल्याइए पनि कोरोना शंकाकै भरमा ९ गते विहान उनको मृत्यु भएको थियो । भारतको मद्रासमा लकडाउनमा फर्किएका सदा गत जेष्ठ १४ गते फर्किएका थिए । घटनाको छानविन गर्न प्रदेश सरकारले समेत तीन सदस्यीय समिति बनाएको छ ।"
श्रमजीवी पत्रकार ऐनविपरीतका कदम तत्काल बन्द गर्न आग्रह,"काठमाडौं : सञ्चार सम्बद्ध सङ्घसङ्गठनले कोभिड१९ को कारण देखाउँदै विभिन्न सञ्चारमाध्यममा कार्यरत श्रमजीवी पत्रकारसञ्चारकर्मीलाई पेशाबाटै निस्काशन गर्ने, बेतलबी बिदा बस्न दबाब दिने, राजीनामा दिन बाध्य पार्नेलगायतका कार्यप्रति ध्यानाकर्षण भएको जनाएका छन् । पछिल्लो समयमा नेपाल पत्रकार महासङ्घले अल्टिमेटमसहित सञ्चारगृहमा पत्राचार गर्ने तथा सरोकारवाला सङ्गठनसँग बृहत् छलफल गरी दबाबमूलक कार्यक्रममार्फत् श्रमजीवीको पेशागत सुरक्षाका लागि गरिरहेको पहललाई ती सङ्घसङ्गठनले सकारात्मकरुपमा लिएको उल्लेख गरेका छन् । प्रेस सङ्गठन नेपाल, नेपाल प्रेस युनियन, क्रान्तिकारी पत्रकार महासङ्घ, प्रगतिशील पत्रकार सङ्घ, क्रान्तिकारी पत्रकार सङ्गठन नेपाल, प्रेस नेपाल, जनपत्रकार सङ्गठन नेपाल, प्रेस सेन्टर नेपाल, मधेशी पत्रकार समाज र लोकतान्त्रिक छापामाध्यम राष्ट्रिय समाजले आज संयुक्त विज्ञप्ति सार्वजनिक गर्र्दै महासङ्घकै नेतृत्वमा थप दबाबमूलक कार्यक्रमको घोषणा गर्ने जनाएका हुन् । दर्जनभन्दा बढी मिडिया हाउसमा श्रमजीवीका गम्भीर समस्या देखिएकाले मिडिया सञ्चालकले श्रमजीवी पत्रकार ऐनविपरीतका कदम तत्काल बन्द गरी सहजतापूर्वक श्रमजीवीलाई काम गर्ने वातावरण निर्माण गर्न ती सङ्गठनको माग छ । साथै नेपाल सरकार सञ्चार मन्त्रालयलगायत सबै सम्बन्धित निकायलाई कानूनसम्मत ढङ्गले समस्याको समाधानका लागि पहल गर्न आग्रहसमेत गरिएको छ । कोरोना भाइरस महामारीका कारण बन्द हुन पुगेका साना तथा स्वरोजगारमुखी मिडिया तथा रोजगारी गुमाउन पुगेका पीडित श्रमजीवी पत्रकारका लागि विशेष आवधिक राहत प्याकेजको व्यवस्था गर्न पनि सरकारसँग जोडदार माग गर्दछौँ, विज्ञप्तिमा उल्लेख छ । श्रमजीवीको श्रमको उचित सम्मान र पेशागत सुरक्षाका लागि सशक्त आन्दोलनमार्फत दबाब दिन बाध्य हुने सङ्गठनले जनाएका छन् । रासस"
'आत्महत्या दर घटानउनेछौं,"ललितपुर : ललितपुर महानगरपालिकाका प्रमुख चिरिबाबु महर्जनले बन्दाबन्दीको समयमा आत्महत्याको दर बढेकाले मनोसामाजिक परामर्शसहितको क्वारेन्टाइन बनाएको बताएका छन्। महानगरको वडा नम्बर २६ सुनाकोठीमा उक्त क्वारेनटाइन एकसाताअघि संचालनमा आएको हो। २७ वेड क्षमताको उक्त क्वारेन्टाइन बस्ती भन्दा केही पर एकान्त ठाउँमा छ। भौतिक रुपमा सुविधा सम्पन्न देखिने भवन पोषण पुनस्र्थापना गृहको हो। नेपाल युथ फाउण्डेसनको सहकार्यमा उक्त सेवा संचालनमा ल्याएको महर्जनले बताए। उनका अनुसार कोभिड १९ आएपछी बन्दाबन्दीको समयमा २८ जनाको कोरोना लागेर मृत्यु भए पनि १२ सय भन्दा धेरैको आत्महत्याबाट ज्यान गएको छ। त्यसैले आत्महत्या जतिसक्दो रोक्नका लागि मनोसामाजिक परामर्शदाता सहितको क्वारेन्टाइन बनाएको उनको दाबी छ। नगरसभाबाट नै यस विषयलाई सम्बोधन गर्नुपर्छ जस्तो लाग्यो र पारित गरयौँ पनि, महर्जनले भने, आत्महत्याको दर जतिसक्दो घटाउने प्रयास गर्नेछौं। उक्त क्वारेन्टाइनजमा अहिले जना महिला बसिरहेका छन्। माल्दिभ्सबाट आएका तीन जना, भारत तथा खाडी मुलुकबाट फर्किएका महिला र एक बालक पनि रहेको जानकारी दिएको छ।"
गुठी संरक्षण गर्न गुठी विधेयक जरुरी छ : मन्त्री अर्याल,"काठमाडौं : भूमि व्यवस्था, सहकारी तथा गरिबी निवारणमन्त्री पद्माकुमारी अर्यालले गुठीका जग्गा संरक्षण गर्न गुठी विधेयक पुनःफिर्ता ल्याउने बताएकी छन्। राष्ट्रियसभाको राष्ट्रिय सरोकार तथा समन्वय समितिको बैठकमा उपसमितिले बुझाएको तयार पारेको पशुपति क्षेत्र विकास कोष अध्ययन अनुगमन मस्यौदा अध्ययन प्रतिवेदनमाथि छलफलमा उनले गुठीको जग्गा संरक्षण गर्न गुठी विधेयक ल्याएको र अहिले फिर्ता भए पनि पुनःल्याउने तयारीमा सरकार रहेको बताए। गुठीमा राज्यले सिधै हस्तक्षेप गरेर प्रयोग गर्न पाउने खालको व्यवस्था पनि नभएकाले गुठी फरक प्रकृतिको मौलिक विषय भएकाले यसलाई फरक ढङ्गले नै व्यवस्थित गर्नुपर्ने जरुरी भएको उनको भनाइ छ। अरु सरकारी, सार्वजनिक जग्गामा जस्तो गुठीमा राज्यले सिधै हस्तक्षेप गर्न सक्दैन, उनले भनिन्। पुर्खाले परोपरकारी भावनाका साथ गुठीमा जग्गा दान गरेकाले अहिले विभिन्न व्यक्तिले खोस्ने, अतिक्रमण गर्ने, आफ्नो बनाउने काम भइरहेको उनको भनाइ छ। जुन मनसाय, परोपकारी भावनाका साथ धार्मिक उद्देश्यले पुर्खाले दान गरे, त्यसको संरक्षण गर्ने काममा लाग्नुपर्छ भनेर हामी लागिपरेका छौँ, सरकारी, सार्वजनिक, गुठीको जग्गा संरक्षण गर्नका निम्ति मन्त्रालयले जाँचबुझ आयोग बनाएर अहिले काम भइरहेको छ, उनले भनिन्। मुलुकभरकै गुठीका जग्गा असुरक्षित भएको र अतिक्रमण भएका जग्गा फिर्ता ल्याउन सरकार लागिरहेको तथा गुठीका जग्गासँग जोडिएका मोहीको हक स्थापित गर्नुपर्ने अनि मर्कामा परेका किसानलाई न्याय दिनुपर्ने ठूलो जिम्मेवारी रहेको उनले बताइन्। देशभर दुई हजारभन्दा बढी गुठी छन्। उपत्यकामा मात्र ५०० गुठी छन्। राष्ट्रिय सरोकार तथा समन्वय समितिका सभापति दिलकुमारी थापाले मस्यौदा प्रतिवेदनमाथि अझ बृहत्रुपमा छलफल गर्नुपर्ने भएकाले पर्यटन मन्त्रालयसँग पनि छलफल गरिने बताइन्। रासस"
भत्ता नपाएपछि भक्तपुर क्यान्सर अस्पतालका चिकित्सक र कर्मचारी आन्दोलित,"भक्तपुर : अस्पतालले दिँदै आएको नियमित भत्ता कटौती गरेपछि भक्तपुर क्यान्सर अस्पतालका चिकित्सक, नर्सलगायतका कर्मचारी आन्दोलनमा उत्रिएका छन् । उनीहरुले विश्वव्यापी महामारीको रुपमा फैलिएको कोरोना भाइरस संक्रमण नियन्त्रण गर्न अग्रपंक्तिमा खटिएका चिकित्सक, नर्सलगायत कर्मचारीहरुको तलब कटौती गरिनु निन्दनीय भएको बताएका छन् । अस्पताल प्रशासनले गएको असार ५ गते सूचना जारी गर्दै अस्पतालको आम्दानी अत्यन्त न्यून भएकोले कर्मचारीहरुलाई नियमित भत्ताबाहेक आधारभूत तलबसहित अन्य सुविधामात्रै दिन सकिने जनाएको थियो । प्रशासनले उक्त सूचना निकालेपछि चिकित्सक, नर्सलगायत स्वास्थ्यकर्मी तथा कर्मचारीहरुले प्रशासनको उक्त कदमको विरोध गरेका छन् । 'अहिलेको विषम अवस्थामा स्वास्थ्यकर्मी तथा कर्मचारीहरुले नियमित पाउँदै आएको भत्ता कटौती गर्नु अन्याय हो, एक चित्किसले भने, 'किन नदिएको भन्दा उल्टै जागिर खाइदिने धम्की दिनु र अरु डरत्रास देखाउनु निन्दनीय छ ।' नियमित भत्ता कटौती गर्नुअघि स्वास्थ्यकर्मी तथा कर्मचारीसँग बसेर यस महामारीको बेला केकसरी व्यवस्थापन गर्नेबारे छलफल गर्नुपर्ने उनको भनाइ थियो । तर अस्पताल प्रशासनले एकतर्फी निर्णय लाद्नु अन्याय भएको उनको भनाइ थियो । कोरोना भाइरस महामारीकै बीच काम गर्दा पनि र प्रशासनसमक्ष नियमित भत्ता कटौती नगर्न ध्यानाकर्षण गर्दा पनि सुनुवाइ नभएपछि आन्दोलित उनीहरुले शुक्रबार जिल्ला प्रशासन कार्यालय भक्तपुरमा ज्ञापनपत्रसमेत दिएका छन् । सरकारले कोरोना भाइरस संक्रमण तथा व्यवस्थापनको क्रममा अग्रपंक्तिमा काम गर्ने चिकित्सक तथा स्वास्थ्यकर्मीहरुलाई थप भत्ताको व्यवस्था गरेकोमा भक्तपुर क्यान्सर अस्पतालले भने उल्टै खाईपाई आएको भत्ता कटौती गरेको भन्दै उनीहरुले विरोध गरेका हुन् । प्रशासनमा गएर कटौती गरिएको भत्ता उपलब्ध गराउन जाँदा उल्टै जागिर खाइदिने धम्की दिएको र डरत्रास देखाएका भन्दै उनीहरुले प्रमुख जिल्ला अधिकारी हुमकला पाण्डेलाई भेटेर शुक्रबार ज्ञापनपत्र बुझाएका हुन् । 'अस्पताल प्रशासनकै प्रत्यक्ष संलग्नतामा आफ्नो हकअधिकारको कुरा गर्दा प्रशासकीय व्यक्तिहरुबाट नै डरधम्की देखाएर कारबाहीको समेत चेतावनी दिएको कुराको जानकारी गराउँदछौं,' ज्ञापनपत्रमा भनिएको छ । ज्ञापनपत्रमा काम गर्ने स्वास्थ्यकर्मी तथा कर्मचारीलाई भत्ता नदिने तर अस्पतालमा कुनै अस्तित्व नभएका निलम्बित मेडिकल डाइरेक्टर डा ऋषिकेशनारायण श्रेष्ठ, प्रशासन तथा वित्तीय प्रमुख जगन्नाथ भुर्तेल, प्रशासक राजाराम तजले, कर्मचारी कल्याणकारी समितिका अध्यक्ष शिवराम धुख्वाले अस्पतालको आम्दानीबाट मासिक एकएक लाख रुपैयाँ व्यक्तिगत रुपमा भोगचलन गरिरहेको उल्लेख गरिएको छ । अस्पतालका सीमित व्यक्तिले लाखौं भोगचलन गर्ने तथा कोरोना भाइरस संक्रमणबीच काम गर्नेहरुले भने नियमित भत्तासमेत नपाउने भएपछि उनीहरु आक्रोशित भएका छन् । उनीहरुले अस्पतालका सीमित व्यक्तिलाई कुन स्रोतबाट कसरी लाखौं उपलब्ध गराइयो र कुन प्रयोजनको लागि दिइयो भन्नेबारे स्पष्टीकरण सोध्न ज्ञापनपत्रमा माग गरिएको छ । उनीहरुले शिवराम धुख्वाको अध्यक्षतामा रहेको भक्तपुर क्यान्सर अस्पताल कर्मचारी कल्याणकारी समितिको कामकारबाहीको छानबिन गर्नसमेत माग गरिएको छ । उक्त समितिले निलिम्बत मेडिकल निर्देशक डा श्रेष्ठ, प्रशासन प्रमुख भुर्तेल, प्रशासक तजले र समितिका अध्यक्ष धुख्वाको मात्रै कल्याण गरेको भन्दै ज्ञापनपत्रमा समितिलाई राजनीतिक हतियार बनाएर अनियमितताको विरुद्ध जाने स्वास्थ्यकर्मी र कर्मचारीलाई तर्साउने र धम्की दिने काम गर्दै आएको उल्लेख छ । ज्ञापनपत्रमा अस्पतालको व्यवस्थापन समितिले निलम्बन गरिसकेका डा श्रेष्ठलाई अस्पतालका प्रशासकीय गतिविधिबाट तुरुन्तै हटाउनसमेत माग गरिएको छ । भक्तपुर नपाको हस्तक्षेपले एकवर्षदेखि अलमलमा अस्पताल गएको साउन ३० गते भक्तपुर नगरपालिकाले अस्पतालमा हस्तक्षेप गरेदेखि अस्पतालबाट निलम्बित मेडिकल निर्देशक डा श्रेष्ठले आफैले आफैलाई मेडिकल डाइरेक्टर घोषणा गरे अस्पतालमा धाँकधम्की देखाउँदै आएका छन् । उनले प्रशासन तथा वित्तीय प्रमुख भुर्तेल, प्रशासक तजले, कर्मचारी कल्याणकारी समितिका अध्यक्ष धुख्वासँग मिलेर अस्पतालमा आर्थिक अपचलन गर्दै आएका छन् । अस्पतालको कुनै पनि भूमिका र जिम्मेवारीमा नरहेका उनले मासिक लाखौं रुपैयाँ नगदै हात पार्दै आएको अस्पतालका एक चिकित्सकले बताए । उनीहरुकै बलमा भक्तपुर नपाले अस्पतालमा भ्रष्टाचार भएको आरोप लगाएर गएको साउन ३० गते हस्तक्षेप गरेको थियो । नपाले अस्पतालको मौजुदा व्यवस्थापन समितिको समानान्तर हुने गरी नगर प्रमुख सुनिल प्रजापतिको अध्यक्षतामा छुट्टै व्यवस्थापन समिति गठन गरेको घोषणा गरेको थियो । नगर प्रमुख प्रजापतिको अध्यक्षताको बैठकले डा श्रेष्ठलाई न अर्को व्यवस्था नभएसम्मको लागि मेडिकल निर्देशक नियुक्ति गरिएको निणैय गरेको थियो । तर अस्पतालको मौजुदा व्यवस्थापन समितिले नपाको हस्तक्षेपविरुद्ध सर्वोच्चमा मुद्दा हालेको थियो । उक्त मुद्दा अहिलेसम्म टुंगो लागेको छैन तर सर्वोच्चले भक्तपुर नपाविरुद्ध अन्तरिम आदेश दिँदै अस्पतालमा कुनै हस्तक्षेप र वाधा अवरोध नदिई मौजुदा समितिलाई नै यथावत काम गर्न भनेको थियो तर भक्तपुर नपाले हस्तक्षेप गर्न रोकेको छैन । नपाकै बलमा डा श्रेष्ठ, प्रशासकहरु भुर्तेल, तजले र कल्याणकारी समितिका अध्यक्ष धुख्वाले अस्पतालको सम्पूर्ण आयव्ययमा मनमरी गर्दै आएको अस्पतालका चिकित्सकहरु बताउँछन् । भक्तपुर नपा र उनको पक्षमा कर्मचारी र मौजुदा व्यवस्थापन समितिको रस्साकस्सीले अस्पताल करिब एक वर्षदेखि अलमलमा रहँदै आएको छ । कर्मचारी कल्याणकारी समितिको नाउँमा अस्पतालको मौजुदा व्यवस्थापन समितिका पदाधिकारीहरुलाई काम गर्न दिइएको छैन । कर्मचारी समितिलाई भक्तपुर नगरवासीको नाउँमा केही राजनीतिक समूहले साथ दिँदै आएको छ । व्यवस्थापन समितिका पदाधिकारी अस्पताल आउने कुनै संकेत मिलेलत्तगै उक्त समूह नाराबाजी गर्न अस्पताल पुग्छ । एकवर्षको बीचमा धेरैपटक दुईपक्षबीच मुठभेडको स्थिति भइसकेको छ । 'भत्ता काटेको छैन, अहिले स्थगितमात्रै' अस्पताल प्रशासन तथा वित्तीय प्रमुख भुर्तेलले भने स्वास्थ्यकर्मी तथा कर्मचारीहरुको नियमित भत्ता नकाटेको बताएका छन् । उनले अहिले अस्पतालको आम्दानी न्यून भएकाले नियमित भत्ता रोकेकोमात्रै स्पष्ट पारे । अहिले अस्पतालको आम्दानी दुईतिहाइले घटेको छ, भुर्तेलल भने, 'त्यसैले आर्थिक हैसियत सुध्रिएपछि उक्त नियमित भत्ता उपलब्ध गराउँछौं ।' उनका अनुसार अस्पतालको आम्दानी कम भएकाले चैत र बैशाखमा समेत कर्मचारीहरुको सञ्चयकोष र नागरिक लगानी कोषवापतको रकम पठाइएको छैन ।"
रुकुम घटना : न्यायको माग गर्दै आन्दोलन जारी,"जाजरकोट : ६ जनाको ज्यान जाने गरी पश्चिम रुकुमको चौरजहारी ८ सोतीमा भएको घटना अझै सेलाएको छैन । पीडित परिवार र जाजरकोटका स्थानीयले न्यायको माग गर्दै आइतबार सदरमुकाम खलंगामा प्रर्दशन गरेका छन् । हत्यारालाई कारवाही गर, हामीलाई न्याय देउ, हाम्रो आन्दोलन जारी छ लगायतका नारासहित बजार परिक्रम गरेर घटनाको विरोध गरेका हुन् । सोती घटना संघर्ष समितिले शान्तिपूर्ण दवाव कायम राख्न प्रर्दशन गरिएको जनाएको छ । संघर्ष समितिका संयोजक नगेन्द्र शाहले पीडितको न्यायका लागि दवावमुलक रुपमा प्रर्दशन गरिएको बताए । 'घटनालाई तोडमोड नहोस् र न्याय नमरोस् भनेर हामी निरन्तर खवरदारीमा छौं', उनले भने, जातीय विभेदकै कारण भएको सामुहिक हत्या काण्डमा संलग्नलाई जन्मकैदको सजाय हुनुपर्छ । तब मात्र मृतकको आत्मले शान्ति पाउनेछ । अन्तरजातीय प्रेम सम्बन्धका कारण भएको घटनामा जाजरकोट भेरी नगरपालिका ४ का नवराज विकसहित ६ जनाको ज्यान गएको थियो । त्यसमध्ये एक जना टीकाराम सुनार चौरजहारी र अरु पाँच जना जाजरकोटका थिए । मल्ल थरकी एक किशोरी भगाउन गएका केटाहरु माथि सोतीका गाँउलले आक्रमण गर्दा उनीहरुको ज्यान गएको थियो । रुकुम जिल्ला अदालतले वडाध्यक्ष डम्बरबहादुर मल्ल, किशोरीका बुवा र किशोरीसहित २३ जनालाई पुर्पक्षका लागि थुनामा राख्न आदेश दिएको छ । किशोरीकी आमालाई एक लाख धरौटीमा छोड्न आदेश दिए पनि धरौटी नबुझाएपछि उनलाई पनि कारागार चलान गरिएको छ । पाँचजना फरार छन् । ३४ जनालाई पक्राउ गरिएकोमा अन्यलाई सामान्य तारेखमा छाडिएको जिल्ला अदालत पश्चिम रुकुमले जनाएको छ ।"
दोलखामा थप २ जनामा कोरोना संक्रमण,"दोलखा : दोलखा जिल्लाका थप २ जनालाई कोरोना संक्रमण पुष्टि भएको छ । उत्तरी दोलखाको गोरीशंकर गाउँपालिका५, सुरीस्थित हलेश्वर माध्यमिक विद्यालयको क्वारेन्टाइनमा रहेका एकएक महिला र पुरुषको कोरोना संक्रमणको पीसीआर रिपोर्ट पोजिटिभ आएको स्वास्थ्य कार्यालय दोलखाका प्रमुख विभुकुमार झाले जानकारी दिए । यो सहित दोलखामा कोरोना संक्रमितको संख्या ४ पुगेको छ । हलेश्वर माविको क्वारेन्टाइनबाट ७ जनाको स्वाब संकलन गरेर असार ११ गते परीक्षणका लागि पठाइएकोमा एक महिला र एक पुरुष गरी दुईजनामा कोरोना संक्रमण देखिएको हो । सोही क्वारेन्टाइनमा करिब १० दिनदेखि कुवेतबाट आएकी ४५ वर्षीया र ३५ वर्षीया २ महिला रहेका छन् । संक्रमित देखिएपछि कन्ट्याक ट्रेसिङ कार्य सुरु गरिएको छ । यसअघि दोलखाबाट उपचारको लागि काठमाडौं गएका एक ६५ वर्षीय वृद्ध र जुम्लामा कार्यरत एक युवकमा कोरोना संक्रमण पुष्टि भइसकेको छ । त्यसमध्ये ६५ वर्षी वृद्धको मृत्यु भइसकेको छ ।"
"प्यूठानमा थप २९ जनामा कोरोना संक्रमण, संक्रमितको संख्या २९५ पुग्यो","प्यूठान : प्यूठानमा २९ जना नयाँ कोरोना संक्रमित थपिएका छन् । स्वास्थ्य कार्यालय प्यूठानले दिएको जानकारी अनुसार आइतबार थप २९ जना संक्रमित थपिएका हुन् । प्यूठान नगरपालिकामा चार , मल्लरानी गाउँपालिकामा सात, माण्डवी ६, सरुमारानीमा पाँच र स्वर्गद्धारी नगरपालिकामा सातजना गरी कुल २९ जनामा कोरोना पुष्टि भएको हो । संक्रमित हुनेहरु १४ देखि ६२ वर्ष उमेर समूहका छन् । हालसम्म जिल्लाभर संक्रमित हुनेको संख्या २ सय ९५ पुगेको स्वास्थ्य कार्यालय प्यूठानका कोरोना फोकल पर्सन एवं जनस्वास्थ्य निरिक्षक पुष्कल श्रेष्ठले जानकारी दिए । जिल्लाका सबै स्थानीय तहमा कोरोना संक्रमित देखिएका छन् । संक्रमितमध्ये दुईजना निको भएर घर फर्किएका छन्।"
सोमबारदेखि खुल्दै शेयर बजार,"काठमाडौं : सोमबारदेखि पुनः सुरु हुने भएको छ। नियामक निकाय नेपाल धितोपत्र बोर्डको सञ्चालक बैठकले कारोबार सुरु गर्ने निर्णय गरेको हो। सोही निर्णय अनुसार सोमबारदेखि धितोपत्रको दोस्रो बजार कारोवार सुरु गर्न लागिएको हो। बोर्डका प्रवक्ता निजर गिरीका अनुसार दोस्रो बजार कारोवारमा स्थायित्व ल्याउने गरी कारोवार समय, सर्किट ब्रेक र मूल्य सीमासम्बन्धी उपयुक्त व्यवस्था गरी नेप्सेले बजार सञ्चालन गर्ने व्यवस्था मिलाउने गरी आवश्यक निर्देशन दिइएको छ। लगानीकर्ताको शेयर खाताको शेयर ट्रान्सफर र रकम ट्रान्सफर गर्दा विद्युतीयमाध्यमको प्रयोग गर्न प्रोत्साहित गरिएको बोर्डको भनाइ छ। बजारमा संलग्न हुने लगानीकर्ता, ब्रोकर, नेप्से, सिडिएसी, मर्चेन्ट बैंकरले यसअघि जारी गरिएको कोभिड १९ सुरक्षाका उपाय पालना गरी कारोवार गर्नुपर्नेछ। यस्तै धितोपत्र बजार सम्बद्ध संस्थाले उपयुक्त स्वास्थ्य सुरक्षाका विधि नअपनाइ कार्यालय खोलेको पाइएमा त्यस्ता संस्थामाथि कारवाही गरिने बोर्डले चेतावनी दिएको छ। यस्तै अर्को व्यवस्था नहुँदासम्म ब्रोकर लगानीकर्ताका लागि भिडभाड हुने श्रव्यदृश्य कक्षसमेत सञ्चालन गर्न पाउने छैनन्। लगानीकर्ताले हालसम्म गरिएका व्यवस्थाबमोजिम नै घरैबाट कारोवार गर्नसक्ने व्यवस्था गरिएको हुँदा ब्रोकरसँग सम्पर्क गरी सकेसम्म घरैमा बसी कारोवार गर्न प्रोत्साहित गरिएको बोर्डले जनाएको छ। लकडाउनकैबीचमा केही समय पहिले बजार सञ्चालनमा ल्याएको भए पनि पुनःबन्द गरिएको थियो। बजारलाई नियमितरुपमा सञ्चालनमा ल्याउने लक्ष्यका साथ आज दोस्रो बजार सञ्चालनमा ल्याउने निर्णय गरिएको बोर्डले जनाएको छ। रासस"
ललितपुरमा थप एकजनामा कोरोना संक्रमण,काठमाडौं : ललितपुरमा थप एकजनामा कोरोना संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार पाटन अस्पताल ललितपुरको प्रयोगशालामा गरिएको परीक्षणमा एक महिलामा कोरोना पुष्टि भएको हो। आइतबार मात्रै थप ४६३ जनामा कोरोना संक्रमण पुष्टि भएको छ। योसहित नेपालमा कोरोना भाइरस (कोभिड१९) संक्रमितको संख्या १२ हजार ७७२ पुगेको छ। स्वास्थ्य तथा जनसंख्या मन्त्रालयका प्रवक्ता गौतमका अनुसार आइतबार १०५ जना महिला ३५८ पुरुष गरी ४६३ जनाको पीसीआर रिपोर्ट पोजिटिभ आएको हो। कुल संक्रमितमध्ये १ हजार ४७४ महिला र ११ हजार २९८ पुरुष छन्। स्वास्थ्य मन्त्रालयका अनुसार रेड जोनमा ५१४ जना रहेका छन्। आइतबार थप २ जना रेड जोनमा परेका हुन्। पछिल्लो २४ घण्टामा १३ महिला र १६६ पुरुष गरी १७९ जना डिस्चार्ज भएका छन्। अहिलेसम्म कोरोना जित्नेको संख्या ३ हजार १३ पुगेको छ। यस्तै मन्त्रालयका प्रवक्ता गौतमका अनुसार ७७ जिल्लामै कोरोना फैलिएको छ। कोरोना संक्रमणबाट २८ जनाको मृत्यु भइसकेको छ। मन्त्रालयका अनुसार अहिलेसम्म पीसीआर विधिबाट २ लाख १५ हजार ८३९ र आरडीटी विधिबाट २ लाख ९६ हजार ७६६ जनाको नमुना परीक्षण गरिएको छ। ६१ हजार ७३१ जना क्वारेन्टाइनमा छन् भने ९ हजार ७३१जनाको आइसोलेसनमा उपचार भइराखेको मन्त्रालयले जनाएको छ।
सुदूरपश्चिममा एक किलो सलह ल्याए २५ रुपैँया दिइने,"धनगढी : सुदूरपश्चिम प्रदेश सरकारले एक किलो सलह ल्याए २५ रूपैयाँ नगद दिने निर्णय गरेको छ । प्रदेशको भूमि व्यवस्था, कृषि तथा सहकारी मन्त्रालयले एक किलो सलह किरा ल्याए २५ रुपैयाँ दिने निर्णय गरेको हो । शनिबार मात्र सलह नेपालमा भित्रिएको थियो । धान दिवसको पूर्व सन्ध्यामा आयोजित पत्रकार सम्मेलनमा कृषि विकास निर्देशनालयका निर्देशक यज्ञराज जोशीले मन्त्रालयमा आयोजित पत्रकार सम्मेलनमा भने, अहिले सुदूरपश्चिम प्रदेशमा सलह नभित्रिए पनि पूर्वी तराईमा भित्रिसकेकोले यता पनि आउने सम्भावना छ । किसानले सर्तक रहन पर्ने छ । सलह किराले पुर्याउन सक्ने क्षति कम गर्न विभिन्न उपायमध्ये किरा संकलन गरेर स्थानीय तहका वडा कार्यालयमा बुझाउनेलाई एक किलोग्रामको २५ रुपैयाँका दरले नगद प्रोत्साहन दिने व्यवस्था गरिएको निर्देशक जोशीले बताए । सलह माछाको आहारका रुपमा प्रयोग गर्न सक्ने उनले बताए । सलह किरा जम्मा गरेर ल्याउनेलाई वडा कार्यालयहरुले तत्काल नगद दिने उनले जानकारी दिए । मन्त्रालयले धानको बीउलाई सुरक्षित गर्न त्रिपाल वा प्लास्टिकले ढाकेर राख्न अनुरोध गरेको छ । अहिले जताततै खेत रोपाई गर्ने मौसम छ, सलहले धानको बीउ नष्ट गर्यो भने रोपाईं नै हुन सक्दैन । सबै किसानलाई धानको बीउ सुरक्षित गर्न त्रिपाल वा प्लास्टिकले राम्ररी ढाकेर राख्न मन्त्रालय अपील गर्दछ, जोशीले भने । शनिबार रुपन्देहीमा देखिएका सलह पाल्पा र गुल्मीतर्फ लागेका मन्त्रालयले जनाएको छ । सलह किराको ठूलो झुण्डले बास बसेको ठाउँमा एक रातमा ३५ हजार मानिसको खाना बराबर बालीनाली नोक्सान गर्न सक्ने कृषि विज्ञले बताएका छन् । सलह किरा देखिएमा नियन्त्रणका लागि स्थानीय सरकारले पनि सक्रिय रहन आवश्यक रहेका मन्त्रालयले जनाएको छ ।"
कोरोना जितेका युवा भन्छन्  'अब गाउँमै कृषि उद्यम गर्ने',"बेनी : म्याग्दीको मालिका गाउँपालिका३ का २३ वर्षीय रमेश विश्वकर्मा (नाम परिवर्तन) कामको खोजीमा २२ महिनाअघि युएई गएका थिए । विश्वव्यापी महामारीको रुपमा फैलिएको कोरोना (भाइरस)को जोखिमका कारण तीन महिनादेखि कामबिहीन बनेपछि उनी युएईबाट जेठ अन्तिम साता नेपाल फर्किएका थिए । बेनीको क्वारेन्टाइनमा बसेका विश्वकर्मालाई घर नपुग्दै कोरोना संक्रमण पुष्टि भएपछि थप आठ दिन आइसोलेसनमा बस्नुपर्यो। 'विदेशमा सोचेको भन्दा धेरै दुख व्यहोरेर आउनुपर्यो,' कोरोनाको रिपोर्ट नेगेटिभ आएपछि आइतबार आइसोलेसनबाट डिस्चार्ज भएर घर जान लागेका उनले भने, 'अब गाउँमै खेतीकिसानी गर्ने सोचेको छु ।' कोरोना फैलिएपछि मरेपनि आफ्नै देशमा मरिएला भनेर स्वदेश फर्किएको उनले बताए । गाउँमा बाख्रापालनका साथै तरकारी र फलफूल खेती गर्ने योजना बनाएका विश्वकर्माले सिपमुलक तालिम, पुँजी र प्रविधिमा सरकारले सघाएमा कामको खोजीमा फेरी विदेश जानु नपर्ने बताउँछन् । बेनीको खुल्ला मञ्चमा सञ्चालित आइसोलेसनमा रहेका मंगला गाउँपालिका५ र बेनी नगरपालिका३ का एकएक जना पुरुष पनि उनीसँगै डिस्चार्ज भएका छन् । उनीहरुको पीसीआर विधिबाट कोरोना परीक्षण गर्दा रिपोर्ट नेगेटिभ आएपछि घर पठाइएको स्वास्थ्य कार्यालय म्याग्दीका प्रमुख एकनारायण लम्सालले जानकारी दिए । बेनी र मंगलाका जेठ २७ गते भारतबाट आएका हुन् । आइसोलेसनमा रहेकी रघुगंगा गाउँपालिकाकी एक महिलाको दोस्रो रिपोर्ट नेगेटिभ आएपनि उनको साथमा रहेकी छोरीको रिपोर्ट पोजिटिभ आएकाले उनलाई डिस्चार्ज गरिएको छैन् । बेनीको आइसोलेसनमा ९ जना छन् । १४ जनामा संक्रमण पुष्टि भएकोमा हालसम्म छ जना निको भएका छन् । यसअघि गत हप्ता दुईजना कोरोना जितेर घर गएका थिए । म्याग्दी बहुमुखी क्याम्पस र न्यु वेष्ट पोइन्ट आवासीय माविको क्वारेन्टाइनमा शनिबार खाडी र अमेरिकाबाट आएका ३२ जनासहित करिब ७० जना छन् । स्वास्थ्य कार्यालयका प्रमुख लम्सालले घरमा गएपनि एक हप्तासम्म अलग्गै बस्न, भौतिक दुरी कायम गर्न तथा सरसफाइमा ध्यान दिन, स्वास्थ्यमा समस्या आएमा सम्पर्क गर्न आग्रह गरे । कोरोना पोजिटिभ भएपनि आफूहरुलाई कुनै लक्षण नभएको उनीहरुको भनाइ थियो । आत्मबल, स्वस्थ्य खानपान, आरामले कोरोना जित्न सकिने अनुभव सुनाएका थिए । क्वारेन्टाइन र आइसोलेसनको व्यवस्थापन राम्रो भएपनि खाना खुवाउने क्यान्टिन सञ्चालकप्रति गुनासो गरे । आफूहरुलाई समाजले राम्रो व्यवहार गरोस् भन्ने अपेक्षा राखेका छन् । दुरव्यवहार नगर्न आग्रह गरे । हालसम्म म्याग्दीबाट २८६ वटा नमुना संरक्षण गरी पीसीआर जाँच गर्न पठाइएकोमा १६ वटाको नतिजा आउन बाँकी छ ।"
बागमती प्रदेशका १७ सय किसानले लिए दूधको ८ करोड अनुदान,"दोलखा : बागमती प्रदेशअन्र्तगत रहेका ९ जिल्लाका १७ सय किसानले करिब ८ करोड लिटर दूध उत्पादन गरेर ८ करोड अनुदान पाएका छन् । प्रतिलिटर दूध उत्पादन गरेबापत बागमती सरकारको एक रुपैयाँ अनुदान दिने कार्यक्रमबाट प्रदेशभरका ९ जिल्लाका १९८ सहकारीका १७ सय ३१ दूध उत्पादक किसानले चालु आर्थिक वर्षमा करिब ८ करोड अनुदान पाएका छन् । आर्थिक वर्ष २०७६०७७ को लागि दूध उत्पादनमा आधारित अनुदानको लागि १२ करोड विनियोजन गरिएकोमा सो बराबरको अनुदान भुक्तानी गरिएको हो । प्रदेशअन्र्तत पर्ने १३ जिल्लामध्ये ९ जिल्लामा रहेका ती सहकारीले ७ करोड ८३ लाख १८ हजार ४ सय २२ लिटर दूध उत्पादन गरेर चालु आर्थिक वर्षमा प्रतिलिटर एक रुपैयाँ अनुदानवापत ७ करोड ८३ लाख १८ हजार ४ सय २२ भुक्तानी गरिएको बागमती प्रदेश पशुपंक्षी तथा मत्य विकास निर्देशनालय हेटौंडाका पशु विकास अधिकृत नवराज दाहालले जानकारी दिए । बागमती प्रदेश दूध उत्पादनमा आधारित अनुदान वितरण कार्यविधि २०७५ को दफा १५ मा प्रतिलिटर दूध उत्पादन गरेवापत किसानलाई प्रोत्साहनस्वरुप एक रुपैयाँ अनुदान उपलब्ध गराइने व्यवस्था गरेको छ । अनुदान लिनेमा सबैभन्दा बढी चितवनका ९४ दुग्ध उत्पादक सहकारीले ४ करोड ४५ लाख ६९ हजार २ सय ७४ लिएको छ भने सबैभन्दा कम रामेछापको एउटा सहकारीले १ लाख १५ हजार ६ सय ५ रुपैयाँ अनुदान लिएको निर्देशनालयका अधिकृत दाहालले जानकारी दिए । ललितपुरको २४ सहकारीले ७३ लाख एकहजार ९ सय ९०, सिन्धुलीको एउटा सहकारीले एकलाख ४३ हजार ४ सय ३८, सिन्धुपाल्चोकको ४ सहकारीले ९ लाख ६२ हजार ४२, मकवानपुरको ३९ सहकारीले एककरोड २८ लाख ६७ हजार ८ सय ६५, नुवाकोटको एक सहकारीले दुईलाख २६ हजार ५ सय ४३, धादिङको २ सहकारीले ४ लाख ६४ हजार ३ सय ६६ र काभ्रेपलाञ्चोक ३२ सहकारीले एककरोड १६ लाख ६७ हजार २ सय ९९ रुपैयाँ भुक्तानी लगेको अधिकृत दाहालले बताए । प्रतिलिटर दूधको एक रुपैयाँ अनुदान पाउँदा किसानको अवस्थामा खासै परिवर्तन नआउने भए पनि अनुदान दिन सुरु गरिनु किसानका लागि उत्साह दिने काम भएको उनले बताए । दूध उत्पादनमा आधारित अनुदान वितरण कार्यविधि २०७५ को दफा १८ को (क) र (ख) अनुसार बार्षिक कम्तिमा २०० दिनसम्म दैनिक ३०० लिटरका दरले दूध संकलन तथा उत्पादन गरेका सहकारीहरु अनुदानको पाउनको लागि योग्य हुने मापदण्डमा उल्लेख छ । सहकारीले प्राप्त गरेको कूल अनुदान सम्वन्धित कृषकलाई नै उत्पादनको आधारमा भुक्तानी दिनु पर्ने कार्यविधि छ । दोलखा, रसुवा, भक्तपुर र काठमाण्डौंका किसानहरुको भने मापदण्ड नपुगेका कारण दूध उत्पादनको कुनै पनि अनुदान नपाएको निर्देशनालयले जनाएको छ । दोलखाका दुईवटा सहकारीले आवेदन दिएको भए पनि दैनिक ३ सय लिटर दूध उत्पादनको मापदण्ड नपुगेको कारण अनुदान नपाएको अधिकृत दाहालले जानकारी दिए । आगामी आर्थिक वर्ष २०७७०७८ को लागि सो अनुदान रकमलाई दोब्बर बनाएर प्रतिलिटर दूधको २ रुपैयाँ अनुदान दिन १६ करोड बजेट विनियोजन गरिएको छ ।"
संक्रमित सवार बसका २३ जनाको पीसीआर रिपोर्ट नेगेटिभ,जोमसोम : प्रादेशिक जनस्वास्थ्य प्रयोगशाला पोखरामा पीसीआर स्वाब परीक्षण गर्दा कोरोना पुष्टि भएका मुस्ताङको तिब्बती शरणार्थी क्याम्प बस्ने ८३ वर्षीय एक वृद्ध बाहेक २३ जनाको रिपोर्ट शनिबार नेगेटिभ आएको जिल्ला स्वास्थ्य कार्यालय मुस्ताङले जनाएको छ । काठमाडौंबाट मुस्ताङ आउने क्रममा सीमानाकामा उनीहरुको आरडिटी परीक्षण गरिदा वृद्धलाई आरडिटी रिपोर्ट पोजिटिभ देखिएको थियो । त्यसपछि उनको पहिलो पीसीआर रिपोर्ट पोजिटिभ आएपछि पुनः दोहोर्याएर उनको स्वाब पोखरा पठाइएको स्वास्थ्य कार्यालयले जनायो। उनीसँगै सुसार गर्न आइसोलेसन बसेका ज्वाईको पनि पुनः नमूना स्वाब पोखरा पठाइएकोमा रिपोर्ट आउन बाँकी छ । ज्वाईको पहिलो पीसीआर रिपोर्ट नेगेटिभ थियो । संक्रमित पुष्टि भएका वृद्धसहित गत जेठ ३२ गते छैरो तिब्बती शरणार्थी क्याम्पका २० जना र बसका चालक तथा सहचालक ३ जना र अर्को एक व्यक्ति समेत गरी २३ जना काठमाडौंबाट मुस्ताङ आएका थिए । म्याग्दी र मुस्ताङको सीमाक्षेत्रमा उनीहरुको स्वास्थ्य परीक्षण गर्दा वृद्धलाई पोजिटिभ देखिएको थियो । क्याम्पका सबैजनालाई होम क्वारेन्टाइनमा बस्न लगाइएको थियो भने वृद्ध र ज्वाइँलाई जोमसोम अस्पतालको आइसोलेसनमा राखिएको छ। क्याम्प निवासी वृद्धलाई कोरोना पुष्टि भएपछि स्थानीय प्रशासनले सोही दिन शरणार्थी क्याम्प सिल गरेको थियो । संक्रमित चढेको बसमा सवार सबैको पीसीआर रिपोर्ट नेगेटिभ आएपछि शरणार्थी क्याम्पमा लगाइएको सिल फुकुवा गरी आउजाउ सहज पारिएको छ । मुस्ताङमा अहिलेसम्म करिब ५५ जनाको पीसीआर परीक्षण भइसकेको छ भने ३ जनाको रिपोर्ट आउन बाँकी छ ।
स्वास्थ्यकर्मीको सरुवाविरुद्धमा स्थानीयले गाउँपालिका घेरे,"धादिङ : विगत लामो समयदेखि काम गरिरहेका स्वास्थ्यकर्मीको अन्यायपूर्ण ढंगले सरुवा गरेको भन्दै धादिङको सिद्धलेक गाउँपालिका ६ कुम्पुरका स्थानीय विरोधमा उत्रिएका छन् । जनचाहना विपरित जनप्रतिनिधिले कदम चालेको भन्दै आइतबा र स्थानीयले गाउँपालिका घेराउ गरेका हुन् । सिद्धलेक गाउँपालिकालको कुम्पुर स्वास्थ्य चौकीमा काम गरिरहेका स्वास्थ्य चौकी प्रमुख रकिम अन्सारीलाई प्रतिसोध साँधेर अन्यायपूर्ण तवरबाट अन्यत्र सरुवा गरिएको भन्दै स्थानीयबासीले विरोध जनाएका हुन् । लामो समयदेखि सेवा दिइरहेका अन्सारीलाई स्थानीयको चाहानाविपरित अन्यत्रै पठाएर स्वास्थ्य चौकीमा अन्योलता सिर्जना गरेको भन्दै सेवाग्राही गाउँपालिका पुगेका हुन् । स्थानीय पदम श्रेष्ठले भने, 'हामीकहाँ बर्षौ सेवा दिएको मान्छेलाई व्यक्तिगतरुपमा प्रतिसोध साँधेर जनचाहनाविपरित अन्तै पठाइने निर्णय गाउँपालिकाले गरेको छ, जनताको सेवाको लागि भनेर चुनाव जितेका जनप्रतिनिधिको यो निर्णय जनचाहना विपरीत छ, त्यसैले विरोध स्वरुप गाउँपालिकामा धर्ना दिएका हौँ ।' अन्सारी विगत २४ वर्षअघिदेखि कम्पुर भन्ज्याङस्थित स्वास्थ्य चौकीमा सेवारत थिए । उनी उक्त स्वास्थ्य चौकीका इन्चार्ज समेत हुन् । गत वर्षको कर्मचारी समायोजनमा उनले सिद्धलेक गाउँपालिका नै रोजेका थिए । मन्त्रालयबाट सिद्धलेक गाउँपालिकामा समायोजन भएको पत्र ल्याएर बुझाएपछि आफूलाई प्रतिसोध साँधेर काम गरिरहेको ठाउँ भन्दा अन्यत्रै पठाएको भन्दै उनी गएका छैनन् । 'स्वास्थ्य चौकी प्रमुखले भ्रष्टाचार गरेकाले सरुवा गरेको भनेर गाउँपालिकाले भनेका छन्,' अर्का स्थानीय सोम बहादुर मगरले भने, 'भ्रष्टाचार गरेको भए कारवाही गर्ने पो हो त, झन अन्त सरुवा गरेर उन्मुक्ती दिन मिल्छ ? यसै त स्वास्थ्यकर्मी कम छन्, त्यही पनि अर्को ब्यवस्था नगरि एकैपटक हटाउन पाइदैन भनेर गाउँपालिका घेराउ गरेका हौँ ।' गाउँपालिका अध्यक्ष प्रेमनाथ सिलवालले भने लामो समयसम्म एकठाउँमा काम गरेर स्वास्थ्य चौकी र व्यवस्थापन भद्रगोल बनाएका कारण अन्यत्रै खटाएको बताएका छन् । केही स्थानीयसँगको मिलेमतोमा कार्यालय समेत नजाने, आर्थिक हिसाब किताब अस्तव्यस्त राखेको र व्यवस्थापन समिति अध्यक्ष (वडाअध्यक्ष) सँग कुनै सरसल्लाह नै नगरी स्वास्थ्य चौकी संचालन गरेकाले उनलाई पालिका भित्रकै अर्को स्वास्थ्य संस्थामा पठाइएको अध्यक्ष सिलवालले बताए । अध्यक्ष सिलवालले भने, 'गाउँपालिका घेर्न आउने भीड प्रायोजीत हो, स्थानीयबासीको आवरणमा घुसपैठ गरेर गाउँपालिका विरोधीहरु आन्दोलन गर्न आएका हुन्, स्वास्थ्यकर्मी हटाइएको बहाना मात्रै हो ।' विगत ४५ वर्षअघिदेखि लेखापरीक्षण नगराएको, आर्थिक हिसाब किताब अपारदर्शी भएकाले प्रश्न उठाउँदा गाउँपालिकाको विरोध गर्न घटनालाई अन्तै मोड्न अन्सारीले स्थानीयबासी उचालेको आरोप सिलवालले लगाएका छन् । 'गाउँपालिकाले उनलाई गत माघमा नलाङ स्वास्थ्य चौकीमा खटाएको हो, सिलवालले भने, 'गाउँपालिकालाइ नटेरेर यत्तिका समय बस्ने, अहिले जनता उचालेर आन्दोलन गर्नुमा पक्कै पनि बाहिरी तत्वहरुको केही स्वार्थ छ ।' यता स्वास्थ्यकर्मी रकिम अन्सारीले भने वडा अध्यक्षले प्रतिसोध साँधेर आफूलाई अन्याय गरिएको दावी गरेका छन् । व्यवस्थापन समितिको अध्यक्षसमेत रहने वडा अध्यक्षलाई स्वास्थ्य चौकीमा बैठक बस्न बोलाउँदा समेत स्वास्थ्य चौकीमा नआएको, विगत ३ वर्षअघिदेखि स्वास्थ्य चौकीको खाता संचालन समेत नभएको अवस्थामा अहिले आफूलाई भ्रष्टाचार गरेको आरोप लगाएर अन्यत्र सरुवा गरिएको बताए। अन्सारीले भने, 'मैले भ्रष्टाचार गरेको भए छानविन गर्नुपर्यो नी, अन्त पठाएपछि चै मैले भ्रष्टाचार गरेकै भएपनि माफ हुने हो ? कर्मचारीले भ्रष्टाचार गरको पुष्टि भएमा कारवाही गर्ने निकाय होला, त्यही बहाना बनाएर प्रतिसोधपूर्ण ढङ्गले सरुवा गरिएकाले म गाउँपालिकाले खटाएको ठाउँमा नगएको हुँ ।' स्वास्थ्य चौकीको खाता संचालन हुन नसक्दा विगत ३ वर्षदेखि स्वास्थ्यकर्मीहरुको प्रोत्साहन भत्ता समेत उपलब्ध गराउन नसकेको अन्सारीले बताएका छन् ।"
भारतबाट काभ्रे आएका एक जनामा कोरोना पुष्टि,"काभ्रे : भारतबाट काभ्रे आएका एक जनामा कोरोना भाइरस संक्रमण पुष्टि भएको छ। जिल्लाको बेथानचोक गाउँपालिका४ का एक २३ वर्षीय युवामा कोरोना संक्रमण पुष्टि भएको जिल्ला स्वास्थ्य कार्यालय काभ्रेका प्रमुख डानरेन्द्रकुमार झाले जानकारी दिए। कोरोना संक्रमण पुष्टि भएका युवा असार २ गते भारतबाट काभ्रे आइपुगेका हुन्। उनी भारत बाट जिल्ला आएसँगै बेथानचोक गाउँपालिकाको क्वारेन्टाइनमा बसेका थिए। धुलिखेल अस्पतालमा भारतबाट आएका युवाको स्वाब परीक्षणपछि आइतबार कोरोना संक्रमण पुष्टि भएको हो। कोरोना संक्रमण देखिएका युवा काभ्रे जिल्लाको छैटौं कोरोना सक्रमित ब्यक्ति हुन्। संक्रमण देखिएका युवालाई आइसोलेसनमा राखी उपचार गर्नको लागि शुक्रराज ट्रपिकल अस्पताल टेकु काठमडौंमा पठाएको जिल्ला कमाण्ड पोष्टले जनाएको छ। यस अघि जिल्लामा रोशी गाउँपालिकामा ३ जना, पनौती नगरपालिकामा १ जना र पाँचखाल नगरपालिकामा १ जनामा कोरोना सक्रमण देखिएको थियो। संक्रमित पाँच जना उपचार पश्चात निको भएर घर फर्किसकेका छ्न्।"
लमजुङमा देखियो सलह किरा,"बेंसीसहर : लमजुङको विभिन्न स्थानमा सलह किरा देखिएको किसानले बताएका छन् । कृषि ज्ञान केन्द्र लमजुङका अनुसार जिल्लाको सुन्दरबजार, क्व्होँलासोँथरको सिङ्दी क्षेत्रका किसानहरुले सलह किरा देखिएको जानकारी दिएका हुन् । सुन्दरबजार नगरपालिका ६ फेदीकुनामा सलह किरा देखिएको कृषि ज्ञान केन्द्र लमजुङका बाली संरक्षण अधिकृत विजय पौडेलले जानकारी दिए । 'यहाँ देखिएका किरा हेर्दा र अनुसन्धान गर्दा सलह नै भएको पुष्टि भएको छ, पौडेलले भने, 'ठूलो संख्यामा छैन, थोरै मात्र देखिएको हो।' यात्राको क्रममा हावाको गति र पानीका कारण थोरै मात्रामा झरेको हुनसक्ने कृषि प्राविधिकहरुको अनुमान छ । सहलबाट खेतीबाली बचाउन सबै कृषि शाखाहरुमा उच्च सर्तकता अपनाउन निर्देशन दिइएको कृषि प्रसार अधिकृत मदन रेग्मीले जानकारी दिए । 'अहिले थोरै देखिएपनि सतर्कता अपनाउनुपर्छ, रेग्मीले भने, 'तत्कालका लागि धानको बीउ, कोदोको बीउ जोगाउन किसानलाई भनेका छौं ।' सलह रातिमा निस्क्रिय र पानी परेका कारण कम सक्रिय हुने भएकाले पनि अहिले नदेखिएको हुन सक्ने कृषि प्राविधिकहरुको अनुमान छ । 'हामी फिल्ड मै पुगेर अनुसन्धान गर्दैछौं, कृषि ज्ञान केन्द्र लमजुङका प्रमुख रोहिणीराज घिमिरेले भने, 'यसको संख्या कति छ, कस्तो अबस्थामा छन भन्ने बारे बल्ल भन्न सकिन्छ ।'"
अछामको क्वारेन्टाइनमा रहेका एक पुरुषको उपचारका क्रममा मृत्यु,अछाम : अछाममा क्वारेन्टाइनमा बसेका एक पुरुषको मृत्यु भएको छ। रामारोशन गाउँपालिका५ को कैलाशेश्वर घट्टेखेती आधारभूत विद्यालयको क्वारेन्टाइनमा बसेका ४५ वर्षीय पुरुषको मृत्यु भएको हो । उनी भारतबाट गौरीफन्टा नाका हुँदै जेठ २७ गते अछाम पुगेका थिए । असार ९ गते उनको आरडीटी परीक्षण गर्दा रिपोर्ट नेगेटिभ आएको थियो । असार १३ गते एक्कासी श्वासप्रश्वसमा समस्या आएपछि उनलाई उपचारका लागि बयालपाटा अस्पतालमा लगेको थियो। आकस्मिक कक्षमा उपचारका क्रममा उनको आइतबार दिउँसो २ बजे मृत्यु भएको अस्पतालका डाक्टर विकास गौचनले बताए । उनका अनुसार मृतक पुरुष सुगरका बिरामी थिए । सुगर एक्कासी बढेपछि स्वास्थ्यमा समस्या आएको डाक्टर गौचनले बताए । मृत्युपछि उनीसँगै परिवारका अन्य २ जना कुरुवाको समेत स्वाब संकलन गरी पीसीआर परीक्षणका लागि सेती प्रादेशिक अस्पतालमा पठाएको गौचनले जानकारी दिए ।
एक वृद्ध र एक युवा मृत भेटिए,स्याङजा : पुतलीबजार नगरपालिका १३ चिलाउनेखर्कका ६९ वर्षीय कुलबहादुर थापा मृत भेटिएका छन् । घरबाट सुन्तलाका बिरुवा लिन वडा कार्यालय गएका थापा अबेरसम्म घर नपुगेपछि परिवारले खोज्दै जाँदा बाटोमा लामो कुलामा घोप्टिएको अवस्थामा भेटिएको प्रहरीले जनाएको छ । सुन्तलाका विरुवा लिएर घरतर्फ आउँदै गरेका थापा बायाँखोला छहराको लामो कुलोमा घोप्टो परेको बताइएको छ । कुलोको पानीमा डुबेर मृत्यु भएको हुन सक्ने प्रहरीको अनुमान छ । यसै गरी रुपन्देही घर भइ दिदीसँगै स्याङजा बस्दै आएका २२२३ वर्षीय लोकबहादुर थापा दमाई खोला किनारमा मृत भेटिएका छन् । वालिङ् ७ केवरे स्थित दिदीको घरमा बस्दै आएका दमाई शनिबार राती १ बजे पुलबाट खसेको भनी भिनाजुले दिएको सूचनाका आधारमा प्रहरीले खोजतलास अघि बढाएको हो । उनी वालिङ ५ लसुने पक्की पुलबाट खसेको बताइएको छ । आइतबार बिहान वालिङ ६ को ढलेको स्वामी स्थित मिर्दिखोलामा दमाईको शव फेला परेपछि पोष्टमार्टम गरी परीवारलाई बुझाएको प्रहरी नायव उपरीक्षक राजेन्द्रप्रसाद अधिकारीले जानकारी दिए ।
छोरी बलात्कार आरोपमा बाबु पक्राउ,रुकुम : आफ्नै छोरीलाई बलात्कार गरेको आरोपमा सल्यान प्रहरीले एक जनालाई पक्राउ गरेको छ। सल्यानको शारदा नगरपालिका१२ का ३९ वर्षीय एक पुरुषले आफ्नै १३ वर्षीया छोरीलाई करणी गरेको आरोपमा पक्राउ गरिएको जिल्ला प्रहरी कार्यालय सल्यानका प्रहरी निरीक्षक लक्ष्मण ओलीले जानकारी दिए। घरमा कोही नभएको मौका छोपेर ती पुरुषले छोरीलाई बलात्कार गरेरको प्रहरीले बताएको छ। घर नजिकैबाट उनलाई पक्राउ गरिएको बताइएको छ। पक्राउ परेका व्यक्तिविरुद्ध जबर्जस्ती करणी तथा हाडनाता करणी सम्बन्धि मुद्दा दर्ता गरिएको छ। उनलाई जिल्ला अदालतबाट १० दिनको म्याद थप गरेर अनुसन्धानका लागि हिरासतमा राखिएको प्रहरी निरीक्षक ओलीले बताए।
"मिर्गौला पीडितको अपील : बाँच्न चाहन्छु, सहयोग गर्नुहोस्","कालिकोट : जिल्लाको सान्नीत्रिवेणी गाउँपालिका४ का विशाल दर्जी बिर्जितको मिर्गौला सम्बन्धि समस्या छ। अबको दुई महिना भित्र मिर्गौला प्रत्यारोपण नगरे उनको ज्यान पनि जान सक्छ। सानै उमेरमा आमाको पेट दुख्ने समस्याले मृत्यु भयो। कक्षा ८ सम्म पढेका उनी आर्थिक अवस्था कम्जोर भएकै कारण बिद्यालय छोडेर कालापाहाड जानु पर्यो। भारत जाने पैसा कमाएर ल्याउने र परिवारको छाक टार्ने उनको बाध्यता थियो। एक वर्ष अगाडीदेखि पेट देख्ने समस्या देखियो। उनले पहिले पहिले सामान्य रुपमा लिए। उनी बम्बईको एक होटलमा काम गर्दै गर्दा पेट दुख्ने समस्या जटिल बन्यो। उनले एक महिना अगाडि बम्बईको महाराष्ट्रमा रहेको एक अस्पतालमा स्वास्थ्य जाँच गराए। उनी बम्बईमा काम गर्न नसक्ने भएपछि खाना खानै समस्या भयो। उनकै गाउँका वडा सदस्य ध्वजबहादुर शाहीको पहलमा उनलाई गाउँपालिकाले उद्धार गरी लकडाउनका बेला घर ल्यायो। उनी गाउँपालिकाको क्वारेन्टाइनमा १४ दिन बसे। उनीको पीसीआर र आरडीटी रिपोर्ट नेगेटिभ आएपछि मिर्गौला र उपचारका लागि आर्थिक सहयोगका लागि सदरमुकाम आएर पत्रकारसम्मेलन गरी सबैलाई अपील गरेका छन्। म बाँच्न चाहान्छु। मेरो उमेर २० वर्ष मात्र भयो। श्रीमती, परिवारका लागि पनि मैले बाँच्नु पर्छ। मसँग जन्मजात रुपमा एउटा मात्र मिर्गौला रहेछ। त्यसले पनि काम गर्न छाडेपछि अबको दुई महिना भित्र शल्यक्रिया भएन भने म बाँच्दिन, उनले भने, मेरो परिवारको बिचल्ली हुन्छ। मिलेपछि बुवाले नै मिर्गौला दिने भन्नुभएको छ। तर मलाई उपचारका लागि जान पकेटमा दुई सय रुपैयाँ पनि छैन्। कसरी जाउँ उपचारमा। मिर्गौला प्रत्यारोपण गर्न र उपचार गर्न करिब ८ देखी १० लाखवसम्म लाग्ने बताए। सानो सहयोगले उपचार हुने भन्दै उनले सहयोगी मनसँग गुहार मागेका छन्। स्थानीय विकास तिरुवाले विशालको उपचारका लागि गाउँपालिकामा पनि माग गरिएको र मानवीयताका हिसाबले सबैको सहयोगको खाँचो परेको बताए। उनले सबैले सक्दो सहयोग गरेर विशालको ज्यान जोगाउन आग्रह गरे। विशालको उपचारका लागि पहल गर्ने सान्नीत्रिवेणी गाउँपालिका४ का वडा सदस्य ध्वजबहादुर शाहीले गाउँपालिकाट हुने सहयोगले विशालको उपचार गर्ने रकम अपुग हुने भएकाले सबैलाई आग्रह गर्नु परेको बताए।"
सिद्धार्थ राजमार्ग एकतर्फी सञ्चालन,"बुटवलपाल्पा सडकखण्डको अवरुद्ध सिद्धार्थ राजमार्ग एकतर्फी रुपमा सञ्चालनमा आएको छ । पाल्पाको तिनाउँ गाउँपालिका३ माथिल्लो सिद्धबाबा मन्दिर नजीकै सिद्धार्थ राजमार्गमा पहिरो खसेर अवरुद्ध बनेको सो सडकखण्ड बिहानदेखि एकतर्फी सञ्चालनमा आएको प्रदेश ५ का ट्राफिक प्रहरी कार्यालय, बुटवलका सूचना अधिकारी प्रहरी नायब उपरीक्षक डिल्लीनारायण पाण्डेले जानकारी दिए । अविरल वर्षाका कारण माथिबाट खसेको पहिराले सडक अवरुद्ध बनेको थियो । अवरुद्ध राजमार्ग सञ्चालनमा आएपछि रोकिएका सवारीसाधन गन्तव्यतर्फ लागेका छन् ।"
"घर भत्किँदा पतिको मृत्यु, पत्नी घाइते",स्याङ्जा : पहिराले घरको एक भित्ता भत्काएर पुरिँदा गल्याङ्का एक जनाको मृत्यु भएको छ भने एक जना गम्भीर घाइते छन् । गल्याङ नगरपालिका१ साङलीयाका ४९ वर्षीय यमबहादुर विकको आइतबार बिहान मृत्यु भएको हो । उनकी पत्नी ४२ वर्षीय फुलमाया विक घाइते छिन् उनको पाल्पा मिशन अस्पतालमा उपचार भइरहेको प्रहरीले जनाकारी दिएको छ । हिजो साँझदेखिको अविरल वर्षाका कारण आइतबार विहान ३ बजे घरमाथिबाट झरेको पहिराले घरको भित्ता फोडेपछि पतिपत्नी घाइते भएका थिए। गम्भीर घाईते दुवैलाई गल्याङ नगर अस्पतालमा ल्याइएको थियो । अस्पताल पुर्याइएको एक घण्टापछि उपचारका क्रममा यमबहादुरको मृत्य भएको प्रहरी नायब उपरीक्षक राजेन्द्रप्रसाद अधिकारीले जानकारी दिए । फूलमायालाई थप उपचारका लागि पाल्पा पुर्याइएको प्रहरी नायब उपरीक्षक अधिकारीको भनाइ छ । प्रहरीका अनुसार फुलमायाको टाउकोमा चोट लागेको र अवस्था गभ्मीर छ । विक परिवारका छोरा र छोरी भने सकुशल रहेका छन्।
चट्याङको आवाज सुनेर बेहोस भएका युवाको मृत्यु,उदयपुर : चट्याङको अवाज सुनेर बेहोस भएका उदयपुरका एक युवाको उपचारका क्रममा ज्यान गएको छ । शनिबार दिउँसो ४ बजे आफ्नै खेतमा काम गरिरहेको अवस्थामा चट्याङ पर्दा बेहोस भएका चौदण्डीगढी नगरपालिका ५ खोरियाका १८ वर्षीय दिपेश मगरको उपचारका क्रममा शनिबार राती मृत्यु भएको हो । नजिकै परेको चट्याङको आवाजले बेहोस भएका मगरको उपचारका क्रममा धरानस्थित वीपी कोइराला स्वास्थ्य विज्ञान प्रतिष्ठानमा मृत्यु भएको जिल्ला प्रहरी कार्यालयका डीएसपी गोबिन्द पुरीले जानकारी दिए ।
"उदयपुरमा थप ७ जनामा कोरोना संक्रमण, संक्रमितको संख्या ६० पुग्यो","उदयपुर : उदयपुरमा ३ महिलासहित ७ जना कोरोना संक्रमित थपिएका छन् । सातैजना त्रियुगा जनता बहुमुखी क्याम्पस मोतिगडाको क्वारेन्टाइनमा बस्दै आएका हुन् । बिराटनगरस्थित कोसी अञ्चल अस्पतालको प्रयोगशालामा गरिएको परीक्षणबाट उनीहरुलाई कोरोना पुष्टि भएको हो । संक्रमितमध्ये दुईजना तेस्रो मुलुक कुबेत, एकजना दुबई र चारजना छिमेकी मुलुक भारतबाट आएका हुन् । उनीहरु सबै त्रियुगा नगरबासी हुन् । जिल्ला स्वास्थ्य कार्यालयका प्रमुख मोहनप्रसाद सुबेदीका अनुसार तीन महिलामध्ये त्रिनपा ६ की ३० वर्षीया, वडानं ९ की ३० वर्षीया र वडा नं १० की ५३ वर्षीया महिला रहेका छन् । त्रिनपा ६ की महिला कुबेतबाट असार ९ गते आएकी थिइन् । त्रिनपा ९ की महिला भारतबाट जेष्ठ ३२ गते नेपालको लौवागढी नाकाबाट नेपाल प्रवेश गरेकी थिइन् । त्यस्तै त्रिनपा १० की महिला पनि भारतको दिल्लीबाट असार ९ गते विराटनगरको जोगवनी नाकाबाट नेपाल प्रवेश गरेकी हुन् । त्यस्तै पुरुषतर्फ त्रियुगा नपा २ का ३०, वडानं ६ का ३५, वडानं ८ का २३ र वडानं १० का २६ वषीय पुरुष रहेका छन् । त्रिनपा २ का पुरुष असार ९ गते कुबेतबाट नेपाल आएका हुन् । त्रियुगा ६ का पुरुष भारतको युपी राज्यबाट नेपालको लौवागढी नाकाबाट असार ९ गते, त्रिनपा ८ का पुरुष असार ९ गते दुबईबाट र त्रिनपा १० का पुरुष दिल्लीबाट सिरहाको माडर हुँदै नेपाल असार ५ गते प्रवेश गरेका थिए । योसँगै उदयपुरमा कोरोना संक्रमितको संख्या ६० पुगेको छ । अहिलेसम्म उदयपुरमा १४ जना महिलासहित ६० जनामा कोरोना पुष्टि भएको छ । जसमा त्रियुगा नगरपालिकामा ४९ जना, बेलका नगरपालिकामा ५ जना, कटारी नगरपालिकामा २ जना, उदयपुरगढी गाउँपालिकामा २ जना, चौदण्डीगढी नगरपालिकामा १ जना र ताप्ली गाउँपालिकामा १ रहेको जिल्ला स्वास्थ्य कार्यालय उदयपुरले जनाएको छ । संक्रमितमध्ये अहिलेसम्म ३९ जना उपचारपछि अस्पतालबाट डिस्चार्ज भएर घर फर्किएका छन् । संक्रमण देखिएका उनीहरुलाई नेपाल आउने बित्तिकै त्रियुगा नगरपालिकाले त्रियुगा जनता बहुमुखी क्याम्पस मोतीगडामा बनाएको क्वारेन्टाइनमा राखेको थियो । संक्रमितहरुमध्ये भारतबाट आएका नेपाल भारत सीमा क्षेत्रबाट उद्दार गरी ल्याइएका हुन भने खाँडी मुलूकबाट काठमाडौं त्रिभुवन अन्तर्राष्ट्रिय बिमानस्थल हुँदै आएकालाई सिधै क्वारेन्टाइनमा ल्याइएको थियो । स्वास्थ्य प्रमुख सुवेदीका अनुसार हालसम्म १ सय ५१ जना महिलासहित तीन हजार ५ सय ५१ ले पिसिआर परीक्षण गरिसकेका छन् । त्यसमध्ये ३ हजार १ सय ३० जनाको रिर्पोट आइसकेको छ । त्यस्तै १ सय ६२ जना महिलासहित ८ सय ८ जनाको आरडीटी टेष्ट भइसकेको छ । त्यसमध्ये २ जना पुरुष १ जना महिलामा पोजिटिभ देखिएको छ भने बाँकी सबैको रिर्पोट नेगेटिभ आएको स्वास्थ्य प्रमुख सुबेदीले बताए । कार्यालयकाअनुसार ३७ जना महिला र १ सय ६० जना पुरुष गरी १ सय ९७ जना क्वारेन्टाइनमा रहेका छन् भने १४ जना महिला र ४ सय ४६ जना पुरुष गरी ४ सय ६० जना होम क्वारेन्टाइनमा रहेका छन् ।"
कोरोना इपिसेन्टरपछिको भुल्केका कथा व्यथा,"उदयपुर : नयाँ संक्रमित नभेटिएपछि प्रशासनले लगाएको सिल त खुल्यो तर समाजले हेर्ने नजर फेरिएको छैन । संक्रमणपछि घर फर्किएका र संक्रमित क्षेत्रका बासिन्दालाई गरिने व्यवहार फरक छ। गाईघाट बजार गयो भने भुल्के घर हैन भनेर पहिला सोध्छन, हो भन्यो भने विभेद्को नजरले हेर्छन्, भरसक सामान दिन आनाकानी गर्छन्, पैसा दियो पुरै सेनिटाइजर गरेर मात्र लिन्छन् । ४५ वर्षीया हुसुना खातुनले गुनासो पोख्दै भनिन्, निको भएर घर फर्किएको पनि दुई महिना भयो समाज र सहरले हामीलाई हेर्ने दृष्टिकोण सकारात्मक छैन । संक्रमण देखिएको समयमा भन्दा अहिले झनै धेरै तनाव बढेको उनको भनाइ छ । आफु र घर परिवारको स्वास्थ्यबारे सजक भएपनि समाजले फरक व्यवहार गरेको बताउँदै खातुनले भनिन्, प्रशासनले भन्छ भने हामी घरमै बस्न तयार छौ, तर हाम्रो खानपिनको व्यवस्था कसले गरिदिने ? उनी लकडाउन अघिसम्म चुराको व्यापार गर्थिन् । गत बैशाख ९ गते संक्रमण पुष्टि भएका ५८ वर्षीय अलिजन मिया सिलाई कटाइ पसल सञ्चालन गर्दै आएका थिए । संक्रमणपछि उनले जानेको सीप बन्द पसलमै छ । भन्छन्, अहिले कोही सिलाउन अर्डर दिँदैनन्, फर्केर पनि आउँदैनन्, तीन महिना भयो पसल बन्द भएको कसरी गुजारा चलाउने ? यस्तो अवस्थामा सरकारले रोजीरोटी सुनिश्चित गर्नुपर्ने होइन भने राहत दिनुपर्ने मिया बताउँछन् । जानेको सीप प्रयोग गर्न नपाएपछि पाँच जनाको परिवारले दुई छाक टार्न धौधौ भएको उनले सुनाए । आम्दानीको बाटो बन्द भएपछि कुखुरा पालन गर्ने सोचाईका साथ खोर बनाउन जुटेका छन् ४० वर्षीय मुक्तार मिया । भन्छन्, लामो समय वैदेशिक रोजगारका क्रममा युएईमा बिताए, अब जाने अवस्था रहेन त्यसैले कुखुरा फर्म चलाउने सोचमा छु। अटो रिक्सा चलाएर घर खर्च चलाउँदै आएका ४० बर्षिय मोहमद साविर मिया पनि आम्दानीको बाटो टुटेपछि परिवार पाल्ने चिन्तामा छन् । अटोको भरमा निर्भर रहेको उनको परिवारमा ६ जना छन्, वैकल्पिक व्यवसाय र रोजगार नहुँदा समस्या भएको उनले बताए । साविर भन्छन्, निको भएर घर फर्किएको एक महिना भयो हाम्रो समस्या बुझ्न न प्रशासन आउँछ न स्थानीय सरकार, कसले हाम्रो व्यथा बुझिदिने ? संक्रमण पुष्टि भएर उपचारका लागि विराटनगर गएका बेला केही राहत प्राप्त भएपनि त्यसपछि कसैले खोजीनीति नगरेको उनीसहित अन्य छिमेकी बताउँछन् । उपचारपछि घर फर्काउन स्थानीय निकायले सहयोग गरेपनि त्यसपछि कतैबाट साथ सहयोग नआएको ५२ वर्षीय इदृम मियाले गुनासो गरे । बाहिर कमाउने जाने अवस्था नभएका बेला स्थानीय निकायले आफूहरुका लागि केही चासो नलिएको उनको भनाइ छ । संक्रमण पुष्टि भएका १८ वर्षीय इम्व्राहन अहमद भने पढ्न नपाएकोमा दुःखी छन् । संक्रमण अघि भारतको यूपीस्थित दारुल उलुम विद्यालयमा उर्दु अरबी भाषा पढ्दै आएका उनी भन्छन्, एक वर्ष पढ्न बाँकी थियो, आफैलाई संक्रमण देखिएपछि सबै डामाडोल भयो । कक्षा १२का विद्यार्थी उनी आल्मियत कोर्ष पढ्न बाँकी रहेको बताउँछन् । ३२ जनामा कोरोना संक्रमण पुष्टि भएको भुल्केस्थित नुरी मस्जिद क्षेत्रमा १२ जना भारतीय जमाती, चार जना विराटनगरबासी र १६ जना स्थानीय रहेका थिए । संक्रमण देखिएका १६ जनाकै आर्थिक अवस्था कमजोर रहेको स्थानीय यदुप्रसाद ढकालले बताए । उनले भने, संक्रमित क्षेत्रका स्थानीय अझै पनि बाहिर जाने अवस्थामा नरहेकाले नगर सरकारले उनीहरुको रोजीरोटीका लागि विशेष प्याकेज ल्याउनुपर्छ । कृषि, पशुपंक्षी, रोजगार, व्यापार व्यवासाय सञ्चालनका लागि केन्द्र, प्रदेश र स्थानीय तहले विशेष प्याकेज ल्याउनु पर्ने ढकालको सुझाव छ । सरकारले लकडाउनको अवधिमा बिजुली, कर लगायतमा छुट गर्ने घोषणा गरेपनि कुनै सुविधा नपाएको स्थानीयको गुनासो छ । तङ्ग्रिदै भुल्के बैशाख ५ मा एकैपटक १२ जनामा कोरोना पुष्टि भएपछि कोरोनाको इपिसेन्टर बनेको भुल्के क्षेत्रका स्थानीय यतिबेला आफैं सजग छन् । नयाँ मान्छे गाउँ पस्नसाथ महिलाहरु मुख छोप्छन्, पुरुष पर बस्नुस् भन्दै कहाँ, कताबाट आएको भन्दै सोध्न थाल्छन् । बाहिरबाट आएका मान्छेसँग सामाजिक दुरी कायम राखेर मास्क लगाएर मात्र बोल्छन् । बैशाख ५ मा समाजले लगाएको कलंक हटाउन उनीहरु आफैं क्रियाशिल छन् । कोरोनाबारे आफै टोलमा सचेतना फैलाईरहेका छन् । एक महिनासम्म पैसासमेत चल्न छोडेको भुल्केबासीको पैसा अहिले चल्न थालेको छ । स्थानीय प्रशासशनले दुई महिनापछि सिल खुल्ला गरेपछि जनजीवन सामान्य बन्दै गएको छ । घरबाट वाहिरसमेत निस्कन नपाएका उनीहरु सिल खुलेसँगै समाजमा क्रमशः घुलमेल हुन थालेका छन् । २४ सै घण्टा नेपाली सेना, सशस्त्र र नेपाल प्रहरीको उच्च निगरानीमा रहेका उनीहरु अहिले मुक्त भएका छन् । बस्ती सिल गरिएपछि राहत बाहेक उनीहरुको कुनै विकल्प थिएन । स्थानीय पवित्रा गिरीले भन्छिन्, भकारीमा भएको धान कुटाउन नपाउँदा र पैसा नचल्दाको पीडा वल्ल यो बेला महसुस गरियो, धान कुटाउने मिलसमेत नचल्दा भकारीमा भएको धान कुटाउन सकिएन, हुने खानेले समेत राहत लिनुपर्ने बाध्यता रह्यो । औषधि उपचार, बजार, किनमेलमासमेत सकस भोगिरहेका उनीहरु अझै पनि डराएर बाहिर निस्कन्छन् । प्रशासनले सिल खोलेपनि समाजको सिल खोल्न बाँकी रहेको संक्रमितहरुको भनाइ छ । दुई छाक गुजारा चलाउने मेलो भए दैनिकी धेरै सहज हुने स्थानीय बताउँछन् । उपचार पछि फर्किएकाको अनुभव कोरोना संक्रमण पुष्टिपछि उपचार गरेर घर फर्किएकाहरू भन्छन, आत्मबल दह्रो गर्यौं, बिरामी भएको महशुस भएन । जेठ २ गते करिब ५ बजे संक्रमण पुुष्टिपछि उपचारका लागि विराटनगर पुगेका पत्रकार राकेश नेपाली भन्छन्, सुरुको दिन डर लाग्यो, त्यसपछि सामाजिक सञ्जाल, समाचार पढे र कोरोनाको उपचार भनेकै आत्मबल भन्ने सबैबाट भएपछि अब मरिन्न भन्ने लाग्यो, जसले गर्दा अहिले निको भएर घर फर्कन सफल भए । नेपालीले कोरोना लाग्यो भनेर डाक्टरको कुरा आफुलाई चित्तै नबुझेको बताए । कोरोना संक्रमण हुँदा ज्वरो आउने, स्वास फेर्न गाह्रो हुने, खोकी लाग्नेजस्ता लक्षण देखिन्छ भन्ने सुनेको थिए, उनले भने, तर त्यस्तो कुनै लक्षण नदेखिएपछि बिरामी हुँ भन्ने डर लाग्ने कुरै भएन । संक्रमणपछि कोरोना अस्पताल बिराटनगरबाट उपचारपछि नेपाली सहित हालसम्म ३५ जना घर फर्किसकेका छन् । १८ दिनसम्मको अस्पताल बसाइपछि घर फर्किएका ४० वर्षीय मुक्तार मिया भन्छन्, पाँच वर्षदेखि सुुगर (मधुुमेह) का कारण औषधि खाएको थिए तर पनि अस्पताल बसिन्जेल रोग लागेको महसुसै गरिन । अस्पताल बस्दा पहिलेजस्तै सुगरको औषधि नियमित सेवन गरेको र लक्षण केही नदेखिएकाले केही हुन्न भन्ने आत्मबल दह्रो गरेर बसेको उनले बताए । वैदेशिक रोजागरीको क्रममा १६ महिनाअघि दुवई गएका मुक्तार कोरोना संक्रमण फैलिदै गएपछि फागुन ११ गते नेपाल फर्केका थिए । परिवारमा आमा, श्रीमती र तीन छोराछोरी कसैलाई पनि संक्रमण नभएकाले आफुबाट रोग फैलिएको आरोप गलत पुष्टि भएको उनको भनाइ छ ।"
करार कर्मचारीको भरमा अस्पताल,"जाजरकोट : जिल्ला अस्पताल जाजरकोटमा नवौं तहको स्वास्थ्य सेवा व्यवस्थापकको दरबन्दी तोकिएको पाँच वर्ष विति सक्यो । सोही तहको कन्सल्टेन्ट पेडियाट्रीसियन, कल्सल्टेन्ट अब्स्ट्रेटिक्स एण्ड गाइनोकोलोजिष्ट, कन्सल्टेण्ट सर्जन, कन्सल्टेन्ट अर्थोपेडिक सर्जन, कन्सल्टेन्ट एनेस्थेसियोलोजिस्ट र कन्सल्टेन्ट जनरल फिजिसियन पदको दरबन्दी तोकिएको पाँच वर्ष वितिसक्यो। तर, उक्त पदका विशेषज्ञ चिकित्सकको पदपूर्ति भने हुन सकेको छैन । त्यति मात्र होइन आयुर्वेद चिकित्सक, नवौं तहका पाँचजना मेडिकल अधिकृत, डेण्टल सर्जन, फिजियोथेरापी सहायक, मेडिकल ल्याव टेक्नोलोजिष्ट, तीन जना स्वास्थ्य सहायक, सात जना स्टाफ नर्स, एक जना पब्लिक नर्स, ल्याव टेक्निसियन, फार्मेसी सहायक, ल्याव असिष्टेन्ट, तीन जना अहेव लगायतका ५० पद स्थापना कालदेखि नै रिक्त छन् । जम्मा ६५ दरबन्दी रहेको अस्पतालमा १५ पदको मात्र पदपूर्ति भएको छ । त्यसमध्येका मेडिकल अधिकृत डाक्टर कृष्णजंग शाह, मेडिकल अधिकृत डाक्टर धर्मराज रेग्मी र स्टाफ नर्स विष्णु शाह तलबी अध्ययन विदामा बसेका छन् । स्वास्थ्य सहायक दीपबहादुर वली वेतलबी अध्ययन विदामा छन् । धेरै पदहरु रक्त रहेको र काममा खटिएकाहरु पनि काज तथा विदामा बसेपछि करार सेवामा नियुक्त स्वास्थ्यकर्मीको भरमा लामो समय देखि ५० शैयाको जिल्ला अस्पताल जेनतेन चलिरहेको छ । कार्यालय सहयोगीसहित ४३ जना स्वास्थ्यकर्मी करार सेवामा नियुक्त गरिएका छन् । अस्पताल विकास समिति, कर्णाली प्रदेश सरकारको सामाजिक विकास मन्त्रालय र संघीय सरकारको स्वास्थ्य मन्त्रालयले करारमा नियुक्त गरी पठाएका स्वास्थ्यकर्मीले अस्पताल धानिरहेका छन् । १५ शैयाको जिल्ला अस्पताललाई २०७२ सालमा स्तरोन्नती गरी ५० शैयाको बनाउने निर्णयसँग विशेषज्ञ सेवाका लागि ती पदका चिकित्सकको दरबन्दी सिर्जना गरिएको हो । तर, उक्त निर्णय र स्तरोन्नती कागजमै सिमित हुन पुगेको छ । हामीले अस्पतालको पूर्वाधार विकास गरी दरबन्दी अनुसारका चिकित्सकको पदपूर्ति गर्न बारम्बार माग गरियो तर सुनुवाई हुँदैन अस्पताल विकास समितिका अध्यक्ष धर्मशिला बस्नेतले भनिन्, 'पूर्वाधार अभाव, आवश्यक उपकरण र स्वास्थ्यकर्मी अभावले आएका चिकित्सक पनि बस्नै मान्दैनन् । पूर्वाधार विकासका लागि पहल भइरहेको भएपनि खासै काम हुन सकेको छैन ।' अस्पतालमा उपचार छैन। यो अस्पताल रेफर सेन्टर र शवको पोष्र्टमार्टम गर्ने ठाउँ मात्र भएको भेरी नगरपालिका ४ का बलबहादुर विकले बताए । सामान्य रोगको पनि उपचार हुँदैन । जटिल खालको प्रसूति सेवा र सामान्य सर्जरी समेत हुँदैन उनले भने, 'अस्पताल नाम मात्रको छ । वषौंदेखि यसरी नै चलिरहेको छ । सामान्य रोगको उपचारका लागी पनि जिल्ला बाहिर जानुपर्ने बाध्यता छ ।' एम्बुलेन्स अभावमा स्टेचरमा बिरामीलाई बोकेर अस्पताल लैजादै।तस्बिर : अन्नपूर्ण अस्पतालमा छात्रवृत्ति करारमा नियुक्त भएका केही मेडिकल अधिकृत कार्यरत छन् तर आवश्यक उपकरण र पूर्वाधार अभावमा काम गर्न सकिरहेका छैनन् । भिडियो एक्सरे मेसिन बिग्रिएको लामो समय भइसक्यो अझै मर्मत हुन सकेको छैन । एक्सरे मेसिन बिग्रिएको हप्ता दिन भइसक्यो । बन्न सकेको छैन । एक्सरे नहुँदा बिरामी रुकुमको चौरजहारी जान बाध्य छन् । खुट्टामा चोट लागेर एक्सरेका लागि जिल्ला अस्पताल पुगेकी भेरी नगरपालिका २ कि कमला वली एक्सरे मेसिन बिग्रिएको जानकारी पाएपछि चौरजहारी जानु परेको बताइन् । 'अस्पताल आफै बिरामी जस्तो छ खास बिरामीको उपचार कसरी गरोस्,' उनले भनिन । ६ जनाको ज्यान जाने गरी भएको रुकुम घटनामा चिकित्सकले पोष्टमार्टम रिपोर्टमा झालझेल गरेको भन्दै आन्दोलनमा उत्रिएका स्थानीय र पीडित परिवारले गत असार १ मा गरेको तोडफोडबाट एक्सरे मेसिन बिग्रिएपछि यतिबेला सेवाग्राही मर्कामा परेका छन् । आक्रमणको त्रासले डाक्टर सुरक्षा घेरामा बसिरहेका छन् । अस्पतालमा सुरक्षा पहरा दिइएको छ । 'डाक्टर उपचार गर्ने मुडमा पनि छैनन् एक स्वास्थ्यकर्मीले भने, 'न आवश्यक पूर्वाधार र उपकरण छन् न विशेषज्ञ चिकित्सक नै। न काम गर्ने वातावरण छ यस्तो अवस्थामा प्रभावकारी उपचार कसरी संभव होला ?' भेन्टिलेटर, आइसियु वार्डको कुरा त परको भयो । सामान्य खालका पूर्वाधारको पनि अभाव छ । ब्लड बैंक छैन । गत वर्ष सिधै बिरामीलाई ब्लड दिनका लागि रेडक्रसको समन्वयमा भेरी नगरपालिकाले एकजना प्राविधिकको व्यवस्था गरेको थियो तर अहिले नगरले बजेट दिन बन्द गरेपछि सिधै बिरामीलाई रगत दिने व्यवस्था पनि बन्द भएको छ । पूर्वाधार, आवश्यक उपकरण र जनशक्तिको अभावमा सेवा प्रवाहमा समस्या भएको स्वास्थ्य सेवा कार्यालयका निमित्त स्वास्थ्य सेवा व्यवस्थापक डाक्टर सुनिल पुनले बताए । विशेषज्ञ सेवा कहिले ? जाजरकोट जिल्ला अस्पताल पाँच वर्षअघि ५० शैयामा स्तरोन्नती हुँदा जिल्लावासी निकै खुसी भएका थिए । जिल्लामै विशेषज्ञ सेवा पाइने जिल्लावासीको आशा थियो तर पाँच वर्ष वितिसक्दा पनि अस्पतालको अवस्था जस्ताको तस्तै भएपछि यतिबेला स्थानीय निराश छन् । सामान्य उपचारका लागि पनि पश्चिम रुकुमको चौरजहारी अस्पताल जानुपर्ने बाध्यता हट्ला भन्ने जाजरकोटवासीको अपेक्षा थियो तर अहिले पनि सामान्य उपचारका लागि पनि चौरजहारी अस्पताल जानुपर्ने बाध्यता छ । स्तरोन्नती कागजमा मात्र सिमित रह्यो काम केही हुन सकेन स्थानीय प्रमोद जंग शाहले भने, 'नेता गतिला नहुँदा उपचारमा सधै सास्ती खेप्नु पर्ने भो ।' हचुवाको भरमा सातजना विशेषज्ञ डाक्टरको दरबन्दी सिर्जना त गरियो तर सोही अनुसारका पूर्वाधार बनाउनेतर्फ कसैले ध्यान दिएन । पूर्वाधारविना विशेषज्ञ डाक्टर आउन सम्भव नभएको एक चिकित्सकले बताए ।"
डडेल्धुरामा सडेको अवस्थामा दुई शव भेटिए,"डडेल्धुरा : डडेल्धुरामा दुई बेवारिसे शव फेला परेका छन्। शनिबार जिल्लाको भित्री मधेसमा पर्ने परशुराम नगरपालिका५ स्थित महाकाली नदीको किनारमा दुई वटा शव सडेको अवस्थामा भेटिएका हुन्। शव सडेको अवस्थामा फेला परेकाले पहिचान नभएको जिल्ला प्रहरी कार्यालयका प्रहरी नायब उपरीक्षक दधिराम न्यौपानेले जानकारी दिए। शव महाकाली किनारमा फेला परेकाले बगेर आएको हुन सक्ने आशंका प्रहरीको छ। फेला परेको शव कसको । कताबाट वगेर आए भन्ने जानकारी पाउन सकिएको छैन । शव निकै सडे गलेका अवस्थामा फेला परेकाले पहिचान मा समश्या भएको छ । प्रहरी नायब उपरीक्षक न्यौपानेले भने हामीले सनाखतका लागि बैतडी र दार्चुला प्रशासनमा जानकारी गराएका छौं । डडेल्धुराकै रुपाल, बैतडी र दार्चुलाबाट केही दिनअघि कोही मान्छेहरु हराएका छन कि भनेर बुझ्नलाई प्रशासनमा जानकारी गराएको उनले बताए।"
कार दुर्घटनामा बुटवलका पत्रकार पाण्डेको मृत्यु,बुटवल : कार दुर्घटनामा परेर बुटवलका पत्रकार कृष्ण पाण्डेको मृत्यु भएको छ। सिद्धार्थ राजमार्ग अन्तरगत बुटवलभैरहवा सडकखण्डको तिलोत्तमा१ ड्राइभरटोलमा मध्यराती भएको सवारी दुर्घटनामा न्यूज २४ का बुटवल संवाददाता पाण्डेको मृत्यु भएको हो। मध्यराती बुटवलदेखि आफ्नो निवास नयामिलतर्फ जाँदैगर्दा बा ७ च ६९५९ नम्बरको आँफैले चलाएको कार दुर्घटनामा परी घाइते भएका पाण्डेलाई बुटवलको चौराहा अस्पतालमा उपचारका लागि लगिएको थियो। ३० वर्षीय पाण्डेको उपचारकै क्रममा शनिबार राती करिब १ बजे अस्पतालमा मृत्यु भएको हो। सडक किरानाको फलामे बारमा ठोक्किन पुग्दा दुर्घटना भएको थियो। पोष्टमार्टमका लागि पाण्डेको शवलाई अहिले लुम्बिनी प्रादेशीक अस्पतालमा लगिएको प्रदेश नम्बर पाँच ट्राफिक प्रहरी कार्यालयका सूचना अधिकारी डिएसपी डिल्लीनारायण पाण्डेले जानकारी दिए। विगत एक दशकदेखि रुपन्देहीमा रहेर सञ्चार क्षेत्रमा आवद्ध पाण्डे दर्जनौ म्युजिक भिडियोहरुमा अभिनय गरेका थिए।
कोरोना कहर : पीसीआर रिपोर्ट नेगेटिभ आएको १५ दिनमै पोजिटिभ आएपछि!,"भक्तपुर : भक्तपुर क्यान्सर अस्पतालमा शल्यक्रियाको लागि भर्ना भएकी १४ वर्षीया बालिकामा कोरोना भाइरस संक्रमण पुष्टि भएको छ । काठमाडौंको वीर अस्पतालमा गरिएको पीसीआर परीक्षणमा नेगेटिभ आएकी उनको भक्तपुर क्यान्सर अस्पतालले परीक्षण गर्दा पनि पोजिटिभ आएको हो । भक्तपुर क्यान्सर अस्पतालका अनुसार गएको जेठ २७ गते वीरमा उनको स्वाब संकलन भएको थियो । पीसीआर परीक्षणका लागि लिइएको उक्त स्वाबको रिपोर्ट नेगेटिभ आएको अस्पतालका एक चिकित्सकले जानकारी दिए । सिन्धुपाल्चोक घर भइ हाल मध्यपुर थिमि नगरपालिकामा डेरा गरी बस्ने ती बालिकामा ब्रेन ट्युमर भएको थियो । ब्रेन ट्युमरको शल्यक्रिया गर्न सुरुमा उनलाई वीर लगिएको थियो तर वीरमा खर्च बढ्ने देखिएपछि उनलाई भक्तपुर क्यान्सर अस्पताल रिफर गरिएको थियो । कोरोना परीक्षणको रिपोर्ट आउन ढिलाइ हुँदा उनलाई भक्तपुर ल्याइएन । घरपरिवारसँगै रहेकी उनलाई असार ११ गते मंगलबार भक्तपुर क्यान्सर अस्पताल लगिएको थियो । अस्पतालले पनि भर्ना लियो । उनलाई अस्पतालको एनेक्स भवनको न्यूरो वार्डमा राखियो । अस्पतालका चिकित्सकले शल्यक्रिया गर्न उनको पुनः कोरोना भाइरस परीक्षण गर्न भने । उनका अभिभावकले वीरमा जँचाएकै रिपोर्ट देखाए तर स्वाब लिएको १५ दिन नाघिसकेको थियो । 'कोरोना भाइरसको इन्कुबेसन पिरियड १४ दिन मानिन्छ,' ती चिकित्सकले भने, 'त्यसैले पुनः कोरोना परीक्षण गर्न सुझाएको थिएँ । परिणाम पनि पोजिटिभ नै आयो । धन्न शल्यक्रिया गरेनौं ।' भक्तपुर क्यान्सर अस्पतालका स्वास्थ्यकर्मीले मंगलबार नै ती बालिकाको स्वाब संकलन गरेको थियो । उनको स्वाब पाटन अस्पताल पठाइएको ती चिकित्सकले जानकारी दिए । जसको रिपोर्ट शनिबार रातिमात्रै आएको अस्पतालले जनाएको छ । उक्त रिपोर्ट पोजिटिभ आएपछि शनिबार राति नै ती बालिकालाई काठमाडौंको महाराजगञ्जस्थित त्रिवि शिक्षण अस्पताल लगिएको स्वास्थ्य कार्यालय भक्तपुरका प्रमुख कृष्ण मिजारले जानकारी दिए । उनले भक्तपुर क्यान्सर अस्पतालको ती बालिका रहेको वार्डसँगै अस्पताललाई निसंक्रमण गर्ने कार्य भइरहेको बताए । 'संक्रमित बालिकासँगको कन्ट्याक्ट ट्रेसिङ पनि गर्दैछौं, प्रमुख मिजारले भने, 'क्लोज कन्ट्याक्ट भएका सबैलाई आइसोलेसनमा राख्छौं।उहाँहरुको पनि कोरोना परीक्षण गर्छौं।' शनिबारमात्रै चार वर्षीया बालिकामा कोरोना भाइरस संक्रमण पोजिटिभ देखिएको थियो ।मध्यपुर थिमि नगरपालिका ९ बोडे बस्दै आएकी ती बालिकाको काठमाडौंको सिनामंगलस्थित काठमाडौं मेडिकल कलेज शिक्षण अस्पतालले गरेको परीक्षण कोरोना पोजिटिभ देखिएको थियो । उनलाई पेट दुखेर उपचारका लागि केएमसी लगिएको थियो । बालिकामा एपेन्डिसाइटिस भएको अस्पतालले जनाएको छ । त्यसैले शल्यक्रियाको लागि स्वाब संकलन गरी परीक्षण गर्दा कोरोना भाइरस पोजेटिभ देखिएको थियो । उनलाई पनि थप उपचारको लागि त्रिवि शिक्षण अस्पताल पठाइएको स्वास्थ्य कार्यालयका प्रमुख मिजारले जानकारी दिए । ती बालिकाको कुनै यात्रा विवरण छैन ।संक्रमित बालिकाको घर र उनी बस्ने टोलमा सिल गरिएको उनले बताए । यससँगै भक्तपुरमा संक्रमितको संख्या २४ पुगेको छ। यो संख्या स्वास्थ्य मन्त्रालयले भक्तपुर जनाएर सार्वजनिक गरेको हो।भक्तपुरका स्थानीय भने पाँच जनामात्रै रहेका छन्। जसमध्ये ९ जना कुवेतबाट फर्किएका, ४ जना यूएईबाट फर्किएका र बाँकी ६ जना जिल्ला बाहिरका छन्।"
प्रतिवन्धित जडिबुटी र काठ तस्करी गर्ने समूह पक्राउ,"धादिङ : प्रतिवन्धित जडिबुटी र सालको काठको अवैध ओसार पसारमा संलग्न दुई छुट्टाछुट्टै समुहलाई धादिङ प्रहरीले पक्राउ गरेको छ । सार्वजनिक रुपमा विक्री वितणरको लागि प्रतिवन्ध लगाइएको जटामसी, निरमसी, गुची च्याउ र यार्सागुम्वाको उत्तरी धादिङबाट ओसारपसार भइरहेको विशेष सूचनाको आधारमा सदरमुकामबाट खटिएको प्रहरी टोलीले नीलकण्ठ नगरपालिका १२ दामगाडेबाट जटिबुटी सहित ४ जनालाई पक्राउ गरेको हो । रुवी भ्यालीबाट धादिङबेसी तर्फ आउँदै गरेको बा ५ ख ६१८० नम्बरको स्वराज मिनी ट्रकमा चेकजाँच गर्ने क्रममा बोरामा लुकाएर ल्याउँदै गरेको अवस्थामा गाडीका चालक सहचालक सहित चार जनालाई पक्राउ गरिएको जिल्ला प्रहरी कार्यलय धादिङका सूचना अधिकारी डिएसपी रुपक खड्काले जानकारी दिए । पक्राउ पर्नेहरुमा ट्रक चालक धादिङ रुवी भ्याली गाउँपालिका वडा नं १ बस्ने पेम्बा तामाङ, सहचालक सोही ठाउँका टासी तामाङ र अन्य दुई झ्यापरोङ तामाङ र ग्युर्मे नामग्याल तामाङ छन् । उनीहरुको साथबाट जटामसी ३१० किलो ७७ ग्राम, निरमसी २ किलो १५० ग्राम, गुची च्याउ १७ ग्राम, यार्सा गुम्बा १ किलो ८ ग्राम बरामद गरिएको डिएसपी खड्काले बताए । त्यस्तै नीलकण्ठ १२ को दामगाडेबाटै अवैध रुपमा सालको काठ ल्याइरहेको समुहलाई पनि प्रहरीले पक्राउ गरेको छ । धादिङवेशी सदरमुकामतर्फ आइरहेको बा३ ख ८७०३ नम्बरको स्वराज मिनी ट्रकमा अवैध रुपमा काटेर ल्याइएको २५ थान (३७ क्यु फिट) काठ सहित दुई जना पक्राउ परेका हुन् । पक्राउ पर्नेहरुमा नीलकण्ठ नगरपालिका वडा नं१२ आपस्वाँरा बस्ने टिकाराम श्रेष्ठ र ट्रकमा सवार राजु श्रेष्ठ छन् । बरामद गरिएको काठ, जडिबुटीहरु र सवारी साधन सहित दुबै समुहलाई जिल्ला वन कार्यलय धादिङको जिम्मा लगाइएको छ । पक्राउ परेकाहरुलाइ कारवाही गर्न बन ऐन आकर्षित हुने भएकाले थप आवश्यक अनुसन्धान र कारवाहीको लागि डिभिजन वन कार्यलय धादिङलाई जिम्मा लगाइएको सूचना अधिकारी खड्काले जानकारी दिए ।"
भन्सार छली ल्याएका सामग्रीसहित तीनजना नियन्त्रणमा,"बैतडी : बैतडीमा भन्सार छलेर ल्याएको सामग्री प्रहरीले बरामद गरेको छ । करीब एक लाख ५० हजार बराबरको सामग्री बरामद गरिएको प्रहरीले जनाएको छ । गोप्य सूचनाका आधारमा शनिबार राती खटिएको प्रहरी टोलीले दशरथचन्द नगरपालिका ८ स्थित जंगलको कम्पाउण्डमा रहेको एक घरबाट भन्सा छलेर ल्याएको सामग्री बरामद गरेको हो । प्रहरी नायव उपरीक्षक नारायणप्रसाद अधिकारीको नेतृत्वमा खटिएको टोलीले ३ पेटी बिडी, एक ट्युब र २ थान खुकुरी बरामद गरेको हो । सामग्रीसँगै उक्त घरमा सुतिरहेका शंकास्पद तीनजनालाई नियन्त्रणमा लिएको प्रहरीले नायव उपरीक्षक अधिकारीले बताए । दशरथचन्द नगरपालिका ८ का २२ वर्षीय आकाश चन्द, १९ वर्षीय दीपक भट्ट र २१ वर्षीय प्रकाश मार्कण्डलाई नियन्त्रणमा लिएर अनुसन्धान भइरहेको प्रहरी नायव उपरीक्षक अधिकारीले बताए । उनले भने, 'महाकाली नदीबाट अवैध रुपमा ती सामग्री वारी ल्याएको बुझिएको छ । बराम सामान महाकाली भन्सार कार्यालयमा बुझाइएको छ।'"
"बागलुङमा समुदायस्तरमा देखियो कोरोना, क्वारेन्टाइनमा बसेकालाई खाना खुवाउने र सुरक्षाकर्मीमा संक्रमण पुष्टि","बागलुङ : जिल्लामा पहिलो पटक समुदायस्तरमा कोरोना संक्रमण देखिएको छ। जिल्लाको काठेखोला गाउँपालिकाको अमर मावि क्वारेन्टाइनमा खाना पुर्याउने दुईजना र एक प्रहरीमा कोरोना संक्रमण पोजिटिभ देखिएको हो । जिल्लामा शनिबार एकै दिन ३५ जनामा कोरोना संक्रमण पुष्टि भएको थियो । यस क्रममै भारतबाट आएर क्वारेन्टाइनमा बसेकालाई दैनिक खाना पुर्याउने एक महिला, उनलाई सहयोग गर्ने एक पुरुष र क्वारेन्टाइनको सुरक्षामा खटिएका प्रहरीको पीसीआर रिपोर्ट पोजिटिभ आएको हो । 'गाउँपालिकाको क्वारेन्टाइनमा खाना खुवाउने दुई र अर्का एक सुरक्षामा खटिएकाको रिपोर्ट पोजिटिभ आएको खबर आएको छ,' काठेखोलाका प्रमुख प्रशासकीय अधिकृत खिमबहादुर बिकले भने, 'यो कसरी भयो ? यसका बारेमा हामी बुझ्ने क्रममै छौं।' अमर मावि क्वारेन्टाइनमा बस्दै आएका ९ जनामा कोरोना संक्रमण पुष्टि भएको छ । संक्रमण पुष्टि भएका खाना खुवाउने महिला परिवारसँगै बस्दै आएका छन् । क्वारेन्टाइनमाम लापरवाहीका कारण कोरोना संक्रमण समुदायस्तरमा फैलिएको हुनसक्ने स्वाथ्यकर्मी बताउँछन् । 'यो क्वारेन्टाइनमा बस्नेमा केही स्वभावजन्य समस्या देखिएको थियो, स्वास्थ्यकर्मी जाँदा पनि कोठाभित्रै तान्न खोज्ने प्रवृत्ति देखिन्थ्यो, काठेखोला गाउँपालिका स्वास्थ्य शाखाका सोमराज पाण्डेले भने, 'अहिले संक्रमण देखिएकामा खाना खुवाउने र सुरक्षाकर्मीले पनि हामीले दिएका स्वास्थ्य सुरक्षा सामग्री प्रयोगमा लापरबाही या बेवास्ता भएको हुनसक्छ । त्यो भन्दा बढी क्वारेन्टाइनमै बस्नेहरुको लापरवाहीका कारण समुदायस्तरमा संक्रमण फैलिएको भन्ने छ ।' अब कन्ट्याक्ट ट्रेसिङ गरेर समुदायमा थप फैलिन नदिन स्वाब संकलन र परीक्षणलाई तीव्र बनाउने गाउँपालिकाको तयारी छ ।"
उद्धारका नाममा अचाक्ली,"गोरखा : गोरखा नगरपालिका६ का स्वप्नील मास्के बुधबार राति १ बजे अस्ट्रेलियाबाट त्रिभुवन अन्तर्राष्ट्रिय विमानस्थलमा ओर्लिए। त्यसबापत हवाई भाडा १ लाख ९७ हजार रुपैयाँ तिर्नु परेको उनले सुनाए। जबकि विगतमा ९० हजार रुपैयाँमा अस्ट्रेलिया आउजाउ हुन्थ्यो। नेपाल फर्किन पनि लगातार दुई पटकको पीसीआर रिपोर्ट नेगेटिभ आएपछि मात्र उनले अनुमति पाएका थिए। विभिन्न स्वास्थ्य जाँच र फारम भराउने नाममा २ सय ५८ जनालाई विमानस्थलमै तीन घण्टा अलमल्याएको उनले सुनाए। प्लेनभित्र पनि कोचेर ल्यायो। तर, ओर्लिएपछि फोटो खिचाउन सामाजिक दूरी कायम गराए, उनले भने, अनि, एउटै बसमा कोचाकोच गरेर यात्रुलाई होल्डिङ सेन्टरमा लगे। महँगो भाडा असुले पनि व्यवस्थापन पक्षले १४ घण्टाको उडानमा चाउचाउ र तातोपानी मात्र खान दिएको उनको गुनासो छ। होल्डिङ सेन्टरमा पनि एक बोतल पानीबाहेक केही खान नदिएको उनले सुनाए। हामी त युवा हौं, केही भएन। बूढापाका धेरै जना थिए, उहाँहरूलाई धेरै सकस भयो, उनले भने। उनका अनुसार होल्डिङ सेन्टरमा दुई घण्टा राखेपछि गण्डकी प्रदेश आउने २१ जनाका लागि एउटा बस आयो। हामीले त सोचेका थियौं, सेनाले व्यवस्थापन जिम्मा लिएको हुँदा सेनाकै बस आउँछ। तर, ट्राभल एजेन्सीको बस आयो। अनि, आँबुखैरेनीमा झरेपछि २२ हजार रुपैयाँ माग्यो, दियौं, उनले भने। काठमाडौंबाट गोरखासम्म ३ सय ५० रुपैयाँ भाडा लाग्नेमा २ हजार तिर्नु परेकामा उनले आपत्ति जनाए। यो त विपत्तिका बेला लुट्ने काम भयो, उनले भने, प्लेनमा पनि सधैंभन्दा दोब्बर भाडा तिर्नुपर्ने, बसमा पनि सात गुना बढी भाडा तिर्नुपर्ने किन ? सरकारले जनतालाई दुःख परेको बेला राहत दिने कि लुट्ने ? बहराइनबाट हालै फर्किएका गोरखा६ का गौरव मास्केले पनि सधंैभन्दा दोब्बर भाडा तिर्नुपर्यो। सधंै २४२५ हजारभन्दा बढी तिर्नु पर्दैनथ्यो। तर, यो विपद्का बेला सरकारले राहतस्वरूप ल्याइदिनुपर्ने हो नि, उनका बुवा भगवानबाबु मास्केले भने, तर, दोब्बर बढी ४७ हजार ५ सय रुपैयाँ भाडा तिर्नु पर्यो। अनि, काठमाडौंबाट गोरखा आउन पनि २ हजार रुपैयाँ तिर्नुपर्यो। यो त लुटाहा प्रवृत्ति भएन र ? उनले नेपाली सेनाले गरेको व्यवस्थापन चित्तबुझ्दो नपाइएको गुनासो गरे। नेपाली सेनाले व्यवस्थापन गर्ने भनेपछि हामीले नेपाली सेनामार्फत नै फारम भरेका हौं, उनले भने, तर, प्लेन र बसमा यति धेरै भाडा कसरी तिर्नुपर्यो ? दुःखमा परेकाहरूसँग यसरी लुट्न पाइँदैन।"

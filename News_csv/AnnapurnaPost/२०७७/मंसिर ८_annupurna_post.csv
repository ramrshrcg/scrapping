शीर्षक,विवरण
धानको मूल्यमा धाँधली,"वर्षभरि नंग्रा खियाएर उत्पादन गरेको धान बेच्ने बेलामा हरेक वर्ष किसान साहुहरूको झेली खेल सहन बाध्य छन्। लागत उठाउनसमेत हम्मेहम्मे पर्ने गरी साहुहरूले आफूखुसी तोकेको मूल्यमा किसान धान बेच्न विवश छन्। धान उत्पादन हुनेबित्तिकै किन्नेहरू आफूले तोकेको मूल्यसूची लिएर किसानको खलोमै पुग्छन्। उनीहरूले तोकेको मूल्यमा धान नबेचौं भने नबिक्ला कि भन्ने डर, बेचौं भने निकै सस्तोमा दिनुपर्ने बाध्यता किसानमा छ। यही समस्याका कारण किसान प्रतिकिलो २० रुपैयाँभन्दा पनि कम मूल्यमा धान बेच्न बाध्य छन्। कृषिको आधुनिकीकरण तथा किसानका समस्या समाधानका लागि सरकारले थुप्रै कार्यक्रम सञ्चालन गरे पनि वास्तविक समूह यसबाट लाभान्वित हुन सकेका छैनन्। किसानको परिश्रममा राज गर्न पल्केका बिचौलिया तथा व्यापारीको समूह भने मोटाइरहेका छन्। सरकारले यसपटक पहिलोपटक नेपाल कृषि सहकारी केन्द्रीय संघलाई धान किन्ने अनुमति दिएर मूल्यसमेत तोकेको थियो। तर असारमा धानको मूल्य तोके पनि कार्यविधि निर्माणमा ढिलाइ हुँदा सहकारीले धान किन्ने अनुमति कात्तिकमा मात्रै पाए। सहकारीले धान किन्दैछन् भन्ने पत्तो नपाएपछि किसानले भने विगतकै परम्पराअनुसार सरकारी मूल्यभन्दा निकै सस्तोमा धान बेचिसकेका छन्। यतिखेर बल्ल सरकारले तोकेको मूल्यअनुसार सहकारी धान किन्न किसानको खलोमा जाँदैछन् तर सहकारीले दिनेभन्दा प्रति क्विन्टल झण्डै एक हजार कम मूल्यमा साहुहरूले किसानबाट धान कब्जा गरिसकेका छन्। यसपटक सरकारले धानको गुणअनुसार प्रति क्विन्टल दुई हजार सात सय ३५ र दुई हजार ८ सय ८५ रुपैयाँ तोकेको थियो। तर साहुहरूले भने प्रति क्विन्टल १ हजार ८ सय र १ हजार ९ सय रुपैयाँमै धान लगिसकेका छन्। विगतमा सरकारले कात्तिकमा मात्रै धानको मूल्य तोक्ने गरेकोमा यसपटक असारमै मूल्य तोकेपछि किसानमा केही राहत महसुस भएको थियो। तर सरकारी मूल्य नदिएमा साहुलाई धान नबेच्नु र नबिकेको अवस्थामा हामी किनिदिन्छौ भन्ने आँट सरकारले गर्न सकेको छैन। किसानलाई मिहेनतको वास्तविक मूल्य दिलाउन यो व्यवस्था गर्नैपर्छ। यति गर्न नसक्ने हो भने किसानको समस्यामा दया माया दर्शाउनुको कुनै अर्थ छैन। रोप्ने बेलामा पानी र मल पनि दिन नसक्ने अनि दुःखसुख गरेर उब्जाएको धानको पनि अब पनि उचित मूल्य दिन नसक्ने हो भने सरकारले किसानको पक्षमा गर्दै आएको गन्थन बेकार साबित हुनेछ। यसपटक पहिलो पटक कृषि सहकारी केन्द्रीय संघलाई धान किन्ने अख्तियारी दिए पनि किसानको सबै धान बिक्ने निश्चित थिएन। किनकि सरकारले तोकेको मापदण्ड संघअन्तर्गतका सहकारीले पूरा गर्नसक्ने अवस्था थिएन। मापदण्ड पूरा गरे पनि सबै सहकारीको पहुँच धान किन्ने ठाउँसम्म हुने निश्चित थिएन। अर्को कुरा, सहकारीको पर्याप्त भण्डारण क्षमता पनि थिएन। यसपटक विगतमा भन्दा छिटो धानको मूल्य तोक्नु र सहकारीलाई धान किन्ने अख्तियारी दिनु सकारात्मक भए पनि पर्याप्त भने होइन। यसपटकको अनुभवबाट पाठ सिकेर अर्को वर्षको तयारी अहिलेदेखि थाल्नुपर्छ। किसानको धान जसरी पनि सरकारले तोकेकै मूल्यमा बिक्री हुन्छ र कसैले नकिनेमा हामी किन्छौ भन्ने आश्वासन राज्यबाट हुनुपर्छ। नवआगन्तुकलाई कृषि पेसामा आकिर्षत गराउन पनि यस्तो व्यवस्था अनिवार्य भइसकेको छ। धान किन्न खोज्ने सहकारी छनोट गर्दा आउने नीतिगत तथा व्यावहारिक समस्या समाधानका लागि पनि अहिलेदेखि नै पहल थाल्नुपर्छ।"
२० पम्प खोल्दै निगम,"काठमाडौं : नेपाल आयल निगमले आफ्नै लगानीमा राजमार्गमा पेट्रोल पम्प सञ्चालन गर्ने भएको छ। निगमले महेन्द्र राजमार्ग, हुलाकी राजमार्ग, मदन भण्डारी राजमार्ग, मध्यपहाडी लोकमार्ग र कर्णाली राजमार्गमा २० वटा अत्याधुनिक पेट्रोल पम्प सञ्चालन गर्ने भएको छ। निगमका कार्यकारी निर्देशक सुरेन्द्रकुमार पौडेलका अनुसार बजारमा उपस्थित जनाएर नमुना पम्प बनाएर सेवा उपलब्ध गराउन निगमले पम्प सञ्चालनमा ल्याउन लागेको हो। यसबाट निजी क्षेत्रको कारोबारमा कुनै अवरोध नआउने निगमले दाबी गरेको छ। चौबिसैघण्टा सेवा पुयाउने गरी पाँच प्रमुख राजमार्गमा पम्प सञ्चालन गर्न लागिएको हो। पम्प सञ्चालनका लागि निगमले जग्गा उपलब्ध गराइदिन स्थानीय तहसँग पत्राचारसमेत गरेको छ। पम्प निर्माणका लागि स्थानीय तहले जग्गा उपलब्ध गराउन नमाने जग्गा खरिद गरेर पनि योजना अघि बढाइने निगमले जनाएको छ। सरकारले सार्वजनिक गरेको २०७७७८ को नीति तथा कार्यक्रममा पेट्रोलियम पदार्थको ढुवानी तथा बिक्री वितरणमा राज्यको उपस्थिति कायम गर्ने उल्लेख छ। नीति तथा कार्यक्रममा आएको योजनाअनुसार पम्प सञ्चालनमा ल्याउने गृहकार्य सुरु गरेका छौं, पौडेलले भने, पेट्रोल पम्प सञ्चालनका लागि हामीसँग जग्गा नभएकाले स्थानीय तहसँग भाडामा जग्गा माग गरेका छौं। महेन्द्र राजमार्ग, हुलाकी राजमार्ग, मदन भण्डारी राजमार्ग, मध्यपहाडी लोकमार्ग र कर्णाली राजमार्गमा पर्ने ५८ वटा स्थानीय तहलाई जग्गा उपलब्ध गराइदिन निगमले पत्राचारसमेत गरिसकेको छ। निगमले स्थानीय तहसँग ३० वर्षका लागि जग्गा भाडामा माग गरेको हो। पौडेलका अनुसार पम्प सञ्चालनमा स्थानीय तहले साझेदारी गर्न सक्ने व्यवस्थासमेत राखिएको छ। एउटा पम्प निर्माण गर्न निगमले एक बिघा जग्गा स्थानीय तहसँग माग गरेको छ। जग्गाबाहेक पम्प निर्माण गर्न पाँच करोडको हाराहारीमा लगानी लाग्ने निगमले जनाएको छ। निगमको स्वामित्वमा हालसम्म भैरहवामा एक पम्प सञ्चालनमा छन्। हाल देशभर १ हजार ५ सय २८ पम्प सञ्चालनमा छन्। निगम आफ्नै लगानीमा सञ्चालन गर्न लागेको पम्पको विषयमा निजी क्षेत्रले विरोध जनाएको छ। नेपाल पेट्रोलियम डिलर्स राष्ट्रिय एसोसिएसनका अध्यक्ष लीलेन्द्र प्रधानले निगमले आफैं इन्धन आयात गर्ने र पम्प सञ्चालन गरी खुद्रा व्यापार गर्दा निजी क्षेत्रको कारोबारमा असर पुग्ने दाबी गरे। यसैबीच नेपाल आयल निगमले सुदूरपश्चिम क्षेत्रमा ९० दिनका लागि इन्धन भण्डार गृह निर्माण गर्न जग्गा खोजी गर्न सुरु गरेको छ। जग्गा खोजी गर्ने क्रममा उद्योग, वाणिज्य तथा आपूर्तिमन्त्री लेखराज भट्ट, निगमका कार्यकारी निर्देशक सुरेन्द्रकुमार पौडेललगायतको टोलीले आइतबार कैलालीको शिवशक्ति महिला सामुदायिक वन क्षेत्र निरीक्षण गरेका छन्।"
सुकुम्बासी खोज्दै आयोग,"काठमाडौं दाङ : भूमिहीन, सुकुमबासी र अव्यवस्थित बसोबासीलाई जग्गा बाँड्न बनेको भूमिसम्बन्धी समस्या समाधान आयोगले काम थालेको छ । नियमावली पास हुन नसकेर गठन भएको लामो समयसम्म आयोगको काम अगाडि बढ्न सकेको थिएन्। गठन भएको आठ महिनापछि मात्र आयोगले काम सुरु गर्न पाएको छ। भूमिहीन सुकुमबासीलाई जग्गा उपलब्ध गराउने तथा अव्यवस्थित बसोबासीलाई व्यवस्थापन गर्ने प्रयोजनको लागि गठित भूमिसम्बन्धी समस्या समाधान आयोगले लगत संकलन कार्य सुरु गरेको छ। चालू आर्थिक वर्ष २०७७७८ मा एक सय स्थानीय तहमा काम गर्ने उद्देश्य अनुरूप छनोट गरिएका स्थानीय तहसँग जिम्मेवारीलाई स्पष्ट पार्न र कामलाई गुणात्मक र तोकिएको अवधिमा सम्पन्न गर्न आयोग र स्थानीय तहबीच सहमति गर्ने कार्यको थालनीसँगै लगत संकलनको कार्य सुरु भएको हो। आयोग टोली फिल्डमा नै पुगेर वास्तविक सुकुमबासी खोज्न लागेको छ। पहिलो चरणमा देशभर रहेका ७ सय ५३ स्थानीय तहमध्ये १४ वटा स्थानीय तहसँग कार्यसम्पादन सम्झौता गर्दै आयोगले काम थालेको अध्यक्ष देवीप्रसाद ज्ञवालीले जानकारी दिए। भूमि व्यवस्था, सहकारी तथा गरिबी निवारण मन्त्री पद्माकुमारी अर्यालले सातवटै प्रदेशका १४ स्थानीय तहसँग सहमतिपत्रमा हस्ताक्षर गर्ने कार्य गरेकी छन्। अध्यक्ष ज्ञवालीका अनुसार बाँकी ८६ स्थानीय तहसँग २०७७ मंसिर महिनाभित्र स्थानीय तह र आयोगबीच प्रदेशस्तरमा कार्यक्रम राखी सहमतिपत्रमा हस्ताक्षर गर्ने योजना रहेको छ। मंसिर मसान्तसम्ममा एक सय वटा पालिकासँग सम्झौता गरेर काम अगाडि बढाउने योजनासहित अघि बढेको उनले बताए। १४ वटासँग सम्झौता भयो अब मंसिरभरिमा ८६ भन्दा बढी पालिकासँग सम्झौता गर्छौं, उनले भने। सम्झौतासँगै अब स्थानीय पालिकामा अध्यक्षमेयरको संयोजकत्वमा स्थानीय समन्वय समितिको निर्माण हुनेछ जसले सुकुमबासी, अव्यवस्थित बसोबासीको लगत संकलन, प्रमाणीकरणसमेत गर्नेछन्। आयोगले उनीहरूलाई निर्देशिका, कार्यविधि, कार्ययोजना उपलब्ध गराउनेछ। आयोगले प्रारम्भिक चरणमा काम सुरु गरेको १४ स्थानीय तहमा आयोगका पदाधिकारी र कर्मचारीलाई पठाएको छ। आयोगको टोलीले घरघर, बस्तीबस्तीमा पुगेर वास्तविक सुकुमबासीको पहिचान गर्नेछन्। अध्यक्ष ज्ञवालीले कुल भूउपयोगको २५ प्रतिशत भूसम्बन्ध अनौपचारिक रहेको बताए। न कमाउनेको स्वामित्व छ, न राज्यले नै राजस्व पाएको छ उनले भने, २५ प्रतिशत भूसम्बन्ध लुज गरेको छ। आयोगले भूमिसम्बन्धी ऐनको आठौं संशोधन, आयोगको गठन आदेश, नियमावलीका आधारमा भूमिहीन सुकुमबासी तथा अव्यवस्थित बसोबासीको लगत संकलनसम्बन्धी कार्यविधि र पहिचान एवं प्रमाणीकरणको आधार र मापदण्ड तयार गरी लगत संकलन गर्ने व्यवस्था मिलाएको छ। नेपालको कुल क्षेत्रफलको करिब २८ प्रतिशत आवादी रहेको छ। आवादी क्षेत्रको करिब ७५ प्रतिशत जमिनको नापजाँच सम्पन्न भई राज्यको आधिकारिक दर्ता रजिस्टरमा अभिलेखबद्ध भएको तथा दर्ता स्रेस्ता र प्रमाणपुर्जा तयार भएको छ। आवादी क्षेत्रको बाँकी करिब २५ प्रतिशत जग्गामा लामो समयदेखि नागरिकको बसोबास भए पनि सो क्षेत्रको नापनक्सा वा दर्तास्रेस्ता कायम हुन नसकेको र बसोबासीले जग्गाधनी प्रमाणपुर्जा प्राप्त गर्न नसकेको अवस्था छ। भूमि अधिकारकर्मी जगतबहादुर देउजा झण्डै १४ लाख नागरिकले आफूले लामो समयदेखि आवाद गरेको तर बसोबास गरी आएको जग्गामा आफ्नो स्वामित्वको सुरक्षाको अनुभूति गर्न नसकेको अवस्था रहेको बताउँछन्। आयोगका सदस्यसमेत रहेका देउजाका अनुसार विभेदपूर्ण अवस्थाको कारण आत्मसम्मान र स्वाभिमानपूर्ण आत्मनिर्भर जीवनयापन गर्न नसकेको, जग्गाधनी प्रमाणपुर्जाको अभावमा त्यसको प्रयोगबाट हुन सक्ने सम्भावित आर्थिक लाभहरू लिन सकिने अवसरबाट बञ्चित हुनु परेको अवस्था रहेको छ। राज्यले त्यस्तो जग्गा आधिकारिक जग्गा प्रशासन प्रणालीमा दर्ता नभएको र औपचारिक किनबेच नहुने भएको कारण दर्तामार्फत प्राप्त हुने राजस्व, रजिस्ट्रेसन दस्तुर, लाभकर, मालपोत तथा सम्पत्ति करजस्ता रकमबाट संकलन हुन सक्ने अर्बौंको रकम गुमाइरहेको उनले जानकारी दिए।भूमिहीन दलित, भूमिहीन सुकुमबासी, अव्यवस्थित बसोबासीलगायतको सामाजिक न्याय र जीवनस्तर सुधारका लागि भूमिको समन्यायिक वितरण र दिगो व्यवस्थापन जरुरी रहेको उनको भनाइ छ । भूमि सम्बन्धी समस्या समाधान आयोगले काम थालेको छ। लुम्बिनी प्रदेशअन्तर्गत रुपन्देहीका कञ्चन गाउँपालिका र दाङको बबई गाउँपालिकामा कार्यालय स्थापना गरी आयोगले काम थालेको हो। योसँगै मुलुकका सातै प्रदेशका १४ स्थानबाट काम सुरु भएको छ। आयोगका अध्यक्ष देवी ज्ञवालीले नीति, संरचना र व्यवस्थापनको काम जारी रहेको बताएका छन। भूमि सम्बन्धी समस्या समाधानका लागि यसअघि गठित आयोग भन्दा यो आयोग अधिकार सम्पन्न रहेको भन्दै सबै समस्या को समाधान गरिने उनले बताए। अध्यक्ष ज्ञवालीले लामो समयदेखि समस्याको रुपमा रहेको भूमिको उपभोग सम्बन्धी समस्या समाधान हुने विश्वास व्यक्त गरे। संविधानले व्यवस्था गरे अनुसारको काम, भूमि सम्बन्धी समस्या समाधान आयोगका गठनादेश २०७६ का मुख्य व्यवस्था, भूमि सम्बन्धी ऐन २०२१ को आठौंं संशोधनमा भएका व्यवस्था, भूमि सम्बन्धी नियमको अठारौं संशोधनमा भएका व्यवस्था, भूमिहीन, सुकुमबासी तथा अव्यवस्थित बसोबासीको पहिचानका आधार र मापदण्ड, भूमिहीन सुकुम्बासी र अव्यस्थित बसोबासीको लगत संकलन सम्बन्धी कार्य विधि, विगतका आयोग, समिति र कार्यदलले गरेका अधुरा काम सम्पादन गर्ने सन्दर्भमा यस आयोगले घनिभूत रुपमा काम परिणाम देखिने गरी गर्ने हुँदा पहिलो चरणको काम असार मसान्तसम्म हुने उनको भनाइ छ। भूमि सम्बन्धी ऐन २०२१ को आठौं संशोधन र भूमि सम्बन्धी नियमको अठारौं संशोधनमा भएका व्यवस्थाका आधारमा अब स्थानीय तह, प्रदेश सरकार र केन्द्रले संयोजनकारी भूमिका निर्वाह गर्दै भूमिहीन, सुकुम्बासी र अव्यस्थित बसोबास गर्नेको समस्या समाधानको काम थालनी गरेको छ। सात वटै प्रदेशमा शुरुवाती चरणका १४ स्थानबाट थालिएको यो काम लुम्बिनी प्रदेशको दाङको बबई गाउँपालिका र रुपन्देहीको कञ्चन गाउँपालिकाबाट थालनी गरिएको छ। स्थानीय तहको छुट्टै शाखा गठन गरी भूमि सम्बन्धी समस्या समाधानको काम थालनी गर्न संवैधानिक रुपमा अधिकार सम्पन्न आयोगले हरेक तहमा कर्मचारी संयन्त्र तथा विभाग गठन गरी कामको शुरुवात गरेको छ। ३ वर्ष कार्यकाल रहेको आयोगले चालु आर्थिक वर्षको असार मसान्तसम्ममा देशभरको सात सय ५३ स्थानीय तहमध्ये सय वटा पालिकामा सबै खालको टिप्पणी उठाउने काम सक्ने लक्ष्य राखेको छ।"
अस्पताल भवन अलपत्र,"बेनी : निर्माण व्यवसायी महासंघका अध्यक्ष रवि सिंह सञ्चालक रहेको निर्माण कम्पनीले ठेक्का लिएको बेनी अस्पतालको ५० शैय्या क्षमताको भवन अलपत्र परेको छ। सिंह सञ्चालक रहेको महादेव खिम्तीले गल्वारफिनासँग साझेदारी गरेर ठेक्का लिएको एक वर्षअघि नै बनिसक्नुपर्ने भवनको आधा मात्रै प्रगति भएको छ। २४ करोड ४ लाख २९ हजार ८ सय ६९ लागत अनुमान गरिएको भवन १८ करोड ८४ लाख ८ हजार ८९ मा ठेक्का लिएका थिए। २०७६ मंसिर २० गते भवन निर्माण सक्ने लक्ष्य थियो। ४ हजार ९ सय ६३ वर्गमिटर क्षेत्रफलमा चारतले तीनवटा भवन बनाउन लागिएको हो। हालसम्म दुईवटा ब्लक भवनको मात्र तेस्रो तला ढलान भएको छ। एउटाको तेस्रो तला ढलानका लागि सेट्रिङ गरेर छोडिएको छ। बेनी अस्पताल व्यवस्थापन समितिका अध्यक्ष बेलबहादुर कटुवालले ठेकेदारले पर्याप्त मात्रामा मजदुर परिचालन गर्न र निर्माण सामग्री जुटाउन नसक्दा भवन निर्माणमा ढिलाइ भएको बताए। लकडाउन भएदेखि घर गएका ठेकेदार र मजदुर फर्किएका छैनन्, उनले भने करोडौंको योजनामा दिनमा चारपाँच जना मजदुरले झारा टार्ने शैलीमा काम गरेका छन्। पटकपटक ताकेता र समन्वय गर्दा समेत निर्माण व्यवसायी काममा नफर्किएपछि भवन अलपत्र परेको अध्यक्ष कटुवालले बताए। भवन निर्माणमा भएको ढिलाइले सेवा प्रवाहमा असर परेको छ। ५० शैय्या क्षमता भए पनि १५ शैय्याको अस्थायी संरचना र पूर्वाधारबाट सेवा दिन बाध्य भएको अध्यक्ष कटुवालले बताए। पुराना र साँघुरा भवनमा अस्पताल सञ्चालन गर्न समस्या भएको छ। नयाँ भवन बनाउन पुरानो भवन भत्काइएको थियो। बहिरंग कक्षको सेवा अस्थायी भवनबाट सञ्चालन गरिएको छ। आकस्मिक र अन्तरंग कक्ष पुरानो प्रशासनिक भवनबाट सञ्चालन गरिएको छ। स्वास्थ्य कार्यालयको भवनमा अस्पताल प्रशासन र व्यवस्थापन समितिको कार्यालय राखिएको छ। सघन उपचार कक्ष (आईसीयू) र डाइलाइसिस कक्ष पनि स्वास्थ्यकै भवनमा स्थापना भएको छ। १५ शैय्या क्षमताको अस्पताल २०७२ मा पचास शैय्यामा स्तरोन्नति भएको थियो। तत्कालीन सहरी आवास तथा भवन निर्माण डिभिजन कार्यालय बागलुङले २०७३ मंसिर २१ गते भवन निर्माणको ठेक्का सम्झौता गरेको थियो। पछिल्ला दुई वर्ष सहरी विकास तथा भवन निर्माण विभाग संघीय आयोजना कार्यान्वयन इकाइ कास्कीलाई हस्तान्तरण गरिएको यो आयोजना चालू आवमा बागलुङकै कार्यालयमा फिर्ता ल्याइएको छ। भूकम्प प्रतिरोधी क्षमताको भवन अपांगमैत्री समेत हुनेछ। भुइँतलामा लोन्ड्री, मोर्टुअरी, किचन, पहिलो तलामा इमरजेन्सी, ल्याब, रेडियोलोजी, पहिलो तलामा अपरेसन थियटर, बहिरंग सेवा र अन्तिम तलामा प्रशासन रहने जनाइएको छ। सहरी आवास तथा भवन निर्माण डिभिजन कार्यालय बागलुङका प्रमुख विदुर खड्काले पोखराको कार्यालयबाट हस्तान्तरण भएको फाइल अध्ययनसँगै ठेकेदारलाई काममा फर्किन ताकेता गरिएको बताए। महादेव खिम्तीका सञ्चालक सिंहले यो भवन बनाउने जिम्मा लिएका रविन जोशीलाई छिटो काम गर्न निर्देशन दिएको प्रतिक्रिया दिए। जोशीले पुरानो भवन भत्काउन, रूख कटान र ढुवानीका लागि सडक बनाउन समयमै अनुमति पाउन भएको ढिलाइले सम्झौता गरेको एक वर्षपछि मात्र काम सुरु गर्न पाएको बताए। भुक्तानी समयमै नपाएको गुनासो गरेका जोशीले मजदुर र निर्माण सामग्री थपेर भवन निर्माणलाई गति दिने प्रतिबद्धता जनाए।"
कानुनमा कडाइ : बलात्कारमा मिलापत्र दण्डनीय,"काठमाडौं : बलात्कारका घटनामा मिलापत्र गराउने व्यक्ति पनि अब कानुनी रूपमा सजायको भागीदार हुने भएका छन्। जनप्रतिनिधि तथा पञ्चायती बसेर बलात्कार घटनामा मिलापत्र गराएको भन्दै विरोध भइरहेका बेला सरकारले कडा सजायसहितको नयाँ कानुनी व्यवस्था गर्न लागेको हो। मन्त्रिपरिषद्ले आइतबार केही नेपाल ऐन संशोधन अध्यादेशमार्फत मुलुकी अपराध संहिता, मुलुकी अपराध कार्यविधि र ज्येष्ठ नागरिक ऐनमा रहेका बलात्कारसम्बन्धी व्यवस्था संशोधन गर्दै अध्यादेश ल्याएको छ। मन्त्रिपरिषद्बाट पारित भई राष्ट्रपतिसमक्ष पठाइँदै छ। प्रमाणीकरण भएपछि कार्यान्वयनमा आउनेछ, कानुन, न्याय तथा संसदीय मामिलामन्त्री डा शिवमाया तुम्बाहाङफेले अन्नपूर्णसँग भनिन्। अब महिलाबाट पुरुष र तेस्रोलिंगीमाथि बलात्कार भए पनि सजायका लागि बाटो खुल्नेछ। यसअघि ती कानुनमा बलात्कारको परिभाषाभित्र महिला तथा बालिका भन्ने शब्द थियो। अब भने यी शब्दको सट्टा व्यक्ति राखिएको छ। पुरुषमाथि पनि बलात्कार हुने परिकल्पनासहित यो शब्द राखिएको हो। अध्यादेश जारी भएपछि जोकोहीले मिलापत्र गराएको पाइएमा त्यस्ता व्यक्तिलाई ६ महिनादेखि ३ वर्षसम्म कैद र ३० हजार रुपैयाँसम्म जरिवाना ठेकिनेछ। लेनदेनमार्फत घटना मिलाउने व्यक्तिलाई पनि कारबाहीको दायरामा ल्याइएको छ। मिलापत्र गराउने व्यक्ति जनप्रतिनिधि या सार्वजनिक पद धारण गरेको व्यक्ति भए तीन वर्ष ६ महिना कैद गरिने अध्यादेशको व्यवस्था छ। यसअघि यस्तो व्यवस्था थिएन। कसुरदार ज्येष्ठ नागरिक भए कैद मिनाहा गर्ने कानुनी प्रावधानमा पनि संशोधन गरिएको छ। अबदेखि बलात्कारको कसुरमा ज्येष्ठ नागरिकलाई पनि कैद मिनाहा हुनेछैन। अध्यादेशमा १० वर्षमुनि र ७० वर्षमाथिका व्यक्तिलाई बलात्कार भएमा जन्मकैद हुने हालको व्यवस्था भने यथावत् छ। नयाँ व्यवस्थाले बलात्कारमा मिलापत्र गराउनेदेखि दुरुत्साहन गर्ने र दबाब दिनेसम्मका जोकोही व्यक्ति पनि सजायको भागिदार हुनेछन्। सप्तरी, मोरङ, बझाङलगायत जिल्लामा बलात्कारपछि मिलापत्र गरेका घटना केही समयअघि उजागर भएका थिए। त्यसैगरी कसैले बलात्कारसम्बन्धी झुटा उजुरी गर्नेलाई पनि सजाय हुने गरी अध्यादेशमा व्यवस्था गरिएको छ। मुलुकी अपराध संहिता २०७४ अनुसार १० वर्षभन्दा कम उमेरकी बालिका, पूर्ण अशक्त, अपांगता र ७० वर्षमाथिका महिलालाई बलात्कार गरे जन्मकैद र १४ वर्षभन्दा मुनिका बालबालिकालाई बलात्कार गरे १८ देखि २० कैद सजायको व्यवस्था छ। त्यस्तै, १४ माथि र १६ मुनिकालाई बलात्कार गरे १२ देखि १४ वर्षसम्म कैदको व्यवस्था छ। १६ देखि १८ सम्मकालाई बलात्कार गरे १० देखि १२ वर्षसम्म कैदको व्यवस्था छ। त्यस्तै १८ वा त्योभन्दा बढी उमेरकी महिला भए ७ देखि १० वर्षसम्म कैद सजाय छ। यस्तै, वैवाहिक बलात्कारका घटनामा ५ वर्षसम्म कैदको भागिदार हुने व्यवस्था छ। अध्यादेशले आयन्दा बलात्कार घटनामा उमेर समूहको हकमा पनि केही हेरफेर गरेको छ। महान्यायाधिवक्ता कार्यालयका प्रवक्ता सञ्जीवराज रेग्मीले बलात्कारका घटनामा मिलापत्र गराउने कार्य अक्षम्य रहेको बताए। जनप्रतिनिधि वा जोकोही दोषी भए पनि कानुनी दायरामा ल्याउन दसैंअघि सबै जिल्लामा सर्कुलर पठाइएको प्रवक्ता रेग्मीको भनाइ छ। सप्तरी र बझाङमा त मिलापत्र गराउनेमाथि मुद्दा नै चलाइसकिएको छ, उनले भने, महिलाबाट पुरुष र तेस्रोलिंगीमाथि बलात्कार भएमा पनि सजायको नयाँ व्यवस्था कायम गरिएको छ। महिलाको ठाउँमा जुनसुकै व्यक्ति बलात्कार भएमा भन्दै परिभाषा फराकिलो पारिएको छ।"
ओलीदेउवा समसामयिक वार्तालाप,"काठमाडौं : सत्तारुढ नेकपाभित्र शक्ति संघर्ष उत्कर्षमा पुगेका बेला प्रधानमन्त्री केपी शर्मा ओली र प्रमुख प्रतिपक्षी कांग्रेस सभापति शेरबहादुर देउवाबीच भेटवार्ता भएको छ। बालुवाटारमा शनिबार भएको भेटलाई लिएर विविध अड्कलबाजी र परिचर्चा भएका छन्। दुवै पक्षले भेटलाई गोप्य राखेका छन्। देउवा आफ्ना विश्वासपात्र केन्द्रीय सदस्य रमेश लेखकलाई लिएर बालुवाटार पुगेका थिए। प्रधानमन्त्रीको साथमा पार्टी स्थायी कमिटी सदस्य सुवास नेम्बाङ रहेको स्रोतले बतायो। नेकपा नेता नेम्बाङले भेटबारे प्रतिक्रिया दिन चाहेनन्। कांग्रेस नेता लेखक उपलब्ध हुन सकेनन्। कांग्रेस स्रोतले सुरुमा चार नेताबीच समसामयिक विषयमा छलफल भएको र अन्तिम आधा घण्टा ओली र देउवाबीच एक्लाएक्लै कुराकानी भएको जानकारी दियो। नेकपाका दुई अध्यक्ष प्रधानमन्त्री ओली र पुष्पकमल दाहालबीच अन्तद्र्वन्द्व चुलिएको छ। यसले पार्टी फुटको अवस्थासम्मै सिर्जना हुने नेकपामा त्रास छ। दुई शीर्ष नेतालाई मिलाउन मझौला एवं मध्यमार्गी नेता क्रियाशील छन्। यस्तो अवस्थामा विपक्षी दलका नेता देउवासँग भएको भेटलाई अर्थपूर्ण रूपमा हेरिएको छ। ओलीले देउवालाई बालुवाटार बोलाएर सत्ता सहकार्यका लागि प्रस्ताव गरेका खबर आइरहेका बेला दुवै पक्षले यसको कडा खण्डन गरेका छन्। प्रधानमन्त्री र प्रमुख प्रतिपक्षी दलका नेताबीच भेटघाट हुनु कुनचाहिँ अचम्मको विषय हो र ? देउवाका स्वकीय सचिव भानु देउवाले अन्नपूर्ण पोस्ट्सँग भने, भेटघाट भयो। तर, बाहिर समाचारमा आएजस्तो सत्ता समीकरणबारे कुराकानी भने भएकै होइन। त्यो गलत हो। उनले संवैधानिक आयोगका पदपूर्तिबारे लामो समयदेखि भइरहेको छलफलको निरन्तरताका रूपमा यो भेटवार्ता भएको बताए। कतिपय संवैधानिक आयोगमा पदपूर्तिका विषय छन्, यसलाई छिटो टुंग्याउनुपर्छ भनेर पहिलादेखि नै दुई नेताबीच छलफल हुँदै आएको हो, उनले थपे, अहिले त्यहीबारे छलफल गर्न प्रधानमन्त्रीले बोलाउनुभयो। त्यही विषयमा छलफल भएको हो। कांग्रेस सभापति देउवाले संवैधानिक आयोगबारे छलफलमा पार्टीका तर्फबाट नेता लेखकलाई सहभागी गराउँदै आएका छन्। संक्रमणकालीन न्यायबारे पार्टीका तर्फबाट छलफल र संवादमा पनि लेखकलाई जिम्मेवारी दिएका छन्। स्रोतका अनुसार भेटमा विश्वविद्यालयका उपकुलपति, डिनलगायत पदाधिकारी परिपूर्तिका विषयमा पनि कुराकानी भयो। समसामयिक राजनीतिक विषयमा पनि कुराकानी हुने नै भयो, स्रोतले भन्यो, तर, सत्तासाझेदारीजस्तो असान्दर्भिक विषयमा छलफल भयो भन्नु गलत छ। कांग्रेस प्रवक्ता विश्वप्रकाश शर्माले कांग्रेसलाई जनताले पाँच वर्ष प्रतिपक्षीमै बस्न जनादेश दिएकाले सत्ता सहकार्यको कुरालाई अस्वीकार गरे। भ्रम कोहीकसैलाई केही छ भने ५ वर्ष विपक्षमा बस्ने प्रस्ट जनादेश छ कांग्रेसलाई। अतः कुनै पनि भड्काउबाट टाढा छौं, रहनेछौं, प्रवक्ता शर्माले आइतबार साँझ ट्विटरमा भनेका छन्, नेकपाको द्वन्द्वसँग विल्कुल निरपेक्ष छौं। अतः यता या उताको जोड घटाउमा कांग्रेसको शिर गन्ने धृष्टता कोहीबाट नहोस्, सजग गराउँछौं।"
निजामती कर्मचारीले ट्युसन पढाउन नपाउने,"काठमाडौं : निजामती कर्मचारीले निजी इन्स्टिच्युटमा गएर वा अनलाइनमार्फत लोकसेवाका तयारी कक्षामा पढाउन नपाउने भएका छन्। संघीय मामिला तथा सामान्य प्रशासन मन्त्रालयले आइतबार मन्त्रीस्तरीय निर्णय गर्दै प्रशिक्षण दिन कर्मचारीलाई रोक लगाएको हो। मन्त्रालयका प्रवक्ता वसन्त अधिकारीले सरकारी कर्मचारीले कार्यालयको कामभन्दा ट्युसन सेन्टरमा बढी ध्यान दिन थालेको गुनासो आएपछि यो निर्णय गरिएको जानकारी दिए। लोकसेवा आयोग वा अन्य निकायबाट सञ्चालन हुने परीक्षाको तयारी कक्षा पढाउने कर्मचारीले कार्यालयको साधनस्रोतदेखि तल्लो तहका कर्मचारीको प्रयोगसमेत गर्दै आएका थिए। कर्मचारीले पढाउने र पढ्ने कारणबाट कार्यालयको सेवा प्रवाहमा असर पर्दै आएको थियो। निजामती सेवा नियमावली २०५० को नियम ५४ मा निजामती कर्मचारीको सबै समय नेपाल सरकारको अधीन हुने उल्लेख छ। यस नियमावलीमा अन्यथा लेखिएकोमा बाहेक निजामती कर्मचारीको सबै समय नेपाल सरकारको अधीन हुनेछ र जुनसुकै समयमा पनि निजलाई सरकारी काममा लगाउन सकिनेछ, नियमावलीमा लेखिएको छ। कर्मचारीले सरकार (मन्त्रिपरिषद्) र मन्त्रालयको स्वीकृति नलिई कुनै पनि इन्स्टिच्युट वा अनलाइन माध्यमबाट प्रशिक्षण दिन नपाउने प्रवक्ता अधिकारीले जारी गरेको सूचनामा जनाइएको छ। राजपत्रांकित प्रथम श्रेणी (सहसचिव) वा सोभन्दा माथिल्लो पदमा कार्यरतले मन्त्रिपरिषद् र अन्य कर्मचारीले मन्त्रालयको स्वीकृति लिनुपर्ने भएको छ। यद्यपि, कुनै मन्त्रालय वा निकायबाट लिएको स्वीकृति आइतबारदेखि मापदण्ड नबनेसम्म खारेज गरिएको छ। यसअघि कुनै मन्त्रालय वा निकायबाट उल्लिखित प्रयोजनका लागि कुनै कर्मचारीलाई स्वीकृति उपलब्ध गराइएको भएमा ती सबै आजकै मितिदेखि निष्क्रिय हुनेछ, मन्त्रालयले भनेको छ। मन्त्रालयले नयाँ मापदण्ड नबनाएसम्म स्वीकृति प्रदान गर्ने प्रक्रिया अगाडि नबढाउने निर्णय गरेको छ। यो व्यवस्था कर्मचारी समायोजन ऐन २०७५ बमोजिम प्रदेश तथा स्थानीय तहमा समायोजन भएका निजामती कर्मचारीका हकमा पनि लागू हुने सूचनामा उल्लेख छ। स्वीकृतिबिना कुनै कर्मचारी प्रशिक्षण कार्यमा संलग्न भएनभएको सम्बन्धमा सम्बन्धित सरकारी निकायबाट कडाइसाथ अनुगमन गर्ने र भएको पाइएमा आवश्यक कारबाही प्रक्रिया अगाडि बढाउने निर्णय पनि भएको छ। कुनै कर्मचारी कार्यालय समयमा प्रशिक्षार्थीका रूपमा निजी इन्स्टिच्युटका यस्ता प्रकृतिका तालिम तथा प्रशिक्षणमा सहभागी भएको पाइएमा सोसमेत निजामती सेवा ऐन र नियमविपरीत हुने सूचनामा उल्लेख छ। स्वीकृति प्राप्त नगरी प्रशिक्षण कार्यमा प्रशिक्षकका रूपमा कार्य गरेको वा कार्यालय समयमा निजी इन्स्टिच्युटको प्रशिक्षण कार्यमा सहभागी भएको पाइए तथा प्रशिक्षणको अडियो भिडियो प्राप्त भए मन्त्रालयमा जानकारी गराउन पनि अनुरोध गरिएको छ। सचिव वा सहसचिवको नाम राखेर धेरै इन्स्टिच्युट सञ्चालन हुँदै आएका छन्। कर्मचारी संघसंगठनले मन्त्रालयभित्रै ब्यानर टाँसेर प्रचार पनि गर्दै आएका छन्। पूर्वसचिव कृष्णहरि बाँस्कोटा लोकसेवाले आफैँ तयारी कक्षा सञ्चालन गर्नु उपयुक्त हुने बताउँछन्। लोकसेवाले आफँै तयारी कक्षा सञ्चालन गर्नु उपयुक्त हुन्छ, बाँस्कोटा भन्छन्, सन्दर्भ सामग्री उसैले छाप्नु राम्रो हुन्छ। ज्ञान बाँड्नु राम्रो भए पनि जागिर हुँदै निजी इन्स्टिच्युटमा पढाउनुले नैतिक संकट हुने उनको ठम्याइ छ। पढाउन जानुको साटो पुस्तक लेख्नु राम्रो हो, उनी भन्छन्। कार्यालयको काममा बाधा नहुने गरी गर्ने भनिए पनि यसले असर पार्न सक्ने उनको भनाइ छ।"
कांग्रेस सांसद मोहन पाण्डेले लिए सपथ,"काठमाडौं : नवनिर्वाचित सांसद मोहनबहादुर पाण्डेलाई पद तथा गोपनीयताको सपथ लिएका छन्। सिंहदरबारस्थित सङ्घीय संसद् सचिवालयमा सोमबार आयोजित समारोहमा सभामुख अग्निप्रसाद सापकोटाले सपथ खुवाएका हुन्। सो अवसरमा सभामुख सापकोटाले नवनिर्वाचित सांसद् पाण्डेलाई सघीय संसद्को प्रतीकचिह्न प्रदान गर्दै बधाई ज्ञापन समेत गरे । उनी समानुपातिक निर्वाचन प्रणालीमार्फत नेपाली कांग्रेसका तर्फबाट निर्वाचित भएका हुन्। सांसद सूर्यबहादुर केसीको निधन भएपछि रिक्त स्थानमा निर्वाचन आयोगले उनलाई निर्वाचित गरेको हो । नेपाल विद्यार्थी सङ्घबाट २०३७ राजनीतिमा प्रवेश गरेका पाण्डे २०६४ सालको संविधानसभा निर्वाचनमा स्याङ्जाबाट विजयी भएका थिए। शपथपछि सञ्चारकर्मीका जिज्ञासामा सांसद पाण्डेले लोकतन्त्रको सुदृढीकरण र सङ्घीय संसद्को गरिमा बढाउने काममा केन्द्रित रहेर आफूले भूमिका खेल्ने प्रतिक्रिया दिए। उनले भने, 'संसदको गरिमालाई उच्च बनाउँदै प्रतिपक्षको भूमिकालाई सशक्त बनाएर आमजनताका बीचमा जेजस्तो धारणा विकास भएको छ, त्यसलाई चिर्दै सशक्त प्रतिपक्षको उचाइ दिन म प्रयत्न गर्ने छु ।'"
खुमलटारमा प्रचण्ड र चिनियाँ राजदूत यान्छीबीच भेटवार्ता,काठमाडौं : नेपाल कम्युनिस्ट पार्टी (नेकपा)का अध्यक्ष पुष्पकमल दाहाल प्रचण्ड र नेपालका लागि चिनियाँ राजदूत होउ यान्छीबीच भेटवार्ता भएको छ। चिनियाँ राजदूत यान्छीले सोमबार प्रचण्ड निवास खुमलटार पुगेर भेटेकी हुन् । भेटमा दुई देशबीचको सम्बन्ध र दुई देशका कम्युनिष्ट पार्टीबीचको सम्बन्धको विषयमा कुराकानी भएको प्रेस सल्लाहकार विष्णु सापकोटा (जुगल)ले जानकारी दिए। भेटका क्रममा राजदूत यान्छीले चीनका राष्ट्रपति सि जिनपिनले लेखेको पछिल्लो पुस्तक उपहार दिएकी थिइन् । नेकपाभित्र विवाद बढिरहेकै बेला यसअघि पनि राजदूत यान्छीले प्रधानमन्त्री तथा नेकपा अध्यक्ष केपी शर्मा ओलीलाई बालुवाटारमा भेटेकी थिइन्। उनले प्रधानमन्त्रीसँगको भेटमा पार्टी मिलाउने मुख्य जिम्मेवारी ओलीसँगै रहेकाले पार्टी एकताको पहल लिन आग्रह गरेकी थिइन्। नेकपाका दुई अध्यक्ष प्रधानमन्त्री ओली र दाहालबीच अन्तरद्वन्द्व चलिरहेको समयमा राजदूतको भेटलाई अर्थपूर्ण रुपमा लिइएको छ। पछिल्लो समय नेकपामा विवाद चुलिदै गएपछि राजदूत यान्छीले राजनीतिक भेटवार्ता तीव्र पारेकी छिन्।
भारतीय विदेश सचिव यसै साता नेपाल आउने,"काठमाडौँ : भारतीय विदेश सचिव हर्षवर्धन श्रृंगाल यसै साता नेपाल आउने भएका छन् । श्रृंगाल आगामी बिहीबार दुई दिने भ्रमणका लागि काठमाडौँ आउन लागेका हुन् । नेपालस्थित भारतीय दूतावासले यसबारे औपचारिक रुपमा जानकारी दिएको छ । नेपालीभाषी समेत रहेका श्रृंगाल विदेश सचिवको जिम्मेवारी सम्हालेपछि उनको यो पहिलो नेपाल भ्रमण हो । दूतावासले विज्ञप्ति निकाल्दै यस भ्रमणलाई नेपालसँग भारतको सम्बन्धको प्राथमिकता र दुई देशबीचको नियमित उच्चस्तरीय आदानप्रदानको निरन्तरताको रुपमा अर्थ्याएको छ । भ्रमणको क्रममा श्रृंगालले आफ्ना समकक्षीसहित केही विशिष्ट नेपाली अधिकारीहरुलाई भेटेर दुई देशबीच विस्तृत द्विपक्षीय सहयोग बारे छलफल गर्ने बताइएको छ । 'नेपालसँग भारतको ऐतिहासिक तथा मानव सभ्यताका कडीहरु जोडिएको छ । हालका वर्षहरुमा भारतको सहयोगमा कैयौं प्रमुख पूर्वाधार तथा अन्तरदेशीय कनेक्टिभिटि परियोजनाहरु सम्पन्न हुनुका साथै द्विपक्षीय सहयोग सुदृढ भएको छ । भारत र नेपालबीच रहेको द्विपक्षीय सम्बन्धलाई अझ अघि बढाउन यो भ्रमण निकै नै महत्वपूर्ण हुनेछ ,' दूतावासले सोमबार जारी गरेको विज्ञप्तिमा उल्लेख छ । केही साताअघि मात्र भारतीय गुप्तचर संस्था रअ का प्रमुख सामन्त गोयल तथा स्थल सेना प्रमुख मनोज मुकुन्द नरवणेको नेपाल भ्रमणपछि श्रृंगालको नेपाल भ्रमण तय भएको हो ।"
"घुन्सा पुगेर प्रधानमन्त्रीले भने सरकारविरुद्ध भ्रमपूर्ण प्रचार भइरहेको छ, पछि नलाग्नुहोस्","ताप्लेजुङ : प्रधानमन्त्री केपी शर्मा ओलीले सरकारविरुद्ध भइरहेका भ्रमपूर्ण प्रचारको पछि नलाग्न सबैमा आग्रह गरेका छन्। वर्तमान सरकारको लोकप्रियतालाई देखेर आत्तिएका विभिन्न पक्षले सरकार परिवर्तन हुँदैछ भन्ने जस्ता नकारात्मक सन्देश फैलाएको जनाउँदै उनले यस प्रकारका हल्लाको पछि नलाग्न आग्रह गरेका हुन्। फक्ताङलुङ गाउँपालिका ६ घुन्सामा स्थापित सामुदायिक स्वास्थ्य एकाइ भवनको सोमबार उद्घाटन गर्दै उनले सरकार मुलुकको समृद्धिका लागि चौतर्फीरुपमा लागिपरेको जनाउँदै देशको समृद्धि नचाहने मान्छे विभिन्न तत्व सरकारविरुद्ध लागेको बताए । 'हामी समृद्धिका लागि अघि बढिरहेका छौँ तर केही पक्ष लोकतान्त्रिक प्रणालीविरुद्ध भ्रम फैलाइरहेका छन्, यो कार्य त्रुटिपूर्ण हो,' प्रधानमन्त्री ओलीले भने। अर्को प्रसङ्गमा उनले छिमेकी मुलुकसँगको सम्बन्धलाई सुदृढ गर्ने नीति सरकारले लिएको बताए । छिमेकी भारतद्वारा मिचिएको भूमि फिर्ता लिन गर्न गरेको प्रयास, भारत र चीन दुवैसँगको सम्बन्धलाई अझ सुधार, बन्द नाका खोल्ने जस्ता कार्यले वर्तमान सरकार सफल हुँदै गएको उनको भनाइ थियो । उनले घुन्सा जस्तो दुर्गम गाउँ आगामी तीन वर्षमा नै सुगममा परिणत हुने बताउँदै यस क्षेत्रको विकासका लागि यातायातलगायत पूर्वाधार निर्माणमा सरकारले सहयोग गर्ने प्रतिबद्धता व्यक्त गरे। यस्तै हालसम्म कञ्चनजङ्घामा आउने पर्यटकका लागि लिनुपर्ने विशेष अनुमति प्रावधान खारेज गरिने र पर्यटकका लागि सो क्षेत्र खुला गरिने उनले बताए। घुन्सावासीले राखेका विभिन्न मागलाई सरकारले ध्यान दिनेसमेत उनको भनाइ थियो । सो अवसरमा प्रधानमन्त्रीकी धर्मपत्नी राधिका शाक्यले घुन्सा आधारभूत विद्यालयका १० विद्यार्थीलाई पाँच लाखको छात्रवृत्ति दिने जनाएकी छिन। उनले ज्येष्ठ नागरिक तथा वृद्धवृद्धालाई न्यानो कपडासमेत वितरण गरिन्। कार्यक्रममा संस्कृति, पर्यटन तथा नागरिक उड्डयनमन्त्री योगेशकुमार भट्टराई, प्रदेश नं १ का मुख्यमन्त्री शेरधन राई, नेपाल कम्युनिष्ट पार्टी (नेकपा) का नेता सुवास नेम्बाङलगायतको सहभागिता थियो । घुन्सावासीमा उत्साह कञ्चनजङ्घा हिमालको प्रवेशद्वार मानिने हिमाली गाउँमा प्रधानमन्त्रीसहितका उच्चपदस्थ व्यक्तित्वको उपस्थितिले घुन्सावासी उत्साहित देखिएका छन् । जिल्लाको दुर्गम घुन्साको विकासमा सरकारको ध्यानाकर्षण हुने जनाउँदै स्थानीयवासी हर्षित बनेका हुन् । कञ्चनजङ्घाको काखमा रहेको घुन्सा पर्यटकीय क्षेत्र हो । पर्याप्त विद्युत् र इन्टरनेटको सेवासुविधा नहुँदा सास्ती खेप्दै आएका घुन्सावासीले अब सो समस्या हट्ने आशा गरेका छन् । यस्तै घुन्सा नमूना गाउँ बन्नेमा समेत उनीहरु विश्वस्त देखिएका छन् । 'हाम्रो यस्तो दुर्गम गाउँमा प्रधानमन्त्रीलगायतको उपस्थितिले हामी धेरै आशावादी बनेका छाँै, हामीले झेल्दै आएको स्वास्थ्य उपचार, विद्युत्, टेलिफोनसहित इन्टरनेटको समस्या समाधान हुन्छ होला,' स्थानीयवासी हिमाली चुङ्दाकले भने। विगतमा स्वास्थ्योपचार नपाएर धेरैले सुत्केरी अवस्थामा ज्यान गुमाउनुपरेको, स्वास्थ्यमा जटिल समस्या आउँदा बिरामीलाई बोकेर तीन दिनपछि मात्र अस्पताल पुर्याउनुपरेको, देशविदेशबाट आउने पर्यटकलाई समेत स्वास्थ्यमा समस्या आउँदा टुलुटुलु हेर्नुपरेको जस्ता पीडा स्मरण गर्दै चुङ्दाकले घुन्सावासी अब त्यस्ता समस्याबाट मुक्त हुनेमा ढुक्क रहेको बताउनुभयो । यस्तै विगतका तुलनामा यस क्षेत्रमा पर्यटन गतिविधिसमेत बढेर जानेमा यहाँका बासिन्दा ढुक्क बनेका छन् । प्रमसमक्ष घुन्सावासीका माग घुन्सालाई नमूना गाउँका रुपमा विकास गर्न यहाँका बासिन्दाले माग गरेका छन् । स्थानीयवासीले प्रधानमन्त्रीसमक्ष मागपत्र पेश गर्दै पर्यटन प्रवद्र्धनका लागि विशेष अनुमति खारेज गर्नुपर्ने, कञ्चनजङ्घा पदमार्गको स्तरोन्नति गर्नुपर्ने, घुन्सा लघु जलविद्युत्को क्षमता वृद्धि गरी खम्बाचेन, ग्याब्ला र अम्जिलासालगायत गाउँमा विद्युतीकरण विस्तार गर्नुपर्ने जस्ता आग्रह गरेका हुन् । यस्तै यस क्षेत्रको पहिलो बस्ती खम्बाचेतको नापी छुट भएका जग्गाको पुरानो प्रमाणपत्रका आधारमा नापी गरी लालपुर्जा उपलब्ध गराउन र यहाँका स्वास्थ्य संस्थामा दक्ष स्वास्थ्यकर्मी उपलब्ध गराइदिनसमेत स्थानीयवासीले अनुरोध गरेका छन् । घुन्सामा २०७१ सालमा नै सामुदायिक स्वास्थ्य एकाइ स्थापना भएको थियो । आफ्नै भवन नहुँदा समस्यामा परेको स्वास्थ्य एकाइले दुई वर्षअघि मात्र भवन पायो । घुन्सा फाउण्डेशनको पहलमा भवन स्थापना भएको हो । पर्याप्त स्वास्थ्यकर्मी नहुँदा जटिल समस्याका बिरामी अन्यत्रै जानुपर्ने बाध्यता छ । सदरमुकाम फुङ्लिङबाट सवारी साधन र पैदल गरी दुई दिनका समयमा मात्र पुगिने घुन्सामा पर्याप्त स्वास्थ्यकर्मी भए स्थानीयवासीलाई मात्रै नभई देशविदेशबाट आउने पर्यटकलाई समेत फाइदा पुग्ने स्थानीयवासीको भनाइ छ । यस्तै पर्यटन प्रवद्र्धनका निमित्त आवश्यक पूर्वाधारलगायतको विकासमा ध्यान दिनसके पर्यटकको आगमनमा वृद्धि हुँदै जाने र त्यसले समग्र घुन्सावासीलाई मात्रै नभई मुलुकलाई नै फाइदा पुग्ने स्थानीयवासीको विश्वास छ । रासस"
वडासम्म इन्टरनेटको सहज पहुँच पुर्याउने काम प्राथमिकताका साथ अघि बढाइएको छः सञ्चारमन्त्री,"काठमाडौं : सञ्चार तथा सूचना प्रविधिमन्त्री पार्वत गुरुङले सूचना प्रविधिको विकासका लागि आवश्यक पूर्वाधार निर्माणमा जोड दिएका छन् । गैरसरकारी संस्था महासङ्घ नेपालले सोमबार आयोजना गरेको खुला सरकारः नागरिक साझेदारी विषयको भर्चुअल कार्यक्रममा सरकारका प्रवक्ता गुरुङले शासकीय प्रणालीलाई जनताप्रति जिम्मेवार, जवाफदेही र पारदर्शी बनाउने गरी सूचना प्रविधिको विकास गर्न पनि पूर्वाधार निर्माणको कामलाई प्राथमिकतामा राखेर अघि बढाउनुपर्ने बताए। उनले नागरिक साझेदारीका माध्यमबाट मुलुकलाई समृद्ध बनाउने गरी सूचना प्रविधिको विकास गर्न सबै स्थानीय तहमा एकीकृत मोबाइल एप सञ्चालनको कामलाई अघि बढाइएको पनि स्मरण गराए । मन्त्री गुरुङले भने, 'सबै स्थानीय तहमा नागरिकसँग सम्बन्धित कामलाई प्रभावकारी बनाउन मोबाइल एप सञ्चालनको काम भइरहेको छ, यसले सेवा प्रवाहको काम प्रविधिको माध्यमबाट प्रभावकारी ढङ्गले सञ्चालन गर्न र मुलुकलाई भ्रष्टाचारमुक्त बनाउन महत्वपूर्ण भूमिका निर्वाह गर्न योगदान पुर्याउनेछ ।' मन्त्री गुरुङले विकट क्षेत्रमा रहेका नागरिकलाई सूचना प्रविधिको पहुँचमा पुर्याउनका लागि स्थानीय तहका वडासम्म नै इन्टरनेटको सहज पहुँच पुर्याउने कामलाई प्राथमिकताका साथ अघि बढाइएको उल्लेख गरे । मन्त्री गुरुङले सार्वजनिक सेवा प्रवाहको कामलाई प्रभावकारी बनाउने गरी उच्च गतिको इन्टरनेट सेवा प्रदान गरिने प्रतिबद्धतासमेत व्यक्त गरे। रासस"
प्रधानमन्त्री ओली ताप्लेजुङमा,"काठमाडौं : प्रधानमन्त्री केपी शर्मा ओली ताप्लेजुङको घुन्सा आइपुगेका छन्। घुन्सा फाउन्डेसनले निर्माण गरेको स्वास्थ्य चौकी भवन उद्घाटन गर्न सोमबार हिमाली गाउँ घुन्सा आएका हुन्।घुन्सावासीले ओलीलाई स्वागत गरेका छन्। फाउन्डेसनले देश विदेशबाट रकम सङ्कलन गरेर भवन निर्माण गरेको फाउन्डेसनका अध्यक्ष याङ्जोम शेर्पाले बताइन्। प्रधानमन्त्री ओलीसँग प्रदेश १ का मुख्यमन्त्री शेरधन राई, पर्यटनमन्त्री योगेश भट्टराई पनि आएका छन्। घुन्सा कञ्चनजंघा हिमालको काखमा रहेको हिमालि बस्ती हो। प्रधानमन्त्री आएपछि यहाँ विकासले गति लिने र पर्यटन प्रवर्द्धन हुनेमा स्थानीय आशावादी छन्। यसका साथै यहाँका बासिन्दाले स्थायी स्वास्थ्य चौकीको माग गरेको स्थानीय दिपक शेर्पाले बताए । घुन्सापछि प्रधानमन्त्री ओलीको टोली इलाम पुग्ने कार्यक्रम छ । इलामको सन्दकपुरमा निर्मित सशस्त्र प्रहरीको बीओपी निरीक्षण गर्ने कार्यक्रम रहेको जनाइएको छ। यसअघि कात्तिक २६ गते बीओपीको निरीक्षण गर्न प्रधानमन्त्री ओलीले संखुवासभा गएका थिए।"
मुलुकको समृद्धि नचाहनेहरु सल्बलाए : प्रधानमन्त्री ओली,"ताप्लेजुङ (घुन्सा) : प्रधानमन्त्री केपी शर्मा ओलीले पार्टीभित्र काम नभएकाहरु सलबलाएको बताएका छन् । सोमबार ताप्लेजुङको घुन्सामा आयोजित एक कार्यक्रममा बोल्दै ओलीले आफ्नै पार्टीभित्रका केही मान्छेहरु आफू र सरकारविरुद्ध लागिपरेको बताए । 'यहाँ केही मान्छेहरु आफ्नै पार्टीको अध्यक्षका विरुद्धमा विभिन्न खालका प्रस्ताव ल्याउन थालेका छन्,' नेकपाका अर्का अध्यक्ष प्रचण्डतर्फ इङ्गित गर्दै प्रम ओलीले भने, 'उनीहरु सरकारको लोकप्रियताका कारण आत्तिएर भ्रमपूर्ण प्रचारमा लागेका छन् ।' सरकार ढल्ने, पार्टी फुट्ने जस्ता निराधार हल्लाका पछि नलाग्न समेत ओलीको आग्रह गरे । ताप्लेजुङको फक्ताङलुङ गाउँपालिका ६ मा घुन्सा फाउण्डेसनद्धारा निर्मित स्वास्थ्य भवनको उद्घाटन गर्दै विकट गाउँहरुलाई सुगम बनाउने सरकारको प्रमुख योजना रहेको बताए । 'यस्तो दुर्गम ठाउँमा स्वास्थ्य भवन निर्माण गरेकोमा फउण्डेनसनलाई धन्यवाद दिन्छु, 'उनले भने, 'अब सरकारले मुलुकका यस्ता दुर्गम बस्तीमा स्वास्थ्य पहुँच पुर्याउन काम गर्छ ।' कञ्चनजंघामा आउने पर्यटकका लागि लिनु पर्ने स्पेशल परमिटलाई समेत खारेज गरिने र पर्यटकका लागि यो क्षेत्र खुला गरिने ओलीले बताए । प्रधानमन्त्री पत्नी राधिका शाक्यले घुन्सा आधारभूत विद्यालयका विद्यार्थीका लागि ५ लाख रुपैयाँ छात्रवृत्ति कोष स्थापना गरिदिने बताइन् । उनले यहाँका जेष्ठ नागरिक तथा वृद्धवृद्धाहरुलाई न्यानो कपडा समेत वितरण गरिन् । कार्यक्रममा संस्कृति, पर्यटन तथा नागरिक उड्डयनमन्त्री योगेश भट्टराई, प्रदेश एकका मुख्य मन्त्री शेरधन राई, संविधानसभा अध्यक्ष सुवास नेम्बाङ लगायत आएका थिए ।"
"नेकपामा एउटा अध्यक्ष जाली, अर्को महाजालीः कांग्रेस नेता श्रेष्ठ","स्याङ्जा : नेपाली कांग्रेसका केन्द्रीय सदस्य एवं संगठन विभाग प्रमुख गोपालमान श्रेष्ठले प्रधानमन्त्री केपी शर्मा ओलीलाई कुर्सीमा बस्ने नैतिक अधिकार नभएको बताएका छन् । पुतलीबजार नगरपालिका १४ स्थित महेन्द्र स्मृति पार्कमा नेविसंघका पूर्वनेता महेन्द्र शाहको शालिक अनावरण गर्दै पूर्वमन्त्री श्रेष्ठले अनियमितता, भ्रष्टाचार, कुशासन लगायतका कारण प्रधानमन्त्री ओलीलाई एक छिन पनि कुर्सीमा बस्ने नैतिक अधिकार नभएको बताए । नेकपाका अध्यक्ष पुष्पकमल दाहाल प्रचण्डले नै ठहर गरिसकेकाले प्रधानमन्त्रीले नैतिक अधिकार गुमाइसकेको उनको दावी थियो । राष्ट्रियता, विदेश मामिला र कुटनीतिमा प्रधानमन्त्रीको व्यवहार असान्दर्भिक छन् । प्रचण्डले ओलीमाथि लगाएका आरोप गलत छैनन्, नेता श्रेष्ठले भने । पूर्व उपप्रधानमन्त्री समेत रहेका श्रेष्ठले एउटा अध्यक्ष जाली र अर्का अध्यक्ष महाजाली भएका कारण झण्डै दुई तिहाइको मत ल्याउँदा समेत मुलुकले गति लिन नसकेको दावी गरे । यस्तै उनले अर्को प्रसंगमा राष्ट्रपति बिद्यादेवी भण्डारीलाई सबैको साझा राष्ट्रपति बन्न पनि सुझाव दिएका थिए । उनले लोकतन्त्र र नागरिक स्वतन्त्रताका लागि जीवन उत्सर्ग गर्ने महेन्द्र शाहका योगदानलाई स्मरण गर्दै सबै एकजुट भइ अघि बढ्नु पर्नेमा जोड दिए । नेपाल विद्यार्थी संघमा आवद्ध शाह विस २०३६ सालमा १८ वर्षको उमेरमा पञ्चायती सरकारका प्रहरीको गोली प्रहारबाट स्याङजा सदरमुकामस्थित महेन्द्र चोकमै मारिएका थिए । विस २०३६ सालमा जनमत संग्रहको घोषणापछि नेपाली कांग्रेसले खुसीयाली मनाउँदै जेठ १४ गते सदरमुकाममा र्याली गरेको थियो । सोही बेला जगदीश शाहको घरमा ढुंगा हानेको बहानामा तत्कालिन प्रशासनले फायर खोलेपछि शाहलाई गोली लागी मृत्यु भएको बताइएको छ । नेपाल तरुण दलको ६८ औं स्थापना दिवसको अवसर पारेर शनिबार तरुण दल स्याङजाले महेन्द्र स्मृति पार्कमा सहिद शाहको अर्धकदको शालिक स्थापना गरेको हो । सोही कार्यक्रमका शाहका बुवा मेघबहादुर शाहका आमा, बुवा, बहिनी र भाइलाई समेत सम्मान गरिएको थियो ।"
कस्तो छ संसदीय समितिका निर्देशन कार्यान्वयनको अवस्था ?,"काठमाडौं : लोकतान्त्रिक शासन प्रणालीको उच्चतम अभ्यास गरिरहेका राष्ट्रमा संसदीय समितिको निर्देशन बाध्यात्मक हुने भएकाले त्यस्ता निर्णय गम्भीरताका साथ कार्यान्वयन गर्न सरकारलाई सुझाव दिइएको छ। प्रतिनिधिसभा, राज्यव्यवस्था तथा सुशासन समितिका सभापति शशी श्रेष्ठले मिनी पार्लियामेन्टका रूपमा रहेका संसदीय समितिका निर्देशनले सरकारलाई संसद्प्रति उत्तरदायी र जनताप्रति जवाफदेही बनाउने भएकाले निर्णय पूर्णरूपमा कार्यान्वयन गर्न आग्रह गरिन्। संसद् अधिवेशन सधैँ नचल्ने हुनाले संसद् र सरकारको कामलाई व्यवस्थित र प्रभावकारी तुल्याउन समितिले महत्वपूर्ण योगदान दिने गर्छन्। कानून निर्माणका अतिरिक्त सरकारबाट जनताका हितविपरीत गलत काम एवं निर्णय हुन थाल्यो भने सुझाव, सल्लाह, खबरदारी र निर्देशनमार्फत त्यसलाई रोक्नु समितिको मुख्य जिम्मेवारी हो। उनले भनिन् , 'समितिका निर्णय केही पनि पालना भएनन्, यस्तो पनि होइन, तर कतिपय प्राथमिकता र महत्वका साथ दिइएको निर्देशन सम्बोधन नहुँदा कार्यान्वयनको अवस्था सन्तोषजनक मान्न सकिन्न। सरकारको नेचर सामान्यतया मनमौजी ढङ्गले काम गरौं भन्ने हुँदोरहेछ।' कतिपय विषयमा लोकप्रियता हासिल गर्ने होडमा कार्यक्षेत्र नाघेर दिने निर्णयले समितिको ओज घटाएको मात्र होइन, निर्देशन कार्यान्वयनमै पनि चुनौती खडा गरेको छ। समिति सदस्यबीचमा स्वार्थ बाझिएकै कारण छलफल नै नगर्नु पर्ने विषयमा निर्देशन भएका तथा निर्णयमा पुग्नुपर्ने महत्वपूर्ण विषय पनि छलफल नै नभई स्थगन भएका उदाहरण प्रशस्त छन्। सभापति श्रेष्ठ भन्छिन्, 'मुलुक र जनताका हितमा तुरुन्तै काम गर्न दिइएको निर्देशन ढिलो वा पछि मात्र सम्बोधन गर्नु भनेको ढिलो न्याय दिनु वा न्याय नदिनु जस्तै हो, कोभिड१९ सङ्क्रमण रोकथामका सम्बन्धमा सरकारबाट यस्तै भएको छ।' समितिका निर्देशन कार्यान्वयन गर्नु कर्तव्य भएकाले कतिपय निर्देशयोग्य छैन भन्ने लागेमा सरकार र समितिका पदाधिकारीबीचको परामर्शबाट निष्कर्षमा पुग्नु उपयुक्त हुनेछ। समिति र सरकार एकअर्काका दुश्मन नभई पुरक भएकाले जनताप्रति उत्तरदायी बनाउन दिइने निर्देशनले सरकारलाई सफल तुल्याउन योगदान पुग्नेछ तर कतिपय मुद्दामा समितिले असहयोग गर्यो, अङ्कुश लगाउन खोज्यो भन्ने सरकारी पदाधिकारीको भनाइ छ। ह्विप लाग्दैन तर पनि दलीय विभाजन देखिन्छ कुनै बेला सरकारलाई बोल्न अप्ठेरो परेको बेलामा समितिले विषय उठाइदिँदा सरकारलाई काम गर्न सजिलो भएको उदाहरण पनि भेटिन्छन। संसद्जस्तो समितिमा ह्विप नलाग्ने भएपनि कतिपय मुद्दामा दलीय विभाजन प्रष्ट देखिने गरेको छ। राष्ट्रियसभा, राष्ट्रिय सरोकार तथा समन्वय समितिका सभापति दिलकुमारी रावलका अनुसार समितिका निर्णय र निर्देशन कार्यान्वयन नभएको पनि होइन, सन्तोषप्रद ढङ्गले भएको पनि नपाइएको बताइन्। उनले भनिन् , 'समितिले पठाएको सुझाव र निर्देशन एकाधबाहेक लिखित जवाफ आउने गरेको छ, बैठक बस्नुपूर्व सरोकारवालासँग हुने अनौपचारिक छलफलले निर्देशन कार्यान्वयनमा सहजता ल्याउने हुनाले हामीले त्यो अभ्यास गरेका छौं।' सरकारलाई संसद्प्रति उत्तरदायी र जवाफदेही बनाउन दिइएका निर्देशनमध्ये सरकारले नीतिगत र नयाँ कानून बनाउने सन्दर्भमा समितिको सुझावलाई सम्बोधन गर्दै आए पनि अरु पाटोमा भने सन्तोष मान्ने अवस्था नभएको सभापति रावलले बताइन्। लोकसेवा आयोगले स्थानीय तहको कर्मचारी भर्नाका लागि गरेको विज्ञापन संविधानको भावनाअनुसार समावेशी सिद्धान्तलाई नअपनाइएको भनी राज्य व्यवस्था तथा सुशासन समितिले त्यसलाई रोक्न निर्देशन दिए पनि आयोग र सरकारले कार्यान्वयन नगरेको भनी आलोचना भएको थियो। राजनीतिक दबाबका निर्देशन विवादमा केही समितिले विषयको गम्भीर्यतालाई तद्अनुरुप पर्याप्त छलफल नगरी राजनीतिक दबाबका कारणबाट हतारमा निर्देशन दिँदा त्यस्ता निर्णय विवादमा पर्ने गरेको छ। सार्वजनिक लेखा समितिले दिने निर्देशन बेरुजुसँग सम्बन्धित आर्थिक तथा वित्तीय उत्तरदायित्वसँग जोडिएकाले कार्यान्वयनको पक्ष बाध्यातमक हुनुपर्छ भन्ने मान्यता राखिन्छ तर कतिपय नीतिगत निर्देशन पनि साधनस्रोत र जनशक्तिको पाटो देखाएर केही मन्त्रालयले सम्बोधन नगरेको समितिको गुनासो छ। राष्ट्रियसभा, दिगो विकास तथा सुशासन समितिका सभापति तारादेवी भट्टले निरन्तर जानकारी माग गरिए पनि एकाधबाहेक निर्देशन पालना भएको जवाफ प्राप्त नहुने गरेको प्रतिक्रिया दिइन्। उनले भनिन्, 'समितिमा व्यापक छलफल गरी ठोस आधारसहित दिइएको निर्देशन कार्यान्वयन गर्न सरकारलाई कुनै अप्ठेरो छैन तर पनि ९० प्रतिशत निर्देशन कार्यान्वयन भएका छैनन्।' समितिको निर्देशनकै आधारमा सरकारले राहदानी, मोबाइलको रिचार्ज कार्ड स्वदेश र अन्तःशुल्क स्टिकर छपाइमा नेपालकै कम्पनीको संलग्नता हुने व्यवस्था गरेको थियो। केही संस्था र व्यक्ति विशेषले कतिपय निर्देशन आफ्नो स्वार्थ पूरा गर्न हतियार बनाउने तथा आफ्नो अनुकूल नहुने निर्देशन घर्रामा थन्क्याउने प्रवृत्ति अन्त्य हुन आवश्यक रहेको सार्वजनिक लेखा समितिका सचिव डा रोजनाथ पाण्डे बताउछन्। हत्तेरी कार्यान्वयन भएन भन्ने अवस्था पनि छैन जनताको प्रतिनिधिले अधिकारप्राप्त फोरमबाट गरेको निर्देशन कार्यान्वयन गर्ने पाटोमा भइरहेको आनाकानी र ढिलासुस्ती अन्त्य गर्न सरकार र संसद्का पदाधिकारीबीच निन्तर आवश्यक परामर्श हुन आवश्यक देखिएको छ। हालसम्म मुलुकमा संसदीय निगरानी नीति बनेको छैन, जुन बनाउन आवश्यक छ। प्रतिनिधिसभा, कृषि सहकारी तथा प्राकृतिक स्रोत समितिका सभापति पूर्णकुमारी सुवेदीले समितिले संस्थागतरूपमा दिएका निर्देशन केही कार्यान्वयन भए पनि कतिपय महत्वपूर्ण विषय कार्यान्वयन नभएको बताइन्। उनले भनिन्, 'कार्यान्वयन भए भनेर सन्तुष्ट हुने अवस्था पनि छैन, हत्तेरी कार्यान्वयन केही पनि गरेनन् भन्ने परिस्थिति पनि होइन। कार्यान्वयन किन भएन भनेर कतिपय विषयमा ताकेता पनि गरेका छौं तर चिन्त बुझ्दो र सन्तुष्ट हुने खाले अवस्था छैन।' शक्तिपृथकीकरणको पाटोमा ध्यान पुर्याउनुपर्छ सरकारले कतिपय अवस्थामा शक्तिपृथकीकरणको पाटोबाट नहेरी समितिले आफ्नो शक्तिमाथि नियन्त्रण गर्न र काम गर्न भाँजो हाल्यो कि भन्ने आकलन गरी निर्देशनलाई नजरअन्दाज गर्दै पन्छाउने गरेको समितिका सदस्य बताउछन्। प्रतिनिधिसभा, अन्तर्राष्ट्रिय सम्बन्ध समितिका सचिव सुरजकुमार दुराले समितिका सबै निर्देशन कार्यान्वयन भएको अवस्था नरहेको बताए। उनले भने,केही निर्देशन भने ठीक ढङ्गले कार्यान्वयन भएका छन्। ब्रिटिश गोर्खा, तारागाउँ विकास समिति, नेपाल वायुसेवा निगमका सम्बन्धमा समितिले दिएको निर्देशन हालसम्म कार्यान्वयन नभए पनि कोभिड१९ का कारण विदेशमा अलपत्र परेका र सीमा क्षेत्रमा रोकिएका नागरिकलाई स्वदेश ल्याउने काम भएको छ। प्रतिनिधिसभा मातहत १०, राष्ट्रियसभा मातहत चार र सङ्घीय संसद्को संयुक्त समितिका रुपमा दुई वटा विषय समिति छन्। केही फाटफुट घटनाबाहेक पछिल्ला वर्षमा समितिका निर्णय बैठकमा उपस्थित सदस्यको सहमति र सहकार्यकै आधारमा हुँदैआएको निर्देशन र निर्णय कार्यान्वयनले सरकारको लोकप्रियतालाई बढाउने छ। रासस"
सुपथ मूल्य पसल माघ २ सम्म संचालन हुने,"काठमाडौं : चाडपर्वलाई ध्यानमा राख्दै सञ्चालित सुपथ मूल्यका पसल आगामी माघसम्म सञ्चालन हुने भएको छ । सरकारी स्वामित्वमा सञ्चालित खाद्य व्यवस्था तथा व्यापार कम्पनी लिमिटेडले माघ २ गतेसम्म पसल सञ्चालन गर्ने भएको हो । सरकारले खाद्य कम्पनी, साल्ट ट्रेडिङ कर्पोरेशन र दुग्ध विकास संस्थानलाई गत असोज १५ देखि मङ्सिर ७ गतेसम्म सहुलियत मूल्यमा उक्त पसल सञ्चालनको अनुमति दिएको थियो । सरकारले दिएका समयमा कम्पनीको लक्ष्यानुसार सामग्री बिक्री नभए पनि कोरोना महामारीका समयमा खाद्य वस्तु अभाव हुन नदिन सहुलियत मुल्यका पसल सञ्चालनको अवधि थप गरिएको कम्पनीले जनाएको छ । कम्पनीका सूचना अधिकारी शर्मिला न्यौपानेका अनुसार सरकारले तोकेको सहुलियत मूल्यमा नै माघ २ सम्म २९ वटै बिक्री केन्द्रबाट सहुलियत मूल्य पसल सञ्चालन हुनेछ । काठमाडौँ उपत्यकाका पाँच स्थानसहित कम्पनीको शाखा कार्यालय रहेका जिल्लामा उक्त पसल सञ्चालन हुने कम्पनीले जनाएको छ । कम्पनीमा रहेका सामग्रीसहित साल्ट कर्पोरेशनले दिएको चिनी बिक्री हुँदै आएको छ । काठमाडौँ उपत्यकाका पाँच स्थानमा राखिएको सुपथ मूल्य पसलमा साढे १० हजार क्विन्टल खाद्यान्न बिक्री भएको सूचना अधिकारी न्यौपानेले जानकारी दिनुभयो । उहाँका अनुसार सुपथ मूल्यका पसलमा सबैभन्दा धेरै चामल बिक्री भएको छ । खाद्य कम्पनीले समय थप गरे तापनि साल्ट कर्पोरेशन र दुग्ध संस्थानले समय थपको कुनै निर्णय नभएको बताएका छन् । कर्पोरेशनका सूचना अधिकारी कुमारराज भण्डारीले सरकारले दिएको निर्देशनानुसार सुपथ मूल्यका पसल सञ्चालन गरिएको बताए । 'चाडपर्वलाई ध्यानमा राख्दै सरकारले तोकेको समय र मूल्यमा पसल सञ्चालन गरिएको हो, सरकारको निर्देशन नआएसम्म सहुलियत मूल्यका पसल सञ्चालन हुँदैन,' उनले भने, 'सरकारले दिएको छुटबाहेक कर्पोरेशनले काठमाडौँ उपत्यकासहित विभिन्न जिल्लामा बाह्रै महिना पसल सञ्चालन गर्दै आएको छ।' सरकारले तोकेअनुसार खाद्य कम्पनीले माघ २ गतेसम्म १८ मा नुन, ७० मा चिनी, ८७० मा घ्यू तथा प्रतिकिलो पाँच छुटमा चामल, दाल, फापर, तीते फापर र सेतो केराउ बिक्री वितरण गर्नेछ ।रासस"
"२४ घण्टामा १९ सय ८० जनामा कोरोना संक्रमण, १६ को मृत्यु",काठमाडौं : नेपालमा कोरोना भाइरस (कोभिड१९) संक्रमितको संख्या २ लाख २२ हजार २८८ पुगेको छ। पछिल्लो २४ घण्टामा १९ सय ८० जनामा संक्रमण देखिएसँगै संक्रमितको संख्या २ लाख २२ हजार २८८ पुगेको स्वास्थ्य मन्त्रालयले जनाएको छ। १८ हजार ८८४ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा १८ हजार ८८४ जना छन् भने ६२९ जना क्वारेन्टाइनमा रहेका छन्। सोमबार ३ हजार ४३ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या २ लाख २ हजार ६७ पुगेको छ। नेपालमा कोरोनाबाट १३ सय ३७ जनाको मृत्यु भएको छ। सोमबार मात्रै १६ जनाको मृत्यु भएको मन्त्रालयले पुष्टि गरेको छ।
"बागलुङमा जीप दुर्घटना, दुई जनाको मृत्यु",बागलुङ : बडिगाड गाउँपालिकामा सोमबार पीक अप जीप दुर्घटना हुँदा दुई जनाको मृत्यु भएको छ। बडिगाड गाउँपालिका६ सुरखुरेमा ग्वालीचौरतर्फ जाँदै गरेको लु १ ज ४३७० नम्बरको पीकअप जीप दुर्घटना हुँदा २१ वर्षीया टेकमाया राना र उनका ७ महिनाकी छोरी छाया रानाको घटनास्थलमै मृत्यु भएको इलाका प्रहरी कार्यालय बुर्तिवाङका प्रहरी निरीक्षक प्रकाशसिंह भण्डारीले जानकारी दिए। दुर्घटनामा गम्भीर घाइते भएकी ६० वर्षिया गौमती रोकालाई हेलिकप्टरमार्फत उद्धार गरिएको छ। रोकालाई हेलिकप्टरमार्फत उद्धार गरी पोखराको मणिपाल शिक्षण अस्पताल पठाइएको बडिगाड गाउँपालिकाका अध्यक्ष मेयरसिंह पाइजाले बताए। टाउँको र हातमा गम्भीर चोट लागेका उनी अचेत अवस्थामा छिन्। जीपमा सामान लोड गर्ने क्रममा अचानक गुडेर जीप करिब ४ सय मिटर तल खसेको प्रहरी निरीक्षक भण्डारीले बताए। चालक रविलाल बुढा भने सकुशल छन्। उनलाई प्रहरीले नियन्त्रणमा लिएको छ।
झुलाघाट नाका पाँच दिनका लागि खुल्यो,"बैतडी : भारतसँग सीमा जोडिएको बैतडीको झुलाघाट नाका सोमबारदेखि पाँच दिनका लागि खोलिएको छ। नेपाल सरकारको निर्णय, जिल्ला प्रशासन कार्यालय बैतडी र डिएम कार्यालय पिथौरागढको समन्वयमा नाका खोलिएको सहायक प्रमुख जिल्ला अधिकारी लोकेन्द्रसिंह नेगीले जानकारी दिए। भारतीय पेन्सनधारी नेपाली नागरिकको समस्यालाई ध्यानमा राखेर नाका खोलिएको उनले बताए। उनले भने भारतीय पेन्सनधारी नेपाली नागरिकले लामो समयदेखि पेन्सन बुझ्न पाएका छैनन्। त्यसैले उनीहरुको समस्यालाई मध्यनजर गरेर आजदेखि नाका खुलेको हो । कोरोना भाइरसका कारण सीमा नाका झुलाघाट गएको चैतदेखि बन्द छ। नाका बन्द भएका कारण पेन्सनधारीले पेन्सन बुझ्न पाएका छैनन्। पेन्सनधारीहरुलाई पेन्सन बुझ्ने प्रयोजनका लागि सोमबारदेखि मंसिर १२ गते शुक्रबारसम्म नाका खुला रहने सहायक प्रमुख जिल्ला अधिकारी नेगीले जानकारी दिए। उनले भने दुवै देशका स्थानीय प्रशासनको समन्वयमा स्वास्थ्य सुरक्षा सर्तकताका मापदण्ड अपनाएर आवतजावत गर्न दिइएको छ । नाका खुला भएको समयमा दुवै पक्षको समन्वयमा अत्यावश्यक र आकस्मिक काम परेकाहरुलाई पनि आवतजावत गर्न दिइने छ। बैतडीमा १२ सय बढी पेन्सनधारी नागरिक रहेका बताइएको छ। यसैबीच भारतीय व्यापारीहरुले नाका खुलेको समयमा व्यापारिक गतिविधि गर्न दिन आग्रह गरेका छन्। नाका बन्द हुँदा सीमावर्ती भारतीय बजारका व्यापारीहरुको व्यापार ठप्प रहेकाले व्यापारिक गतिविधि सञ्चालन गर्न आग्रह गरेको महाकाली आवाजका अध्यक्ष शंकर खडायतले बताए। उनले भने लामो समयदेखि व्यापार ठप्प छ। उधारो असुल गर्नुपर्नेछ। त्यसैले यो समयमा व्यापारिक गतिविधि गर्न दिन पनि हामीले आग्रह गरेका छौं । तर यो विषयमा जिल्ला प्रशासन कार्यालयले भने केही कुरा नभएको जनाएको छ। पेन्सनधारी नागरिकले पेन्सन बुझ्न र आकस्मिक समस्यामा परेका नागरिक बाहेक अरुलाई आवतजावत नाका गर्न नदिइने सहायक प्रमुख जिल्ला अधिकारी नेगीले बताए।"
आइतबारदेखि हराएकी ६ वर्षीया बालिकाको शव मध्यरातमा बोरामा भेटियो : बलात्कारपछि हत्या भएको अनुमान,"बर्दिबास : महोत्तरीको बर्दिबास १४ शुभम् बस्तीबाट बेपत्ता भएकी ६ वर्षीया बालिकाको शव फेला परेको छ। आइतबार साँझदेखि बस्तीबाटै हराएकी शहिद आलमकी छोरी गुलाब साह खातुनको शव भेटिएको इलाका प्रहरी कार्यालय बर्दिबासका डीएसपी राजन चापागाईंले जानकारी दिए। हत्या गरेर बोरामा राखेर झाडीमा फालेको अवस्थामा बालिकाको शव सोमबार मध्य रातमा फेला परेको हो। बर्दिबास१४ स्थित शुभम् बस्तीमा रहेको सामुदायिक परिवार कल्याण संघ महोत्तरीको कार्यालयभन्दा पश्चितर्फ रहेको विनोद साहको खाली जग्गामा बालिकाको शव भेटिएको हो। हत्या आरोपमा एक युवकलाई प्रहरीले नियन्त्रणमा लिएको छ। प्रहरीले गौशाला ५ का २५ वर्षीय अरुणकुमार साहलाई नियन्त्रणमा लिएको डीएसपी चपागार्इंले बताए। उनका अनुसार ति युवकले आरोप स्वीकारसमेत गरेका छन्। घटना प्रकृति हेर्दा बालिकालाई बलात्कार गरेर हत्या भएको स्थानीयले बताएका छन्। आरोपीले बालिकाको बलात्कार गरेर हत्या गरेको हो ? भन्ने प्रश्नमा डीएसपीले भने,त्यो कुरा पोस्टमाटम रिपोर्टले भन्छ। प्रहरीले आरोपी साहलाई गौशालाबाट सोमबार साँझ नियन्त्रणमा लिएको हो। पूर्वपश्चिम राजमार्गस्थित बर्दिबास भोलाबसन्त चोकबाटे नव क्षितिज क्यामस जाने मूलबाटोमा आरोपी साहले घर बनाई अरुण किराना पसल संचालन गर्दै आएका छन्। आइतबार साँझ पसलमा चकलेट किन्न गएको बेला उनले बलिकालाई अपहरण गरेर घरमा लुकाएका थिए। मेरो छोरीको बलात्कारपछि हत्या गरेर लास फालेको हामीलाई लागेको छ, बालिकाका बुवाले शहिद आलमले भने। प्रहरीका अनुसार आइतबार साँझ बालिकाको बलात्कारपछि हत्या गरेर आरोपी साहले बर्दिबासस्थित किराना पसल नजिकैको झाडीमा फालेर सोमबार दिनभरी पसल खोलेका थिए।सोमबारस्थानीयले उनको पसलको सिसी क्यमरा हेर्न खोज्दा आरोपीले भनेका थिए,किन हेर्न आएको ? मैले बच्चीलाई लुकाएको ? मेरो छोरीको बलात्कारपछि हत्या गरेर लास फालेको हामीलाई लागेको छ,बालिकाका बुवाले शहिद आलमले भने। सोमबार साँझ मदिरा खाएर गौशालास्थित घर पुगेका आरोपीले आफ्ना घरपरिवारलाई बालिकाको हत्या गरेको बताएका थिए। त्यपछि उनका परिवारजनले इलाका प्रहरी कार्यालय गौशालाको जिम्मा लगाएको त्यहाँका इन्स्पेक्टर प्रकाश रेग्मीले बताए। गौशाला प्रहरीले बर्दिबास प्रहरीलाई आरोपीलाई प्रहरी नियन्त्रणमा रहेको खवर गरेका थिए। सोमबार राति १२ बजे बर्दिबासका डीएसपी चापागाईंले ती युवकलाई लिएर शव लुकाएको स्थानमा पुग्न सफल भएका थिए। आइतबार साँझदेखि बालिकालाई प्रहरी, गाउँलले खोजी गर्दै आएका थिए। घटनाको खबर पाउन साथ घटनास्थल पुगेका बर्दिबास वडा नम्बर१४ का वडा अध्यक्ष भरतबहादुर हमालले बालिकाको हत्याले चिन्तित बनाएको बताए। इलाका प्रहरी कार्यालय बर्दिबासबाट तीन दर्जन प्रहरी घटना स्थललाई घेरा हालेका छन्। घटना स्थालमा पुगेका बर्दिबास वडा नम्बर १ का वडा अध्यक्ष चुडामणि पोखरेलले बालिका जीवित भेटिने आशमा खोजी गर्दै गर्दा उनको शव भेटेको बताए। प्रहरीले आरोपीको किराना पसल भएको घरमा खानतलासी गरेको छ। आइतबार बिहानै बालिकाका बुवाले स्कुल पढाउन भन्दै सप्तकविन्द्र बोर्डिङ स्कुलमा भर्ना गरेर आएका थिए। आमालाई घरमा जिम्मा लाएर बालिकाका बुवा शहिद मोवाइल किन्न भन्दै महोत्तरीको सम्सी बजार गएका थिए। बर्दिबासबाट ६ वर्षीया बालिका बेपत्ता आरोपीले केही समय पहिले गौशालामा एक युवकको हत्या गरेको उजुरी रहेको प्रहरीले जनाएको छ।"
आठ दिनदेखि उठेन शव,"राजविराज : आठ दिनदेखि शव नउठेका कारण सप्तरीको राजविराजस्थित गजेन्द्रनारायण सिंह अस्पतालमा दुर्गन्ध फैलिएको छ । पुरानो र साँघुरो शवगृहमा दुर्गन्ध कम गर्ने कुनै आधुनिक उपकरण नभएकाले लामो समयसम्म राखिएको शवका कारण फैलिएको दुर्गन्धले अस्पतालका बिरामी र कर्मचारीलाई सास्ती भएको कर्मचारीहरु बताउँछन् । सप्तरीको रुपनी गाउँपालिका२ पौवामा मङ्सिर १ गते बिहान मृत फेला परेका अन्दाजी ४५५० वर्षीय पुरुषको शव पोष्टमार्टम गरी अस्पतालमा राखिएको सप्तरी प्रहरीले जनाएको छ । राजविराजरुपनी सडक खण्डमा सडकको पूर्व पट्टी किनारमा मृत फेला परेका व्यक्तिको हालसम्म पहिचान हुन सकेको छैन् । मृतकको सनाखत नभएकाले केही दिन हुलिया पहिचानका लागि अस्पतालमा शव राखेर खोजी गरिए पनि परिवारका सदस्य वा चिनजानका मानिस कोही पत्ता नलागेको एसपी राजेन्द्रप्रसाद धमलाले बताए । सनाखतका लागि वेवारिसे शवहरु केही दिन राख्नु परेको बाध्यता एसपी धमलाले बताए । शवगृह नजिकै आकस्मिक कक्ष, एक्सरे र प्रयोगशाला रहेको छ । दुर्गन्धका कारण सर्वसाधारण नाक छोपेर आउनु पर्ने अवस्था छ भने विरामी र स्वास्थ्यकर्मी कर्मचारी दुर्गन्धको चपेटामा परेका छन् । शव सडेगलेर किरा तथा कमिला लागेको प्रहरी बिटका हवल्दार रामशंकर यादवले बताए । रुपनी गाउँपालिकामा वेवारिसे शव फेला परेकाले शव व्यवस्थापनको जिम्मेवारी रुपनी गाउँपालिकाको हो । शव उठाएर व्यवस्थापन गर्न अस्पताल प्रशासनले गाउँपालिकालाई आग्रह गरेको जनाएको छ । बेवारिसे शवलाई समयमा पहिचान गर्न प्रहरी र स्थानीय तहले ढिलासुस्ती गर्नाले शव धेरै दिन राख्नु पर्दा गन्ध आउने गरेको औषधी पसले तुलानाथ माझीले बताए । अस्पतालका निमित्त मेडिकल सुपरिटेन्डेट डा रणजितकुमार झाले शवगृहले अस्पतालका चिकित्सक, स्वास्थ्यकर्मी, विरामी, कुरुवादेखि सर्वसाधारण सबैलाई असर गरेको स्वीकार गर्दै वैज्ञानिक दृष्टिले पनि अहिले भएको शवगृहको स्थान उपयुक्त नभएको बताए । अस्पताल निर्माणसँगै ४९ वर्षअघि बनेको एक कोठे सानो भवनमा रहेको शवगृह जिर्ण छ । बेवारिसे फेला परेको शव प्रायः विलम्बले व्यवस्थापन हुने र शवलाई बिग्रनबाट जोगाउने फ्रिज शवगृहमा नभएकोले अस्पताल बेलाबेलामा दुर्गन्धमय हुने गरेको छ । निमित्त मेडिकल सुपरिटेन्डेन्ट डा झाले बेवारिसे शवलाई जोगाउने फ्रिजको अभाव र समयमै शव नउठदा अस्पताल दुर्गन्धित हुने गरेको स्विकार्छन् । 'शवगृहमा फ्रिज छैन्, पोस्टमार्टम भएको सातआठ दिनसम्म शव नउठदा शवहरु गन्हाउनु स्वभाविक हो, 'डा झाले भने । अस्पतालमा फ्रिजसहित रहने गरी नयाँ शवगृह भवन बनाउन तथा प्रहरी, प्रशासन, स्थानीय तहले छिट्टै शव सनाखत गरी व्यवस्थापन गर्नुपर्ने स्थानीयको माग छ ।"
चक्रपथ दोस्रो खण्ड विस्तारः खाली गर्ने काम ९७ प्रतिशत सकियो,"काठमाडौं : चक्रपथको दोस्रो खण्ड कलङ्की धोबीखोला (गोपीकृष्ण हल नजीकसम्मको सडक) विस्तारका लागि निर्माणस्थल खाली गर्ने काम ९७ प्रतिशत सकिएको छ । चीन सरकारले निर्माण सुरु गर्नु पहिले निर्माणस्थल खाली गरिसक्ने गरी सडकको अधिकार क्षेत्रमा रहेका संरचना हटाउने काम भइरहेको छ । सो सडकखण्डमा रहेका १९ घर हटाउने काम सबैभन्दा कठिन रहेको छ । तीमध्ये अहिलेसम्म आठ घरका घरधनी सम्पर्कमा आएको काठमाडौँ चक्रपथ सडक योजनाका प्रमुख अर्जुन सुवालले बताए । उनका अनुसार ती घरको मुआब्जा निर्धारणका लागि बनेको उपसमिति दशैँ पहिले काठमाडौँका तत्कालीन प्रमुख जिल्ला अधिकारी जनकराज दाहालको नेतृत्वमा रहेको मुआब्जा निर्धारण समितिसँग बैठकमा बसेको थियो । तिहार पहिले प्रजिअ दाहाललाई कोभिड सङ्क्रमण देखिएकाले केही समयसम्म बैठक बस्न नसकिएको उनले बताए । उनले भने, 'छिट्टै बैठकमार्फत मुआब्जाको विषय टुङ्ग्याएर अघि बढ्नेछौँ ।' अहिले वडा कार्यालयबाट ती घरको विवरण मागिएकाले त्यसैका आधारमा मूल्याङ्कन गरेर काम अघि बढ्ने जनाइएको छ । नेपाल विद्युत् प्राधिकरणले हाइटेन्सन पोललाई मोनो पोल बनाएर हटाउन लागेको पनि सुवालले जानकारी दिनुभयो । सानो भर्याङ र कारखाना चोकमा बालाजुतर्फ जाने विद्युत्का लागि मोनो पोल बनाउन लागिएको हो । उनले भने, 'प्राधिकरणले ठेक्का निकाल्न लागेको छ, दुई महिनामा सकाउने तयारी छ ।' काठमाडौँ महानगरपालिकाले स्वयम्भू नजीकै रहेको चैत्य स्थानान्तरणका लागि प्रक्रिया अघि बढाएको छ । कामपाले ठेक्का अघि बढाएकाले केही समयमा सडकको अधिकार क्षेत्र खाली हुने उनको भनाइ छ । आयोजनाले यसअघि नै सडकमा रहेका रुख काट्न र बिजुलीका खम्बा हटाउने काम गरिसकेको छ । खम्बा सारेर पनि तार तान्न बाँकी रहेकाले अब चाँडै अघि बढाइने उनले बताए। दुई महिना पहिले भौतिक पूर्वाधार तथा यातायात मन्त्रालयले सो सडकमा बाँकी संरचना हटाउनका लागि समन्वय गर्न विभिन्न निकायका प्रतिनिधिसँग बैठक गरेर जिम्मेवारी बाँडफाँट गरिएको थियो । चक्रपथको पहिलो खण्ड (कोटेश्वरकलङ्की सडक) मा निर्माणका क्रममा विभिन्न अवरोध आएकाले चिनियाँ पक्षले निर्माणस्थल खाली भएपछि मात्रै काम सुरु गर्ने बताएको छ । कोटेश्वर कलङ्की सडक निर्माण गरिएसँगै चीन सरकारले चक्रपथको दोस्रो खण्डका रुपमा कलङ्कीमहाराजगञ्ज सडक विस्तारमा चासो देखाएको थियो । गोरखा भूकम्प पहिले नै कोटेश्वरकलङ्की सडक विस्तारको काम शुरु भए पनि भूकम्प र त्यसपछि नाकाबन्दीका कारण समयमै निर्माण सम्पन्न हुन सकेको थिएन । सडकमा रहेका खानेपानीका पाइप, ढल, बिजुलीका खम्बा र रुख समयमै हटाउन नसकिएकाले पनि काममा बाधा पुगेको थियो । त्यतिबेला निम्तेका समस्या पहिले सल्टाएर मात्रै काम सुरु गर्न चिनियाँ टोलीले चाहेको छ । चक्रपथ दोस्रो खण्डमा दुई अण्डर पास, प्रत्येक किलोमिटरमा आकाशे पुल र मुख्य लेनका बीचमा डिभाइडर हुने गरी सडक विभागले प्रस्ताव गरेको छ । झण्डै आठ किलोमिटर लम्बाइको सडक विस्तारका लागि सरकारले सकेसम्म चाँडो निर्माणस्थल खाली गरेर हस्तान्तरण गर्ने गरी तयारी गरिरहेको छ । पहिलो चरणको विस्तारमा रहेको कमजोरी हुन नदिने गरी डिजाइन गरिएको विभागले जनाएको छ । आठ लेनको सडकमा कोटेश्वरकलङ्की सडकमा जस्तै मुख्य चार र सहायक चार गरेर जम्मा आठ लेन नै रहने बताइएको छ । पहिलो चरणमा मुख्य सडकमा दायाँबायाँ सडक चिह्नले मात्रै छुट्याइएकामा अब डिभाइडर राखिने भएको छ । बालाजु चोकमा ओभर पास र महाराजगञ्ज चोकमा अण्डर पास निर्माण गरिने भएको छ । आठ लेनको सडकमा चार लेन अण्डरपास र चार लेन माथिल्लो सडकमा हुनेछ । सो सडकमा पैदलयात्रुलाई सडक पार गर्न प्रत्येक किमीमा एउटा आकाशे पुल निर्माण हुने भएको छ । सो सडकखण्डमा नौ आकाशे पुल निर्माण हुने गरी डिजाइन भएको छ ।रासस"
२४ घन्टामा कुन प्रदेशमा कति कोरोना संक्रमित थपिए ?,"काठमाडौं : पछिल्लो २४ घण्टामा १९ सय ८० जनामा कोरोना भाइरस (कोभिड१९) संक्रमण देखिएको छ। नयाँ थपिएसँगै संक्रमितको संख्या २ लाख २२ हजार २८८ पुगेको छ। सबैभन्दा बढी बागमती प्रदेशमा संक्रमण देखिएको छ। एकैदिन बागमती प्रदेशमा १२ सय ६९ जनामा संक्रमण देखिएको छ। प्रदेश १ मा भने २४५ जनामा संक्रमण देखिएको छ भने गण्डकीमा १८४ जना संक्रमित थपिएका छन् । यस्तै लुम्बिनी प्रदेशमा १६५, प्रदेश २ मा र सुदूरपश्चिम प्रदेशमा ४७४७ जना र कर्णालीमा २३ जना कोरोनाका नयाँ संक्रमित थपिएका छन्। यस्तै मन्त्रालयका अनुसार १८ हजार ८८४ कोरोनाका सक्रिय संक्रमित छन्। संस्थागत आइसोलेसनमा १८ हजार ८८४ जना छन् भने ६२९ जना क्वारेन्टाइनमा रहेका छन्। सोमबार ३ हजार ४३ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या २ लाख २ हजार ६७ पुगेको छ। नेपालमा कोरोनाबाट १३ सय ३७ जनाको मृत्यु भएको छ। सोमबार मात्रै १६ जनाको मृत्यु भएको मन्त्रालयले पुष्टि गरेको छ।"
"महोत्तरीमा भीषण आगलागी, दस करोड बराबरको क्षति","बर्दिबास : महोत्तरीको औरहीस्थित एक हार्डवेयर गोदाममा गए राति भीषण आगलागी भएको छ। औरही१ स्थित अम्बिका जेनरल हार्डवेयरको गोदाममा आगलागी भएको हो। आगलागीबाट झण्डै १० करोडको क्षति पीडितले बताएका छन्। चार घण्टापछि पाँच वटा दमकलको सहायतामा आगो नियन्त्रण गरिएको थियो। आगो निभाउन नेपाल प्रहरी, सशस्त्र प्रहरी र नेपाली सेना खटिएका थिए। आगो कहाँबाट सल्केको केही थाहा छैन, जेनरल स्टोरका संचालक महेश साहले भने। आइतबार साँझ साँढे सात बजेदेखि गोदामबाट धुँवा आएपछि आगलागी भएको व्यवसायीले पत्तो पाएका थिए। घटनास्थलमा रहेका स्थानीय सञ्चारकर्मी प्रेमबाबु यदुबंसीका अनुसार व्यवसायी महेश साहले आफ्नै घरको तल्लो फ्लाइटमा हार्डवेयरको गोदाम राखेका थिए। माथिल्लो तल्लामा पारिवारिक बसाई र केही कोठा भाडामा लगाएका थिए। 'तल्लो तल्लाको गोदाममा आगलागी भएको धुँवा माथिल्लो तल्लमा पुग्यो। त्यहाँ रहेका बच्चाहरुले आगो लागेको हल्ला गरेका थिए। गाउँलेहरु त्यहाँ पुगेर बच्चाहरुको उद्धार गरे। लगत्तै गोदाममा रहेको स्प्रिटमा आगो लाग्यो', उनले भने, 'स्थानीयले आगो नियन्त्रणमा लिन खोज्दै गर्दा आगोको मुस्लोले खाना पकाउने ग्यासको सिलिन्डरमा पुग्यो। अनि भागाभाग भयो। एकैछिनमा सिलिन्डर पड्किएपछि आगो गोदामभरी दनदनी फैलियो।' आगलागी भएको खबर इलाका प्रहरी कार्यालयमा पुगेको सात मिनेटमै निरीक्षक प्रकाश रेग्मीले गौशाला नगरपालिकाको दमकल लिएर घटनास्थल पुगेका थिए। तर, दमकलले कामै नगरेको यदुबंसीले बताए। महोत्तरीको बर्दिबास, जलेश्वरनाथ नगरपालिका, धनुषाको क्षिरेश्वर नगरपालिका, जनकपुर उपमहानगपालिकाबाट गएको दमकलले फैलिएको आगो राति साढे ११ बजे नियन्त्रणमा लिएको इलाका प्रहरी कार्यालय बर्दिबासका डीएसपी राजन चापागाईंले जानकारी दिए। अहिलेसम्मको प्रारम्भिक अनुमान अनुसार विद्युत सर्ट भएर आगलागी भएको हुनसक्छ, उनले भने। हार्डवेयर पसलको गोदाम भएको घरको माथिल्लो तल्लामा सुविसु नेटको कार्यालय तथा साधना लघुवित्त सञ्चालनमा थियो। हार्डवेयर गोदाम र सुविसुको अफिस जलेर खरानी भएको छ भने लघुवित्तमा आंशिक क्षति भएको छ।"
घुन्सा पुगेर प्रधानमन्त्रीले गरे स्वास्थ्य चौकी भवन उद्घाटन,घुन्सा : प्रधानमन्त्री केपी शर्मा ओलीले ताप्लेजुङको फक्ताङलुङ गाउँपालिका ६ घुन्सामा घुन्सा फाउन्डेसनको स्वास्थ्य चौकी भवन उद्घाटन गरेका छन्। प्रधानमन्त्री ओलीले सोमबार दिउँसो उद्घाटन गरेका हुन्। सामुदायिक स्वास्थ्य इकाइईको रुपमा सञ्चालित भवनबाट स्थानीय र कञ्चनजंघा हिमाल जाने पर्यटकलाई सेवा प्रदान भइरहेको छ। घुन्सावासीले यसलाई स्थायी स्वास्थ चौकी बनाइदिन माग गरेका छन्।
पोखरामा प्याराग्लाइडिङ मेला (फोटो फिचर),"पोखरा : कोभिड १९ कोरोना संक्रमण विश्वव्यापीरुपमा फैलिएपछि सबैभन्दा धेरै प्रभाव परेको पर्यटन क्षेत्र हो। विदेशी पर्यटकको भरमा चल्ने पदयात्रा पर्यटन, होटल, रेष्टुरेण्ट सबैभन्दा धेरै मारमा परेका छन्। सामान्य अवस्थामा यति बेला अन्नपूर्ण पदयत्रा क्षेत्रमा विदेशी र स्वदेशी पर्यटकले भरिभराउ हुन्थ्यो। अन्नपूर्ण पदयात्राको अन्नपूर्ण आधारशिवीर, मुस्ताङ, थोरङपासलगायतका क्षेत्रमा यति बेला पर्यटक बस्ने ठाउँ पाउन मुस्किल पर्थ्यो। कोरोनाको मारमा विश्व पर्यटन नै मारमा परेको छ। नेपालमा पनि यसको प्रभावका कारण अन्नपूर्ण पदयात्रा क्षेत्र, विदेशी पर्यटकको भरमा चल्ने होटल, रेष्टुरेण्टलगायतका पर्यटकीय क्षेत्र सुनसान छन्। पर्यटकीय क्षेत्र सुनसान रहेको यति बेला पोखराको आकाशमा रंगीबिरंगी प्याराग्लाइडिङमा बाक्लै उडेको देखिन्छन्। प्याराग्लाइडिङमा पाइलोटले प्यासेन्जरलाई अघि काखमा राखे झैं राखेर आकाशमा कावा खाने गर्दछन्। पोखराको सराङ्कोटबाट उडान भरेर सराङ्कोट, फेवातालको आकाशमा यति बेला उड्ने आन्तरिक पर्यटक मेला नै लागेको छ। प्याराग्लाइडिङ गर्ने धेरैजसो पोखरेली नै हुन्। अहिलेसम्म प्याराग्लाइडिङ नगरेका पोखरेलीले कोरोना भाइरसको कारण केही मुल्य घटेको र फुर्सद पनि भएकोले उड्ने गरेको बताउँछन्। पहिले निकै व्यस्त दैनिकी थियो। कोरोनाले केही फुर्सद पनि भएकोले श्रीमान श्रीमतीले नै पहिलो पटक प्याराग्लाइडिङ गरेको पोखरा २ सराङ्कोटको फेदी मिरुवाका रैथाने दिपेन्द्र रेग्मीले सुनाए। प्याराग्लाइडिङमा ससाना बालबालिका पनि उड्ने गरेका छन्। ८ वर्षदेखि माथिका धेरै बालबालिका पनि यही मौकामा प्याराग्लाइडिङ गरिरहेका छन्। दसै, तिहारको बेलामा प्याराग्लाइडिङ गर्नेका चाप धेरै थियो। यति बेला पनि चाप अझै नघटेको नेपाल हवाई खेलकुद संस्था अध्यक्ष कृष्ण भण्डारीले बताए। अहिले दैनिक ६ सय भन्दा बढी उडान भएको छ। यो उडान पूरा क्षमता हो। सामान्य अवस्थामा पनि यहि रेसियोमा उडान हुने अध्यक्ष भण्डारीले बताए। सामान्य अवस्थमा भने नेपाली भन्दा विदेशी पर्यटकले बढी संख्यामा उड्थे। विदेशी ७० प्रतिशत र स्वदेशी पर्यटक ३० प्रतिशत हुन्थे। अहिले भने सबै नेपालीकै भरमा प्याराग्लाइडिङ व्यवसाय व्यस्त बनेको छ। कोरोना संक्रमणमलाई ध्यानमा राख्दै पहिले ७ देखी ८ हजार सम्म शुल्क लाग्ने उडानलाई ३ हजार रुपैयाँमा नै उडान भर्न पाउने व्यवस्था व्यवसायीले गरेका थिए। अहिलेसम्म नउडेका पोखरेली पनि यो प्याकेजले थप आकर्षित भएका थिए। चित्वन, काठमाडौं, छिमेकी कास्कीको छिमेकी जिल्ला स्याङ्जा, पर्वत, पाल्पा, तनहुँ लगायतबाट पनि प्याराग्लाइडिङ गर्न आएका छन्। अहिले प्रति उडान ३५ सय रुपौयाँ रहेको अध्यक्ष भण्डारीले बताए। अहिले दैनिक ३ सय नेपाली प्यारापाइलोट पोखराका आकाशमा उडान भर्न व्यस्त छन्। पोखराको आकाशमा कावा खाँदै।"
कर्णालीमा २५ अवैध क्रसर उद्योग बन्द हुँदै,"सुर्खेतः कर्णालीमा अवैध रुपमा संचालन भइरहेका क्रसर उद्योगमाथि प्रशासनले अंकुश लगाउन थालेका छन् । अवैध रुपमा संचालन भइरहेका क्रसर तथा बालुवा प्रशोधन उद्योगहरु बन्द गराउन लागिएको हो । यसका लागि सम्बन्धित जिल्लाका प्रशासन कार्यालयहरुले क्रसर तथा बालुवा प्रशोधन उद्योगसँग कागजात मागेर छानबीन गरिरहेका छन् । स्थानीय प्रशासनले अवैध क्रसर तथा बालुवा प्रशोधन उद्योगहरु बन्द गर्ने तयारी गरिरहँदा एउटा अनुगमन समितिले भने कर्णालीमा हाल २५ वटा क्रसर तथा बालुवा उद्योगहरु अवैध रहेको ठहर गरेको छ । कर्णालीका आन्तरिक मामिला तथा कानुन मन्त्री नरेश भण्डारीको संयोजकत्वका गठित अनुगमन समितिले स्थलगत अध्यनपछि प्रदेशका विभिन्न जिल्लामा हाल २५ वटा क्रसर उद्योगहरु अवैधानिक रहेको ठहर गरेको हो । उक्त समितिले सुर्खेतसहित दैलेख, सल्यान, जुम्ला र हुम्लामा २६ वटा उद्योगहरुको अनुगमन गरेको थियो । अनुगमन समितिका अनुसार प्रदेश राजधानी सुर्खेतमा १६, दैलेखमा चार, जुम्लामा चार र हुम्लामा दुई क्रसर उद्योगहरु सञ्चालनमा छन् । ति मध्ये सुर्खेतको त्रिशक्ति क्रसर उद्योगबाहेक सबै मापदण्डविपरित सञ्चालनमा रहेको समितिले जनाएको छ । समितिका अनुसार सुर्खेतमा राष्ट्रिय गौरवको आयोजनाका नाममा चार, दर्ता भएका एक र वालुवा प्रशोधन उद्योगका नाममा ११ वटा उद्योगहरु सञ्चालनमा छन् । यसैगरी दैलेखमा दुई वटा आयोजनाका नाममा, दुई वटा ढुंगा उत्पादनका नाममा, जुम्लामा चार र हुम्लामा दुई वटा क्रसर उद्योग सञ्चालनमा रहेको समितिले जनाएको छ । अनुमति दिँदा डिभिजन वन कार्यालयको स्वीकृति लिनुपर्ने मापदण्ड रहे पनि घरेलु कार्यालयले आफुखुशी अनुमति दिएको अनुगमनका क्रममा पाइएको समितिका संयोजक आन्तरिक मामिला तथा कानुन मन्त्री नरेश भण्डारीले जानकारी दिए । समितिले तयार पारेको प्रतिवेदन छलफलकै क्रममा छ मन्त्री भण्डारीले भने, अबको केहीदिनमै प्रतिवेदन सरकार अर्थात मुख्यमन्त्री कार्यालयलाई बुझाउँछौँ । कर्णालीमा अवैध रुपले सञ्चालित क्रसर उद्योगले नदी तथा नदीजन्य पदार्थको उत्खनन् र निकासी गरेको जनगुनासो बढेपछि प्रदेश सरकारले आवश्यक छानबिनका लागि समिति गठन गरेको थियो । समितिले झण्डै दुई महिना लगाएर उक्त प्रतिवेदन तयार पारेको हो । अब अवैध रुपमा सञ्चालमा रहेका क्रसर उद्योगलाई कारबाही गरिने प्रदेश सरकारले जनाएको छ । स्थानीय प्रशासनले पनि छानबीन जारी रहेकाले अवैध उद्योगमाथि अंकुश लगाइने बताएका छन् । जिल्ला प्रशासन कार्यालय सुर्खेतले पनि अवैधानिक रुपमा सञ्चालित क्रसर उद्योगलाई बन्द गर्नका लागि कागजात मागेर छानबीन भइरहेको जनाएको छ । प्रमुख जिल्ला अधिकारी हिरालाल रेग्मीको अध्यक्षतामा बसेको बैठकले सुर्खेतमा सञ्चालित क्रसर उद्योग तथा बालुवा प्रशोधन उद्योगलाई तीन दिनभित्र कागजात बुझाउन निर्देशन दिएको थियो । उद्योगहरुले कानुनी प्रक्रिया पूरा गरेनगरेको जानकारीका लागि प्रशासनले कागजात माग गरेको हो । तर तोकिएको समयभित्र १० वटा उद्योगले मात्रै प्रशासन कार्यालयमा कागजात पेश गरेका छन् । सहायक प्रमुख जिल्ला अधिकारी पदमलाल लामिछानेले कागजातहरुको अध्ययनअनुसन्धान भइरहेको बताए । अनुसन्धानपछि कागजात अपुग भए वा आवश्यक प्रक्रिय पुरा नगर्ने उद्योगहरु बन्द गरिने लामिछानेले जनाए । उनले भने, कागजातको अध्ययनपछि पक्रिया पुरा नगरेका उद्योगहरु कारबाहीको भागिदार हुन्छन् । अबको दुईतीन दिनमै सुर्खेतका क्रसर उद्योगहरु वैधानिक वा अवैधानिक भनेर पत्ता लाग्ने प्रशासनले जनाएको छ । अबैध रुपमा सञ्चालित क्रसर उद्योग तथा बालुवा प्रशोधन उद्योगलाई बन्द गरिनेछ । उनका अनुसार आवश्यक कागजात पुरा गरेका उद्योगहरुको पनि स्थलगत अध्ययन गरिनेछ । कानूनी रुपले कागजात पुगेका उद्योगलेसमेत अनुमति विपरित अन्य कामहरु गरिरहेको सूचना प्राप्त भएकोले स्थलगत अध्ययन गरिने उनको भनाइ छ ।"
काठमाडौंका ७७९ सहित उपत्यकामा थपिए १ हजार ७ संक्रमित,"काठमाडौं : पछिल्लो २४ घण्टामा काठमाडौं उपत्यकामा थप १ हजार ७ जनामा कोरोना भाइरस संक्रमण पुष्टि भएको छ। स्वास्थ्य मन्त्रालयका अनुसार काठमाडौंमा ७७९, भक्तपुरमा ८५ र ललितपुरमा १४३ जनामा कोरोना संक्रमण देखिएको हो। संक्रमित हुनेमा ४५४ महिला र ५५३ पुरुष छन्। यस्तै पालमा कोरोना भाइरस (कोभिड१९) संक्रमितको संख्या २ लाख २२ हजार २८८ पुगेको छ। पछिल्लो २४ घण्टामा उपत्यकाका १ हजार ७ सहित १९ सय ८० जनामा संक्रमण देखिएसँगै संक्रमितको संख्या २ लाख २२ हजार २८८ पुगेको स्वास्थ्य मन्त्रालयले जनाएको छ। १८ हजार ८८४ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा १८ हजार ८८४ जना छन् भने ६२९ जना क्वारेन्टाइनमा रहेका छन्। सोमबार ३ हजार ४३ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या २ लाख २ हजार ६७ पुगेको छ। नेपालमा कोरोनाबाट १३ सय ३७ जनाको मृत्यु भएको छ। सोमबार मात्रै १६ जनाको मृत्यु भएको मन्त्रालयले पुष्टि गरेको छ।"
२४ घण्टामा तीन संक्रमितको मृत्यु,"विराटनगर : तीनवटा अलगअलग कोभिड अस्पतालमा उपचाररत कोरोना भाइरस संक्रमित तीन जनाको २४ घण्टाभित्र मृत्यु भएको छ। कोसी अस्पताल कोभिड१९ उपचार केन्द्र, विराट शिक्षण अस्पताल र म्याक्स अस्पतालमा एकएक जना संक्रमितको मृत्यु भएको हो। झापाको मेचीनगर नगरपालिका४ की ८२ वर्षीया वृद्धा महिलाको उपचारका क्रममा सोमबार बिहान विराटनगरको कोसी अस्पताल कोभिड१९ उपचार केन्द्रमा मृत्यु भएको हो। उपचार केन्द्रका व्यवस्थापक ज्ञानबहादुर बस्नेतका अनुसार पीसीआर परीक्षण गराउँदा वृद्धामा मंसिर ४ गते कोरोना पुष्टि भएको थियो। श्वास फेर्न गाह्रो हुने, ज्वरो आउने लगायतका समस्या देखिएपछि उपचारका लागि भर्ना गरिएकी वृद्धाको बिहान ८:३० बजेतिर ज्यान गएको बस्नेतले बताए। त्यस्तै इलामको सूर्योदय नगरपालिका१० का ५५ वर्षीय पुरुषको मोरङको बूढीगंगा गाउँपालिकास्थित विराट शिक्षण अस्पतालमा आइतबार राति मृत्यु भएको छ। अस्पतालको आइसोलेसन प्रमुख सुनिल देवका अनुसार पीसीआर रिपोर्ट पोजिटिभ आएपछि पुरुषलाई कात्तिक ३० गते उपचारका लागि अस्पताल भर्ना गरिएको थियो। अस्पताल भर्ना हुँदा स्वास्थ्य अवस्था नाजुक रहेको उनले बताए। उपचारकै क्रममा पुरुषको राति १०:३० बजेतिर मृत्यु भएको देवको भनाइ छ। विराटनगरकै म्याक्स अस्पतालमा उदयपुरकी कोरोना संक्रमित महिलाको मृत्यु भएको छ। उदयपुरको त्रियुगा नगरपालिका३ की ३२ वर्षीया महिलाको आइतबार साँझ ६:३० बजेतिर मृत्यु भएको अस्पतालका सुपरभाइजर अमित मण्डलले जानकारी दिए। मुटुमा पुरानै समस्या भएकी महिलाको पीसीआर परीक्षण गराउँदा रिपोर्ट पोजिटिभ आएपछि उपचारका लागि गत शनिबार अस्पताल भर्ना गरिएको थियो। उपचारकै क्रममा उनको मृत्यु भएको मण्डलले बताए।"
कोरोना संक्रमणबाट निको हुनेको संख्या २ लाख नाघ्यो,काठमाडौं : केही दिनयता कोरोना संक्रमण (कोभिड १९) बाट मुक्त हुनेको संख्या वृद्धि भएको छ। सोमबार मात्रै ३ हजार ४३ जनाले कोरोना जितेर डिस्चार्ज भएका छन्। यो सँगै निको हुनेको संख्या २ लाख २ हजार ६७ पुगेको स्वास्थ्य तथा जनसंख्या मन्त्रालयले जनाएको छ। आइतबार मात्रै ५ हजार ६९९ जनाले स्वास्थ्य लाभ गरेका थिए। नेपालमा कोरोना भाइरस (कोभिड१९) संक्रमितको संख्या २ लाख २२ हजार २८८ पुगेको छ। पछिल्लो २४ घण्टामा १९ सय ८० जनामा संक्रमण देखिएसँगै संक्रमितको संख्या २ लाख २२ हजार २८८ पुगेको स्वास्थ्य मन्त्रालयले जनाएको छ। १८ हजार ८८४ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा १८ हजार ८८४ जना छन् भने ६२९ जना क्वारेन्टाइनमा रहेका छन्। नेपालमा कोरोनाबाट १३ सय ३७ जनाको मृत्यु भएको छ। सोमबार मात्रै १६ जनाको मृत्यु भएको मन्त्रालयले पुष्टि गरेको छ।
बलात्कार मुद्दाका आरोपी शिक्षकको मुद्दा उच्च अदालतले उल्ट्याइदियो,"डोटी : जिल्ला अदालतको आदेश अनुसार तीन लाख धरौटीमा छुटेका बलात्कार आरोपी शिक्षकलाई उच्च अदालत दिपायलले पुनः थुनामा राखेर कारबाही अगाडि बढाउन आदेश दिएको छ । आफ्नै विद्यार्थी बालिकालाई बलात्कार गरेर गर्भ राखेको आरोपमा पक्राउ परेका शिक्षक सोपीनाथ भट्टलाई जिल्ला अदालत डोटीले तीन लाख धरौटी राखेर तारेखमा छाडेको थियो । जिल्ला अदालत डोटीको उक्त फैसला बदर गर्दै उच्च अदालत दिपायलले भट्टमाथिको मुद्दासम्बन्धी सक्कल मिसिलका साथै कैफियत प्रतिवेदन अध्ययन पश्चात मुलुकी फौजदारी कार्यविधि संहिता, २०७४ को दफा ६७ बमोजिम थुनामा राखी मुद्दाको पुर्पक्षको लागि कारवाही अगाडि बढाउन आदेश गरेको हो । जिल्ला सरकारी वकिल कार्यालय डोटीले कार्तिक १९ गते आरोपित शिक्षक भट्टलाई पुर्पक्षका लागि तारेखमा छोड्ने जिल्ला अदालतको आदेश बदरका लागि उच्च अदालतमा पुनरावेदन गरेको थियो । पीडित छात्रा र उनका आफन्तले जिल्ला अदालतको आदेशले थप मर्माहित र पीडित बनाएको गुनासो राख्दै आएका थिए । केआईसिंह गाउँपालिका४ स्थित झिमेमालिकाका भट्टमाथि १९ वर्षीया छात्रालाई बलात्कार गरी गर्भवती बनाएको आरोपमा जिल्ला अदालतमा मुद्दा दायर भएको थियो । शिक्षक भट्टमाथि विभिन्न प्रलोभन र धम्की दिइ बलात्कार गरेको आरोप छ । जिल्ला अदालतका न्यायाधीश विदुर काफ्लेको इजलासले कात्तिक १९ मा आरोपित भट्टलाई तीन लाख रुपैयाँ नगद धरौटी राखेर तारेखमा छोड्ने आदेश दिएको थियो । गत आइतबार दर्ता भएको पुनरावेदन मुद्दामा सोमबार सुनवाइ गर्दै उच्चअदालतका कायममुकायम मुख्य न्यायाधीश शेषराज शिवाकोटीको एकल इजलासले ३ दिनभित्र सुरुको सक्कल मिसिलसमेत साथै राखी कैफियत प्रतिवेदन बुझाउन आदेश दिएको थियो । सोही मिसिलको अध्ययन पश्चात उच्च अदालतले आरोपी भट्टलाई थुन्न बिहिबार आदेश गरेको हो । बलात्कार आरोपी भट्टलाई बचाउन राजनीतिक दलका नेता कार्यकर्ताहरुले अदालतलाई समेत प्रभाव पार्ने काम गरिरहेको पीडितका आफन्तको आरोप छ । जिल्ला अदालतको फैसलाले न्याय पाउनेमा संका उत्पन्न भए पनि उच्च अदालतको फैसलाले न्याय पाउने आशा जागाएको पीडित बालिकाका काकाले बताए । पीडित बालिकाको गर्भपतन गराएर डिएनए परीक्षणका लागि प्रयोशालामा पठाइएको छ । जिल्ला अदालतले आरोपी भट्ट अपांग भएको भन्दै डिएनए रिपोर्ट नआउँदै धरौटी राखेर तारेखमा छोडेको थियो ।"
पश्चिमी वायुको प्रभाव : उच्च पहाडी क्षेत्रमा हल्का हिमपात,"काठमाडौं : जल तथा मौसम विज्ञान विभागको मौसम पूर्वानुमान महाशाखाले हाल देशको पश्चिम क्षेत्रका हिमाली भेगमा पश्चिमी वायुको प्रभाव देखिएको उल्लेख गरेको छ । सोमबार जारी मौसम बुलेटिनमा हाल सुदूरपश्चिम र कर्णाली प्रदेशको उच्च पहाडी तथा हिमाली भूभागहरुमा आंशिक देखि सामान्य बदली र अन्य प्रदेशका पहाडी भूभागहरुमा आंशिक बदली रही देशका अन्य भूभागमा मौसम सामान्यता सफा रहेको जनाइएको छ। सोमबार दिउँसो सुदूरपश्चिम र कर्णाली प्रदेशको पहाडी भूभागमा आंशिकदेखि सामान्य बदली रही बाँकी प्रदेशका पहाडी भूभागमा आंशिक बदली रहनेछ । देशका अन्य भूभागमा मौसम सामान्यता सफा रहनेछ। सुदूरपश्चिम र कर्णाली प्रदेशको हिमाली भूभागका थोरै स्थानमा हल्का हिमपातको सम्भावना रहेको छ। राती सुदूर पश्चिम, कर्णाली र गण्डकी प्रदेशको पहाडी भूभागमा आंशिकदेखि सामान्य बदली रही बाँकी प्रदेशका पहाडी भूभागमा आंशिक बदली रहनेछ । देशका अन्य भूभागमा मौसम सामान्यता सफा रहनेछ। सुदूरपश्चिम, कर्णाली र गण्डकी प्रदेशको हिमाली भूभागका थोरै स्थानमा हल्का हिमपातको सम्भावना रहेको बुलेटिनमा उल्लेख छ। महाशाखाका अनुसार मंगलबार सुदूरपश्चिम, कर्णाली र गण्डकी प्रदेशको पहाडी भूभागमा आंशिक देखि सामान्य बदली रही बाँकी प्रदेशका पहाडी भूभागमा आंशिक बदली रहनेछ । देशका अन्य भूभागमा मौसम सामान्यता सफा रहनेछ। सुदूर पश्चिम, कर्णाली र गण्डकीको हिमाली भूभागका थोरै स्थानमा हल्का हिमपातको सम्भावना रहेको छ। बुधबार वागमती, गण्डकी, लुम्बिनी, कर्णाली र सुदूर पश्चिम प्रदेशको पहाडी भूभागमा सामान्य बदली रही देशका अन्य भूभागमा आंशिक रहनेछ । गण्डकी, लुम्बिनी, कर्णाली र सुदूर पश्चिम प्रदेशको उच्च पहाडी तथा हिमाली भूभागका थोरै स्थानमा हल्का हिमपातको सम्भावना रहेको महाशाखाको भनाई छ।"
खेतमा काम गर्दै गरेकी श्रीमतीको हत्या,झापा : दमक नगरपालिका १ का चुडामणि भण्डारीले खुकुरी प्रहार गरी खेतमा काम गर्दै गरेकी श्रीमतीको आइतबार साँझ हत्या गरेका छन् कमल गाउँपालिका ६ स्थित खेतमा ३७ वर्षीय भण्डारीकी श्रीमती टिकामाया पौडेल काम गरिरहेकी थिइन्। उनीसँगै अर्का पुरुष पनि काम गर्दै थिए। त्यतिबेलै भण्डारीले खुकुरी प्रहारबाट टिकामायाको हत्या गरेको जिल्ला प्रहरी कार्यालय झापाका प्रवक्ता राकेश थापाले जानकारी दिए। उनले श्रीमतीसँगै धान उठाउँदै गरेका दमक २ का प्रकाश चन्द्र दाहाललाई पनि खुकुरी प्रहार गरेका छन्। गम्भीर घाइते दाहालको बिर्तामोडको बिएण्डसी हस्पिटलमा उपचार भइरहेको प्रवक्ता थापाले बताए। स्थानीयका अनुसार दाहालले पनि भागेर मात्र ज्यान जोगाउन सफल भएका थिए। श्रीमतीको हत्यामा संलग्न भण्डारीलाई प्रहरीले नियन्त्रणमा लिइसकेको छ। खुकुरी प्रहार गर्ने भण्डारी केही महिनाअघि वैदेशिक रोजगारबाट फर्किएका थिए। उक्त घटनाको बिषयमा अनुसन्धान भइरहेको प्रवक्ता थापाले बताए।
बर्दिबासबाट ६ वर्षीया बालिका बेपत्ता,बर्दिबास : महोत्तरीको बर्दिबास१४ बाट एक बालिका बेपत्ता भएकी छन्। सहिद आलमकी ६ वर्षीया छोरी इन्तजार भनिने गुलाश साह खातुन हिजो बेलुकादेखि बेपत्ता भएकी हुन्। फुपुको घरमा खेल्दै गर्दा उनी आइतबार साँझ ४ बजेदेखि बेपत्ता भएको बताइएको छ। साँझ घर नफर्किएपछि परिवारजनले प्रहरीमा खबर गरेका ईलाका प्रहरी कार्यालय बर्दिबासका डीएसपी राजन चापागाईंले बताए। मध्यरातीसम्म प्रहरी र गाउँले बालिकालाई खोज्दा पनि भेटेको छैन। घरबाटै बेपत्ता भएकी बालिकाको प्रहरी र गाउँलेले खोजी कार्य तीब्र पारेका छन्।

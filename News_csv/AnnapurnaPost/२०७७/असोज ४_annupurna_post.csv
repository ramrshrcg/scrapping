शीर्षक,विवरण
कर्मचारीको निर्वाचन रोक्न माग गर्दै सर्वोच्चमा मुद्दा,"काठमाडौं : नेपाल मधेसी निजामती कर्मचारी मञ्चले आधिकारिक ट्रेड युनियनको चुनाव स्थगनको माग गर्दै सर्वोच्च अदालतमा मुद्दा दायर गरेको छ। असोज २४ मा कर्मचारीको आधिकारिक ट्रेड युनियनको चुनाव घोषणा गरिएको छ। मञ्चले प्रधानमन्त्री तथा मन्त्रिपरिषद्को कार्यालय, सामान्य प्रशासन मन्त्रालय, श्रम तथा रोजगार मन्त्रालय, कानुन, न्याय तथा संसदीय व्यवस्था मन्त्रालय, श्रम विभाग र निजामती कर्मचारीहरूको आधिकारीक ट्रेड युनियन, प्रमुख निर्वाचन अधिकृतको कार्यालयविरुद्ध सर्वोच्च अदालतमा मुद्दा हालेको हो। मञ्चका अध्यक्ष भुवनेश्वर चौधरीले कोभिडको महामारीमा चुनाव गर्न नसकिने भन्दै स्थगनको माग गरिएको बताए। मञ्चले थ्रेस होल्ड १० प्रतिशतबाट झारेर तीन प्रतिशत कायम गर्नुपर्ने, स्वास्थ्य सेवा समूह र स्थानीय तहका कर्मचारीलाई मतदानबाट वञ्चित गराउन नहुने, संघीय कानुन नै नबनिसकेको अवस्थामा चुनाव हुन नसक्ने चौधरीको भनाइ छ।"
अनुराग कश्यपलाई अभिनेत्रीले लगाइन् यौन शोषणको आरोप,"नयाँदिल्ली : बलिउडका फिल्म निर्माता तथा निर्देशक अनुराग कश्यपलाई अभिनेत्री पायल घोषले यौन शोषण गरेको आरोप लगाएकी छन् । पाटेलकी पन्जाबी शादी, साथ निभाना साथीया जस्ता प्रोजेक्टमा काम गरिसकेकी पायलले आफूमाथि अनुरागले बलात्कार प्रयास गरेको आरोप लगाएकी हुन् । पायलले ट्वीटरमा यस्तो जिकिर गरेकी थिइन् । साथै प्रधानमन्त्री नरेन्द्र मोदीलाई सम्बोधन गर्दै यसमा कारवाही गर्न आग्रह गरेकी छन् । यस्तै पायलले यस्तो आरोपपछि आफूमाथि सुरक्षा खतरा हुनसक्ने भन्दै सुरक्षाको माग समेत गरेकी छन् । अनुरागलाई गिरफ्तार गर्नुपर्ने पनि उनको माग छ । अभिनेत्री कंगना रनोटले पनि पायललाई साथ दिँदै अनुरागलाई पक्राउ गर्नुपर्ने प्रतिक्रिया दिएकी छन् । यस घटनालाई मी टू अभियानसँग पनि जोडेर व्याख्या गरिएको छ । राष्ट्रिय महिला आयोगकी अध्यक्ष रेखा शर्माले भने अभिनेत्री घोषलाई यसको पूर्ण विवरण सहित उजुरी दिन आग्रह गरेकी छन् । तपाईँले मलाई मेरो इमेलमा विस्तृत उजुरी दिन सक्नुहुन्छ । महिला आयोगले यसलाई हेर्नेछ, अध्यक्ष शर्माले भनेकी छन् । अनुरागले भने यसबारे केही प्रतिक्रिया दिएका छैनन् । तर अभिनेत्री तापशी पन्नुले अनुराग यौन दुव्र्यवहार गर्ने किसिमको व्यक्ति नभएको भन्दै उनका साथ दिएकी छन् । अनुराग बरु असल महिलावादी फिल्म मेकर भएको भन्दै अनुरागले यस मामिलामा उनलाई समर्थन गरेकी छन् ।"
अफगानिस्तानमा सरकारी फौजको आक्रमणबाट २४ सर्वसाधारण मारिए,काबुल : अफगानिस्तानको उत्तरी क्षेत्रस्थित सरकारी फौजले हवाइ हमला गर्दा बालबालिका सहित २४ जना आम नागरिक मारिएका छन् । यस्तै ६ जना घाइते भएको स्थानीय प्रत्यक्षदर्शीले जानकारी दिए । कुन्दुज प्रान्तको उत्तरी क्षेत्रमा आइतबार यस्तो हमला भएको हो । कुन्दुजस्थित तालिबान वाहुल्य भनिने खनाबाद जिल्लामा सरकारी फौजले तालिबान विद्रोहीलाई लक्षित गर्दै आक्रमण गरेको बताइएको छ । अफगान रक्षा मन्त्रालयले भने ३० जना तालिबान लडाकु मारिएको दावी गरेको छ । तालिबान र सरकारबाट नियुक्त वार्ताका सहजकर्ताबीच कतारमा पहिलो चरणको वार्तापछि नै यस्तो आक्रमण भएको हो । स्थानीय गाउँलेहरुले हवाइ हमला तालिबान लडाकुहरुका घरलाई लक्षित गरिएको बताएका छन् ।
मुस्ताङका स्याउ किसानलाई जनसेवा पदक,"जोमसोम : मुस्ताङका एक स्याउ किसानलाई राज्यले सम्मान गर्ने भएको छ। मुस्ताङको घरपझोङ५ ढुम्बाका किसान कर्म गुरुङलाई सरकारले संविधान दिवसको अवसरमा जनसेवा श्री(पञ्चम) पदकबाट सम्मान गर्ने निर्णय गरेको हो। सम्मान मात्र नभएर किसानको जीवनस्तर उकास्न राज्यपक्षले ठोस कार्ययोजना र नीति ल्याउनु पर्ने स्याउ किसान कर्मको भनाइ छ। स्याउ उत्पादनले प्रसिद्ध ब्रान्ड बनेको जिल्ला भएकाले यहाँ उत्पादित स्याउमा उपभोक्ताको माग बढ्दो छ। उनले मुस्ताङको स्याउले भारतीय र चिनियाँ स्याउसँग अस्वस्थ्य प्रतिस्पर्धा गर्नुपर्दा किसान र व्यापारी मर्कामा परेको उनको भनाइ छ। झन्डै ४ दशकदेखि निरन्तर पुस्ता हस्तान्तरण हुँदै आएको यहाँको रैथाने जातको स्याउ खेतीमा लागि परेका उनी पछिल्लो चार वर्षयता छिटो र छरितो गुणस्तरीय स्याउ उत्पादन दिनसक्ने इटालीयन जातका स्याउको खेती गर्न थालेका छन्। मुस्ताङबाट करोडौ रुपैयाँको स्याउ फलाएर पोखराकाठमाडौं लगायतका स्थानमा बिक्री गर्ने मध्येका किसान हुन कर्म गुरुङ। उनले मुस्ताङमा झन्डै १ सय ५० रोपनी जग्गामा स्याउ खेती गरेका छन्। यसै वर्ष उनले प्रदेश सरकारबाट ७५ प्रतिशत र स्याउ जोनको ५० प्रतिशत अनुदानमा उपलब्ध छिटोछरितो गुणस्तरीय फल दिनसक्ने १० हजार उच्चघनत्वका स्याउ बिरुवा लगाएका छन्। स्याउ खेतीमा उनले आफ्ना आफन्तको जग्गासमेत उपयोग गरेका छन्। उनको घरपझोङ५ मा चिम्ले ओरचार्ड स्याउ फार्म छ। घरपझोङको वडा३ जोमसोमस्थित फाइपस्टार भिलेज, ढुम्बा र चिम्ले लगायतका ३ स्थानमा उनले स्याउ खेती गरेका छन्। गुरुङले अहिले रैथाने स्थानीय जातका स्याउ र उच्चघनत्वको स्याउ गरेर हरेक वर्ष १ सय ५० मेट्रिक टन स्याउ उत्पादन गर्ने गरेको जानकारी दिए। उनले लगाएको १० हजार उच्च घनत्वको स्याउ बिरुवाले केही वर्षमा उत्पादन दिन थालेमा करिव ५ करोड बराबरको स्याउ एक्लैले फलाउनसक्ने बताए। कर्मले रैथाने स्याउमा रोयल, रेड, रिचारेड र गोल्डेन स्याउ र फुजी स्याउ उत्पादन गर्दै आइरहेका छन्। उनले ४० रोपनी सिचाईबिहीन बाँझो जग्गामा सिन्चित गरी उच्चघनत्वको गाला, फुजी, किङरोड र गोल्डेन लगायतका विरुवा लगाएका छन्। मुस्ताङका स्याउ किसान कर्म गुरुङको स्याउ फार्ममा फलेका स्याउ। तस्बिर : सुन्दरकुमार थकाली।"
पार्टीलाई बलियो शक्तिको रुपमा स्थापित गर्छौँ : कमल थापा,"काठमाडौं : राष्ट्रिय प्रजातन्त्र पार्टीका अध्यक्ष कमल थापाले पार्टीलाई बलियो शक्तिका रुपमा स्थापित गरी छाड्ने दृढता व्यक्त गरेका छन्। आइतबार जनवर्गीय सङ्गठनका पदाधिकारी, सदस्यसँग भर्चुअल बैठक गर्दै अध्यक्ष थापाले नेपालको भूराजनैतिक अवस्थाका कारण राप्रपाले बोकेको विचारले मात्र मुलुकलाई सवल, समुन्नत र स्वाधिन बनाउन सक्ने दाबी गरे। पार्टीका विषयमा रहेका भ्रमलाई चिर्न निर्देशन दिँदै थापाले युवा पुस्ताको बलमा राप्रपालाई उठाउनुपर्ने र मुलुकलाई सही दिशा दिनुपर्नेमा जोड दिए। राप्रपाको एकतालाई चाँडोभन्दा चाँडो टुङ्गो लगाई मुलुकले खोजेको बलियो राष्ट्रवादी प्रजातान्त्रिक शक्ति निर्माण गर्ने कार्यलाई उच्च प्रथमिकताका साथ अगाडि बढाउने उनको भनाइ छ। अध्यक्ष थापाले राप्रपालाई वैकल्पिक शक्तिको रुपमा भरोशायोग्य शक्ति बनाउने विश्वास दिलाएका छन्। पार्टी एकतालाई जोगाउँदै सिद्धान्त र विचारलाई बलियो बनाउन आफू इमानदारीपूर्वक लाग्ने उनको भनाइ छ। गलत र त्रुटिपूर्ण मार्गचित्रका कारण देश दिनप्रतिदिन समस्याको दलदलमा फस्दै गएको चर्चा गर्दै अध्यक्ष थापाले धर्म, संस्कृति, पहिचान र स्वभिमान रक्षाको निमित्त नयाँ पुस्ता बढी सचेत हुनुपर्ने बताए। मुलुकको पछिल्लो राजनीतिक घटनाक्रम, कोरोना सङ्कट, पार्टी एकता र भावी कार्ययोजनाबारे उनले निरन्तर बैठक गर्दै आएका छन्। जनवर्गीय सङ्गठनका नेताहरुले पार्टीको सिद्धान्त र विचारलाई स्थापित गर्ने गरी साङ्गठानिक गतिविधीलाई तिव्रता दिने प्रतिवद्धता व्यक्त गरेका छन्। बैठकमा २१ जनवर्गीय सङ्गठनका प्रमुख र पदाधिकारीहरुको सहभागिता रहेको पार्टी सचिवालय सदस्य राजाराम वर्तौलाले जानकारी दिए।"
राप्रपा केन्द्रीय कार्यसम्पादन समिति बैठक मंगलबार,"काठमाडौं : राष्ट्रिय प्रजातन्त्र पार्टीको केन्द्रीय कार्यसम्पादन समितिको बैठक मंगलबार बस्ने भएको छ। आइतबार बसेको पार्टीका तीन अध्यक्षको बैठकले मंगलबारका लागि केन्द्रीय समिति तोकेको हो। पटकपटक विभाजन भएर फेरि एक भएको राप्रपामा चुनाव चिह्न के राख्ने भन्ने विषयमा मतान्तर छ। राप्रपाका अध्यक्ष कमल थापाका अनुसार आइतबारको बैठकले राप्रपालाई देशको बलियो राष्ट्रवादी प्रजातान्त्रिक शक्तिका रूपमा स्थापित गर्न पार्टी एकता सुदृढ तुल्याउने र सबै समस्याहरु समझदारीबाट समाधान गर्ने निर्णय गरेको छ। पार्टीको केन्द्रीय कार्यसम्पादन समितिको बैठक असोज ६ गते गर्ने निर्णय भएको छ, थापाले भने।"
यो वर्षको मदन पुरस्कार महारानी उपन्यासलाई,"काठमाडौं : यस वर्षको मदन पुरस्कार चन्द्रप्रकाश बानियाँको महारानीउपन्यासले पाएको छ। मदन पुरस्कार गुठीले वर्ष २०७६ को मदन पुरस्कार महारानी उपन्यासलाई दिने निर्णय गरेको गुठीका अध्यक्ष कुन्द दीक्षितले जानकारी दिए। गुठीलाई प्राप्त भएका १५१ पुस्तकमध्येबाट सात पुस्तक मदन पुरस्कारका लागि छनोट भएका थिए। त्यसमध्ये महारानीलाई पुरस्कार दिने निर्णय भएको हो। त्यसैगरी गुठीले प्रदान गर्ने जगदम्बाश्री पुरस्कार शान्ति ठटाललाई दिने निर्णय भएको छ। गुठीले कोरोना भाइरस (कोभिड१९) का कारण उत्पन्न परिस्थितिको कारण देखाउँदै पुरस्कार वितरण समारोहको विवरण पछि सार्वजनिक गर्ने बताएको छ । २०१२ सालमा स्थापित गुठीले पहिलो पटक २०१३ सालमा गद्य विधामा सत्यमोहन जोशीको हाम्रो लोक संस्कृति, सामाजिक शास्त्रमा चित्तरञ्जन नेपालीको जनरल भीमसेन थापा र तत्कालीन नेपाल तथा विज्ञान विधामा बलराम जोशीको अधिकविभव स्थिरविद्युत् उत्पादक पुस्तकलाई मदन पुरस्कार अर्पण गरेको थियो । गुठीले २०४५ सालमा रानी जगदम्बाको मृत्युपछि उनको सम्झना स्वरुप जगदम्बाश्री पुरस्कारको स्थापना गरेको हो । यो पुरस्कार पहिलोपटक नारायण गोपाललाई प्रदान गरिएको थियो । मदन पुरस्कारका लागि छनाेटमा परेका सात पुस्तक"
नेकपा सचिवालयमा मन्त्रिपरिषद् पुनर्गठनको विषयमा छलफल,"काठमाडौं : नेपाल कम्युनिस्ट पार्टी (नेकपा) सचिवालय बैठकले मन्त्रिपरिषद् पुनर्गठनका विषयमा नीतिगत छलफल गरेको छ। आइतबार पार्टी एकीकरणपछि पहिलो पटक पेरिसडाँडामा बसेको सचिवालय बैठकले मन्त्रिपरिषद् पुनर्गठनको विषयमा नीतिगत छलफल गरेको प्रवक्ता नारायणकाजी श्रेष्ठले जानकारी दिए। श्रेष्ठका अनुसार मन्त्रिपरिषद् पुनर्गठनका विषयमा विभिन्न कोणबाट छलफल भएको छ। नीतिगत छलफल भए पनि व्यक्तिको नाम भने टुंगो नलागेको प्रवक्ता श्रेष्ठले बताए। आइतबारको सचिवालय बैठकले पार्टीको स्थायी कमिटीको निष्कर्ष र निर्णय कार्यान्वयन प्रक्रियामा लाने विषयमा छलफल चलाएको हो। श्रेष्ठका अनुसार मन्त्रिपरिषद्को पुनर्गठन केही समयअघि सम्पन्न भएको स्थायी कमिटी निर्णय अनुसार नै हुनेछ। आइतबारको बैठकमा चार कार्यसूचीमा छलफल भएको प्रवक्ता श्रेष्ठले जानकारी दिए। पहिलो कार्यसूचीमा मन्त्रिपरिषद् पुनर्गठनको विषयमा छलफल भएको हो। व्यक्तिको नामको विषयमा भने अझ आवश्यक परे प्रधानमन्त्रीसँग छलफल हुने श्रेष्ठले जानकारी दिए। मन्त्री बन्ने व्यक्तिको नामको टुंगो नलागे पनि सचिवालय सदस्यले विभिन्न कोणबाट सुझाव दिएको श्रेष्ठले बताए। त्यसैगरी बैठकमा पार्टीको सांगठनिक एकीकरणको विषयमासमेत छलफल भएको छ। संगठन विभाग, स्थायी समिति र केन्द्रीय समितिको पदपूर्ति र केही कारबाहीका विषयमा छलफल भएको प्रवक्ता श्रेष्ठले बताए। ११ बजे पेरिसडाँडामा नेकपा सचिवालय बैठक पेरिसडाँडामा नेकपा सचिवालय बैठक : के होला निर्णय? विविध एजेन्डामा केन्द्रीय सदस्यलाई नियमित रुपमा आर्थिक सहयोग गर्ने, कम्युनिस्ट पार्टीको सिद्धान्त अनुसार पूर्णकालीन कार्यकर्तालाई कुनै न कुनै सहयोग गर्ने र संघीय संसदका सदस्यको बैठक भत्ता लगायत विषयमा छलफल भएको श्रेष्ठले जानकारी दिए। विभिन्न विषयमा छलफल सुरु भएको र भोलि बस्ने बैठकले त्यसलाई पूर्णता दिने श्रेष्ठको भनाइ छ। नेकपाको अर्को बैठक सोमबार दिउँसो १ बजे बस्ने गरी आजका लागि स्थगित भएको प्रवक्ता श्रेष्ठले जानकारी दिए।"
काठ चोरीतस्करीको आरोपमा चार पक्राउ,"उदयपुर : अवैधरुपमा काठ चोरी तस्करी गरेको आरोपमा पक्राउ परेका उदयपुरका चारजना कारोवारीलाई प्रहरीले आइतबार डिभिजन वन कार्यालय गाईघाटमा बुझाएको छ । जंगल क्षेत्रमा काठ काट्दै गरेको विशेष सूचनाका आधारमा जोगिदह प्रहरी चौकीबाट खटिएको टोलीले शनिबार राती त्रियुगा नगरपालिका २ का ५० वर्षीय कल्सु चौधरी, २८ वर्षीय अबिर चौधरी, २६ वर्षीय सुरज थापा र २६ वर्षीय पवन खत्रीलाई पक्राउ गरेको हो । वन ऐनअन्र्तगत अनुसन्धान र कारवाही गर्न सम्बन्धित कार्यालयलाई बुझाइएको जिल्ला प्रहरी कार्यालयका एसपी भिमबहादुर दाहालले बताए । प्राकृतिक स्रोत साधनको अवैधरुपमा हुने चोरी निकासी नियन्त्रण गर्ने अभियानअन्र्तगत प्रहरीले त्रिनपा जोगिदहस्थित कङ सामुदायिक वन समूहबाट सखुवा काठसहित पक्राउ गरेको उनले बताए ।"
काठमाडौंका सडकमा सास्ती नै सास्ती (फोटो फिचर),काठमाडौं : लामो समयदेखिको लकडाउन र निषेधाज्ञाको अन्त्यसँगै राजधानीमा चहलपहल बढेको छ। चर्चाका लागि राजधानीका केही सडक लकडाउनको समयमा चिटिक्क पारिएका भए पनि अधिकांश सडकको अवस्था नाजुक छ। खानेपानीको पाइप र बिजुलीको तार बिछ्याउन खनिएका सडकको मर्मत नहुँदा पानी पर्नेबित्तिकै सडक हिलाम्य हुन्छन्। आइतबार अन्नपूर्णकी फोटो पत्रकार उमा विष्टले काठमाडौँको चाबहिल क्षेत्रको हिलाम्य सडक क्षेत्रको चहलपहललाई आफ्नो लेन्समा कैद गरेकी छन्।
खामभित्र विषालु केमिकल हालेर ट्रम्पको नाममा चिठी आयो,वासिंटन : अमेरिकामा राष्ट्रपतीय निर्वाचन नजिकिँदै गर्दा ह्वाइटहाउसमा केही शंकास्पद चिठीहरु आएको बताइएको छ । ती चिठी राष्ट्रपतिका उम्मेदवार तथा वर्तमान राष्ट्रपति डोनल्ड ट्रम्पको नाममा आएका छन् । अमेरिकी अधिकारीहरुले पछिल्लो साता ह्वाइट हाउस र केही विभागहरुमा विषालु केमिकल सहितको खाम आएको बताएका हुन् । यसअघि पनि यस्ता चिठी आएको भए पनि यस पटक कहाँबाट कसले पठाएको भन्नेबारे स्पष्ट प्रमाण भेटिएको छैन । यद्यपि क्यानडाबाट एक महिलाले पठाएको हुनसक्ने आशंका सहित त्यसबारे गोप्य रुपमा छानविन गर्न थालिएको छ । साथै आतंकवादी गतिविधि पनि हुनसक्ने सम्भावना बारे पनि अनुसन्धान गरिने बताइएको छ । तर यस्तो गतिविधिलाई ह्वाइट हाउसले राष्ट्रपतिमाथि षड्यन्त्र गरिएको रुपमा व्याख्या गरेको छ । जसका लागि स्थानीय हुलाक प्रणालीको प्रयोग गरिएको ह्वाइटहाउसका अधिकारीले जनाए । अमेरिकी मिडियाका अनुसार वासिङटनमा आतंकवादविरुद्धको संयुक्त दस्ताले यस घटनाको जाँच गरेको छ । साथै न्युर्योक प्रहरीले पनि छानविनमा सहयोग गरिरहेको बताएको छ । उनीहरुले छानविन प्रारम्भिक चरणमा भएकाले घटनाबारे यकिन भइनसकेको बताइएको छ । २०१८ मा पनि अमेरिकी रक्षामन्त्री जिम म्याटिसलाई यस्ता शंकास्पद खाम अचानक आएका थिए । ती चिठी पठाइएको घटनाको मुद्दा अझै अदालतमा छ । यस्तै २०१३ मा तत्कालिन राष्ट्रपति बाराक ओबामा र एक रिपब्लिकन सिनेटरलाई पनि यस्ता किसिमका खाम आएका थिए ।
"२४ घण्टामा १३ सय २५ संक्रमित थपिए, ९६६ डिस्चार्ज : १० जनाको मृत्यु","काठमाडौं : नेपालमा कोरोना भाइरस (कोभिड१९) संक्रमणको ग्राफ बढ्दै गएको छ। पछिल्लो २४ घण्टामा नेपालमा १३ सय २५ जनामा संक्रमण पुष्टि भएको स्वास्थ्य तथा जनसंख्या मन्त्रालयका प्रवक्ता प्राडा जागेश्वर गौतमले जानकारी दिए। योसँगै नेपालमा कोरोना संक्रमितको कुल संख्या ६४ हजार १२२ पुगेको छ। कोरोना रोकथाम र नियन्त्रणका लागि गरेको लकडाउन र निषेधाज्ञाको चौतफी विरोध भएपछि विस्तारै सरकारले सबै क्षेत्र खुला गर्दै लगेपछि कोरोनाको ग्राफ बढ्दै गएको हो। पछिल्ला दिनमा ठूला सहरमा संक्रमितको संख्या बढ्दै गएको छ। मोरङ, सुनसरी, सिरहा, काठमाडौं, ललितपुर, चितवन, भक्तपुर र रुपन्देहीमा कोरोनाका पाँच सय बढी बिरामी रहेका छन् भने सोलुखु्म्बू, म्याग्दी, मुस्ताङ, डोल्पा, रसुवा, मुगु र हुम्ला कोरोनाका शून्य बिरामी रहेका छन्। मन्त्रालयका अनुसार १९० जनाको आइसीयूमा र ३६ जनाको भेन्टिलेटर उपचार भइराखेको छ। प्रवक्ता गौतमका अनुसार १७ हजार ४७८ कोरोनाका सक्रिय संक्रमित छन्। २४ घण्टामा ९६६ जना कोरोना जितेर डिस्चार्ज भएका छन्। योसँगै कुल डिस्चार्ज हुनेको संख्या ४६ हजार २३३ पुगेको छ। कोरोनाले २४ घण्टामा १० जनाको मृत्यु भएको छ। योसहित नेपालमा कोरोना संक्रमणबाट मृत्यु हुनेको संख्या ४११पुगेको छ। मन्त्रालयका अनुसार संस्थागत आइसोलेसनमा ९ हजार ७१ जना रहेका छन् भने होम आइसोलेसनमा ८ हजार ४०७ जना छन्। यस्तै क्वारेन्टाइनमा ७ हजार ४५१ जना रहेका छन्। पछिल्लो २४ घन्टामा ९ हजार ५८४ जनाको पीसीआर परीक्षण गरिएको छ।"
कोरोना नियन्त्रणमा सिन्धुलीमा झण्डै नौ करोड खर्च,"सिन्धुली : कोरोना भाइरस (कोभिड१९) रोकथामका लागि सिन्धुलीमा झण्डै ९ करोड रुपैयाँ खर्च भएको पाइएको छ । जिल्लाका दुई नगरपालिका सहित नौंवटै स्थानीय तहमा गरी ८ करोड ८२ लाख ८० हजार ८ सय १७ रुपैयाँ ४१ पैसा खर्च गरेको पाइएको हो । स्थानीय तहबाट प्राप्त विवरण अनुसार आरडिटी तथा पीसीआर टेष्ट, उपचार, क्वारेन्टाइन तथा आइसोलेसन निर्माण तथा व्यवस्थापन, राहत वितरण, स्वास्थ्य सुरक्षा सामग्री तथा औषधि खरिद, जोखिम भक्ता लगायत विभिन्न शीर्षकमा उक्त रकम खर्च गरिएको हो । कमलामाई नगरपालिकाका प्रमुख पशासकीय अधिकृत विशकसेन ढकालका अनुसार गत भदौं ११ गतेसम्ममा नगरपालिकाले २ करोड १४ लाख ४१ हजार ३ सय ३५ रुपैयाँ ३५ पैसा खर्च गरेको छ । एक करोड ५७ लाख ६१ हजार ७ सय ४८ रुपैयाँ ३८ पैसाको राहत मात्र वितरण गरिएको छ । २४ लाख २६ हजार ८ सय ३९ रुपैयाँ क्वारेन्टिन व्यवस्थापन, नगर क्षेत्रका ५२ जना सुत्केरी महिलालाई ११ लिटर घ्यू वितरण गर्दा २ लाख रुपैयाँ एक लाख जिल्ला समन्वय समितिलाई सहयोग उपलब्ध गराएका छौं, उनले भने । कोरोना भाइरस रोकथाममा खटिने सिन्धुली अस्पतालका कर्मचारीलाई ३ लाख रुपैयाँ प्रोत्साहन भत्तामा खर्च गरेको छ । यस्तै १४ लाख ९३ हजार ३४२ रुपैयाँ स्वास्थ्य सामाग्री खरिद गरिएको ढकालको भनाइ छ । १ लाख ७४ हजार २५२ रुपैयाँ स्वास्थ्य तर्फका कर्मचारीको तलबबाट कट्टा भएको रकम फिर्ता गर्नुका साथै अन्य विभिन्न काममा बाँकी रकम खर्च गरेको पाइएको छ । दुधौली नगरपालिकाले एक करोड ६७ लाख १ हजार ४ सय ६७ रुपैंयाँ खर्च गरेको छ । जसमध्य क्वारेन्टिन निर्माण तथा व्यवस्थापनमा १७ लाख ४१ हजार ७ सय ७१ रुपैयाँ ७५ पैसा,औषधि तथा स्वास्थ्य सुरक्षा सामाग्री व्यवस्थापनका लागि ४७ लाख ४ हजार ५६ रुपैयाँ ७५ पैसा, क्वारेन्टिनमा बस्नेहरुको उपचार व्यवस्था, खाजाखाना तथा यातायात खर्चमा ४५ लाख ८ हजार २ सय ८१ रुपैयाँ ७५ पैसा खर्च गरेको नगरपालिका प्रमुख घनश्याम राउतले जानकारी दिए । यो गत असार मसान्त सम्मको खर्च हो । राउत अनुसार राहत वितरणका लागी ५७ लाख ४७ हजार ३ सय ५६ रुपैयाँ ७५ पैसा खर्च गरिएको छ । उता मरिण गाउँपालिकाले पनि गत असार मसान्तसम्ममा ९६ लाख ५० हजार ८ सय ६६ रुपैयाँ खर्च भएको जनाएको छ । गाउँपालिका अध्यक्ष पानिराज बम्जनका अनुसार क्वारेन्टिन निर्माण तथा व्यवस्थापनमा लागि २ लाख ६० हजार १ सय ३४ रुपैंया, खानामा एक लाख ९३ हजार ९ सय ९७ रुपैयाँ, औषधि तथा स्वास्थ्य सुरक्षा सामाग्री खरिदमा १६ लाख ८२ हजार २५८ रुपैयाँ खर्च भएको छ । 'स्वास्थ्यकर्मीको जोखिम भक्तामा २२ लाख ९४ हजार र राहत वितरणमा ५० लाख ६० हजार ८७ रुपैयाँ खर्चभएको छ,' बम्जनले भने । तिनपाटन गाउँपालिकाले १ करोड २३ लाख ३२ हजार ९ सय ७९ रुपैंया खर्च गरेको गाउँपालिका अध्यक्ष कर्णबहादुर थापामगरले जानकारी दिए । गाउँपालिकाले ४६ लाख २४ हजार बढीको राहत मात्र वितरण गरेको छ । तिनपाटनमा कर्मचारी जोखिम भक्तामा मात्र ४३ लाख ९० हजार ३ सय ४४ रुपैयाँ खर्च गरेको पाइएको छ । फिक्कल गाउँपालिकाले कोरोना रोकथाम शीर्षकमा ६८ लाख ७५ हजार रुपैयाँ खर्च गरेको छ । जसमध्य क्वारेन्टिन व्यवस्थापन खानाखाजा सहित १९ लाख १ हजार रुपैंयाँ खर्च भएको गाउँपालिकाले जनाएको हो । पालिकाले माक्स, सेनिटाइजर, सावुन, बेड, औषधि लगायतमा २३ लाख २२ हजार रुपैंयाँ खर्च भएको छ । घ्याङलेख गाउँपालिकामा गत असार मसान्तसम्ममा ५९ लाख ६३ हजार ९ सय ९२ रुपैंयाँ खर्चगरिएको प्रमुख प्रशासकिय अधिकृत रामकुमार कार्कीले उल्लेख गरे । पालिकाले सबै भन्दा बढी कोरोना जोखिम भक्तामा १५ लाख ३४ हजार १ सय २ रुपैंयाँ खर्च गरेको छ । हरिहरपुरगढी गाउँपालिकाले ६१ लाख ६९ हजार ६७९ रुपैयाँ, सुनकोसी गाउँपालिकाले १३ लाख ४१ हजार ५४ र गोलन्जोर गाउँपालिकाले ७६ लाख ९४ हजार ६९ रुपैयाँ खर्च गरेको जनाएका छन् । हरिहरपुरगढी र गोलन्जोर गाउँपालिकाले राहत र स्वास्थ्य सुरक्षा भत्तामा सबै भन्दाबढी खर्च गरेका छन् । र : अन्नपूर्ण"
अनुराग कश्यपलाई अभिनेत्रीले लगाइन् यौन शोषणको आरोप,"नयाँदिल्ली : बलिउडका फिल्म निर्माता तथा निर्देशक अनुराग कश्यपलाई अभिनेत्री पायल घोषले यौन शोषण गरेको आरोप लगाएकी छन् । पाटेलकी पन्जाबी शादी, साथ निभाना साथीया जस्ता प्रोजेक्टमा काम गरिसकेकी पायलले आफूमाथि अनुरागले बलात्कार प्रयास गरेको आरोप लगाएकी हुन् । पायलले ट्वीटरमा यस्तो जिकिर गरेकी थिइन् । साथै प्रधानमन्त्री नरेन्द्र मोदीलाई सम्बोधन गर्दै यसमा कारवाही गर्न आग्रह गरेकी छन् । यस्तै पायलले यस्तो आरोपपछि आफूमाथि सुरक्षा खतरा हुनसक्ने भन्दै सुरक्षाको माग समेत गरेकी छन् । अनुरागलाई गिरफ्तार गर्नुपर्ने पनि उनको माग छ । अभिनेत्री कंगना रनोटले पनि पायललाई साथ दिँदै अनुरागलाई पक्राउ गर्नुपर्ने प्रतिक्रिया दिएकी छन् । यस घटनालाई मी टू अभियानसँग पनि जोडेर व्याख्या गरिएको छ । राष्ट्रिय महिला आयोगकी अध्यक्ष रेखा शर्माले भने अभिनेत्री घोषलाई यसको पूर्ण विवरण सहित उजुरी दिन आग्रह गरेकी छन् । तपाईँले मलाई मेरो इमेलमा विस्तृत उजुरी दिन सक्नुहुन्छ । महिला आयोगले यसलाई हेर्नेछ, अध्यक्ष शर्माले भनेकी छन् । अनुरागले भने यसबारे केही प्रतिक्रिया दिएका छैनन् । तर अभिनेत्री तापशी पन्नुले अनुराग यौन दुव्र्यवहार गर्ने किसिमको व्यक्ति नभएको भन्दै उनका साथ दिएकी छन् । अनुराग बरु असल महिलावादी फिल्म मेकर भएको भन्दै अनुरागले यस मामिलामा उनलाई समर्थन गरेकी छन् ।"
थाइल्याण्डमा राजतन्त्रको विरोध गर्दै सडकमा उत्रिए जनता,बैंकक : थाइल्याण्डमा राजसंस्थाको पुनर्संरचना तथा राजाका अधिकार कटौती लगायत माग गर्दै हजारौँले प्रदर्शन गरेका छन् । यस क्रममा राजा महा भलिरालंकोर्नको शासनशैलीको व्यापक विरोध भएको छ । केही अघिदेखि नै जारी प्रदर्शनमा पछिल्लो समय राजतन्त्र विरुद्ध खुलेर विरोध हुन थालेको हो । थाइल्याण्डमा राजतन्त्रको विरोध गर्न प्रतिबन्ध लगाइनुका साथै दण्डनीय मानिन्छ । राजा भलिरालंकोर्न स्वदेश नरहेका बेला उनको कार्यशैलीको विरोध भइरहेको छ । यद्यपि उनले केही प्रतिक्रिया दिएका छैनन् । कोरोनाभाइरसको संक्रमण थाइल्याण्डमा व्यापक रुपमा फैलिरहँदा राजा भने जर्मनीको महंगो रिसोर्टमा आइशोलेट हुन आफ्नो जम्बो टोली लिएर युरोप पुगेका थिए । केही दिनदेखि नै व्यापक रुप लिँदै गरेको थाइल्याण्डको आन्दोलन विस्तार हुँदै जानसक्ने स्थानीय मिडियाको टिप्पणी छ । थाइल्याण्डमा यसअघि पनि राजतन्त्रको विरोध हुने गरेको थियो । तर प्रदर्शनहरु सामसुम हुने गरेका थिए । यसपटक कोरोनाभाइरस संक्रमण फैलिरहँदा त्यसको सामना गर्नुको सट्टा विदेश जाँदा राजाको चर्को आलोचना भएको छ ।
प्रहरी वृत्त थिमिका ६३ प्रहरीमा कोरोना सङ्क्रमण,काठमाडौं : महानगरीय प्रहरी वृत्त थिमी र मातहतमा कार्यरत ६३ जना प्रहरीमा कोरोना भाइरस (कोभिड१९) सङ्क्रमण पुष्टिको छ। वृत्तमा कार्यरत १३० प्रहरीको कोरोना परीक्षणका लागि स्वाब संकलन गरिएको थियो। जसमध्ये ६३ जनामा कोरोना पुष्टि भएपछि काम कारवाही प्रभावित बनेको महानरीय प्रहरी वृत्त थिमीका प्रमुख ऋषिराम कँडेलले जानकारी दिए। एकै पटक धेरै प्रहरी सङ्क्रमित भएपछि वृत्तमा मुद्दा फाँटको मात्रै काम भइरहेको जानकारी दिँदै उनले कोरोना सङ्क्रमण नदेखिएका प्रहरीलाई मोबाइल गस्तीमा पठाइएको र केही प्रहरीमात्रै कार्यालयमा कार्यरत हुँदा काम प्रभावित बनेको बताए। अत्याश्यकबाहेक थिमि प्रहरी वृत्तमा नआउन सेवाग्राहीलाई आग्रह गरिएको बताउँदै वृत्तका प्रमुख कँडेलले सङ्क्रमित प्रहरीलाई खरिपाटीस्थित आइसोलेसन केन्द्रमा र दुई जनालाई भने बोडेको आइसोलेसनमा राखिएको जानकारी दिए।
कोरोना अपडेट : स्वास्थ्य मन्त्रालयको पत्रकार सम्मेलन (लाइभ),काठमाडौं : स्वास्थ्य तथा जनसंख्या मन्त्रालयले पत्रकार सम्मेलनमार्फत् कोरोना भाइरस (कोभिड१९) को नियमित अपडेट गराउँदै आएको छ। लकडाउन सुरु भएको २०७६ चैत ११ गतेदेखि सुरु भएको पत्रकार सम्मेलनलाई मन्त्रालयले निरन्तरता दिएको हो। नियमित पत्रकार सम्मेलनमा मन्त्रालयका प्रवक्ता डा जागेश्वर गौतमले कोरोनाको पछिल्लो अवस्थाबारे जानकारी गराउँदै आएका छन्। हालसम्म नेपालमा कोरोना संक्रमितको संख्या ६२ हजार ७९७ पुगेको छ। ४०१ जनाले कोरोनाकै कारण ज्यान गुमाइसकेका छन्। कोरोना संक्रमण देखिएका ४५ हजार २६७ जना निको भएका छन्। लाइभ
प्रदेश १ मा ७९ जना कोरोना संक्रमित थपिए,"विराटनगर : विगत २४ घण्टामा प्रदेश १ मा ७९ जना कोरोनाका नयाँ संक्रमित थपिएका छन् । थपिनेमा मोरङमा ५७, सुनसरीमा ११, झापामा ४, पाँचथरमा १ र प्रदेश १ बाहिरका ६ जना रहेको सामाजिक विकास मन्त्रालयले जनाएको छ । मन्त्रालयका अनुसार विराटनगरमा ३८ जनामा संक्रमण देखिएको छ । संक्रमण देखिएकामा १३ महिला र २५ पुरुष छन् । मोरङको कटहरीमा ५ महिला ३ पुरुष, बुढीगंगामा ५, रंगेलीमा ४, जहदा र सुन्दरहरैचामा ११ पुरुष, सुनसरीको दुहवीमा ३ महिला ४ पुरुष, बर्जुमा १ महिला, स्थानीय तह नखुलेका २ महिला १ पुरुषको रिपोर्ट पोजेटिभ आएको सामाजिक विकास मन्त्रालयले जनाएको छ । उता झापाको अर्जुनधारामा ३ पुरुष, कनकाईमा १ महिला, पाँचथरको फिदिमका एक पुरुष, प्रदेश १ बाहिरका ४ महिला २ पुरुषको रिपोर्ट पोजेटिभ आएको छ । प्रदेश १ मा कोरोना संक्रमितको संख्या ५ हजार ५७४ पुगेको छ । प्रदेश १ मा आइतबार ३० जना डिस्चार्ज भएका छन् । सुनसरी बराहक्षेत्रको रमानान्द आचार्य सेवा पीठ आइसोलेसनबाट १९, होम आईसोलेसनबाट ९, विजनरल अस्पताल हरिनगरबाट १ र इनरुवा आईसोलेसनबाट १ जना डिस्चार्ज भएको सामाजिक विकास मन्त्रालयले जनाएको छ । प्रदेश १ मा डिस्चार्ज हुनेको संख्या २ हजार ५३५ पुगेका छन् । प्रदेश १ मा आज ५ सय ५३ जनाको पीसीआर परीक्षण गरिएको छ । परीक्षण गरिएका मध्ये २७ महिला र ५२ पुरुष को रिपोर्ट पोजिटिभ आएको छ । मन्त्रालयका अनुसार हाल सम्म १ लाख १५ हजार ५७६ जनाको पीसीआर परीक्षण गरिएको छ ।"
ट्रकको ठक्करबाट बालिकाको मृत्यु,धादिङ : पृथ्वी राजमार्गअन्तरगत धादिङको थाक्रे गाउँपालिका ६ महादेव वेशीमा कन्टेनर ट्रकको ठक्करबाट एक बालिकाको ज्यान गएको छ । काठमाडौंबाट चितवन तर्फ जाँदै गरेको ना ३ ख ५१८३ नम्बरको डिब्बा ट्रकले ठक्कर दिँदा स्थानीय ३ वर्षीया बालिका सञ्चिता कार्कीको ज्यान गएको हो । घटनापछि केहीवेर अवरुद्ध भएको सवारी प्रहरी घटनास्थल पुगेर जाँचमुचुल्का गरेपछि सुचारु भएको छ । ठक्कर दिने कन्टेनर र चालकलाई प्रहरीले नियन्त्रणमा लिएको छ । त्यस्तै आइतबार नै बिहान गल्छी गाउँपालिका ६ सुत्केरीढुङ्गा नजिक पेट्रोल बोक्ने ट्यांकर त्रिशूली नदीमा खसेको थियो । वीरगंजबाट काठमाडौंतर्फ जाँदै गरेको ना ४ ख २८२२ नम्बरको ट्यांकर आइतबार बिहान २ बजेटिर सय मिटर तल त्रिशूलीमा खसेको थियो। भीरमा ठोक्किँदै खसेको ट्याङकर नदीको बीचमा पुगेपछि आगो लागेको थियो । आगो लागेपछि धुनीबेशी नगरपालिकाको दमकल बोलाएर आगो निभाइएको थियो । घटनामा चालक र सहचालकले हाम फालेर ज्यान जोगाएको प्रहरीले बताएका छन् । प्रारम्भिक अनुसन्धानमा स्टेरिङ भाँचिएपछि दुर्घटना भएको चालकको उदृद्ध गर्दै प्रहरीले जानकारी दिएको छ ।
कोरोनाविरुद्धको खोप लगाउने पहिलो नेपाली,"मस्को : गैरआवासीय नेपाली संघका नेता बद्री केसीका अनुसार रुसमा एक नेपाली नागरिकले कोरोनाभाइरसविरुद्धको खोप लिएका छन् । रुसस्थित गैरआवासीय नेपाली संघका उपाध्यक्ष बद्री केसीले सामाजिक सञ्जाल मार्फत यस्तो जानकारी दिएका छन् । केसीका अनुसार ६१ वर्षीय डा महेश श्रेष्ठले पछिल्लो शनिबार खोप लिएका हुन् । रुसमा तयार भएको खोप लक्की ड्रका आधारमा नेपाली नागरिक श्रेष्ठलाई पनि लगाइएको हो । पुर्खौली घर सल्यान भएका श्रेष्ठ रुसको राजधानी मस्कोमा कार्यरत छन् । रुसी सरकारले पहिलो चरणमा ३० हजार जनालाई खोप दिने क्रममा उक्त टोलीमा श्रेष्ठ पनि परेका हुन् । कोरोनाविरुद्धको खोप विकासको लागि अमेरिका, बेलायत, चीन, रुस लगायतका वैज्ञानिक संघर्षशील छन् । तीमध्ये ६ वटा खोप अन्तिम चरणमा परेको बताइन्छ । जसमध्ये रुसले सबैभन्दा पहिले आफ्नो खोपलाई दर्ता गरिसकेको छ ।"
उपत्यकामा ७६७ सहित २४ घण्टामा १३ सय २५ संक्रमित थपिए,"काठमाडौं :पछिल्लो २४ घण्टामा काठमाडौं उपत्यकामा कोरोनाबाट छ जनाको मृत्यु भएको छ भने ७६७ जनामा संक्रमण देखिएको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार २४ घण्टामा काठमाडौंमा ४०, ६०, ६३ वर्षीया महिला र ८२ वर्षीय पुरुष, ललितपुरमा ७५ वर्षीया महिला र भक्तपुरमा ७२ वर्षीया महिलाको कोरोनाले मृत्यु भएको हो। काठमाडौंका ६०२, भक्तपुरका १०१ र ललितपुरका ६४ जनामा कोरोना भाइरस संक्रमण पुष्टि भएको मन्त्रालयले प्रवक्ता डागौतमले जानकारी दिए। कोरोना रोकथाम र नियन्त्रणका लागि गरेको लकडाउन र निषेधाज्ञाको चौतफी विरोध भएपछि विस्तारै सरकारले सबै क्षेत्र खुला गर्दै लगेपछि कोरोनाको ग्राफ बढ्दै गएको हो। पछिल्ला दिनमा ठूला सहरमा संक्रमितको संख्या बढ्दै गएको छ। यस्तै पछिल्लो २४ घण्टामा १३ सय २५ जनामा संक्रमण पुष्टि भएसँगै संक्रमितको संख्या ६४ हजार १२२ पुगेको छ। १७ हजार ४७८ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा ९ हजार ७१ जना रहेका छन् भने होम आइसोलेसनमा ८ हजार ४०७ जना छन्। यस्तै क्वारेन्टाइनमा ७ हजार ४५१ जना रहेका छन्। मन्त्रालयका अनुसार नेपालमा २४ घन्टामा ९ हजार ५८४ पीसीआर परीक्षण गरिएको छ। पछिल्लो २४ घण्टामा ९६६ जना कोरोना जितेर डिस्चार्ज भएका छन्। यो ७२ प्रतिशत हो। योसँगै कुल डिस्चार्ज हुनेको संख्या ४६ हजार २३३ पुगेको छ। मोरङ, सुनसरी, सिराहा, काठमाडौं, भक्तपुर, ललितपुर, मकवानपुर, चितवन र रुपन्देहीमा पाँच सय बढी संक्रमित रहेका छन् भने म्याग्दी, सोलुखुम्बु, मुस्ताङ, डोल्पा, मुगु र हुम्ला, रसुवामा संक्रमितको शून्य संख्य रहेको छ। आइसीयूमा १९० र भेन्टिलेटरमा ३६ जनाको उपचार भइरहेको छ। नेपालमा कोरोनाबाट हालसम्म ४११ जनाको मृत्यु भएको छ। आइतबार मात्रै काठामाडौं उपत्यकाका ६ सहित १० जनाको मृत्यु भएको छ।"
वीरगन्जमा कोरोनाले थप चार जनाको मृत्यु,"वीरगन्ज : वीरगन्जमा कोरोना भाइरस (कोभिड१९) संक्रमणका कारण थप ४ जनाको मृत्यु भएको छ। तीन जनाको आइतबार बिहान र एक जनाको शनिबार साँझ मृत्यु भएको हो। वीरगन्जस्थित नारायणी अस्पतालमा उपचाररत रौतहटको गौर नगरपालिका१ का ६१ वर्षीय पुरुषको आइतबार बिहान साढे ७ बजे मृत्यु भएको हो। श्वासप्रश्वसमा समस्या भएपछि भदौ ३१ गते उनलाई नारायणी अस्पतालमा भर्ना गरिएको थियो। उनको स्वाब परीक्षणको क्रममा शनिबार नै पीसीआर रिपोर्ट पोजिटिभ आएको थियो। यस्तै वीरगजस्थित नेशनल मेडिकल कलेजले बाबा होटलमा सन्चालन गरेको अस्थायी कोभिड अस्पतालमा उपचाररत बाराको कलैया उपमहानगरपालिका१३ बलिरामपुरकाख ६५ वर्षीय पुरुषको आइतबार बिहान ५ बजे मृत्यु भएको हो। मधुमेह र मुटुरोगी रहेका ती वृद्धमा श्वासप्रश्वासको समस्या भएपछि उनलाई असोज १ गते बाबा होटलको अस्थायी कोभिड अस्पतालमा ल्याएर भर्ना गरिएको थियो। उपचारका क्रममा उनको आइतबार बिहान ५ बजे मृत्यु भएको जिल्ला स्वास्थ्य कार्यालय पर्साका स्वास्थ्य निरिक्षक जयमोद ठाकुरले जानकारी दिए। यसैगरि वीरगन्जको नारायणी अस्पतालमा उपचाररत वीरगन्ज महानगरपालिका वडा नम्बर ६ रेशमकोठीका ८८ वर्षिय बृद्धको पनि आइबार बिहान मृत्यु भएको छ। वृद्धलाई असोज २ गते नारायणी अस्पतालमा भर्ना गरिएको थियो। उपचारका क्रममा उनको स्वाब संकलन गरेर पीसीआर गर्दा कोरोना संक्रमण पुष्टि भएको थियो। उनको आइतबार बिहान १ बजे मृत्यु भएको ठाकुरले जानकारी दिए। यस्तै मेडिकल कलेजको बाबा होटलमा सन्चालित अस्थायी कोभिड अस्पतानलमा वीरगन्ज ४ बिर्ताका ७८ वर्षीय वृद्धको पनि मृत्यु भएको छ। ती वृद्धको शनिबार अपरान्ह ४ बजे मृत्यु भएको ठाकुरले जानकारी दिए। श्वासप्रश्वासमा समस्या भएपछि उनलाई भदौ ३१ गते अस्थायी कोभिड अस्पतालमा भर्ना गरिएको थियो। उपचारकै क्रममा उनको स्वाब संकलन गरेर परीक्षण गर्दा उनको पीसीआर रिपोर्ट पोजेटिभ आएको थियो। योसँगै वीरगन्जमा कोरोनाका कारण मृत्यु हुनेको संख्या ६६ पुगेको छ। साउन यतामा मात्रै ६२ जनाको मृत्यु भएको छ। वीरगन्जमा अहिलेसम्म कोरोनाका कारण मृत्यु भएका ६६ मध्ये २ पुरुषसहित पर्साका ४५ जना, बाराका १५ जना, रौतहटका ५ जना र सर्लाहीका एक जना रहेका छन्।"
असफलता र संकटको निकास राज्यव्यवस्थाको परिवर्तन हो : विप्लव,"काठमाडौं : नेपाल कम्युनिस्ट पार्टीका महासचिव नेत्रविक्रम चन्द विप्लवले राज्यसत्ताको असफलताका लागि संविधान संशोधन नभएर राज्यव्यवस्था नै परिवर्तन गर्नुपर्ने बताएका छन्। आइतबार विज्ञप्ति सार्वजनिक गर्दै विप्लवले यस्तो बताएका हुन्। आज देशको कुशासन, भ्रष्टाचार, राष्ट्रघातलगायत संकटले दलाल पुँजीवादी राज्यसत्ताको असफलता पुष्टि गरेको छ, विप्लवको विज्ञप्तिमा भनिएको छ, यो असफलता र संकटको निकास संविधान संशोधन वा परिमार्जन नभएर राज्यव्यवस्थाको परिवर्तन हो। उनले राज्यसत्ता परिवर्तनका लागि नयाँ आधारमा नयाँ पहल आवश्यक भएकोसमते बताएका छन्। विप्लवले यसका लागि आफ्नो पार्टी लागेको भन्दै सबैलाई यही दिशामा लाग्न आग्रहसमेत गरेका छन्।"
नेकपा सचिवालयमा केन्द्रीय सदस्यलाई नियमित पैसा दिने प्रस्ताव,"काठमाडौं : सत्तारुढ नेपाल कम्युनिस्ट पार्टी (नेकपा) सचिवालय बैठकमा केन्द्रीय सदस्यलाई पैसा दिनुपर्ने प्रताव पेश भएको छ। नेकपा प्रवत्ता नारायणकाजी श्रेष्ठका अनुसार आइतबार पेरिसडाँडामा बसेको बैठकमा यस्तो प्रस्ताव पेश भएको हो। केन्द्रीय सदस्यलाई कम्युनिस्ट पार्टीको सिद्धान्त अनुसार पैसा दिने सम्बन्धी प्रस्ताव पेश भएको हो। पूर्णकालीन कार्यकर्तालाई प्रदेश, जिल्ला वा सोभन्दा तलका कमिटीले आफैं निर्णय गर्ने भए पनि केन्द्रीय सदस्यलाई कसरी आर्थिक सहयोग गर्ने भन्ने विषयमा सचिवालयमा छलफल हुने श्रेष्ठले बताए। केन्द्रीय कमिटीका सदस्यहरुलाई नियमित रुपमा आर्थिक सहयोग गर्ने बारेमा एजेन्डा राखिएको छ। पूर्णकालिन कार्यकर्तालाई तलदेखि माथिसम्म कुनै न कुनै रुपमा सहयोग गर्ने कुरा पहिला कम्युनिस्ट पार्टीले अभ्यास गर्दै आएको छ, प्रवक्ता श्रेष्ठले भने, प्रदेश, जिल्ला वा सो भन्दा तल सम्बन्धित कमिटीले छलफल गर्ने भएकाले सचिवालयले केन्द्रीय कमिटी सदस्यको हकमा के गर्ने भन्ने विषयमा छलफलका लागि कार्यसूची तय गरेको छ। श्रेष्ठका अनुसार बैठकमा मन्त्रिपरिषद् पुनर्गठनका विषयमा विभिन्न कोणबाट छलफल भएको छ। नीतिगत छलफल भए पनि व्यक्तिको नाम भने टुंगो नलागेको प्रवक्ता श्रेष्ठले बताए। आइतबारको सचिवालय बैठकले पार्टीको स्थायी कमिटीको निष्कर्ष र निर्णय कार्यान्वयन प्रक्रियामा लाने विषयमा छलफल चलाएको श्रेष्ठले बताए। प्रवक्ता श्रेष्ठका अनुसार मन्त्रिपरिषद्को पुनर्गठन केही समयअघि सम्पन्न भएको स्थायी कमिटी निर्णय अनुसार नै हुनेछ। आइतबारको बैठकमा चार कार्यसूचीमा छलफल भएको प्रवक्ता श्रेष्ठले जानकारी दिए। पहिलो कार्यसूचीमा मन्त्रिपरिषद् पुनर्गठनको विषयमा छलफल भएको हो। व्यक्तिको नामको विषयमा भने अझ आवश्यक परे प्रधानमन्त्रीसँग छलफल हुने श्रेष्ठले बताए। मन्त्रीपरिषद् पुनर्गठनका विषयमा सचिवालय सदस्यले विभिन्न कोणबाट सुझाव दिएका छन्। सरकारले सबै कर्मचारीलाई कार्यालयमा बोलायो ११ बजे पेरिसडाँडामा नेकपा सचिवालय बैठक पेरिसडाँडामा नेकपा सचिवालय बैठक : के होला निर्णय? नेकपा सचिवालयमा मन्त्रिपरिषद् पुनर्गठनको विषयमा छलफल त्यसैगरी बैठकमा पार्टीको सांगठनिक एकीकरणको विषयमासमेत छलफल भएको छ। संगठन विभाग, स्थायी समिति र केन्द्रीय समितिको पदपूर्ति र केही कारबाहीका विषयमा छलफल भएको प्रवक्ता श्रेष्ठले बताए। सँगै बैठकमा संवैधानिक नियुक्तिको विषयमासमेत छलफल भएको छ। नेकपाको अर्को बैठक सोमबार दिउँसो १ बजे बस्ने गरी स्थगित भएको प्रवक्ता श्रेष्ठले जानकारी दिए। भोलिको बैठकमा थप एजेन्डामाथि छलफल हुनेछ।"
पेरिसडाँडाबाट बालिका खड्का प्रहरी नियन्त्रणमा,"काठमाडौं : आफूलाई पटक पटक प्रदेश १ का मुख्यमन्त्री शेरधन राईले यौन हिंसा गरेको आरोप लगाउने बालिका खड्कालाई प्रहरीले नियन्त्रणमा लिएको छ। नेपाल कम्युनिष्ट पार्टी (नेकपा) को पेरिसडाँडास्थित कार्यालयमा प्रवेश गर्न खोजेपछि आइतबार बिहान उनलाई नियन्त्रणमा लिएको महानगरीय प्रहरी प्रभाग, कोटेश्वरका प्रहरी सहायक निरीक्षक विवेक विसुङ्खेले जानकारी दिए। उनले भने, सचिवालय बैठक अगावै उहाँ कार्यालय पुग्नु भएको रहेछ। शंकास्पद गतिविधि गरेको देखिएपछि उहाँलाई पक्राउ गरिएको हो। प्रहरीले महानगरीय प्रहरी प्रभाग, कोटेश्वरमा राखेर उनीमाथि आवश्यक अनुसन्धान सुरु गरेको छ। पछिल्लो समय उनी आफू शेरधनकी श्रीमती भएको दावी गर्दै नाता कायम गरेर अंश दिलाई पाउँ भनि अदालतसम्म पुगेकी थिइन्। तर प्रमाण पुर्याउन नसकेको भनी काठमाडौँ जिल्ला अदालतमा दायर गरेको मुद्दा फिर्ता केहि दिन अगाडि मात्र लिएकी छन्। काठमाडौं जिल्ला अदालतले कार्तिक १८ गतेलाई तारेखसम्म तोकिसकेको थियो।"
स्वास्थ्य मापदण्ड बिर्सिएर बैंकमा भीड !,"गोरखा : कोरोना फैलन सक्ने सम्भावनालाई पर्वाह नगरी राष्ट्रिय वाणिज्य बैंक गोरखामा ठूलो भीड लागेको छ। जिल्ला प्रशासन कार्यालयले जारी गरेको स्वास्थ्य सुरक्षासम्बन्धी निर्देशनको वास्ता नगरी सेवाग्राहीको भीड लागेको हो। प्रशासन कार्यालयले निषेधाज्ञा खुलाउँदा बैंक तथा वित्तीय संस्था, पसल, सरकारी कार्यालय लगायतका सार्वजनिक संस्थामा सेवाग्राहीलाई निर्धारित दूरीमा रहनु पर्ने निर्देशन जारी गरेको थियो। कोरोनाको जोखिमको पर्वाह नगरी बैंकमा भीड लागेको बैंकका शाखा प्रबन्धक कपिल कार्की स्वीकार गर्छन्। दूरी कायम गरेर बसिदिन हामीले बारम्बार आग्रह गरेका हौं, उनी भन्छन्, तर भीड लागेको छ। तीनजना सुरक्षा गार्ड परिचालन गरेका पनि हौँ। तर चाडबाड नजिकिएर पनि होला, आज आइतबार भएर पनि होला, असाध्यै भीड लागेको छ। कोरोना संक्रमणबाट बच्न अपनाउनु पर्ने स्वास्थ्य सुरक्षाबारे ग्राहक सचेत नभएको उनको तर्क छ। आइतबार वाणिज्य बैंकअगाडि दिनभरिजसो करिब ५० मिटर लामो लाइन लागेको थियो। उनीहरु परस्पर ठेलमठेल गरिरहेका थिए। निषेधाज्ञा खुलाउनु भन्दा अघि बैंकर्सलाई बोलाएर स्वास्थ्य सुरक्षा मापदण्ड पालना गर्न, गराउन निर्देशन गरिएको सहायक प्रमुख जिल्ला अधिकारी देवी पाण्डे खत्रीले बताइन्। सँधै अनुगमन गइरहनु पनि सकिदैन। सर्वसाधारण आफूहरु पनि सचेत हुनुपर्छ, उनी भन्छिन्, तैपनि हामी बैंकर्सलाई पुन सचेत गराउँछौँ।"
अछाममा बाढीपहिरोबाट २ सय बढी परिवार विस्थापित,"अछाम : अछाममा बाढीपहिरोबाट २ सय बढी घरपरिवार विस्थापित भएका छन् । साउन र भदौ महिनामा अबिरल वर्षाका कारण आएको बाढी र पहिरोका कारण २३५ परिवार विस्थापित भएका जिल्ला प्रशासन कार्यालय जानकारी दिएको छ । सबैभन्दा बढी रामारोशन गाउँपालिकामा १७१ परिवार विस्थापित भएका छन् भने तुर्माखाद गाउँपालिकामा २७,कमलबजार नगरपालिकामा ३०,चौरपाटी गाउँपालिकामा ७ र मेल्लेखका केही गरी २३५ परिवार विस्थापित भएका हुन् । बाढीमा परी ८ जनाको मृत्यु भएको छ भने ९ जना अझै बेपत्ता रहेका छन् । बाढी र पहिरोले सबै भन्दा बढी रामारोशन गाउँपालिकामा क्षति गरेको छ । गाउँपालिकाको २ हजार ७ सय ७८ खेती योग्य जमिन बाढीले बगाएको छ । रामारोशनका विस्थापित १७१ परिवारका ६ हजार ५ सय ३३ जनसंख्या प्रभाबित बनेको जिल्ला प्रशासन कार्यालयसंग तंथाक रहेको छ । बाढीले रामारोशनको १३ वटा झोलुङ्ग पुल,सडक,कैलाश खोलाको सम्पुर्ण तटबन्धन,१७ वटा सिचाई कुलो,१० वटा लघुजलविधुत र १८ वटा खानेपानी आयोजना पुर्णरुपमा नष्ट भएको छ ।"
उदयपुरमा ४० बेडको कोभिड अस्पताल बन्दै,"उदयपुर : कोभिड अस्पताललाई स्थायीत्व दिन चौदण्डिगढी नगरपालिकाले स्थायी संरचनाको सुरुवात गरेको छ । आपत्तकालिन अबस्थामा जिल्लाका आठवटै स्थानीय तहको सहयोगमा अस्थायी संरचनाबाट उपचार केन्द्रको सुरुवात गरेको नगरपालिकाले स्थायीरुपमा अस्पताल भवनको निर्माण सुरु गरेको हो । नगरपालिकाले सुरुवातीचरणमा उदयपुर जिल्ला कोरोना भाइरसकको इपिसेन्टर बन्न पुगेपछि जिल्लामा संक्रमितको उपचारकालागि आइसोलेसन सेन्टर तयार गरी सेवा सुचारु गर्दै आएको थियो । संक्रमण रोकथाम र नियन्त्रणका लागि नगरपालिकाले दुई सातायता आधुनिक डिजाइनको सुविधा सम्पन्न कोभिड अस्पताल निर्माण कार्य सुरुवात गरेको मेयर खगेन्द्र राईले जानकारी दिए । ३ करोड १२ लाख रुपैयाँ लागतमा नगरपालिकाले स्टिल फ्रेम स्टक्चरको अस्पताल भवन निर्माण सुरु गरेको उनले बताए । १४ कोठाको अस्पताल भवनमा ४० वेड रहने व्यावस्था मिलाइएको छ । छिमेकी जिल्ला खोटाङ्ग, ओखलढुंगा र सोलुखुम्बु जिल्लाका संक्रमितलाई समेत लक्षित गरी स्थानीयस्तरमै उपचार गर्ने उद्देश्यले अस्पताल निर्माण गरिएको मेयर राईले बताए । 'अस्पताल ८ वेड भेन्टिलेटरसहित सुविधा सम्पन्न हुनेछ,' उनले भने, 'ट्रिटमेन्ट प्लान्टसहितको पानी प्रशोधन केन्द्र रहने अस्पतालमा छुटै ओपिडिको व्यवस्था गरिएको छ।' जिल्लाका कोरोना सक्रमित विरामी उपचारका लागि धरान, बिराटनगर पुग्दा थप पीडामा परेको, वेवास्ता गर्ने गरेको, कतिपय अवस्थामा ठाउँ छैन भन्दै अपमानित ढंगले फर्काउन थालेपछि भवन निर्माण सुरु गरिएको उनको भनाइ छ । उपचारका लागि बाहिर जानु नपरोस् र उपचार अभाव ज्यान नगुमोस् भन्ने उद्देश्यले अस्पताल निर्माण गरिएको उनले बताए । आगामी कार्तिक १४ गतेसम्म सम्पन्न हुनेगरी निर्माण कम्पनीसग सम्झौता गरिएको नगरपालिकका प्रमुख प्रशासकीय अधिकृत शिवप्रसाद हुमेगाईले बताए । अस्पताल धुलिखेल 'सुसम आदित्य' रेग्मीकन्ट्रक्सन जेभीले २ करोड ६८ लाख रुपैयाँमा सम्पन्न गर्नेगरी ठेक्का सम्झौता गरिएको हो । अस्पताल निर्माणक लागि उदयपुरका ४ नगरपालिका कटारी, त्रियुगा, चौदण्डीगढी र वेलकाले १५१५ लाखका दरले ६० लाख रुपैयाँ, ४ गाउँपालिका रौतामाई, उदयपुरगढी, ताप्ली र लिम्चुङवुङले १०१० लाखका दरले ४० लाख समेत १ करोड रुपैयाँ लागानी गर्ने प्रतिवद्दता व्यक्त गरेका छन् । त्यसैगरी स्वीस सरकारको डेढ करोड रुपैयँ सहयोग रहेको नगर प्रमुख राईले बताए । उनले बाँकी अपूग रकमका लागि स्रोत खोज्ने काम भइरहेको बताए । अस्पतालका लागि प्रदेश र संघीय सरकारको समेत सहयोग प्राप्त हुनेमा विश्वास लिएको उनले बताए । अस्पताल निर्माण सुरु भएको तीन सातामा मुख्य भवनको प्लिन्ट विम सम्मको कार्य सम्पन्न भइसकेको छ । 'मुख्य भवनको प्लिन्ट विम, सेप्टिक टयाङक र अण्डर ग्राउण्ड वाटर टयाङक निर्माण ५० प्रतिशत काम भइसकेको छ ।' अहिले स्टिलको कार्य (मोडनेजोडने) काम सकिएको र अब राख्ने काम हुँदै गरेको उनले बताए । निर्धारित समयमै काम सम्पन्न गरि भवन हस्तारणन्तरण गरिने कम्पनीकाका प्रतिनिधि अमृत खडकाले बताए । 'अस्पताल निर्माणको काम निर्धारित समयमै सकिन्छ,' उनले भने, 'कोरोन संक्रमण रोकथामा तथा नियन्त्रणका लागि अस्पताल निर्माण गरिएकाले निर्धारित समयमै काम सक्नु हाम्रो पनि दायित्व हो ।' अस्पताल निर्माण भइरहेकै स्थानमा अहिलेपनि आइसोलेसन केन्द्र संचालन गरिएको छ । २५ जना संक्रमितलाई उपचार गर्न सकिने आइसोलेसनमा अहिलेसम्म ५५ जना संक्रमित उपचार पछि निको भएर घर फर्किएको नगरपालिकको स्वास्थ्य शाखाले जनाएको छ । जिल्लामा हालसम्म १ सय १८ जना संक्रमित छन् ।"
अछाममा कोरोना खर्च : चार महिनामा ११ करोडभन्दा बढी,"अछाम : अछाममा चार महिनामा मात्रमा कोरोना रोकथाम,नियन्त्रण र व्यवस्थापनको लागि ११ करोड रुपैयाँभन्दा बढी रकम खर्च भएको छ । संघ र प्रदेशबाट प्राप्त रकम समेत गरी स्थानीय तहले यो अवधिमा ११ करोड २ लाख ७ सय ६३ रुपैयाँ खर्च गरेका छन् । यो खर्च चैतदेखि असार महिनासम्मको मात्र हो । अछाममा गत जेठमा पहिलो पटक कोरोना संक्रमण देखिएका थियो । चौरपाटी गाउँपालिकामा भारतबाट आएका एकजना पुरुषमा जिल्लामै पहिलो पटक जेठ ९ गते कोरोना संक्रमण देखियो । उनलाई तत्काल जिल्ला अस्पतालको आइसोलेसनमा राखियो । दुई पटक पीसीआर परीक्षण गरेर रिपोर्ट नेगेटिभ आएपछि उनी घर फर्किए । आफूलाई कोरोना पोजेटिभ भएको सुन्दा सुरुमा निकै डर लागेको उनले बताए । उनले भने, 'कोरोना लागेको सुन्ने बित्तिकै निकै डराएँ ।जिल्ला अस्पतालको आइसोलेसनमा बस्दा स्वास्थ्यकर्मीहरुले निकै हेरचाह गरे,त्यति बेला म एकजना मात्र संक्रमित थिएँ । तर क्वारेन्टाइनमा बस्नेहरुले खानेपानी समेत पाएनन् ।' कोरोना महामारीको कहरमा भारतबाट फर्किनेहरु ठूलो संख्यामा रोजगारी गुमाएर फर्किन्छन् भन्ने आंकलन जनप्रतिनिधिहरुले पनि गरेका थिएनन् । जनप्रतिनिधिहरु ठूलो संख्यामा जिल्ला भित्रिएकाको व्यवस्थापनले गर्दा पनि खर्च बढेको दाबी गर्छन् । चैत ११ गतेदेखि असोज २ गतेसम्म १६ हजारभन्दा बढी जिल्ला भित्रिएर क्वारेन्टाइनमा बसेको स्वास्थ्य कार्यालयको तंथ्थाक छ । एकैपटक सोचे भन्दा बढी व्यक्तिहरु पालिकामा भित्रिएपछि स्थानीय तहलाई क्वारेन्टाइन व्यवस्थापनमा समेत निकै हम्मेहम्मे पर्यो । स्थानीय तहहरुले ठूलो रकम खर्च गरेपनि क्वारेन्टाइन स्थलमा खानेपानी,शौचालयजस्ता आधारभूत सेवाहरु समेत नहुँदा कैयौँ व्यक्ति क्वारेन्टाइनबाटै रातारात भागेर घर पुगेका घटना पनि बाहिरिए।'क्वारेन्टाइनमा बस्दा आफूले ठूलै अपराध गरेको जस्तो लाग्यो,' एकजना संक्रमितले भने, 'पानी छैन,शौचालय छैन । भोकभोकै बस्दा समेत हेर्न कोही पनि आएनन् । आइसोलेसनमा समेत उस्तै समस्या भयो ।' पहुँच भएकाहरुले आफन्तलाई ल्याएर सिधै घरमा राखे तर कोरोनाले रोजगारी गुमाएर भारतबाट फर्किएकालाई पानी समेत नभएको क्वारेन्टाइनमा राखिएको साँफेबगर नगरपालिकाका उमेश कुँवरले बताए । उनले भने, 'कोरोनामा करोडौं खर्च भएको छ, सुरुमा क्वारेन्टाइनमा कैदीलाई राखिए जस्तो गरियो,त्यसपछि व्यापक गुनासो आउन थालेपछि केही व्यवस्थापन त भयो तर धेरै मानिस क्वारेन्टाइनमै बिरामी हुने अवस्था आयो। कोरोनाका नाममा कति खर्च भयो भन्ने कुरा त्यहि पालिकाका नागरिकलाई नै थाहा छैन ।' नगरपालिकामा भन्दा गाउँपालिकामा खर्च धेरै अछामका ६ गाउँपालिका र ४ नगरपालिकामध्ये गाउँपालिकाले कोरोनाका नाममा बढी रकमखर्च गरेको देखिएको छ ।प्रदेश सरकारबाट कोरोना संक्रमणपछि लकडाउनका बेला असहाय र विपन्न वर्गलाई राहत वितरणका लागि मात्रै दश स्थानीय तहलाई २ करोड २ लाख ९० हजार रकम प्राप्त भएको थियो । सबै भन्दा बढी ढकारी गाउँपालिकाले एक करोड ४८ लाख, ५८ हजार ३ सय ८९ रुपैँया खर्च गरेको छ । अन्य गाउँपालिकाहरु चौरपाटी गाउँपालिकाले एक करोड ४७लाख७९ हजार ३ सय ६५ रुपैयाँ,रामारोशन गाउँपालिकाले एक करोड ३२ लाख७४ हजार ३० रुपैँया,बान्नीगढी जयगढ गाउँपालिकाले १ करोड ९ लाख ३४ हजार ३ सय ५ रुपँैया ९५ र तुर्माखाद गाउँपालिकाले १ करोड ६ लाख ६२ हजार २ सय १६ रुपैँया खर्च गरेका छन् । सबै भन्दाकम रकम खर्च गर्नेमा मेल्लेख गाउँपालिका रहेको छ, जसले ८६ लाख ४४ हजार १ सय ९२ रुपैया खर्च गरेको छ । त्यसैगरी मंगलसेन नगरपालिकाले ९४ लाख २४ हजार ५५ रुपैया, साँफेबगर नगरपालिकाले ९३ लाख ४२ हजार ६ सय ८८ रुपैयाँ,पञ्चदेवल बिनायक नगरपालिकाले ९२ लाख ८६ हजार ७ सय ७१ रुपैयाँ र कमलबजार नगरपालिकाले ८८ लाख ८ हजार ३९ रुपैयाँ खर्च गरेका छन् । सबैभन्दा बढी खर्च गरेको ढकारी गाउँपालिकामा २ हजार ९५ जना नागरिक भारत तथा अन्य जिल्लाबाट भित्रिएर क्वारेन्टाइनमा बसेका थिए । यस पालिकाकाले ८ सय ८४ घरधुरीलाई राहत वितरणमा १६ लाख रुपैयाँ खर्च गरेको छ । भारत तथा देश भित्र रहेका व्यक्तिहरुलाई ल्याएबापत गाडी भाडामा मात्रै ५ लाख ९३ हजार ३ सय १० रुपैयाँ र मास्क तथा अन्य मेडिकल सामग्री खरिदमा १९ लाख १४ हजार १ सय ८० रुपैयाँ खर्च भएको छ । त्यस्तै आइसोलेसन व्यवस्थापनमा ५ लाख,करिब २१ सय जनाका लागि ओढ्ने ओच्छ्याउने सहितको वारेन्टाइन व्यवस्थापन खर्च १४ लाख ८२ हजार रुपैयाँ लगायतको खर्च भएको गाउँपालिकाले जनाएको छ । कतिसम्म भने हेरालु खर्च, भान्छे खर्च, स्वयंसेवक खर्च समेतले गर्दा पालिकाको खर्च बढाएको देखिन्छ । यस्तै चौरपाटी गाउँपालिकाले १ करोड ४७ लाख ७९ हजार ३ सय ६५ रुपैयाँ खर्च गरेको छ । यो पालिकाले वडा अनुसारको खर्चको रेकर्ड समेत छुट्टाछुट्टै राखेको त छ तर प्रदेश सरकारबाट राहत वितरणका लागि प्राप्त २२ लाख ३० हजार रकम राहत वितरणै नगरेर क्वारेन्टाइनमै खर्च गरिएको छ । राहत वितरण गर्नुपर्ने मापदण्ड अनुसारका गाउँपालिकामा मजदुरहरु कोही नभएकाले राहत वितरण नगरेर क्वारेन्टाइन व्यवस्थापनमा खर्च गरिएको पालिकाको भनाइ छ । रामारोशन गाउँपालिकाले पनि कोरोना भाइरस रोकथाम तथा नियन्त्रणका लागि भन्दै करिब एक करोड ३२ लाख भन्दा बढी रकम खर्च गरेको छ ।यहाँ पनि राहत वितरणदेखि बिजुलीको बिल, औषधि खरिददेखि क्वारेन्टाइन स्थल,आइसोलेसन स्थल निर्माणदेखि खानेपानीको पाइप खरिद समेतका शीर्षकमा रकम खर्च भएको छ । यस पालिकामा संचारका लागि मात्रै करिब ५७ हजार रुपैयाँ खर्च भएको पालिकाको रेकर्डमा देखिन्छ । बान्नीगढी जयगढ गाउँपालिकाले १ करोड ९ लाख ३४ हजार ३ सय ५ रुपैया ९५ खर्च गरेको छ । यो पालिकाले प्रदेश र संघीय सरकारबाट समेत प्राप्त ३६ लाख रुपैयाँ समेत गरी उक्त बजेट कोरोनामा खर्च गरेको हो । पालिकाको रेकर्ड हेर्दा क्वारेन्टाइनमा पाइप खरिद गरिएको देखि खानेपानी ट्यांकी खरिदसम्म, पिफोम खरिददेखि फर्निचर खरिदसम्म र एम्बुलेन्सका लागि इन्धन खरिददेखि भाँडावर्तन खरिदसम्मको शीर्षकमा रकम खर्च भएको देखिन्छ । यस्तै, तुर्माखाद गाउँपालिकाले १ करोड ६ लाख ६२ हजार २ सय १६ खर्च गरेको छ । यो पालिकाले अन्यपालिकाले भन्दा फरक साबुन वितरणदेखि सन्देश मुलक सामग्री प्रसारणमा समेत रकम खर्चिएको पालिकाको रेकर्डमा देखिन्छ । मंगलसेन नगरपालिकाले भने ९४ लाख २४ हजार ५५ रुपैयाँ खर्च भएको रेकर्ड राखेको छ। यस पालिकामा अन्यपालिकामा भएजस्तै शीर्षकका अलावा आकश्मिक खर्च भनेर नखुलेको शीर्षकमा समेत ६ लाख ४१ हजार २ सय रुपैयाँ खर्च भएको पाइएको छ । साँफेबगर नगरपालिकाले ९३ लाख ४२ हजार ६ सय ८८ रुपैयाँ खर्च गरेको रेकर्ड राख्दै गर्दा जनप्रतिनिधि र कर्मचारीको कोरोना विमा बापत २ लाख ५५ हजार रुपैयाँ देखि फर्निचर, कपडा र भाँडाकुँडा खरिदका लागि मात्रै २४ लाख ६४ हजार २ सय ४१ रुपैयाँ खर्च गरेको पाइएको छ । पञ्चदेवल बिनायक नगरपालिकाले ९२ लाख ८६ हजार ७ सय ७१ रुपैयाँ खर्च गरेको छ । यो पालिकाले पनि अन्यपालिकाले जस्तै क्वारेन्टाइन व्यवस्थापन, राहत वितरण, इन्धनखरिद, साबुन वितरण जस्ता शीर्षकमै ठूलो रकम खर्चिएको छ । पञ्चदेवल नगरपालिकाले सन्देशमुलक सूचना प्रसारण र एसइइको लागि रेडियो कक्षाका लागि समेत करिब २ लाख रुपैयाँ यहि बजेटबाट खर्च गरेको छ । कमलबजार नगरपालिकाले ८८ लाख ८ हजार ३९ रुपैयाँ खर्च गरेको छ । यस नगरपालिकाले ५६ जना स्वास्थ्यकर्मीका लागि जोखिम भत्ताबापत मात्रै १९ लाख ७० हजार रुपैयाँ खर्च गरेको छ । सबैभन्दा ठूलो रकम क्वारेन्टाइनमा खानाका लागि ३७ लाख ५७ हजार रुपैयाँ र राहत वितरणका लागि २२ लाख ५७ हजार रुपैयाँ खर्च गरेको छ । मेल्लेख गाउँपालिकाले८६ लाख ४४ हजार १ सय ९२ रुपैयाँ खर्च गरेको छ। गाउँपालिकाले ४ सय १७ घरपरिवारलाई राहतवितरण गरेको यस पालिकाले सबैभन्दा धेरै रकम क्वारेन्टाइन व्यवस्थापनमा करिब ३६ लाख रुपैयाँ र स्वास्थ्य सामग्री खरिदमा २२ लाख ३९ हजार रुपैयाँ खर्च गरेको देखिन्छ ।"
चीनियाँ नाका बन्द : सीमा क्षेत्रमा खाद्यान्न संकटको त्रास,"गोरखा : चीनियाँ सरकारले एकातर्फी बन्द गरेको नाका नखोल्दा सीमा क्षेत्रका बासिन्दा खाद्यान्न संकट हुन सक्ने त्रासमा छन्। दैनिक उपभोग्य वस्तुको अभाव हुन थालेकाले जनजीवन कष्टकर हुदै गएको चुमनुब्री गाउँपालिकाका चारवटा वडाका बासिन्दा बताउँछन्। गाउँको उत्पादनले दुईतीन महिनाभन्दा धेरै समयलाई खान पुग्दैन, सामागाउँका स्थानीय दावा नोर्बु लामा भन्छन्, बाँकी नौ महिनालाई पुग्ने सामान चीनको कोङदाङबाट ल्याउनु पर्छ। तर एकवर्षदेखि नाका खुलेको छैन। अब के खाने भन्ने समस्या भइसक्यो। करु, चामल, नून, तेल, घ्यू, चियापत्ती, चिनी लगायतका दैनिक उपभोग्य सामग्रीको अभाव हुन थालेको उनले बताए। सामागाउँ। चीनियाँ सरकारले सामागाउँको रुइला नाका वर्षमा एकफेर खुलाउने गर्थ्यो भने छेकम्पारको मुलाढाज्यान(ङुइला) नाका बाह्रै महिना खुलाउने गर्थ्यो। तर कोरोनाका कारण देखाएर एकातर्फी रुपमा नाका बन्द गरेको उनले बताए। अब एक महिनाभित्र नाका नखुले हिउँ पर्न थाल्ने र आवतजावत गर्न नसकिने अर्की स्थानीय कुन्साङ ढिकी लामा बताउँछिन्। पोहोरसम्म वर्षमा एकफेर नाका खुल्थ्यो। मान्छेहरुले वर्षभरिका लागि सामान ल्याएर थुपार्थे, उनी भन्छिन्, तर यसवर्ष अहिलेसम्म नाका खुलेन। अब हिउँ पर्न एक महिना पनि बाँकी छैन। हिउँ पर्न थालेपछि नाका खुले पनि जान सकिँदैन। यसवर्ष मान्छेले पो के खाने, घोँडा, झोपा, याक, चौरीलाई पो के खुवाउने ? अहिले सरसापट, ऐँचोपैँचो गरेर गुजारा चलिरहेको उनले बताइन्। नाका बन्द हुँदा दुख गरेर संकलन गरेको यार्सागुम्बा पनि बिक्री नभएको स्थानीयबासीको गुनासो छ। गाउँलेहरुले पैसाको मुख देख्ने भनेकै पर्यटकबाट र यार्सागुम्बा बेचेर हो, दावा लामा भन्छन्, तर यसवर्ष नाका नखुल्दा यार्सागुम्बा पनि बेच्न पाइएन। कोरोनाले गर्दा पर्यटन व्यवसाय पनि चलेन। नाका पनि खुलेन। आरुघाट, आर्खेतमा गएर खाद्यान्न किन्न सक्ने क्षमता पनि छैन। केहीदिनअघि खाद्य डिपोको सहुलियतको चामल गाउँमा ल्याउँदा पनि कतिपयले किन्न नसकेको उनले बताए। कोरोना र लकडाउनले गर्दा अहिले परिबारको संख्या बढेको तर आम्दानी घटेको स्थानीयको गुनासो छ। इण्डिया, काठमाडौंतिर पढ्न गएकाहरु पनि अहिले घरमा आएका छन् त्यसैले यसवर्ष घरखर्च दोब्बर बढेको छ तर आम्दानी घटेको छ, दावा लामा भन्छन्, अहिलेसम्म त होटलवालाले सिजनका लागि भनेर जोहो गरेको खाद्यान्नले धानेको छ। अब त्यो पनि सकिएपछि के गर्ने भन्ने चिन्ता छ। नाका खुलाइदिनु पर्ने उनले बताए। छेकम्पार गाउँ। अन्नबाली केही राम्रो हुने छेकम्पारमा पनि यसवर्ष उत्पादन घटेको वडाअध्यक्ष पासाङफुञ्जो लामा बताउँछन्। आलु, लसुन, प्याज बिग्रियो। फापर र गहुँ पनि घटेको छ, उनी भन्छन्, यतातिर खाने भनेकै घ्यूचिया हो। नाका बन्द हुँदा धेरै घरमा चिया खान पनि बन्द भइसक्यो। कसैकसैले रोङ्वाले खाने चिया खाएर काम चलाएका छन्। नाकाबन्दले जनजीवन कष्टकर भएको तर चीनको प्रहरीले मान्छे लुकिछिपी आवतजावत गरिरहेको हुनसक्ने भन्दै फोनमा कराइरहने गुनासो गर्छन्। तिब्बती नाकामा चुमनुब्री गाउँपालिका वडा नं १ सामागाउँ, साम्दोका २२५, वडा नं २ ल्हो, ल्ही, स्योका ३३४, वडा नं ६ चुम्चेत, चुम्लिङ, सिप्चेतका २७० र वडा नं ७ छेकम्पारलगायतका नौ वटा टोलका २६५ घरधुरीको बसोबास छ। चीन सरकारले नाका नखुलाउँदा खाद्यान्न संकट हुने अवस्था आइरहेको उनीहरुको गुनासो छ।"
कोरोनाबाट विदेशमा २४४ नेपालीको मृत्यु,"काठमाडौं : कोरोना भाइरस (कोभिड१९) सङ्क्रमणबाट विदेशमा रहेका २४४ नेपालीको मृत्यु भएको छ । गैरआवासीय नेपाली सङ्घ (एनआरएनए) अन्तर्गतको स्वास्थ्य समितिका अनुसार १७ मुलुकमा ती नेपालीले ज्यान गुमाएका हुन् । कोरोनाका कारण नेपालसहित विश्वभर जम्मा ६४५ नेपालीको निधन भएको संघले जनाएको छ । गत साता बेलायत, स्पेन र भारतलगायत देशमा कोरोना सङ्क्रमणदर सामान्य रुपमा वृद्धि भएको समितिका संयोजक सञ्जीव सापकोटाले जानकारी दिए। समितिका अनुसार हालसम्म विश्वका ४२ देशमा रहेका नेपाली कोरोना भाइरसबाट सङ्क्रमित छन् । कोरोनाका कारण हालसम्म अमेरिका, बेलायत, संयुक्त अरब इमिरेट्स ९युएई०, साउदी अरब, बहराइन, कुवेत, कतार, आयरल्याण्ड, जापान, टर्की, नेदरल्याण्ड्स, स्वीडेन, भारत, दक्षिण अफ्रिकालगायत देशमा रहेका नेपालीले ज्यान गुमाएका छन् । विदेशमा अलपत्र ६९ हजार नेपालीको उद्धार गरिएको छ । सङ्घ, विदेशस्थित दूतावास तथा नियोगको संयुक्त पहलमा ३० देशमा रहेका ६९ हजार २८९ जनाको उद्धार गरिएको जनाइएको छ । रासस"
पेरिसडाँडामा नेकपा सचिवालय बैठक : के होला निर्णय?,"काठमाडौं : नेपाल कम्युनिस्ट पार्टी (नेकपा) सचिवालय बैठक सुरु भएको छ। केही समयअघि पेरिसडाँडामा बैठक सुरु भएको पुष्पकमल दाहाल प्रचण्डका स्वकीय सचिव गंगा दाहालले जानकारी दिइन्। बैठकमा प्रधानमन्त्री केपी शर्मा ओलीसमेत सहभागी छन् । यसअघि शुक्रबारका लागि बोलाइएको सचिवालय बैठक आइतबारका लागि सारिएको थियो। बुधबार प्रधानमन्त्रीको केपी ओली र अध्यक्ष पुष्पकमल दाहाल 'प्रचण्ड' बीचको छलफलले पहिलो पटक पेरिसडाँडामा सचिवालय बैठक तय भएको हो। तत्कालीन एमाले र माओवादीबीच एकता भएर नेकपा बनेपछि पहिलो पटक तत्कालीन माओवादीको पार्टी मुख्यालय पेरिसडाँडामा बैठक बस्ने निर्णय भएको थियो। यसअघि अधिकांश बैठक प्रधानमन्त्रीको सरकारी निवास बालुवाटारमै राख्ने गरिएको थियो। सचिवालय बैठकले पार्टी एकताका बाँकी काम र मन्त्रिपरिषद् पुर्नगठन, समसामयिक राजनीतिक घटनाक्रमलगायतका विषयमा छलफल गर्ने सचिवालयका एक सदस्यले जानकारी दिए। नेकपाको यही भदौ २६ गते सहमतिका साथ निर्णय भई स्थायी कमिटीको बैठक सम्पन्नपछि अध्यक्षद्वयले अन्तरपार्टी सर्कुलर जारी गरी सरकार र पार्टीका कामलाई थप व्यवस्थित र प्रभावकारी बनाउने सङ्कल्प गरेका छन्। झन्डै विभाजनको मुखबाट जोगिएर २६ भदौमा स्थायी समिति बैठक बसी पार्टीभित्रको विवाद टुंगो लगाइएको थियो। त्यसपछि सोही दिनलाई पुरानो विवादतर्फ नफर्किने निश्चित समय (कट अफ डेट) निर्धारण गरी अगाडि बढ्ने नेकपाले जनाएको हो। तत्कालीन एमाले र माओवादी केन्द्रबीच २०७५ जेठ ३ मा पार्टी एकता भएको थियो। त्यसयता एकता प्रक्रियाका विधि, पद्धति, विधान कार्यान्वयन, सरकारको कामको समीक्षा, एमसीसी सम्झौतालगायत विषयमा नेकपा रुमल्लिएको थियो। यस्तै, उपाध्यक्ष वामदेव गौतमको सांसद बन्ने चाहना, शीर्ष नेताहरूको वरीयता, दुई अध्यक्षको कार्यविभाजन र कार्याधिकार, पोलिटब्युरो गठन, एक व्यक्ति एक मुख्य जिम्मेवारीलगायत विवादमा नेकपाले गोलचक्कर लगाइरहेको थियो। सचिवालय, स्थायी कमिटी र केन्द्रीय कमिटीका गरी दर्जनौं बैठकमा यही पुरानै विषयमा छलफल घुमिरहेका थिए। पार्टी एकताका बेला अध्यक्षद्वयको कार्याधिकार बाँडफाँटबारे भएका सहमति कार्यान्वयनलाई लिएर विवाद हुँदा शक्ति संघर्ष चर्किंदै आएको थियो। एकतापूर्व दुई अध्यक्षले अढाईअढाई वर्ष आलोपालो सरकारको नेतृत्व गर्ने गोप्य सहमति गरेका थिए। उक्त सम्झौता सार्वजनिक भएपछि २०७६ मंसिर ४ मा त्यसलाई प्रतिस्थापन गर्न ओलीले ५ वर्ष नै सरकार र दाहालले पार्टीको कार्यकारी अध्यक्षको जिम्मेवारी सम्हाल्ने गरी सचिवालय बैठकले निर्णय गरेको थियो।"
सुप विश्वविद्यालयको तीन सय बिघा जग्गा अतिक्रमण,"महेन्द्रनगर : सुदूरपश्चिम विश्वविद्यालयको स्वामीत्वमा रहेको तीन सय सात विघा जमिन अतिक्रमण भएको छ । विश्वविद्यालयको केन्द्रीय क्याम्पस महेन्द्रनगरको सात विघा जमिन र आंगिक क्याम्पस टीकापुर बहुमुखी क्याम्पसको तीन सय बिघा जमिन सुकुम्बासीका नाममा वर्षौदेखि अतिक्रमणमा छ । विश्वविद्यालय स्थापना पछि २०६९ सालमा महेन्द्रनगर नगर विकास समितिबाट विश्वविद्यालयले भीमदत्तनगरपालिका१८ सालघारीमा ५ विघा र वडा१५ मा ७ विघा जमिन प्राप्त गरेको थियो । सालघारी स्थीत ५ विघा जमिनमा विश्वविद्यालयको केन्द्रिय कार्यालय भवन निमार्णधिन छ भने ७ विघा जमिन सुकुम्बासीका नाममा अतिक्रमण गरिएको छ । उक्त सात विघा जमिनमा विश्वविद्यालयका कर्मचारीहरुको आवास,छात्रवास,कृर्षि संकाय टिकापुर क्याम्पसमा अध्यनरत विद्यार्थीहरुको प्रयोगात्मकका लागि संरचना बनाउने विश्वविद्यालयको गुरुयोजना भएपनि विश्वविद्यालयले आफ्नो स्वामित्वमा रहेको जमिन उपभोग गर्न पाएको छैन । उक्त सात विघा जमिनमा अहिले धान खेती गरिएको छ । सुकुम्बासीका नाममा राजनीतीक पहुचवालाहरुले वषौदेखी सरकारी जग्गा अतिक्रमण गरेको स्थानीयको भनाई छ । त्यस्तै सुदूरपश्चि विश्वविद्यालयको आंगिक क्याम्पस टीकापुर बहुमुखी क्याम्पसको नाममा रहेको तीन सय ८० बिघा जमिनमध्ये क्याम्पसले ८० विघा मात्रै भोगचलन गरिरहेको छ । अन्य तीन सय विघा जमिन मुक्त कमैया तथा सुकुमबासीको नाममा अतिक्रमण भएको छ । टीकापुर सहरी विकास समितिले ०५६ सालमा टीकापुर बहुमुखी क्याम्पसलाई ८० बिघा जमिन दिएको थियो। भने ०६२ सालमा थप तीन सय बिघा जमिन क्याम्पसलाई प्रदान गरेको हो। ०६२०६३ सालको आन्दोलनका बेला क्याम्पसको जमिन अतिक्रमण सुरु भएको टीकापुर बहुमुखी क्याम्पसका क्याम्पस प्रमुख केशर बहादुर कुवरले जानकारी दिए । उनले उक्त ती सय विघा जग्गामा अहिले करिब पन्ध्र सय घरपरिवारले टहरा बनाएर क्याम्पसको जमिन ओगटेको बताए । 'जग्गा अतिक्रमण गर्नेहरु टीकापुरमा घर र गाडी भएकाहरु छन ती सुकुम्बासी हैनन हुकुमबासी हुन ।' क्याम्पस प्रमुख कुवरले भने, 'छानवीन गर्ने हो भने १० प्रतिशत मात्रै सुकुम्बासी र मुक्त कमैया होलान ।' उनले आफूहरुले विभिन्न चरणमा आन्दोलन र छलफल गरेपनि हालसम्म समस्या समाधान हुन नसकेको बताए । अतिक्रमणकारी हरुलाई राजनीतीक संरक्षण भएकाले क्याम्पसले हालसम्म उक्त जग्गाको उपभोग गर्न नपाएको उनको गुनासो छ । 'हामीले कृर्षि एजी कार्यक्रम सञ्चालन गरेका छौ यसमा अध्यनरत विद्यार्थीहरुलाई प्रयोगात्मक गर्न समेत हामीसंग ठाउँ छैन, कुवरले भने, 'क्याम्पसले वार्षिक करोडौं रुपैयाँ गुमाउँदै छ ।' उनले स्थानीय सरकार,प्रदेश सरकार र सर्वपक्षिय बैठकबाट विश्वविद्यालयका उपकुलपति र रजिष्टारको सहभागीतमा दुई पटक छलफल भएको र अतिक्रमण हटाउन प्रयास जारी रहेको बताए । विश्वविद्यालयको जमिन राजनीतीक पहुचवालाहरुले कब्जा गरेर कमाई खाने भाडो बनाएको स्थानीयको आरोप छ । विश्वविद्यालयले कानुनीबाटो बाट अतिक्रमित जमिन उपभोग गरि गुरुयोजना अनुसार भौतीक संरचना बनाउनुपर्नेमा यहाँका सामाजिक अगुवाहरुको भनाइ छ । आफ्नो जग्गा हुदाँहुदै विश्वविद्यालयले कर्मचारीहरुका लागि क्वाटर भाडामा लिएर अनावश्यक खर्च गरिरहेको स्थानीयको आरोप छ । अहिले विश्वविद्यालयका कर्मचारीहरुको लागि सरकारी आवास नहुँदा भाडामा बस्दै आएका छन । 'राजनीतिक पहुँचका आधारमा सरकारी सम्पत्तीको दुरुपयोग हुनु हुँदैन।' स्थानीय धिरज जोशीले भने,'यहाँ सुकुम्बासीका नाममा सरकारी सम्पत्तीको दोहन भएको छ, विश्वविद्यालयले कानुनी उपचारबाट अतिक्रमण हटाइ तारवार लगाउनुपर्छ ।' ०६२६३ सालको तत्कालीन माओवादीको उक्साहटमा सरकारी जमिन कब्जा भएदेखि सो जमिन सुकुमबासीका नाममा अतिक्रमति भएको हो । सुदूरपश्चिम विश्वविद्यालय अन्र्तगत केन्द्रिय क्याम्पस महेन्द्रनगर र आंगिक क्याम्पस टीकापुरको जमिन डेढ दशक देखी अतिक्रमणमा छ । यहाँका सामाजिक अगुवाहरुले उक्त सरकारी सम्पत्ती हडप्नेलाई कारवाही गरी विश्वविद्यालयले आफ्नो संरचना बनाउनुपर्ने बताएका छन् ।समाजसेवी लिलाध्वज बस्नेतले तत्काल विश्वविद्यालयले प्रशासनको सहयोगमा उक्त जमिन खाली गराउनुपर्ने बताए । 'विश्वविद्यालयले प्रहरी प्रशासनको सहयोगमा उक्त जमिन तत्काल खाली गराएका गुरुयोजना अनुसारका संरचना बनाउन सुरु गर्नुपर्छ, 'उनले भने, 'सरकारी सम्पत्तीको दुरुपयोग हुनुहुँदैन यसमा विश्वविद्यालय तुरुन्त पहल गरोस ।' विश्वविद्यालयले पटक पटक सार्वजनिक सूचना निकालेर जमिन छोड्न आग्रह गरेपनि विद्यालयले आफ्नो जमिनको उपभोग गर्न नपाएको सुदूरपश्चिम विश्वविद्यालयले जनाएको छ । गत वैशाखमा मात्रै विश्वविद्यालयले सार्वजनीक सुचना जारी गरेर जमिन खाली गारउन भने पनि अटेर गरेर धान खेती गरिएको हो ।विश्वविद्यालयले कृर्षि संकायमा अध्यनरत विद्यार्थीहरुको प्रयोगात्कका लागि केही संरचना निमार्ण गर्न त्यहाँ पुगेपनि अतिक्रमण गर्नेहरुले अवरोध गरेका थिए । अवरोध पछि विश्वविद्यालयले सर्वपक्षिय बैठक बोलाएर आगामी हिउदेबालीदेखि विश्वविद्यालयले नै चलन भोग गर्ने निणर्य भएको विश्वविद्यालयका रजिस्टार गोविन्द विष्टले जानकारी दिए ।'हामीले सबैसँग छलफल गरेर आगामी हिउदेखेतिदेखि उपभोग गर्ने निर्णय गरेका छौं,' रजिष्टार विष्टले भने, 'उक्त जमिनमा विश्वविद्यालयले कर्मचारी आवास,छात्रवास खेलमैदान र प्रयोगात्मकका लागि केही संरचना बनाउने गुरुयोजना बनाएको छ ।' टीकापुर बहुमुखी क्याम्पसको जमिन र महेन्द्रनग स्थीत केन्द्रिय क्याम्पसको जमिन यसैवर्षदेखि विश्वविद्यालय उपभोग गर्नेगरी तयारी अगाडि बढाइरहेको विश्वविद्यालयले जनाएको छ । उक्त जमिन अतिक्रमण गर्नेहरुले भने ०६२६३ सालको आन्दोलनमा तत्कालीन माओवादीले आफुहरुलाई विभिन्न आश्ववासन दिएर उक्त जमिनमा बसाएकाले सो पाटी अहिले सरकारमा भएको हुँदा आफूहरुको व्यवस्थापन भए उक्त जग्गा छोड्ने अतिक्रमण गर्नेहरुको भनाइ छ । 'उतिबेला हामीलाई प्रयोग गर्नेपाटी अहिले सत्तामा छ,' जमिन अतिक्रमण गर्ने माया नेगीले भनिन, 'हामीहरुको व्यवस्थापन गरे हामी उक्त जमिन छोड्न तयार छौं ' यता स्थानीयले भने। सुकुम्बासीका नाममा राजनीतिक पहुँच र केही अधिकारकर्मीहरुले उक्त सरकारी सम्पत्तीको दोहन गरिहेको आरोप लगाएका छन् । वार्षिक एक करोड गुमाउँदै क्याम्पस कथित सुकुम्बासी र मुक्त कमैयाले क्याम्पसको जमिन अतिक्रमण गर्दा टीकापुर बहुमुखी क्याम्पसले वार्षिक एक करोड रुपैयाँ गुमाइरहेको छ । क्याम्पस प्रमुख कुवरले अरबौंको जमिन अतिक्रमण भएको बताउँदै क्याम्पसले वार्षिक एक करोड आम्दानी गुमाइरहेका बताए । 'हामीले उपभोग गरिरहेको ८० विघा जग्गा मध्ये केही प्रति विघा ४५ हजारका दरले भाडामा दिएका छौं,'उनले भने, 'अतिक्रमण भएको जग्गा हामीले उपभोग गर्न पाए प्रति विघा ३० हजारका दरले भाडामा दिएपनि वार्षिक एक करोड क्याम्पसको आम्दानी हुन्छ।' उनले जग्गाको अधिकांश भाग जंगल क्षेत्र भएकाले वन पैदावार बाट समेत थप आम्दानी हुने बताए । पछिल्लो समय उक्त क्षेत्रमा जंगल समेत अतिक्रमित भइरहेको छ । अतिक्रमित जग्गा खाली गराउन सके सरकारले समेत क्याम्पसलाई धेरै लगानी गर्न नपर्ने उनको भनाइ छ । दुई वर्षसम्म विश्वविद्यालयको सिनेट बैठक बस्न सकेन सुदूरपश्चिम विश्वविद्यालयको सभा (सिनेट बैठक) दुई वर्षदेखि बस्न नसक्दा विश्वविद्यालयका काम प्रभावित बनेका छन् । वर्षमा दुई पटक या नभए एक पटक अनिवार्य रुपमा विश्वविद्यालयका कुलपतिको अध्यक्षतामा बस्ने उक्त बैठक दुईवर्षसम्म बस्न नसक्दा विश्वविद्यालयका कर्मचारीको तलब खाने बाहेकका अन्य काम हुन सकेका छैनन् । उक्त बैठकले पास गरेपछि मात्रै पुँजीगत बजेट खर्च गर्न पाउने प्रावधान रहेकाले विश्वविद्यालय अन्र्तगत विभिन्न विभागमा भौतिक संरचना बनाउनपर्ने काम अधुरै छन् । उक्त बैठक बस्न नसक्दा भीमदत्तनगरपालिकास्थित सालघारीमा विद्यालयको निमार्णधिन केन्द्रीय कार्यालय निमार्ण समेत प्रभावित बनेको छ । केही समयको राजानीतिक अस्थीरता,कुलपतिको व्यवस्थाका कारण सिनेट बैठक बस्न नसकेको विश्वविद्यालयका रजिष्टार गोविन्द विष्टले बताए ।"
अन्तर्वार्ता दिइरहँदा उपप्रधानमन्त्रीको अनुहारमा पानी छ्यापिदिएपछि,"डब्लिन : आयरल्याण्डका उपप्रधानमन्त्रीले अन्तर्वार्ता दिइरहँदा एक अपरिचित युवती छेउमै पुगेर उपप्रधानमन्त्रीको मुखमा पानी छ्यापिदिएकी छन् । डब्लिनस्थित एक पार्कमा उभिएर अन्तर्वार्ता दिइरहेका उपप्रधानमन्त्री लियो भरादकारको छेउमै पुगेर ती युवतीले गिलासको पानी मुखभरी छ्यापेर भागेकी थिइन् । फेस मास्क लगाएकी ती युवतीले साथमा स्केट बोर्ड समेत च्यापेकी थिइन् । उनको यस्तो हर्कतको भिडियो सामाजिक सञ्जालमा व्यापक रुपमा फैलिएको छ । उपप्रधानमन्त्री लियोले कोरोनाभाइरसका कारण सरकारले लगाएको प्रतिबन्धबारे द गार्जियनका लागि अन्तर्वार्ता दिइरहेका थिए । स्थानीय मिडियाका अनुसार ती युवतीको पूर्ण रुपमा पहिचान खुलेको छैन । भिडियोमा देखिए अनुसार ती युवती सेतो गिलासमा पेय पदार्थ बोकेर पाखुरामा स्केट बोर्ड च्याप्दै अन्तर्वार्तास्थलमा अन्तर्वार्ता क्र्यू नजिकै पुगेकी थिइन् । केही बेरमै उक्त गिलासको पानी लियोको अनुहारमा छ्यापेपछि तुरुन्तै भागेकी थिइन् र भारतीय मूलका उपप्रधानमन्त्री लियोले यसबारे पत्रकार सम्मेलनको क्रममा प्रतिक्रिया दिएका छन् । उनका अनुसार ती युवती आउनुअघि उनी अन्तर्वार्ता दिएर केही बेर उभिरहेका थिए । राम्रो कुरा के भने, त्यो घटना हुनुभन्दा पहिले नै हामीले काम सकिसकेका थियौँ, लियोले भनेका छन् । गार्जियनका अनुसार उपप्रधानमन्त्री लियोले यस घटनापछि थप सुरक्षाको माग गरेका छैनन् । लियोले सुरुमा ती महिला आफ्नो स्केट बोर्डका कारण पप गायिका अभ्रिल लाभिग्ने जस्तो देखिएको बताए । सुरुमा त उनी अभ्रिल लाभिग्ने हुन् कि जस्तो लागेको थियो । त्यो स्केट बोर्ड र अरु हुलियाले गर्दा त्यस्तै देखियो । तर दुर्भाग्यवश् हैन रहेछ । उनीसँग एक गिलास पानी थियो, जुन मेरो अनुहारमा छ्यापिदिइन् । र मेरो कोटमा पोखियो, लियोले भने । आयरल्याण्डका अरु धेरै राजनीतिकर्मीले यस घटनाको विरोध गरेका छन् । केही नेताहरुले लियोमाथिको यो आक्रमण लोकतन्त्रमाथिको आक्रमण हो पनि भनेका छन् । आइरिस प्रहरीले भने यस घटनाबारे थप छानविन गरिरहेको जनाएको छ ।"
सुजुकीको दशैं तिहार योजना,काठमाडौं : सुजुकी कम्पनीको मोटरसाईकल तथा स्कुटरको नेपालका लागि आधिकारिक आयातकर्ता तथा बिक्रेता भीजी अटोमोबाइल्स प्रालीले सुजुकी दशै तिहार अफर ल्याएको छ । 'चाड पर्व सबैको हौसला हाम्रो' भन्ने नाराकासाथ सुजुकी कम्पनीका कुनै पनि मोटरसाईकल तथा स्कुटर खरिद गर्दा तत्काल १२ हजार नगद छुट तथा १ वर्षको सडक दस्तुर प्राप्त गर्ने छन् । साथै एक्सचेन्ज र सरल फाईनान्सको सुबिधा पनि उपलब्ध गराइएको कम्पनीले जनाएको छ । सुजुकी दशै तिहार अफरले ग्राहकको मन जित्नेमा विश्वस्त रहेको कम्पनीले जनाएको छ । सुजुकी कम्पनीको विभिन्न नविनतम मोडल र डिजाईनहरुको मोटरसाईकल तथा स्कुटरले ग्राहकको मन जित्न सफल रहेको अवस्थामा यो योजनाले ग्राहकलाई थप उत्साहि बनाउने कम्पनिका मार्केटिङ्ग म्यानेजर समित सिंहले बताए ।
तीन जिल्ला घुमेर सदरमुकाम,"ओखलढुंगाः जिल्लाभित्र सडक नपुगेका गाउँबाट ओखलढुंगा सदरमुकाम आउन तीन जिल्ला घुम्नु पर्ने बाध्यता छ । यहाँको लिखु र खिजीदेम्वा गाउँपालिकाका नागरिक सदरमुकाम आउँदा छिमेकी तीन जिल्ला घुमेर आउने गर्छन् । लिखु गाउँपालिकाका ९ वडा र खिजीदेम्वा गाउँपालिकाका १ र २ तथा सुनकोसी गाउँपालिकाका १, २, ३ र ४ का सर्वसाधारण सदरमुकाम आउन छिमेकी जिल्ला रामेछाप, सिन्धुली र उदयपुर घुमेर मात्रै सदरमुकाम आउँछन् । खिजीदेम्वाबाट सदरमुकाम आउने सडक सोलुको टाप्टिङ हुँदै आउँछ । यो जेठमै वर्षाका कारण बन्द हुन्छ । लिखु गाउँपालिकादेखि सदरमुकामसम्म ७० किलोमिटर छ । उक्त सडक अहिले बन्द छ । कच्ची सडक बन्द भएपछि लिखु तथा खिजीदेम्वाका सर्वसाधारण सदरमुकाम ओखलढुंगा तीन जिल्ला घुमेर सदरमुकाम आउने जाने गर्छन् । लिखुबाट मन्थलीसम्म आउन ३८ किलोमिटर सडक यात्रा गर्नुपर्छ । मन्थली हुँदै खुर्कोट, घुर्मी आउन मात्रै ७४ किलोमिटर घुम्नुपर्छ । यसरी उदयपुरको घुर्मी आउँदा १ सय १२ किलोमिटर पार गर्नु पर्छ । घुर्मीबाट थप ४२ किलोमिटर पार गरेपछि ओखलढुंगा आइपुग्दा १ सय ५४ किलोमिटर यात्रा गर्नुपर्छ । जिल्लाभित्रका सडक सुचारु नहुँदा ७० किलोमिटरको यात्रा तीन जिल्ला घुमेर दोब्बर दुरी र भाडा तिरेर हिड्नु पर्ने बाध्यता छ । स्थानीय सरकारले ग्रामीण सडक स्तरोन्नति गर्नेभन्दा नयाँ खन्नेमा बजेट बिनियोजन गर्दा भत्केका सडक मर्मत गरिएको छैन । खिजीदेम्वाओखलढुंगा र लिखुओखलढुंगा सडक जोडिए पनि खिजीदेम्वा जाने सडक हिमाली क्षेत्रमा रहेकाले बर्षामा ६ महिना बाटो बन्द हुने गरेको छ । त्यस्तै चम्पादेवीको घोराखोरीदेखी ओखलढुंगासम्मको सडक समेत वर्षाद्कै कारण अबरुद्ध छ । स्थानीय तहमा बैंक, मालपोत, प्रशासन लगायतका कार्यालय नपुगेकाले सर्वसाधारण नागरिकता बनाउन, जग्गा पास गर्न र बैंकिङ कारोबार गर्न अनिवार्य सदरमुकाम धाउनु पर्ने बाध्यता छ । यसका लागि लिखु र खिजीदेम्वाका सर्वसाधारण मन्थली हुँदै सिन्धुलीको खुर्कोट र उदयपुरको धुर्मी घुमेर मात्रै एक दिनको यात्रापछि सदरमुकाम आउनुपर्छ । मन्थलीसम्मको सडक पनि कच्ची भएका कारण यात्रा सहज छैन । आर्थिक कारोबार, जग्गा पास तथा नागरिकताका लागि तीन जिल्ला घुमेर सदरमुकाम धाउनु पर्ने बाध्यता रहेको लिखु गाउँपालिका १ का हरि कार्कीले गुनासो गरे । उनले साँघुटारबाट मन्थलीसम्म, त्यसपछि मन्थलीबाट सिन्धुलीको खुर्कोट र त्यहाँबाट ओखलढुंगा आउँदा तीन वटा बस फेरेर डेढ दिनमा सदरमुकाम आएको बताए । लिखु तथा खिजीदेम्वाबाट हिडेर यात्रा गर्न पनि डेढ दिन लाग्ने भएकाले सुविधाको खोजीमा सर्बसाधारण तीन जिल्ला घुम्ने गरेका छन् । त्यस्तै चम्पादेवीको १ र २ तथा सुनकोशीको १, २, ३ र ४ वडाका सर्वसाधारण पनि सिन्धुलीको यी गाउँपालिकामा हिउँदमा मात्रै ग्रामीण सडक सुचारु हुने गरेका छन् । स्थानीय सरकारले कच्ची सडक मात्रै खन्ने मर्मत गरेर सवारी चलाउन बजेट व्यवस्था नगर्दा ग्रामीण भेगमा असारदेखी यातायात सञ्चालन भएका छैनन् । लिखु, चम्पादेवी र खिजीदेम्वा मात्र होइन, जिल्लाभित्रका अधिकांश ग्रामीण सडक असार लागेपछि बन्द भएका छन् । सडक बन्द भए पनि स्थानीय सरकारले खुलाउने, मर्मत गर्ने काम गरेको छैन । ओखलढुंगारागादीप, ओखलढुंगाघोराखोरी, ओखलढुंगा कुइभीर, ओखलढुंगाखिजीफलाटे लगायतका सडकहरु वर्षा सुरु भएपछि पहिरोले अबरुद्ध छन् । सडक बन्द भएपछि खाद्यन्न ढुवानी र आवतजावतमा सर्वसावधारणले सास्ती खेप्दै आएका छन् । बाटो अबरुद्ध हुँदा नागरिकले दुःख पाएको चम्पादेवीका ७ का वठा अध्यक्ष सुरेश थापाले बताए । वर्षाद्का कारण समस्या भएको उनको भनाइ छ । वर्षाका कारण अबरुद्ध सड सुचारु गर्न झरि नरोकिएकाले समस्या भएको स्थानीय तहका प्रमुखहरुले बताउँदै आएका छन् । अघिल्लो वर्षको बजेट सकिएको चालु बर्षको बजेट अख्तियारी नआएकाले तत्कालै विकास निर्माणका काम गर्न सकिने अवस्था नरहेको उनीहरुको भनाइ छ । भत्केका सडक पानी परिरहेको र मर्मत गर्दा एक दुई दिनमै पुनः अवरुद्ध हुने भएकाले वर्षाद् कम भएपछि सडक स्तरोन्नती र मर्मतको काम सुरु हुने चिसंखुगढी गाउँपालिकाका अध्यक्ष निशान्त शर्माले बताए ।"
टर्किस एयरलाइन्सले अक्टोबरमा तीन हप्ताका उडान पुनः सुरु गर्ने,"टर्किस एयरलाइन्सले अक्टोबर महिनामा काठमाडौंबाट तीन साप्ताहिक उडानहरू पुनः सुरु गर्ने योजना बनाएको छ । नेपाल सरकारले निर्धारित उडानहरूको लागि आफ्नो एयरस्पेस खोलेदेखि एयरलाइन्सले केवल एक साप्ताहिक उडान सञ्चालन गरिरहेको छ । टर्किस एयरलाइन्स काठमाडौंका महाप्रबन्धक अब्दुल्ला टुन्सर केसीले भने, 'हामी अक्टूबरदेखि इस्तानबुलबाट काठमाडौंका लागि हरेक हप्ता तीन निर्धारित उडानहरू सञ्चालन गर्ने योजनामा छौं । नेपाल हाम्रो लागि पर्यटन गन्तव्य हो। विदेशमा रहेका नेपाली र विदेशमा बस्ने नेपालीहरूका लागि प्रवेश आवश्यकताका आधारमा हामी आगामी महिनाहरूमा आवृत्ति बढाउने तयारीमा छौं।' टर्किले आधिकारिक रूपमा सामान्य पर्यटन नियमहरु अन्तर्गत सबै पर्यटकहरुका लागि यसको सिमाना खुला गरेको छ । टर्किस एयरलाइन्सले लगभग २०० गन्तव्यहरूमा सुरक्षित उडान सुरु गरेको छ र स्वास्थ्यकर रूपमा ग्राहकहरुलाई अधिक सरल र सुविधाको सहितको यात्राको व्यवस्था मिलाएको छ । हालको उडान योजनाहरू र यात्राको बारेमा जानकारीको लागि टर्किस एयरलाइन्सको आधिकारिक वेबसाइट । (:) (:)"
क्लिन फिड एक महिनाभित्र लागू हुने : उपकरण आयात गर्न व्यवसायीलाई अनुमति दिइने,"काठमाडौं : सरकारले कात्तिक ८ गतेबाट क्लिन फिड लागू गर्नेगरी आवश्यक प्रक्रिया अघि बढाएको छ। संसदबाट क्लिन फिड ऐन पारित भएपनि सरकारले समयमै तयारी अघि नबढाएको भनी सरोकारवालाले असन्तुष्टि जनाएपछि सञ्चार तथा सूचना प्रविधि मन्त्रालयले सक्रियता देखाएको हो। सन्चार मन्त्रालयको समेत जिम्मेवारी सम्हालिरहेका प्रधानमन्त्री केपी शर्मा ओलीले क्लिन फिडबारे चासो व्यक्त गरेपछि मन्त्रालयले सरोकारवालाहरुसँग छलफल गरेको छ। मन्त्रालयमा भएको छलफलमा क्लिन फिड लागू गर्ने बारेमा प्राविधिक र अन्य तयारीका विषयमा दुवै पक्ष सहमत भएको सन्चार सचिव हरि बस्यालले बताए। सचिव बस्यालले निर्धारित मितिमा क्लिन फिड पूर्ण रुपमा लागू गर्न सरकार तयार रहेको बताए। उनले भने, मन्त्रालयमा भएको छलफल सकारात्मक छ। सरकार क्लिन फिड सम्बन्धी ऐन कार्यन्वयन गर्न र विज्ञापन बोर्ड गठन गर्न तयार छ। सरोकारवालाहरुले पनि क्लिन फिड लगाउन सकिन्छ भन्नुभएको छ। उनका अनुसार सरकारले ऐन कार्यान्वयनका लागि नियमावलीसमेत बनाइरहेको छ। यसबीचमा विज्ञापन बोर्ड पनि गठन हुने तर बोर्ड गठन नभएपनि क्लिन फिड लागू गर्न समस्या नरहेको बताए। मन्त्रालयमा भएको छलफलमा विदेशी च्यानल वितरक तथा सेवादायकहरुले कात्तिक ८ गतेदेखि क्लिन फिड लागू हुनुपर्नेमा सरकारलेनै समयमा तयारी नगरेको विषयमा ध्यानाकर्षण गराएको मेगा म्याक्स टिभी प्रालिका उपाध्यक्ष ध्रुव शर्माले बताए। क्लिनफिड पूर्ण रुपमा लागू गराउन विदेशी तथा नेपाली अवैध ओडिटी एप्सहरु बन्द गराइनुपर्ने मागसमेत छलफलमा सरोकारवालाले राखेको शर्माले जानकारी दिए। यतिबेलासम्म क्लिन फिड लागू गर्नका लागि आवश्यक उपकरणहरु ल्याइसक्नुपर्नेमा सरकारले अनुमति नदिँदा ढिला भएको डिजिटल सिस्टम अफ नेपालका निर्देशक शिव निरौलाले बताए। डिभाइस उपकरण जति चाँडो ल्याउन सकियो त्यतिनै क्लिन फिड निर्धारित समयमा लागू गर्न सकिने उनले बताए। क्लिन फिड लगाइने डिभाइस चाँडो आएको खण्डमा सरकारले पूर्व तयारी तथा अनुगमन गर्न समय पाउने र व्यवसायीले पनि समयमै काम सम्पन्न गर्न सक्ने निरौलाले बताए। सचिव बस्यालले भने चार पाँच दिनभित्रै च्यानल वितरकहरुले क्लिन फिड लागू गर्न लिखित प्रतिबद्धता जनाउने सहमति भएको र उपकरण आयातका लागि मन्त्रालयले विभागमार्फत अनुमति दिने प्रष्ट पारे। उपकरणका कारण क्लिन फिड लागू गर्न नसक्ने अवस्था आउन नदिइने सचिव बस्यालले बताए। क्लिन फिड सम्बन्धी विज्ञापन ऐन संसदको गत हिउँदे अधिवेशनबाट पारित भएको थियो। सो ऐन कार्यन्वयन कात्तिक ८ गतेबाट हुनुपर्नेछ। ऐन पारित हुने बेला विदेशी च्यानल वितरकहरुले विरोध गरेपनि अहिले उनीहरुनै ऐन कार्यन्वयनका लागि अग्रसर भएका छन्। क्लिन फिडमा जानका लागि सहमति जनाउँदै विदेशी सशुल्क च्यानलहरुले पनि सूचना तथा प्रसारण विभागमा पत्र पठाइसकेका छन्। साउनदेखि नविकरण गर्दा सरकारले तोकेको मितिमा क्लिन फिड लागू गर्ने प्रतिबिद्धतासहित उनीहरुले डाउनलिंक अनुमतिपत्रसमेत लिइसकेका छन्। के हो क्लिनफिड ? नेपालमा प्रसारित विदेशी च्यानल विज्ञापनरहित (क्लिनफिड) अनिवार्य हुने प्रावधानसहित विज्ञापन नियमन गर्ने सम्बन्धमा व्यवस्था गर्न बनेको विधेयक राष्ट्रियसभाबाट पारित भई प्रतिनिधिसभामा छलफलको क्रममा छ। २०७५ चैत १० गते राष्ट्रिय सभाबाट पारित विज्ञापन नियमन गर्ने सम्बन्धमा व्यवस्था गर्न बनेको विधेयक २०७५ को दफा ६ (१) मा नेपालमा प्रसारण हुने विदेशी टेलिभिजन च्यानलले नेपाल सरकारले नेपाल राजपत्रमा सूचना प्रकाशन गरी तोकेको मितिदेखि विज्ञापनरहित (क्लिन फिड) प्रसारण गर्नुपर्ने भनी उल्लेख छ। त्यस्तै उपदफा (२) मा विदेशी विज्ञापनलाई नेपालका सञ्चारमाध्यमले प्रसारण गर्दा डबिङ गरी प्रसारण गर्न नपाइने उल्लेख छ। ऐन कार्यान्वयनमा आएपछि विदेशी च्यानलले नेपालमा विज्ञापनरहित प्रसारण (क्लिन फिड) नीति अवलम्बन गर्नुपर्नेछ साथै डबिङ विदेशी विज्ञापन पनि नेपाली च्यानलमा प्रसारण हुन पाउने छैनन्। यसको अर्थ विदेशी च्यानलमा अहिले बज्दै आएको विज्ञापनमा रोक लाग्नेछ। अर्कोतर्फ विदेशी मल्टिनेसनल कम्पनीले विज्ञापन दिन चाहेमा नेपालमै डबिङ गराउनुपर्नेछ।"
अनसनरत डा केसीलाई जबरजस्ती अस्पताल पुर्याइयो,"सुर्खेत : अनसनरत डा गोविन्द केसीलाई शनिबार राती जबरजस्ती अस्पतालमा भर्ना गरिएको छ । डा केसीलाई शनिबार राती प्रहरीले जबरजस्ती उठाएर अस्पताल लगेको हो। करिब पौने एघार बजे प्रहरीले उनलाई उपचारका लागि भन्दै जबरजस्ती राती कर्णाली स्वास्थ्य विज्ञान प्रतिष्ठानमा लगेको डा केसीका सहयोगी स्थानीय युवा महेन्द्र कार्कीले बताए। 'राती म घर गएको थिएँ । प्रहरी आएर जबरजस्ती लगेछन, 'उनले भने । उनका अनुसार डा केसीको नियमित स्वास्थ्य निगरानी गरिरहेका चिकित्सकले शनिबार दिउँसो अस्पताल लैजानुपर्ने सुझाव दिएका थिए। तर उनले अस्पताल जान मानेका थिएनन् । डा केसी जुम्ला सदरमुकामबाट केही पर एकान्तमा रहेको बाबिरा मष्टोको मन्दिरमा विगत ७ दिनदेखि अनसनरत थिए । डा केसीको मागमा समर्थन गर्दै जुम्लाका युवाहरुले दीप प्रज्वलनदेखि हस्ताक्षर कार्यक्रम गरेका छन् । डा केसीको निगरानी गर्न चारजना चिकित्सकको टोली खटाइएको प्रतिष्ठानका निर्देशक डा मंगल रावलले जानकारी दिए । उनकाअनुसार प्रतिष्ठानमा लगिएका केसीले स्लाइन लिन र पेसर चेकजाँच गर्न पनि मानेका छैनन् । उनको स्वास्थ्य अवस्था बिग्रदै गएको छ । यी हुन केसीका ६ बुँदे माग १ कर्णाली स्वास्थ्य विज्ञान प्रतिष्ठानमा तत्काल पूर्वाधार र जनशक्ति पुर्याएर एमबीबीएस लगायतका कार्यक्रमहरु संचालन गरियोस्। गेटा मेडिकल कलेज र राप्ति स्वास्थ्य विज्ञान प्रतिष्ठानमा शीघ्र पूर्वाधार र जनशक्ति पुर्याएर पठनपाठन सुरू गरियोस्। प्रदेश नं दुई र गण्डकी प्रदेश तथा डोटी वा डडेल्धुरा, उदयपुर र इलाम वा पाँचथरमा सरकारी मेडिकल कलेज खोल्ने प्रक्रिया अघि बढाइयोस् । २ मास्कको प्रयोग र सामाजिक दुरीलाई अनिवार्य गर्दै पीसीआर परीक्षण व्यापक बनाएर लकडाउन र निषेधाज्ञा अन्त गरियोस्। कोभिड तथा अन्य रोगका सबै बिरामीहरुका लागि समेत उचित उपचारको व्यवस्था गरियोस्। ३ हामीसँग २०७५ साउन १० गते भएको सम्झौताअनुसार चिकित्सा शिक्षा ऐनमा संशोधन गरियोस्। ४ त्रिवि चिकित्साशास्त्र अध्ययन संस्थानमा वरिष्ठता मिचेर भएका नियुक्तिहरु सच्याउँदै सबै पदमा वरिष्ठताका आधारमा नियुक्ति गरियोस्। विश्वबिद्यालय, काउन्सिल र प्रतिस्ठानमा पदाधिकारी नियुक्तिका लागि पदाधिकारी मापदण्ड निर्धारण समितिले दिएको सुझाब अनुरूप निष्पक्ष र पारदर्शि ढङ्गले पदाधिकारी नियुक्त गर्ने कानूनी व्यवस्था गरियोस्। ५ बयलपाटा अस्पताललाई नियमित आवश्यक बजेटको व्यवस्था गरी दिगो निशुल्क सेवा सुनिस्चित गरियोस्। ६ राज्य लक्ष्मी गोल्छा घुस काण्ड, आयल निगम जग्गा खरीद काण्ड, वाइड बडी काण्ड, सेक्युरिटी प्रेस खरीद काण्ड, दरबारमार्गको जग्गा काण्ड, ओम्नी समुहको औषधि खरीद काण्ड लगायत सबै ठूला भ्रष्टाचार काण्डका दोषीहरुलाई कानुन बमोजिम छानविन र कारवाही गरियोस्। बालुवाटार जग्गा काण्डमा आपराधिक लाभ लिने सत्तारुढ दलका नेतामाथि छानविन र कारवाही चलाइयोस्। यी सबै प्रकरणका दोषीहरुलाई कारवाही नगरेर सत्ताको इशारामा उन्मुक्ति दिएमा अख्तियारका बहालवाला तथा सेवा निवृत्त आयुक्तहरुमाथि पनि कानुन बमोजिम छानविन र महाभियोगलगायतका कारवाही गरियोस्। अख्तियारका आयुक्त लगायत सबै दोषी व्यक्तिहरुमाथि सम्पत्ति शुद्धीकरणको मुद्दा चलाइयोस्।"
पहिरोको जोखिममा चौरखानी,"बेनी : म्याग्दीको रघुगंगा८ चौरखानीकी थममाया छन्त्यालको घरको पर्खाल चर्किएपछि कहाँ जाने भन्ने चिन्ताले पिरोलिएकी छन्। उनकी छिमेकी गमती छन्त्यालको आगन दुई चिरा परेको छ। पहिरोले घर पनि बाङ्गो बनाएको छ, गमतीले भनिन् जाने ठाउँ छैन। घरसँगै पहिरोमा बगिने होकी भन्ने चिन्ता छ। पाली पनि छुटेको छ, पर्खाल पनि चर्किएको छ, थममायाले भनिन् के गर्ने, कहाँ जाने अलमलमा छौँ। थममाया र गमती मात्र नभएर चौरखानीको पुरै गाउँ पहिरोको जोखिममा परेको छ। फेदीदेखि शिरसम्म भित्र भित्र बगेको पहिरोले जमिन छियाछिया बनाएको स्थानीय रामप्रसाद छन्त्यालले बताए। ५२ घर रहेको चौरखानीमा हाल ३० परिवारको बसोबास छ। आधाले घर छोडेर बेनी, पोखरा, काठमाडौं लगायतका ठाउँमा गएर बसेका छन्। गाउँको बीचमा ठाडो चिरा परेर गएको पहिरोले चौरखानीमा समुदायिक भवन र एउटा घर भत्किसकेका छन्। गाउँपालिकाको पाँच लाख र स्थानीयको ९ लाख लगानीमा दुई वर्षअघि निर्माण गरिएको सामुदायिक भवन भत्किएको हो। नरप्रसाद छन्त्यालको घर भत्किएको र अन्य ११ वटा घरको पर्खाल चर्किएर जोखिममा परेको वडा अध्यक्ष गमान छन्त्यालले बताए। थमबहादुर छन्त्याल, उद्दिमबहादुर छन्त्याल, चन्द्रबहादुर छन्त्याल, रैमान छन्त्याल, रामप्रसाद छन्त्याल, गमबहादुर छन्त्याल, हर्कमान छन्त्याल, नरमान छन्त्याल, दलप्रसाद बिक र पूर्णमान छन्त्यालको घरको पर्खाल चर्किएर ढल्किएको छ। भिङखानी भूमे युवा क्लबको खेलमैदान भत्किएको छ। दुई किलोमिटर तल रघुगंगा नदीको किनारबाट सुरु भएको पहिरो चौरखानीको शिरमा रहेको पहाडको फेदीमा पुगेको छ। पहिरोले गाउँलाई चिरेर दुई भागमा विभाजन गरेको स्थानीय रैमान छन्त्यालले बताए। २०६४ सालदेखि नै उक्त क्षेत्रमा पहिरो गएको हो। बीचमा केही वर्ष रोकिएको पहिरो फेरि जान थालेको हो। धेरै वर्षा भएपछि खेतबारी र जंगल चिरा चिरा परेको छ। बस्ती सार्न जग्गाको खोजी भिरालो पाखोमा रहेको चौरखानीमा पहिरोको जोखिम बढेपछि सुरक्षित ठाउँमा स्थानान्तरणका लागि जग्गाको खोजी थालेको रघुगंगा गाउँपालिकाले जनाएको छ। थप क्षति हुन नदिन बस्ति स्थानान्तरण गर्न लागिएको गाउँपालिकाका अध्यक्ष भबबहादुर भण्डारीले बताए। पहिरोबाट विस्थापितलाई घर स्थानान्तरणका लागि संघीय सरकारले एक लाख उपलब्ध गराउने नीतिगत व्यवस्था गरेको छ। अन्यत्र जग्गा नभएकाको लागि निजी जग्गा नपाए संघीय सरकारको मन्त्रिपरिषद्बाट निर्णय गराएर सार्वजनिक जग्गा उपलब्ध गराउने व्यवस्था छ। पुल बगाएपछि आवत जावतमा समस्या रघुगंगा नदीमा आएको बाढीले कुइनेमंगलेको विभिन्न ठाउँमा रहेका चार वटा झोलुङ्गे पुल बगाएपछि आवतजावतमा समस्या भएको छ। बाढीले कटान गरेर पुल भत्काउने र बगाएकाले एक गाउँदेखि अर्को गाउँमा आवतजावतमा समस्या भएको स्थानीय रेशबहादुर विश्वकर्माले बताए। दुवाडी र ढाड जोड्ने बन्दीघाटको ७८ मिटर र खरिबोट स्थित ११८ मिटर लामो झोलुङ्गे पुल बाढीले बगाएको छ। एकरातेको ६० मिटर लामो भाकर झोलुङ्गेपुल र छहरीस्थित ७८ मिटर लामो झोलुङ्गे पुलको एकातर्फको भाग भत्किएको छ। बगाएको सबै पुल रघुगंगा नदी माथिका हुन्। सबै पुलको दायाँ तर्फको भागमा कटान गरेर बगाएको छ। कुइनेमंगले म्याग्दीको भौगोलिक रुपमा विकट र दुर्गम क्षेत्रमा पर्ने गाउँ हो। बाढीले बगाएको ठाउँमा नयाँ पुल निर्माणका लागि निवेदन संकलन गरेर प्रदेश सरकारलाई सिफारिस गर्न लागिएको प्रमुख प्रशासकीय अधिकृत अमृत सुबेदीले बताए।"
भवन नहुँदा दुर्गमका प्रहरीको त्रिपालमुनि बास,"सुर्खेतः अब दिनदिनै विस्तारै जाडो बढ्ने क्रममा छ। तर न गतिलो भवन छ, न त सुरक्षित बस्ने ठाउँ । हिमाली जिल्ला डोल्पामा कार्यरत प्रहरी भने त्रिपालमुनी रात विताउन बाध्य छन् । नागरिकको सुरक्षाका लागि खटिएका प्रहरीको बसाइ नै असुरक्षित छ । दुई महिनादेखि जिल्ला प्रहरी कार्यालय डोल्पामा कार्यरत ४४ जना प्रहरी त्रिपाल टाँगेर बसिरहेका छन् । न्युन सेवा सुविधामा खटिने दुर्गमका प्रहरीलाई ढुक्कसँग बस्ने बाससमेत छैन । बस्ने भवन नहुँदा आफूहरु असुरक्षित बनेको त्यहाँ कार्यरत प्रहरी बताउँछन् । डोल्पाका प्रहरी नायव उपरीक्षक नारायण रञ्जितकारले भने, 'एकसय चारजना प्रहरी कार्यरत छन् । तर भवन नहुँदा आधालाई त्रिपाल टाँगेर बसालेका छौँ ।' कात्तिक महिनादेखि अत्याधिक चिसो बढ्ने डोल्पामा त्रिपालमा राखिएका प्रहरीलाई कसरी राख्ने भन्ने समस्या बल्झिएको हो । डोल्पामा मात्र होइन, कर्णालीका अधिकांश स्थानमा रहेका प्रहरी युनिटका आफ्ना भवन छैनन् । मुख्यगरी हिमाली र दुर्गम क्षेत्रमा प्रहरीलाई समस्या छ । भवन अभावमै यहाँ कार्यरत प्रहरी भत्किएका घर, त्रिपाल, खाद्यान्नका गोदाम, विद्यालय र सार्वजनिक भवनमा जोहो गरेर रात विताउन बाध्य छन् । डोल्पामा मात्र जिल्ला प्रहरी कार्यालयसहित २६ वटा प्रहरीका युनिट छन् । तर हाल तीन वटामा मात्रै भवन छन् । ति मध्ये १८ वटा प्रहरी युनिटहरु विद्यालय, स्वास्थ्य चौकी, खाद्यान्नका गोदाम र गाउँपालिकाका भवनमा बसेका छन् । सुरक्षित भवन नभएकै कारण माथिल्लो डोल्पा, हुम्ला र मुगुका उच्च भेगमा कार्यरत प्रहरी चिसोका कारण ६ महिना मात्रै बस्छन् । माथिल्लो डोल्पामा त सुविधायुक्त भवन नै छैनन्, हिँउदमा ज्यान जोगाउनै गाह्रो हुन्छ डीएसपी रञ्जीतकारले भने, चिसो थेग्ने भवन नहुँदा त्यहाँ प्रहरीको उपस्थिति ६ महिना मात्रै हुन्छ ।' त्यस्तै जाजरकोटको कुशे गाउँपालिका वडा नं ८ मापर्ने प्रहरीचौकी पैंकको अवस्था पनि दयनीयै छ । वर्षाका कारण प्रहरी बस्ने भवन भत्किएको छ । चौकीका इञ्चार्ज मायालाल बुढाका अनुसार भवन भत्कीएपछि प्रहरीलाई खान, बस्न र सुत्न कठिनाइ भएको हो । दुर्गममा प्रहरीका आफ्ना भवन नहुँदा पुराना र जीर्ण भवनमा बस्न बाध्य छन् । कर्णाली प्रदेशमा शान्ति सुरक्षा कायम गर्नका लागि विभिन्न स्थानमा प्रहरीका एकसय ९४ वटा युनिटहरु छन् । तर हाल जम्मा ६० वटा यूनिटमा रहेका प्रहरीले मात्र आफ्नै भवनमा बस्न पाएका छन् । कर्णाली प्रदेश प्रहरी कार्यालय सुर्खेतको तथ्याङ्क अनुसार कुल एकसय ९४ वटा प्रहरी यूनिटमध्ये एकसय ३४ वटा स्थानमा प्रहरीका आफ्नै भवन छैनन् । जसमध्ये ७० वटा प्रहरी चौकी, २१ वटा इलाका प्रहरी कार्यालय, आठ वटा जिल्ला ट्राफिक प्रहरी कार्यालय र प्रदेश ट्राफिक प्रहरी कार्यालय हाल भाडाका भवनमा बसिरहेका छन् । त्यस्तै १२ वटा प्रहरीचौकी, चारवटा इलाका प्रहरी कार्यालय, एउटा नगर प्रहरी कार्यालय र एउटा जिल्ला ट्राफिक प्रहरी कार्यालय दाताले दिएको भवनमा बसेका छन् । आफ्ना भवन नहुँदा सेवा प्रवाहमा पनि समस्या हुने गरेको छ । असुरक्षित भवनकै कारण सुरक्षाकर्मीको मनोबल घट्ने र गोप्य कामहरु गर्दा समस्या हुने गरेको प्रदेश प्रहरी कार्यालयले जनाएको छ । 'भवन भएको खण्डमा सेवा प्रवाह सहज बनाउन सहयोग मिल्छ प्रदेश प्रहरी कार्यालयका प्रमुख वसन्त पन्तले भने, आफ्नो भवन नहुँदा अनुसन्धानका गोप्य कामहरु गर्न असहज हुन्छ ।' आफ्नै भवन भएमा प्रहरीको मनोवल उच्च हुने, कार्यदक्षता बढ्ने, घरभाडा जोगिने, सुरक्षा योजना कार्यान्वयनमा सहजता आउने, सेवाग्राहीलाई पनि सहज हुने र घामपानीबाट पनि प्रहरी कर्मचारीहरु सुरक्षित हुने भन्दै प्रदेश प्रहरी कार्यालयले भवनका लागि पहल भइरहेको जनाएको छ । प्रहरी कार्यालयका भवन निर्माणका लागि गत आर्थिक वर्षमा पाँच करोड रुपैयाँ खर्च भएको आन्तरिक मामिला तथा कानून मन्त्रालयले जनाएको छ ।"
हुन्डाई ग्राण्ड आई टेन नियोस अब नेपालमा,"काठमाडौं : नेपालका लागि हुन्डाई गाडीको आधिकारिक बिक्रेता लक्ष्मी इन्टरकन्टिनेन्टल प्रालिले नयाँ उत्पादन हुन्डाई ग्राण्ड आई टेन नियोसलाई डिजिटल समारोहमार्फत सार्वजनिक गरेको छ । हुन्डाई ग्रान्ड आई टेन धेरै वर्षदेखि बजारमा सबभन्दा मनपर्ने र प्रशंसा गरिएको कारमध्ये एक भएको भन्दै कम्पनीले यसको विरासतलाई अगाडि बढाउन स्टाइलिस र थप विशेषतासहितको ग्रान्ड आई टेननियोस बजारमा ल्याएको जानकारी दिएको छ । हुन्डाई ग्राण्ड आई टेन नियोस कप्पा डुअल भीटीभीटी टेक्नोलोजीमा आधारित १२ लिटर पेट्रोल इन्जिनमा उपलव्ध छ । उत्कृष्ट प्रदर्शनका लागि ८३ पीएसर६००० आरपीएम सर्वाधिक पावर दुबै म्यानुुअल तथा स्वचालित ट्रन्समिसन विकल्पमा पाउन सकिने कम्पनीले बताएको छ । ग्राण्ड आई टेन नियोसले ५स्पिड म्यानुअल र स्मार्ट अटो एएमटी दुबै किसिमको ट्रान्समिसन उपलब्ध छ । हुन्डाई ग्राण्ड आई टेन नियोसमा ग्लोसी ब्ल्याक रेडियटर ग्रिल्ले बुमरेञ्ज आकारको एलईडी डीआरएल, स्टाइलिस टेल ल्याम्प, शार्क फिन एन्टेना र गन मेटल फिनिसका साथमाआकर्षक १४ इञ्च एलोइ व्हील्स पाउन सकिन्छ । सडकमा फरक उपस्थितिका लागि हुन्डाई ग्राण्ड आई टेन नियोस पोलार ह्वाइट, टाइफुन सिल्भर, टाइटान ग्रे, फियरी रेड र आकुवा टिल जस्ता रंगमा उपलब्ध छ । ग्राण्ड आई टेन नियोस यात्राका लागि एक उत्तम सवारी साधन मात्र नभई स्मार्ट साधन पनि भएको कम्पनीको दाबी छ। एप्पलकार प्ले, एन्ड्रोइड अटो र बेस्ट इन सेग्मेन्ट टच स्क्रिन इन्फोटिनमेन्ट सिस्टम (२०२५ सिएम) का साथै रियर एसी भेन्ट जस्ता सुविधाले युक्त ग्राण्ड आई टेन नियोसले आरामदायीयात्रा सुनिश्चित गर्ने कम्पनीको दाबी छ । सुरक्षित यात्राका लागि भने हुन्डाईले नियोसमा स्ट्रङ बडी स्ट्रक्चर ६५ प्रतिशत, फ्रन्ट डुअल एयरब्याग्, सेन्सर भएको रियर पार्किङ क्यामरा, इबिडीका साथ एन्टि लक बार्किङ सिस्टम र ड्राइभ रियर मोनिटर प्रस्तुत गरेको छ । हुन्डाई ग्राण्ड आई टेन नियोसले नेपाली बजारमा आफनो छुटै पहिचान कायम गरी सफलतापूर्वक ग्राहकहरुको मन जित्नेमा कम्पनी विश्वस्त छ। यो गाडीको सुरुवाती मूल्य ३० लाख ९६ हजार रुपैयाँ कायम गरिएको छ। कम्पनीले नेपालभर १३ शोरुम तथा १७ सर्भिस सेन्टरमार्फत् ग्राहकलाई सेवा प्रदान गरिरहेको छ । हुन्डाई मोटर कम्पनी विश्वकै ५ ठूला अटोमोबाइल उत्पादक मध्ये एक हो ।"
रियालिटी शो 'डान्सिङ वीथ स्टार'मा डिशहोम आबद्ध,काठमाडौं : असोज २ गते देखी हिमालय टेलिभिजनमा सुरु हुने शो डान्सिङ वीथ स्टार नेपाल रियालिटी शोमा डिशहोम फाइवर नेट एशोसियट स्पोन्सरको रुपमा आवद्ध भएको छ । बिबिसि स्टुडियो फरम्याटमा आधारित डान्सङ रियालिटी शो अन्तराष्ट्रीय रुपमा ख्यातीप्राप्त टेलिभिजन रियालिटीसो हो । ए एन सी प्रोडक्सनले ल्याएको यो रियालिटीसो मा १२ नेपाली सेलेब्रेटी तथा कोरियोग्राफरले ट्रफीको लागि प्रतिश्पर्धा गर्नेछन् । डिशहोम फाईवरनेटसंगै डिशहोम गो पनि यस कार्यक्रमको एशोसियट स्पोन्सर रहेको छ ।
बझाङका १७ जनामा कोरोना संक्रमण,"डडेल्धुरा : डडेल्धुरा अस्पताल कोभिड प्रयोगशालामा गरिएको परीक्षणमा १७ जनामा कोरोना संक्रमण देखिएको छ। आइतबार थप १७ जनामा कोरोना पुष्टि भएको कोभिड १९ परीक्षण प्रयोगशाला मेडिकल ल्याव टेक्नोलोजिष्ट जिनी गणेजुले जानकारी दिए। आइतबार १ सय ७७ जनाको स्वाब परीक्षण गर्दा बझाङका १७ जनामा कोरोना देखिएको हो। जसमद्ये खप्तडछान्ना गाउँपालिकाका ८, थलरा गाँउपालिका का ८ र छबिसपाथिभारा गाउँपालिकाका १ गरी १७ जनामा कोरोना संक्रमण देखिएको हो।"
"ल्याब थपिए, परीक्षण थपिएन","विराटनगर : प्रदेश १ मा पीसीआर परीक्षण मेसिनसहितको ल्याब पर्याप्त भए पनि परीक्षण दर भने क्षमताअनुसार बढेको छैन। यस्ता प्रयोगशाला ६ वटा छन्। ती ल्याबको परीक्षण क्षमता ३ हजार ९ सय ५० छ तर ५ वटामा दैनिक कोरोनाको स्वाब परीक्षण हुन्छ। एक हजार क्षमताको एउटा ल्याब सञ्चालन नहुँदासमेत दैनिक २ हजार ९ सय ५० वटा स्वाबको नमुना परीक्षण हुनुपर्ने हो। तर, बढीमा १७ सय स्वाब पनि परीक्षण हुँदैन। न्यूनतम् २ सय ५० क्षमतादेखि एकै पटक एक हजारसम्मको स्वाब परीक्षण गर्ने पीसीआर मेसिन जडान गरेर स्वाबको परीक्षण गरिन्छ। तर, यतिका मेसिन थुपार्दासमेत एउटा स्वाबको रिपोर्ट आउन कम्तीमा चार दिन कुर्नुपर्ने बाध्यता अझै हटेको छैन। काम भइरहेका पाँच ल्याबमध्ये सबैभन्दा बढी धरानको बीपी कोइराला स्वास्थ्य विज्ञान प्रतिष्ठानको ल्याबले नमुनाको रिपोर्ट निकाल्ने गरेको सामाजिक विकास मन्त्रालय प्रदेश १ का जनस्वास्थ्य अधिकृत रञ्जु रेग्मीले बताइन्। बीपी कोइराला स्वास्थ्य विज्ञान प्रतिष्ठान धरानको ल्याबको क्षमता दैनिक ६ सय ५० देखि ९ सम्म हो। अन्य ल्याबको तुलनामा यो ल्याबमा बढी स्वाब परीक्षण हुने गरेको सामाजिक विकास मन्त्रालयअन्तर्गतको कोभिड१९ निगरानी, तथ्यांक संकलन तथा अनुगमन समितिको सचिवालय का संयोजक डा सरोज विशाल बताउँछन्। धेरै स्वाब परीक्षण गर्ने क्षमताको बीपी कोइराला स्वास्थ्य विज्ञान प्रतिष्ठानको ल्याबले दैनिक सरदरमा सात सयभन्दा बढी नयाँ स्वाबको रिपोर्ट निकालेको छैन। कम क्षमताको मेची अस्पतालको ल्याबबाट दैनिक ५० देखि ७० वटा मात्रै रिपोर्ट आउँछ। मेचीमा २ सय ५० वटासम्म नमुनाको परीक्षण गर्न सकिन्छ। बीपीपछि धेरै स्वाब परीक्षण गर्ने क्षमताको प्रदेश प्रयोगशालाले झनै कम परीक्षण गर्छ। आफ्नो क्षमता ६ सय ५० देखि ८ सय भए पनि बढीमा चार सय नमुनाको रिपोर्ट दिने गरेको सामाजिक विकास मन्त्रालयको तथ्यांकले देखाउँछ। मेसिन किन्ने लहर प्रदेश १ का तराईका दुई जिल्लामा पीसीआर मेसिन किन्ने र राख्ने लहर नै चल्यो। झापामा एकका लागि एक एक अभियान सुरु गरेर नागरिकले नै दुई करोड संकलन गरे। त्यसपछि एक करोडमा पीसीआर मेसिन खरिद गर्दै कन्काई नगरपालिकास्थित कोटीहोममा स्थापना गरे। अहिले उक्त ल्याबबाट पनि परीक्षण भइरहेको छ। मेसिन सञ्चालन कार्यविधि प्रदेशसँगको सहकार्यमा कन्काई नगरपालिकाले बनायो र त्यसै मातहतमा सञ्चालनमा छ। मेची अञ्चल अस्पतालमा यसअघि नै पीसीआर ल्याब सञ्चालनमा थियो। मेचीकै ल्याब सञ्चालन गर्न जनशक्ति अभाव भइरहेका बेला अर्को ल्याब झापामा खरिद हुँदा स्वास्थ्यकर्मी बाँडिनुपर्ने बाध्यताले दुवै मेसिनबाट क्षमताअनुसार परीक्षण हुँदैन। विराटनगरमै प्रदेश प्रयोगशाला र कोसी अस्पतालमा पीसीआर ल्याब हुँदाहुँदै पनि विराटनगर महानगरपालिकाले पीसीआर मेसिन खरिद गर्यो। महानगरमा संकलन गरिएका स्वाबको परीक्षण ढिला भएको र संक्रमण फैलिएको भन्दै दाताहरूसँगको सहकार्यमा महानगरका मेयर भीम पराजुलीले २८ लाखमा मेसिन खरिद गरे। तर, अहिले त्यो मेसिनबाट परीक्षण भएकै छैन। परीक्षण गर्न र जनशक्ति कोसी अस्पतालकै प्रयोग गर्ने गरी कोसी अस्पतालमै ल्याब राखे पनि जनशक्ति अभाव र कार्यविधि नहुँदा दैनिक एक हजारसम्म परीक्षण गर्ने ल्याब त्यसै थन्किएको छ। प्रदेशमा पीसीआर ल्याब ६ वटा भए पनि कोसीको एक, प्रदेश प्रयोगशालाको एक, बीपीको एक, झापाका कनकाई र मेचीका एकएक वटा मेसिनबाट मात्रै सानो मात्रामा कोरोनाको पीसीआर परीक्षण भइरहेको छ। परीक्षण दोहोर्याउँदा थोरै देखियो : मन्त्रालय सामाजिक विकास मन्त्रालयले एकै व्यक्तिको परीक्षण दुई वा सोभन्दा बढी गरेको तथ्यांकलाई नराखेकोले परीक्षण कम देखिएको दाबी गरेको छ। अधिकृत रेग्मीले भन्छिन्, परीक्षण दोहोर्याउने दैनिक धेरै नै छन्, दोहोर्याउनेको तथ्यांक नराख्ने र नयाँको मात्रै हामीले सार्वजनिक गर्ने हुनाले परीक्षण दर कम देखिएको हो।"
"कोरोना, आलु र दसैं","तरकारी बजारबाट फर्कंदै गर्दा अगाडि हिँडिरहेका दुईजनाको संवादले मेरो ध्यान आकृष्ट गयो। संवाद यस्तो थियो, आज तरकारी बजारमा झन्डै लडिनँ। किन ? त्यस्तो चिप्लो थियो र ? राति पानी त अलिअलि परको हो। त्यस्तो चिप्लोसिप्लो केही थिएन। न त अल्झाउनेबिल्झाउने केही थियो। त्यसो भए एकाबिहानै चढाएर आएको थिइस् कि क्या हो रातिकोले नपुगेर! केको चढाएर आउनु नि ? आलुको भाउ सुन्दा पो त मेरो होसै उडेर झन्डै पछारिएको ! सय रुपैयाँ किलो रे ! त्यति मात्रै हो र ? अरू तरकारी र गोलभेंडाको भाउ सुन्दा त हिजोको ठर्राको सबै नसा उœयो नि। अब त हामीजस्ताले तरकारी नै खान नसकिने भो त ! त्यही त भन्या ! एकातिर आम्दानी सुक्यो, अर्कातिर बजारभाउ चुलिएको चुलियै छ। नुन पनि केमा हाल्ने हो खै ? दाल, गेडागुडी सबैथोक महँगिएछ। किन महँगो भो भनेर सोध्दा थाहा छैन यत्रो महामारी पैलिएको ? धन्न पसल खुला छ भन्नु त छैन भन्दै हकार्छन् पसलेहरू। खै साइँला, मलाई त रोगले भन्दा पनि भोकले पो मरिन्छ जस्तो पो लाग्छ। हुन त बाँचेरै पो के सार छ र हामीजस्ता गरिबले ! सधैं मरेतुल्य नै त छौं। रातदिन पसिना बगाएर काम गयो साहुले चुसेको चुस्यै। त्यही त भन्या ! आपूलाई पनि ठेकेदारले पूरा ज्याला कहिल्यै दिँदैन। लालाबालाका मुखमा माड लगाउन पनि धौ भइसक्यो उहाँ भने मुखमा यो के जाति हो लगाउनुपर्ने, साबुनले हात धोइराख्नुपर्ने अनि खै कुन्नि के हो दल्नुपर्ने रे ! कहाँबाट ल्याउनु? गर्नु गयो नि यो कोरोनाले त ! चाडबाड आयो, कमाइ छैन बजारभाउ यस्तो! खसी त के फर्सी पनि ख्वाउन नसकिने भइयो बाबै केटाकेटीलाई। आलुको भाउ सुन्दा त ढल्न खोजें भन्छस् खसीको भाउ सुनिस् भने त ठहरै पर्लास् बाबै ! नसोध्नु नि। दुवैले एकएक खित्का अमिलो हाँसो पोखे। यस्तैमा उनीहरू र मेरो बाटोको हाँगा फाट्यो। उनीहरूको संवादले मेरो मन पनि बाटोको त्यही हाँगो फाटेजस्तै फाटेर दुख्न थाल्यो। कामधन्दा बन्द भएका बेला भाडाको कोठामा बन्द हुनुभन्दा गाउँ गएर खेतीपाती गर्नेतिर यस्तो वर्गलाई प्रोत्साहित गर्ने हो भने पनि परिणाम सकारात्मक निस्कने छ। दुखाइका विषय अरू पनि छन्। हालैको घटना सम्झन्छु तीन हजार रुपैयाँमा एउटा विपन्न व्यक्तिले ज्यान गुमाउनुपरेको समाचार सेलाएको छैन। तिर्न बाँकी सोही भाडा रकमका कारण घरभेटीले भाडामा बस्नेको हत्या गरेको समाचारले सिंगो मानवतामाथि नै प्रश्न उठाइरहेको छ। यस्तै अमानवीय व्यवहार देखेर त होला नि बाङ्देलले लङ्गडाको साथी उपन्यास लेखेर मानवतामाथि व्यङय गरेका ! अचेल साँझबिहान सडक पेटीहरूमा दाताहरूले बाँड्ने खानाका लागि लामबद्ध भएका मानिसहरूको तस्बिरले सम्भावित भोकमरीतर्प संकेत गर्दा पुनः मुटु चसक्क गर्न थाल्छ। दैनिक ज्यालादारी गरेर गुजारा गरिहेकाहरूको करुण यथार्थ हो यो ! सम्झना ताजै छ, दैनिक दुईचार घरको काम गरेर अशक्त पति तथा बालबच्चाको पेट पालिरहेकी महिलाले भनेकी थिइन्, गर्नु गयो नि यो कोरोनाले त ! रोग सर्छ भनेर काम गर्न बोलाएका छैनन्। कमाइ ठप्पै भयो। खै कसरी पेट पाल्ने हो ? आपू मात्रै भए त हुन्थ्यो रोगी बूढा र केटाकेटी कहिले सकिएला यो कोरोना ? म निःशब्द थिएँ। निःशब्द नै छु अहिले पनि। किनकि महामारीका कारण दैनिकी अस्तव्यस्तै छ। सर्वसाधारणले दिनानुदिन असहज परिस्थितिको सामना गर्न परिरहेको छ। एकातिर संक्रमणमले तीव्र गति लिइरहेको छ भने अर्कातिर आम्दानी ठप्प हुनाले विपन्न वर्गका लागि जीवनरक्षा नै चुनौतीपूर्ण बनिरहेको छ। सरकारले मास्क लगाऔं, साबुनले हात धोऔं, स्यानिटाइजर प्रयोग गरौं भन्दै सुरक्षाका मापदण्ड फुकेको फुक्यै छ तर विडम्बना ! साँझबिहानको छाक जुटाउन नसक्नेले कहाँबाट ल्याउने मास्क, साबुन र स्यानिटाइजर ? यहींनेर प्रश्न उब्जिन्छ राज्य केका लागि र कसका लागि ? सरकारको दायित्व के ? आलुको भाउ सय रुपैयाँ किलो पुग्ने गरी महँगी बढिरहँदा पनि सरकारी संयन्त्र के गरिरहेछ ? एकातिर किसान आफ्नो उत्पादनले बजार नपाएर खेर गएको गुनासो गरिरहेछन्, अर्कातिर आम उपभोक्ता उपभोग्य वस्तुको अभाव र महँगीको मारमा परिरहेछन्। यस्तो परिस्थितिमा सामञ्जस्य ल्याउने दायित्व कसको हो ? हालको विषम परिस्थितिमा पनि जनताले सरकार भएको अनुभूति गर्न नपाएपछि सरकारको उपस्थितिको अर्थ नै के रह्यो र ? हुन त सरकारलाई पनि कम्ता गाह्रो परेको छ र ? संक्रमित बढे भन्दै बन्द गर्नु, भोकमरी बढ्यो भन्दै खुलाउनु ! त्यसबाहेक विपद् व्यवस्थापनका वैकल्पिक उपाय खोज्ने त सरकारसँग समय नै छैन ! न त प्रतिपक्षलाई नै यसबारे चासो रहेको देखिन्छ ! सरकारलाई आफ्नै दलगत किचलो पन्छाउनमै भ्याइनभ्याई भएको छ। प्रतिपक्ष कसरी सरकार असफल बनाउने र आपू सत्तासीन हुने भन्ने जोखना हेरिरहेको छ। हाल आमसञ्चारमा देखिने सत्ताधारी र सत्ताइतर सबै नेताका कुराकानी तथा अभिव्यक्तिमा राजनीतिक दाउपेचबाहेक वर्तमानको असहज परिवेश र जनसरोकारका विषयले कुनै स्थान नपाउनु यसैको साक्षी होइन र ? सदा झैं दसैतिहार आदि पर्वको मुखमा बजारभाउ अकासिनु हाम्रो नियति नै हो तर यसपालि हामीमध्ये अधिकांशसँग यो नियतिसँग जुध्ने आर्थिक क्षमता देखिँदैन। त्यसैले नजिकिँदो दसैंलगायतका पर्वहरू विपन्न वर्गका लागि मात्र नभएर सर्वसाधारणका लागि पनि चिन्ताको विषय बन्दैछन्। किनकि यी पर्व मूल्यवृद्धि र महामारीको दोहोरो चपेटामा परेका छन्। पैलिँदो संक्रमणको जोखिमपूर्ण अवस्थामा आआफ्नो पारिवारिक सद्भाव तथा सांस्कृतिक मूल्यको निरन्तरताका लागि हामीले यी पर्व मनाउनुपर्ने बाध्यता छ। मान्छेको मन न हो, लामो समयदेखि टाढा रहेका परिवारजन तथा आफन्तसँग भेटघाट गर्न आतुर नहुने कुरै भएन। आफन्त अनि साथीभाइसँग सामाजिक दूरी बनाएरै भए पनि भलाकुसारी गर्ने अनि मान्यजनबाट टीकाआशीर्वाद ग्रहण गर्ने चाहना कसलाई नहोला र ? घरबाट टाढाको कार्यक्षेत्रमा लामो समयदेखि बन्दीजस्तै भएका हामी सुरक्षित आफ्नो गाउँघर पुग्ने अनि केही समय भए पनि त्यहाँ सुस्ताउने आशामा छौं। हाम्रो यस्तो चाहनाको परिपूर्ति सहज भने देखिँदैन। एकातिर बजार तथा ठूला सपिङ मलहरूसमेत खुलेको र सार्वजनिक यातायातलगायत हवाई उडान पनि खुल्ने तयारीमा छ भने अर्कातिर संक्रमितको संख्या दैनिक सरदर हजारबाट उकालो लागेको तथा मृत्यु हुनेको संख्या पनि दैनिक दशको हाराहारीमा रहेको छ। यस्तोमा पर्वका लागि किनमेलदेखि गन्तव्यसम्मको यात्रा जोखिममुक्त देखिँदैन। त्यसैले अहिले आम जनतालाई सरकारको पूर्ण उपस्थितिको आवश्यकता भइरहेको छ। सरकारका विभिन्न निकायले आफ्नो जिम्मेवारी पूरा गरेर यस्तो विषम परिस्थितिमा जनजीवन सहज बनाउनुको अर्को विकल्प छैन। नजिकिएको पर्व, खुला भएको बजार तथा यातायात अनि पर्व मनाउने चटारोलाई व्यवस्थित गर्दै संक्रमण नियन्त्रण गर्नु सरकारका लागिसमेत चुनौतीपूर्ण छ। त्यसैले अबको केही समय सरकारले आफ्नो सम्पूर्ण संयन्त्र यसैतर्प केन्द्रित गर्नुपर्ने देखिन्छ। बजारको अनुगमन तथा मूल्य नियन्त्रण गर्दै त्यसलाई सुरक्षित र सुव्यवस्थित गर्नुका साथै आवश्यक भएमा निश्चित मापदण्डअनुसार मात्र व्यापार व्यवसाय सञ्चालन गराउने व्यवस्था पनि आवश्यक हुन्छ। अहिलेको अवस्थामा सर्वाधिक पीडित वर्ग अर्थात् विपन्न वर्गलाई लक्षित गरेर सरकारले सहुलियत दरको बजारसमेत सञ्चालन गर्नुपर्छ। हाल निजी स्तरबाट सञ्चालन गरिँदै आएका केही फुड बैंक जस्तै सरकारले पनि सञ्चालन गरेर लक्षित वर्गका लागि दैनिक उपभोग्य वस्तु तथा मास्कलगायत सुरक्षा सामग्री वितरण गर्ने हो भने यस्तो वर्गको दैनिकी सहज हुन सक्छ। यसमा आर्थिक हैसियत हुनेले व्यक्तिगत रूपमा स्वेच्छिक योगदान गर्ने वातावरण बनाउनु पनि स्थानीय सरकारको दायित्व हुन आउँछ। स्थानीय तहका वडा कार्यालय तथा जनप्रतिनिधिमार्पत विपन्न वर्ग तथा जीविकोपार्जनको बाटो अवरुद्ध भएकाहरूको पहिचान र वर्गीकरण गरेर उनीहरूका लागि खाद्यान्नलगायत अत्यावश्यक वस्तु वितरणतर्प सरकारले अग्रसरता नदेखाउने हो भने त्यस्तो वर्गको जीवन असहज हुने देखिन्छ। आर्थिक रूपले सक्षम वर्ग पर्वका लागि सुरक्षित रूपले यात्रा गर्न सक्ने भए पनि सर्वसाधारणका लागि यस्तो दायित्व पनि सरकारले नै लिनुपर्ने देखिन्छ। सार्वजनिक यातायात सेवा जोखिमरहित सञ्चालन गरिनुका साथै घर जान चाहने विपन्न वर्गका लागि सरकारले निःशुल्क यातायात सेवा उपलब्ध गराइदिएमा उनीहरूलाई धेरै हदसम्म राहत हुनेछ। कामधन्दा बन्द भएका बेला भाडाको कोठामा बन्द हुनुभन्दा गाउँ गएर खेतीपाती गर्नेतिर यस्तो वर्गलाई प्रोत्साहित गर्ने हो भने पनि परिणाम सकारात्मक निस्कने छ। एकातिर महामारीको सन्त्रासमय अवस्था, अर्कातिर मौकाको फाइदा उठाएर मालामाल हुन चाहने दुष्प्रवृत्तिले सिर्जिएको कृत्रिम अभाव तथा मूल्यवृद्धि र साथमा जेजसरी अनि जस्तो अवस्थामा पनि पर्वपरम्परा मान्नेपर्ने रुढि ! यी तीनै पक्षबीच सन्तुलन कायम गराएर यो विषम परिस्थितिमा पनि कसैको चुलो चिसिन नदिने अनि खुसीको पर्वलाई शोकमा रूपान्तरण हुन नदिन सरकार संवेदनशील हुनैपर्छ। यसमा हरेक जिम्मेवार नागरिकको सकारात्मक सोच पनि उत्तिकै आवश्यक देखिन्छ।"
कर्मचारीलाई लाग्यो चुनाव,"काठमाडौं : निजामती कर्मचारीको आधिकारिक ट्रेड युनियनकोे निर्वाचनको सरगर्मी सुरु भएको छ। यही असोज २४ गते हुने निर्वाचनका लागि देशभर १ सय ७ निर्वाचन कार्यालय स्थापना भएका छन्। मतदाता नामावली संकलन अन्तिम चरणमा पुगेको प्रमुख निर्वाचन अधिकृत कलानिधि पौडेलले जानकारी दिए। महालेखा र महान्यायाधिवक्ताको कार्यालयका मतदाता नामावली प्राप्त भइसकेको उनले बताए। निजामती कर्मचारी ऐन २०४९ र नियमावली २०५० अनुसार निर्वाचनको तयारी भएको हो। तीन वटा संगठन निर्वाचनको प्रचारप्रसारमा लागेका छन्। नेपाल निजामती कर्मचारी संगठन, नेपाल राष्ट्रिय कर्मचारी संगठन (निजामती), नेपाल निजामती कर्मचारी युनियन (संघ) चुनावको तयारीमा जुटेका हुन्। तर, नेपाल मधेसी निजामती कर्मचारी मञ्चलगायत भने विरोधमा उत्रिएका छन्। थ्रेड होल्डका कारण सहभागी हुन नपाउने भएपछि मधेसी कर्मचारी मञ्च विरोध जनाएको हो। अघिल्लो निर्वाचनमा १० प्रतिशत मत ल्याउने संगठन मात्रै निर्वाचनमा सहभागी हुन पाउने व्यवस्था गरिएको छ। आधिकारिक ट्रेड युनियनको निर्वाचनमा प्रदेश र स्थानीय तहमा समायोजन भएका कर्मचारीले मतदान गर्न पाउनेछन्। कार्यालय प्रमुखबाहेक संघ, प्रदेश, स्थानीय तहमा समायोजन भएका श्रेणीविहीनदेखि आठौं तहका अधिकृतस्तरसम्मका कर्मचारी मतदान सहभागी हुन पाउने व्यवस्था गरिएको छ। निजामती कर्मचारीहरूको आधिकारिक ट्रेड युनियन निर्वाचनको प्रमुख निर्वाचन अधिकृतको कार्यालयले संघ, प्रदेश र स्थानीय तहका कर्मचारीको सेवा, सर्त र सुविधाको कानुन नबनेकाले समायोजन भएका कर्मचारी मतदानमा सहभागी हुन पाउने जनाएको छ। तर २०७५ पछि लोकसेवा आयोगबाट छनोट भई स्थानीय तहमा पदस्थापना भएका ९ हजार १ सय ६३ कर्मचारी भने मतदानबाट वञ्चित हुने छन्। संसद् र स्वास्थ्य सेवाका कर्मचारी निर्वाचनमा सहभागी हुन नपाउने प्रमुख निर्वाचन अधिकृत पौडेलले बताए। समायोजन भएर प्रदेश र स्थानीय तहमा गएका कर्मचारीलाई निर्वाचनमा सहभागी गराउने कि नगराउने भन्ने विषयमा बहस भएको थियो। संघीय मामिला तथा सामान्य प्रशासन र कानुन तथा संसदीय मामिला मन्त्रालयको रायमा निर्वाचन कार्यालयले यो विषयमा नीतिगत निकास दिएको पौडेलले बताए। कानुन र संघीय मामिलाले टुंग्याउन सकेको थिएन, उनीहरूले टुंग्याउन नसकेको विषयलाई मैले टुंग्याएको छु, उनले भने। स्वास्थ्यसेवाका कर्मचारीको हकमा विभेद गरिएको नेपाल स्वास्थ्यकर्मी संघको पूर्वसहअध्यक्ष ओमप्रसाद उपाध्यायले बताए। निर्वाचन स्थगन गर्न माग नेपाल मधेसी निजामती कर्मचारी मञ्चले यो निर्वाचन तत्काल स्थगन गर्न माग गरेको छ। थ्रेस होल्डका कारण निर्वाचनमा सहभागी हुन नपाउनेपछि मञ्च विरोधमा उत्रिएको हो। मञ्च अध्यक्ष भुवनेश्वर चौधरी मधेसका सात वटा जिल्लामा जितेको संगठनलाई निर्वाचनमा सहभागीबाट वञ्चित गरिएकोले विरोध गरिएको बताए। सात जिल्लामा हाम्रो संगठनको आधिकारिक ट्रेड युनियन छ, थ्रेस होल्डको नाममा हामीलाई वञ्चित गराइएको छ, त्यसैले यो निर्वाचन रोक्नुपर्छ, उनले भने। निर्वाचन स्थगनको माग गर्दै मञ्चले पर्सा, धनुषा, महोत्तरी, सिरहा, सप्तरी र नवलपरासीमा ज्ञापनपत्र बुझाएको छ। महोत्तरीमा उनीहरूले निर्वाचन आयोग कार्यालयको बोर्ड नै झिकेका छन्। १० प्रतिशत थ्रेस होल्डलाई तीन प्रतिशतमा झार्नुपर्ने र कोरोना संक्रमणका कारण प्रचारप्रसार गर्न अप्ठ्यारो भएकाले चुनावको मिति सार्नुपर्ने मञ्च पदाधिकारीको माग छ। मञ्चले तराईका आठ जिल्लामा अध्यक्ष, दुई जिल्लामा उपाध्यक्ष र चार जिल्लामा सचिवसहित १४ जिल्लामा निजामती कर्मचारीको प्रतिनिधित्व गर्दै आएको छ।"
कसिलो बन्दै कोरोना बिमा,"काठमाडौं : कोरोना बिमाको नाममा स्रोतको दुरुपयोग हुन सक्ने जोखिम बढेको भन्दै नियामक निकायले दोस्रोपटक बिमा योजना संशोधन गरेको छ। गत सोमबारपछि जारी हुने बिमा योजनामा संक्रमण पुष्टि भएका व्यक्तिले बिमांकको २५ प्रतिशत रकम मात्रै राहत खर्चबापत भुक्तानी पाउने भएका छन्। अर्थात् एक लाख रुपैयाँको बिमा गराउँदा संक्रमण पुष्टि भएलगत्तै २५ हजार रुपैयाँ पाइनेछ। बाँकी ७५ हजार पाउन अस्पतालमा उपचार गराएको बिल तथा प्रमाण पेस गर्नुपर्नेछ। सरकारी अस्पताल वा आइसोलेसन केन्द्रमा बसेर नि:शुल्क उपचार गराएको व्यक्तिले त्यो ७५ हजार पैसा पाउँदैन। उपचारमा ७५ हजारभन्दा कम खर्च हुने संक्रमितले खर्चको बराबरमात्र पैसा पाउँछ। ७५ हजारभन्दा धेरै खर्चेर उपचार गराउनेले चाहिँ बढीमा ७५ हजारमात्रै बिमाबाट पाउँछ। गत आइतबारभन्दा अघि बिमा गरेका व्यक्तिले भने बिमांकको पूरै पैसा एकमुष्ठ पाउनेछन्। सरकारले पछिल्लो समय निजी अस्पताल तथा क्लिनिकलाई समेत कोरोना परीक्षण र उपचार गर्ने अनुमति दिएपछि बिमा योजना संशोधन गरिएको नियामक बिमा समितिका प्रवक्ता निर्मल अधिकारीले बताए। पहिले बिमा प्रिमियममा सरकारले आधा अनुदान दिने, सरकारले नै संक्रमितको उपचार गर्ने, नि:शुल्क स्वास्थ्य परीक्षण हुने, संक्रमित फेला परेको स्थानलाई नियन्त्रित घेरामा राखेर थप फैलन नदिनेजस्ता कदम चालेको थियो, उनले भने। तर, अहिले विस्तारै सुरुआती कदमबाट सरकारी नीति बदलिएपछि बिमा योजना पनि संशोधन गर्नु परेको उनले बताए। बम्पर उपहार प्रवक्ता अधिकारीका अनुसार गत शुक्रबारसम्म कोरोना बिमा योजनामा करिब १३ लाख जना सहभागी भएका छन्। उनीहरूबाट करिब ७५ करोड रुपैयाँ प्रिमियम उठेको छ। त्यसमध्ये अहिलेसम्म १७ सय जनाले दाबी गरेको बिमा समितिले बताएको छ। करिब चार सय जनाले भुक्तानी लगिसकेका छन्। बाँकी १३ सय जनाको भुक्तानी प्रक्रियामै रहेको छ, अधिकारीले भने। उनीहरू सबैलाई भुक्तानी दिँदा १५ करोड रुपैयाँभन्दा बढी खर्च हुनेछ। तर, विज्ञहरूले यस किसिमको बिमा योजनाबाट राज्यको अनुदान दुरुपयोग हुने बताएका छन्। सामूहिक बिमा योजनामा सरकारले आधा अनुदान दिने भनेपछि प्रतिव्यक्ति तीन सय रुपैयाँ तिरेर एक लाखको बिमा गराएका व्यक्तिले पैसा लिने प्रवृत्ति बनेको उनीहरूले बताए। यस्तो बिमामा बर्सेनि अर्बौं रुपैयाँ नाफा आर्जन गर्ने कर्पोरेट क्षेत्रका कर्मचारीले नै लाभ लिएका छन्, नेपाल पुनर्बिमा कम्पनीका पूर्वअध्यक्ष महेश गुरागाईं भन्छन्। बिमा समितिका अनुसार अहिलेसम्म संस्थागत, पारिवारिक र व्यक्तिगत बाटोबाट कति मान्छे आए भन्ने तथ्यांक तयार छैन। विज्ञहरू यस्तो बिमा गर्ने र दाबी गर्ने दुवै कर्पोरेट क्षेत्रका बढी रहेको बताउँछन्। दुर्गमका मान्छे र जोखिममा रहेका अनौपचारिक क्षेत्रका कामदारसम्म यस्तो बिमा योजनाबारे पर्याप्त जानकारी नै पुग्न नसकेको विज्ञ बताउँछन्। गुरागाईंले करारमा काम गर्ने वा बेरोजगार नागरिकलाई महामारीका कारण हुने आर्थिक क्षतिमा राहत दिन यस्तो योजनाको उपयोग गर्न नसकेको बताए। अर्बौं नाफा गर्ने तिनै बैंक, बिमा, व्यापार र उद्योगका कर्मचारीलाई सरकारले अनुदान दिएर बिमा गराएको छ, उनले भने, महामारीमा रोजीरोटी खोसिएका अनौपचारिक क्षेत्रका मजदुर र किसानलाई यो योजनाले खासै समेट्न सकेको छैन। यसले गरिबी निवारण र जीविकोपार्जनलाई थोरबहुत योगदान दिन सक्ने गरी बिमा योजना बन्न नसकेको उनले बताए। उल्टै ज्यादै कम प्रिमियम तोकेर बिमा कम्पनीको वित्तीय स्वास्थ्यमा समेत गम्भीर प्रभाव पर्ने गुरागाईं बताउँछन्। यसरी बम्पर उपहारको शैलीमा बिमा योजना सञ्चालन गर्ने र तारन्तार नियम परिवर्तन गर्ने नीतिले ठूलो अपेक्षा गरिएको स्वास्थ्य बिमाको सफलतामा मात्र होइन, समग्र बिमा बजारप्रति जनविश्वास कमजोर हुनपुग्ने पूर्वअध्यक्ष गुरागाईं बताउँछन्। अब के गर्ने ? पहिले जनसंख्याको दुई प्रतिशतमा कोरोना परीक्षण हुने भनिएको थियो। अब यही रफ्तारमा बढ्दो १२ लाख हाराहारीको परीक्षण गर्नुपर्ने देखिएको छ, गुरागाईंले भने, त्यस अनुमानमा एक लाख मान्छेलाई संक्रमण पुष्टि भयो भने १० अर्ब रुपैयाँ भुक्तानी दिने क्षमता बनाउनुपर्छ। यसका लागि संस्थागत क्षेत्रबाट हुने सामूहिक बिमाको अनुदान कटौती गर्ने र एक जनाको बिमाशुल्क कम्तीमा पाँच हजार बनाउनुपर्ने उनको सुझाव छ। विज्ञहरूले कोरोना बिमालाई अलग्गै योजनाको रूपमा सञ्चालन गर्नुभन्दा स्वास्थ्य बिमा योजनाभित्र समेटेर अघि बढ्न सकिने सुझाव पनि दिएका छन्। इजिप्ट, इन्डोनेसियाजस्ता मुलुक त्यसतर्फ अग्रसर भइसकेको गुरागाईं बताउँछन्। हामीले भूकम्प र हुलदंगालाई अग्नि बिमामा पछि समेटेका थियौं, उनले भने, त्यसैगरी कोरोनालाई पनि महामारी बिमा बनाएर स्वास्थ्य बिमाकै एक भागको रूपमा सञ्चालन गर्न सकिन्छ।"
कोरोनामै एन्फामा तलब वृद्धि,"काठमाडौं : कोरोना भाइस (कोभिड१९) का कारण विश्वभरको खेलकुद गतिविधिमा धक्का लागेको छ। कोरोनाले ठप्प भएका अन्तर्राष्ट्रिय फुटबल प्रतियोगिताहरू भर्खर सुरु हुने क्रममा छन्। कोरोनाले निम्त्याएको आर्थिक संकटका कारण फुटबलका हस्ती देशको राष्ट्रिय टोलीबाट खेलिरहेका खेलाडीको तलबभत्तामा समेत व्यापक कटौती गरिएको छ। खेलकुदसँगै अन्य क्षेत्रमा रोजगारीको अवसर गुमेको अवस्था छ। विश्व फुटबलमा राम्रो आम्दानी गरिरहेका क्लब र खेलाडी पनि आर्थिक हिसाबले मारका परेका छन्। तर, अन्तर्राष्ट्रिय सफलताका हिसाबले शून्य बन्दै गएको नेपाली फुटबललाई कोरोनाले कत्ति पनि नछोएको भान भएको छ। कोरोना संक्रमणकैबीच अखिल नेपाल फुटबल संघ (एन्फा) ले एन्फाका कर्मचारी र खेलाडीको तलबभत्तामा वृद्धि गर्ने तयारी गरेको छ। एन्फाले कर्मचारी र खेलाडीको तलबभत्ता वृद्धि गर्न लागेपछि महिला खेलाडीलाई पनि पुरुष खेलाडी सरह तलबभत्ता दिनुपर्ने माग उठेको छ। एन्फाले कर्मचारी र खेलाडीको तलबभत्ता बढाउन लागेकाले एन्फाअन्तर्गत महिला समितिले महिला फुटबल खेलाडीको सुविधा पनि पुरुष खेलाडी सरह हुनुपर्ने माग अगाडि सारेको छ। एन्फाका सचिव एवं प्रवक्ता किरण राईले कर्मचारी र खेलाडीको तलबभत्तालगायत सुविधा बढाउने विषयमा एन्फा सचिवालयले गृहकार्य सुरु गरेको बताए। एन्फा सचिवालयले कर्मचारी र खेलाडीको तलबभत्ता बढाउने तयारी गरेको हो। एन्फाको आर्थिक अवस्था र अन्य आयस्रोतलाई समेत मध्यनजर गरेर के कति बढाउने भन्ने निक्र्योल गर्दैछौं। यो विषय अहिले छलफलकै क्रममा छ। सचिवालयले गृहकार्य गरेर कार्यसमितिमा निर्णयका लागि लैजानेछ, राईले अन्नपूर्ण पोस्ट्सँग भने। बाहिर आएजस्तो कर्मचारीको मात्र तलब बढ्ने भन्ने हल्ला निराधार भएको पनि राईले बताए। तलब बढ्दा कर्मचारी, पुरुष र महिला खेलाडी सबैको बढ्ने हो। एन्फा महिला खेलाडीलाई पनि पुरुष खेलाडी सरहकै सुविधा दिने तयारीमा छ। तर अहिले नै सबै निर्णय गरिसकेको अवस्था भने होइन, राईले भने। प्रवक्ता राईले कर्मचारीको तलब सुविधाका लागि ग्रेड र बेसिक तलब निर्धारण गर्ने काम भइरहेको पनि बताए। एन्फाले हाल सिनियर राष्ट्रिय पुरुष टोलीका खेलाडीलाई मासिक १५ हजार रुपैयाँ तलब उपलब्ध गराउँदै आएको छ। पुरुषको तुलनामा महिलाको तलब झन्डै आधाले कम छ। एन्फाले कर्मचारीको तलब र सुविधा भने मनोमानी ढंगले प्रदान गर्दै आइरहेको छ।"
स्वास्थ्य नीति र चिकित्सकको जीवनस्तर,"संसारको जुनसुकै कुनामा स्वास्थ्य सेवा मर्यादित छ। सन् २०१९ मा नेटन्युज नामक अन्तर्राष्ट्रिय सञ्जालले गरेको अभिमतमा चिकित्सा पेसालाई सर्वाधिक मर्यादित घोषणा गरिएको थियो। नेपालमा यस पेसाको इज्जत र प्रतिष्ठा पहिलेको तुलनामा गिर्दो देखिन्छ। यसको मुख्य कारण चिकित्सक र उपभोक्ताबीच आएको संवाद खाडल र शास्त्रार्थको कमीले नै हो। सञ्चारमाध्यममा पनि चिकित्सकका खोट कोट्याउने, तिनलाई सर्वसाधारणले मेहनत गरेर सञ्चिएको धनसम्पत्ति सखाप पार्ने खालको खलनायकका रूपमा चित्रण हुने र विषयवस्तुको मूल कुरा अध्ययन नगरी निर्दोष चिकित्सकलाई पनि दोषारोपण गरी सम्पूर्ण स्वास्थ्य सेवाकै जनतामाझ बद्नाम गर्ने र मनमस्तिष्कमा नकारात्मक प्रभाव पार्ने किसिमको समाचार सम्प्रेषणमा जोड दिइने चलन विगत १०१५ वर्षदेखि देखिएको छ। यस किसिमको सर्वसाधारणमा नकारात्मक प्रभाव पर्नुमा अलिकति चिकित्सकका पनि कमजोरी होलान्। तर सर्वसाधारणले पनि चिकित्सक, नर्स र अन्य स्वास्थ्यसेवक पनि मानिस नै हुन् भनेर सम्झिदिन जरुरी छ। तिनीहरूका शरीर पनि काम गरेपछि गल्छ र मनोभावमा अवस्थाअनुसार सबै व्यक्तिको झैं फेरबदल आउँछ भनेर बुझ्न जरुरी छ। सञ्चारमाध्यमले चिकित्सकका संघर्ष र समस्या उजागर गरिदिए सायद चिकित्सक र स्वास्थ्य उपभोक्ताबीच सृजित असहमतिका दूरी न्यूनतम हुने थियो। भीमकाय लगानी हुँदाहुँदै सन्तोषजनक तलब र सुविधाबाट वञ्चित हुनुपर्दा नेपालका अधिकतम युवा चिकित्सकमा निराशा र विषाद छ। चिकित्सकहरू नेपालको होस् कि अमेरिकी होस्, लगभग उस्ताउस्तै कुशलता र गुणका हुन्छन्। सबैजसो पाठ्यक्रम, पढाइ र अभ्यास समान हुँदा कुन तर्कले यहाँको चिकित्सक अलि कम जान्ने र विदेशका चिकित्सकचाहिँ बढी परिपक्व र योग्य भन्न मिल्छ ? तर एउटा प्रमुख भिन्नता के हो भन्दा विकसित मुलुकका चिकित्सकहरू दिनमा १०२० को संख्यामा बिरामी बहिरंगमा जाँच्न सक्छन् भने नेपालमा चिकित्सक र बिरामीको तुलनात्मक अंश अत्यधिक भएकाले एउटै चिकित्सकले दिनमा ६० देखि सयभन्दा अधिक बिरामी हेर्नुपर्ने बाध्यता छ। दिनभरि ५० जना मात्र बिरामी जाँच्दा एउटा बिरामीलाई नौ मिनेटभन्दा अधिक समय औसतमा दिन सकिँदैन। विकसित तथा छिमेकका मुलुकमा पनि यहाँको भन्दा चिकित्सकको व्यावसायिकता बढी संरक्षित हुन्छ। विकसित मुलुकका चिकित्सकले हप्ताको सीमित समय मात्र काम गर्न पाउँछन् तर यहाँका चिकित्सक हप्ताको सातै दिन काममा खटिनुपर्ने हुन्छ। आधारभूत तलबकै कुरा गर्दा छिमेकी राष्ट्र भारत, पाकिस्तान र बंगलादेशमै स्नातक चिकित्सकले नै महिनाको नेरु ८० हजारदेखि सवा लाख सहरी क्षेत्रमा सेवा गरेवापत सरकारले नै प्रदान गर्छ भने नेपालमा स्नातक चिकित्सकलाई ४० हजार पुयाउन हम्मेहम्मे छ। भीमकाय लगानी हुँदाहुँदै सन्तोषजनक तलब र सुविधाबाट वञ्चित हुनुपर्दा नेपालका अधिकतम युवा चिकित्सकमा निराशा र विषाद छ। छिमेकी मुलुकमा स्नातक चिकित्सकलाई नै जीविकोपार्जन गर्न सहज छ तर यहाँ भने स्नातकोत्तर चिकित्सकलाई पनि कठिन हुन्छ। यिनै जीवनस्तरसम्बन्धी समस्याले पेसागत असन्तुष्टि र पेसाप्रति हीनताबोध दिनहुँ बढ्दो छ। युवा चिकित्सकहरू लाखौं र करोडौंको लगानी र रातदिन नभनी सेवा गरिरहँदा पनि त्यहीअनुसार लाभकर उठाउन नसकेको र समाजमा आशाअनुसार पुरस्कृत हुन नपाएकोमा पश्चात्ताप र निराशाका सिकार भएका छन्। सायद डाक्टरी पेसामा नलागेर अरू कुनै लाइन समातेको भए, कुनै उद्यम गरेको भए अथवा पहिल्यै विदेश पलायन भएको भए त्यत्रो लगानी पनि डुब्दैनथ्यो र जीवनशैली पनि सहज र आर्थिक आर्जन अझ उन्नत पक्कै हुन्थ्यो भनेर धेरै युवा चिकित्सकका मन कुन्ठिएको र हतोत्साहित भएको सर्वसम्मत छ। नेपालका धेरैजसो उच्च दर्जामा पर्ने र छात्रवृत्तिमा पढ्ने अधिक चिकित्सकहरू पनि विदेश पलायन भएका छ्न्, जुन देशका लागि ठूलो दुर्भाग्य हो। यी सबै निराशाजनक परिस्थिति सृजना हुनुमा असफल स्वास्थ्य प्रणाली र स्वास्थ्य नीतिनिर्माताका क्षमता, गम्भीरता र दूरदर्शितामा अभावका फलस्वरूप हुन्। चिकित्सकका संघसंस्थाका पदाधिकारीले सरकारलाई सुझाव दिन र हक अधिकारको आवाज उठाउन सक्छन् तर परिवर्तन ल्याउने शक्ति तिनमा हुँदैन। देशभित्रै रहेका २२२३ हजारको संख्यामा रहेको स्नातक चिकित्सकमध्ये आधाभन्दा बढी सेवामा पूर्णरूपमा आबद्ध छैनन्। देशभित्रै यत्रो जनशक्ति हुँदा पनि सदुपयोग नहुनु ठूलो दुर्भाग्य हो। २०७२ को नयाँ संविधान जारी भएलगत्तै देशलाई उचित विकेन्द्रीकरण र समावेशीकरण गर्ने हेतुले संघीयताको व्यवस्था गरियो। तर विकेन्द्रीकृत स्वास्थ्य सेवा संविधानमा उल्लिखित सिद्धान्तको मियो बन्न सक्छ भनेर यहाँका नीतिनिर्माताका मस्तिष्कमा यी सरल बुझाइ नभएको हो कि बुझपचाइ हो यकिन भन्न सकिँदैन। जनमानसमा मेडिकल कलेजमा भर्ना हुन प्रवेश परीक्षा उत्तीर्ण भई विशाल लगानीको व्यावहारिक ज्ञान हाम्रो समाजमा छ, तर चिकित्सकले दिनहुँ गर्ने कामकार्य, व्यावसायिक जोखिम र सामाजिक तिलाञ्जलीका विषयमा समाज र मिडियामा तर्कवितर्क हुने खासै सुनिँदैन। नेपालमा चिकित्सकले दिनहुँ बिहान नौ बजेदेखि बेलुकी पाँच बजेसम्म ड्युटी गर्नुका साथै रात्रि समयमा पनि ड्युटी गर्दा लगातार ३६ घन्टा र हप्तामा ७४ घन्टाभन्दा बढी खटिनु सामान्य हो। यो ड्युटी समयमा न घरको आराम महसुस गर्न पाउने सुविधा हुन्छ न साथीभाइसँगको रमाइलो संगति। यसबाहेक कामको तनाव, उपकरणबाट हुनसक्ने जोखिम र प्रायः अस्पतालका दुर्बल सुरक्षा स्थितिको हिसाब गर्न सम्पूर्ण चिकित्सकको अधिकार हुन्छ। तर विकसित मुलुकमा भने चिकित्सकलाई हप्ताको ४२ घन्टाभन्दा बढी ड्युटीमा खटाउन निषेधित नै हुन्छ किनभने त्यहाँ चिकित्सकका कामको गम्भीरता, त्याग, जटिलता र जोखिमका उचित मूल्यांकन समाज र सरकार दुवैबाट हुने गर्छ। एउटै अस्पतालमा सीमित समय ड्युटी बस्ने उचित वातावरणको सृजनाले चिकित्सकहरूलाई आफ्नो ज्ञान र सीप वृद्धि गर्ने मौका पाउनुका साथै तिनको व्यक्तिगत जीवन र परिवारलाई समय दिन पाउँछन्। चिकित्सकका पेसागत वृद्धि उत्कृष्ट स्वास्थ्य सेवाको मूल सूत्र हो भनेर राज्यले बुझ्न जरुरी छ। यथार्थमा भन्दा नेपालका सात प्रदेशमध्ये तीनवटा प्रदेश १, बाग्मती प्रदेश र गण्डकी प्रदेशमा मात्र अहिलेसम्म सरकारी सुविधासम्पन्न टर्सिएरी लेभलको अस्पताल निर्माण भएका छ्न्। कर्णाली प्रदेश र सूदूरपश्चिम प्रदेशका हकमा अहिलेसम्म एउटा पनि ठूला सरकारी वा गैरसरकारी अस्पताल बनेका छैनन्। ती दुई प्रदेशका सर्वसाधारणले आधारभूत स्वास्थ्य सेवाबाट वञ्चित भएर केकस्ता दुःख र सास्ती झेल्नुपरेको तथा स्वास्थ्यमा समस्या आए मुलुकभित्रै अथवा बाहिर कति प्रतिशत जनता कहाँ पुग्छन् भनेर सरकारसँग तथ्यांक छैन। नेपालको कूल जनसंख्याको कति प्रतिशत जनता स्वास्थ्य सेवाका निम्ति छिमेकी मुलुकमा निर्भर छ्न् र देशको कति मात्रामा यही कारणले वार्षिक रूपमा अर्थ बाहिरिन्छ ? यसको अन्वेषण स्वास्थ्य मन्त्रालयमातहत भएको छैन। एकातिर देशको राजधानी र सीमित सहरी क्षेत्रबाहेक कैयन् क्षेत्रमा स्वास्थ्य सेवा शून्य हुनु र अर्कातिर देशभित्रै कूल चिकित्सकको संख्या २५ हजार नाघ्नुले मुलुकको स्वास्थ्य क्षेत्रका सम्बन्धित निकाय र मन्त्रालयहरू चलाउनेका नियत, योग्यता, सक्षमता र गम्भीरतामा प्रश्न उठ्छन्। न्यूनतम तलब सुविधा, अधिक कामभार, सुरक्षाको कमी र निरन्तर तिरस्कार हुँदाहुँदै पनि नेपालका चिकित्सकले अहिले चलिरहेको कोभिड १९ भाइरसको महामारीमा प्रस्तुत गरेका साहस, योग्यता र समर्पणले नेपाली जनतामाझ आफूलाई प्रमाणित गरिसके। सरकारले उचित अवसर र सुरक्षा प्रदान गर्न सके यहाँका चिकित्सकहरू देशको कुनाकुनामा परिचालित हुन एक रत्ति पनि हिच्किचाउँदैनन्। स्नातक चिकित्सकहरूले सामान्य व्यवहार पनि गर्न नसकी स्नातकोत्तर डिग्री हासिल गर्न प्रतिस्पर्धात्मक प्रवेश परीक्षा तयारीका निम्ति जागिरै त्यागी बस्नुपर्ने र स्नातकोत्तर गरिसकेका चिकित्सकको पनि सन्तोषजनक जीवनशैली र आशा गरेजस्तो आर्थिक आर्जन नहुने खालको प्रणालीले हाम्रो स्वास्थ्य सेवाको नै गुणस्तरमा नकारात्मक असर पारी धराशायी बनाउँदै छ। देशको धेरैजसो स्थानीय स्तरमा चिकित्सकको यत्रो कमी हुँदाहुँदै यहाँ स्नातकोत्तर गरेकै चिकित्सक पनि सरकारी सेवामा छिर्न नपाई निजी अस्पतालमा काम खोज्न बाध्य छन्। नेपाल चिकित्सक संघले विगतदेखि नै उठाइरहेका विभिन्न एक चिकित्सक एक संस्था, उचित तलब, कार्य क्षेत्रको सुरक्षास्थिति र पेसागत अभिवृद्धिका माग यिनैसँग सम्बन्धित हुन्। सरकार र लोकसेवामा विराजमान मन्त्री, सचिव र नीतिनिर्मातालाई चिकित्सकका यी सबै प्रासंगिक माग सम्बोधन नगरे पनि खासै फरक पर्दैन। उहाँहरू आफू वा पारिवारिक सदस्यलाई केही स्वास्थ्य समस्या पर्दा देशभित्र अथवा बाहिरै महँगो सुविधासम्पन्न अस्पताल धाउन सक्ने हैसियत राख्छन्। फरक पर्ने निम्नवर्गीय र निम्नमध्यमवर्गीय जनतालाई हो। चिकित्सकका माग र आन्दोलनको विषयवस्तु सर्वसाधारणले पनि बुझ्न आवश्यक छ। चिकित्सक र उपभोक्ताबीच मनमुटाव र खाडल स्थापित गर्न खोज्ने प्रवृत्ति भएका तŒव समाजमा फगत नभएको होइन। हाम्रा मागले जनस्तरबाटै समर्थन पाए देशका कुनाकुनामा चिकित्सक खटाउन सरकारलाई दबाब अवश्य पर्ने छ।"
फोक्सोमा निमोनिया देखिएका कोरोना संक्रमितको बाँकेमा मृत्यु,"नेपालगन्ज : बाँके जिल्लामा कोरोना भाइरस संक्रमित १० औं व्यक्तिको मृत्यु भएको छ। जिल्ला स्वास्थ्य कार्यालय बाँकेका कोरोना फोकल पर्सन नरेशबाबु श्रेष्ठका अनुसार नेपालगन्ज उपमहानगरपालिका २१ पुरैनाका ५९ वर्षका पुरुषको भेरी अस्पताल नेपालगन्जमा उपचारको क्रममा शनिबार राति ११:४५ मा कोरोनाबाट मृत्यु भएको हो। दुबैतिरको फोक्सोमा निमोनिया भएका उनलाई प्लाज्मा थेरापी, रेम्डीसिभिर औषधि पनि चलाइएको थियो। उनको मृत्युसँगै नेपालगन्जमा कोरोनाबाट मृत्यु हुनेको संख्या सात पुगेको छ।"
विकासोन्मुखमा जान कोभिड बाधक,"काठमाडौं : सन् २०२२ भित्र देशलाई अल्प विकसित राष्ट्रबाट विकासोन्मुखमा स्तरोन्नति गर्न सरकार जोडतोडले लागेको थियो। बीचमा विश्वव्यापी महामारी बनेर आएको कोभिड१९ ले त्यो लक्ष्य प्राप्त गर्न जोखिम बढाएको प्रधानमन्त्रीको ठम्याइ छ। राष्ट्रसंघीय महासभाको एउटा सत्रलाई सम्बोधन गर्दै प्रधानमन्त्री केपी शर्मा ओलीले भने, कोभिड१९ का कारण उत्पन्न वर्तमान स्वास्थ्य समस्याले कठिनतासाथ हासिल उपलब्धिलाई जोखिममा पारेको छ। प्रधानमन्त्री ओलीले संयुक्त राष्ट्रसंघको ७५औं महासभाका अवसरमा महासचिव एन्टोनियो गुटरेसद्वारा शनिबार राष्ट्रसंघ प्रधान कार्यालय न्युयोर्कमा आयोजित दिगो विकासका लक्ष्यसम्बन्धी उच्चस्तरीय बैठक एसडीजी २०२० मोमेन्टलाई काठमाडौंबाट अप्रत्यक्ष रूपमा सम्बोधन गरेका हुन्। त्यस क्रममा उनले दिगो विकासका लक्ष्यलाई राष्ट्रिय योजना र कार्यक्रमहरूमा मूल प्रवाहीकरण गरिएको उल्लेख गरे। ती कार्यक्रमलाई अहिले नेपाल सरकारले स्थानीय तहसम्म पुयाएको उनले जानकारी दिए। अनुपातहीन रूपमा अल्पविकसित देश, भूपरिवेष्टित देश र साना टापु विकासोन्मुख देश कोभिड१९ बाट नराम्ररी प्रभावित भएका र त्यसले अर्थतन्त्रलाई गतिहीन बनाएको, राजस्व संकलनमा कमी आएको, सार्वजनिक खर्चमा बढोत्तरी भएको तथा गरिबी र बेरोजगारीले दिगो विकासका लक्ष्य हासिलमा अति नराम्ररी प्रभाव पारेको यथार्थ पनि प्रधानमन्त्रीले औंल्याए। कोभिड१९ विरुद्ध प्रतिकार्यका निम्ति विश्वव्यापी रूपमा भएका प्रयासहरूको सराहना गर्दै प्रधानमन्त्री ओलीले व्याख्यानले नभई सबै सरोकारवालाले काम गरेर देखाउनु अति आवश्यक भएको बताए। एसिया प्रशान्त क्षेत्रका पाँच मुलुकमध्ये नेपाललाई उक्त बैठकमा समावेश गरिएको थियो। बैठकमा विश्वका २२ देशका राष्ट्राध्यक्ष र सरकार प्रमुखहरूका साथै विभिन्न क्षेत्रीय, समूह, दिगो विकास लक्ष्यका अभियन्ता, विकासका साझेदार र राष्ट्रसंघका उच्च अधिकारी सहभागी थिए।"
विकासको बोहोनी,"विकासको मुख्य मापक यातायातको सुव्यवस्था हो। यातायात सेवाको मापक रेल हो। जुन देशमा रेल सर्वसुलभ उपलब्ध हुन्छ, त्यो विकासको उपल्लो चरणमा मात्र सम्भव हुन्छ। त्यसैले रेल आउनु भनेको विकास आउनु हो। विकासको लहर बोकेर वर्षौं पहिला आउनुपर्ने त्यही रेल बल्ल नेपालमा आएको छ। यसको अर्थ देश विकासको बोहोनी भएको छ। जयनगरजनकपुर रेल आउनु त्यो पनि आफ्नै पौरखले किनेर, नेपालका लागि गर्वको क्षण हो। रेल सपना बोकिरहेको देशका लागि ऐतिहासिक फड्कोसमेत हो। नेपालमा पहिलोपटक बेलायत सरकारले रक्सौलदेखि अमलेखगंजसम्म विसं १९८४ मा रेल सेवा सञ्चालनमा ल्याएको थियो। सञ्चालनमा आएको ३८ वर्षपछि अर्थात् विसं २०२२ मा यो सेवा बन्द भएको थियो। विसं १९९४ मा जयनगरदेखि जनकपुर विजलपुरासम्म पनि रेल सेवा सुरु भएको थियो। करिब ५२ किलोमिटर दूरीको यो रेल सेवा मानिस ओहोरोदोहोरा गर्नभन्दा पनि माल सामान ओसारपसार गर्न प्रयोग गरिन्थ्यो। पछि मात्रै मानिस बस्ने बोगि थपिएको हो। विसं २०७१ देखि यो सेवा पनि बन्द भयो। रेल सेवा पूर्ण बन्द भएपछि यो भेगका जनताको भारतको जयनगरसम्मको दु्रत सम्पर्क टुट्यो। उनीहरूको दैनिकी केही हदसम्म कष्टकर पनि बन्यो। ६ वर्षअघि बन्द भएको रेल भने हाम्रो थिएन। भूमि मात्र हाम्रो थियो। अर्काका अति थोत्रा रेल इज्जतभन्दा बेइज्जत बनेर चलिरहन्थे। चल्नै नसक्ने अवस्थामा पुगेपछि बन्द गराइएका थिए। नयाँ ल्याइएका रेल आधुनिक सुविधाजनक, बिजुली वा डिजेलमध्ये कुनै एकबाट चल्ने प्रकृतिका छन्। नेपाल सरकारले किनेका सुरुका दुइटा रेलले हामी पनि सक्छौं भन्ने सन्देश दिएका छन्। जुन खुसीको कुरा हो। यो आगमनसँगै सरकारको रेल योजनामा थप चुनौती भने थपिएको छ। यसले दबाब सिर्जना गर्छ। रेल सेवा विस्तारका सिलसिलामा भएको अनियमित ठेक्कापट्टा भर्खरै रद्द गर्नुपर्ने अवस्था आएको छ। बेरितमा काममा अग्रसर हुने सरकारी जिम्मेवार अधिकारीलाई भने सरकारले कडा सजाय गर्नैपर्छ। रेलमा झेल गर्नेलाई कुनै हालतमा छाड्नु हुँदैन। वर्तमान सरकारका लागि यो प्रतिष्ठाको विषय बन्नुपर्छ। र, नियमसंगत एवं भ्रष्टाचारमुक्त ढंगले यसको प्रक्रिया अघि बढाउन ढिला गर्नु हुँदैन। जनकपुरजगनगर रेल आगमनले देशमा आशा बढाएको छ। सरकारको ध्यान त्यता जानैपर्छ। किनकि, एकै पटकमा सयौं यात्रुलाई ओसारपसार गर्न सक्ने क्षमता भएका कारण रेलको सहज सञ्चालनपछि सडकमा गुड्ने सवारी साधनको संख्यामा कमी ल्याउन सकिन्छ। सडकमा सवारीको चाप घट्छ। बाध्यताले निजी सवारी चढ्नेहरूको संख्यामा पनि कमी आउँछ। तसर्थ जतिसके छिटो रेल सञ्चालन गर्नु नेपालको सन्दर्भमा अति आवश्यक काम हो। सरकारले धेरैवटा रेलका योजना देखाएको छ। चीनको केरुंगबाट काठमाडौ हुँदै पोखरालुम्बिनीसम्म पुर्याउने रेल कुदाउने सपना बाँडेको छ। काठमाडौंमा मोनोरेल र मेट्रो रेल कुदाउने, मुलुकभर बिजुली रेल चलाउने, रेलले पूर्वपश्चिम जोड्ने आदि मुख्य हुन्। ती योजनालाई मूर्तरूप दिनु चानचुने कुरा होइन। तर, चाह्यो भने असम्भव पनि छैन। ठूलो लगानी चाहिने भएकाले स्रोत जुटाउन लगानी बोर्डलाई सक्रिय गराउन सकिन्छ। सबैभन्दा मुख्य विषय भाषण होइन, काममै लाग्नुपर्छ। अवश्यै सकिन्छ। सम्भव छ। किनकि, बोहोनी भइसकेको छ।"
बेल्जियम रेड जोनमा,"बेल्जियम (ब्रसेल्स) : बेल्जियममा गत २४ घन्टामा २ हजार २८ जनामा कोरोना संक्रमण पुष्टि भएको छ। दिनहुँ ३० हजारको हाराहारीमा कोरोना परीक्षण गर्दा संक्रमण सुरु भएयता सबैभन्दा बढी शुक्रबार सो संख्या पुगेको छ। गत हप्तादेखि औसत दिनमा १ हजार संक्रमित बढिरहेको तथ्यांकले देखाएको थियो। यसरी ७४ प्रतिशतले संक्रमण बढेको बेल्जियम शुक्रबारबाटै युरोपमा रेड जोन अर्थात् खतराको क्षेत्रमा परेको छ। साइन्सानो ड्यासबोर्डको तथ्यांकअनुसार, गत हप्तामा प्रतिदिन औसत ३१ हजार एक सय जनामा परीक्षण गरिएको थियो। कोरोना महामारी सुरु भएदेखि करिब २८ लाख बेल्जियम नागरिकमा परीक्षण भइसकेको छ। १ करोड १६ लाख मात्र जनसंख्या भएको बेल्जियममा संक्रमित संख्या ९७ हजार ९ सय ७६ पुगेको छ भने झन्डै १० हजारको मृत्यु भइसकेको छ। शुक्रबारसम्म १८ हजार बिरामी कोरोना मुक्त भएका छन् भने ७० हजारको उपचार भइरहेको छ। युरोपभरमै सातौं उच्च संक्रमित देश (इटाली, स्पेन र फ्रान्सपछि मृत्यु हुनेको संख्यामा बेलायतबाहेक) बेल्जियम चौथो स्थानमा रहेको छ भने जनसंख्याको अनुपातमा मृत्यु हुने देशमा बेल्जियम अग्रपंक्तिमा रहेको छ। ब्रसेल्सका मेयरलाई कोरोना कोरोना परीक्षण गर्दा शुक्रबार ब्रसेल्सको एव्रे नगरपालिकाका मेयर रिदौने चाहिदलाई कोरोना पुष्टि भएको छ। उनले फ्रान्कोफोन दैनिकलाई भनेअनुसार कोरोनो पोजिटिभ रिपोर्ट आएको छ। उनी अहिले १४ दिनका लागि क्वारेन्टाइनमा छन्। उनी भन्छन्, मेरो पोजेटिभ नतिजा आएको छ तर म बिरामी छु भन्ने लाग्दैन। जरिबानाबाट ६ मिलियन युरो संकलन हालसम्म कोरोनाबाट जोगिने नियमको उल्लंघन गर्नेलाई गरिएको जरिबानाबाट ६ मिलियन युरो संकलन भएको छ। भाषिक पहिचानसहितको संघीय मुलुक बेल्जियमका न्यायमन्त्री कुन जिन्सले सो कुरा आफ्नो प्रतिवेदनमा उल्लेख गरेका छन्। हालसम्म ३० हजार व्यक्तिले कोरोना रोकथामको नियम पालना नगर्दा जरिबाना तिरिसकेका छन् भने ४१ हजारलाई मुद्दा चलाइएको छ। त्यसैगरी १ हजार ८ सय २६ जनालाई जरिबानापत्र पठाइएको मन्त्री कुनले उल्लेख गरेका छन्। यसर्थ झन्डै ७३ हजारलाई प्रहरीले कारबाहीको दायरामा ल्याएको छ। सरकारी अनुरोधलाई बेवास्ता गर्नेलाई २ सय ५० देखि ४ हजार युरोसम्म सरकारले जरिवाना तोकेको थियो। अन्य सहर पनि रेड जोनमा शुक्रबार अपरान्ह ४ बजेदेखि लागू हुनेगरी बेल्जियमले अनावश्यक भ्रमणमा रोक लगाएको छ। युरोपका अन्य सहरहरू भियनाअस्ट्रिया, आम्स्टरडाम रोट्राडाम द हेग नेदरल्यान्ड, हंगेरीको बुडापेस्टलगायत रेड जोन घोषणा गरिएको छ। यसअघि फ्रान्स, इटाली स्पेनका विभिन्न सहरहरू रेड जोनमै रहिसकेका छन्। यदि ती सहरबाट कोही आएमा अनिवार्य रूपमा परीक्षण गर्नुपर्ने र क्वारेन्टाइनमा बस्नुपर्ने नियम लागू भएको छ। तीन सय मिलियन डोज कोरोना खोप युरोपेली आयोगले सम्भावित कोरोना भाइरस खोपको लागि दोस्रो सम्झौतामा हस्ताक्षर गरेको छ। शुक्रबार युरोपेली आयोगका अध्यक्ष उर्सुला भोन देर लेयएन तीन सय मिलियन डोज खोप सनोफी र जीएसके फर्मास्युटिकल कम्पनीले उत्पादन गर्ने बताइन्। उर्सुलाले प्रेस वक्तव्यमा युरोपियन युनियनका कम आय श्रोत भएका मुलुकहरूले आरक्षित अनुदान दिइने र सम्झौताले युरोपवासीको सुरक्षामा प्रतिबद्ध रहेको बताइन्। तर, केही समयअघि नै बेल्जियमले ७।५ मिलियन डोज खोप बेलायतको आस्त्राजेनेका कम्पनीबाट लिने सम्झौता गरिसकेको बताइन्। उक्त भ्याक्सिनले ३८ लाख बेल्जियमलाई खोप उपलब्ध हुनेछ किनभने यो खोप एक जनालाई दुई पटक दिइनेछ। बेल्जियमका स्वास्थ्यमन्त्री म्याग्गी दे ब्लकले उक्त भ्याक्सिन २ युरो ९० सेन्ट प्रतिडोज उपलब्ध हुने र यो सन् २०२१ को अन्ततिर उपलब्ध हुने बताएकी छन्।"
सोसल मिडियाबाट भाग्दै किम,"न्युयोर्क : सोसल मिडियामार्फत घृणा फैलाउने कार्यको विरोधस्वरूप रियलिटी टीभी स्टार किम कार्दशियांले आफ्नो सोसल अकाउन्ट फ्रिज गर्ने निर्णय गरेकी छन्। सोसल मिडियामार्फात धेरै पटक गलत सूचना आदानप्रदान हुन्छ र घृणा फैलाउनेजस्ता कृत्य अगाडि आउँछन्। यसैलाई मध्यनजर गरेर किमले यो सबबाट टाढा रहने निर्णय गरेकी हुन्। किम इन्स्टाग्राममा धेरै फलोअर्स भएकी सेलिब्रिटी हुन्। उनको इन्स्टाग्राममा १८८८ करोड फलोअर्स छन्। लियोनार्दोे डिक्याप्रियो, जेनिफर लरेन्स, आरल्यान्डो ब्लुम, केरी वासिङ्टन र साचा बैरन कोहेन पनि विरोधमा सहभागी छन्। सेलिब्रिटीले आगामी बुधबार २४ घन्टाका लागि आफ्नो अकाउन्ट फ्रिज गर्नेछन्। किमले ट्विटरमा लेखेकी छन्, म इन्स्टाग्राम र फेसबुकको माध्यमबाट तपाईंहरूसँग सीधा सम्पर्क गर्न सक्छु तर यो मञ्च जब घृणा फैलाउन थाल्छ तब म चुप लाग्न सक्दिनँ। गलत सूचनाले चुनावमा गम्भीर प्रभाव पार्छ र लोकतन्त्रलाई कमजोर बनाउन सक्छ त्यसैले म यसको समर्थ गर्दिनँ, उनले भनेकी छन्। यसका साथै उनले ह्यासट्याग स्टप हेट फर प्रोफिट अभियानमा आफ्ना प्रशंसकलाई पनि सहभागी हुन र यसको समर्थन गर्न अपिल गरेकी छन्। उसका साथै अभिनेता एस्टन कचर पनि सोसल मिडिया प्लेटफर्म बहिष्कार आन्दोलनमा सहभागी हुँदैछन्। उनले भने, यो डिभाइस घृणा र हिंसा फैलाउन बनाइएको थिएन। किमले भ्रामक तथ्य र गलत सूचनाविरुद्ध अस्थायी रूपमा सोसल मिडिया अकान्उट उपयोग नगर्ने भएकी हुन्।"
यात्रामा हुनुहुन्छ ? यस्तो छ मौसम,"काठमाडौं : मनसुनी न्यूनचापीय प्रणालीको प्रभावले तीन दिन देशका धेरैजसो स्थानमा वर्षाको सम्भावना रहेको जल तथा मौसम विज्ञान विभागले जनाएको छ। मौसम पूर्वानुमान महाशाखाका अनुसार हाल मनसुनको न्युन चापीय रेखा नेपालभन्दा दक्षिणतर्फ अवस्थित छ। आइतबार दिउँसो देशभर आँशिकदेखि सामन्य बदली रही थोरै स्थानहरूमा हल्का वर्षाको सम्भावना रहेको छ। राती देशभर आँशिकदेखि सामान्य बदली रही प्रदेश १, बागमती प्रदेश र गण्डकी प्रदेशका थोरै स्थानहरूमा मेघगर्जनचट्याङ्गसहित हल्का वर्षाको सम्भावना रहेको छ। सोमबार देशभर सामान्यतया बदली रही देशका केही स्थानहरूमा मेघगर्जनचट्याङ्गसहित हल्का देखि मध्यम वर्षाको सम्भावना रहेको छ। राती देशभर सामान्यतया बदली रही केही स्थानहरूमा मेघगर्जनचट्याङ्गसहित मध्यम वर्षाको सम्भावना रहेको छ। साथै प्रदेश नं १, प्रदेश नं २ र बाग्मती प्रदेशका एकदुई स्थानमा भारी वर्षाको सम्भावना रहेको छ। मंगलबार देशभर सामान्यतया बदली रही देशका केही स्थानहरूमा मेघगर्जनचट्याङ्गसहित मध्यम वर्षाको सम्भावना रहेको महाशाखाले जनाएको छ। प्रदेश नं १, प्रदेश २, बागमती प्रदेश, गण्डकी प्रदेशका एकदुई स्थानमा भारी वर्षाको सम्भावना रहेको छ। मनसुन बाहिरिने औसत समय सेप्टेम्बर २३ भएपनि यस वर्ष ढिलो गरी मनसुन बाहिरिने मौसमविद्को भनाइ छ।"
महामारीमा भोकभोकै,"गुलरिया : कोरोना महामारीसँगै गुलरिया नगरपालिका५ की तुलसी ओलीलाई छाक टार्न समस्या भयो। काठको ठेलामा हजारपन्ध्र सयको सामान राखेर बेच्दै हिँड्ने उनको अहिले व्यापार छैन। सामान बिक्री गर्नै नपाएपछि ओलीलाई बिहान बेलुका छाक टार्ने समस्या छ। अन्नै नभएपछि कति छाक त भोकै सुत्नु पर्यो, उनले भनिन्, छोराछोरीको भोक मेटाउने उपायसमेत भएन। केही दिन राहतको अन्नले छाक चल्यो। केही दिन मागेरै चलाइन्। तर, कति दिन त्यसरी चलाउने ? ओलीलाई चिन्ता छ। सरकारले महामारी नियन्त्रणलाई जस्तोसुकै प्रयास गरे पनि मजदुरको भोको पेट भर्ने उपाय सहज गरिदिनुपर्ने बताउँदै उनी भन्छिन्, गरिबलाई हेरिदिनु पर्यो। जिल्लाका धेरै विपन्न मजदुर कोभिडका कारण भोकै बस्नु पर्यो। गुलरियाका राजाराम थारू कोभिड महामारीपछि आफू बेरोजगार बनेको बताउँछन्। काठको काम गर्ने मिस्त्री भएकाले लकडाउनमा धेरै दुःख पाएँ, उनले भने, बन्दका बेला न काम पाइयो न त दाम नै कमाइयो। बेरोजगार हुँदा दैनिक छाकमा समेत कटौती गर्नु परेको थारूले दुःखेसो पोखे। थारूले केही राहत पाए तर त्यो पर्याप्त भएन। ओली र थारू दुवैलाई नेपाल गुठी एसोसिएसन पेन्सलभेनिया अमेरिकाको सहयोगमा स्थानीय कृष्णसार युथ स्पोर्टस् क्लबले खाद्यान्न वितरण गरेको थियो। सरकारको राहत मापदण्डअनुसार गुलरिया नगरपालिका५ का ६० घरपरिवारलाई खाद्यान्न राहत वितरण गरिएको छ। क्लबका अध्यक्ष एवं वडा नम्बर ५ का सदस्य युवराज श्रेष्ठले भने, चामल, दाल, नुन, तेल सोयाबिनलगायतका खाद्य सामग्री वडाका विपन्न एवं मजदुरलाई वितरण गरेका हौं। बर्दियाका गुलरिया, मधुवन, राजापुर, ठाकुरबाबा, बारबर्दिया, बाँसगढी नगरपालिका र गेरुवा तथा बढैयाताल गाउँपालिका अन्तर्गतका विपन्न परिवारलाई स्थानीय तहले राहत वितरण गरे पनि पर्याप्त हुन नसकेको पीडितको गुनासो छ। विभिन्न स्थानीय तहमा १९ हजार ५ सय ४४ घरपरिवारलाई लकडाउनलगायत बन्दाबन्दीमा राहत वितरण गरिएको जिल्ला प्रशासन कार्यालय बर्दियाले जनाएको छ।"
११ बजे पेरिसडाँडामा नेकपा सचिवालय बैठक,"काठमाडौं : पेरिसडाँडामा नेपाल कम्युनिस्ट पार्टी (नेकपा) सचिवालय बैठक बस्दैछ । शुक्रबारका लागि बोलाइएको सचिवालय बैठक आज बस्ने गरी सारिएको थियो। बिहान ११ बजे पेरिसडाँडामा पहिलो पटक सचिवालय बैठक बस्न लागेको पुष्पकमल दाहाल प्रचण्डको प्रेस सल्लाहकार विष्णु सापकोटा (जुगल) ले जानकारी दिए। बुधबार प्रधानमन्त्रीको केपी ओली र अध्यक्ष पुष्पकमल दाहाल प्रचण्डबीचको छलफलले पहिलो पटक पेरिसडाँडामा सचिवालय बैठक तय भएको हो। तत्कालीन एमाले र माओवादीबीच एकता भएर नेकपा बनेपछि पहिलो पटक तत्कालीन माओवादीको पार्टी मुख्यालय पेरिसडाँडामा बैठक बस्ने निर्णय भएको थियो। यसअघि अधिकांश बैठक प्रधानमन्त्रीको सरकारी निवास बालुवाटारमै राख्ने गरिएको थियो। सचिवालय बैठकले पार्टी एकताका बाँकी काम र मन्त्रिपरिषद् पुर्नगठन, समसामयिक राजनीतिक घटनाक्रम लगाएतको विषयमा छलफल गर्ने सचिवालयका एक सदस्यले जानकारी दिए। नेकपाको यही भदौ २६ गते सहमतिका साथ निर्णय भई स्थायी कमिटीको बैठक सम्पन्नपछि अध्यक्षद्वयले अन्तरपार्टी सर्कुलर जारी गरी सरकार र पार्टीका कामलाई थप व्यवस्थित र प्रभावकारी बनाउने सङ्कल्प गरेका छन्। झन्डै विभाजनको मुखबाट जोगिएर २६ भदौमा स्थायी समिति बैठक बसी पार्टीभित्रको विवाद टुंगो लगाइएको थियो। त्यसपछि सोही दिनलाई पुरानो विवादतर्फ नफर्किने निश्चित समय (कट अफ डेट) निर्धारण गरी अगाडि बढ्ने नेकपाले जनाएको हो। तत्कालीन एमाले र माओवादी केन्द्रबीच २०७५ जेठ ३ मा पार्टी एकता भएको थियो। त्यसयता एकता प्रक्रियाका विधि, पद्धति, विधान कार्यान्वयन, सरकारको कामको समीक्षा, एमसीसी सम्झौतालगायत विषयमा नेकपा रुमल्लिएको थियो। यस्तै, उपाध्यक्ष वामदेव गौतमको सांसद बन्ने चाहना, शीर्ष नेताहरूको वरीयता, दुई अध्यक्षको कार्यविभाजन र कार्याधिकार, पोलिटब्युरो गठन, एक व्यक्ति एक मुख्य जिम्मेवारीलगायत विवादमा नेकपाले गोलचक्कर लगाइरहेको थियो। सचिवालय, स्थायी कमिटी र केन्द्रीय कमिटीका गरी दर्जनौं बैठकमा यही पुरानै विषयमा छलफल घुमिरहेका थिए। पार्टी एकताका बेला अध्यक्षद्वयको कार्याधिकार बाँडफाँटबारे भएका सहमति कार्यान्वयनलाई लिएर विवाद हुँदा शक्ति संघर्ष चर्किंदै आएको थियो। एकतापूर्व दुई अध्यक्षले अढाईअढाई वर्ष आलोपालो सरकारको नेतृत्व गर्ने गोप्य सहमति गरेका थिए। उक्त सम्झौता सार्वजनिक भएपछि २०७६ मंसिर ४ मा त्यसलाई प्रतिस्थापन गर्न ओलीले ५ वर्ष नै सरकार र दाहालले पार्टीको कार्यकारी अध्यक्षको जिम्मेवारी सम्हाल्ने गरी सचिवालय बैठकले निर्णय गरेको थियो।"
महोत्तरीमा पिकप र मोटरसाइकल दुर्घटना : दुई जनाको मृत्यु,बर्दिबास : महोत्तरीको बर्दिबास६ किसानगरमा पिकप र मोटरसाइकल एकआपसमा ठोक्किएर दुर्घटना हुँदा दुई जनाको मृत्यु भएको छ। दुर्घटना स्थानीय देव बहादुर खपाङ्गी र प्रमोद रामको मृत्यु भएको इलाका प्रहरी कार्यालय बर्दिबासका डीएसपी राजन चापागाईले जानकारी दिए। विपरीत दिशाबाट आइरहेको पिकप र मोटरसाइकल शनिबार साँझ दुर्घटना परेको हो। मोटरसाइकमा सवार तीन जना मध्य चालक प्रमोद र अर्का देवबहादुरको मृत्यु भएको हो। देवबहादुर नेपाली सेनामा बन्दोबस्ती सिपाही पदमा कार्यरत छन्। दुर्घटनमा परेर गम्भीर घाइते भएका उनीहरुको धनुषास्थित लालगढ मोडेल हस्पिटलमा उपचार गर्न लगिएको थियो। त्यहाँ प्राथमिक उपचार गरी थप उपचारका लागि प्रमोदलाई धरान र देवबहादुरलाई काठमाण्डौं पठाइएको थियो। प्रमोदको धरानमा र देवबहादुरको बाटोमै मृत्यु भएको डीएसपी चापागाईले बताए।
पहिलो भेटमै दंग सरिता,"काठमाडौं : शम्भुजित बाँस्कोटाको संगीत, डब्बु क्षत्रीको शब्द र सरिता भारतीको स्वरमा नयाँ गीतिसंग्रह पहिलो भेटमै श्रोतादर्शकमाझ आएको छ। संग्रहमा बजाइदेऊ बाजा र पहिलो भेटमै बोलका गीत समावेश छन्। बजाइदेऊ बाजा लोकपप शैलीको गीत हो। यो गीत नृत्यप्रधान बनेको छ। गीतको भिडियो केही सातापछि रिलिज गर्ने तयारी छ। पहिलो भेटमैलाई जुगल डंगोलले संगीत गरेका हुन्। दुवै गीतको संगीत संयोजन तथा रेकर्डिङ जुगल डंगोलकै हो। यो लोक शैलीको गजल गायिका भारतीले लेखेकी हुन्। यो गीतिसंग्रहलाई आर्टोम्युज रेकर्डिङ स्टुडियोले बजारमा ल्याएको हो। सरिता राम्री गायिका भएको र उनको यो गीतलाई दर्शकले मन पराउने बताउँदै संगीतकार बाँस्कोटाले शुभकामना पनि दिए। यसअघि मेरो जवानी, लुडो र तास, कोरोनाले देशै रोयो, रातो सारी लरक्कैजस्ता सिंगल ट्र्याक एल्बम निकालेकी सरिताले अग्रज संगीतकार बाँस्कोटासँग काम गर्न पाउँदा सिक्ने अवसर पाएको बताइन्। यसै साता गायक हेम श्रेष्ठसँग आफ्नो दसैं गीत र असोजको तेस्रो साता गायक हिमालय राजसँग देउडा गीत आउने पनि उनले जानकारी गराइन्। यसैबीच पहिलो भेटमागीतको भिडियो पनि रिलिज गरिएको छ। यसमा अभिनेता दिक्पाल कार्कीसँग गायिका भारतीले मोडलिङ गरेकी छन्। रामशरण उप्रेतीले खिचेको यो भिडियो मित्र डी गुरुङले सम्पादन गरेका हुन्।"
परिवारबाट सम्पर्कविहीन तामाङ मृत फेला,विराटनगर : परिवारबाट सम्पर्कविहीन बनेका एक पुरुष मोरङको सुन्दरहरैंचा नगरपालिका५ मा आइतबार बिहान मृत फेला परेका छन्। कल्भर्टको पानीमा डुबेको अवस्थामा ५८ वर्षीय मनकुमार तामाङको शव भेटिएको हो। उनी शनिबारदेखि परिवारको सम्पर्कमा नरहेको प्रहरीले जनाएको छ। स्थानीयले डुबेर मृत्यु भएको अवस्थामा उनलाई भेटेपछि घटनाका बारेमा प्रहरीलाई जानकारी दिएका थिए। तामाङ प्राय मादक पदार्थ सेवन (मापसे) गरेर हिँड्ने गरेको स्थानीयले प्रहरीलाई बताएका छन्। मापसे गरेर लडेका कारण उठ्न नसक्दा कल्भर्टको पानीमा डुबेर उनको मृत्यु भएको हुन सक्ने प्रहरीको अनुमान छ। प्रहरीले शव पोस्टमार्टमका लागि लगेर घटनाको अनुसन्धान सुरु गरेको छ।
पेट्रोल बोकेको ट्याङ्कर त्रिशूलीमा खसेर आगलागी,धादिङ : पेट्रोल बोकेको ट्याङ्कर गल्छी गाउँपालिका६ चरौँदीबाट त्रिशूली नदीमा खसेर आगलागी भएको छ। ना ४ ख २८२२ नम्बरको ट्याङ्कर चरौँदीबाट त्रिशूली नदीमा खसेर आगलागी भएको हो। ट्राफिक प्रहरी कार्यालय गजुरीका प्रहरी निरीक्षक नेत्र भट्टले ट्याङ्कर चालक र सहचालक कहाँ छन् भन्ने कुनै जानकारी नभएको बताए। नदीमा खसेको ट्याङ्कर पानीमा डुबेको छ भने केही भाग देखिएको छ। अहिले उद्धार कार्य भइरहेको प्रहरीले जनाएको छ।  रासस
राष्ट्रिय सभाको तीव्र अवमूल्यन,"जनताबाट पराजित र तिरस्कृतहरूलाई आ श्रय दिन यो थलो बनाउने परिकल्पना संविधानले गरेको हो त ? लोकतान्त्रिक प्रणाली अवलम्बन गरी आएका देशहरूमा प्रायः दुई सदनात्मक प्रावधानसहितको व्यवस्थापिकाका आधारमा लोकतान्त्रिक अभ्यास गरिएको पाइन्छ। आम निर्वाचनमा जनतासँग प्रत्यक्ष घुलमिल भएकाहरू शासकीय एवं व्यवस्थापकीय क्षेत्रमा खासै योगदान दिने सामथ्र्यको अभावमा पनि निर्वाचित भएर आउने सम्भावना रहन्छ। यस्तो अवस्थाको परिकल्पना गर्दै माथिल्लो सदन जसलाई राष्ट्रिय सभा, सिनेट, हाउस अफ लर्ड्स आदिको संज्ञा दिइएको हुन्छ। यसको व्यवस्था गरी द्विसदनमार्फत व्यवस्थापकीय कार्य प्रक्रिया अघि बढाई जिम्मेवारीको निर्वाह कुशलतापूर्वक गर्ने प्रचलन देखिन्छ। राष्ट्रिय सभा अथवा माथिल्लो सदनको महŒवलाई द्विसदनका आधारमा अघि बढेका लोकतान्त्रिक प्रणालीहरूले आत्मसात गरेका छन्। यसको व्यवस्था गर्दैको अवस्थामा माथिल्लो सदनको उपादेयता र उद्देश्यबारेमा संविधानमै स्पष्ट गरिएको हुन्छ। प्रायः यस्तो सदनको व्यवस्था भएका देशले यो सदनलाई गरिमापूर्ण र सम्मानित सदनका रूपमा अंगीकार गरेका छन् र सोहीअनुसारको जिम्मेवारी प्रदान गरिएको अवस्था छ। नेपालले पनि संसदीय व्यवस्थाको अभ्यास गर्दाका समयमा दुई सदनात्मक संसदीय प्रणालीको संवैधानिक व्यवस्था गर्दै आएको छ। जनताको अपमान गर्न, भ्रष्टाचारी संरक्षणमा रमाउन र पराजितहरूले जनतालाई सबक सिकाउन अभ्यस्त नेतृत्वमा रहनेहरूबाट जनताका पक्षमा राम्रा निर्णयहरूको अपेक्षा गर्नु निरर्थक छ। माथिल्लो सदनको प्रारूप र यसका भूमिकाको निर्धारण विभिन्न देशमा फरकफरक प्रकारले भएको देखिन्छ। प्रायः राष्ट्रपतीय प्रणाली भएका देशहरूमा तल्लो सदनभन्दा माथिल्लो सदन बढी अधिकारसम्पन्न छन् भने संसदीय प्रणालीलाई स्वीकार गरिएका देशहरूमा तल्लो सभालाई बढी शक्तिशाली बनाउने प्रचलन छ। राष्ट्रपतीय प्रणालीको कार्यान्वयन भइराखेको संयुक्त राज्य अमेरिकामा माथिल्लो सदनका रूपमा रहेको सिनेट हाउस अफ रेप्रेजेन्टेटिभभन्दा धेरै शक्तिशाली छ। यहाँको सिनेटले मन्त्रिपरिषद्को स्वरूप र नियुक्तिमा समेत प्रभाव पार्छ, कार्यपालिकाद्वारा गरिएका सन्धिहरूको अनुमोदन सिनेटको दुइतिहाइ बहुमतद्वारा गराउनुपर्छ। त्यस्तै राष्ट्रपतिले गरेका विभिन्न नियुक्ति र व्यापार तथा पारवहनसम्बन्धी सम्झौताहरू सामान्य बहुमतले समर्थन गर्नुपर्ने अनिवार्य व्यवस्था छ। आर्थिक विधेयकको अनिश्चितताको अवस्थाको समाधान गर्छ, राष्ट्रपतिलगायतकालाई महाभियोग लगाउने र सोसम्बन्धी प्रस्ताव पारित गर्ने वा नगर्ने सम्बन्धमा निर्णय लिन्छ। राष्ट्रिय संकटको अवस्थामा दुवै सदनलाई एकै स्थानमा उभिन लगाउँछ। यसले कार्यकारी अधिकारसमेतको अभ्यास गर्दै गएकाले अमेरिकी सिनेटलाई संसद्विनाको सरकार भनिएको छ। नेदरल्यान्डको माथिल्लो सदनलाई विधायिकी अधिकारमाथि भिटो प्रयोग गर्ने अधिकार दिइएको छ। अस्ट्रेलियाको सिनेटले अर्थ विधेयक पारित गर्ने सम्बन्धमा निर्णायक भूमिका खेल्ने गर्छ। संविधानको व्याख्या गर्ने, संघीयतासम्बन्धी विभिन्न सरकारबीचको विवाद सम्बन्धमा निर्णय दिने, विभिन्न प्रकारका सरकारले कुनै विषयमा अनुरोध गरिपठाएमा छलफल गरी निर्णय दिने, संकटकालको समयमा कानुन निर्माण गर्नेजस्ता महŒवपूर्ण र दूरगामी प्रभाव पार्ने प्रकृतिका निर्णय इथियोपियाको माथिल्लो सदनले लिने गरी संवैधानिक अधिकारसम्पन्न बनाइएको छ। यस प्रकार लोकतन्त्रको लामो अभ्यास गरी यसको भरपूर विकास गर्न सफल देशहरूमा राष्ट्रिय सभा अथवा माथिल्लो सदनलाई महŒव दिएको पाइन्छ। संयुक्त अधिराज्यमा यसलाई संसद्को पूरकका रूपमा लिइएको छ। नेपालमा तुलनात्मक हिसाबमा तल्लो सदनलाई बढी र माथिल्लो सदनलाई कम अधिकार दिई संयुक्त अधिराज्य र भारतको अवस्थालाई कार्यान्वयनमा ल्याइएको छ। नेपालमा २०१५ साल, २०४७ साल र हालको संविधानमा पनि संसदीय शासन प्रणालीको अवलम्बन गरी दुई सदनात्मक संसद्को व्यवस्था गरिएको छ। यी तीनवटै संविधानले राष्ट्रिय सभालाई राष्ट्रलाई आआफ्नो विज्ञताबाट योगदान गर्न सक्ने प्राज्ञहरू, लब्धप्रतिष्ठितहरू जसको सेवा राष्ट्र निर्माणका लागि अपरिहार्य रहेको छ, उनीहरू सबैलाई समेटेर यस सभाको गठन गर्ने व्यवस्था गरेको छ। यो व्यवस्था वर्तमान संविधानमा शब्दमा नभई संविधानको आशय र मर्ममा खोजी गर्नुपर्छ। यसअघिका संविधानहरूमा शब्द र भाव दुवैमा यही प्रावधान थिए। नेपालको वर्तमान संविधानले निर्वाचनद्वारा ५६ जना र राष्ट्रपतिद्वारा मनोनीत तीनजना गरी ५९ जनाको राष्ट्रिय सभाको आकारको व्यवस्था गरेको छ। यस व्यवस्थामा मनोनीत हुनेका लागि पनि विशेष योग्यता आवश्यक हुने उल्लेख भएको देखिँदैन। यसबाट के हाम्रो राष्ट्रिय सभा जोकोही जनताबाट तिरस्कृतहरूलाई समेत आ श्रय दिने स्थल बनाउने परिकल्पना संविधानले गरेको हो त ? प्रश्न खडा हुन सक्छ। संविधानले महिला, दलित, अपांगता भएका, अल्पसंख्यकहरूको प्रतिनिधित्वलाई अनिवार्य गर्न व्यवस्था गरेको छ। यस अर्थमा राष्ट्रिय सभा पछाडि परेकालाई अवसर दिने गरी व्यवस्था भएको हो वा यसभन्दा बढी अरू नै संवैधानिक आशय रहेको छ ? अध्ययनको विषय बनेको छ। तर यो सम्मानित सदन कर्मठ, क्षमतावान्, सच्चरित्रताका धनी, इमानदार, राष्ट्रप्रेमीहरू जसलाई निर्वाचन प्रक्रियाबाट समेट्न सकिन्न, सकिएको छैन, त्यस्ता व्यक्तित्वलाई स्थान दिँदा कमजोर समूहमा पर्नेलाई समेट्नुपर्ने व्यवस्था भएकोमा सन्देह रहँदैन। अहिले कमरेड वामदेवलाई नेकपा सचिवालय बैठकले राष्ट्रिय सभामा राष्ट्रपतिबाट मनोनयन गराउने गरी रिक्त स्थानमा पठाउने निर्णय भएपछि राजनीतिक माहोल पुनः तात्न पुगेको छ। बर्दियाका जनताले निर्वाचनमार्फत पराजित गरेका वामदेवका लागि धेरैवटा निर्वाचन क्षेत्र रिक्त गराई प्रतिनिधि सभामा लैजाने गरी दलले गृहकार्य गयो। जनताको विश्वास लिई प्रतिनिधिका रूपमा स्थापित हुने हैसियत उनले आफूभित्र पाउन सकेनन्। २२ पटकसम्मका प्रयास असफल भए। यस अवधिमा उनको एकल चिन्तन सहजै राष्ट्रिय सभामा आई संविधान संशोधन गरी प्रधानमन्त्री बन्नुमा रहेको देखियो। यस्ता लोकतन्त्रविरोधी सोचले उनको राजनीतिक उचाइ धुमिल बनाएकोमा कुनै सन्देह रहँदैन। किनकि राजनीति गर्नेहरूले जनताको निर्णयको सधैं सम्मान गर्न सक्नुपर्छ। बीपी कोइरालाले २०३६ सालको जनमत संग्रहमा बहुदलको पराजयलाई जनताको निर्णयका रूपमा गर्नुभएको सम्मानबाट वामदेवजीहरूले सिक्न सक्नुपर्छ। यो निर्णयबाट वामदेवजी उत्साहित हुनुपर्ने अवस्था छैन किनकि उनको अभीष्ट संविधान संशोधन गरी प्रधानमन्त्री बन्ने हो। न्यूनतम पनि उच्चस्तरको उत्तरदायित्व बहन गर्ने गरी कुनै एक मन्त्रालय सम्हाल्ने हो। सांसद् मात्र हुनका लागि किमार्थ होइन, दुवै इच्छा पूर्ति गर्न वर्तमान संविधानले अनुमति दिएको छैन। एकपटक संवैधानिक प्रावधानतर्फ ध्यान केन्द्रित गरौं। संविधानको धारा ७६ को उपधारा ९ मा मन्त्रिपरिषद्को गठन व्यवस्था छ। यसमा जुनसुकै कुरा लेखिएको भए पनि राष्ट्रपतिले प्रधानमन्त्रीको सिफारिसमा संघीय संसद्को सदस्य नभएको कुनै व्यक्तिलाई मन्त्री पदमा नियुक्त गर्न सक्नेछ। यसबमोजिम नियुक्त मन्त्रीले शपथ ग्रहण गरेको मितिले ६ महिनाभित्र संघीय संसद्को सदस्यता प्राप्त गर्नुपर्ने छ। सदस्यता प्राप्त गर्न नसकेमा तत्काल कायम रहेको प्रतिनिधि सभाको कार्यकालभर निज मन्त्री पदमा पुनः नियुक्तिका लागि योग्य हुने छैन। तर जुनसुकै कुरा लेखिएको भए पनि तत्काल कायम रहेको प्रतिनिधि सभा निर्वाचनमा पराजित भएको व्यक्ति त्यस्तो प्रतिनिधि सभाको कार्यकालमा मन्त्री पदमा नियुक्तिका लागि योग्य हुने छैन भन्ने प्रस्ट व्यवस्था भएकाले संविधान संशोधन नगरी वामदेवजी मन्त्रीसम्म पनि बन्न सक्ने अवस्था त छैन नै, प्रधानमन्त्री बन्ने विषय कल्पनाभन्दा टाढा छ। नैतिकता र भोलिको राजनीति बचाउनसमेत उहाँले राष्ट्रिय सभा संसद् बन्ने सपना परित्याग गर्दा स्वयं वामदेवजी, उहाँको राजनीतिक दल र लोकतन्त्रको सम्मान गरेको प्रमाणित हुनेछ। वामदेवमा संसद् बन्ने जुन लालसा देखिएको छ, त्यसबाट उहाँ पछि हट्ने सम्भावना देखिँदैन। उहाँलाई सांसद बन्न पनि सहज देखिएको छैन। लामो समयदेखिको दलभित्रको द्वन्द्व समाधानका लागि यो निर्णय सचिवालयले लिएको प्रस्ट छ। ७६ वर्षीय वृद्ध शरीर, जनताले निर्वाचनमा पराजित गरेका, यसअघि पटकपटक मन्त्री हुँदा परीक्षण भइसकेका वामदेवबाट नेपाली जनता र नेकपाले कुनै प्रतिफलको कल्पना निश्चय पनि गरेका छैनन्। यस अवस्थामा वामदेवजीलाई मन्त्री बनाउँदा दलकै प्रतिष्ठामा प्रश्न खडा हुनेछ। माधवजी दुईदुई निर्वाचन क्षेत्रबाट पराजित भएपश्चात् देशको प्रधानमन्त्री बने। केही आशलाग्दा व्यक्तित्व नारायणकाजी निर्वाचन हारेर पनि राष्ट्रिय सभामा पुग्नुभएको छ। वामदेवजीलाई समेत हिसाब गर्दा सात ठाउँबाट जनताले अस्वीकार गरेका सातजना राष्ट्रिय सभामा पुग्ने र यो स्तरको जनताको निर्णयको अपमान गर्ने दलका रूपमा नेकपा दर्जा हुनेछ। सांसद मनोनयनका क्रममा राष्ट्रपतिले आफूलाई लोकतन्त्रका पक्षमा प्रस्तुत गर्न सक्नुहुनेछ। यस अवस्थामा सरकारलाई यो नाम सिफारिस गर्न कठिन परिस्थिति बन्न सक्छ। समग्र संवैधानिक आशयका आधारमा व्याख्याको माग गर्दै स्वतन्त्र बुद्धिजीवीहरू सम्मानित अदालत पुग्न सक्छन्। संविधानकै संशोधन प्रक्रिया अघि बढाउन प्रयास गर्दा दलभित्रै मत विभाजित हुन सक्छ। यी सबै परिघटनाबाट नेकपाको समग्र मूल्यांकन नागरिकले गर्न सक्छन्। यो अवस्था सृजना हुनु निश्चय पनि शुभ हुँदैन। यस परिस्थितिको मूल्यांकन गरी जनताको निर्णयलाई सम्मान गर्दै सांसद् बन्ने अभिलाषा परित्याग गर्दा नै वामदेवलाई राजनीतिक लाभ हुने छ। भोलिका दिनमा यस देशको राष्ट्र प्रमुखसम्मको हैसियतमा नेपाली जनताले पुयाउने छन्। यसतर्फ कमरेड वामदेवलगायत सम्पूर्ण पार्टी पंक्तिले सोच्नुपर्ने अवस्था छ। पार्टीको निर्णय दलीय द्वन्द्वमा मुछिएर भन्दा भविष्य सोचेर गर्नु उत्तम हुनेछ। नेपाल संघीयतामा प्रवेश गरेपश्चात् समन्वय, सामञ्जस्य, सहयोग र सहकारितामा आधारित भएर जनतालाई उच्च सम्मानका साथ सहभागिता गराएर शासन सञ्चालन गर्ने प्रतिबद्धता संविधानमा रहेको छ। राष्ट्रिय सभामा सबै सरकारको सहभागिता गराई उनीहरूकै निर्णयका आधारमा गठन गर्ने व्यवस्था छ। राष्ट्रपतिबाट मनोनयन गर्दा पनि यी प्रावधानको मनन हुन जरुरी छ। यो सभाको सैद्धान्तिक अवधारणामा प्रवेश गर्दा पनि संसद्मा उल्लेखनीय योगदान गर्न सक्ने, अल्पसंख्यक, दलित, अपांगहरू पछि परेका समूहका देशमा लोकतन्त्रको विकास र संवर्धन गर्न सक्ने, सक्षम, जनतामा राम्रो प्रभाव भएकाबाटै पूर्णता दिनु बुद्धिमानी हुनेछ, तर महाकाली सन्धिको पक्षमा खुलेर पैरवी गर्दै हिँड्नेका हातमा यतिखेर शासन छ। जनताका मनमस्तिष्कमा आतंकका प्रतीकको छवि बनाएकाहरू दलभित्र सजिएका छन्। नेतृत्वमा रहनेहरू जनतालाई अपमान गर्नमा अभ्यस्त देखिन्छन्। भ्रष्टाचारजन्य मामिलाको र भ्रष्टाचारी संरक्षणमा रमाउनेको रजगज छ। यस अवस्थामा जनताबाट पराजितहरूले नै जनतालाई सबक सिकाउने गरेका उदाहरण प्रशस्त छन्। तसर्थ यस अवस्थामा जिम्मेवारीमा पुग्ने भनेकै जनताका नजरमा गिरेकाहरू हुन्। धेरै राम्रा र जनताका पक्षमा निर्णयहरू हुने अपेक्षा गर्नु वर्तमान सन्दर्भमा अनुपयुक्त ठहरिनेछ। स्वाभिमानी नेपालीले यी सबै क्रियाकलापको मूल्यांकनका लागि तत्पर रहनु आजको आवश्यकता हो।"
"आईपीएल क्रिकेट : दोस्रो खेलमा दिल्ली र किङ्स इलाभेन भिड्दै, सन्दीपले खेल्ने सम्भावना कति ?","दुबई: १३ औँ संस्करणको इन्डियन प्रिमियर लिग (आईपीएल) अन्तर्गतको दोस्रो खेलमा नेपाली लेग स्पीनर सन्दीप लामिछाने आबद्ध टिम दिल्ली क्यापिटल्सले आज किङ्स इलाभेन पञ्जाबको सामना गर्दैछ। खेल साँझ ७:४५ बजे दुबई अन्तर्राष्ट्रिय क्रिकेट रंगशालमा सुरु हुनेछ। यसअघि १२ औँ संस्करणमा क्वालिफायर खेलेको सन्दीपको टिम दिल्लीले तुलनात्मक रूपमा कमजोर किङ्सको सामना गर्न लागेको हो। अघिल्लो वर्ष दिल्लीले क्वालिफायरमा चेन्नई सुपर किङ्ससँग हार व्यहोरेको थियो। दिल्लीले १४ खेलमध्ये ९ खेलमा जित हात पारेको थियो। त्यस्तै समान खेल खेलेको किङ्सले ६ खेल मात्र जितेको थियो। कोरोना महामारीका कारण मिति सर्दै आएको आईपीएल अन्ततः संयुक्त अरब इमिरेट्स (युएई) मा शनिबारबाट सुरु भएको हो। सन्दीप दिल्लीको प्लेइङ ११ मा पर्ने सम्भावना कति ? दिल्लीको प्लेइङ ११ मा पर्न सन्दीपलाई कठिन हुने देखिएको छ। दिल्लीमा सन्दीपसँगै अन्य स्पीनरहरू अमित मिश्रा, रवीचन्द्रन आश्विन र अक्षर पटेल रहेका कारण उनलाई प्लेइङ ११ मा पर्न मुश्किल रहेको भारतीय क्रिकेट पण्डितहरूले बताएका छन्। नियमित लेग स्पीनर मिश्रा र अलराउन्डर पटेल हुँदाहुँदै दिल्लीले पछिल्लो समय टोलीमा बायाँ हाते अफ स्पिनर आश्विनलाई पनि भित्र्याउनु लामिछानेको लागि चुनौती बनेको ठानिएको छ। त्यस्तै राम्रो ब्याटिङ क्षमता भएका किङ्सका पूर्व कप्तान आश्विन दिल्लीको पहिलो रोजाइमा पर्नेछन्। साथै एकैपटक धेरै जना स्पीनरलाई कोचले राख्ने छैनन्। तर पिच स्पीनरमैत्री भएकाले धेरै जना स्पीनरलाई मैदान उतार्न सक्ने सम्भावना पनि रहेको छ। लगातार तेस्रो पटक आईपीएल खेल्न लागेका सन्दीप भर्खरै क्यारेबियन प्रिमियर लिग (सीपीएल) खेलेर दुबई पुगेका हुन्। उनले सीपीएलमा प्रदर्शन गरेको आधारमा पनि प्लेइङ ११ मा पर्ने सम्भावना छ। उनले जमैका तल्लावाजबाट ११ खेल खेल्दा १२ विकेट लिए। उनको ५२७ इकोनोमी रहेको छ। यसकारण उनलाई कोचले मैदान उतार्न सक्ने सम्भावना रहेको छ। पहिलो खेलमा चेन्नई विजयी शनिबार सुरु भएको १३औँ संस्करणको आईपीएलमा चेन्नई सुपर किङ्सले विजय सुरुवात गरेको छ। गत वर्षको विजेता मुम्बई इन्डियन्सलाई पराजित गर्दै चेन्नईले विजय सुरुवात गरेको हो। अबुधाबीस्थित शेख जायद रंगशालमा भएको खेलमा चेन्नले मुम्बईलाई ५ विकेटले पराजित गरेको हो। मुम्बईले दिएको १६३ रनको लक्ष्य चेन्नईले १९२ ओभरमा ५ विकेट गुमाउँदै पूरा गर्यो। चेन्नईले अम्बाती रयडुको आक्रामक ब्याटिङ र लुङ्गी निडीको धारिलो बलिङ मद्दतमा मुम्बईलाई पराजित गरेको हो। रयडुले टिमलाई जिताउन ७१ रन जोडे। त्यस्तै निडीले ४ ओभर बलिङ गर्दै ३८ रन खर्चेर ३ विकेट लिए।"
शिल्पामाथि ठगी आरोप,"मुम्बई : बलिउड अभिनेत्री शिल्पा शेट्टी र उनका पति राज कुन्द्राविरुद्ध ठगीको आरोपमा प्रहरीमा उजुरी परेको छ। समाचारअनुसार दुवैविरुद्ध सुनको अफर प्रकरणमा एक लगानीकर्ताले ठगीको आरोप लगाउँदै प्रहरीमा उजुरी दिएका छन्। एनआरआई सचिन जोशीले खार पुलिसमा हालै शिल्पा दम्पतीविरुद्ध उजुरी दिएका हुन्। उजुरीमा शिल्पा दम्पती आबद्ध सतयुग गोल्ड प्रालिले ठगेको जोशीले आरोप लगाएका छन्। अभिनेत्री शिल्पाले आरोप झुटो र आधारहीन भन्दै खण्डनसमेत गरेकी छन्। सत्य चाँडै बाहिर आउनेछ, उनले भनिन्, सतयुग गोल्ड प्रालिले समयमा आफ्ना उपभोक्ताको अर्डर पूरा गर्छ। हामीले एक किलो सुन डिपोजिट पनि गरेका थियौं। बरु त्यसको पैसा सचिन जोशीले तिर्न बाँकी छ।"
"निजी विद्यालय : विद्यार्थी अलमल्याउँदै, शुल्क असुल्दै","काठमाडौं : निजीले विद्यालयमा सामान्य अवस्थामा दैनिक ६ घण्टा पढाउँछन्। अनलाइन माध्यमबाट भने दैनिक तीन घण्टा पनि पढाउँदैनन्। तर, मासिक शुल्क पूरै असुलिरहेका छन्। केहीले त शुल्क तिर्न नमान्ने अभिभावकलाई बच्चा अन्यत्रै लैजान चेतावनी दिएका छन्। कक्षा १२ सम्मको शिक्षाको दायित्व बोकेको स्थानीय सरकार भने अभिभावकका समस्यामा बेखबर छन्। यही बहाना बनाएर शिक्षा मन्त्रालय यो मामिलाबाट पन्छिने गरेको छ। कतैबाट पनि गुनासो सुनुवाइ नभएपछि बालुवाटारस्थित एक विद्यालयका अभिभावकले राष्ट्रपतिलाई गुहारेका छन्। उनीहरूले सुरुमा मन्त्रालय, काठमाडौं महानगरपालिका, अभिभावक महासंघ, प्रहरीलगायत सात निकायमा उजुरी दिएका थिए। स्कुलले कुन कक्षाका विद्यार्थीसँग कति शुल्क लिइएको भन्ने विवरण खुलाउनुपर्ने माग अभिभावकले गरेका छन्। राष्ट्रपति कार्यालयका प्रवक्ताले बाहिरबाट आएको उजुरी कार्यान्वयन गर्न प्रधानमन्त्री कार्यालयमा पठाइने जानकारी दिए। ती विद्यालयका एक कर्मचारीले मासिक शुल्कमा ४० प्रतिशतसम्म छुट दिँदा पनि केही अभिभावक असन्तुष्ट भएको बताए। लकडाउनअघि औसतमा मासिक १२ हजार रुपैयाँ शुल्क उठाइएको थियो। त्यसमा अहिले न्यूनतम ४० प्रतिशत छुट दिइएको उनको भनाइ छ। ललितपुर धापाखेलस्थित एक विद्यालयले अनलाइनबाट दैनिक दुई घण्टा मात्रै पढाइरहेको छ। शुल्क भने सामान्य अवस्थासरह तिर्न ताकेता गरिरहेको छ। सामान्य अवस्थामा स्कुलमा दैनिक ६ घण्टा पढाइ हुँदा मासिक शुल्क १४ हजार हाराहारी थियो, एक अभिभावकले भने, अनलाइनबाट दुई घण्टा मात्रै पढाउँदा पनि १४ हजार मागिरहेको छ। पूरै शुल्क तिर्न नमान्ने अभिभावक र विद्यालय प्रशासनबीच पटकपटक छलफलसमेत भयो। कुरा नमिलेपछि केही अभिभावकले शुल्क बुझाए पनि थुप्रैले वैशाखदेखिकै शुल्क तिरेका छैनन्। विद्यार्थी र अभिभावकको अवस्था कस्तो छ भन्ने चासो छैन। स्कुललाई जसरी भए पनि नाफा कमाउने ध्याउन्न मात्रै छ, ती अभिभावकले भने, शिक्षाको नाममा यति धेरै व्यापार गर्नु उचित होइन। ललितपुरकै अर्को विद्यालयले सुरुमा सामान्य अवस्थासरह शुल्क तिर्न निर्देशन दिएको थियो। त्यसमा असहमत हुने अभिभावकलाई बच्चा अन्तै लैजान स्कुलले चेतावनी दियो। सयभन्दा बढीले विद्यार्थी अन्यत्रै लगेको एक अभिभावकले बताए। त्यसपछि भने स्कुल प्रशासन मासिक शुल्कमा २५ प्रतिशत र वार्षिक शुल्कमा ३० प्रतिशत छुट दिन सहमत भएको छ। ९ कक्षाका विद्यार्थीसँग वार्षिक शुल्कबापत मात्रै ९९ हजार ६ सय रुपैयाँ र मासिक ट्युसन शुल्कबापत २५ हजार रुपैयाँ तिर्न ताकेता गरेको थियो, एक अभिभावकले भने। विद्यालयकी कार्यकारी सचिवले स्कुल प्रशासन नखुलेकाले शुल्कलगायत सबै विवरण दिन नसकिने बताइन्। शुल्कको विषयमा कुनै विवाद नरहेको दाबी उनले गरिन्। लकडाउनका कारण मध्यम खालका अधिकांश विद्यालयले अनलाइन कक्षा सञ्चालन गर्न सकेका छैनन्। अनलाइन कक्षा चलाउन सक्ने क्षमता भएकामध्ये पनि थुप्रै विद्यालय सरकारी निर्देशन कुरेर बसेका छन्। पहुँचवालाले भने न सरकारी निर्देशन पालना गरेका छन् न त शुल्कमै छुट दिएका छन्। चैतको शुल्क छुट दिने मन्त्रालयकै निर्णयसमेत कार्यान्वयन भएको छैन। हामीले गरेको निर्णयमा कतैबाट पनि उजुरी तथा गुनासो आएको छैन, मन्त्रालयका प्रवक्ता दीपक शर्माले भने, त्यसैले निर्णय कार्यान्वयन भयो भन्ने हाम्रो बुझाइ छ। आफूखुसी शुल्क तोकेको, छुट नदिएको विषयमा भने स्थानीय तहले अनुगमन गरी कारबाही गर्नुपर्ने प्रवक्ता शर्माको भनाइ छ। छाउनीस्थित एक विद्यालयले सुरुमा कुनै पनि शीर्षकमा शुल्क छुट दिन नसकिने बताएको थियो। उसले पैसा तिर्न नसक्ने अभिभावकलाई बच्चा अन्तै लैजान चेतावनी दिएको थियो। त्यसपछि उत्पन्न विवाद काठमाडौं महानगरपालिकासम्म पुगे पनि सल्टिएन। अभिभावकले स्कुलले तोकेकै शुल्क तिरिरहेका छन्। धेरै स्कुलबारे मौखिक गुनासो आएको थियो। तर, हामीले अहिलेको अवस्थामा दुवै पक्षको सहमतिमा मात्र शुल्क लिन सार्वजनिक सूचनामार्फत निर्देशन दियौं, महानगरपालिकाका निजी तथा संस्थागत शिक्षा शाखा प्रमुख मोतीराज खनालले भने, अहिले कतै पनि समस्या देखिएको छैन। तर, अहिले नै वार्षिक तथा भर्नाबापत शुल्क भने लिन नपाउने उनले स्पष्ट पारे। सहमतिमा सामान्य अवस्थाको तुलनामा निकै कम शुल्क लिनुपर्ने उनको भनाइ छ। मन्त्रालयले अनलाइनबाट पढाएबापत शुल्क लिन पाउने निर्णय हालै गरेको छ। यस्तो शुल्क स्थानीय सरकारको सहमतिमा मात्रै लिन पाउने व्यवस्था गरिएको छ। अधिकांश विद्यालयले शुल्क उठाएकोबारे स्थानीय सरकारलाई जानकारी गराएका छैनन्। त्यसअनुसार स्थानीय तहको स्वीकृतिपछि तत्काल अनलाइन कक्षाबापतको मात्र शुल्क लिनुपर्ने हो। त्यसमा पनि सामान्य अवस्थाका लागि तोकिएको शुल्कमा न्यूनतम ४० वा ५० प्रतिशतसम्म छुट दिनुपर्छ। भर्ना तथा वार्षिक शीर्षकमा शुल्क लिन पाइँदैन। तर, कुन विद्यालयले कति शुल्क लिएका छन् भनेर महानगरपालिकाले अनुगमन गरेको छैन। अभिभावकबाट उजुरी आएका विद्यालयमा मात्रै महानगरका कर्मचारीले फोन वा पत्राचार गरेर समस्या सल्टाउन निर्देशन दिने गरेका छन्। रविभवनस्थित एक विद्यालयले लकडाउन हुनेबित्तिकै अनलाइनबाट पढाइ हुने सूचना जारी गर्दै विद्यार्थीसँग तीन महिनाको अग्रिम शुल्क मागेको थियो। त्यसपछि महानगरपालिकाले स्पष्टीकरण सोधेर उक्त निर्णय स्थगन गर्न निर्देशन दिएको थियो। अभिभावक महासंघका अध्यक्ष सुप्रभात भण्डारीले कुन विद्यालयले कति शुल्क लिइरहेका छन् भन्ने विषयमा स्कुल र अभिभावकबाहेक कसैलाई थाहा नभएको बताए। महामारीको मौका छोपेर ठूला विद्यालयले प्रशस्तै आम्दानी गरिरहे पनि साना र मध्यम भने समस्यामा परेको अध्यक्ष भण्डारीको भनाइ छ। महासंघमा शुल्ककै विषयमा अभिभावकबाट गुनासो आएको उनले सुनाए। विद्यालय सञ्चालकले पूरै शुल्क असुले पनि शिक्षक, कर्मचारीलाई भने ५० प्रतिशत वा त्योभन्दा पनि कम तलब दिइरहेका छन्। विद्यार्थीलाई कति पनि छुट नदिई अनलाइन कक्षाबापतको शुल्क तिर्न ताकेता गरिरहेको छ। तर शिक्षकलाई भने ५० प्रतिशत मात्रै तलब दिइरहेको छ, धापासीस्थित एक विद्यालयका अभिभावकले भने। उक्त विद्यालयले पनि सामान्य अवस्थाको तुलनामा अनलाइनबाट निकै कम समय मात्रै पढाइरहेको छ। निजी तथा आवासीय विद्यालय अर्गनाइजेसन (प्याब्सन)का सहअध्यक्ष डीके ढुंगानाले अभिभावक र विद्यालय व्यवस्थापनको सहमतिमा शुल्क तय गरिनुपर्ने बताए। यस्तो अवस्थामा अभिभावक र स्कुल दुवै पक्षले सहमतिमा निर्णय गर्नुपर्छ। किनकि, कोभिडले दुवै पक्षलाई मर्कामा पारेको छ, सहअध्यक्ष ढुंगानाले भने। शुल्कलाई एकरूपता बनाउने विषयमा प्याब्सनले संस्थागत रूपमा कुनै निर्णय नगरेको उनको भनाइ छ। आफू संस्थागत प्राचार्य रहेको रेडियन्ट रिडर्स एकेडेमीले भने अभिभावकसँग सहमति गरेर मात्रै अनलाइन कक्षाको शुल्क तोकेको उनले सुनाए। उनका अनुसार मुलुकभर सञ्चालित ६ हजारभन्दा बढी निजी विद्यालयमध्ये दुई हजार जति बन्द हुने अवस्थामा छन्।"
नेपालतिर चीनका भवन,"अर्जुन बोहरा। सिमकोट : चिनियाँ पक्षले हुम्लाको नाम्खा गाउँपालिका६ लिमी गाउँस्थित लाप्चामा नौवटा घर बनाएको छ। गाउँपालिका अध्यक्ष विष्णुबहादुर लामाले सिमानाभन्दा २ किलोमिटर यता नेपाली भूभागमा चिनियाँ पक्षले एकतर्फी रूपमा भवन बनाएको जानकारी दिए। यो व्यापारिक प्रयोजनका लागि रहेको जनाइएको छ। अध्यक्ष लामाले यी भौतिक संरचना के कुराका लागि भनेर थाहा नभएको बताए। आफूले बुझ्न खोज्दा चिनियाँ पक्षका जिम्मेवार अधिकारी सम्पर्कमा नआएको उनको भनाइ छ। लिमीलाप्चा सडक निर्माणका क्रममा सोही स्थानमा तीनवटा भवन २०६६ सालमा निर्माण गरिएको थियो। उक्त क्षेत्र नेपाली भूभाग भए पनि चिनियाँ सुरक्षाकर्मीले नेपालीलाई प्रवेश गर्न दिएका छैनन्। तर, चिनियाँ सुरक्षाकर्मी गाडी चढेर नेपाली भूभागमा ओहोरदोहोर गरेको अध्यक्ष लामाले बताए। भवन बनाएको स्थानभन्दा एक किलोमिटर पर १२ नम्बर सीमास्तम्भ छ। त्यससँगै ११ नम्बर सीमास्तम्भ भने अहिलेसम्म पत्ता लगाउन नसकिएको वडा नम्बर ६ का अध्यक्ष पाल्जोर तामाङले बताए। पहिला भवन बनाउने बेला लिमीवासीले कुरा उठाउँदा दुवै देशका पशुको उपचार गर्ने चिनियाँ पक्षले बताएको अध्यक्ष तामाङको भनाइ छ। उनले अर्काको जमिनमा भवन बनाउन नाम्खा गाउँपालिकासँग समन्वय गर्नुपर्नेमा त्यसो नगरेको सुनाए। प्रमुख जिल्ला अधिकारी चिरञ्जीवी गिरीले १२ नम्बर सीमास्तम्भ र नेपाली भूभागमा भवन बनेको जानकारीमा आएको बताए। त्यसबारे बुझ्न र सीमास्तम्भको अनुगमन गर्न संयुक्त सुरक्षा निकायको टोली लाप्चा पुगेको उनको भनाइ छ। प्रमुख जिल्ला अधिकारीसहित नेपाली सेना, सशस्त्र प्रहरी, नेपाल प्रहरी र राष्ट्रिय अनुसन्धान र गाउँपालिकाका अध्यक्षको टोली भवन निर्माण गरिएको स्थानमा गएको हो।"
पीडितलाई पञ्चको धम्की,"राजविराज : किशोरी छोरीले आत्महत्या गरेपछि रधियादेवी मण्डलको मनमा यस्तो तर्कना आउँछ, पापीहरूले बलात्कार गरे, पञ्चहरूले हत्या। तिनै पञ्च र आरोपित परिवारका महिला सदस्यले अहिले घरमा आएर उजुरी फिर्ता लिन रधियादेवीलाई धम्क्याउन थालेका छन्। दुःखी, गरिब, कमजोरको आफ्नो भन्ने कोही हुँदा रहेनछन्, उनले भनिन्, आँट, भरोसा र आस दिनेभन्दा धम्क्याउने बढी भयो। मृतककी बहिनी सविताले दिदी बितेपछि निदाउन नसकेको सुनाइन्। धम्क्याउनेहरूले अनेक कुरा सुनाउँछन्। कोहीले भन्छन्, अब तिमीहरूलाई जातबाट अलग गरिदिने रे। कोहीले सुनाउँछन्, मुद्दा दर्ता भए पनि साक्षी कोही पनि बस्दैनन्। सप्तरीको डाक्नेश्वरी नगरपालिका७ ललितपुरकी रधियादेवीकी १७ वर्षीया छोरी संगीता हालै सामूहिक बलात्कारको सिकार भएकी थिइन्। तर, गाउँका पञ्चले उजुरी दिन प्रहरीमा जान रोक लगाउँदै चार दोषीबाट क्षतिपूर्ति भराउने निर्णय सुनाएका थिए। गाउँलेले आफ्नो अस्मिताको मूल्य तोकेपछि संगीताले पासो लगाएर मंगलबार मृत्युको बाटो रोजेकी थिइन्। पञ्चहरूले प्रहरीमा उजुरी गर्न रोक लगाए र पीडितलाई भेलामा बोलाएर हाँसोको पात्र बनाएर थप पीडा दिए, रधियादेवीले भनिन्, ५५ हजार सानो रकम होइन, खुरुक्क लेऊ। चुप लागेर बस भनेर पञ्चहरूले अस्मिताको मूल्य तोक्दै व्यंग्य नगरेको भए सायद मेरी छोरीले मृत्युको बाटो रोज्दिन थिइन् होला। उनले संगीताको आत्महत्या हत्या नै भएको बताइन्। पुरुषहरूको भेलामा बोलाएर पालैपालो घटना विवरण भन्न लगाएर हाँसोठट्टाको विषय नबनाएको भए र अपराधीहरूलाई कारबाही गर्न साथ दिएको भए छोरीले मृत्युवरण गर्नुपर्ने थिएन, उनले भनिन्। अन्नपूर्ण पोस्ट्मा बुधबार समाचार प्रकाशन भएपछि प्रहरी प्रधान कार्यालयले उक्त घटनाबारे चासो लिएको छ। २ नम्बर प्रदेश प्रहरी कार्यालय जनकपुरको टोली घटनास्थलमा खटिएको छ। प्रदेश र इलाका प्रहरी कल्याणपुरबाट खटिएको टोलीले भारतीय प्रहरीको समन्वयमा बिहीबार राति बलात्कारका आरोपितलाई पक्राउ गरेको छ। भारतमा लुकेर बसेको डाकनेश्वरी७ ललितपुरकै १९ वर्षीय बब्लु भनिने सुमनकुमार मण्डल र १८ वर्षीय रञ्जित भनिने सरोजकुमार मण्डललाई बलान बिहुलको बेल्हीबाट पक्राउ गरिएको प्रहरीले जनाएको छ। सप्तरीका डीएसपी तिलक भारतीले फरार रहेका सोही ठाउँका २५ वर्षीय बिसु भनिने विष्णु मण्डल र २७ वर्षीय धर्मदेव मण्डलको खोजी भइरहेको बताए। पञ्चहरू जयकान्त मण्डल, वासुदेव मण्डल र सत्यनारायण मण्डल सुरुमै पक्राउ परेका थिए। शत्रुघ्न मण्डलको घरमा बसेको छलफलमा सहभागी आठ पञ्चविरुद्ध इलाका प्रहरी कार्यालय कल्याणपुरले आत्महत्या दुरुत्साहनमा अनुसन्धान अघि बढाएको छ। गाउँलेका अनुसार भेलामा १० जना पञ्च थिए। छिमेकीका अनुसार घटनालगत्तै दुई इन्स्पेक्टरसहितको नेतृत्वमा आएको २७ जना प्रहरीको टोलीलाई आरोपित परिवारका महिलाले अवरोध गरेका थिए। उनीहरूले शत्रुघ्न मण्डललाई पक्राउ गर्न रोकेका थिए। बलात्कारपछि मृत्युको सहारा आत्महत्या गरेकी किशोरी बलात्कार आरोपित दुई पक्राउ संसार कोरोनासँग लडिरहेको छ। रधियादेवी र उनका परिवार गाउँ, समाजसँग लडिरहेका छन्। रोजगारीका लागि १३ वर्षअघि भारतको पञ्जाब गएका उनका श्रीमान् फर्किएनन्। जेठी छोरीको विवाह जसोतसो गरिन्। ठूलो छोरा श्याम मलेसियामा छ। घरखेतको काममा सघाउने छोरी संगीताले आत्महत्या गरिन्। संगीताका भाइ दिदीको क्रियामा बसेका छन्। कान्छी छोरी सबिता बालकै छिन्।"
विकासको बोहोनी,"विकासको मुख्य मापक यातायातको सुव्यवस्था हो। यातायात सेवाको मापक रेल हो। जुन देशमा रेल सर्वसुलभ उपलब्ध हुन्छ, त्यो विकासको उपल्लो चरणमा मात्र सम्भव हुन्छ। त्यसैले रेल आउनु भनेको विकास आउनु हो। विकासको लहर बोकेर वर्षौं पहिला आउनुपर्ने त्यही रेल बल्ल नेपालमा आएको छ। यसको अर्थ देश विकासको बोहोनी भएको छ। जयनगरजनकपुर रेल आउनु त्यो पनि आफ्नै पौरखले किनेर, नेपालका लागि गर्वको क्षण हो। रेल सपना बोकिरहेको देशका लागि ऐतिहासिक फड्कोसमेत हो। नेपालमा पहिलोपटक बेलायत सरकारले रक्सौलदेखि अमलेखगंजसम्म विसं १९८४ मा रेल सेवा सञ्चालनमा ल्याएको थियो। सञ्चालनमा आएको ३८ वर्षपछि अर्थात् विसं २०२२ मा यो सेवा बन्द भएको थियो। विसं १९९४ मा जयनगरदेखि जनकपुर विजलपुरासम्म पनि रेल सेवा सुरु भएको थियो। करिब ५२ किलोमिटर दूरीको यो रेल सेवा मानिस ओहोरोदोहोरा गर्नभन्दा पनि माल सामान ओसारपसार गर्न प्रयोग गरिन्थ्यो। पछि मात्रै मानिस बस्ने बोगि थपिएको हो। विसं २०७१ देखि यो सेवा पनि बन्द भयो। रेल सेवा पूर्ण बन्द भएपछि यो भेगका जनताको भारतको जयनगरसम्मको दु्रत सम्पर्क टुट्यो। उनीहरूको दैनिकी केही हदसम्म कष्टकर पनि बन्यो। ६ वर्षअघि बन्द भएको रेल भने हाम्रो थिएन। भूमि मात्र हाम्रो थियो। अर्काका अति थोत्रा रेल इज्जतभन्दा बेइज्जत बनेर चलिरहन्थे। चल्नै नसक्ने अवस्थामा पुगेपछि बन्द गराइएका थिए। नयाँ ल्याइएका रेल आधुनिक सुविधाजनक, बिजुली वा डिजेलमध्ये कुनै एकबाट चल्ने प्रकृतिका छन्। नेपाल सरकारले किनेका सुरुका दुइटा रेलले हामी पनि सक्छौं भन्ने सन्देश दिएका छन्। जुन खुसीको कुरा हो। यो आगमनसँगै सरकारको रेल योजनामा थप चुनौती भने थपिएको छ। यसले दबाब सिर्जना गर्छ। रेल सेवा विस्तारका सिलसिलामा भएको अनियमित ठेक्कापट्टा भर्खरै रद्द गर्नुपर्ने अवस्था आएको छ। बेरितमा काममा अग्रसर हुने सरकारी जिम्मेवार अधिकारीलाई भने सरकारले कडा सजाय गर्नैपर्छ। रेलमा झेल गर्नेलाई कुनै हालतमा छाड्नु हुँदैन। वर्तमान सरकारका लागि यो प्रतिष्ठाको विषय बन्नुपर्छ। र, नियमसंगत एवं भ्रष्टाचारमुक्त ढंगले यसको प्रक्रिया अघि बढाउन ढिला गर्नु हुँदैन। जनकपुरजगनगर रेल आगमनले देशमा आशा बढाएको छ। सरकारको ध्यान त्यता जानैपर्छ। किनकि, एकै पटकमा सयौं यात्रुलाई ओसारपसार गर्न सक्ने क्षमता भएका कारण रेलको सहज सञ्चालनपछि सडकमा गुड्ने सवारी साधनको संख्यामा कमी ल्याउन सकिन्छ। सडकमा सवारीको चाप घट्छ। बाध्यताले निजी सवारी चढ्नेहरूको संख्यामा पनि कमी आउँछ। तसर्थ जतिसके छिटो रेल सञ्चालन गर्नु नेपालको सन्दर्भमा अति आवश्यक काम हो। सरकारले धेरैवटा रेलका योजना देखाएको छ। चीनको केरुंगबाट काठमाडौ हुँदै पोखरालुम्बिनीसम्म पुर्याउने रेल कुदाउने सपना बाँडेको छ। काठमाडौंमा मोनोरेल र मेट्रो रेल कुदाउने, मुलुकभर बिजुली रेल चलाउने, रेलले पूर्वपश्चिम जोड्ने आदि मुख्य हुन्। ती योजनालाई मूर्तरूप दिनु चानचुने कुरा होइन। तर, चाह्यो भने असम्भव पनि छैन। ठूलो लगानी चाहिने भएकाले स्रोत जुटाउन लगानी बोर्डलाई सक्रिय गराउन सकिन्छ। सबैभन्दा मुख्य विषय भाषण होइन, काममै लाग्नुपर्छ। अवश्यै सकिन्छ। सम्भव छ। किनकि, बोहोनी भइसकेको छ।"
"कोरोना, आलु र दसैं","तरकारी बजारबाट फर्कंदै गर्दा अगाडि हिँडिरहेका दुईजनाको संवादले मेरो ध्यान आकृष्ट गयो। संवाद यस्तो थियो, आज तरकारी बजारमा झन्डै लडिनँ। किन ? त्यस्तो चिप्लो थियो र ? राति पानी त अलिअलि परको हो। त्यस्तो चिप्लोसिप्लो केही थिएन। न त अल्झाउनेबिल्झाउने केही थियो। त्यसो भए एकाबिहानै चढाएर आएको थिइस् कि क्या हो रातिकोले नपुगेर! केको चढाएर आउनु नि ? आलुको भाउ सुन्दा पो त मेरो होसै उडेर झन्डै पछारिएको ! सय रुपैयाँ किलो रे ! त्यति मात्रै हो र ? अरू तरकारी र गोलभेंडाको भाउ सुन्दा त हिजोको ठर्राको सबै नसा उœयो नि। अब त हामीजस्ताले तरकारी नै खान नसकिने भो त ! त्यही त भन्या ! एकातिर आम्दानी सुक्यो, अर्कातिर बजारभाउ चुलिएको चुलियै छ। नुन पनि केमा हाल्ने हो खै ? दाल, गेडागुडी सबैथोक महँगिएछ। किन महँगो भो भनेर सोध्दा थाहा छैन यत्रो महामारी पैलिएको ? धन्न पसल खुला छ भन्नु त छैन भन्दै हकार्छन् पसलेहरू। खै साइँला, मलाई त रोगले भन्दा पनि भोकले पो मरिन्छ जस्तो पो लाग्छ। हुन त बाँचेरै पो के सार छ र हामीजस्ता गरिबले ! सधैं मरेतुल्य नै त छौं। रातदिन पसिना बगाएर काम गयो साहुले चुसेको चुस्यै। त्यही त भन्या ! आपूलाई पनि ठेकेदारले पूरा ज्याला कहिल्यै दिँदैन। लालाबालाका मुखमा माड लगाउन पनि धौ भइसक्यो उहाँ भने मुखमा यो के जाति हो लगाउनुपर्ने, साबुनले हात धोइराख्नुपर्ने अनि खै कुन्नि के हो दल्नुपर्ने रे ! कहाँबाट ल्याउनु? गर्नु गयो नि यो कोरोनाले त ! चाडबाड आयो, कमाइ छैन बजारभाउ यस्तो! खसी त के फर्सी पनि ख्वाउन नसकिने भइयो बाबै केटाकेटीलाई। आलुको भाउ सुन्दा त ढल्न खोजें भन्छस् खसीको भाउ सुनिस् भने त ठहरै पर्लास् बाबै ! नसोध्नु नि। दुवैले एकएक खित्का अमिलो हाँसो पोखे। यस्तैमा उनीहरू र मेरो बाटोको हाँगा फाट्यो। उनीहरूको संवादले मेरो मन पनि बाटोको त्यही हाँगो फाटेजस्तै फाटेर दुख्न थाल्यो। कामधन्दा बन्द भएका बेला भाडाको कोठामा बन्द हुनुभन्दा गाउँ गएर खेतीपाती गर्नेतिर यस्तो वर्गलाई प्रोत्साहित गर्ने हो भने पनि परिणाम सकारात्मक निस्कने छ। दुखाइका विषय अरू पनि छन्। हालैको घटना सम्झन्छु तीन हजार रुपैयाँमा एउटा विपन्न व्यक्तिले ज्यान गुमाउनुपरेको समाचार सेलाएको छैन। तिर्न बाँकी सोही भाडा रकमका कारण घरभेटीले भाडामा बस्नेको हत्या गरेको समाचारले सिंगो मानवतामाथि नै प्रश्न उठाइरहेको छ। यस्तै अमानवीय व्यवहार देखेर त होला नि बाङ्देलले लङ्गडाको साथी उपन्यास लेखेर मानवतामाथि व्यङय गरेका ! अचेल साँझबिहान सडक पेटीहरूमा दाताहरूले बाँड्ने खानाका लागि लामबद्ध भएका मानिसहरूको तस्बिरले सम्भावित भोकमरीतर्प संकेत गर्दा पुनः मुटु चसक्क गर्न थाल्छ। दैनिक ज्यालादारी गरेर गुजारा गरिहेकाहरूको करुण यथार्थ हो यो ! सम्झना ताजै छ, दैनिक दुईचार घरको काम गरेर अशक्त पति तथा बालबच्चाको पेट पालिरहेकी महिलाले भनेकी थिइन्, गर्नु गयो नि यो कोरोनाले त ! रोग सर्छ भनेर काम गर्न बोलाएका छैनन्। कमाइ ठप्पै भयो। खै कसरी पेट पाल्ने हो ? आपू मात्रै भए त हुन्थ्यो रोगी बूढा र केटाकेटी कहिले सकिएला यो कोरोना ? म निःशब्द थिएँ। निःशब्द नै छु अहिले पनि। किनकि महामारीका कारण दैनिकी अस्तव्यस्तै छ। सर्वसाधारणले दिनानुदिन असहज परिस्थितिको सामना गर्न परिरहेको छ। एकातिर संक्रमणमले तीव्र गति लिइरहेको छ भने अर्कातिर आम्दानी ठप्प हुनाले विपन्न वर्गका लागि जीवनरक्षा नै चुनौतीपूर्ण बनिरहेको छ। सरकारले मास्क लगाऔं, साबुनले हात धोऔं, स्यानिटाइजर प्रयोग गरौं भन्दै सुरक्षाका मापदण्ड फुकेको फुक्यै छ तर विडम्बना ! साँझबिहानको छाक जुटाउन नसक्नेले कहाँबाट ल्याउने मास्क, साबुन र स्यानिटाइजर ? यहींनेर प्रश्न उब्जिन्छ राज्य केका लागि र कसका लागि ? सरकारको दायित्व के ? आलुको भाउ सय रुपैयाँ किलो पुग्ने गरी महँगी बढिरहँदा पनि सरकारी संयन्त्र के गरिरहेछ ? एकातिर किसान आफ्नो उत्पादनले बजार नपाएर खेर गएको गुनासो गरिरहेछन्, अर्कातिर आम उपभोक्ता उपभोग्य वस्तुको अभाव र महँगीको मारमा परिरहेछन्। यस्तो परिस्थितिमा सामञ्जस्य ल्याउने दायित्व कसको हो ? हालको विषम परिस्थितिमा पनि जनताले सरकार भएको अनुभूति गर्न नपाएपछि सरकारको उपस्थितिको अर्थ नै के रह्यो र ? हुन त सरकारलाई पनि कम्ता गाह्रो परेको छ र ? संक्रमित बढे भन्दै बन्द गर्नु, भोकमरी बढ्यो भन्दै खुलाउनु ! त्यसबाहेक विपद् व्यवस्थापनका वैकल्पिक उपाय खोज्ने त सरकारसँग समय नै छैन ! न त प्रतिपक्षलाई नै यसबारे चासो रहेको देखिन्छ ! सरकारलाई आफ्नै दलगत किचलो पन्छाउनमै भ्याइनभ्याई भएको छ। प्रतिपक्ष कसरी सरकार असफल बनाउने र आपू सत्तासीन हुने भन्ने जोखना हेरिरहेको छ। हाल आमसञ्चारमा देखिने सत्ताधारी र सत्ताइतर सबै नेताका कुराकानी तथा अभिव्यक्तिमा राजनीतिक दाउपेचबाहेक वर्तमानको असहज परिवेश र जनसरोकारका विषयले कुनै स्थान नपाउनु यसैको साक्षी होइन र ? सदा झैं दसैतिहार आदि पर्वको मुखमा बजारभाउ अकासिनु हाम्रो नियति नै हो तर यसपालि हामीमध्ये अधिकांशसँग यो नियतिसँग जुध्ने आर्थिक क्षमता देखिँदैन। त्यसैले नजिकिँदो दसैंलगायतका पर्वहरू विपन्न वर्गका लागि मात्र नभएर सर्वसाधारणका लागि पनि चिन्ताको विषय बन्दैछन्। किनकि यी पर्व मूल्यवृद्धि र महामारीको दोहोरो चपेटामा परेका छन्। पैलिँदो संक्रमणको जोखिमपूर्ण अवस्थामा आआफ्नो पारिवारिक सद्भाव तथा सांस्कृतिक मूल्यको निरन्तरताका लागि हामीले यी पर्व मनाउनुपर्ने बाध्यता छ। मान्छेको मन न हो, लामो समयदेखि टाढा रहेका परिवारजन तथा आफन्तसँग भेटघाट गर्न आतुर नहुने कुरै भएन। आफन्त अनि साथीभाइसँग सामाजिक दूरी बनाएरै भए पनि भलाकुसारी गर्ने अनि मान्यजनबाट टीकाआशीर्वाद ग्रहण गर्ने चाहना कसलाई नहोला र ? घरबाट टाढाको कार्यक्षेत्रमा लामो समयदेखि बन्दीजस्तै भएका हामी सुरक्षित आफ्नो गाउँघर पुग्ने अनि केही समय भए पनि त्यहाँ सुस्ताउने आशामा छौं। हाम्रो यस्तो चाहनाको परिपूर्ति सहज भने देखिँदैन। एकातिर बजार तथा ठूला सपिङ मलहरूसमेत खुलेको र सार्वजनिक यातायातलगायत हवाई उडान पनि खुल्ने तयारीमा छ भने अर्कातिर संक्रमितको संख्या दैनिक सरदर हजारबाट उकालो लागेको तथा मृत्यु हुनेको संख्या पनि दैनिक दशको हाराहारीमा रहेको छ। यस्तोमा पर्वका लागि किनमेलदेखि गन्तव्यसम्मको यात्रा जोखिममुक्त देखिँदैन। त्यसैले अहिले आम जनतालाई सरकारको पूर्ण उपस्थितिको आवश्यकता भइरहेको छ। सरकारका विभिन्न निकायले आफ्नो जिम्मेवारी पूरा गरेर यस्तो विषम परिस्थितिमा जनजीवन सहज बनाउनुको अर्को विकल्प छैन। नजिकिएको पर्व, खुला भएको बजार तथा यातायात अनि पर्व मनाउने चटारोलाई व्यवस्थित गर्दै संक्रमण नियन्त्रण गर्नु सरकारका लागिसमेत चुनौतीपूर्ण छ। त्यसैले अबको केही समय सरकारले आफ्नो सम्पूर्ण संयन्त्र यसैतर्प केन्द्रित गर्नुपर्ने देखिन्छ। बजारको अनुगमन तथा मूल्य नियन्त्रण गर्दै त्यसलाई सुरक्षित र सुव्यवस्थित गर्नुका साथै आवश्यक भएमा निश्चित मापदण्डअनुसार मात्र व्यापार व्यवसाय सञ्चालन गराउने व्यवस्था पनि आवश्यक हुन्छ। अहिलेको अवस्थामा सर्वाधिक पीडित वर्ग अर्थात् विपन्न वर्गलाई लक्षित गरेर सरकारले सहुलियत दरको बजारसमेत सञ्चालन गर्नुपर्छ। हाल निजी स्तरबाट सञ्चालन गरिँदै आएका केही फुड बैंक जस्तै सरकारले पनि सञ्चालन गरेर लक्षित वर्गका लागि दैनिक उपभोग्य वस्तु तथा मास्कलगायत सुरक्षा सामग्री वितरण गर्ने हो भने यस्तो वर्गको दैनिकी सहज हुन सक्छ। यसमा आर्थिक हैसियत हुनेले व्यक्तिगत रूपमा स्वेच्छिक योगदान गर्ने वातावरण बनाउनु पनि स्थानीय सरकारको दायित्व हुन आउँछ। स्थानीय तहका वडा कार्यालय तथा जनप्रतिनिधिमार्पत विपन्न वर्ग तथा जीविकोपार्जनको बाटो अवरुद्ध भएकाहरूको पहिचान र वर्गीकरण गरेर उनीहरूका लागि खाद्यान्नलगायत अत्यावश्यक वस्तु वितरणतर्प सरकारले अग्रसरता नदेखाउने हो भने त्यस्तो वर्गको जीवन असहज हुने देखिन्छ। आर्थिक रूपले सक्षम वर्ग पर्वका लागि सुरक्षित रूपले यात्रा गर्न सक्ने भए पनि सर्वसाधारणका लागि यस्तो दायित्व पनि सरकारले नै लिनुपर्ने देखिन्छ। सार्वजनिक यातायात सेवा जोखिमरहित सञ्चालन गरिनुका साथै घर जान चाहने विपन्न वर्गका लागि सरकारले निःशुल्क यातायात सेवा उपलब्ध गराइदिएमा उनीहरूलाई धेरै हदसम्म राहत हुनेछ। कामधन्दा बन्द भएका बेला भाडाको कोठामा बन्द हुनुभन्दा गाउँ गएर खेतीपाती गर्नेतिर यस्तो वर्गलाई प्रोत्साहित गर्ने हो भने पनि परिणाम सकारात्मक निस्कने छ। एकातिर महामारीको सन्त्रासमय अवस्था, अर्कातिर मौकाको फाइदा उठाएर मालामाल हुन चाहने दुष्प्रवृत्तिले सिर्जिएको कृत्रिम अभाव तथा मूल्यवृद्धि र साथमा जेजसरी अनि जस्तो अवस्थामा पनि पर्वपरम्परा मान्नेपर्ने रुढि ! यी तीनै पक्षबीच सन्तुलन कायम गराएर यो विषम परिस्थितिमा पनि कसैको चुलो चिसिन नदिने अनि खुसीको पर्वलाई शोकमा रूपान्तरण हुन नदिन सरकार संवेदनशील हुनैपर्छ। यसमा हरेक जिम्मेवार नागरिकको सकारात्मक सोच पनि उत्तिकै आवश्यक देखिन्छ।"
कर्मचारीलाई लाग्यो चुनाव,"काठमाडौं : निजामती कर्मचारीको आधिकारिक ट्रेड युनियनकोे निर्वाचनको सरगर्मी सुरु भएको छ। यही असोज २४ गते हुने निर्वाचनका लागि देशभर १ सय ७ निर्वाचन कार्यालय स्थापना भएका छन्। मतदाता नामावली संकलन अन्तिम चरणमा पुगेको प्रमुख निर्वाचन अधिकृत कलानिधि पौडेलले जानकारी दिए। महालेखा र महान्यायाधिवक्ताको कार्यालयका मतदाता नामावली प्राप्त भइसकेको उनले बताए। निजामती कर्मचारी ऐन २०४९ र नियमावली २०५० अनुसार निर्वाचनको तयारी भएको हो। तीन वटा संगठन निर्वाचनको प्रचारप्रसारमा लागेका छन्। नेपाल निजामती कर्मचारी संगठन, नेपाल राष्ट्रिय कर्मचारी संगठन (निजामती), नेपाल निजामती कर्मचारी युनियन (संघ) चुनावको तयारीमा जुटेका हुन्। तर, नेपाल मधेसी निजामती कर्मचारी मञ्चलगायत भने विरोधमा उत्रिएका छन्। थ्रेड होल्डका कारण सहभागी हुन नपाउने भएपछि मधेसी कर्मचारी मञ्च विरोध जनाएको हो। अघिल्लो निर्वाचनमा १० प्रतिशत मत ल्याउने संगठन मात्रै निर्वाचनमा सहभागी हुन पाउने व्यवस्था गरिएको छ। आधिकारिक ट्रेड युनियनको निर्वाचनमा प्रदेश र स्थानीय तहमा समायोजन भएका कर्मचारीले मतदान गर्न पाउनेछन्। कार्यालय प्रमुखबाहेक संघ, प्रदेश, स्थानीय तहमा समायोजन भएका श्रेणीविहीनदेखि आठौं तहका अधिकृतस्तरसम्मका कर्मचारी मतदान सहभागी हुन पाउने व्यवस्था गरिएको छ। निजामती कर्मचारीहरूको आधिकारिक ट्रेड युनियन निर्वाचनको प्रमुख निर्वाचन अधिकृतको कार्यालयले संघ, प्रदेश र स्थानीय तहका कर्मचारीको सेवा, सर्त र सुविधाको कानुन नबनेकाले समायोजन भएका कर्मचारी मतदानमा सहभागी हुन पाउने जनाएको छ। तर २०७५ पछि लोकसेवा आयोगबाट छनोट भई स्थानीय तहमा पदस्थापना भएका ९ हजार १ सय ६३ कर्मचारी भने मतदानबाट वञ्चित हुने छन्। संसद् र स्वास्थ्य सेवाका कर्मचारी निर्वाचनमा सहभागी हुन नपाउने प्रमुख निर्वाचन अधिकृत पौडेलले बताए। समायोजन भएर प्रदेश र स्थानीय तहमा गएका कर्मचारीलाई निर्वाचनमा सहभागी गराउने कि नगराउने भन्ने विषयमा बहस भएको थियो। संघीय मामिला तथा सामान्य प्रशासन र कानुन तथा संसदीय मामिला मन्त्रालयको रायमा निर्वाचन कार्यालयले यो विषयमा नीतिगत निकास दिएको पौडेलले बताए। कानुन र संघीय मामिलाले टुंग्याउन सकेको थिएन, उनीहरूले टुंग्याउन नसकेको विषयलाई मैले टुंग्याएको छु, उनले भने। स्वास्थ्यसेवाका कर्मचारीको हकमा विभेद गरिएको नेपाल स्वास्थ्यकर्मी संघको पूर्वसहअध्यक्ष ओमप्रसाद उपाध्यायले बताए। निर्वाचन स्थगन गर्न माग नेपाल मधेसी निजामती कर्मचारी मञ्चले यो निर्वाचन तत्काल स्थगन गर्न माग गरेको छ। थ्रेस होल्डका कारण निर्वाचनमा सहभागी हुन नपाउनेपछि मञ्च विरोधमा उत्रिएको हो। मञ्च अध्यक्ष भुवनेश्वर चौधरी मधेसका सात वटा जिल्लामा जितेको संगठनलाई निर्वाचनमा सहभागीबाट वञ्चित गरिएकोले विरोध गरिएको बताए। सात जिल्लामा हाम्रो संगठनको आधिकारिक ट्रेड युनियन छ, थ्रेस होल्डको नाममा हामीलाई वञ्चित गराइएको छ, त्यसैले यो निर्वाचन रोक्नुपर्छ, उनले भने। निर्वाचन स्थगनको माग गर्दै मञ्चले पर्सा, धनुषा, महोत्तरी, सिरहा, सप्तरी र नवलपरासीमा ज्ञापनपत्र बुझाएको छ। महोत्तरीमा उनीहरूले निर्वाचन आयोग कार्यालयको बोर्ड नै झिकेका छन्। १० प्रतिशत थ्रेस होल्डलाई तीन प्रतिशतमा झार्नुपर्ने र कोरोना संक्रमणका कारण प्रचारप्रसार गर्न अप्ठ्यारो भएकाले चुनावको मिति सार्नुपर्ने मञ्च पदाधिकारीको माग छ। मञ्चले तराईका आठ जिल्लामा अध्यक्ष, दुई जिल्लामा उपाध्यक्ष र चार जिल्लामा सचिवसहित १४ जिल्लामा निजामती कर्मचारीको प्रतिनिधित्व गर्दै आएको छ।"
"निजी विद्यालय : विद्यार्थी अलमल्याउँदै, शुल्क असुल्दै","काठमाडौं : निजीले विद्यालयमा सामान्य अवस्थामा दैनिक ६ घण्टा पढाउँछन्। अनलाइन माध्यमबाट भने दैनिक तीन घण्टा पनि पढाउँदैनन्। तर, मासिक शुल्क पूरै असुलिरहेका छन्। केहीले त शुल्क तिर्न नमान्ने अभिभावकलाई बच्चा अन्यत्रै लैजान चेतावनी दिएका छन्। कक्षा १२ सम्मको शिक्षाको दायित्व बोकेको स्थानीय सरकार भने अभिभावकका समस्यामा बेखबर छन्। यही बहाना बनाएर शिक्षा मन्त्रालय यो मामिलाबाट पन्छिने गरेको छ। कतैबाट पनि गुनासो सुनुवाइ नभएपछि बालुवाटारस्थित एक विद्यालयका अभिभावकले राष्ट्रपतिलाई गुहारेका छन्। उनीहरूले सुरुमा मन्त्रालय, काठमाडौं महानगरपालिका, अभिभावक महासंघ, प्रहरीलगायत सात निकायमा उजुरी दिएका थिए। स्कुलले कुन कक्षाका विद्यार्थीसँग कति शुल्क लिइएको भन्ने विवरण खुलाउनुपर्ने माग अभिभावकले गरेका छन्। राष्ट्रपति कार्यालयका प्रवक्ताले बाहिरबाट आएको उजुरी कार्यान्वयन गर्न प्रधानमन्त्री कार्यालयमा पठाइने जानकारी दिए। ती विद्यालयका एक कर्मचारीले मासिक शुल्कमा ४० प्रतिशतसम्म छुट दिँदा पनि केही अभिभावक असन्तुष्ट भएको बताए। लकडाउनअघि औसतमा मासिक १२ हजार रुपैयाँ शुल्क उठाइएको थियो। त्यसमा अहिले न्यूनतम ४० प्रतिशत छुट दिइएको उनको भनाइ छ। ललितपुर धापाखेलस्थित एक विद्यालयले अनलाइनबाट दैनिक दुई घण्टा मात्रै पढाइरहेको छ। शुल्क भने सामान्य अवस्थासरह तिर्न ताकेता गरिरहेको छ। सामान्य अवस्थामा स्कुलमा दैनिक ६ घण्टा पढाइ हुँदा मासिक शुल्क १४ हजार हाराहारी थियो, एक अभिभावकले भने, अनलाइनबाट दुई घण्टा मात्रै पढाउँदा पनि १४ हजार मागिरहेको छ। पूरै शुल्क तिर्न नमान्ने अभिभावक र विद्यालय प्रशासनबीच पटकपटक छलफलसमेत भयो। कुरा नमिलेपछि केही अभिभावकले शुल्क बुझाए पनि थुप्रैले वैशाखदेखिकै शुल्क तिरेका छैनन्। विद्यार्थी र अभिभावकको अवस्था कस्तो छ भन्ने चासो छैन। स्कुललाई जसरी भए पनि नाफा कमाउने ध्याउन्न मात्रै छ, ती अभिभावकले भने, शिक्षाको नाममा यति धेरै व्यापार गर्नु उचित होइन। ललितपुरकै अर्को विद्यालयले सुरुमा सामान्य अवस्थासरह शुल्क तिर्न निर्देशन दिएको थियो। त्यसमा असहमत हुने अभिभावकलाई बच्चा अन्तै लैजान स्कुलले चेतावनी दियो। सयभन्दा बढीले विद्यार्थी अन्यत्रै लगेको एक अभिभावकले बताए। त्यसपछि भने स्कुल प्रशासन मासिक शुल्कमा २५ प्रतिशत र वार्षिक शुल्कमा ३० प्रतिशत छुट दिन सहमत भएको छ। ९ कक्षाका विद्यार्थीसँग वार्षिक शुल्कबापत मात्रै ९९ हजार ६ सय रुपैयाँ र मासिक ट्युसन शुल्कबापत २५ हजार रुपैयाँ तिर्न ताकेता गरेको थियो, एक अभिभावकले भने। विद्यालयकी कार्यकारी सचिवले स्कुल प्रशासन नखुलेकाले शुल्कलगायत सबै विवरण दिन नसकिने बताइन्। शुल्कको विषयमा कुनै विवाद नरहेको दाबी उनले गरिन्। लकडाउनका कारण मध्यम खालका अधिकांश विद्यालयले अनलाइन कक्षा सञ्चालन गर्न सकेका छैनन्। अनलाइन कक्षा चलाउन सक्ने क्षमता भएकामध्ये पनि थुप्रै विद्यालय सरकारी निर्देशन कुरेर बसेका छन्। पहुँचवालाले भने न सरकारी निर्देशन पालना गरेका छन् न त शुल्कमै छुट दिएका छन्। चैतको शुल्क छुट दिने मन्त्रालयकै निर्णयसमेत कार्यान्वयन भएको छैन। हामीले गरेको निर्णयमा कतैबाट पनि उजुरी तथा गुनासो आएको छैन, मन्त्रालयका प्रवक्ता दीपक शर्माले भने, त्यसैले निर्णय कार्यान्वयन भयो भन्ने हाम्रो बुझाइ छ। आफूखुसी शुल्क तोकेको, छुट नदिएको विषयमा भने स्थानीय तहले अनुगमन गरी कारबाही गर्नुपर्ने प्रवक्ता शर्माको भनाइ छ। छाउनीस्थित एक विद्यालयले सुरुमा कुनै पनि शीर्षकमा शुल्क छुट दिन नसकिने बताएको थियो। उसले पैसा तिर्न नसक्ने अभिभावकलाई बच्चा अन्तै लैजान चेतावनी दिएको थियो। त्यसपछि उत्पन्न विवाद काठमाडौं महानगरपालिकासम्म पुगे पनि सल्टिएन। अभिभावकले स्कुलले तोकेकै शुल्क तिरिरहेका छन्। धेरै स्कुलबारे मौखिक गुनासो आएको थियो। तर, हामीले अहिलेको अवस्थामा दुवै पक्षको सहमतिमा मात्र शुल्क लिन सार्वजनिक सूचनामार्फत निर्देशन दियौं, महानगरपालिकाका निजी तथा संस्थागत शिक्षा शाखा प्रमुख मोतीराज खनालले भने, अहिले कतै पनि समस्या देखिएको छैन। तर, अहिले नै वार्षिक तथा भर्नाबापत शुल्क भने लिन नपाउने उनले स्पष्ट पारे। सहमतिमा सामान्य अवस्थाको तुलनामा निकै कम शुल्क लिनुपर्ने उनको भनाइ छ। मन्त्रालयले अनलाइनबाट पढाएबापत शुल्क लिन पाउने निर्णय हालै गरेको छ। यस्तो शुल्क स्थानीय सरकारको सहमतिमा मात्रै लिन पाउने व्यवस्था गरिएको छ। अधिकांश विद्यालयले शुल्क उठाएकोबारे स्थानीय सरकारलाई जानकारी गराएका छैनन्। त्यसअनुसार स्थानीय तहको स्वीकृतिपछि तत्काल अनलाइन कक्षाबापतको मात्र शुल्क लिनुपर्ने हो। त्यसमा पनि सामान्य अवस्थाका लागि तोकिएको शुल्कमा न्यूनतम ४० वा ५० प्रतिशतसम्म छुट दिनुपर्छ। भर्ना तथा वार्षिक शीर्षकमा शुल्क लिन पाइँदैन। तर, कुन विद्यालयले कति शुल्क लिएका छन् भनेर महानगरपालिकाले अनुगमन गरेको छैन। अभिभावकबाट उजुरी आएका विद्यालयमा मात्रै महानगरका कर्मचारीले फोन वा पत्राचार गरेर समस्या सल्टाउन निर्देशन दिने गरेका छन्। रविभवनस्थित एक विद्यालयले लकडाउन हुनेबित्तिकै अनलाइनबाट पढाइ हुने सूचना जारी गर्दै विद्यार्थीसँग तीन महिनाको अग्रिम शुल्क मागेको थियो। त्यसपछि महानगरपालिकाले स्पष्टीकरण सोधेर उक्त निर्णय स्थगन गर्न निर्देशन दिएको थियो। अभिभावक महासंघका अध्यक्ष सुप्रभात भण्डारीले कुन विद्यालयले कति शुल्क लिइरहेका छन् भन्ने विषयमा स्कुल र अभिभावकबाहेक कसैलाई थाहा नभएको बताए। महामारीको मौका छोपेर ठूला विद्यालयले प्रशस्तै आम्दानी गरिरहे पनि साना र मध्यम भने समस्यामा परेको अध्यक्ष भण्डारीको भनाइ छ। महासंघमा शुल्ककै विषयमा अभिभावकबाट गुनासो आएको उनले सुनाए। विद्यालय सञ्चालकले पूरै शुल्क असुले पनि शिक्षक, कर्मचारीलाई भने ५० प्रतिशत वा त्योभन्दा पनि कम तलब दिइरहेका छन्। विद्यार्थीलाई कति पनि छुट नदिई अनलाइन कक्षाबापतको शुल्क तिर्न ताकेता गरिरहेको छ। तर शिक्षकलाई भने ५० प्रतिशत मात्रै तलब दिइरहेको छ, धापासीस्थित एक विद्यालयका अभिभावकले भने। उक्त विद्यालयले पनि सामान्य अवस्थाको तुलनामा अनलाइनबाट निकै कम समय मात्रै पढाइरहेको छ। निजी तथा आवासीय विद्यालय अर्गनाइजेसन (प्याब्सन)का सहअध्यक्ष डीके ढुंगानाले अभिभावक र विद्यालय व्यवस्थापनको सहमतिमा शुल्क तय गरिनुपर्ने बताए। यस्तो अवस्थामा अभिभावक र स्कुल दुवै पक्षले सहमतिमा निर्णय गर्नुपर्छ। किनकि, कोभिडले दुवै पक्षलाई मर्कामा पारेको छ, सहअध्यक्ष ढुंगानाले भने। शुल्कलाई एकरूपता बनाउने विषयमा प्याब्सनले संस्थागत रूपमा कुनै निर्णय नगरेको उनको भनाइ छ। आफू संस्थागत प्राचार्य रहेको रेडियन्ट रिडर्स एकेडेमीले भने अभिभावकसँग सहमति गरेर मात्रै अनलाइन कक्षाको शुल्क तोकेको उनले सुनाए। उनका अनुसार मुलुकभर सञ्चालित ६ हजारभन्दा बढी निजी विद्यालयमध्ये दुई हजार जति बन्द हुने अवस्थामा छन्।"
कसिलो बन्दै कोरोना बिमा,"काठमाडौं : कोरोना बिमाको नाममा स्रोतको दुरुपयोग हुन सक्ने जोखिम बढेको भन्दै नियामक निकायले दोस्रोपटक बिमा योजना संशोधन गरेको छ। गत सोमबारपछि जारी हुने बिमा योजनामा संक्रमण पुष्टि भएका व्यक्तिले बिमांकको २५ प्रतिशत रकम मात्रै राहत खर्चबापत भुक्तानी पाउने भएका छन्। अर्थात् एक लाख रुपैयाँको बिमा गराउँदा संक्रमण पुष्टि भएलगत्तै २५ हजार रुपैयाँ पाइनेछ। बाँकी ७५ हजार पाउन अस्पतालमा उपचार गराएको बिल तथा प्रमाण पेस गर्नुपर्नेछ। सरकारी अस्पताल वा आइसोलेसन केन्द्रमा बसेर नि:शुल्क उपचार गराएको व्यक्तिले त्यो ७५ हजार पैसा पाउँदैन। उपचारमा ७५ हजारभन्दा कम खर्च हुने संक्रमितले खर्चको बराबरमात्र पैसा पाउँछ। ७५ हजारभन्दा धेरै खर्चेर उपचार गराउनेले चाहिँ बढीमा ७५ हजारमात्रै बिमाबाट पाउँछ। गत आइतबारभन्दा अघि बिमा गरेका व्यक्तिले भने बिमांकको पूरै पैसा एकमुष्ठ पाउनेछन्। सरकारले पछिल्लो समय निजी अस्पताल तथा क्लिनिकलाई समेत कोरोना परीक्षण र उपचार गर्ने अनुमति दिएपछि बिमा योजना संशोधन गरिएको नियामक बिमा समितिका प्रवक्ता निर्मल अधिकारीले बताए। पहिले बिमा प्रिमियममा सरकारले आधा अनुदान दिने, सरकारले नै संक्रमितको उपचार गर्ने, नि:शुल्क स्वास्थ्य परीक्षण हुने, संक्रमित फेला परेको स्थानलाई नियन्त्रित घेरामा राखेर थप फैलन नदिनेजस्ता कदम चालेको थियो, उनले भने। तर, अहिले विस्तारै सुरुआती कदमबाट सरकारी नीति बदलिएपछि बिमा योजना पनि संशोधन गर्नु परेको उनले बताए। बम्पर उपहारप्रवक्ता अधिकारीका अनुसार गत शुक्रबारसम्म कोरोना बिमा योजनामा करिब १३ लाख जना सहभागी भएका छन्। उनीहरूबाट करिब ७५ करोड रुपैयाँ प्रिमियम उठेको छ। त्यसमध्ये अहिलेसम्म १७ सय जनाले दाबी गरेको बिमा समितिले बताएको छ। करिब चार सय जनाले भुक्तानी लगिसकेका छन्। बाँकी १३ सय जनाको भुक्तानी प्रक्रियामै रहेको छ, अधिकारीले भने। उनीहरू सबैलाई भुक्तानी दिँदा १५ करोड रुपैयाँभन्दा बढी खर्च हुनेछ। तर, विज्ञहरूले यस किसिमको बिमा योजनाबाट राज्यको अनुदान दुरुपयोग हुने बताएका छन्। सामूहिक बिमा योजनामा सरकारले आधा अनुदान दिने भनेपछि प्रतिव्यक्ति तीन सय रुपैयाँ तिरेर एक लाखको बिमा गराएका व्यक्तिले पैसा लिने प्रवृत्ति बनेको उनीहरूले बताए। यस्तो बिमामा बर्सेनि अर्बौं रुपैयाँ नाफा आर्जन गर्ने कर्पोरेट क्षेत्रका कर्मचारीले नै लाभ लिएका छन्, नेपाल पुनर्बिमा कम्पनीका पूर्वअध्यक्ष महेश गुरागाईं भन्छन्। बिमा समितिका अनुसार अहिलेसम्म संस्थागत, पारिवारिक र व्यक्तिगत बाटोबाट कति मान्छे आए भन्ने तथ्यांक तयार छैन। विज्ञहरू यस्तो बिमा गर्ने र दाबी गर्ने दुवै कर्पोरेट क्षेत्रका बढी रहेको बताउँछन्। दुर्गमका मान्छे र जोखिममा रहेका अनौपचारिक क्षेत्रका कामदारसम्म यस्तो बिमा योजनाबारे पर्याप्त जानकारी नै पुग्न नसकेको विज्ञ बताउँछन्। गुरागाईंले करारमा काम गर्ने वा बेरोजगार नागरिकलाई महामारीका कारण हुने आर्थिक क्षतिमा राहत दिन यस्तो योजनाको उपयोग गर्न नसकेको बताए। अर्बौं नाफा गर्ने तिनै बैंक, बिमा, व्यापार र उद्योगका कर्मचारीलाई सरकारले अनुदान दिएर बिमा गराएको छ, उनले भने, महामारीमा रोजीरोटी खोसिएका अनौपचारिक क्षेत्रका मजदुर र किसानलाई यो योजनाले खासै समेट्न सकेको छैन। यसले गरिबी निवारण र जीविकोपार्जनलाई थोरबहुत योगदान दिन सक्ने गरी बिमा योजना बन्न नसकेको उनले बताए। उल्टै ज्यादै कम प्रिमियम तोकेर बिमा कम्पनीको वित्तीय स्वास्थ्यमा समेत गम्भीर प्रभाव पर्ने गुरागाईं बताउँछन्। यसरी बम्पर उपहारको शैलीमा बिमा योजना सञ्चालन गर्ने र तारन्तार नियम परिवर्तन गर्ने नीतिले ठूलो अपेक्षा गरिएको स्वास्थ्य बिमाको सफलतामा मात्र होइन, समग्र बिमा बजारप्रति जनविश्वास कमजोर हुनपुग्ने पूर्वअध्यक्ष गुरागाईं बताउँछन्। अब के गर्ने ? पहिले जनसंख्याको दुई प्रतिशतमा कोरोना परीक्षण हुने भनिएको थियो। अब यही रफ्तारमा बढ्दो १२ लाख हाराहारीको परीक्षण गर्नुपर्ने देखिएको छ, गुरागाईंले भने, त्यस अनुमानमा एक लाख मान्छेलाई संक्रमण पुष्टि भयो भने १० अर्ब रुपैयाँ भुक्तानी दिने क्षमता बनाउनुपर्छ। यसका लागि संस्थागत क्षेत्रबाट हुने सामूहिक बिमाको अनुदान कटौती गर्ने र एक जनाको बिमाशुल्क कम्तीमा पाँच हजार बनाउनुपर्ने उनको सुझाव छ। विज्ञहरूले कोरोना बिमालाई अलग्गै योजनाको रूपमा सञ्चालन गर्नुभन्दा स्वास्थ्य बिमा योजनाभित्र समेटेर अघि बढ्न सकिने सुझाव पनि दिएका छन्। इजिप्ट, इन्डोनेसियाजस्ता मुलुक त्यसतर्फ अग्रसर भइसकेको गुरागाईं बताउँछन्। हामीले भूकम्प र हुलदंगालाई अग्नि बिमामा पछि समेटेका थियौं, उनले भने, त्यसैगरी कोरोनालाई पनि महामारी बिमा बनाएर स्वास्थ्य बिमाकै एक भागको रूपमा सञ्चालन गर्न सकिन्छ।"
राष्ट्रिय सभाको तीव्र अवमूल्यन,"जनताबाट पराजित र तिरस्कृतहरूलाई आ श्रय दिन यो थलो बनाउने परिकल्पना संविधानले गरेको हो त ? लोकतान्त्रिक प्रणाली अवलम्बन गरी आएका देशहरूमा प्रायः दुई सदनात्मक प्रावधानसहितको व्यवस्थापिकाका आधारमा लोकतान्त्रिक अभ्यास गरिएको पाइन्छ। आम निर्वाचनमा जनतासँग प्रत्यक्ष घुलमिल भएकाहरू शासकीय एवं व्यवस्थापकीय क्षेत्रमा खासै योगदान दिने सामथ्र्यको अभावमा पनि निर्वाचित भएर आउने सम्भावना रहन्छ। यस्तो अवस्थाको परिकल्पना गर्दै माथिल्लो सदन जसलाई राष्ट्रिय सभा, सिनेट, हाउस अफ लर्ड्स आदिको संज्ञा दिइएको हुन्छ। यसको व्यवस्था गरी द्विसदनमार्फत व्यवस्थापकीय कार्य प्रक्रिया अघि बढाई जिम्मेवारीको निर्वाह कुशलतापूर्वक गर्ने प्रचलन देखिन्छ। राष्ट्रिय सभा अथवा माथिल्लो सदनको महŒवलाई द्विसदनका आधारमा अघि बढेका लोकतान्त्रिक प्रणालीहरूले आत्मसात गरेका छन्। यसको व्यवस्था गर्दैको अवस्थामा माथिल्लो सदनको उपादेयता र उद्देश्यबारेमा संविधानमै स्पष्ट गरिएको हुन्छ। प्रायः यस्तो सदनको व्यवस्था भएका देशले यो सदनलाई गरिमापूर्ण र सम्मानित सदनका रूपमा अंगीकार गरेका छन् र सोहीअनुसारको जिम्मेवारी प्रदान गरिएको अवस्था छ। नेपालले पनि संसदीय व्यवस्थाको अभ्यास गर्दाका समयमा दुई सदनात्मक संसदीय प्रणालीको संवैधानिक व्यवस्था गर्दै आएको छ। जनताको अपमान गर्न, भ्रष्टाचारी संरक्षणमा रमाउन र पराजितहरूले जनतालाई सबक सिकाउन अभ्यस्त नेतृत्वमा रहनेहरूबाट जनताका पक्षमा राम्रा निर्णयहरूको अपेक्षा गर्नु निरर्थक छ। माथिल्लो सदनको प्रारूप र यसका भूमिकाको निर्धारण विभिन्न देशमा फरकफरक प्रकारले भएको देखिन्छ। प्रायः राष्ट्रपतीय प्रणाली भएका देशहरूमा तल्लो सदनभन्दा माथिल्लो सदन बढी अधिकारसम्पन्न छन् भने संसदीय प्रणालीलाई स्वीकार गरिएका देशहरूमा तल्लो सभालाई बढी शक्तिशाली बनाउने प्रचलन छ। राष्ट्रपतीय प्रणालीको कार्यान्वयन भइराखेको संयुक्त राज्य अमेरिकामा माथिल्लो सदनका रूपमा रहेको सिनेट हाउस अफ रेप्रेजेन्टेटिभभन्दा धेरै शक्तिशाली छ। यहाँको सिनेटले मन्त्रिपरिषद्को स्वरूप र नियुक्तिमा समेत प्रभाव पार्छ, कार्यपालिकाद्वारा गरिएका सन्धिहरूको अनुमोदन सिनेटको दुइतिहाइ बहुमतद्वारा गराउनुपर्छ। त्यस्तै राष्ट्रपतिले गरेका विभिन्न नियुक्ति र व्यापार तथा पारवहनसम्बन्धी सम्झौताहरू सामान्य बहुमतले समर्थन गर्नुपर्ने अनिवार्य व्यवस्था छ। आर्थिक विधेयकको अनिश्चितताको अवस्थाको समाधान गर्छ, राष्ट्रपतिलगायतकालाई महाभियोग लगाउने र सोसम्बन्धी प्रस्ताव पारित गर्ने वा नगर्ने सम्बन्धमा निर्णय लिन्छ। राष्ट्रिय संकटको अवस्थामा दुवै सदनलाई एकै स्थानमा उभिन लगाउँछ। यसले कार्यकारी अधिकारसमेतको अभ्यास गर्दै गएकाले अमेरिकी सिनेटलाई संसद्विनाको सरकार भनिएको छ। नेदरल्यान्डको माथिल्लो सदनलाई विधायिकी अधिकारमाथि भिटो प्रयोग गर्ने अधिकार दिइएको छ। अस्ट्रेलियाको सिनेटले अर्थ विधेयक पारित गर्ने सम्बन्धमा निर्णायक भूमिका खेल्ने गर्छ। संविधानको व्याख्या गर्ने, संघीयतासम्बन्धी विभिन्न सरकारबीचको विवाद सम्बन्धमा निर्णय दिने, विभिन्न प्रकारका सरकारले कुनै विषयमा अनुरोध गरिपठाएमा छलफल गरी निर्णय दिने, संकटकालको समयमा कानुन निर्माण गर्नेजस्ता महŒवपूर्ण र दूरगामी प्रभाव पार्ने प्रकृतिका निर्णय इथियोपियाको माथिल्लो सदनले लिने गरी संवैधानिक अधिकारसम्पन्न बनाइएको छ। यस प्रकार लोकतन्त्रको लामो अभ्यास गरी यसको भरपूर विकास गर्न सफल देशहरूमा राष्ट्रिय सभा अथवा माथिल्लो सदनलाई महŒव दिएको पाइन्छ। संयुक्त अधिराज्यमा यसलाई संसद्को पूरकका रूपमा लिइएको छ। नेपालमा तुलनात्मक हिसाबमा तल्लो सदनलाई बढी र माथिल्लो सदनलाई कम अधिकार दिई संयुक्त अधिराज्य र भारतको अवस्थालाई कार्यान्वयनमा ल्याइएको छ। नेपालमा २०१५ साल, २०४७ साल र हालको संविधानमा पनि संसदीय शासन प्रणालीको अवलम्बन गरी दुई सदनात्मक संसद्को व्यवस्था गरिएको छ। यी तीनवटै संविधानले राष्ट्रिय सभालाई राष्ट्रलाई आआफ्नो विज्ञताबाट योगदान गर्न सक्ने प्राज्ञहरू, लब्धप्रतिष्ठितहरू जसको सेवा राष्ट्र निर्माणका लागि अपरिहार्य रहेको छ, उनीहरू सबैलाई समेटेर यस सभाको गठन गर्ने व्यवस्था गरेको छ। यो व्यवस्था वर्तमान संविधानमा शब्दमा नभई संविधानको आशय र मर्ममा खोजी गर्नुपर्छ। यसअघिका संविधानहरूमा शब्द र भाव दुवैमा यही प्रावधान थिए। नेपालको वर्तमान संविधानले निर्वाचनद्वारा ५६ जना र राष्ट्रपतिद्वारा मनोनीत तीनजना गरी ५९ जनाको राष्ट्रिय सभाको आकारको व्यवस्था गरेको छ। यस व्यवस्थामा मनोनीत हुनेका लागि पनि विशेष योग्यता आवश्यक हुने उल्लेख भएको देखिँदैन। यसबाट के हाम्रो राष्ट्रिय सभा जोकोही जनताबाट तिरस्कृतहरूलाई समेत आ श्रय दिने स्थल बनाउने परिकल्पना संविधानले गरेको हो त ? प्रश्न खडा हुन सक्छ। संविधानले महिला, दलित, अपांगता भएका, अल्पसंख्यकहरूको प्रतिनिधित्वलाई अनिवार्य गर्न व्यवस्था गरेको छ। यस अर्थमा राष्ट्रिय सभा पछाडि परेकालाई अवसर दिने गरी व्यवस्था भएको हो वा यसभन्दा बढी अरू नै संवैधानिक आशय रहेको छ ? अध्ययनको विषय बनेको छ। तर यो सम्मानित सदन कर्मठ, क्षमतावान्, सच्चरित्रताका धनी, इमानदार, राष्ट्रप्रेमीहरू जसलाई निर्वाचन प्रक्रियाबाट समेट्न सकिन्न, सकिएको छैन, त्यस्ता व्यक्तित्वलाई स्थान दिँदा कमजोर समूहमा पर्नेलाई समेट्नुपर्ने व्यवस्था भएकोमा सन्देह रहँदैन। अहिले कमरेड वामदेवलाई नेकपा सचिवालय बैठकले राष्ट्रिय सभामा राष्ट्रपतिबाट मनोनयन गराउने गरी रिक्त स्थानमा पठाउने निर्णय भएपछि राजनीतिक माहोल पुनः तात्न पुगेको छ। बर्दियाका जनताले निर्वाचनमार्फत पराजित गरेका वामदेवका लागि धेरैवटा निर्वाचन क्षेत्र रिक्त गराई प्रतिनिधि सभामा लैजाने गरी दलले गृहकार्य गयो। जनताको विश्वास लिई प्रतिनिधिका रूपमा स्थापित हुने हैसियत उनले आफूभित्र पाउन सकेनन्। २२ पटकसम्मका प्रयास असफल भए। यस अवधिमा उनको एकल चिन्तन सहजै राष्ट्रिय सभामा आई संविधान संशोधन गरी प्रधानमन्त्री बन्नुमा रहेको देखियो। यस्ता लोकतन्त्रविरोधी सोचले उनको राजनीतिक उचाइ धुमिल बनाएकोमा कुनै सन्देह रहँदैन। किनकि राजनीति गर्नेहरूले जनताको निर्णयको सधैं सम्मान गर्न सक्नुपर्छ। बीपी कोइरालाले २०३६ सालको जनमत संग्रहमा बहुदलको पराजयलाई जनताको निर्णयका रूपमा गर्नुभएको सम्मानबाट वामदेवजीहरूले सिक्न सक्नुपर्छ। यो निर्णयबाट वामदेवजी उत्साहित हुनुपर्ने अवस्था छैन किनकि उनको अभीष्ट संविधान संशोधन गरी प्रधानमन्त्री बन्ने हो। न्यूनतम पनि उच्चस्तरको उत्तरदायित्व बहन गर्ने गरी कुनै एक मन्त्रालय सम्हाल्ने हो। सांसद् मात्र हुनका लागि किमार्थ होइन, दुवै इच्छा पूर्ति गर्न वर्तमान संविधानले अनुमति दिएको छैन। एकपटक संवैधानिक प्रावधानतर्फ ध्यान केन्द्रित गरौं। संविधानको धारा ७६ को उपधारा ९ मा मन्त्रिपरिषद्को गठन व्यवस्था छ। यसमा जुनसुकै कुरा लेखिएको भए पनि राष्ट्रपतिले प्रधानमन्त्रीको सिफारिसमा संघीय संसद्को सदस्य नभएको कुनै व्यक्तिलाई मन्त्री पदमा नियुक्त गर्न सक्नेछ। यसबमोजिम नियुक्त मन्त्रीले शपथ ग्रहण गरेको मितिले ६ महिनाभित्र संघीय संसद्को सदस्यता प्राप्त गर्नुपर्ने छ। सदस्यता प्राप्त गर्न नसकेमा तत्काल कायम रहेको प्रतिनिधि सभाको कार्यकालभर निज मन्त्री पदमा पुनः नियुक्तिका लागि योग्य हुने छैन। तर जुनसुकै कुरा लेखिएको भए पनि तत्काल कायम रहेको प्रतिनिधि सभा निर्वाचनमा पराजित भएको व्यक्ति त्यस्तो प्रतिनिधि सभाको कार्यकालमा मन्त्री पदमा नियुक्तिका लागि योग्य हुने छैन भन्ने प्रस्ट व्यवस्था भएकाले संविधान संशोधन नगरी वामदेवजी मन्त्रीसम्म पनि बन्न सक्ने अवस्था त छैन नै, प्रधानमन्त्री बन्ने विषय कल्पनाभन्दा टाढा छ। नैतिकता र भोलिको राजनीति बचाउनसमेत उहाँले राष्ट्रिय सभा संसद् बन्ने सपना परित्याग गर्दा स्वयं वामदेवजी, उहाँको राजनीतिक दल र लोकतन्त्रको सम्मान गरेको प्रमाणित हुनेछ। वामदेवमा संसद् बन्ने जुन लालसा देखिएको छ, त्यसबाट उहाँ पछि हट्ने सम्भावना देखिँदैन। उहाँलाई सांसद बन्न पनि सहज देखिएको छैन। लामो समयदेखिको दलभित्रको द्वन्द्व समाधानका लागि यो निर्णय सचिवालयले लिएको प्रस्ट छ। ७६ वर्षीय वृद्ध शरीर, जनताले निर्वाचनमा पराजित गरेका, यसअघि पटकपटक मन्त्री हुँदा परीक्षण भइसकेका वामदेवबाट नेपाली जनता र नेकपाले कुनै प्रतिफलको कल्पना निश्चय पनि गरेका छैनन्। यस अवस्थामा वामदेवजीलाई मन्त्री बनाउँदा दलकै प्रतिष्ठामा प्रश्न खडा हुनेछ। माधवजी दुईदुई निर्वाचन क्षेत्रबाट पराजित भएपश्चात् देशको प्रधानमन्त्री बने। केही आशलाग्दा व्यक्तित्व नारायणकाजी निर्वाचन हारेर पनि राष्ट्रिय सभामा पुग्नुभएको छ। वामदेवजीलाई समेत हिसाब गर्दा सात ठाउँबाट जनताले अस्वीकार गरेका सातजना राष्ट्रिय सभामा पुग्ने र यो स्तरको जनताको निर्णयको अपमान गर्ने दलका रूपमा नेकपा दर्जा हुनेछ। सांसद मनोनयनका क्रममा राष्ट्रपतिले आफूलाई लोकतन्त्रका पक्षमा प्रस्तुत गर्न सक्नुहुनेछ। यस अवस्थामा सरकारलाई यो नाम सिफारिस गर्न कठिन परिस्थिति बन्न सक्छ। समग्र संवैधानिक आशयका आधारमा व्याख्याको माग गर्दै स्वतन्त्र बुद्धिजीवीहरू सम्मानित अदालत पुग्न सक्छन्। संविधानकै संशोधन प्रक्रिया अघि बढाउन प्रयास गर्दा दलभित्रै मत विभाजित हुन सक्छ। यी सबै परिघटनाबाट नेकपाको समग्र मूल्यांकन नागरिकले गर्न सक्छन्। यो अवस्था सृजना हुनु निश्चय पनि शुभ हुँदैन। यस परिस्थितिको मूल्यांकन गरी जनताको निर्णयलाई सम्मान गर्दै सांसद् बन्ने अभिलाषा परित्याग गर्दा नै वामदेवलाई राजनीतिक लाभ हुने छ। भोलिका दिनमा यस देशको राष्ट्र प्रमुखसम्मको हैसियतमा नेपाली जनताले पुयाउने छन्। यसतर्फ कमरेड वामदेवलगायत सम्पूर्ण पार्टी पंक्तिले सोच्नुपर्ने अवस्था छ। पार्टीको निर्णय दलीय द्वन्द्वमा मुछिएर भन्दा भविष्य सोचेर गर्नु उत्तम हुनेछ। नेपाल संघीयतामा प्रवेश गरेपश्चात् समन्वय, सामञ्जस्य, सहयोग र सहकारितामा आधारित भएर जनतालाई उच्च सम्मानका साथ सहभागिता गराएर शासन सञ्चालन गर्ने प्रतिबद्धता संविधानमा रहेको छ। राष्ट्रिय सभामा सबै सरकारको सहभागिता गराई उनीहरूकै निर्णयका आधारमा गठन गर्ने व्यवस्था छ। राष्ट्रपतिबाट मनोनयन गर्दा पनि यी प्रावधानको मनन हुन जरुरी छ। यो सभाको सैद्धान्तिक अवधारणामा प्रवेश गर्दा पनि संसद्मा उल्लेखनीय योगदान गर्न सक्ने, अल्पसंख्यक, दलित, अपांगहरू पछि परेका समूहका देशमा लोकतन्त्रको विकास र संवर्धन गर्न सक्ने, सक्षम, जनतामा राम्रो प्रभाव भएकाबाटै पूर्णता दिनु बुद्धिमानी हुनेछ, तर महाकाली सन्धिको पक्षमा खुलेर पैरवी गर्दै हिँड्नेका हातमा यतिखेर शासन छ। जनताका मनमस्तिष्कमा आतंकका प्रतीकको छवि बनाएकाहरू दलभित्र सजिएका छन्। नेतृत्वमा रहनेहरू जनतालाई अपमान गर्नमा अभ्यस्त देखिन्छन्। भ्रष्टाचारजन्य मामिलाको र भ्रष्टाचारी संरक्षणमा रमाउनेको रजगज छ। यस अवस्थामा जनताबाट पराजितहरूले नै जनतालाई सबक सिकाउने गरेका उदाहरण प्रशस्त छन्। तसर्थ यस अवस्थामा जिम्मेवारीमा पुग्ने भनेकै जनताका नजरमा गिरेकाहरू हुन्। धेरै राम्रा र जनताका पक्षमा निर्णयहरू हुने अपेक्षा गर्नु वर्तमान सन्दर्भमा अनुपयुक्त ठहरिनेछ। स्वाभिमानी नेपालीले यी सबै क्रियाकलापको मूल्यांकनका लागि तत्पर रहनु आजको आवश्यकता हो।"
पीडितलाई पञ्चको धम्की,"राजविराज : किशोरी छोरीले आत्महत्या गरेपछि रधियादेवी मण्डलको मनमा यस्तो तर्कना आउँछ, पापीहरूले बलात्कार गरे, पञ्चहरूले हत्या। तिनै पञ्च र आरोपित परिवारका महिला सदस्यले अहिले घरमा आएर उजुरी फिर्ता लिन रधियादेवीलाई धम्क्याउन थालेका छन्। दुःखी, गरिब, कमजोरको आफ्नो भन्ने कोही हुँदा रहेनछन्, उनले भनिन्, आँट, भरोसा र आस दिनेभन्दा धम्क्याउने बढी भयो। मृतककी बहिनी सविताले दिदी बितेपछि निदाउन नसकेको सुनाइन्। धम्क्याउनेहरूले अनेक कुरा सुनाउँछन्। कोहीले भन्छन्, अब तिमीहरूलाई जातबाट अलग गरिदिने रे। कोहीले सुनाउँछन्, मुद्दा दर्ता भए पनि साक्षी कोही पनि बस्दैनन्। सप्तरीको डाक्नेश्वरी नगरपालिका७ ललितपुरकी रधियादेवीकी १७ वर्षीया छोरी संगीता हालै सामूहिक बलात्कारको सिकार भएकी थिइन्। तर, गाउँका पञ्चले उजुरी दिन प्रहरीमा जान रोक लगाउँदै चार दोषीबाट क्षतिपूर्ति भराउने निर्णय सुनाएका थिए। गाउँलेले आफ्नो अस्मिताको मूल्य तोकेपछि संगीताले पासो लगाएर मंगलबार मृत्युको बाटो रोजेकी थिइन्। पञ्चहरूले प्रहरीमा उजुरी गर्न रोक लगाए र पीडितलाई भेलामा बोलाएर हाँसोको पात्र बनाएर थप पीडा दिए, रधियादेवीले भनिन्, ५५ हजार सानो रकम होइन, खुरुक्क लेऊ। चुप लागेर बस भनेर पञ्चहरूले अस्मिताको मूल्य तोक्दै व्यंग्य नगरेको भए सायद मेरी छोरीले मृत्युको बाटो रोज्दिन थिइन् होला। उनले संगीताको आत्महत्या हत्या नै भएको बताइन्। पुरुषहरूको भेलामा बोलाएर पालैपालो घटना विवरण भन्न लगाएर हाँसोठट्टाको विषय नबनाएको भए र अपराधीहरूलाई कारबाही गर्न साथ दिएको भए छोरीले मृत्युवरण गर्नुपर्ने थिएन, उनले भनिन्। अन्नपूर्ण पोस्ट्मा बुधबार समाचार प्रकाशन भएपछि प्रहरी प्रधान कार्यालयले उक्त घटनाबारे चासो लिएको छ। २ नम्बर प्रदेश प्रहरी कार्यालय जनकपुरको टोली घटनास्थलमा खटिएको छ। प्रदेश र इलाका प्रहरी कल्याणपुरबाट खटिएको टोलीले भारतीय प्रहरीको समन्वयमा बिहीबार राति बलात्कारका आरोपितलाई पक्राउ गरेको छ। भारतमा लुकेर बसेको डाकनेश्वरी७ ललितपुरकै १९ वर्षीय बब्लु भनिने सुमनकुमार मण्डल र १८ वर्षीय रञ्जित भनिने सरोजकुमार मण्डललाई बलान बिहुलको बेल्हीबाट पक्राउ गरिएको प्रहरीले जनाएको छ। सप्तरीका डीएसपी तिलक भारतीले फरार रहेका सोही ठाउँका २५ वर्षीय बिसु भनिने विष्णु मण्डल र २७ वर्षीय धर्मदेव मण्डलको खोजी भइरहेको बताए। पञ्चहरू जयकान्त मण्डल, वासुदेव मण्डल र सत्यनारायण मण्डल सुरुमै पक्राउ परेका थिए। शत्रुघ्न मण्डलको घरमा बसेको छलफलमा सहभागी आठ पञ्चविरुद्ध इलाका प्रहरी कार्यालय कल्याणपुरले आत्महत्या दुरुत्साहनमा अनुसन्धान अघि बढाएको छ। गाउँलेका अनुसार भेलामा १० जना पञ्च थिए। छिमेकीका अनुसार घटनालगत्तै दुई इन्स्पेक्टरसहितको नेतृत्वमा आएको २७ जना प्रहरीको टोलीलाई आरोपित परिवारका महिलाले अवरोध गरेका थिए। उनीहरूले शत्रुघ्न मण्डललाई पक्राउ गर्न रोकेका थिए। संसार कोरोनासँग लडिरहेको छ। रधियादेवी र उनका परिवार गाउँ, समाजसँग लडिरहेका छन्। रोजगारीका लागि १३ वर्षअघि भारतको पञ्जाब गएका उनका श्रीमान् फर्किएनन्। जेठी छोरीको विवाह जसोतसो गरिन्। ठूलो छोरा श्याम मलेसियामा छ। घरखेतको काममा सघाउने छोरी संगीताले आत्महत्या गरिन्। संगीताका भाइ दिदीको क्रियामा बसेका छन्। कान्छी छोरी सबिता बालकै छिन्।"
स्वास्थ्य नीति र चिकित्सकको जीवनस्तर,"संसारको जुनसुकै कुनामा स्वास्थ्य सेवा मर्यादित छ। सन् २०१९ मा नेटन्युज नामक अन्तर्राष्ट्रिय सञ्जालले गरेको अभिमतमा चिकित्सा पेसालाई सर्वाधिक मर्यादित घोषणा गरिएको थियो। नेपालमा यस पेसाको इज्जत र प्रतिष्ठा पहिलेको तुलनामा गिर्दो देखिन्छ। यसको मुख्य कारण चिकित्सक र उपभोक्ताबीच आएको संवाद खाडल र शास्त्रार्थको कमीले नै हो। सञ्चारमाध्यममा पनि चिकित्सकका खोट कोट्याउने, तिनलाई सर्वसाधारणले मेहनत गरेर सञ्चिएको धनसम्पत्ति सखाप पार्ने खालको खलनायकका रूपमा चित्रण हुने र विषयवस्तुको मूल कुरा अध्ययन नगरी निर्दोष चिकित्सकलाई पनि दोषारोपण गरी सम्पूर्ण स्वास्थ्य सेवाकै जनतामाझ बद्नाम गर्ने र मनमस्तिष्कमा नकारात्मक प्रभाव पार्ने किसिमको समाचार सम्प्रेषणमा जोड दिइने चलन विगत १०१५ वर्षदेखि देखिएको छ। यस किसिमको सर्वसाधारणमा नकारात्मक प्रभाव पर्नुमा अलिकति चिकित्सकका पनि कमजोरी होलान्। तर सर्वसाधारणले पनि चिकित्सक, नर्स र अन्य स्वास्थ्यसेवक पनि मानिस नै हुन् भनेर सम्झिदिन जरुरी छ। तिनीहरूका शरीर पनि काम गरेपछि गल्छ र मनोभावमा अवस्थाअनुसार सबै व्यक्तिको झैं फेरबदल आउँछ भनेर बुझ्न जरुरी छ। सञ्चारमाध्यमले चिकित्सकका संघर्ष र समस्या उजागर गरिदिए सायद चिकित्सक र स्वास्थ्य उपभोक्ताबीच सृजित असहमतिका दूरी न्यूनतम हुने थियो। भीमकाय लगानी हुँदाहुँदै सन्तोषजनक तलब र सुविधाबाट वञ्चित हुनुपर्दा नेपालका अधिकतम युवा चिकित्सकमा निराशा र विषाद छ। चिकित्सकहरू नेपालको होस् कि अमेरिकी होस्, लगभग उस्ताउस्तै कुशलता र गुणका हुन्छन्। सबैजसो पाठ्यक्रम, पढाइ र अभ्यास समान हुँदा कुन तर्कले यहाँको चिकित्सक अलि कम जान्ने र विदेशका चिकित्सकचाहिँ बढी परिपक्व र योग्य भन्न मिल्छ ? तर एउटा प्रमुख भिन्नता के हो भन्दा विकसित मुलुकका चिकित्सकहरू दिनमा १०२० को संख्यामा बिरामी बहिरंगमा जाँच्न सक्छन् भने नेपालमा चिकित्सक र बिरामीको तुलनात्मक अंश अत्यधिक भएकाले एउटै चिकित्सकले दिनमा ६० देखि सयभन्दा अधिक बिरामी हेर्नुपर्ने बाध्यता छ। दिनभरि ५० जना मात्र बिरामी जाँच्दा एउटा बिरामीलाई नौ मिनेटभन्दा अधिक समय औसतमा दिन सकिँदैन। विकसित तथा छिमेकका मुलुकमा पनि यहाँको भन्दा चिकित्सकको व्यावसायिकता बढी संरक्षित हुन्छ। विकसित मुलुकका चिकित्सकले हप्ताको सीमित समय मात्र काम गर्न पाउँछन् तर यहाँका चिकित्सक हप्ताको सातै दिन काममा खटिनुपर्ने हुन्छ। आधारभूत तलबकै कुरा गर्दा छिमेकी राष्ट्र भारत, पाकिस्तान र बंगलादेशमै स्नातक चिकित्सकले नै महिनाको नेरु ८० हजारदेखि सवा लाख सहरी क्षेत्रमा सेवा गरेवापत सरकारले नै प्रदान गर्छ भने नेपालमा स्नातक चिकित्सकलाई ४० हजार पुयाउन हम्मेहम्मे छ। भीमकाय लगानी हुँदाहुँदै सन्तोषजनक तलब र सुविधाबाट वञ्चित हुनुपर्दा नेपालका अधिकतम युवा चिकित्सकमा निराशा र विषाद छ। छिमेकी मुलुकमा स्नातक चिकित्सकलाई नै जीविकोपार्जन गर्न सहज छ तर यहाँ भने स्नातकोत्तर चिकित्सकलाई पनि कठिन हुन्छ। यिनै जीवनस्तरसम्बन्धी समस्याले पेसागत असन्तुष्टि र पेसाप्रति हीनताबोध दिनहुँ बढ्दो छ। युवा चिकित्सकहरू लाखौं र करोडौंको लगानी र रातदिन नभनी सेवा गरिरहँदा पनि त्यहीअनुसार लाभकर उठाउन नसकेको र समाजमा आशाअनुसार पुरस्कृत हुन नपाएकोमा पश्चात्ताप र निराशाका सिकार भएका छन्। सायद डाक्टरी पेसामा नलागेर अरू कुनै लाइन समातेको भए, कुनै उद्यम गरेको भए अथवा पहिल्यै विदेश पलायन भएको भए त्यत्रो लगानी पनि डुब्दैनथ्यो र जीवनशैली पनि सहज र आर्थिक आर्जन अझ उन्नत पक्कै हुन्थ्यो भनेर धेरै युवा चिकित्सकका मन कुन्ठिएको र हतोत्साहित भएको सर्वसम्मत छ। नेपालका धेरैजसो उच्च दर्जामा पर्ने र छात्रवृत्तिमा पढ्ने अधिक चिकित्सकहरू पनि विदेश पलायन भएका छ्न्, जुन देशका लागि ठूलो दुर्भाग्य हो। यी सबै निराशाजनक परिस्थिति सृजना हुनुमा असफल स्वास्थ्य प्रणाली र स्वास्थ्य नीतिनिर्माताका क्षमता, गम्भीरता र दूरदर्शितामा अभावका फलस्वरूप हुन्। चिकित्सकका संघसंस्थाका पदाधिकारीले सरकारलाई सुझाव दिन र हक अधिकारको आवाज उठाउन सक्छन् तर परिवर्तन ल्याउने शक्ति तिनमा हुँदैन। देशभित्रै रहेका २२२३ हजारको संख्यामा रहेको स्नातक चिकित्सकमध्ये आधाभन्दा बढी सेवामा पूर्णरूपमा आबद्ध छैनन्। देशभित्रै यत्रो जनशक्ति हुँदा पनि सदुपयोग नहुनु ठूलो दुर्भाग्य हो। २०७२ को नयाँ संविधान जारी भएलगत्तै देशलाई उचित विकेन्द्रीकरण र समावेशीकरण गर्ने हेतुले संघीयताको व्यवस्था गरियो। तर विकेन्द्रीकृत स्वास्थ्य सेवा संविधानमा उल्लिखित सिद्धान्तको मियो बन्न सक्छ भनेर यहाँका नीतिनिर्माताका मस्तिष्कमा यी सरल बुझाइ नभएको हो कि बुझपचाइ हो यकिन भन्न सकिँदैन। जनमानसमा मेडिकल कलेजमा भर्ना हुन प्रवेश परीक्षा उत्तीर्ण भई विशाल लगानीको व्यावहारिक ज्ञान हाम्रो समाजमा छ, तर चिकित्सकले दिनहुँ गर्ने कामकार्य, व्यावसायिक जोखिम र सामाजिक तिलाञ्जलीका विषयमा समाज र मिडियामा तर्कवितर्क हुने खासै सुनिँदैन। नेपालमा चिकित्सकले दिनहुँ बिहान नौ बजेदेखि बेलुकी पाँच बजेसम्म ड्युटी गर्नुका साथै रात्रि समयमा पनि ड्युटी गर्दा लगातार ३६ घन्टा र हप्तामा ७४ घन्टाभन्दा बढी खटिनु सामान्य हो। यो ड्युटी समयमा न घरको आराम महसुस गर्न पाउने सुविधा हुन्छ न साथीभाइसँगको रमाइलो संगति। यसबाहेक कामको तनाव, उपकरणबाट हुनसक्ने जोखिम र प्रायः अस्पतालका दुर्बल सुरक्षा स्थितिको हिसाब गर्न सम्पूर्ण चिकित्सकको अधिकार हुन्छ। तर विकसित मुलुकमा भने चिकित्सकलाई हप्ताको ४२ घन्टाभन्दा बढी ड्युटीमा खटाउन निषेधित नै हुन्छ किनभने त्यहाँ चिकित्सकका कामको गम्भीरता, त्याग, जटिलता र जोखिमका उचित मूल्यांकन समाज र सरकार दुवैबाट हुने गर्छ। एउटै अस्पतालमा सीमित समय ड्युटी बस्ने उचित वातावरणको सृजनाले चिकित्सकहरूलाई आफ्नो ज्ञान र सीप वृद्धि गर्ने मौका पाउनुका साथै तिनको व्यक्तिगत जीवन र परिवारलाई समय दिन पाउँछन्। चिकित्सकका पेसागत वृद्धि उत्कृष्ट स्वास्थ्य सेवाको मूल सूत्र हो भनेर राज्यले बुझ्न जरुरी छ। यथार्थमा भन्दा नेपालका सात प्रदेशमध्ये तीनवटा प्रदेश १, बाग्मती प्रदेश र गण्डकी प्रदेशमा मात्र अहिलेसम्म सरकारी सुविधासम्पन्न टर्सिएरी लेभलको अस्पताल निर्माण भएका छ्न्। कर्णाली प्रदेश र सूदूरपश्चिम प्रदेशका हकमा अहिलेसम्म एउटा पनि ठूला सरकारी वा गैरसरकारी अस्पताल बनेका छैनन्। ती दुई प्रदेशका सर्वसाधारणले आधारभूत स्वास्थ्य सेवाबाट वञ्चित भएर केकस्ता दुःख र सास्ती झेल्नुपरेको तथा स्वास्थ्यमा समस्या आए मुलुकभित्रै अथवा बाहिर कति प्रतिशत जनता कहाँ पुग्छन् भनेर सरकारसँग तथ्यांक छैन। नेपालको कूल जनसंख्याको कति प्रतिशत जनता स्वास्थ्य सेवाका निम्ति छिमेकी मुलुकमा निर्भर छ्न् र देशको कति मात्रामा यही कारणले वार्षिक रूपमा अर्थ बाहिरिन्छ ? यसको अन्वेषण स्वास्थ्य मन्त्रालयमातहत भएको छैन। एकातिर देशको राजधानी र सीमित सहरी क्षेत्रबाहेक कैयन् क्षेत्रमा स्वास्थ्य सेवा शून्य हुनु र अर्कातिर देशभित्रै कूल चिकित्सकको संख्या २५ हजार नाघ्नुले मुलुकको स्वास्थ्य क्षेत्रका सम्बन्धित निकाय र मन्त्रालयहरू चलाउनेका नियत, योग्यता, सक्षमता र गम्भीरतामा प्रश्न उठ्छन्। न्यूनतम तलब सुविधा, अधिक कामभार, सुरक्षाको कमी र निरन्तर तिरस्कार हुँदाहुँदै पनि नेपालका चिकित्सकले अहिले चलिरहेको कोभिड १९ भाइरसको महामारीमा प्रस्तुत गरेका साहस, योग्यता र समर्पणले नेपाली जनतामाझ आफूलाई प्रमाणित गरिसके। सरकारले उचित अवसर र सुरक्षा प्रदान गर्न सके यहाँका चिकित्सकहरू देशको कुनाकुनामा परिचालित हुन एक रत्ति पनि हिच्किचाउँदैनन्। स्नातक चिकित्सकहरूले सामान्य व्यवहार पनि गर्न नसकी स्नातकोत्तर डिग्री हासिल गर्न प्रतिस्पर्धात्मक प्रवेश परीक्षा तयारीका निम्ति जागिरै त्यागी बस्नुपर्ने र स्नातकोत्तर गरिसकेका चिकित्सकको पनि सन्तोषजनक जीवनशैली र आशा गरेजस्तो आर्थिक आर्जन नहुने खालको प्रणालीले हाम्रो स्वास्थ्य सेवाको नै गुणस्तरमा नकारात्मक असर पारी धराशायी बनाउँदै छ। देशको धेरैजसो स्थानीय स्तरमा चिकित्सकको यत्रो कमी हुँदाहुँदै यहाँ स्नातकोत्तर गरेकै चिकित्सक पनि सरकारी सेवामा छिर्न नपाई निजी अस्पतालमा काम खोज्न बाध्य छन्। नेपाल चिकित्सक संघले विगतदेखि नै उठाइरहेका विभिन्न एक चिकित्सक एक संस्था, उचित तलब, कार्य क्षेत्रको सुरक्षास्थिति र पेसागत अभिवृद्धिका माग यिनैसँग सम्बन्धित हुन्। सरकार र लोकसेवामा विराजमान मन्त्री, सचिव र नीतिनिर्मातालाई चिकित्सकका यी सबै प्रासंगिक माग सम्बोधन नगरे पनि खासै फरक पर्दैन। उहाँहरू आफू वा पारिवारिक सदस्यलाई केही स्वास्थ्य समस्या पर्दा देशभित्र अथवा बाहिरै महँगो सुविधासम्पन्न अस्पताल धाउन सक्ने हैसियत राख्छन्। फरक पर्ने निम्नवर्गीय र निम्नमध्यमवर्गीय जनतालाई हो। चिकित्सकका माग र आन्दोलनको विषयवस्तु सर्वसाधारणले पनि बुझ्न आवश्यक छ। चिकित्सक र उपभोक्ताबीच मनमुटाव र खाडल स्थापित गर्न खोज्ने प्रवृत्ति भएका तŒव समाजमा फगत नभएको होइन। हाम्रा मागले जनस्तरबाटै समर्थन पाए देशका कुनाकुनामा चिकित्सक खटाउन सरकारलाई दबाब अवश्य पर्ने छ।"
नेपालतिर चीनका भवन,"अर्जुन बोहरा। सिमकोट : चिनियाँ पक्षले हुम्लाको नाम्खा गाउँपालिका६ लिमी गाउँस्थित लाप्चामा नौवटा घर बनाएको छ। गाउँपालिका अध्यक्ष विष्णुबहादुर लामाले सिमानाभन्दा २ किलोमिटर यता नेपाली भूभागमा चिनियाँ पक्षले एकतर्फी रूपमा भवन बनाएको जानकारी दिए। यो व्यापारिक प्रयोजनका लागि रहेको जनाइएको छ। अध्यक्ष लामाले यी भौतिक संरचना के कुराका लागि भनेर थाहा नभएको बताए। आफूले बुझ्न खोज्दा चिनियाँ पक्षका जिम्मेवार अधिकारी सम्पर्कमा नआएको उनको भनाइ छ। लिमीलाप्चा सडक निर्माणका क्रममा सोही स्थानमा तीनवटा भवन २०६६ सालमा निर्माण गरिएको थियो। उक्त क्षेत्र नेपाली भूभाग भए पनि चिनियाँ सुरक्षाकर्मीले नेपालीलाई प्रवेश गर्न दिएका छैनन्। तर, चिनियाँ सुरक्षाकर्मी गाडी चढेर नेपाली भूभागमा ओहोरदोहोर गरेको अध्यक्ष लामाले बताए। भवन बनाएको स्थानभन्दा एक किलोमिटर पर १२ नम्बर सीमास्तम्भ छ। त्यससँगै ११ नम्बर सीमास्तम्भ भने अहिलेसम्म पत्ता लगाउन नसकिएको वडा नम्बर ६ का अध्यक्ष पाल्जोर तामाङले बताए। पहिला भवन बनाउने बेला लिमीवासीले कुरा उठाउँदा दुवै देशका पशुको उपचार गर्ने चिनियाँ पक्षले बताएको अध्यक्ष तामाङको भनाइ छ। उनले अर्काको जमिनमा भवन बनाउन नाम्खा गाउँपालिकासँग समन्वय गर्नुपर्नेमा त्यसो नगरेको सुनाए। प्रमुख जिल्ला अधिकारी चिरञ्जीवी गिरीले १२ नम्बर सीमास्तम्भ र नेपाली भूभागमा भवन बनेको जानकारीमा आएको बताए। त्यसबारे बुझ्न र सीमास्तम्भको अनुगमन गर्न संयुक्त सुरक्षा निकायको टोली लाप्चा पुगेको उनको भनाइ छ। प्रमुख जिल्ला अधिकारीसहित नेपाली सेना, सशस्त्र प्रहरी, नेपाल प्रहरी र राष्ट्रिय अनुसन्धान र गाउँपालिकाका अध्यक्षको टोली भवन निर्माण गरिएको स्थानमा गएको हो।"
विकासोन्मुखमा जान कोभिड बाधक,"काठमाडौं : सन् २०२२ भित्र देशलाई अल्प विकसित राष्ट्रबाट विकासोन्मुखमा स्तरोन्नति गर्न सरकार जोडतोडले लागेको थियो। बीचमा विश्वव्यापी महामारी बनेर आएको कोभिड१९ ले त्यो लक्ष्य प्राप्त गर्न जोखिम बढाएको प्रधानमन्त्रीको ठम्याइ छ। राष्ट्रसंघीय महासभाको एउटा सत्रलाई सम्बोधन गर्दै प्रधानमन्त्री केपी शर्मा ओलीले भने, कोभिड१९ का कारण उत्पन्न वर्तमान स्वास्थ्य समस्याले कठिनतासाथ हासिल उपलब्धिलाई जोखिममा पारेको छ। प्रधानमन्त्री ओलीले संयुक्त राष्ट्रसंघको ७५औं महासभाका अवसरमा महासचिव एन्टोनियो गुटरेसद्वारा शनिबार राष्ट्रसंघ प्रधान कार्यालय न्युयोर्कमा आयोजित दिगो विकासका लक्ष्यसम्बन्धी उच्चस्तरीय बैठक एसडीजी २०२० मोमेन्टलाई काठमाडौंबाट अप्रत्यक्ष रूपमा सम्बोधन गरेका हुन्। त्यस क्रममा उनले दिगो विकासका लक्ष्यलाई राष्ट्रिय योजना र कार्यक्रमहरूमा मूल प्रवाहीकरण गरिएको उल्लेख गरे। ती कार्यक्रमलाई अहिले नेपाल सरकारले स्थानीय तहसम्म पुयाएको उनले जानकारी दिए। अनुपातहीन रूपमा अल्पविकसित देश, भूपरिवेष्टित देश र साना टापु विकासोन्मुख देश कोभिड१९ बाट नराम्ररी प्रभावित भएका र त्यसले अर्थतन्त्रलाई गतिहीन बनाएको, राजस्व संकलनमा कमी आएको, सार्वजनिक खर्चमा बढोत्तरी भएको तथा गरिबी र बेरोजगारीले दिगो विकासका लक्ष्य हासिलमा अति नराम्ररी प्रभाव पारेको यथार्थ पनि प्रधानमन्त्रीले औंल्याए। कोभिड१९ विरुद्ध प्रतिकार्यका निम्ति विश्वव्यापी रूपमा भएका प्रयासहरूको सराहना गर्दै प्रधानमन्त्री ओलीले व्याख्यानले नभई सबै सरोकारवालाले काम गरेर देखाउनु अति आवश्यक भएको बताए। एसिया प्रशान्त क्षेत्रका पाँच मुलुकमध्ये नेपाललाई उक्त बैठकमा समावेश गरिएको थियो। बैठकमा विश्वका २२ देशका राष्ट्राध्यक्ष र सरकार प्रमुखहरूका साथै विभिन्न क्षेत्रीय, समूह, दिगो विकास लक्ष्यका अभियन्ता, विकासका साझेदार र राष्ट्रसंघका उच्च अधिकारी सहभागी थिए।"
पार्टीलाई बलियो शक्तिको रुपमा स्थापित गर्छौँ : कमल थापा,"काठमाडौं : राष्ट्रिय प्रजातन्त्र पार्टीका अध्यक्ष कमल थापाले पार्टीलाई बलियो शक्तिका रुपमा स्थापित गरी छाड्ने दृढता व्यक्त गरेका छन्। आइतबार जनवर्गीय सङ्गठनका पदाधिकारी, सदस्यसँग भर्चुअल बैठक गर्दै अध्यक्ष थापाले नेपालको भूराजनैतिक अवस्थाका कारण राप्रपाले बोकेको विचारले मात्र मुलुकलाई सवल, समुन्नत र स्वाधिन बनाउन सक्ने दाबी गरे। पार्टीका विषयमा रहेका भ्रमलाई चिर्न निर्देशन दिँदै थापाले युवा पुस्ताको बलमा राप्रपालाई उठाउनुपर्ने र मुलुकलाई सही दिशा दिनुपर्नेमा जोड दिए। राप्रपाको एकतालाई चाँडोभन्दा चाँडो टुङ्गो लगाई मुलुकले खोजेको बलियो राष्ट्रवादी प्रजातान्त्रिक शक्ति निर्माण गर्ने कार्यलाई उच्च प्रथमिकताका साथ अगाडि बढाउने उनको भनाइ छ। अध्यक्ष थापाले राप्रपालाई वैकल्पिक शक्तिको रुपमा भरोशायोग्य शक्ति बनाउने विश्वास दिलाएका छन्। पार्टी एकतालाई जोगाउँदै सिद्धान्त र विचारलाई बलियो बनाउन आफू इमानदारीपूर्वक लाग्ने उनको भनाइ छ। गलत र त्रुटिपूर्ण मार्गचित्रका कारण देश दिनप्रतिदिन समस्याको दलदलमा फस्दै गएको चर्चा गर्दै अध्यक्ष थापाले धर्म, संस्कृति, पहिचान र स्वभिमान रक्षाको निमित्त नयाँ पुस्ता बढी सचेत हुनुपर्ने बताए। मुलुकको पछिल्लो राजनीतिक घटनाक्रम, कोरोना सङ्कट, पार्टी एकता र भावी कार्ययोजनाबारे उनले निरन्तर बैठक गर्दै आएका छन्। जनवर्गीय सङ्गठनका नेताहरुले पार्टीको सिद्धान्त र विचारलाई स्थापित गर्ने गरी साङ्गठानिक गतिविधीलाई तिव्रता दिने प्रतिवद्धता व्यक्त गरेका छन्। बैठकमा २१ जनवर्गीय सङ्गठनका प्रमुख र पदाधिकारीहरुको सहभागिता रहेको पार्टी सचिवालय सदस्य राजाराम वर्तौलाले जानकारी दिए।"
११ बजे पेरिसडाँडामा नेकपा सचिवालय बैठक,"काठमाडौं : पेरिसडाँडामा नेपाल कम्युनिस्ट पार्टी (नेकपा) सचिवालय बैठक बस्दैछ । शुक्रबारका लागि बोलाइएको सचिवालय बैठक आज बस्ने गरी सारिएको थियो। बिहान ११ बजे पेरिसडाँडामा पहिलो पटक सचिवालय बैठक बस्न लागेको पुष्पकमल दाहाल प्रचण्डको प्रेस सल्लाहकार विष्णु सापकोटा (जुगल) ले जानकारी दिए। बुधबार प्रधानमन्त्रीको केपी ओली र अध्यक्ष पुष्पकमल दाहाल प्रचण्डबीचको छलफलले पहिलो पटक पेरिसडाँडामा सचिवालय बैठक तय भएको हो। तत्कालीन एमाले र माओवादीबीच एकता भएर नेकपा बनेपछि पहिलो पटक तत्कालीन माओवादीको पार्टी मुख्यालय पेरिसडाँडामा बैठक बस्ने निर्णय भएको थियो। यसअघि अधिकांश बैठक प्रधानमन्त्रीको सरकारी निवास बालुवाटारमै राख्ने गरिएको थियो। सचिवालय बैठकले पार्टी एकताका बाँकी काम र मन्त्रिपरिषद् पुर्नगठन, समसामयिक राजनीतिक घटनाक्रम लगाएतको विषयमा छलफल गर्ने सचिवालयका एक सदस्यले जानकारी दिए। नेकपाको यही भदौ २६ गते सहमतिका साथ निर्णय भई स्थायी कमिटीको बैठक सम्पन्नपछि अध्यक्षद्वयले अन्तरपार्टी सर्कुलर जारी गरी सरकार र पार्टीका कामलाई थप व्यवस्थित र प्रभावकारी बनाउने सङ्कल्प गरेका छन्। झन्डै विभाजनको मुखबाट जोगिएर २६ भदौमा स्थायी समिति बैठक बसी पार्टीभित्रको विवाद टुंगो लगाइएको थियो। त्यसपछि सोही दिनलाई पुरानो विवादतर्फ नफर्किने निश्चित समय (कट अफ डेट) निर्धारण गरी अगाडि बढ्ने नेकपाले जनाएको हो। तत्कालीन एमाले र माओवादी केन्द्रबीच २०७५ जेठ ३ मा पार्टी एकता भएको थियो। त्यसयता एकता प्रक्रियाका विधि, पद्धति, विधान कार्यान्वयन, सरकारको कामको समीक्षा, एमसीसी सम्झौतालगायत विषयमा नेकपा रुमल्लिएको थियो। यस्तै, उपाध्यक्ष वामदेव गौतमको सांसद बन्ने चाहना, शीर्ष नेताहरूको वरीयता, दुई अध्यक्षको कार्यविभाजन र कार्याधिकार, पोलिटब्युरो गठन, एक व्यक्ति एक मुख्य जिम्मेवारीलगायत विवादमा नेकपाले गोलचक्कर लगाइरहेको थियो। सचिवालय, स्थायी कमिटी र केन्द्रीय कमिटीका गरी दर्जनौं बैठकमा यही पुरानै विषयमा छलफल घुमिरहेका थिए। पार्टी एकताका बेला अध्यक्षद्वयको कार्याधिकार बाँडफाँटबारे भएका सहमति कार्यान्वयनलाई लिएर विवाद हुँदा शक्ति संघर्ष चर्किंदै आएको थियो। एकतापूर्व दुई अध्यक्षले अढाईअढाई वर्ष आलोपालो सरकारको नेतृत्व गर्ने गोप्य सहमति गरेका थिए। उक्त सम्झौता सार्वजनिक भएपछि २०७६ मंसिर ४ मा त्यसलाई प्रतिस्थापन गर्न ओलीले ५ वर्ष नै सरकार र दाहालले पार्टीको कार्यकारी अध्यक्षको जिम्मेवारी सम्हाल्ने गरी सचिवालय बैठकले निर्णय गरेको थियो।"
नेकपा सचिवालयमा केन्द्रीय सदस्यलाई नियमित पैसा दिने प्रस्ताव,"काठमाडौं : सत्तारुढ नेपाल कम्युनिस्ट पार्टी (नेकपा) सचिवालय बैठकमा केन्द्रीय सदस्यलाई पैसा दिनुपर्ने प्रताव पेश भएको छ। नेकपा प्रवत्ता नारायणकाजी श्रेष्ठका अनुसार आइतबार पेरिसडाँडामा बसेको बैठकमा यस्तो प्रस्ताव पेश भएको हो। केन्द्रीय सदस्यलाई कम्युनिस्ट पार्टीको सिद्धान्त अनुसार पैसा दिने सम्बन्धी प्रस्ताव पेश भएको हो। पूर्णकालीन कार्यकर्तालाई प्रदेश, जिल्ला वा सोभन्दा तलका कमिटीले आफैं निर्णय गर्ने भए पनि केन्द्रीय सदस्यलाई कसरी आर्थिक सहयोग गर्ने भन्ने विषयमा सचिवालयमा छलफल हुने श्रेष्ठले बताए। केन्द्रीय कमिटीका सदस्यहरुलाई नियमित रुपमा आर्थिक सहयोग गर्ने बारेमा एजेन्डा राखिएको छ। पूर्णकालिन कार्यकर्तालाई तलदेखि माथिसम्म कुनै न कुनै रुपमा सहयोग गर्ने कुरा पहिला कम्युनिस्ट पार्टीले अभ्यास गर्दै आएको छ, प्रवक्ता श्रेष्ठले भने, प्रदेश, जिल्ला वा सो भन्दा तल सम्बन्धित कमिटीले छलफल गर्ने भएकाले सचिवालयले केन्द्रीय कमिटी सदस्यको हकमा के गर्ने भन्ने विषयमा छलफलका लागि कार्यसूची तय गरेको छ। श्रेष्ठका अनुसार बैठकमा मन्त्रिपरिषद् पुनर्गठनका विषयमा विभिन्न कोणबाट छलफल भएको छ। नीतिगत छलफल भए पनि व्यक्तिको नाम भने टुंगो नलागेको प्रवक्ता श्रेष्ठले बताए। आइतबारको सचिवालय बैठकले पार्टीको स्थायी कमिटीको निष्कर्ष र निर्णय कार्यान्वयन प्रक्रियामा लाने विषयमा छलफल चलाएको श्रेष्ठले बताए। प्रवक्ता श्रेष्ठका अनुसार मन्त्रिपरिषद्को पुनर्गठन केही समयअघि सम्पन्न भएको स्थायी कमिटी निर्णय अनुसार नै हुनेछ। आइतबारको बैठकमा चार कार्यसूचीमा छलफल भएको प्रवक्ता श्रेष्ठले जानकारी दिए। पहिलो कार्यसूचीमा मन्त्रिपरिषद् पुनर्गठनको विषयमा छलफल भएको हो। व्यक्तिको नामको विषयमा भने अझ आवश्यक परे प्रधानमन्त्रीसँग छलफल हुने श्रेष्ठले बताए। मन्त्रीपरिषद् पुनर्गठनका विषयमा सचिवालय सदस्यले विभिन्न कोणबाट सुझाव दिएका छन्। सरकारले सबै कर्मचारीलाई कार्यालयमा बोलायो ११ बजे पेरिसडाँडामा नेकपा सचिवालय बैठक पेरिसडाँडामा नेकपा सचिवालय बैठक : के होला निर्णय? नेकपा सचिवालयमा मन्त्रिपरिषद् पुनर्गठनको विषयमा छलफल त्यसैगरी बैठकमा पार्टीको सांगठनिक एकीकरणको विषयमासमेत छलफल भएको छ। संगठन विभाग, स्थायी समिति र केन्द्रीय समितिको पदपूर्ति र केही कारबाहीका विषयमा छलफल भएको प्रवक्ता श्रेष्ठले बताए। सँगै बैठकमा संवैधानिक नियुक्तिको विषयमासमेत छलफल भएको छ। नेकपाको अर्को बैठक सोमबार दिउँसो १ बजे बस्ने गरी स्थगित भएको प्रवक्ता श्रेष्ठले जानकारी दिए। भोलिको बैठकमा थप एजेन्डामाथि छलफल हुनेछ।"
कर्मचारीलाई लाग्यो चुनाव,"काठमाडौं : निजामती कर्मचारीको आधिकारिक ट्रेड युनियनकोे निर्वाचनको सरगर्मी सुरु भएको छ। यही असोज २४ गते हुने निर्वाचनका लागि देशभर १ सय ७ निर्वाचन कार्यालय स्थापना भएका छन्। मतदाता नामावली संकलन अन्तिम चरणमा पुगेको प्रमुख निर्वाचन अधिकृत कलानिधि पौडेलले जानकारी दिए। महालेखा र महान्यायाधिवक्ताको कार्यालयका मतदाता नामावली प्राप्त भइसकेको उनले बताए। निजामती कर्मचारी ऐन २०४९ र नियमावली २०५० अनुसार निर्वाचनको तयारी भएको हो। तीन वटा संगठन निर्वाचनको प्रचारप्रसारमा लागेका छन्। नेपाल निजामती कर्मचारी संगठन, नेपाल राष्ट्रिय कर्मचारी संगठन (निजामती), नेपाल निजामती कर्मचारी युनियन (संघ) चुनावको तयारीमा जुटेका हुन्। तर, नेपाल मधेसी निजामती कर्मचारी मञ्चलगायत भने विरोधमा उत्रिएका छन्। थ्रेड होल्डका कारण सहभागी हुन नपाउने भएपछि मधेसी कर्मचारी मञ्च विरोध जनाएको हो। अघिल्लो निर्वाचनमा १० प्रतिशत मत ल्याउने संगठन मात्रै निर्वाचनमा सहभागी हुन पाउने व्यवस्था गरिएको छ। आधिकारिक ट्रेड युनियनको निर्वाचनमा प्रदेश र स्थानीय तहमा समायोजन भएका कर्मचारीले मतदान गर्न पाउनेछन्। कार्यालय प्रमुखबाहेक संघ, प्रदेश, स्थानीय तहमा समायोजन भएका श्रेणीविहीनदेखि आठौं तहका अधिकृतस्तरसम्मका कर्मचारी मतदान सहभागी हुन पाउने व्यवस्था गरिएको छ। निजामती कर्मचारीहरूको आधिकारिक ट्रेड युनियन निर्वाचनको प्रमुख निर्वाचन अधिकृतको कार्यालयले संघ, प्रदेश र स्थानीय तहका कर्मचारीको सेवा, सर्त र सुविधाको कानुन नबनेकाले समायोजन भएका कर्मचारी मतदानमा सहभागी हुन पाउने जनाएको छ। तर २०७५ पछि लोकसेवा आयोगबाट छनोट भई स्थानीय तहमा पदस्थापना भएका ९ हजार १ सय ६३ कर्मचारी भने मतदानबाट वञ्चित हुने छन्। संसद् र स्वास्थ्य सेवाका कर्मचारी निर्वाचनमा सहभागी हुन नपाउने प्रमुख निर्वाचन अधिकृत पौडेलले बताए। समायोजन भएर प्रदेश र स्थानीय तहमा गएका कर्मचारीलाई निर्वाचनमा सहभागी गराउने कि नगराउने भन्ने विषयमा बहस भएको थियो। संघीय मामिला तथा सामान्य प्रशासन र कानुन तथा संसदीय मामिला मन्त्रालयको रायमा निर्वाचन कार्यालयले यो विषयमा नीतिगत निकास दिएको पौडेलले बताए। कानुन र संघीय मामिलाले टुंग्याउन सकेको थिएन, उनीहरूले टुंग्याउन नसकेको विषयलाई मैले टुंग्याएको छु, उनले भने। स्वास्थ्यसेवाका कर्मचारीको हकमा विभेद गरिएको नेपाल स्वास्थ्यकर्मी संघको पूर्वसहअध्यक्ष ओमप्रसाद उपाध्यायले बताए। निर्वाचन स्थगन गर्न माग नेपाल मधेसी निजामती कर्मचारी मञ्चले यो निर्वाचन तत्काल स्थगन गर्न माग गरेको छ। थ्रेस होल्डका कारण निर्वाचनमा सहभागी हुन नपाउनेपछि मञ्च विरोधमा उत्रिएको हो। मञ्च अध्यक्ष भुवनेश्वर चौधरी मधेसका सात वटा जिल्लामा जितेको संगठनलाई निर्वाचनमा सहभागीबाट वञ्चित गरिएकोले विरोध गरिएको बताए। सात जिल्लामा हाम्रो संगठनको आधिकारिक ट्रेड युनियन छ, थ्रेस होल्डको नाममा हामीलाई वञ्चित गराइएको छ, त्यसैले यो निर्वाचन रोक्नुपर्छ, उनले भने। निर्वाचन स्थगनको माग गर्दै मञ्चले पर्सा, धनुषा, महोत्तरी, सिरहा, सप्तरी र नवलपरासीमा ज्ञापनपत्र बुझाएको छ। महोत्तरीमा उनीहरूले निर्वाचन आयोग कार्यालयको बोर्ड नै झिकेका छन्। १० प्रतिशत थ्रेस होल्डलाई तीन प्रतिशतमा झार्नुपर्ने र कोरोना संक्रमणका कारण प्रचारप्रसार गर्न अप्ठ्यारो भएकाले चुनावको मिति सार्नुपर्ने मञ्च पदाधिकारीको माग छ। मञ्चले तराईका आठ जिल्लामा अध्यक्ष, दुई जिल्लामा उपाध्यक्ष र चार जिल्लामा सचिवसहित १४ जिल्लामा निजामती कर्मचारीको प्रतिनिधित्व गर्दै आएको छ।"
नेकपा सचिवालयमा मन्त्रिपरिषद् पुनर्गठनको विषयमा छलफल,"काठमाडौं : नेपाल कम्युनिस्ट पार्टी (नेकपा) सचिवालय बैठकले मन्त्रिपरिषद् पुनर्गठनका विषयमा नीतिगत छलफल गरेको छ। आइतबार पार्टी एकीकरणपछि पहिलो पटक पेरिसडाँडामा बसेको सचिवालय बैठकले मन्त्रिपरिषद् पुनर्गठनको विषयमा नीतिगत छलफल गरेको प्रवक्ता नारायणकाजी श्रेष्ठले जानकारी दिए। श्रेष्ठका अनुसार मन्त्रिपरिषद् पुनर्गठनका विषयमा विभिन्न कोणबाट छलफल भएको छ। नीतिगत छलफल भए पनि व्यक्तिको नाम भने टुंगो नलागेको प्रवक्ता श्रेष्ठले बताए। आइतबारको सचिवालय बैठकले पार्टीको स्थायी कमिटीको निष्कर्ष र निर्णय कार्यान्वयन प्रक्रियामा लाने विषयमा छलफल चलाएको हो। श्रेष्ठका अनुसार मन्त्रिपरिषद्को पुनर्गठन केही समयअघि सम्पन्न भएको स्थायी कमिटी निर्णय अनुसार नै हुनेछ। आइतबारको बैठकमा चार कार्यसूचीमा छलफल भएको प्रवक्ता श्रेष्ठले जानकारी दिए। पहिलो कार्यसूचीमा मन्त्रिपरिषद् पुनर्गठनको विषयमा छलफल भएको हो। व्यक्तिको नामको विषयमा भने अझ आवश्यक परे प्रधानमन्त्रीसँग छलफल हुने श्रेष्ठले जानकारी दिए। मन्त्री बन्ने व्यक्तिको नामको टुंगो नलागे पनि सचिवालय सदस्यले विभिन्न कोणबाट सुझाव दिएको श्रेष्ठले बताए। त्यसैगरी बैठकमा पार्टीको सांगठनिक एकीकरणको विषयमासमेत छलफल भएको छ। संगठन विभाग, स्थायी समिति र केन्द्रीय समितिको पदपूर्ति र केही कारबाहीका विषयमा छलफल भएको प्रवक्ता श्रेष्ठले बताए। ११ बजे पेरिसडाँडामा नेकपा सचिवालय बैठक पेरिसडाँडामा नेकपा सचिवालय बैठक : के होला निर्णय? विविध एजेन्डामा केन्द्रीय सदस्यलाई नियमित रुपमा आर्थिक सहयोग गर्ने, कम्युनिस्ट पार्टीको सिद्धान्त अनुसार पूर्णकालीन कार्यकर्तालाई कुनै न कुनै सहयोग गर्ने र संघीय संसदका सदस्यको बैठक भत्ता लगायत विषयमा छलफल भएको श्रेष्ठले जानकारी दिए। विभिन्न विषयमा छलफल सुरु भएको र भोलि बस्ने बैठकले त्यसलाई पूर्णता दिने श्रेष्ठको भनाइ छ। नेकपाको अर्को बैठक सोमबार दिउँसो १ बजे बस्ने गरी आजका लागि स्थगित भएको प्रवक्ता श्रेष्ठले जानकारी दिए।"
पेरिसडाँडामा नेकपा सचिवालय बैठक : के होला निर्णय?,"काठमाडौं : नेपाल कम्युनिस्ट पार्टी (नेकपा) सचिवालय बैठक सुरु भएको छ। केही समयअघि पेरिसडाँडामा बैठक सुरु भएको पुष्पकमल दाहाल प्रचण्डका स्वकीय सचिव गंगा दाहालले जानकारी दिइन्। बैठकमा प्रधानमन्त्री केपी शर्मा ओलीसमेत सहभागी छन् । यसअघि शुक्रबारका लागि बोलाइएको सचिवालय बैठक आइतबारका लागि सारिएको थियो। बुधबार प्रधानमन्त्रीको केपी ओली र अध्यक्ष पुष्पकमल दाहाल 'प्रचण्ड' बीचको छलफलले पहिलो पटक पेरिसडाँडामा सचिवालय बैठक तय भएको हो। तत्कालीन एमाले र माओवादीबीच एकता भएर नेकपा बनेपछि पहिलो पटक तत्कालीन माओवादीको पार्टी मुख्यालय पेरिसडाँडामा बैठक बस्ने निर्णय भएको थियो। यसअघि अधिकांश बैठक प्रधानमन्त्रीको सरकारी निवास बालुवाटारमै राख्ने गरिएको थियो। सचिवालय बैठकले पार्टी एकताका बाँकी काम र मन्त्रिपरिषद् पुर्नगठन, समसामयिक राजनीतिक घटनाक्रमलगायतका विषयमा छलफल गर्ने सचिवालयका एक सदस्यले जानकारी दिए। नेकपाको यही भदौ २६ गते सहमतिका साथ निर्णय भई स्थायी कमिटीको बैठक सम्पन्नपछि अध्यक्षद्वयले अन्तरपार्टी सर्कुलर जारी गरी सरकार र पार्टीका कामलाई थप व्यवस्थित र प्रभावकारी बनाउने सङ्कल्प गरेका छन्। झन्डै विभाजनको मुखबाट जोगिएर २६ भदौमा स्थायी समिति बैठक बसी पार्टीभित्रको विवाद टुंगो लगाइएको थियो। त्यसपछि सोही दिनलाई पुरानो विवादतर्फ नफर्किने निश्चित समय (कट अफ डेट) निर्धारण गरी अगाडि बढ्ने नेकपाले जनाएको हो। तत्कालीन एमाले र माओवादी केन्द्रबीच २०७५ जेठ ३ मा पार्टी एकता भएको थियो। त्यसयता एकता प्रक्रियाका विधि, पद्धति, विधान कार्यान्वयन, सरकारको कामको समीक्षा, एमसीसी सम्झौतालगायत विषयमा नेकपा रुमल्लिएको थियो। यस्तै, उपाध्यक्ष वामदेव गौतमको सांसद बन्ने चाहना, शीर्ष नेताहरूको वरीयता, दुई अध्यक्षको कार्यविभाजन र कार्याधिकार, पोलिटब्युरो गठन, एक व्यक्ति एक मुख्य जिम्मेवारीलगायत विवादमा नेकपाले गोलचक्कर लगाइरहेको थियो। सचिवालय, स्थायी कमिटी र केन्द्रीय कमिटीका गरी दर्जनौं बैठकमा यही पुरानै विषयमा छलफल घुमिरहेका थिए। पार्टी एकताका बेला अध्यक्षद्वयको कार्याधिकार बाँडफाँटबारे भएका सहमति कार्यान्वयनलाई लिएर विवाद हुँदा शक्ति संघर्ष चर्किंदै आएको थियो। एकतापूर्व दुई अध्यक्षले अढाईअढाई वर्ष आलोपालो सरकारको नेतृत्व गर्ने गोप्य सहमति गरेका थिए। उक्त सम्झौता सार्वजनिक भएपछि २०७६ मंसिर ४ मा त्यसलाई प्रतिस्थापन गर्न ओलीले ५ वर्ष नै सरकार र दाहालले पार्टीको कार्यकारी अध्यक्षको जिम्मेवारी सम्हाल्ने गरी सचिवालय बैठकले निर्णय गरेको थियो।"
असफलता र संकटको निकास राज्यव्यवस्थाको परिवर्तन हो : विप्लव,"काठमाडौं : नेपाल कम्युनिस्ट पार्टीका महासचिव नेत्रविक्रम चन्द विप्लवले राज्यसत्ताको असफलताका लागि संविधान संशोधन नभएर राज्यव्यवस्था नै परिवर्तन गर्नुपर्ने बताएका छन्। आइतबार विज्ञप्ति सार्वजनिक गर्दै विप्लवले यस्तो बताएका हुन्। आज देशको कुशासन, भ्रष्टाचार, राष्ट्रघातलगायत संकटले दलाल पुँजीवादी राज्यसत्ताको असफलता पुष्टि गरेको छ, विप्लवको विज्ञप्तिमा भनिएको छ, यो असफलता र संकटको निकास संविधान संशोधन वा परिमार्जन नभएर राज्यव्यवस्थाको परिवर्तन हो। उनले राज्यसत्ता परिवर्तनका लागि नयाँ आधारमा नयाँ पहल आवश्यक भएकोसमते बताएका छन्। विप्लवले यसका लागि आफ्नो पार्टी लागेको भन्दै सबैलाई यही दिशामा लाग्न आग्रहसमेत गरेका छन्।"
नेपालतिर चीनका भवन,"अर्जुन बोहरा। सिमकोट : चिनियाँ पक्षले हुम्लाको नाम्खा गाउँपालिका६ लिमी गाउँस्थित लाप्चामा नौवटा घर बनाएको छ। गाउँपालिका अध्यक्ष विष्णुबहादुर लामाले सिमानाभन्दा २ किलोमिटर यता नेपाली भूभागमा चिनियाँ पक्षले एकतर्फी रूपमा भवन बनाएको जानकारी दिए। यो व्यापारिक प्रयोजनका लागि रहेको जनाइएको छ। अध्यक्ष लामाले यी भौतिक संरचना के कुराका लागि भनेर थाहा नभएको बताए। आफूले बुझ्न खोज्दा चिनियाँ पक्षका जिम्मेवार अधिकारी सम्पर्कमा नआएको उनको भनाइ छ। लिमीलाप्चा सडक निर्माणका क्रममा सोही स्थानमा तीनवटा भवन २०६६ सालमा निर्माण गरिएको थियो। उक्त क्षेत्र नेपाली भूभाग भए पनि चिनियाँ सुरक्षाकर्मीले नेपालीलाई प्रवेश गर्न दिएका छैनन्। तर, चिनियाँ सुरक्षाकर्मी गाडी चढेर नेपाली भूभागमा ओहोरदोहोर गरेको अध्यक्ष लामाले बताए। भवन बनाएको स्थानभन्दा एक किलोमिटर पर १२ नम्बर सीमास्तम्भ छ। त्यससँगै ११ नम्बर सीमास्तम्भ भने अहिलेसम्म पत्ता लगाउन नसकिएको वडा नम्बर ६ का अध्यक्ष पाल्जोर तामाङले बताए। पहिला भवन बनाउने बेला लिमीवासीले कुरा उठाउँदा दुवै देशका पशुको उपचार गर्ने चिनियाँ पक्षले बताएको अध्यक्ष तामाङको भनाइ छ। उनले अर्काको जमिनमा भवन बनाउन नाम्खा गाउँपालिकासँग समन्वय गर्नुपर्नेमा त्यसो नगरेको सुनाए। प्रमुख जिल्ला अधिकारी चिरञ्जीवी गिरीले १२ नम्बर सीमास्तम्भ र नेपाली भूभागमा भवन बनेको जानकारीमा आएको बताए। त्यसबारे बुझ्न र सीमास्तम्भको अनुगमन गर्न संयुक्त सुरक्षा निकायको टोली लाप्चा पुगेको उनको भनाइ छ। प्रमुख जिल्ला अधिकारीसहित नेपाली सेना, सशस्त्र प्रहरी, नेपाल प्रहरी र राष्ट्रिय अनुसन्धान र गाउँपालिकाका अध्यक्षको टोली भवन निर्माण गरिएको स्थानमा गएको हो।"
मुस्ताङका स्याउ किसानलाई जनसेवा पदक,"जोमसोम : मुस्ताङका एक स्याउ किसानलाई राज्यले सम्मान गर्ने भएको छ। मुस्ताङको घरपझोङ५ ढुम्बाका किसान कर्म गुरुङलाई सरकारले संविधान दिवसको अवसरमा जनसेवा श्री(पञ्चम) पदकबाट सम्मान गर्ने निर्णय गरेको हो। सम्मान मात्र नभएर किसानको जीवनस्तर उकास्न राज्यपक्षले ठोस कार्ययोजना र नीति ल्याउनु पर्ने स्याउ किसान कर्मको भनाइ छ। स्याउ उत्पादनले प्रसिद्ध ब्रान्ड बनेको जिल्ला भएकाले यहाँ उत्पादित स्याउमा उपभोक्ताको माग बढ्दो छ। उनले मुस्ताङको स्याउले भारतीय र चिनियाँ स्याउसँग अस्वस्थ्य प्रतिस्पर्धा गर्नुपर्दा किसान र व्यापारी मर्कामा परेको उनको भनाइ छ। झन्डै ४ दशकदेखि निरन्तर पुस्ता हस्तान्तरण हुँदै आएको यहाँको रैथाने जातको स्याउ खेतीमा लागि परेका उनी पछिल्लो चार वर्षयता छिटो र छरितो गुणस्तरीय स्याउ उत्पादन दिनसक्ने इटालीयन जातका स्याउको खेती गर्न थालेका छन्। मुस्ताङबाट करोडौ रुपैयाँको स्याउ फलाएर पोखराकाठमाडौं लगायतका स्थानमा बिक्री गर्ने मध्येका किसान हुन कर्म गुरुङ। उनले मुस्ताङमा झन्डै १ सय ५० रोपनी जग्गामा स्याउ खेती गरेका छन्। यसै वर्ष उनले प्रदेश सरकारबाट ७५ प्रतिशत र स्याउ जोनको ५० प्रतिशत अनुदानमा उपलब्ध छिटोछरितो गुणस्तरीय फल दिनसक्ने १० हजार उच्चघनत्वका स्याउ बिरुवा लगाएका छन्। स्याउ खेतीमा उनले आफ्ना आफन्तको जग्गासमेत उपयोग गरेका छन्। उनको घरपझोङ५ मा चिम्ले ओरचार्ड स्याउ फार्म छ। घरपझोङको वडा३ जोमसोमस्थित फाइपस्टार भिलेज, ढुम्बा र चिम्ले लगायतका ३ स्थानमा उनले स्याउ खेती गरेका छन्। गुरुङले अहिले रैथाने स्थानीय जातका स्याउ र उच्चघनत्वको स्याउ गरेर हरेक वर्ष १ सय ५० मेट्रिक टन स्याउ उत्पादन गर्ने गरेको जानकारी दिए। उनले लगाएको १० हजार उच्च घनत्वको स्याउ बिरुवाले केही वर्षमा उत्पादन दिन थालेमा करिव ५ करोड बराबरको स्याउ एक्लैले फलाउनसक्ने बताए। कर्मले रैथाने स्याउमा रोयल, रेड, रिचारेड र गोल्डेन स्याउ र फुजी स्याउ उत्पादन गर्दै आइरहेका छन्। उनले ४० रोपनी सिचाईबिहीन बाँझो जग्गामा सिन्चित गरी उच्चघनत्वको गाला, फुजी, किङरोड र गोल्डेन लगायतका विरुवा लगाएका छन्। मुस्ताङका स्याउ किसान कर्म गुरुङको स्याउ फार्ममा फलेका स्याउ। तस्बिर : सुन्दरकुमार थकाली।"
कर्मचारीको निर्वाचन रोक्न माग गर्दै सर्वोच्चमा मुद्दा,"काठमाडौं : नेपाल मधेसी निजामती कर्मचारी मञ्चले आधिकारिक ट्रेड युनियनको चुनाव स्थगनको माग गर्दै सर्वोच्च अदालतमा मुद्दा दायर गरेको छ। असोज २४ मा कर्मचारीको आधिकारिक ट्रेड युनियनको चुनाव घोषणा गरिएको छ। मञ्चले प्रधानमन्त्री तथा मन्त्रिपरिषद्को कार्यालय, सामान्य प्रशासन मन्त्रालय, श्रम तथा रोजगार मन्त्रालय, कानुन, न्याय तथा संसदीय व्यवस्था मन्त्रालय, श्रम विभाग र निजामती कर्मचारीहरूको आधिकारीक ट्रेड युनियन, प्रमुख निर्वाचन अधिकृतको कार्यालयविरुद्ध सर्वोच्च अदालतमा मुद्दा हालेको हो। मञ्चका अध्यक्ष भुवनेश्वर चौधरीले कोभिडको महामारीमा चुनाव गर्न नसकिने भन्दै स्थगनको माग गरिएको बताए। मञ्चले थ्रेस होल्ड १० प्रतिशतबाट झारेर तीन प्रतिशत कायम गर्नुपर्ने, स्वास्थ्य सेवा समूह र स्थानीय तहका कर्मचारीलाई मतदानबाट वञ्चित गराउन नहुने, संघीय कानुन नै नबनिसकेको अवस्थामा चुनाव हुन नसक्ने चौधरीको भनाइ छ।"
प्रहरी वृत्त थिमिका ६३ प्रहरीमा कोरोना सङ्क्रमण,काठमाडौं : महानगरीय प्रहरी वृत्त थिमी र मातहतमा कार्यरत ६३ जना प्रहरीमा कोरोना भाइरस (कोभिड१९) सङ्क्रमण पुष्टिको छ। वृत्तमा कार्यरत १३० प्रहरीको कोरोना परीक्षणका लागि स्वाब संकलन गरिएको थियो। जसमध्ये ६३ जनामा कोरोना पुष्टि भएपछि काम कारवाही प्रभावित बनेको महानरीय प्रहरी वृत्त थिमीका प्रमुख ऋषिराम कँडेलले जानकारी दिए। एकै पटक धेरै प्रहरी सङ्क्रमित भएपछि वृत्तमा मुद्दा फाँटको मात्रै काम भइरहेको जानकारी दिँदै उनले कोरोना सङ्क्रमण नदेखिएका प्रहरीलाई मोबाइल गस्तीमा पठाइएको र केही प्रहरीमात्रै कार्यालयमा कार्यरत हुँदा काम प्रभावित बनेको बताए। अत्याश्यकबाहेक थिमि प्रहरी वृत्तमा नआउन सेवाग्राहीलाई आग्रह गरिएको बताउँदै वृत्तका प्रमुख कँडेलले सङ्क्रमित प्रहरीलाई खरिपाटीस्थित आइसोलेसन केन्द्रमा र दुई जनालाई भने बोडेको आइसोलेसनमा राखिएको जानकारी दिए।
राप्रपा केन्द्रीय कार्यसम्पादन समिति बैठक मंगलबार,"काठमाडौं : राष्ट्रिय प्रजातन्त्र पार्टीको केन्द्रीय कार्यसम्पादन समितिको बैठक मंगलबार बस्ने भएको छ। आइतबार बसेको पार्टीका तीन अध्यक्षको बैठकले मंगलबारका लागि केन्द्रीय समिति तोकेको हो। पटकपटक विभाजन भएर फेरि एक भएको राप्रपामा चुनाव चिह्न के राख्ने भन्ने विषयमा मतान्तर छ। राप्रपाका अध्यक्ष कमल थापाका अनुसार आइतबारको बैठकले राप्रपालाई देशको बलियो राष्ट्रवादी प्रजातान्त्रिक शक्तिका रूपमा स्थापित गर्न पार्टी एकता सुदृढ तुल्याउने र सबै समस्याहरु समझदारीबाट समाधान गर्ने निर्णय गरेको छ। पार्टीको केन्द्रीय कार्यसम्पादन समितिको बैठक असोज ६ गते गर्ने निर्णय भएको छ, थापाले भने।"
चीनियाँ नाका बन्द : सीमा क्षेत्रमा खाद्यान्न संकटको त्रास,"गोरखा : चीनियाँ सरकारले एकातर्फी बन्द गरेको नाका नखोल्दा सीमा क्षेत्रका बासिन्दा खाद्यान्न संकट हुन सक्ने त्रासमा छन्। दैनिक उपभोग्य वस्तुको अभाव हुन थालेकाले जनजीवन कष्टकर हुदै गएको चुमनुब्री गाउँपालिकाका चारवटा वडाका बासिन्दा बताउँछन्। गाउँको उत्पादनले दुईतीन महिनाभन्दा धेरै समयलाई खान पुग्दैन, सामागाउँका स्थानीय दावा नोर्बु लामा भन्छन्, बाँकी नौ महिनालाई पुग्ने सामान चीनको कोङदाङबाट ल्याउनु पर्छ। तर एकवर्षदेखि नाका खुलेको छैन। अब के खाने भन्ने समस्या भइसक्यो। करु, चामल, नून, तेल, घ्यू, चियापत्ती, चिनी लगायतका दैनिक उपभोग्य सामग्रीको अभाव हुन थालेको उनले बताए। सामागाउँ। चीनियाँ सरकारले सामागाउँको रुइला नाका वर्षमा एकफेर खुलाउने गर्थ्यो भने छेकम्पारको मुलाढाज्यान(ङुइला) नाका बाह्रै महिना खुलाउने गर्थ्यो। तर कोरोनाका कारण देखाएर एकातर्फी रुपमा नाका बन्द गरेको उनले बताए। अब एक महिनाभित्र नाका नखुले हिउँ पर्न थाल्ने र आवतजावत गर्न नसकिने अर्की स्थानीय कुन्साङ ढिकी लामा बताउँछिन्। पोहोरसम्म वर्षमा एकफेर नाका खुल्थ्यो। मान्छेहरुले वर्षभरिका लागि सामान ल्याएर थुपार्थे, उनी भन्छिन्, तर यसवर्ष अहिलेसम्म नाका खुलेन। अब हिउँ पर्न एक महिना पनि बाँकी छैन। हिउँ पर्न थालेपछि नाका खुले पनि जान सकिँदैन। यसवर्ष मान्छेले पो के खाने, घोँडा, झोपा, याक, चौरीलाई पो के खुवाउने ? अहिले सरसापट, ऐँचोपैँचो गरेर गुजारा चलिरहेको उनले बताइन्। नाका बन्द हुँदा दुख गरेर संकलन गरेको यार्सागुम्बा पनि बिक्री नभएको स्थानीयबासीको गुनासो छ। गाउँलेहरुले पैसाको मुख देख्ने भनेकै पर्यटकबाट र यार्सागुम्बा बेचेर हो, दावा लामा भन्छन्, तर यसवर्ष नाका नखुल्दा यार्सागुम्बा पनि बेच्न पाइएन। कोरोनाले गर्दा पर्यटन व्यवसाय पनि चलेन। नाका पनि खुलेन। आरुघाट, आर्खेतमा गएर खाद्यान्न किन्न सक्ने क्षमता पनि छैन। केहीदिनअघि खाद्य डिपोको सहुलियतको चामल गाउँमा ल्याउँदा पनि कतिपयले किन्न नसकेको उनले बताए। कोरोना र लकडाउनले गर्दा अहिले परिबारको संख्या बढेको तर आम्दानी घटेको स्थानीयको गुनासो छ। इण्डिया, काठमाडौंतिर पढ्न गएकाहरु पनि अहिले घरमा आएका छन् त्यसैले यसवर्ष घरखर्च दोब्बर बढेको छ तर आम्दानी घटेको छ, दावा लामा भन्छन्, अहिलेसम्म त होटलवालाले सिजनका लागि भनेर जोहो गरेको खाद्यान्नले धानेको छ। अब त्यो पनि सकिएपछि के गर्ने भन्ने चिन्ता छ। नाका खुलाइदिनु पर्ने उनले बताए। छेकम्पार गाउँ। अन्नबाली केही राम्रो हुने छेकम्पारमा पनि यसवर्ष उत्पादन घटेको वडाअध्यक्ष पासाङफुञ्जो लामा बताउँछन्। आलु, लसुन, प्याज बिग्रियो। फापर र गहुँ पनि घटेको छ, उनी भन्छन्, यतातिर खाने भनेकै घ्यूचिया हो। नाका बन्द हुँदा धेरै घरमा चिया खान पनि बन्द भइसक्यो। कसैकसैले रोङ्वाले खाने चिया खाएर काम चलाएका छन्। नाकाबन्दले जनजीवन कष्टकर भएको तर चीनको प्रहरीले मान्छे लुकिछिपी आवतजावत गरिरहेको हुनसक्ने भन्दै फोनमा कराइरहने गुनासो गर्छन्। तिब्बती नाकामा चुमनुब्री गाउँपालिका वडा नं १ सामागाउँ, साम्दोका २२५, वडा नं २ ल्हो, ल्ही, स्योका ३३४, वडा नं ६ चुम्चेत, चुम्लिङ, सिप्चेतका २७० र वडा नं ७ छेकम्पारलगायतका नौ वटा टोलका २६५ घरधुरीको बसोबास छ। चीन सरकारले नाका नखुलाउँदा खाद्यान्न संकट हुने अवस्था आइरहेको उनीहरुको गुनासो छ।"
ट्रकको ठक्करबाट बालिकाको मृत्यु,धादिङ : पृथ्वी राजमार्गअन्तरगत धादिङको थाक्रे गाउँपालिका ६ महादेव वेशीमा कन्टेनर ट्रकको ठक्करबाट एक बालिकाको ज्यान गएको छ । काठमाडौंबाट चितवन तर्फ जाँदै गरेको ना ३ ख ५१८३ नम्बरको डिब्बा ट्रकले ठक्कर दिँदा स्थानीय ३ वर्षीया बालिका सञ्चिता कार्कीको ज्यान गएको हो । घटनापछि केहीवेर अवरुद्ध भएको सवारी प्रहरी घटनास्थल पुगेर जाँचमुचुल्का गरेपछि सुचारु भएको छ । ठक्कर दिने कन्टेनर र चालकलाई प्रहरीले नियन्त्रणमा लिएको छ । त्यस्तै आइतबार नै बिहान गल्छी गाउँपालिका ६ सुत्केरीढुङ्गा नजिक पेट्रोल बोक्ने ट्यांकर त्रिशूली नदीमा खसेको थियो । वीरगंजबाट काठमाडौंतर्फ जाँदै गरेको ना ४ ख २८२२ नम्बरको ट्यांकर आइतबार बिहान २ बजेटिर सय मिटर तल त्रिशूलीमा खसेको थियो। भीरमा ठोक्किँदै खसेको ट्याङकर नदीको बीचमा पुगेपछि आगो लागेको थियो । आगो लागेपछि धुनीबेशी नगरपालिकाको दमकल बोलाएर आगो निभाइएको थियो । घटनामा चालक र सहचालकले हाम फालेर ज्यान जोगाएको प्रहरीले बताएका छन् । प्रारम्भिक अनुसन्धानमा स्टेरिङ भाँचिएपछि दुर्घटना भएको चालकको उदृद्ध गर्दै प्रहरीले जानकारी दिएको छ ।
तीन जिल्ला घुमेर सदरमुकाम,"ओखलढुंगाः जिल्लाभित्र सडक नपुगेका गाउँबाट ओखलढुंगा सदरमुकाम आउन तीन जिल्ला घुम्नु पर्ने बाध्यता छ । यहाँको लिखु र खिजीदेम्वा गाउँपालिकाका नागरिक सदरमुकाम आउँदा छिमेकी तीन जिल्ला घुमेर आउने गर्छन् । लिखु गाउँपालिकाका ९ वडा र खिजीदेम्वा गाउँपालिकाका १ र २ तथा सुनकोसी गाउँपालिकाका १, २, ३ र ४ का सर्वसाधारण सदरमुकाम आउन छिमेकी जिल्ला रामेछाप, सिन्धुली र उदयपुर घुमेर मात्रै सदरमुकाम आउँछन् । खिजीदेम्वाबाट सदरमुकाम आउने सडक सोलुको टाप्टिङ हुँदै आउँछ । यो जेठमै वर्षाका कारण बन्द हुन्छ । लिखु गाउँपालिकादेखि सदरमुकामसम्म ७० किलोमिटर छ । उक्त सडक अहिले बन्द छ । कच्ची सडक बन्द भएपछि लिखु तथा खिजीदेम्वाका सर्वसाधारण सदरमुकाम ओखलढुंगा तीन जिल्ला घुमेर सदरमुकाम आउने जाने गर्छन् । लिखुबाट मन्थलीसम्म आउन ३८ किलोमिटर सडक यात्रा गर्नुपर्छ । मन्थली हुँदै खुर्कोट, घुर्मी आउन मात्रै ७४ किलोमिटर घुम्नुपर्छ । यसरी उदयपुरको घुर्मी आउँदा १ सय १२ किलोमिटर पार गर्नु पर्छ । घुर्मीबाट थप ४२ किलोमिटर पार गरेपछि ओखलढुंगा आइपुग्दा १ सय ५४ किलोमिटर यात्रा गर्नुपर्छ । जिल्लाभित्रका सडक सुचारु नहुँदा ७० किलोमिटरको यात्रा तीन जिल्ला घुमेर दोब्बर दुरी र भाडा तिरेर हिड्नु पर्ने बाध्यता छ । स्थानीय सरकारले ग्रामीण सडक स्तरोन्नति गर्नेभन्दा नयाँ खन्नेमा बजेट बिनियोजन गर्दा भत्केका सडक मर्मत गरिएको छैन । खिजीदेम्वाओखलढुंगा र लिखुओखलढुंगा सडक जोडिए पनि खिजीदेम्वा जाने सडक हिमाली क्षेत्रमा रहेकाले बर्षामा ६ महिना बाटो बन्द हुने गरेको छ । त्यस्तै चम्पादेवीको घोराखोरीदेखी ओखलढुंगासम्मको सडक समेत वर्षाद्कै कारण अबरुद्ध छ । स्थानीय तहमा बैंक, मालपोत, प्रशासन लगायतका कार्यालय नपुगेकाले सर्वसाधारण नागरिकता बनाउन, जग्गा पास गर्न र बैंकिङ कारोबार गर्न अनिवार्य सदरमुकाम धाउनु पर्ने बाध्यता छ । यसका लागि लिखु र खिजीदेम्वाका सर्वसाधारण मन्थली हुँदै सिन्धुलीको खुर्कोट र उदयपुरको धुर्मी घुमेर मात्रै एक दिनको यात्रापछि सदरमुकाम आउनुपर्छ । मन्थलीसम्मको सडक पनि कच्ची भएका कारण यात्रा सहज छैन । आर्थिक कारोबार, जग्गा पास तथा नागरिकताका लागि तीन जिल्ला घुमेर सदरमुकाम धाउनु पर्ने बाध्यता रहेको लिखु गाउँपालिका १ का हरि कार्कीले गुनासो गरे । उनले साँघुटारबाट मन्थलीसम्म, त्यसपछि मन्थलीबाट सिन्धुलीको खुर्कोट र त्यहाँबाट ओखलढुंगा आउँदा तीन वटा बस फेरेर डेढ दिनमा सदरमुकाम आएको बताए । लिखु तथा खिजीदेम्वाबाट हिडेर यात्रा गर्न पनि डेढ दिन लाग्ने भएकाले सुविधाको खोजीमा सर्बसाधारण तीन जिल्ला घुम्ने गरेका छन् । त्यस्तै चम्पादेवीको १ र २ तथा सुनकोशीको १, २, ३ र ४ वडाका सर्वसाधारण पनि सिन्धुलीको यी गाउँपालिकामा हिउँदमा मात्रै ग्रामीण सडक सुचारु हुने गरेका छन् । स्थानीय सरकारले कच्ची सडक मात्रै खन्ने मर्मत गरेर सवारी चलाउन बजेट व्यवस्था नगर्दा ग्रामीण भेगमा असारदेखी यातायात सञ्चालन भएका छैनन् । लिखु, चम्पादेवी र खिजीदेम्वा मात्र होइन, जिल्लाभित्रका अधिकांश ग्रामीण सडक असार लागेपछि बन्द भएका छन् । सडक बन्द भए पनि स्थानीय सरकारले खुलाउने, मर्मत गर्ने काम गरेको छैन । ओखलढुंगारागादीप, ओखलढुंगाघोराखोरी, ओखलढुंगा कुइभीर, ओखलढुंगाखिजीफलाटे लगायतका सडकहरु वर्षा सुरु भएपछि पहिरोले अबरुद्ध छन् । सडक बन्द भएपछि खाद्यन्न ढुवानी र आवतजावतमा सर्वसावधारणले सास्ती खेप्दै आएका छन् । बाटो अबरुद्ध हुँदा नागरिकले दुःख पाएको चम्पादेवीका ७ का वठा अध्यक्ष सुरेश थापाले बताए । वर्षाद्का कारण समस्या भएको उनको भनाइ छ । वर्षाका कारण अबरुद्ध सड सुचारु गर्न झरि नरोकिएकाले समस्या भएको स्थानीय तहका प्रमुखहरुले बताउँदै आएका छन् । अघिल्लो वर्षको बजेट सकिएको चालु बर्षको बजेट अख्तियारी नआएकाले तत्कालै विकास निर्माणका काम गर्न सकिने अवस्था नरहेको उनीहरुको भनाइ छ । भत्केका सडक पानी परिरहेको र मर्मत गर्दा एक दुई दिनमै पुनः अवरुद्ध हुने भएकाले वर्षाद् कम भएपछि सडक स्तरोन्नती र मर्मतको काम सुरु हुने चिसंखुगढी गाउँपालिकाका अध्यक्ष निशान्त शर्माले बताए ।"
यात्रामा हुनुहुन्छ ? यस्तो छ मौसम,"काठमाडौं : मनसुनी न्यूनचापीय प्रणालीको प्रभावले तीन दिन देशका धेरैजसो स्थानमा वर्षाको सम्भावना रहेको जल तथा मौसम विज्ञान विभागले जनाएको छ। मौसम पूर्वानुमान महाशाखाका अनुसार हाल मनसुनको न्युन चापीय रेखा नेपालभन्दा दक्षिणतर्फ अवस्थित छ। आइतबार दिउँसो देशभर आँशिकदेखि सामन्य बदली रही थोरै स्थानहरूमा हल्का वर्षाको सम्भावना रहेको छ। राती देशभर आँशिकदेखि सामान्य बदली रही प्रदेश १, बागमती प्रदेश र गण्डकी प्रदेशका थोरै स्थानहरूमा मेघगर्जनचट्याङ्गसहित हल्का वर्षाको सम्भावना रहेको छ। सोमबार देशभर सामान्यतया बदली रही देशका केही स्थानहरूमा मेघगर्जनचट्याङ्गसहित हल्का देखि मध्यम वर्षाको सम्भावना रहेको छ। राती देशभर सामान्यतया बदली रही केही स्थानहरूमा मेघगर्जनचट्याङ्गसहित मध्यम वर्षाको सम्भावना रहेको छ। साथै प्रदेश नं १, प्रदेश नं २ र बाग्मती प्रदेशका एकदुई स्थानमा भारी वर्षाको सम्भावना रहेको छ। मंगलबार देशभर सामान्यतया बदली रही देशका केही स्थानहरूमा मेघगर्जनचट्याङ्गसहित मध्यम वर्षाको सम्भावना रहेको महाशाखाले जनाएको छ। प्रदेश नं १, प्रदेश २, बागमती प्रदेश, गण्डकी प्रदेशका एकदुई स्थानमा भारी वर्षाको सम्भावना रहेको छ। मनसुन बाहिरिने औसत समय सेप्टेम्बर २३ भएपनि यस वर्ष ढिलो गरी मनसुन बाहिरिने मौसमविद्को भनाइ छ।"
प्रदेश १ मा ७९ जना कोरोना संक्रमित थपिए,"विराटनगर : विगत २४ घण्टामा प्रदेश १ मा ७९ जना कोरोनाका नयाँ संक्रमित थपिएका छन् । थपिनेमा मोरङमा ५७, सुनसरीमा ११, झापामा ४, पाँचथरमा १ र प्रदेश १ बाहिरका ६ जना रहेको सामाजिक विकास मन्त्रालयले जनाएको छ । मन्त्रालयका अनुसार विराटनगरमा ३८ जनामा संक्रमण देखिएको छ । संक्रमण देखिएकामा १३ महिला र २५ पुरुष छन् । मोरङको कटहरीमा ५ महिला ३ पुरुष, बुढीगंगामा ५, रंगेलीमा ४, जहदा र सुन्दरहरैचामा ११ पुरुष, सुनसरीको दुहवीमा ३ महिला ४ पुरुष, बर्जुमा १ महिला, स्थानीय तह नखुलेका २ महिला १ पुरुषको रिपोर्ट पोजेटिभ आएको सामाजिक विकास मन्त्रालयले जनाएको छ । उता झापाको अर्जुनधारामा ३ पुरुष, कनकाईमा १ महिला, पाँचथरको फिदिमका एक पुरुष, प्रदेश १ बाहिरका ४ महिला २ पुरुषको रिपोर्ट पोजेटिभ आएको छ । प्रदेश १ मा कोरोना संक्रमितको संख्या ५ हजार ५७४ पुगेको छ । प्रदेश १ मा आइतबार ३० जना डिस्चार्ज भएका छन् । सुनसरी बराहक्षेत्रको रमानान्द आचार्य सेवा पीठ आइसोलेसनबाट १९, होम आईसोलेसनबाट ९, विजनरल अस्पताल हरिनगरबाट १ र इनरुवा आईसोलेसनबाट १ जना डिस्चार्ज भएको सामाजिक विकास मन्त्रालयले जनाएको छ । प्रदेश १ मा डिस्चार्ज हुनेको संख्या २ हजार ५३५ पुगेका छन् । प्रदेश १ मा आज ५ सय ५३ जनाको पीसीआर परीक्षण गरिएको छ । परीक्षण गरिएका मध्ये २७ महिला र ५२ पुरुष को रिपोर्ट पोजिटिभ आएको छ । मन्त्रालयका अनुसार हाल सम्म १ लाख १५ हजार ५७६ जनाको पीसीआर परीक्षण गरिएको छ ।"
पहिरोको जोखिममा चौरखानी,"बेनी : म्याग्दीको रघुगंगा८ चौरखानीकी थममाया छन्त्यालको घरको पर्खाल चर्किएपछि कहाँ जाने भन्ने चिन्ताले पिरोलिएकी छन्। उनकी छिमेकी गमती छन्त्यालको आगन दुई चिरा परेको छ। पहिरोले घर पनि बाङ्गो बनाएको छ, गमतीले भनिन् जाने ठाउँ छैन। घरसँगै पहिरोमा बगिने होकी भन्ने चिन्ता छ। पाली पनि छुटेको छ, पर्खाल पनि चर्किएको छ, थममायाले भनिन् के गर्ने, कहाँ जाने अलमलमा छौँ। थममाया र गमती मात्र नभएर चौरखानीको पुरै गाउँ पहिरोको जोखिममा परेको छ। फेदीदेखि शिरसम्म भित्र भित्र बगेको पहिरोले जमिन छियाछिया बनाएको स्थानीय रामप्रसाद छन्त्यालले बताए। ५२ घर रहेको चौरखानीमा हाल ३० परिवारको बसोबास छ। आधाले घर छोडेर बेनी, पोखरा, काठमाडौं लगायतका ठाउँमा गएर बसेका छन्। गाउँको बीचमा ठाडो चिरा परेर गएको पहिरोले चौरखानीमा समुदायिक भवन र एउटा घर भत्किसकेका छन्। गाउँपालिकाको पाँच लाख र स्थानीयको ९ लाख लगानीमा दुई वर्षअघि निर्माण गरिएको सामुदायिक भवन भत्किएको हो। नरप्रसाद छन्त्यालको घर भत्किएको र अन्य ११ वटा घरको पर्खाल चर्किएर जोखिममा परेको वडा अध्यक्ष गमान छन्त्यालले बताए। थमबहादुर छन्त्याल, उद्दिमबहादुर छन्त्याल, चन्द्रबहादुर छन्त्याल, रैमान छन्त्याल, रामप्रसाद छन्त्याल, गमबहादुर छन्त्याल, हर्कमान छन्त्याल, नरमान छन्त्याल, दलप्रसाद बिक र पूर्णमान छन्त्यालको घरको पर्खाल चर्किएर ढल्किएको छ। भिङखानी भूमे युवा क्लबको खेलमैदान भत्किएको छ। दुई किलोमिटर तल रघुगंगा नदीको किनारबाट सुरु भएको पहिरो चौरखानीको शिरमा रहेको पहाडको फेदीमा पुगेको छ। पहिरोले गाउँलाई चिरेर दुई भागमा विभाजन गरेको स्थानीय रैमान छन्त्यालले बताए। २०६४ सालदेखि नै उक्त क्षेत्रमा पहिरो गएको हो। बीचमा केही वर्ष रोकिएको पहिरो फेरि जान थालेको हो। धेरै वर्षा भएपछि खेतबारी र जंगल चिरा चिरा परेको छ। बस्ती सार्न जग्गाको खोजी भिरालो पाखोमा रहेको चौरखानीमा पहिरोको जोखिम बढेपछि सुरक्षित ठाउँमा स्थानान्तरणका लागि जग्गाको खोजी थालेको रघुगंगा गाउँपालिकाले जनाएको छ। थप क्षति हुन नदिन बस्ति स्थानान्तरण गर्न लागिएको गाउँपालिकाका अध्यक्ष भबबहादुर भण्डारीले बताए। पहिरोबाट विस्थापितलाई घर स्थानान्तरणका लागि संघीय सरकारले एक लाख उपलब्ध गराउने नीतिगत व्यवस्था गरेको छ। अन्यत्र जग्गा नभएकाको लागि निजी जग्गा नपाए संघीय सरकारको मन्त्रिपरिषद्बाट निर्णय गराएर सार्वजनिक जग्गा उपलब्ध गराउने व्यवस्था छ। पुल बगाएपछि आवत जावतमा समस्या रघुगंगा नदीमा आएको बाढीले कुइनेमंगलेको विभिन्न ठाउँमा रहेका चार वटा झोलुङ्गे पुल बगाएपछि आवतजावतमा समस्या भएको छ। बाढीले कटान गरेर पुल भत्काउने र बगाएकाले एक गाउँदेखि अर्को गाउँमा आवतजावतमा समस्या भएको स्थानीय रेशबहादुर विश्वकर्माले बताए। दुवाडी र ढाड जोड्ने बन्दीघाटको ७८ मिटर र खरिबोट स्थित ११८ मिटर लामो झोलुङ्गे पुल बाढीले बगाएको छ। एकरातेको ६० मिटर लामो भाकर झोलुङ्गेपुल र छहरीस्थित ७८ मिटर लामो झोलुङ्गे पुलको एकातर्फको भाग भत्किएको छ। बगाएको सबै पुल रघुगंगा नदी माथिका हुन्। सबै पुलको दायाँ तर्फको भागमा कटान गरेर बगाएको छ। कुइनेमंगले म्याग्दीको भौगोलिक रुपमा विकट र दुर्गम क्षेत्रमा पर्ने गाउँ हो। बाढीले बगाएको ठाउँमा नयाँ पुल निर्माणका लागि निवेदन संकलन गरेर प्रदेश सरकारलाई सिफारिस गर्न लागिएको प्रमुख प्रशासकीय अधिकृत अमृत सुबेदीले बताए।"
पेरिसडाँडाबाट बालिका खड्का प्रहरी नियन्त्रणमा,"काठमाडौं : आफूलाई पटक पटक प्रदेश १ का मुख्यमन्त्री शेरधन राईले यौन हिंसा गरेको आरोप लगाउने बालिका खड्कालाई प्रहरीले नियन्त्रणमा लिएको छ। नेपाल कम्युनिष्ट पार्टी (नेकपा) को पेरिसडाँडास्थित कार्यालयमा प्रवेश गर्न खोजेपछि आइतबार बिहान उनलाई नियन्त्रणमा लिएको महानगरीय प्रहरी प्रभाग, कोटेश्वरका प्रहरी सहायक निरीक्षक विवेक विसुङ्खेले जानकारी दिए। उनले भने, सचिवालय बैठक अगावै उहाँ कार्यालय पुग्नु भएको रहेछ। शंकास्पद गतिविधि गरेको देखिएपछि उहाँलाई पक्राउ गरिएको हो। प्रहरीले महानगरीय प्रहरी प्रभाग, कोटेश्वरमा राखेर उनीमाथि आवश्यक अनुसन्धान सुरु गरेको छ। पछिल्लो समय उनी आफू शेरधनकी श्रीमती भएको दावी गर्दै नाता कायम गरेर अंश दिलाई पाउँ भनि अदालतसम्म पुगेकी थिइन्। तर प्रमाण पुर्याउन नसकेको भनी काठमाडौँ जिल्ला अदालतमा दायर गरेको मुद्दा फिर्ता केहि दिन अगाडि मात्र लिएकी छन्। काठमाडौं जिल्ला अदालतले कार्तिक १८ गतेलाई तारेखसम्म तोकिसकेको थियो।"
स्वास्थ्य मापदण्ड बिर्सिएर बैंकमा भीड !,"गोरखा : कोरोना फैलन सक्ने सम्भावनालाई पर्वाह नगरी राष्ट्रिय वाणिज्य बैंक गोरखामा ठूलो भीड लागेको छ। जिल्ला प्रशासन कार्यालयले जारी गरेको स्वास्थ्य सुरक्षासम्बन्धी निर्देशनको वास्ता नगरी सेवाग्राहीको भीड लागेको हो। प्रशासन कार्यालयले निषेधाज्ञा खुलाउँदा बैंक तथा वित्तीय संस्था, पसल, सरकारी कार्यालय लगायतका सार्वजनिक संस्थामा सेवाग्राहीलाई निर्धारित दूरीमा रहनु पर्ने निर्देशन जारी गरेको थियो। कोरोनाको जोखिमको पर्वाह नगरी बैंकमा भीड लागेको बैंकका शाखा प्रबन्धक कपिल कार्की स्वीकार गर्छन्। दूरी कायम गरेर बसिदिन हामीले बारम्बार आग्रह गरेका हौं, उनी भन्छन्, तर भीड लागेको छ। तीनजना सुरक्षा गार्ड परिचालन गरेका पनि हौँ। तर चाडबाड नजिकिएर पनि होला, आज आइतबार भएर पनि होला, असाध्यै भीड लागेको छ। कोरोना संक्रमणबाट बच्न अपनाउनु पर्ने स्वास्थ्य सुरक्षाबारे ग्राहक सचेत नभएको उनको तर्क छ। आइतबार वाणिज्य बैंकअगाडि दिनभरिजसो करिब ५० मिटर लामो लाइन लागेको थियो। उनीहरु परस्पर ठेलमठेल गरिरहेका थिए। निषेधाज्ञा खुलाउनु भन्दा अघि बैंकर्सलाई बोलाएर स्वास्थ्य सुरक्षा मापदण्ड पालना गर्न, गराउन निर्देशन गरिएको सहायक प्रमुख जिल्ला अधिकारी देवी पाण्डे खत्रीले बताइन्। सँधै अनुगमन गइरहनु पनि सकिदैन। सर्वसाधारण आफूहरु पनि सचेत हुनुपर्छ, उनी भन्छिन्, तैपनि हामी बैंकर्सलाई पुन सचेत गराउँछौँ।"
अछाममा बाढीपहिरोबाट २ सय बढी परिवार विस्थापित,"अछाम : अछाममा बाढीपहिरोबाट २ सय बढी घरपरिवार विस्थापित भएका छन् । साउन र भदौ महिनामा अबिरल वर्षाका कारण आएको बाढी र पहिरोका कारण २३५ परिवार विस्थापित भएका जिल्ला प्रशासन कार्यालय जानकारी दिएको छ । सबैभन्दा बढी रामारोशन गाउँपालिकामा १७१ परिवार विस्थापित भएका छन् भने तुर्माखाद गाउँपालिकामा २७,कमलबजार नगरपालिकामा ३०,चौरपाटी गाउँपालिकामा ७ र मेल्लेखका केही गरी २३५ परिवार विस्थापित भएका हुन् । बाढीमा परी ८ जनाको मृत्यु भएको छ भने ९ जना अझै बेपत्ता रहेका छन् । बाढी र पहिरोले सबै भन्दा बढी रामारोशन गाउँपालिकामा क्षति गरेको छ । गाउँपालिकाको २ हजार ७ सय ७८ खेती योग्य जमिन बाढीले बगाएको छ । रामारोशनका विस्थापित १७१ परिवारका ६ हजार ५ सय ३३ जनसंख्या प्रभाबित बनेको जिल्ला प्रशासन कार्यालयसंग तंथाक रहेको छ । बाढीले रामारोशनको १३ वटा झोलुङ्ग पुल,सडक,कैलाश खोलाको सम्पुर्ण तटबन्धन,१७ वटा सिचाई कुलो,१० वटा लघुजलविधुत र १८ वटा खानेपानी आयोजना पुर्णरुपमा नष्ट भएको छ ।"
अनसनरत डा केसीलाई जबरजस्ती अस्पताल पुर्याइयो,"सुर्खेत : अनसनरत डा गोविन्द केसीलाई शनिबार राती जबरजस्ती अस्पतालमा भर्ना गरिएको छ । डा केसीलाई शनिबार राती प्रहरीले जबरजस्ती उठाएर अस्पताल लगेको हो। करिब पौने एघार बजे प्रहरीले उनलाई उपचारका लागि भन्दै जबरजस्ती राती कर्णाली स्वास्थ्य विज्ञान प्रतिष्ठानमा लगेको डा केसीका सहयोगी स्थानीय युवा महेन्द्र कार्कीले बताए। 'राती म घर गएको थिएँ । प्रहरी आएर जबरजस्ती लगेछन, 'उनले भने । उनका अनुसार डा केसीको नियमित स्वास्थ्य निगरानी गरिरहेका चिकित्सकले शनिबार दिउँसो अस्पताल लैजानुपर्ने सुझाव दिएका थिए। तर उनले अस्पताल जान मानेका थिएनन् । डा केसी जुम्ला सदरमुकामबाट केही पर एकान्तमा रहेको बाबिरा मष्टोको मन्दिरमा विगत ७ दिनदेखि अनसनरत थिए । डा केसीको मागमा समर्थन गर्दै जुम्लाका युवाहरुले दीप प्रज्वलनदेखि हस्ताक्षर कार्यक्रम गरेका छन् । डा केसीको निगरानी गर्न चारजना चिकित्सकको टोली खटाइएको प्रतिष्ठानका निर्देशक डा मंगल रावलले जानकारी दिए । उनकाअनुसार प्रतिष्ठानमा लगिएका केसीले स्लाइन लिन र पेसर चेकजाँच गर्न पनि मानेका छैनन् । उनको स्वास्थ्य अवस्था बिग्रदै गएको छ । यी हुन केसीका ६ बुँदे माग १ कर्णाली स्वास्थ्य विज्ञान प्रतिष्ठानमा तत्काल पूर्वाधार र जनशक्ति पुर्याएर एमबीबीएस लगायतका कार्यक्रमहरु संचालन गरियोस्। गेटा मेडिकल कलेज र राप्ति स्वास्थ्य विज्ञान प्रतिष्ठानमा शीघ्र पूर्वाधार र जनशक्ति पुर्याएर पठनपाठन सुरू गरियोस्। प्रदेश नं दुई र गण्डकी प्रदेश तथा डोटी वा डडेल्धुरा, उदयपुर र इलाम वा पाँचथरमा सरकारी मेडिकल कलेज खोल्ने प्रक्रिया अघि बढाइयोस् । २ मास्कको प्रयोग र सामाजिक दुरीलाई अनिवार्य गर्दै पीसीआर परीक्षण व्यापक बनाएर लकडाउन र निषेधाज्ञा अन्त गरियोस्। कोभिड तथा अन्य रोगका सबै बिरामीहरुका लागि समेत उचित उपचारको व्यवस्था गरियोस्। ३ हामीसँग २०७५ साउन १० गते भएको सम्झौताअनुसार चिकित्सा शिक्षा ऐनमा संशोधन गरियोस्। ४ त्रिवि चिकित्साशास्त्र अध्ययन संस्थानमा वरिष्ठता मिचेर भएका नियुक्तिहरु सच्याउँदै सबै पदमा वरिष्ठताका आधारमा नियुक्ति गरियोस्। विश्वबिद्यालय, काउन्सिल र प्रतिस्ठानमा पदाधिकारी नियुक्तिका लागि पदाधिकारी मापदण्ड निर्धारण समितिले दिएको सुझाब अनुरूप निष्पक्ष र पारदर्शि ढङ्गले पदाधिकारी नियुक्त गर्ने कानूनी व्यवस्था गरियोस्। ५ बयलपाटा अस्पताललाई नियमित आवश्यक बजेटको व्यवस्था गरी दिगो निशुल्क सेवा सुनिस्चित गरियोस्। ६ राज्य लक्ष्मी गोल्छा घुस काण्ड, आयल निगम जग्गा खरीद काण्ड, वाइड बडी काण्ड, सेक्युरिटी प्रेस खरीद काण्ड, दरबारमार्गको जग्गा काण्ड, ओम्नी समुहको औषधि खरीद काण्ड लगायत सबै ठूला भ्रष्टाचार काण्डका दोषीहरुलाई कानुन बमोजिम छानविन र कारवाही गरियोस्। बालुवाटार जग्गा काण्डमा आपराधिक लाभ लिने सत्तारुढ दलका नेतामाथि छानविन र कारवाही चलाइयोस्। यी सबै प्रकरणका दोषीहरुलाई कारवाही नगरेर सत्ताको इशारामा उन्मुक्ति दिएमा अख्तियारका बहालवाला तथा सेवा निवृत्त आयुक्तहरुमाथि पनि कानुन बमोजिम छानविन र महाभियोगलगायतका कारवाही गरियोस्। अख्तियारका आयुक्त लगायत सबै दोषी व्यक्तिहरुमाथि सम्पत्ति शुद्धीकरणको मुद्दा चलाइयोस्।"
भवन नहुँदा दुर्गमका प्रहरीको त्रिपालमुनि बास,"सुर्खेतः अब दिनदिनै विस्तारै जाडो बढ्ने क्रममा छ। तर न गतिलो भवन छ, न त सुरक्षित बस्ने ठाउँ । हिमाली जिल्ला डोल्पामा कार्यरत प्रहरी भने त्रिपालमुनी रात विताउन बाध्य छन् । नागरिकको सुरक्षाका लागि खटिएका प्रहरीको बसाइ नै असुरक्षित छ । दुई महिनादेखि जिल्ला प्रहरी कार्यालय डोल्पामा कार्यरत ४४ जना प्रहरी त्रिपाल टाँगेर बसिरहेका छन् । न्युन सेवा सुविधामा खटिने दुर्गमका प्रहरीलाई ढुक्कसँग बस्ने बाससमेत छैन । बस्ने भवन नहुँदा आफूहरु असुरक्षित बनेको त्यहाँ कार्यरत प्रहरी बताउँछन् । डोल्पाका प्रहरी नायव उपरीक्षक नारायण रञ्जितकारले भने, 'एकसय चारजना प्रहरी कार्यरत छन् । तर भवन नहुँदा आधालाई त्रिपाल टाँगेर बसालेका छौँ ।' कात्तिक महिनादेखि अत्याधिक चिसो बढ्ने डोल्पामा त्रिपालमा राखिएका प्रहरीलाई कसरी राख्ने भन्ने समस्या बल्झिएको हो । डोल्पामा मात्र होइन, कर्णालीका अधिकांश स्थानमा रहेका प्रहरी युनिटका आफ्ना भवन छैनन् । मुख्यगरी हिमाली र दुर्गम क्षेत्रमा प्रहरीलाई समस्या छ । भवन अभावमै यहाँ कार्यरत प्रहरी भत्किएका घर, त्रिपाल, खाद्यान्नका गोदाम, विद्यालय र सार्वजनिक भवनमा जोहो गरेर रात विताउन बाध्य छन् । डोल्पामा मात्र जिल्ला प्रहरी कार्यालयसहित २६ वटा प्रहरीका युनिट छन् । तर हाल तीन वटामा मात्रै भवन छन् । ति मध्ये १८ वटा प्रहरी युनिटहरु विद्यालय, स्वास्थ्य चौकी, खाद्यान्नका गोदाम र गाउँपालिकाका भवनमा बसेका छन् । सुरक्षित भवन नभएकै कारण माथिल्लो डोल्पा, हुम्ला र मुगुका उच्च भेगमा कार्यरत प्रहरी चिसोका कारण ६ महिना मात्रै बस्छन् । माथिल्लो डोल्पामा त सुविधायुक्त भवन नै छैनन्, हिँउदमा ज्यान जोगाउनै गाह्रो हुन्छ डीएसपी रञ्जीतकारले भने, चिसो थेग्ने भवन नहुँदा त्यहाँ प्रहरीको उपस्थिति ६ महिना मात्रै हुन्छ ।' त्यस्तै जाजरकोटको कुशे गाउँपालिका वडा नं ८ मापर्ने प्रहरीचौकी पैंकको अवस्था पनि दयनीयै छ । वर्षाका कारण प्रहरी बस्ने भवन भत्किएको छ । चौकीका इञ्चार्ज मायालाल बुढाका अनुसार भवन भत्कीएपछि प्रहरीलाई खान, बस्न र सुत्न कठिनाइ भएको हो । दुर्गममा प्रहरीका आफ्ना भवन नहुँदा पुराना र जीर्ण भवनमा बस्न बाध्य छन् । कर्णाली प्रदेशमा शान्ति सुरक्षा कायम गर्नका लागि विभिन्न स्थानमा प्रहरीका एकसय ९४ वटा युनिटहरु छन् । तर हाल जम्मा ६० वटा यूनिटमा रहेका प्रहरीले मात्र आफ्नै भवनमा बस्न पाएका छन् । कर्णाली प्रदेश प्रहरी कार्यालय सुर्खेतको तथ्याङ्क अनुसार कुल एकसय ९४ वटा प्रहरी यूनिटमध्ये एकसय ३४ वटा स्थानमा प्रहरीका आफ्नै भवन छैनन् । जसमध्ये ७० वटा प्रहरी चौकी, २१ वटा इलाका प्रहरी कार्यालय, आठ वटा जिल्ला ट्राफिक प्रहरी कार्यालय र प्रदेश ट्राफिक प्रहरी कार्यालय हाल भाडाका भवनमा बसिरहेका छन् । त्यस्तै १२ वटा प्रहरीचौकी, चारवटा इलाका प्रहरी कार्यालय, एउटा नगर प्रहरी कार्यालय र एउटा जिल्ला ट्राफिक प्रहरी कार्यालय दाताले दिएको भवनमा बसेका छन् । आफ्ना भवन नहुँदा सेवा प्रवाहमा पनि समस्या हुने गरेको छ । असुरक्षित भवनकै कारण सुरक्षाकर्मीको मनोबल घट्ने र गोप्य कामहरु गर्दा समस्या हुने गरेको प्रदेश प्रहरी कार्यालयले जनाएको छ । 'भवन भएको खण्डमा सेवा प्रवाह सहज बनाउन सहयोग मिल्छ प्रदेश प्रहरी कार्यालयका प्रमुख वसन्त पन्तले भने, आफ्नो भवन नहुँदा अनुसन्धानका गोप्य कामहरु गर्न असहज हुन्छ ।' आफ्नै भवन भएमा प्रहरीको मनोवल उच्च हुने, कार्यदक्षता बढ्ने, घरभाडा जोगिने, सुरक्षा योजना कार्यान्वयनमा सहजता आउने, सेवाग्राहीलाई पनि सहज हुने र घामपानीबाट पनि प्रहरी कर्मचारीहरु सुरक्षित हुने भन्दै प्रदेश प्रहरी कार्यालयले भवनका लागि पहल भइरहेको जनाएको छ । प्रहरी कार्यालयका भवन निर्माणका लागि गत आर्थिक वर्षमा पाँच करोड रुपैयाँ खर्च भएको आन्तरिक मामिला तथा कानून मन्त्रालयले जनाएको छ ।"
काठ चोरीतस्करीको आरोपमा चार पक्राउ,"उदयपुर : अवैधरुपमा काठ चोरी तस्करी गरेको आरोपमा पक्राउ परेका उदयपुरका चारजना कारोवारीलाई प्रहरीले आइतबार डिभिजन वन कार्यालय गाईघाटमा बुझाएको छ । जंगल क्षेत्रमा काठ काट्दै गरेको विशेष सूचनाका आधारमा जोगिदह प्रहरी चौकीबाट खटिएको टोलीले शनिबार राती त्रियुगा नगरपालिका २ का ५० वर्षीय कल्सु चौधरी, २८ वर्षीय अबिर चौधरी, २६ वर्षीय सुरज थापा र २६ वर्षीय पवन खत्रीलाई पक्राउ गरेको हो । वन ऐनअन्र्तगत अनुसन्धान र कारवाही गर्न सम्बन्धित कार्यालयलाई बुझाइएको जिल्ला प्रहरी कार्यालयका एसपी भिमबहादुर दाहालले बताए । प्राकृतिक स्रोत साधनको अवैधरुपमा हुने चोरी निकासी नियन्त्रण गर्ने अभियानअन्र्तगत प्रहरीले त्रिनपा जोगिदहस्थित कङ सामुदायिक वन समूहबाट सखुवा काठसहित पक्राउ गरेको उनले बताए ।"
कोरोना नियन्त्रणमा सिन्धुलीमा झण्डै नौ करोड खर्च,"सिन्धुली : कोरोना भाइरस (कोभिड१९) रोकथामका लागि सिन्धुलीमा झण्डै ९ करोड रुपैयाँ खर्च भएको पाइएको छ । जिल्लाका दुई नगरपालिका सहित नौंवटै स्थानीय तहमा गरी ८ करोड ८२ लाख ८० हजार ८ सय १७ रुपैयाँ ४१ पैसा खर्च गरेको पाइएको हो । स्थानीय तहबाट प्राप्त विवरण अनुसार आरडिटी तथा पीसीआर टेष्ट, उपचार, क्वारेन्टाइन तथा आइसोलेसन निर्माण तथा व्यवस्थापन, राहत वितरण, स्वास्थ्य सुरक्षा सामग्री तथा औषधि खरिद, जोखिम भक्ता लगायत विभिन्न शीर्षकमा उक्त रकम खर्च गरिएको हो । कमलामाई नगरपालिकाका प्रमुख पशासकीय अधिकृत विशकसेन ढकालका अनुसार गत भदौं ११ गतेसम्ममा नगरपालिकाले २ करोड १४ लाख ४१ हजार ३ सय ३५ रुपैयाँ ३५ पैसा खर्च गरेको छ । एक करोड ५७ लाख ६१ हजार ७ सय ४८ रुपैयाँ ३८ पैसाको राहत मात्र वितरण गरिएको छ । २४ लाख २६ हजार ८ सय ३९ रुपैयाँ क्वारेन्टिन व्यवस्थापन, नगर क्षेत्रका ५२ जना सुत्केरी महिलालाई ११ लिटर घ्यू वितरण गर्दा २ लाख रुपैयाँ एक लाख जिल्ला समन्वय समितिलाई सहयोग उपलब्ध गराएका छौं, उनले भने । कोरोना भाइरस रोकथाममा खटिने सिन्धुली अस्पतालका कर्मचारीलाई ३ लाख रुपैयाँ प्रोत्साहन भत्तामा खर्च गरेको छ । यस्तै १४ लाख ९३ हजार ३४२ रुपैयाँ स्वास्थ्य सामाग्री खरिद गरिएको ढकालको भनाइ छ । १ लाख ७४ हजार २५२ रुपैयाँ स्वास्थ्य तर्फका कर्मचारीको तलबबाट कट्टा भएको रकम फिर्ता गर्नुका साथै अन्य विभिन्न काममा बाँकी रकम खर्च गरेको पाइएको छ । दुधौली नगरपालिकाले एक करोड ६७ लाख १ हजार ४ सय ६७ रुपैंयाँ खर्च गरेको छ । जसमध्य क्वारेन्टिन निर्माण तथा व्यवस्थापनमा १७ लाख ४१ हजार ७ सय ७१ रुपैयाँ ७५ पैसा,औषधि तथा स्वास्थ्य सुरक्षा सामाग्री व्यवस्थापनका लागि ४७ लाख ४ हजार ५६ रुपैयाँ ७५ पैसा, क्वारेन्टिनमा बस्नेहरुको उपचार व्यवस्था, खाजाखाना तथा यातायात खर्चमा ४५ लाख ८ हजार २ सय ८१ रुपैयाँ ७५ पैसा खर्च गरेको नगरपालिका प्रमुख घनश्याम राउतले जानकारी दिए । यो गत असार मसान्त सम्मको खर्च हो । राउत अनुसार राहत वितरणका लागी ५७ लाख ४७ हजार ३ सय ५६ रुपैयाँ ७५ पैसा खर्च गरिएको छ । उता मरिण गाउँपालिकाले पनि गत असार मसान्तसम्ममा ९६ लाख ५० हजार ८ सय ६६ रुपैयाँ खर्च भएको जनाएको छ । गाउँपालिका अध्यक्ष पानिराज बम्जनका अनुसार क्वारेन्टिन निर्माण तथा व्यवस्थापनमा लागि २ लाख ६० हजार १ सय ३४ रुपैंया, खानामा एक लाख ९३ हजार ९ सय ९७ रुपैयाँ, औषधि तथा स्वास्थ्य सुरक्षा सामाग्री खरिदमा १६ लाख ८२ हजार २५८ रुपैयाँ खर्च भएको छ । 'स्वास्थ्यकर्मीको जोखिम भक्तामा २२ लाख ९४ हजार र राहत वितरणमा ५० लाख ६० हजार ८७ रुपैयाँ खर्चभएको छ,' बम्जनले भने । तिनपाटन गाउँपालिकाले १ करोड २३ लाख ३२ हजार ९ सय ७९ रुपैंया खर्च गरेको गाउँपालिका अध्यक्ष कर्णबहादुर थापामगरले जानकारी दिए । गाउँपालिकाले ४६ लाख २४ हजार बढीको राहत मात्र वितरण गरेको छ । तिनपाटनमा कर्मचारी जोखिम भक्तामा मात्र ४३ लाख ९० हजार ३ सय ४४ रुपैयाँ खर्च गरेको पाइएको छ । फिक्कल गाउँपालिकाले कोरोना रोकथाम शीर्षकमा ६८ लाख ७५ हजार रुपैयाँ खर्च गरेको छ । जसमध्य क्वारेन्टिन व्यवस्थापन खानाखाजा सहित १९ लाख १ हजार रुपैंयाँ खर्च भएको गाउँपालिकाले जनाएको हो । पालिकाले माक्स, सेनिटाइजर, सावुन, बेड, औषधि लगायतमा २३ लाख २२ हजार रुपैंयाँ खर्च भएको छ । घ्याङलेख गाउँपालिकामा गत असार मसान्तसम्ममा ५९ लाख ६३ हजार ९ सय ९२ रुपैंयाँ खर्चगरिएको प्रमुख प्रशासकिय अधिकृत रामकुमार कार्कीले उल्लेख गरे । पालिकाले सबै भन्दा बढी कोरोना जोखिम भक्तामा १५ लाख ३४ हजार १ सय २ रुपैंयाँ खर्च गरेको छ । हरिहरपुरगढी गाउँपालिकाले ६१ लाख ६९ हजार ६७९ रुपैयाँ, सुनकोसी गाउँपालिकाले १३ लाख ४१ हजार ५४ र गोलन्जोर गाउँपालिकाले ७६ लाख ९४ हजार ६९ रुपैयाँ खर्च गरेको जनाएका छन् । हरिहरपुरगढी र गोलन्जोर गाउँपालिकाले राहत र स्वास्थ्य सुरक्षा भत्तामा सबै भन्दाबढी खर्च गरेका छन् । र : अन्नपूर्ण"
उपत्यकामा ७६७ सहित २४ घण्टामा १३ सय २५ संक्रमित थपिए,"काठमाडौं :पछिल्लो २४ घण्टामा काठमाडौं उपत्यकामा कोरोनाबाट छ जनाको मृत्यु भएको छ भने ७६७ जनामा संक्रमण देखिएको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार २४ घण्टामा काठमाडौंमा ४०, ६०, ६३ वर्षीया महिला र ८२ वर्षीय पुरुष, ललितपुरमा ७५ वर्षीया महिला र भक्तपुरमा ७२ वर्षीया महिलाको कोरोनाले मृत्यु भएको हो। काठमाडौंका ६०२, भक्तपुरका १०१ र ललितपुरका ६४ जनामा कोरोना भाइरस संक्रमण पुष्टि भएको मन्त्रालयले प्रवक्ता डागौतमले जानकारी दिए। कोरोना रोकथाम र नियन्त्रणका लागि गरेको लकडाउन र निषेधाज्ञाको चौतफी विरोध भएपछि विस्तारै सरकारले सबै क्षेत्र खुला गर्दै लगेपछि कोरोनाको ग्राफ बढ्दै गएको हो। पछिल्ला दिनमा ठूला सहरमा संक्रमितको संख्या बढ्दै गएको छ। यस्तै पछिल्लो २४ घण्टामा १३ सय २५ जनामा संक्रमण पुष्टि भएसँगै संक्रमितको संख्या ६४ हजार १२२ पुगेको छ। १७ हजार ४७८ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा ९ हजार ७१ जना रहेका छन् भने होम आइसोलेसनमा ८ हजार ४०७ जना छन्। यस्तै क्वारेन्टाइनमा ७ हजार ४५१ जना रहेका छन्। मन्त्रालयका अनुसार नेपालमा २४ घन्टामा ९ हजार ५८४ पीसीआर परीक्षण गरिएको छ। पछिल्लो २४ घण्टामा ९६६ जना कोरोना जितेर डिस्चार्ज भएका छन्। यो ७२ प्रतिशत हो। योसँगै कुल डिस्चार्ज हुनेको संख्या ४६ हजार २३३ पुगेको छ। मोरङ, सुनसरी, सिराहा, काठमाडौं, भक्तपुर, ललितपुर, मकवानपुर, चितवन र रुपन्देहीमा पाँच सय बढी संक्रमित रहेका छन् भने म्याग्दी, सोलुखुम्बु, मुस्ताङ, डोल्पा, मुगु र हुम्ला, रसुवामा संक्रमितको शून्य संख्य रहेको छ। आइसीयूमा १९० र भेन्टिलेटरमा ३६ जनाको उपचार भइरहेको छ। नेपालमा कोरोनाबाट हालसम्म ४११ जनाको मृत्यु भएको छ। आइतबार मात्रै काठामाडौं उपत्यकाका ६ सहित १० जनाको मृत्यु भएको छ।"
उदयपुरमा ४० बेडको कोभिड अस्पताल बन्दै,"उदयपुर : कोभिड अस्पताललाई स्थायीत्व दिन चौदण्डिगढी नगरपालिकाले स्थायी संरचनाको सुरुवात गरेको छ । आपत्तकालिन अबस्थामा जिल्लाका आठवटै स्थानीय तहको सहयोगमा अस्थायी संरचनाबाट उपचार केन्द्रको सुरुवात गरेको नगरपालिकाले स्थायीरुपमा अस्पताल भवनको निर्माण सुरु गरेको हो । नगरपालिकाले सुरुवातीचरणमा उदयपुर जिल्ला कोरोना भाइरसकको इपिसेन्टर बन्न पुगेपछि जिल्लामा संक्रमितको उपचारकालागि आइसोलेसन सेन्टर तयार गरी सेवा सुचारु गर्दै आएको थियो । संक्रमण रोकथाम र नियन्त्रणका लागि नगरपालिकाले दुई सातायता आधुनिक डिजाइनको सुविधा सम्पन्न कोभिड अस्पताल निर्माण कार्य सुरुवात गरेको मेयर खगेन्द्र राईले जानकारी दिए । ३ करोड १२ लाख रुपैयाँ लागतमा नगरपालिकाले स्टिल फ्रेम स्टक्चरको अस्पताल भवन निर्माण सुरु गरेको उनले बताए । १४ कोठाको अस्पताल भवनमा ४० वेड रहने व्यावस्था मिलाइएको छ । छिमेकी जिल्ला खोटाङ्ग, ओखलढुंगा र सोलुखुम्बु जिल्लाका संक्रमितलाई समेत लक्षित गरी स्थानीयस्तरमै उपचार गर्ने उद्देश्यले अस्पताल निर्माण गरिएको मेयर राईले बताए । 'अस्पताल ८ वेड भेन्टिलेटरसहित सुविधा सम्पन्न हुनेछ,' उनले भने, 'ट्रिटमेन्ट प्लान्टसहितको पानी प्रशोधन केन्द्र रहने अस्पतालमा छुटै ओपिडिको व्यवस्था गरिएको छ।' जिल्लाका कोरोना सक्रमित विरामी उपचारका लागि धरान, बिराटनगर पुग्दा थप पीडामा परेको, वेवास्ता गर्ने गरेको, कतिपय अवस्थामा ठाउँ छैन भन्दै अपमानित ढंगले फर्काउन थालेपछि भवन निर्माण सुरु गरिएको उनको भनाइ छ । उपचारका लागि बाहिर जानु नपरोस् र उपचार अभाव ज्यान नगुमोस् भन्ने उद्देश्यले अस्पताल निर्माण गरिएको उनले बताए । आगामी कार्तिक १४ गतेसम्म सम्पन्न हुनेगरी निर्माण कम्पनीसग सम्झौता गरिएको नगरपालिकका प्रमुख प्रशासकीय अधिकृत शिवप्रसाद हुमेगाईले बताए । अस्पताल धुलिखेल 'सुसम आदित्य' रेग्मीकन्ट्रक्सन जेभीले २ करोड ६८ लाख रुपैयाँमा सम्पन्न गर्नेगरी ठेक्का सम्झौता गरिएको हो । अस्पताल निर्माणक लागि उदयपुरका ४ नगरपालिका कटारी, त्रियुगा, चौदण्डीगढी र वेलकाले १५१५ लाखका दरले ६० लाख रुपैयाँ, ४ गाउँपालिका रौतामाई, उदयपुरगढी, ताप्ली र लिम्चुङवुङले १०१० लाखका दरले ४० लाख समेत १ करोड रुपैयाँ लागानी गर्ने प्रतिवद्दता व्यक्त गरेका छन् । त्यसैगरी स्वीस सरकारको डेढ करोड रुपैयँ सहयोग रहेको नगर प्रमुख राईले बताए । उनले बाँकी अपूग रकमका लागि स्रोत खोज्ने काम भइरहेको बताए । अस्पतालका लागि प्रदेश र संघीय सरकारको समेत सहयोग प्राप्त हुनेमा विश्वास लिएको उनले बताए । अस्पताल निर्माण सुरु भएको तीन सातामा मुख्य भवनको प्लिन्ट विम सम्मको कार्य सम्पन्न भइसकेको छ । 'मुख्य भवनको प्लिन्ट विम, सेप्टिक टयाङक र अण्डर ग्राउण्ड वाटर टयाङक निर्माण ५० प्रतिशत काम भइसकेको छ ।' अहिले स्टिलको कार्य (मोडनेजोडने) काम सकिएको र अब राख्ने काम हुँदै गरेको उनले बताए । निर्धारित समयमै काम सम्पन्न गरि भवन हस्तारणन्तरण गरिने कम्पनीकाका प्रतिनिधि अमृत खडकाले बताए । 'अस्पताल निर्माणको काम निर्धारित समयमै सकिन्छ,' उनले भने, 'कोरोन संक्रमण रोकथामा तथा नियन्त्रणका लागि अस्पताल निर्माण गरिएकाले निर्धारित समयमै काम सक्नु हाम्रो पनि दायित्व हो ।' अस्पताल निर्माण भइरहेकै स्थानमा अहिलेपनि आइसोलेसन केन्द्र संचालन गरिएको छ । २५ जना संक्रमितलाई उपचार गर्न सकिने आइसोलेसनमा अहिलेसम्म ५५ जना संक्रमित उपचार पछि निको भएर घर फर्किएको नगरपालिकको स्वास्थ्य शाखाले जनाएको छ । जिल्लामा हालसम्म १ सय १८ जना संक्रमित छन् ।"
बझाङका १७ जनामा कोरोना संक्रमण,"डडेल्धुरा : डडेल्धुरा अस्पताल कोभिड प्रयोगशालामा गरिएको परीक्षणमा १७ जनामा कोरोना संक्रमण देखिएको छ। आइतबार थप १७ जनामा कोरोना पुष्टि भएको कोभिड १९ परीक्षण प्रयोगशाला मेडिकल ल्याव टेक्नोलोजिष्ट जिनी गणेजुले जानकारी दिए। आइतबार १ सय ७७ जनाको स्वाब परीक्षण गर्दा बझाङका १७ जनामा कोरोना देखिएको हो। जसमद्ये खप्तडछान्ना गाउँपालिकाका ८, थलरा गाँउपालिका का ८ र छबिसपाथिभारा गाउँपालिकाका १ गरी १७ जनामा कोरोना संक्रमण देखिएको हो।"
काठमाडौंका सडकमा सास्ती नै सास्ती (फोटो फिचर),काठमाडौं : लामो समयदेखिको लकडाउन र निषेधाज्ञाको अन्त्यसँगै राजधानीमा चहलपहल बढेको छ। चर्चाका लागि राजधानीका केही सडक लकडाउनको समयमा चिटिक्क पारिएका भए पनि अधिकांश सडकको अवस्था नाजुक छ। खानेपानीको पाइप र बिजुलीको तार बिछ्याउन खनिएका सडकको मर्मत नहुँदा पानी पर्नेबित्तिकै सडक हिलाम्य हुन्छन्। आइतबार अन्नपूर्णकी फोटो पत्रकार उमा विष्टले काठमाडौँको चाबहिल क्षेत्रको हिलाम्य सडक क्षेत्रको चहलपहललाई आफ्नो लेन्समा कैद गरेकी छन्।
सुप विश्वविद्यालयको तीन सय बिघा जग्गा अतिक्रमण,"महेन्द्रनगर : सुदूरपश्चिम विश्वविद्यालयको स्वामीत्वमा रहेको तीन सय सात विघा जमिन अतिक्रमण भएको छ । विश्वविद्यालयको केन्द्रीय क्याम्पस महेन्द्रनगरको सात विघा जमिन र आंगिक क्याम्पस टीकापुर बहुमुखी क्याम्पसको तीन सय बिघा जमिन सुकुम्बासीका नाममा वर्षौदेखि अतिक्रमणमा छ । विश्वविद्यालय स्थापना पछि २०६९ सालमा महेन्द्रनगर नगर विकास समितिबाट विश्वविद्यालयले भीमदत्तनगरपालिका१८ सालघारीमा ५ विघा र वडा१५ मा ७ विघा जमिन प्राप्त गरेको थियो । सालघारी स्थीत ५ विघा जमिनमा विश्वविद्यालयको केन्द्रिय कार्यालय भवन निमार्णधिन छ भने ७ विघा जमिन सुकुम्बासीका नाममा अतिक्रमण गरिएको छ । उक्त सात विघा जमिनमा विश्वविद्यालयका कर्मचारीहरुको आवास,छात्रवास,कृर्षि संकाय टिकापुर क्याम्पसमा अध्यनरत विद्यार्थीहरुको प्रयोगात्मकका लागि संरचना बनाउने विश्वविद्यालयको गुरुयोजना भएपनि विश्वविद्यालयले आफ्नो स्वामित्वमा रहेको जमिन उपभोग गर्न पाएको छैन । उक्त सात विघा जमिनमा अहिले धान खेती गरिएको छ । सुकुम्बासीका नाममा राजनीतीक पहुचवालाहरुले वषौदेखी सरकारी जग्गा अतिक्रमण गरेको स्थानीयको भनाई छ । त्यस्तै सुदूरपश्चि विश्वविद्यालयको आंगिक क्याम्पस टीकापुर बहुमुखी क्याम्पसको नाममा रहेको तीन सय ८० बिघा जमिनमध्ये क्याम्पसले ८० विघा मात्रै भोगचलन गरिरहेको छ । अन्य तीन सय विघा जमिन मुक्त कमैया तथा सुकुमबासीको नाममा अतिक्रमण भएको छ । टीकापुर सहरी विकास समितिले ०५६ सालमा टीकापुर बहुमुखी क्याम्पसलाई ८० बिघा जमिन दिएको थियो। भने ०६२ सालमा थप तीन सय बिघा जमिन क्याम्पसलाई प्रदान गरेको हो। ०६२०६३ सालको आन्दोलनका बेला क्याम्पसको जमिन अतिक्रमण सुरु भएको टीकापुर बहुमुखी क्याम्पसका क्याम्पस प्रमुख केशर बहादुर कुवरले जानकारी दिए । उनले उक्त ती सय विघा जग्गामा अहिले करिब पन्ध्र सय घरपरिवारले टहरा बनाएर क्याम्पसको जमिन ओगटेको बताए । 'जग्गा अतिक्रमण गर्नेहरु टीकापुरमा घर र गाडी भएकाहरु छन ती सुकुम्बासी हैनन हुकुमबासी हुन ।' क्याम्पस प्रमुख कुवरले भने, 'छानवीन गर्ने हो भने १० प्रतिशत मात्रै सुकुम्बासी र मुक्त कमैया होलान ।' उनले आफूहरुले विभिन्न चरणमा आन्दोलन र छलफल गरेपनि हालसम्म समस्या समाधान हुन नसकेको बताए । अतिक्रमणकारी हरुलाई राजनीतीक संरक्षण भएकाले क्याम्पसले हालसम्म उक्त जग्गाको उपभोग गर्न नपाएको उनको गुनासो छ । 'हामीले कृर्षि एजी कार्यक्रम सञ्चालन गरेका छौ यसमा अध्यनरत विद्यार्थीहरुलाई प्रयोगात्मक गर्न समेत हामीसंग ठाउँ छैन, कुवरले भने, 'क्याम्पसले वार्षिक करोडौं रुपैयाँ गुमाउँदै छ ।' उनले स्थानीय सरकार,प्रदेश सरकार र सर्वपक्षिय बैठकबाट विश्वविद्यालयका उपकुलपति र रजिष्टारको सहभागीतमा दुई पटक छलफल भएको र अतिक्रमण हटाउन प्रयास जारी रहेको बताए । विश्वविद्यालयको जमिन राजनीतीक पहुचवालाहरुले कब्जा गरेर कमाई खाने भाडो बनाएको स्थानीयको आरोप छ । विश्वविद्यालयले कानुनीबाटो बाट अतिक्रमित जमिन उपभोग गरि गुरुयोजना अनुसार भौतीक संरचना बनाउनुपर्नेमा यहाँका सामाजिक अगुवाहरुको भनाइ छ । आफ्नो जग्गा हुदाँहुदै विश्वविद्यालयले कर्मचारीहरुका लागि क्वाटर भाडामा लिएर अनावश्यक खर्च गरिरहेको स्थानीयको आरोप छ । अहिले विश्वविद्यालयका कर्मचारीहरुको लागि सरकारी आवास नहुँदा भाडामा बस्दै आएका छन । 'राजनीतिक पहुँचका आधारमा सरकारी सम्पत्तीको दुरुपयोग हुनु हुँदैन।' स्थानीय धिरज जोशीले भने,'यहाँ सुकुम्बासीका नाममा सरकारी सम्पत्तीको दोहन भएको छ, विश्वविद्यालयले कानुनी उपचारबाट अतिक्रमण हटाइ तारवार लगाउनुपर्छ ।' ०६२६३ सालको तत्कालीन माओवादीको उक्साहटमा सरकारी जमिन कब्जा भएदेखि सो जमिन सुकुमबासीका नाममा अतिक्रमति भएको हो । सुदूरपश्चिम विश्वविद्यालय अन्र्तगत केन्द्रिय क्याम्पस महेन्द्रनगर र आंगिक क्याम्पस टीकापुरको जमिन डेढ दशक देखी अतिक्रमणमा छ । यहाँका सामाजिक अगुवाहरुले उक्त सरकारी सम्पत्ती हडप्नेलाई कारवाही गरी विश्वविद्यालयले आफ्नो संरचना बनाउनुपर्ने बताएका छन् ।समाजसेवी लिलाध्वज बस्नेतले तत्काल विश्वविद्यालयले प्रशासनको सहयोगमा उक्त जमिन खाली गराउनुपर्ने बताए । 'विश्वविद्यालयले प्रहरी प्रशासनको सहयोगमा उक्त जमिन तत्काल खाली गराएका गुरुयोजना अनुसारका संरचना बनाउन सुरु गर्नुपर्छ, 'उनले भने, 'सरकारी सम्पत्तीको दुरुपयोग हुनुहुँदैन यसमा विश्वविद्यालय तुरुन्त पहल गरोस ।' विश्वविद्यालयले पटक पटक सार्वजनिक सूचना निकालेर जमिन छोड्न आग्रह गरेपनि विद्यालयले आफ्नो जमिनको उपभोग गर्न नपाएको सुदूरपश्चिम विश्वविद्यालयले जनाएको छ । गत वैशाखमा मात्रै विश्वविद्यालयले सार्वजनीक सुचना जारी गरेर जमिन खाली गारउन भने पनि अटेर गरेर धान खेती गरिएको हो ।विश्वविद्यालयले कृर्षि संकायमा अध्यनरत विद्यार्थीहरुको प्रयोगात्कका लागि केही संरचना निमार्ण गर्न त्यहाँ पुगेपनि अतिक्रमण गर्नेहरुले अवरोध गरेका थिए । अवरोध पछि विश्वविद्यालयले सर्वपक्षिय बैठक बोलाएर आगामी हिउदेबालीदेखि विश्वविद्यालयले नै चलन भोग गर्ने निणर्य भएको विश्वविद्यालयका रजिस्टार गोविन्द विष्टले जानकारी दिए ।'हामीले सबैसँग छलफल गरेर आगामी हिउदेखेतिदेखि उपभोग गर्ने निर्णय गरेका छौं,' रजिष्टार विष्टले भने, 'उक्त जमिनमा विश्वविद्यालयले कर्मचारी आवास,छात्रवास खेलमैदान र प्रयोगात्मकका लागि केही संरचना बनाउने गुरुयोजना बनाएको छ ।' टीकापुर बहुमुखी क्याम्पसको जमिन र महेन्द्रनग स्थीत केन्द्रिय क्याम्पसको जमिन यसैवर्षदेखि विश्वविद्यालय उपभोग गर्नेगरी तयारी अगाडि बढाइरहेको विश्वविद्यालयले जनाएको छ । उक्त जमिन अतिक्रमण गर्नेहरुले भने ०६२६३ सालको आन्दोलनमा तत्कालीन माओवादीले आफुहरुलाई विभिन्न आश्ववासन दिएर उक्त जमिनमा बसाएकाले सो पाटी अहिले सरकारमा भएको हुँदा आफूहरुको व्यवस्थापन भए उक्त जग्गा छोड्ने अतिक्रमण गर्नेहरुको भनाइ छ । 'उतिबेला हामीलाई प्रयोग गर्नेपाटी अहिले सत्तामा छ,' जमिन अतिक्रमण गर्ने माया नेगीले भनिन, 'हामीहरुको व्यवस्थापन गरे हामी उक्त जमिन छोड्न तयार छौं ' यता स्थानीयले भने। सुकुम्बासीका नाममा राजनीतिक पहुँच र केही अधिकारकर्मीहरुले उक्त सरकारी सम्पत्तीको दोहन गरिहेको आरोप लगाएका छन् । वार्षिक एक करोड गुमाउँदै क्याम्पस कथित सुकुम्बासी र मुक्त कमैयाले क्याम्पसको जमिन अतिक्रमण गर्दा टीकापुर बहुमुखी क्याम्पसले वार्षिक एक करोड रुपैयाँ गुमाइरहेको छ । क्याम्पस प्रमुख कुवरले अरबौंको जमिन अतिक्रमण भएको बताउँदै क्याम्पसले वार्षिक एक करोड आम्दानी गुमाइरहेका बताए । 'हामीले उपभोग गरिरहेको ८० विघा जग्गा मध्ये केही प्रति विघा ४५ हजारका दरले भाडामा दिएका छौं,'उनले भने, 'अतिक्रमण भएको जग्गा हामीले उपभोग गर्न पाए प्रति विघा ३० हजारका दरले भाडामा दिएपनि वार्षिक एक करोड क्याम्पसको आम्दानी हुन्छ।' उनले जग्गाको अधिकांश भाग जंगल क्षेत्र भएकाले वन पैदावार बाट समेत थप आम्दानी हुने बताए । पछिल्लो समय उक्त क्षेत्रमा जंगल समेत अतिक्रमित भइरहेको छ । अतिक्रमित जग्गा खाली गराउन सके सरकारले समेत क्याम्पसलाई धेरै लगानी गर्न नपर्ने उनको भनाइ छ । दुई वर्षसम्म विश्वविद्यालयको सिनेट बैठक बस्न सकेन सुदूरपश्चिम विश्वविद्यालयको सभा (सिनेट बैठक) दुई वर्षदेखि बस्न नसक्दा विश्वविद्यालयका काम प्रभावित बनेका छन् । वर्षमा दुई पटक या नभए एक पटक अनिवार्य रुपमा विश्वविद्यालयका कुलपतिको अध्यक्षतामा बस्ने उक्त बैठक दुईवर्षसम्म बस्न नसक्दा विश्वविद्यालयका कर्मचारीको तलब खाने बाहेकका अन्य काम हुन सकेका छैनन् । उक्त बैठकले पास गरेपछि मात्रै पुँजीगत बजेट खर्च गर्न पाउने प्रावधान रहेकाले विश्वविद्यालय अन्र्तगत विभिन्न विभागमा भौतिक संरचना बनाउनपर्ने काम अधुरै छन् । उक्त बैठक बस्न नसक्दा भीमदत्तनगरपालिकास्थित सालघारीमा विद्यालयको निमार्णधिन केन्द्रीय कार्यालय निमार्ण समेत प्रभावित बनेको छ । केही समयको राजानीतिक अस्थीरता,कुलपतिको व्यवस्थाका कारण सिनेट बैठक बस्न नसकेको विश्वविद्यालयका रजिष्टार गोविन्द विष्टले बताए ।"
अछाममा कोरोना खर्च : चार महिनामा ११ करोडभन्दा बढी,"अछाम : अछाममा चार महिनामा मात्रमा कोरोना रोकथाम,नियन्त्रण र व्यवस्थापनको लागि ११ करोड रुपैयाँभन्दा बढी रकम खर्च भएको छ । संघ र प्रदेशबाट प्राप्त रकम समेत गरी स्थानीय तहले यो अवधिमा ११ करोड २ लाख ७ सय ६३ रुपैयाँ खर्च गरेका छन् । यो खर्च चैतदेखि असार महिनासम्मको मात्र हो । अछाममा गत जेठमा पहिलो पटक कोरोना संक्रमण देखिएका थियो । चौरपाटी गाउँपालिकामा भारतबाट आएका एकजना पुरुषमा जिल्लामै पहिलो पटक जेठ ९ गते कोरोना संक्रमण देखियो । उनलाई तत्काल जिल्ला अस्पतालको आइसोलेसनमा राखियो । दुई पटक पीसीआर परीक्षण गरेर रिपोर्ट नेगेटिभ आएपछि उनी घर फर्किए । आफूलाई कोरोना पोजेटिभ भएको सुन्दा सुरुमा निकै डर लागेको उनले बताए । उनले भने, 'कोरोना लागेको सुन्ने बित्तिकै निकै डराएँ ।जिल्ला अस्पतालको आइसोलेसनमा बस्दा स्वास्थ्यकर्मीहरुले निकै हेरचाह गरे,त्यति बेला म एकजना मात्र संक्रमित थिएँ । तर क्वारेन्टाइनमा बस्नेहरुले खानेपानी समेत पाएनन् ।' कोरोना महामारीको कहरमा भारतबाट फर्किनेहरु ठूलो संख्यामा रोजगारी गुमाएर फर्किन्छन् भन्ने आंकलन जनप्रतिनिधिहरुले पनि गरेका थिएनन् । जनप्रतिनिधिहरु ठूलो संख्यामा जिल्ला भित्रिएकाको व्यवस्थापनले गर्दा पनि खर्च बढेको दाबी गर्छन् । चैत ११ गतेदेखि असोज २ गतेसम्म १६ हजारभन्दा बढी जिल्ला भित्रिएर क्वारेन्टाइनमा बसेको स्वास्थ्य कार्यालयको तंथ्थाक छ । एकैपटक सोचे भन्दा बढी व्यक्तिहरु पालिकामा भित्रिएपछि स्थानीय तहलाई क्वारेन्टाइन व्यवस्थापनमा समेत निकै हम्मेहम्मे पर्यो । स्थानीय तहहरुले ठूलो रकम खर्च गरेपनि क्वारेन्टाइन स्थलमा खानेपानी,शौचालयजस्ता आधारभूत सेवाहरु समेत नहुँदा कैयौँ व्यक्ति क्वारेन्टाइनबाटै रातारात भागेर घर पुगेका घटना पनि बाहिरिए।'क्वारेन्टाइनमा बस्दा आफूले ठूलै अपराध गरेको जस्तो लाग्यो,' एकजना संक्रमितले भने, 'पानी छैन,शौचालय छैन । भोकभोकै बस्दा समेत हेर्न कोही पनि आएनन् । आइसोलेसनमा समेत उस्तै समस्या भयो ।' पहुँच भएकाहरुले आफन्तलाई ल्याएर सिधै घरमा राखे तर कोरोनाले रोजगारी गुमाएर भारतबाट फर्किएकालाई पानी समेत नभएको क्वारेन्टाइनमा राखिएको साँफेबगर नगरपालिकाका उमेश कुँवरले बताए । उनले भने, 'कोरोनामा करोडौं खर्च भएको छ, सुरुमा क्वारेन्टाइनमा कैदीलाई राखिए जस्तो गरियो,त्यसपछि व्यापक गुनासो आउन थालेपछि केही व्यवस्थापन त भयो तर धेरै मानिस क्वारेन्टाइनमै बिरामी हुने अवस्था आयो। कोरोनाका नाममा कति खर्च भयो भन्ने कुरा त्यहि पालिकाका नागरिकलाई नै थाहा छैन ।' नगरपालिकामा भन्दा गाउँपालिकामा खर्च धेरै अछामका ६ गाउँपालिका र ४ नगरपालिकामध्ये गाउँपालिकाले कोरोनाका नाममा बढी रकमखर्च गरेको देखिएको छ ।प्रदेश सरकारबाट कोरोना संक्रमणपछि लकडाउनका बेला असहाय र विपन्न वर्गलाई राहत वितरणका लागि मात्रै दश स्थानीय तहलाई २ करोड २ लाख ९० हजार रकम प्राप्त भएको थियो । सबै भन्दा बढी ढकारी गाउँपालिकाले एक करोड ४८ लाख, ५८ हजार ३ सय ८९ रुपैँया खर्च गरेको छ । अन्य गाउँपालिकाहरु चौरपाटी गाउँपालिकाले एक करोड ४७लाख७९ हजार ३ सय ६५ रुपैयाँ,रामारोशन गाउँपालिकाले एक करोड ३२ लाख७४ हजार ३० रुपैँया,बान्नीगढी जयगढ गाउँपालिकाले १ करोड ९ लाख ३४ हजार ३ सय ५ रुपँैया ९५ र तुर्माखाद गाउँपालिकाले १ करोड ६ लाख ६२ हजार २ सय १६ रुपैँया खर्च गरेका छन् । सबै भन्दाकम रकम खर्च गर्नेमा मेल्लेख गाउँपालिका रहेको छ, जसले ८६ लाख ४४ हजार १ सय ९२ रुपैया खर्च गरेको छ । त्यसैगरी मंगलसेन नगरपालिकाले ९४ लाख २४ हजार ५५ रुपैया, साँफेबगर नगरपालिकाले ९३ लाख ४२ हजार ६ सय ८८ रुपैयाँ,पञ्चदेवल बिनायक नगरपालिकाले ९२ लाख ८६ हजार ७ सय ७१ रुपैयाँ र कमलबजार नगरपालिकाले ८८ लाख ८ हजार ३९ रुपैयाँ खर्च गरेका छन् । सबैभन्दा बढी खर्च गरेको ढकारी गाउँपालिकामा २ हजार ९५ जना नागरिक भारत तथा अन्य जिल्लाबाट भित्रिएर क्वारेन्टाइनमा बसेका थिए । यस पालिकाकाले ८ सय ८४ घरधुरीलाई राहत वितरणमा १६ लाख रुपैयाँ खर्च गरेको छ । भारत तथा देश भित्र रहेका व्यक्तिहरुलाई ल्याएबापत गाडी भाडामा मात्रै ५ लाख ९३ हजार ३ सय १० रुपैयाँ र मास्क तथा अन्य मेडिकल सामग्री खरिदमा १९ लाख १४ हजार १ सय ८० रुपैयाँ खर्च भएको छ । त्यस्तै आइसोलेसन व्यवस्थापनमा ५ लाख,करिब २१ सय जनाका लागि ओढ्ने ओच्छ्याउने सहितको वारेन्टाइन व्यवस्थापन खर्च १४ लाख ८२ हजार रुपैयाँ लगायतको खर्च भएको गाउँपालिकाले जनाएको छ । कतिसम्म भने हेरालु खर्च, भान्छे खर्च, स्वयंसेवक खर्च समेतले गर्दा पालिकाको खर्च बढाएको देखिन्छ । यस्तै चौरपाटी गाउँपालिकाले १ करोड ४७ लाख ७९ हजार ३ सय ६५ रुपैयाँ खर्च गरेको छ । यो पालिकाले वडा अनुसारको खर्चको रेकर्ड समेत छुट्टाछुट्टै राखेको त छ तर प्रदेश सरकारबाट राहत वितरणका लागि प्राप्त २२ लाख ३० हजार रकम राहत वितरणै नगरेर क्वारेन्टाइनमै खर्च गरिएको छ । राहत वितरण गर्नुपर्ने मापदण्ड अनुसारका गाउँपालिकामा मजदुरहरु कोही नभएकाले राहत वितरण नगरेर क्वारेन्टाइन व्यवस्थापनमा खर्च गरिएको पालिकाको भनाइ छ । रामारोशन गाउँपालिकाले पनि कोरोना भाइरस रोकथाम तथा नियन्त्रणका लागि भन्दै करिब एक करोड ३२ लाख भन्दा बढी रकम खर्च गरेको छ ।यहाँ पनि राहत वितरणदेखि बिजुलीको बिल, औषधि खरिददेखि क्वारेन्टाइन स्थल,आइसोलेसन स्थल निर्माणदेखि खानेपानीको पाइप खरिद समेतका शीर्षकमा रकम खर्च भएको छ । यस पालिकामा संचारका लागि मात्रै करिब ५७ हजार रुपैयाँ खर्च भएको पालिकाको रेकर्डमा देखिन्छ । बान्नीगढी जयगढ गाउँपालिकाले १ करोड ९ लाख ३४ हजार ३ सय ५ रुपैया ९५ खर्च गरेको छ । यो पालिकाले प्रदेश र संघीय सरकारबाट समेत प्राप्त ३६ लाख रुपैयाँ समेत गरी उक्त बजेट कोरोनामा खर्च गरेको हो । पालिकाको रेकर्ड हेर्दा क्वारेन्टाइनमा पाइप खरिद गरिएको देखि खानेपानी ट्यांकी खरिदसम्म, पिफोम खरिददेखि फर्निचर खरिदसम्म र एम्बुलेन्सका लागि इन्धन खरिददेखि भाँडावर्तन खरिदसम्मको शीर्षकमा रकम खर्च भएको देखिन्छ । यस्तै, तुर्माखाद गाउँपालिकाले १ करोड ६ लाख ६२ हजार २ सय १६ खर्च गरेको छ । यो पालिकाले अन्यपालिकाले भन्दा फरक साबुन वितरणदेखि सन्देश मुलक सामग्री प्रसारणमा समेत रकम खर्चिएको पालिकाको रेकर्डमा देखिन्छ । मंगलसेन नगरपालिकाले भने ९४ लाख २४ हजार ५५ रुपैयाँ खर्च भएको रेकर्ड राखेको छ। यस पालिकामा अन्यपालिकामा भएजस्तै शीर्षकका अलावा आकश्मिक खर्च भनेर नखुलेको शीर्षकमा समेत ६ लाख ४१ हजार २ सय रुपैयाँ खर्च भएको पाइएको छ । साँफेबगर नगरपालिकाले ९३ लाख ४२ हजार ६ सय ८८ रुपैयाँ खर्च गरेको रेकर्ड राख्दै गर्दा जनप्रतिनिधि र कर्मचारीको कोरोना विमा बापत २ लाख ५५ हजार रुपैयाँ देखि फर्निचर, कपडा र भाँडाकुँडा खरिदका लागि मात्रै २४ लाख ६४ हजार २ सय ४१ रुपैयाँ खर्च गरेको पाइएको छ । पञ्चदेवल बिनायक नगरपालिकाले ९२ लाख ८६ हजार ७ सय ७१ रुपैयाँ खर्च गरेको छ । यो पालिकाले पनि अन्यपालिकाले जस्तै क्वारेन्टाइन व्यवस्थापन, राहत वितरण, इन्धनखरिद, साबुन वितरण जस्ता शीर्षकमै ठूलो रकम खर्चिएको छ । पञ्चदेवल नगरपालिकाले सन्देशमुलक सूचना प्रसारण र एसइइको लागि रेडियो कक्षाका लागि समेत करिब २ लाख रुपैयाँ यहि बजेटबाट खर्च गरेको छ । कमलबजार नगरपालिकाले ८८ लाख ८ हजार ३९ रुपैयाँ खर्च गरेको छ । यस नगरपालिकाले ५६ जना स्वास्थ्यकर्मीका लागि जोखिम भत्ताबापत मात्रै १९ लाख ७० हजार रुपैयाँ खर्च गरेको छ । सबैभन्दा ठूलो रकम क्वारेन्टाइनमा खानाका लागि ३७ लाख ५७ हजार रुपैयाँ र राहत वितरणका लागि २२ लाख ५७ हजार रुपैयाँ खर्च गरेको छ । मेल्लेख गाउँपालिकाले८६ लाख ४४ हजार १ सय ९२ रुपैयाँ खर्च गरेको छ। गाउँपालिकाले ४ सय १७ घरपरिवारलाई राहतवितरण गरेको यस पालिकाले सबैभन्दा धेरै रकम क्वारेन्टाइन व्यवस्थापनमा करिब ३६ लाख रुपैयाँ र स्वास्थ्य सामग्री खरिदमा २२ लाख ३९ हजार रुपैयाँ खर्च गरेको देखिन्छ ।"
"निजी विद्यालय : विद्यार्थी अलमल्याउँदै, शुल्क असुल्दै","काठमाडौं : निजीले विद्यालयमा सामान्य अवस्थामा दैनिक ६ घण्टा पढाउँछन्। अनलाइन माध्यमबाट भने दैनिक तीन घण्टा पनि पढाउँदैनन्। तर, मासिक शुल्क पूरै असुलिरहेका छन्। केहीले त शुल्क तिर्न नमान्ने अभिभावकलाई बच्चा अन्यत्रै लैजान चेतावनी दिएका छन्। कक्षा १२ सम्मको शिक्षाको दायित्व बोकेको स्थानीय सरकार भने अभिभावकका समस्यामा बेखबर छन्। यही बहाना बनाएर शिक्षा मन्त्रालय यो मामिलाबाट पन्छिने गरेको छ। कतैबाट पनि गुनासो सुनुवाइ नभएपछि बालुवाटारस्थित एक विद्यालयका अभिभावकले राष्ट्रपतिलाई गुहारेका छन्। उनीहरूले सुरुमा मन्त्रालय, काठमाडौं महानगरपालिका, अभिभावक महासंघ, प्रहरीलगायत सात निकायमा उजुरी दिएका थिए। स्कुलले कुन कक्षाका विद्यार्थीसँग कति शुल्क लिइएको भन्ने विवरण खुलाउनुपर्ने माग अभिभावकले गरेका छन्। राष्ट्रपति कार्यालयका प्रवक्ताले बाहिरबाट आएको उजुरी कार्यान्वयन गर्न प्रधानमन्त्री कार्यालयमा पठाइने जानकारी दिए। ती विद्यालयका एक कर्मचारीले मासिक शुल्कमा ४० प्रतिशतसम्म छुट दिँदा पनि केही अभिभावक असन्तुष्ट भएको बताए। लकडाउनअघि औसतमा मासिक १२ हजार रुपैयाँ शुल्क उठाइएको थियो। त्यसमा अहिले न्यूनतम ४० प्रतिशत छुट दिइएको उनको भनाइ छ। ललितपुर धापाखेलस्थित एक विद्यालयले अनलाइनबाट दैनिक दुई घण्टा मात्रै पढाइरहेको छ। शुल्क भने सामान्य अवस्थासरह तिर्न ताकेता गरिरहेको छ। सामान्य अवस्थामा स्कुलमा दैनिक ६ घण्टा पढाइ हुँदा मासिक शुल्क १४ हजार हाराहारी थियो, एक अभिभावकले भने, अनलाइनबाट दुई घण्टा मात्रै पढाउँदा पनि १४ हजार मागिरहेको छ। पूरै शुल्क तिर्न नमान्ने अभिभावक र विद्यालय प्रशासनबीच पटकपटक छलफलसमेत भयो। कुरा नमिलेपछि केही अभिभावकले शुल्क बुझाए पनि थुप्रैले वैशाखदेखिकै शुल्क तिरेका छैनन्। विद्यार्थी र अभिभावकको अवस्था कस्तो छ भन्ने चासो छैन। स्कुललाई जसरी भए पनि नाफा कमाउने ध्याउन्न मात्रै छ, ती अभिभावकले भने, शिक्षाको नाममा यति धेरै व्यापार गर्नु उचित होइन। ललितपुरकै अर्को विद्यालयले सुरुमा सामान्य अवस्थासरह शुल्क तिर्न निर्देशन दिएको थियो। त्यसमा असहमत हुने अभिभावकलाई बच्चा अन्तै लैजान स्कुलले चेतावनी दियो। सयभन्दा बढीले विद्यार्थी अन्यत्रै लगेको एक अभिभावकले बताए। त्यसपछि भने स्कुल प्रशासन मासिक शुल्कमा २५ प्रतिशत र वार्षिक शुल्कमा ३० प्रतिशत छुट दिन सहमत भएको छ। ९ कक्षाका विद्यार्थीसँग वार्षिक शुल्कबापत मात्रै ९९ हजार ६ सय रुपैयाँ र मासिक ट्युसन शुल्कबापत २५ हजार रुपैयाँ तिर्न ताकेता गरेको थियो, एक अभिभावकले भने। विद्यालयकी कार्यकारी सचिवले स्कुल प्रशासन नखुलेकाले शुल्कलगायत सबै विवरण दिन नसकिने बताइन्। शुल्कको विषयमा कुनै विवाद नरहेको दाबी उनले गरिन्। लकडाउनका कारण मध्यम खालका अधिकांश विद्यालयले अनलाइन कक्षा सञ्चालन गर्न सकेका छैनन्। अनलाइन कक्षा चलाउन सक्ने क्षमता भएकामध्ये पनि थुप्रै विद्यालय सरकारी निर्देशन कुरेर बसेका छन्। पहुँचवालाले भने न सरकारी निर्देशन पालना गरेका छन् न त शुल्कमै छुट दिएका छन्। चैतको शुल्क छुट दिने मन्त्रालयकै निर्णयसमेत कार्यान्वयन भएको छैन। हामीले गरेको निर्णयमा कतैबाट पनि उजुरी तथा गुनासो आएको छैन, मन्त्रालयका प्रवक्ता दीपक शर्माले भने, त्यसैले निर्णय कार्यान्वयन भयो भन्ने हाम्रो बुझाइ छ। आफूखुसी शुल्क तोकेको, छुट नदिएको विषयमा भने स्थानीय तहले अनुगमन गरी कारबाही गर्नुपर्ने प्रवक्ता शर्माको भनाइ छ। छाउनीस्थित एक विद्यालयले सुरुमा कुनै पनि शीर्षकमा शुल्क छुट दिन नसकिने बताएको थियो। उसले पैसा तिर्न नसक्ने अभिभावकलाई बच्चा अन्तै लैजान चेतावनी दिएको थियो। त्यसपछि उत्पन्न विवाद काठमाडौं महानगरपालिकासम्म पुगे पनि सल्टिएन। अभिभावकले स्कुलले तोकेकै शुल्क तिरिरहेका छन्। धेरै स्कुलबारे मौखिक गुनासो आएको थियो। तर, हामीले अहिलेको अवस्थामा दुवै पक्षको सहमतिमा मात्र शुल्क लिन सार्वजनिक सूचनामार्फत निर्देशन दियौं, महानगरपालिकाका निजी तथा संस्थागत शिक्षा शाखा प्रमुख मोतीराज खनालले भने, अहिले कतै पनि समस्या देखिएको छैन। तर, अहिले नै वार्षिक तथा भर्नाबापत शुल्क भने लिन नपाउने उनले स्पष्ट पारे। सहमतिमा सामान्य अवस्थाको तुलनामा निकै कम शुल्क लिनुपर्ने उनको भनाइ छ। मन्त्रालयले अनलाइनबाट पढाएबापत शुल्क लिन पाउने निर्णय हालै गरेको छ। यस्तो शुल्क स्थानीय सरकारको सहमतिमा मात्रै लिन पाउने व्यवस्था गरिएको छ। अधिकांश विद्यालयले शुल्क उठाएकोबारे स्थानीय सरकारलाई जानकारी गराएका छैनन्। त्यसअनुसार स्थानीय तहको स्वीकृतिपछि तत्काल अनलाइन कक्षाबापतको मात्र शुल्क लिनुपर्ने हो। त्यसमा पनि सामान्य अवस्थाका लागि तोकिएको शुल्कमा न्यूनतम ४० वा ५० प्रतिशतसम्म छुट दिनुपर्छ। भर्ना तथा वार्षिक शीर्षकमा शुल्क लिन पाइँदैन। तर, कुन विद्यालयले कति शुल्क लिएका छन् भनेर महानगरपालिकाले अनुगमन गरेको छैन। अभिभावकबाट उजुरी आएका विद्यालयमा मात्रै महानगरका कर्मचारीले फोन वा पत्राचार गरेर समस्या सल्टाउन निर्देशन दिने गरेका छन्। रविभवनस्थित एक विद्यालयले लकडाउन हुनेबित्तिकै अनलाइनबाट पढाइ हुने सूचना जारी गर्दै विद्यार्थीसँग तीन महिनाको अग्रिम शुल्क मागेको थियो। त्यसपछि महानगरपालिकाले स्पष्टीकरण सोधेर उक्त निर्णय स्थगन गर्न निर्देशन दिएको थियो। अभिभावक महासंघका अध्यक्ष सुप्रभात भण्डारीले कुन विद्यालयले कति शुल्क लिइरहेका छन् भन्ने विषयमा स्कुल र अभिभावकबाहेक कसैलाई थाहा नभएको बताए। महामारीको मौका छोपेर ठूला विद्यालयले प्रशस्तै आम्दानी गरिरहे पनि साना र मध्यम भने समस्यामा परेको अध्यक्ष भण्डारीको भनाइ छ। महासंघमा शुल्ककै विषयमा अभिभावकबाट गुनासो आएको उनले सुनाए। विद्यालय सञ्चालकले पूरै शुल्क असुले पनि शिक्षक, कर्मचारीलाई भने ५० प्रतिशत वा त्योभन्दा पनि कम तलब दिइरहेका छन्। विद्यार्थीलाई कति पनि छुट नदिई अनलाइन कक्षाबापतको शुल्क तिर्न ताकेता गरिरहेको छ। तर शिक्षकलाई भने ५० प्रतिशत मात्रै तलब दिइरहेको छ, धापासीस्थित एक विद्यालयका अभिभावकले भने। उक्त विद्यालयले पनि सामान्य अवस्थाको तुलनामा अनलाइनबाट निकै कम समय मात्रै पढाइरहेको छ। निजी तथा आवासीय विद्यालय अर्गनाइजेसन (प्याब्सन)का सहअध्यक्ष डीके ढुंगानाले अभिभावक र विद्यालय व्यवस्थापनको सहमतिमा शुल्क तय गरिनुपर्ने बताए। यस्तो अवस्थामा अभिभावक र स्कुल दुवै पक्षले सहमतिमा निर्णय गर्नुपर्छ। किनकि, कोभिडले दुवै पक्षलाई मर्कामा पारेको छ, सहअध्यक्ष ढुंगानाले भने। शुल्कलाई एकरूपता बनाउने विषयमा प्याब्सनले संस्थागत रूपमा कुनै निर्णय नगरेको उनको भनाइ छ। आफू संस्थागत प्राचार्य रहेको रेडियन्ट रिडर्स एकेडेमीले भने अभिभावकसँग सहमति गरेर मात्रै अनलाइन कक्षाको शुल्क तोकेको उनले सुनाए। उनका अनुसार मुलुकभर सञ्चालित ६ हजारभन्दा बढी निजी विद्यालयमध्ये दुई हजार जति बन्द हुने अवस्थामा छन्।"
परिवारबाट सम्पर्कविहीन तामाङ मृत फेला,विराटनगर : परिवारबाट सम्पर्कविहीन बनेका एक पुरुष मोरङको सुन्दरहरैंचा नगरपालिका५ मा आइतबार बिहान मृत फेला परेका छन्। कल्भर्टको पानीमा डुबेको अवस्थामा ५८ वर्षीय मनकुमार तामाङको शव भेटिएको हो। उनी शनिबारदेखि परिवारको सम्पर्कमा नरहेको प्रहरीले जनाएको छ। स्थानीयले डुबेर मृत्यु भएको अवस्थामा उनलाई भेटेपछि घटनाका बारेमा प्रहरीलाई जानकारी दिएका थिए। तामाङ प्राय मादक पदार्थ सेवन (मापसे) गरेर हिँड्ने गरेको स्थानीयले प्रहरीलाई बताएका छन्। मापसे गरेर लडेका कारण उठ्न नसक्दा कल्भर्टको पानीमा डुबेर उनको मृत्यु भएको हुन सक्ने प्रहरीको अनुमान छ। प्रहरीले शव पोस्टमार्टमका लागि लगेर घटनाको अनुसन्धान सुरु गरेको छ।
फोक्सोमा निमोनिया देखिएका कोरोना संक्रमितको बाँकेमा मृत्यु,"नेपालगन्ज : बाँके जिल्लामा कोरोना भाइरस संक्रमित १० औं व्यक्तिको मृत्यु भएको छ। जिल्ला स्वास्थ्य कार्यालय बाँकेका कोरोना फोकल पर्सन नरेशबाबु श्रेष्ठका अनुसार नेपालगन्ज उपमहानगरपालिका २१ पुरैनाका ५९ वर्षका पुरुषको भेरी अस्पताल नेपालगन्जमा उपचारको क्रममा शनिबार राति ११:४५ मा कोरोनाबाट मृत्यु भएको हो। दुबैतिरको फोक्सोमा निमोनिया भएका उनलाई प्लाज्मा थेरापी, रेम्डीसिभिर औषधि पनि चलाइएको थियो। उनको मृत्युसँगै नेपालगन्जमा कोरोनाबाट मृत्यु हुनेको संख्या सात पुगेको छ।"
पेट्रोल बोकेको ट्याङ्कर त्रिशूलीमा खसेर आगलागी,धादिङ : पेट्रोल बोकेको ट्याङ्कर गल्छी गाउँपालिका६ चरौँदीबाट त्रिशूली नदीमा खसेर आगलागी भएको छ। ना ४ ख २८२२ नम्बरको ट्याङ्कर चरौँदीबाट त्रिशूली नदीमा खसेर आगलागी भएको हो। ट्राफिक प्रहरी कार्यालय गजुरीका प्रहरी निरीक्षक नेत्र भट्टले ट्याङ्कर चालक र सहचालक कहाँ छन् भन्ने कुनै जानकारी नभएको बताए। नदीमा खसेको ट्याङ्कर पानीमा डुबेको छ भने केही भाग देखिएको छ। अहिले उद्धार कार्य भइरहेको प्रहरीले जनाएको छ।  रासस
महोत्तरीमा पिकप र मोटरसाइकल दुर्घटना : दुई जनाको मृत्यु,बर्दिबास : महोत्तरीको बर्दिबास६ किसानगरमा पिकप र मोटरसाइकल एकआपसमा ठोक्किएर दुर्घटना हुँदा दुई जनाको मृत्यु भएको छ। दुर्घटना स्थानीय देव बहादुर खपाङ्गी र प्रमोद रामको मृत्यु भएको इलाका प्रहरी कार्यालय बर्दिबासका डीएसपी राजन चापागाईले जानकारी दिए। विपरीत दिशाबाट आइरहेको पिकप र मोटरसाइकल शनिबार साँझ दुर्घटना परेको हो। मोटरसाइकमा सवार तीन जना मध्य चालक प्रमोद र अर्का देवबहादुरको मृत्यु भएको हो। देवबहादुर नेपाली सेनामा बन्दोबस्ती सिपाही पदमा कार्यरत छन्। दुर्घटनमा परेर गम्भीर घाइते भएका उनीहरुको धनुषास्थित लालगढ मोडेल हस्पिटलमा उपचार गर्न लगिएको थियो। त्यहाँ प्राथमिक उपचार गरी थप उपचारका लागि प्रमोदलाई धरान र देवबहादुरलाई काठमाण्डौं पठाइएको थियो। प्रमोदको धरानमा र देवबहादुरको बाटोमै मृत्यु भएको डीएसपी चापागाईले बताए।
"ल्याब थपिए, परीक्षण थपिएन","विराटनगर : प्रदेश १ मा पीसीआर परीक्षण मेसिनसहितको ल्याब पर्याप्त भए पनि परीक्षण दर भने क्षमताअनुसार बढेको छैन। यस्ता प्रयोगशाला ६ वटा छन्। ती ल्याबको परीक्षण क्षमता ३ हजार ९ सय ५० छ तर ५ वटामा दैनिक कोरोनाको स्वाब परीक्षण हुन्छ। एक हजार क्षमताको एउटा ल्याब सञ्चालन नहुँदासमेत दैनिक २ हजार ९ सय ५० वटा स्वाबको नमुना परीक्षण हुनुपर्ने हो। तर, बढीमा १७ सय स्वाब पनि परीक्षण हुँदैन। न्यूनतम् २ सय ५० क्षमतादेखि एकै पटक एक हजारसम्मको स्वाब परीक्षण गर्ने पीसीआर मेसिन जडान गरेर स्वाबको परीक्षण गरिन्छ। तर, यतिका मेसिन थुपार्दासमेत एउटा स्वाबको रिपोर्ट आउन कम्तीमा चार दिन कुर्नुपर्ने बाध्यता अझै हटेको छैन। काम भइरहेका पाँच ल्याबमध्ये सबैभन्दा बढी धरानको बीपी कोइराला स्वास्थ्य विज्ञान प्रतिष्ठानको ल्याबले नमुनाको रिपोर्ट निकाल्ने गरेको सामाजिक विकास मन्त्रालय प्रदेश १ का जनस्वास्थ्य अधिकृत रञ्जु रेग्मीले बताइन्। बीपी कोइराला स्वास्थ्य विज्ञान प्रतिष्ठान धरानको ल्याबको क्षमता दैनिक ६ सय ५० देखि ९ सम्म हो। अन्य ल्याबको तुलनामा यो ल्याबमा बढी स्वाब परीक्षण हुने गरेको सामाजिक विकास मन्त्रालयअन्तर्गतको कोभिड१९ निगरानी, तथ्यांक संकलन तथा अनुगमन समितिको सचिवालय का संयोजक डा सरोज विशाल बताउँछन्। धेरै स्वाब परीक्षण गर्ने क्षमताको बीपी कोइराला स्वास्थ्य विज्ञान प्रतिष्ठानको ल्याबले दैनिक सरदरमा सात सयभन्दा बढी नयाँ स्वाबको रिपोर्ट निकालेको छैन। कम क्षमताको मेची अस्पतालको ल्याबबाट दैनिक ५० देखि ७० वटा मात्रै रिपोर्ट आउँछ। मेचीमा २ सय ५० वटासम्म नमुनाको परीक्षण गर्न सकिन्छ। बीपीपछि धेरै स्वाब परीक्षण गर्ने क्षमताको प्रदेश प्रयोगशालाले झनै कम परीक्षण गर्छ। आफ्नो क्षमता ६ सय ५० देखि ८ सय भए पनि बढीमा चार सय नमुनाको रिपोर्ट दिने गरेको सामाजिक विकास मन्त्रालयको तथ्यांकले देखाउँछ। मेसिन किन्ने लहर प्रदेश १ का तराईका दुई जिल्लामा पीसीआर मेसिन किन्ने र राख्ने लहर नै चल्यो। झापामा एकका लागि एक एक अभियान सुरु गरेर नागरिकले नै दुई करोड संकलन गरे। त्यसपछि एक करोडमा पीसीआर मेसिन खरिद गर्दै कन्काई नगरपालिकास्थित कोटीहोममा स्थापना गरे। अहिले उक्त ल्याबबाट पनि परीक्षण भइरहेको छ। मेसिन सञ्चालन कार्यविधि प्रदेशसँगको सहकार्यमा कन्काई नगरपालिकाले बनायो र त्यसै मातहतमा सञ्चालनमा छ। मेची अञ्चल अस्पतालमा यसअघि नै पीसीआर ल्याब सञ्चालनमा थियो। मेचीकै ल्याब सञ्चालन गर्न जनशक्ति अभाव भइरहेका बेला अर्को ल्याब झापामा खरिद हुँदा स्वास्थ्यकर्मी बाँडिनुपर्ने बाध्यताले दुवै मेसिनबाट क्षमताअनुसार परीक्षण हुँदैन। विराटनगरमै प्रदेश प्रयोगशाला र कोसी अस्पतालमा पीसीआर ल्याब हुँदाहुँदै पनि विराटनगर महानगरपालिकाले पीसीआर मेसिन खरिद गर्यो। महानगरमा संकलन गरिएका स्वाबको परीक्षण ढिला भएको र संक्रमण फैलिएको भन्दै दाताहरूसँगको सहकार्यमा महानगरका मेयर भीम पराजुलीले २८ लाखमा मेसिन खरिद गरे। तर, अहिले त्यो मेसिनबाट परीक्षण भएकै छैन। परीक्षण गर्न र जनशक्ति कोसी अस्पतालकै प्रयोग गर्ने गरी कोसी अस्पतालमै ल्याब राखे पनि जनशक्ति अभाव र कार्यविधि नहुँदा दैनिक एक हजारसम्म परीक्षण गर्ने ल्याब त्यसै थन्किएको छ। प्रदेशमा पीसीआर ल्याब ६ वटा भए पनि कोसीको एक, प्रदेश प्रयोगशालाको एक, बीपीको एक, झापाका कनकाई र मेचीका एकएक वटा मेसिनबाट मात्रै सानो मात्रामा कोरोनाको पीसीआर परीक्षण भइरहेको छ। परीक्षण दोहोर्याउँदा थोरै देखियो : मन्त्रालय सामाजिक विकास मन्त्रालयले एकै व्यक्तिको परीक्षण दुई वा सोभन्दा बढी गरेको तथ्यांकलाई नराखेकोले परीक्षण कम देखिएको दाबी गरेको छ। अधिकृत रेग्मीले भन्छिन्, परीक्षण दोहोर्याउने दैनिक धेरै नै छन्, दोहोर्याउनेको तथ्यांक नराख्ने र नयाँको मात्रै हामीले सार्वजनिक गर्ने हुनाले परीक्षण दर कम देखिएको हो।"
पीडितलाई पञ्चको धम्की,"राजविराज : किशोरी छोरीले आत्महत्या गरेपछि रधियादेवी मण्डलको मनमा यस्तो तर्कना आउँछ, पापीहरूले बलात्कार गरे, पञ्चहरूले हत्या। तिनै पञ्च र आरोपित परिवारका महिला सदस्यले अहिले घरमा आएर उजुरी फिर्ता लिन रधियादेवीलाई धम्क्याउन थालेका छन्। दुःखी, गरिब, कमजोरको आफ्नो भन्ने कोही हुँदा रहेनछन्, उनले भनिन्, आँट, भरोसा र आस दिनेभन्दा धम्क्याउने बढी भयो। मृतककी बहिनी सविताले दिदी बितेपछि निदाउन नसकेको सुनाइन्। धम्क्याउनेहरूले अनेक कुरा सुनाउँछन्। कोहीले भन्छन्, अब तिमीहरूलाई जातबाट अलग गरिदिने रे। कोहीले सुनाउँछन्, मुद्दा दर्ता भए पनि साक्षी कोही पनि बस्दैनन्। सप्तरीको डाक्नेश्वरी नगरपालिका७ ललितपुरकी रधियादेवीकी १७ वर्षीया छोरी संगीता हालै सामूहिक बलात्कारको सिकार भएकी थिइन्। तर, गाउँका पञ्चले उजुरी दिन प्रहरीमा जान रोक लगाउँदै चार दोषीबाट क्षतिपूर्ति भराउने निर्णय सुनाएका थिए। गाउँलेले आफ्नो अस्मिताको मूल्य तोकेपछि संगीताले पासो लगाएर मंगलबार मृत्युको बाटो रोजेकी थिइन्। पञ्चहरूले प्रहरीमा उजुरी गर्न रोक लगाए र पीडितलाई भेलामा बोलाएर हाँसोको पात्र बनाएर थप पीडा दिए, रधियादेवीले भनिन्, ५५ हजार सानो रकम होइन, खुरुक्क लेऊ। चुप लागेर बस भनेर पञ्चहरूले अस्मिताको मूल्य तोक्दै व्यंग्य नगरेको भए सायद मेरी छोरीले मृत्युको बाटो रोज्दिन थिइन् होला। उनले संगीताको आत्महत्या हत्या नै भएको बताइन्। पुरुषहरूको भेलामा बोलाएर पालैपालो घटना विवरण भन्न लगाएर हाँसोठट्टाको विषय नबनाएको भए र अपराधीहरूलाई कारबाही गर्न साथ दिएको भए छोरीले मृत्युवरण गर्नुपर्ने थिएन, उनले भनिन्। अन्नपूर्ण पोस्ट्मा बुधबार समाचार प्रकाशन भएपछि प्रहरी प्रधान कार्यालयले उक्त घटनाबारे चासो लिएको छ। २ नम्बर प्रदेश प्रहरी कार्यालय जनकपुरको टोली घटनास्थलमा खटिएको छ। प्रदेश र इलाका प्रहरी कल्याणपुरबाट खटिएको टोलीले भारतीय प्रहरीको समन्वयमा बिहीबार राति बलात्कारका आरोपितलाई पक्राउ गरेको छ। भारतमा लुकेर बसेको डाकनेश्वरी७ ललितपुरकै १९ वर्षीय बब्लु भनिने सुमनकुमार मण्डल र १८ वर्षीय रञ्जित भनिने सरोजकुमार मण्डललाई बलान बिहुलको बेल्हीबाट पक्राउ गरिएको प्रहरीले जनाएको छ। सप्तरीका डीएसपी तिलक भारतीले फरार रहेका सोही ठाउँका २५ वर्षीय बिसु भनिने विष्णु मण्डल र २७ वर्षीय धर्मदेव मण्डलको खोजी भइरहेको बताए। पञ्चहरू जयकान्त मण्डल, वासुदेव मण्डल र सत्यनारायण मण्डल सुरुमै पक्राउ परेका थिए। शत्रुघ्न मण्डलको घरमा बसेको छलफलमा सहभागी आठ पञ्चविरुद्ध इलाका प्रहरी कार्यालय कल्याणपुरले आत्महत्या दुरुत्साहनमा अनुसन्धान अघि बढाएको छ। गाउँलेका अनुसार भेलामा १० जना पञ्च थिए। छिमेकीका अनुसार घटनालगत्तै दुई इन्स्पेक्टरसहितको नेतृत्वमा आएको २७ जना प्रहरीको टोलीलाई आरोपित परिवारका महिलाले अवरोध गरेका थिए। उनीहरूले शत्रुघ्न मण्डललाई पक्राउ गर्न रोकेका थिए। बलात्कारपछि मृत्युको सहारा आत्महत्या गरेकी किशोरी बलात्कार आरोपित दुई पक्राउ संसार कोरोनासँग लडिरहेको छ। रधियादेवी र उनका परिवार गाउँ, समाजसँग लडिरहेका छन्। रोजगारीका लागि १३ वर्षअघि भारतको पञ्जाब गएका उनका श्रीमान् फर्किएनन्। जेठी छोरीको विवाह जसोतसो गरिन्। ठूलो छोरा श्याम मलेसियामा छ। घरखेतको काममा सघाउने छोरी संगीताले आत्महत्या गरिन्। संगीताका भाइ दिदीको क्रियामा बसेका छन्। कान्छी छोरी सबिता बालकै छिन्।"
महामारीमा भोकभोकै,"गुलरिया : कोरोना महामारीसँगै गुलरिया नगरपालिका५ की तुलसी ओलीलाई छाक टार्न समस्या भयो। काठको ठेलामा हजारपन्ध्र सयको सामान राखेर बेच्दै हिँड्ने उनको अहिले व्यापार छैन। सामान बिक्री गर्नै नपाएपछि ओलीलाई बिहान बेलुका छाक टार्ने समस्या छ। अन्नै नभएपछि कति छाक त भोकै सुत्नु पर्यो, उनले भनिन्, छोराछोरीको भोक मेटाउने उपायसमेत भएन। केही दिन राहतको अन्नले छाक चल्यो। केही दिन मागेरै चलाइन्। तर, कति दिन त्यसरी चलाउने ? ओलीलाई चिन्ता छ। सरकारले महामारी नियन्त्रणलाई जस्तोसुकै प्रयास गरे पनि मजदुरको भोको पेट भर्ने उपाय सहज गरिदिनुपर्ने बताउँदै उनी भन्छिन्, गरिबलाई हेरिदिनु पर्यो। जिल्लाका धेरै विपन्न मजदुर कोभिडका कारण भोकै बस्नु पर्यो। गुलरियाका राजाराम थारू कोभिड महामारीपछि आफू बेरोजगार बनेको बताउँछन्। काठको काम गर्ने मिस्त्री भएकाले लकडाउनमा धेरै दुःख पाएँ, उनले भने, बन्दका बेला न काम पाइयो न त दाम नै कमाइयो। बेरोजगार हुँदा दैनिक छाकमा समेत कटौती गर्नु परेको थारूले दुःखेसो पोखे। थारूले केही राहत पाए तर त्यो पर्याप्त भएन। ओली र थारू दुवैलाई नेपाल गुठी एसोसिएसन पेन्सलभेनिया अमेरिकाको सहयोगमा स्थानीय कृष्णसार युथ स्पोर्टस् क्लबले खाद्यान्न वितरण गरेको थियो। सरकारको राहत मापदण्डअनुसार गुलरिया नगरपालिका५ का ६० घरपरिवारलाई खाद्यान्न राहत वितरण गरिएको छ। क्लबका अध्यक्ष एवं वडा नम्बर ५ का सदस्य युवराज श्रेष्ठले भने, चामल, दाल, नुन, तेल सोयाबिनलगायतका खाद्य सामग्री वडाका विपन्न एवं मजदुरलाई वितरण गरेका हौं। बर्दियाका गुलरिया, मधुवन, राजापुर, ठाकुरबाबा, बारबर्दिया, बाँसगढी नगरपालिका र गेरुवा तथा बढैयाताल गाउँपालिका अन्तर्गतका विपन्न परिवारलाई स्थानीय तहले राहत वितरण गरे पनि पर्याप्त हुन नसकेको पीडितको गुनासो छ। विभिन्न स्थानीय तहमा १९ हजार ५ सय ४४ घरपरिवारलाई लकडाउनलगायत बन्दाबन्दीमा राहत वितरण गरिएको जिल्ला प्रशासन कार्यालय बर्दियाले जनाएको छ।"

शीर्षक,विवरण
"विप्लव मेरै बाटोमा आउनुभो, स्वागतको प्रतिक्षामा छु : प्रचण्ड","काठमाडौं : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले नेत्रविक्रम चन्द विप्लव आफ्नै बाटोमा आएको बताएका छन् । शनिबार पार्टी कार्यालय पेरिसडाँडामा आयोजित पार्टी प्रवेश कार्यक्रममा बोल्दै प्रचण्डले यस्तो बताएका हुन् । विप्लव अन्ततोगत्वा हाम्रै पार्टीकै बाटोमा मैले कोरेकै गोरेटोमा आइपुग्नु भएको छ । उहाँलाई धन्यवाद भन्न चाहन्छु, प्रचण्डले भने, छिट्टै यस्तै कार्यक्रममा उहाँलाई स्वागत गर्ने प्रतिक्षामा रहेको छु । प्रचण्डले विप्लव यही लाइनमा आउने विश्वाससमेत व्यक्त गरे । मैले जहाँसम्म उहाँलाई बुझेको छु, चिनेको छु, अन्ततः उहाँ यही ठाउँमा, यही लाइनमा, यही टिममा उहाँ आउनै पर्छ । मैले धेरै पहिले नै भनेको थिएँ, जतिबेला उहाँ अलग्गिनु भएको थियो, विप्लवको विषयमा बोल्दै प्रचण्डले थप भने, मैले भनेको थिएँ अर्को प्रचण्ड अहिले हुँदैन । अन्ततः उहाँ प्रचण्डकै बाटोमा आउनुभयो, त्यसकारण म उहाँलाई धन्यवाद भन्न चाहन्छु । उनले कम्युनिस्ट आन्दोलन समाजवादको बाटोमा अगाडि बढेको समेत बताए । उनले कम्युनिस्ट राम्रो भए पनि यो बिग्रिएमा दुगन्धित हुने बताए । प्रचण्डले कम्युनिस्ट आन्दोलन एउटा वैज्ञानिक आन्दोलन भएको बताए । पार्टी केन्द्रीय कार्यालय पेरिसडाँडा, कोटेश्वरमा शनिबार आयोजित पार्टी प्रवेश कार्यक्रमलाई सम्बोधन गर्दै उनले कम्युनिस्ट आन्दोलन कुनै रुढीवादी कूसंस्कृतिको आन्दोलन नभएको बताए । कम्युनिस्ट आन्दोलनमा समाजमा रहेका गलत प्रवृत्ति पनि प्रवेश गर्ने र गलत र राम्रो बीचमा निरन्तर संघर्ष चल्ने अध्यक्ष प्रचण्डको भनाइ थियो । उनले कम्युनिस्टहरू एकदमै राम्रा हुने र ती बिग्रिन थाले भने कुहिएको अन्डा झैं दुर्गन्धित हुने बताए । उनले अहिले केपी ओली त्यस्तै प्रकारको अन्डा भएको बताए । एकचोटी माउत्सेतुङले बिग्रेका कम्युनिस्टहरू बारेमा भन्दा सरल उदाहरण दिनुभएको थियो । अन्डा स्वास्थ्यका लागि राम्रो हुन्छ। प्रोटिन हुन्छ । धेरै चिज प्राप्त हुन्छ । तर, अण्डा कुहियो भने त्योभन्दा गन्धा चिज केही पनि हुँदैन ।"
कांग्रेसको नीति अझै पर्ख र हेर,"काठमाडौं : नेकपाको दाहालनेपाल खेमा प्रधानमन्त्रीविरुद्ध अविश्वास प्रस्ताव ल्याउने तयारीमा रहे पनि कांग्रेस अझै पर्ख र हेरको अवस्थामा छ। प्रधानमन्त्री केपी शर्मा ओली नेतृत्वको सरकारविरुद्ध रहे पनि कांगे्रसले आगामी सत्ता समीकरणबारे निर्णय नलिएको हो। सरकारमा जाने कि नजाने भन्नेमै नेताबीच फरकफरक धारणा आइरहेका छन्। अधिकांश नेता भने सरकारमा जाने भए कांग्रेसकै नेतृत्व हुनुपर्ने पक्षमा देखिएका छन्। कांग्रेस सभापति शेरबहादुर देउवा सम्भावित सत्ता समीकरण, संसद्मा पार्टीले निर्वाह गर्नुपर्ने भूमिकाबारे पार्टीका नेताहरूसँग निरन्तर छलफलमा छन्। सभापति देउवाले शुक्रबार संसदीय दलको बैठकमा सांसदका कुरा सुने। देउवाले बिहीबार पदाधिकारी, पूर्वपदाधिकारीसहित संसदीय फाँटको जिम्मेवारीमा रहेका नेताहरूसँग छलफल गरेका थिए। देउवाले सत्ता समीकरणबारे निर्णय गर्नुपर्ने बेला आइनसकेको बताए। उनले बैठकको सुरुमै सांसदहरूलाई सत्ता समीकरणकाबारे नभई प्रतिपक्षी दलका रूपमा संसद्मा खेल्नुपर्ने भूमिकाबारे धारणा राख्न आग्रह गरेका थिए। बैठकमा बोल्ने सबैजसो सांसदले सरकार गठनकै बारेमा बोलेका थिए। अधिकांशले सरकारमा जाने भए कांग्रेसको नेतृत्व हुनुपर्नेमा जोड दिए। कांग्रेसकै नेतृत्वमा सरकार बन्छ भने सरकारमा जानुपर्छ भन्ने नै सबै सांसदको राय थियो, सांसद डा डिला संग्रौलाले अन्नपूर्ण पोस्ट्सँग भनिन्, निर्णय नै त भएन तर सबैको सुझाव सरकारको नेतृत्व कांग्रेसले गर्नुपर्छ भन्ने नै थियो। सांसदहरूले ओलीसँग सत्ता सहकार्य गर्न नहुनेमा जोड दिए। उनीहरूले कांग्रेस निरन्तर आन्दोलनमा रहेकाले यही सरकारसँग समीकरण गर्न नैतिक रूपमा पनि नमिल्ने तर्क गरे। ओली सरकारसँग मिलेर जाँदा हामीले जनतालाई के जवाफ दिने ?, सांसद गगन थापाले भने, ओलीसँग मिलेर सरकार बनाउने कुरा सोच्न पनि सकिन्न। उनले पार्टीको केन्द्रीय कार्यसमिति बैठक बोलाएर निष्कर्षमा पुग्न सभापति देउवालाई सुझाव दिए। सांसद भीमसेनदास प्रधानले कांग्रेसको नेतृत्वमा सरकार बन्ने अवस्था आए श्वेतपत्र जारी गर्नुपर्ने सुझाव दिए। सरकारमा जानै पर्छ भन्ने छैन। तर, कांग्रेस सरकारमा जानै पर्ने अवस्था आए सरकारको नेतृत्व गरेर जानुपर्छ, प्रधानले भने, अनि श्वेतपत्र पनि जारी गर्नुपर्छ। केही नेताले भने पार्टी प्रतिपक्षमै बस्नुपर्ने बताउँदै आएका छन्। आसन्न १४औं महाधिवेशनलाई लक्ष्य गरी देउवालाई प्रधानमन्त्री बन्न रोक्ने उद्देश्यले पार्टी सरकारमा जान नहुने धारणा आएको कतिपय नेताको दाबी छ। सांसद मोहनप्रसाद पाण्डेले महाधिवेशन हेरेर सरकारको नेतृत्व गर्ने अवसरबाट पार्टीलाई वञ्चित गर्न नहुने बताए। महाधिवेशनलाई हेरेर कांग्रेस सरकारमा जानु हुँदैन भन्न मिल्दैन। दलको नेता पार्टी सभापति शेरबहादुर देउवा हो। प्रधानमन्त्री उहाँ नै बन्ने हो, उनले भने, भोलि महाधिवेशनमा प्रभाव पर्छ भनेर प्रधानमन्त्री बन्नबाट रोक्ने काम गर्नु हुँदैन। महामन्त्री डा शशांक कोइराला भने बैठकमा केही नबोली निस्किए। उनी कार्यक्रममा जानु छ भन्दै बाहिरिएका थिए। कोइरालाले दाहालनेपाल समूहसँग मिलेर कांग्रेस सरकारमा जानुपर्ने बताइसकेका छन्। पुनःस्थापित प्रतिनिधिसभा अधिवेशन फागुन २३ गते बोलाइएको छ। संसद् अधिवेशन सुरु हुन दुई दिन मात्र बाँकी भए पनि कांग्रेसले परिस्थिति हेरेर आवश्यक निर्णय लिने संकेत गरेको हो। नेकपाको दाहालनेपाल समूह कांग्रेससँग मिलेर प्रधानमन्त्री ओलीविरुद्ध अविश्वासको प्रस्ताव ल्याउन खोजिरहेको छ। उसले प्रधानमन्त्रीमा कांग्रेस सभापति देउवालाई स्वीकार गर्न सकिने पनि बताइसकेको छ। देउवाले भने सरकारमा जान कांग्रेसलाई हतार नरहेको भन्दै समय आएपछि मात्रै निर्णयमा पुग्ने बताउँदै आएका छन्। उनले संसदीय दलमा पनि सोही कुरा दोहोर्याए। अहिले हतारमा निर्णय गर्नुहुन्न। नेकपाको दुई समूह संसद्मा कसरी प्रस्तुत हुन्छन्, त्यो हेरौं, देउवाले भने, हामी पार्टी फुटोस् भन्ने पनि चाहँदैनौं। हामीलाई सरकारमा जान पनि हतार छैन। त्यसैले हामीले सरकारको नेतृत्वभन्दा पनि संसद्मा पार्टीले खेल्ने भूमिकाबारे छलफल गर्नुपर्छ। प्रमुख सचेतक बालकृष्ण खाणले सांसदहरूको सुझाव र सल्लाहलाई ध्यानमा राखेर पार्टीले अविश्वास प्रस्तावबारे उपयुक्त समयमा आवश्यक निर्णय लिने बताए।"
विप्लवले जनताको मन जित्नुभएको छ,"धर्मेन्द्र बास्तोलाजी, बधाई छ भर्खर छुटेर आउनु भएकामा, यति थोरै जेल बसेर छुट्नु पाए पो हुन्थ्यो आफू त १४ वर्ष जेल। आज दिन फागुन २१, ४८ वर्षअघि, आजकै दिन, एउटा नयाँ आन्दोलन, नयाँ एकीकरण, नयाँ संकल्प र नयाँ सपना बोकेर हिँडेको ५ क्रान्तिकारी युवालाई जेलबाट निकालेर, जेल सार्ने नाममा सुखानीको जंगलमा हत्या गरिएको थियो। रामनाथ दाहाल, नेत्र घिमिरे, वीरेन राजशंजी, कृष्ण कुइँकेल र नारायण श्रेष्ठ यहाँ मारिनुभयो। नेपालको इतिहासमा यस प्रकार अत्यन्त क्रूर, सत्ताको दमन चक्र हो। राज्यको नियन्त्रणका धेरै महिना लिएर, जेल सार्ने नाममा, पाँचपाँच जनाको एकै ठाउँमा हत्या गरिएको नेपालको इतिहासमा पहिलो घटना भयो। र, त्यस प्रकारको अन्तिम घटना हो। त्यस अपराधपूर्ण घटनामा मारिनुहुने र सहादत प्राप्त गर्ने ५ जनामा आजको विशेष दिनमा हार्दिक श्रद्धासुमन प्रकट गर्दछु, त्यस न्यायप्रेमी र परिवर्तनकारी जनताको तर्पबाट। त्यसैले फागुन २१ को घटना थियो। यसभन्दा केही दिनअघि मारिनुभएका चन्द्र डाँगी र यस घटनाको केही पछि मारिनुभएका रामप्रसाद प्रधानलाई सहिद घोषणा गरेको जानकारी दिन चाहन्छु। बाँसको भालाले घोचीघोची हत्या गरिएको थियो। नेपाली जनतालाई शान्ति चाहिएको छ। नेपाली जनताले चाहेको कुरा राष्ट्रियताको रक्षा, स्वाधीन, राष्ट्रिय अखण्डताको रक्षा, राष्ट्रियहितको रक्षा, लोकतन्त्रको प्राप्ति, रक्षा र सुदृढीकरण, सामाजिक न्यायको प्राप्ति र शान्ति चाहिन्छ। निर्भय ढंगबाट बाँच्न पाउने चाहना नेपाली जनताको छ। सुशासन होस्, भ्रष्टाचार अन्त्य होस्, विकासका प्रयास योजनाबद्ध ढंगले अगाडि बढोस्, यही हो नेपाली जनताको चाहना। सबै राष्ट्रिय आकांक्षा समृद्ध नेपाल सुखी नेपाली हो। समृद्ध नेपाल बनाउन यसका लागि शान्तिपूर्ण वातावरण, लोकतान्त्रिक प्राणाली चाहिन्छ, जनताले हक अधिकार प्राप्त गर्ने वातावरण चाहिन्छ। वातावरण प्राप्तिका लागि आज ऐतिहासिक काम भएको छ। अन्तिम किस्तामा शान्तिपूर्ण युगमा प्रवेश गरेको छ। अब नेपालमा हिंसात्मक द्वन्द्व छैन, अब नेपाल हिसांत्मक बाटो र हिंसात्मक आन्दोलनको कार्यदिशा कसैले अवलम्बन गरेको छैन। आजको उपलब्धि त्यही हो। अब नेपालमा शान्ति छ। केही दिन अगाडिबाट विश्वमा शान्तिको मापदण्डमा नेपाल धेरै विकास गरेर अगाडि बढेको छ। भरे बेलुका संयुक्त राष्ट्रसंघले कसरी मूल्यांकन गर्ला ? नेपाल शान्तिको प्यारामिटर धेरै माथि उठेको छ। म विप्लवलाई धन्यवाद दिन चाहन्छु, यस योगदानका लागि उहाँले एउटै कदमले नेपाली जनताको मन जित्नुभएको छ। एउटै कदम। यो सहासिक कदम हो। जोसुकैले एउटा कार्यदिशा र एउटा बाटो समातेर हिँडेको मोड्न सक्दैनन्, फेल हुन्छन्, उहाँ यसमा सफल हुनुभएको छ।यो फोर्स ल्यान्डिङ होइन, क्र्यास ल्यान्डिङ पनि होइन यो सेभ ल्यान्डिङ हो। बहुत राम्रो ढंगले अरू सफलताको सम्भावनाको सपना पूरा गर्न प्रबल सम्भावनाका साथ अघि बढ्नुभएको छ। मैले कतै रातारात भन्ने पढेको थिएँ, राताराता होइन। वार्ता वर्षौंदेखि चलेको थियो। हामीले वार्ता नंग्रा बजाएर गरेनौँ। वार्ता वार्ताझँै गरियो। गम्भीरताका साथ गयौँ। यो विश्वासको थालनी ८१० वर्षपहिले विप्लवजीसँग लामो समय, केही घण्टा लगाएर कुरा गरेका थियौं, यही वार्ताबाट मजबुत भएर यहाँसम्म आइपुगेका छाँै। वार्ताको व्यहोरा छोटो छ। यो काफी हो। १८ पुराणमा व्यासले दुई कुरा भने। तीन बुँदाले भन्छन्, कुनै समस्या आइपरेर छलफल र वार्ताबाटै टुंग्याउनेछौं उतिखेरै। उहाँहरूले शान्तिपूर्ण बाटोबाट विचार कार्यान्वयन गर्नुहुनेछ। उहाँहरूको आफ्नै पार्टी छ, गतिविधि, संगठन गर्छ, शान्तिपूर्ण रूपमा गर्नुहुन्छ। शान्तिपूर्ण गतिविधि गरेपछि उहाँहरूका नेताकार्यकर्ता प्रक्रिया मिलाएर छाड्छौ। मुद्दा मामिला छन् मिलाइन्छ। धर्मेन्द्रजी भर्खर छुट्नुभयो। केही छुटिसक्नुभयो। अरू पनि छुट्नुहुन्छ। नेपाललाई नयाँ दिन मात्र होइन, नयाँ युगमा प्रवेश गराएको छ, हामी युग परिवर्तनकारी काम गरिरहेका छौं। गत वर्ष पृथकतावादी आन्दोलन गरिरहेका सीके राउतलाई शान्तिपूर्ण राष्ट्रिय राजनीतिको मूलधारमा ल्यायौं। त्यही शान्तिपूर्ण राष्ट्रिय राजनीतिको मूलधारमा उहाँहरू(विप्लव) पनि आइसक्नुभएको छ। परिवर्तन शैली एकीकृत हुन समय लाग्छ। यो सिलसिला र प्रक्रिया हो। हामी एउटै अभियानमा छौं। शान्तिपूर्ण र समृद्ध नेपालको आकांक्षा हो। मानिस शान्तिपूर्ण, भयरहित, सभ्य समाज, सुरक्षित अधिकार सम्पन्न समाज चाहन्छ। इतिहास सबैका फरकफरक छन्। सबै प्रयासको अन्तिम निष्कर्ष सुख प्राप्ति हो। यो बेला एकताबद्ध भएर नेपाललाई एउटा समृद्ध नेपाल बनाउने समय हो। पूर्वज योगदानको कदर गर्दै अगाडि बढ्ने समय हो। शान्ति यात्रामा नयाँ युगमा प्रवेश गरेको छ। नेपाल कम्युनिस्ट उतार चढाव भए। मैले ५० वर्षअघि उहाँले जस्तै आन्दोलन गरेको थिएँ । मेरो पार्टीले ४० वर्ष एउटा निर्णयबाट शान्तिपूर्ण राजनीति अवलम्बन गरेको थियो। ०२९ सालमै छाडेको हो र रुपान्तरण हुन थप ७ वर्ष लाग्यो। रुपान्तरण सजिलो छैन। यो आजको उपलब्धिले शान्तिपूर्ण ढंगले समाज परिवर्तन गर्न सक्छ। असल मनसायसाथ अगाडि बढ्दा यो दृष्टान्त बनेको छ। विश्व कम्युनिस्ट आन्दोलनका लागि यी सफलता दृष्टान्त हुन्। केही मानिस देश बर्बाद गर्न खोज्छन्। संसदीय दलको बैठक गर्दै छन् रे म संसदीय दलको नेता यहाँ छु। उहाँहरू देखेर अचम्म लाग्छ। किस्तीमा लिएर प्रधानमन्त्री खाइदिनुहोस् भन्दै जाने, हामी छौँ दिन तपाईंको पछाडि लाग्ने, नेतृत्व गर्न छाड्ने, यो कुन आइडोलोजी हो, यो । हामी प्रधानमन्त्रीको प्रस्ताव अनुचित रूपमा लाग्दैनौँ। मुलुक अस्थिरतातर्फ गयो। विघटनमा जानुको कारण पनि त्यही थियो तर फिर्ता भएको छ। सरकार ढाल्ने गम्भीर प्रयास भइरहेको छ। ०७३ सालमा पनि ढालेका थियो नि हामी झ्यालबाट, जस्केलाबाट होइन, भेन्टिलेसनबाट छिरेर होइन, मूलसडक, मूलढोकाबाट आउँछौ भनेका थियौँ, ०७४ मा राजमार्गबाट सिंहदरबार आयौं त। अध्यक्ष हुनुपर्यो भने महाधिवेशनमा लडेर हुने, क्याबिनेटमा मान्छे बोलाएर होइन, अध्यक्ष हँुदैनौँ। प्रधानमन्त्री हुनुपरे निर्वाचनको माध्यमबाट। जालझेलबाट होइन। केही कम्युनिस्ट आन्दोलनको बदनाम गरे पनि हुनेवाला केही छैन। विकास जसरी गरेको छ। अहिले सरकार विल्कुल सफल हो। विकासमा फड्को मारेको छ।संयुक्त राष्ट्रसंघले नेपाललाई अल्पविकसितबाट विकासशील राष्ट्र सिफारिस गरिसकेको छ। सन् २०३० अगावै दिगो विकास लक्ष्य पूरा गर्नेछौँ।  नेत्रविक्रम चन्द विप्लव नेतृत्वको नेपाल कम्युनिस्ट पार्टीसँग तीनबुँदे सहमतिमा हस्ताक्षरपछि प्रधानमन्त्री ओलीले गरेको मन्तव्यको सम्पादित अंश"
कांग्रेसको नीति अझै पर्ख र हेर,"काठमाडौं : नेकपाको दाहालनेपाल खेमा प्रधानमन्त्रीविरुद्ध अविश्वास प्रस्ताव ल्याउने तयारीमा रहे पनि कांग्रेस अझै पर्ख र हेरको अवस्थामा छ। प्रधानमन्त्री केपी शर्मा ओली नेतृत्वको सरकारविरुद्ध रहे पनि कांगे्रसले आगामी सत्ता समीकरणबारे निर्णय नलिएको हो। सरकारमा जाने कि नजाने भन्नेमै नेताबीच फरकफरक धारणा आइरहेका छन्। अधिकांश नेता भने सरकारमा जाने भए कांग्रेसकै नेतृत्व हुनुपर्ने पक्षमा देखिएका छन्। कांग्रेस सभापति शेरबहादुर देउवा सम्भावित सत्ता समीकरण, संसद्मा पार्टीले निर्वाह गर्नुपर्ने भूमिकाबारे पार्टीका नेताहरूसँग निरन्तर छलफलमा छन्। सभापति देउवाले शुक्रबार संसदीय दलको बैठकमा सांसदका कुरा सुने। देउवाले बिहीबार पदाधिकारी, पूर्वपदाधिकारीसहित संसदीय फाँटको जिम्मेवारीमा रहेका नेताहरूसँग छलफल गरेका थिए। देउवाले सत्ता समीकरणबारे निर्णय गर्नुपर्ने बेला आइनसकेको बताए। उनले बैठकको सुरुमै सांसदहरूलाई सत्ता समीकरणकाबारे नभई प्रतिपक्षी दलका रूपमा संसद्मा खेल्नुपर्ने भूमिकाबारे धारणा राख्न आग्रह गरेका थिए। बैठकमा बोल्ने सबैजसो सांसदले सरकार गठनकै बारेमा बोलेका थिए। अधिकांशले सरकारमा जाने भए कांग्रेसको नेतृत्व हुनुपर्नेमा जोड दिए। कांग्रेसकै नेतृत्वमा सरकार बन्छ भने सरकारमा जानुपर्छ भन्ने नै सबै सांसदको राय थियो, सांसद डा डिला संग्रौलाले अन्नपूर्ण पोस्ट्सँग भनिन्, निर्णय नै त भएन तर सबैको सुझाव सरकारको नेतृत्व कांग्रेसले गर्नुपर्छ भन्ने नै थियो। सांसदहरूले ओलीसँग सत्ता सहकार्य गर्न नहुनेमा जोड दिए। उनीहरूले कांग्रेस निरन्तर आन्दोलनमा रहेकाले यही सरकारसँग समीकरण गर्न नैतिक रूपमा पनि नमिल्ने तर्क गरे। ओली सरकारसँग मिलेर जाँदा हामीले जनतालाई के जवाफ दिने ?, सांसद गगन थापाले भने, ओलीसँग मिलेर सरकार बनाउने कुरा सोच्न पनि सकिन्न। उनले पार्टीको केन्द्रीय कार्यसमिति बैठक बोलाएर निष्कर्षमा पुग्न सभापति देउवालाई सुझाव दिए। सांसद भीमसेनदास प्रधानले कांग्रेसको नेतृत्वमा सरकार बन्ने अवस्था आए श्वेतपत्र जारी गर्नुपर्ने सुझाव दिए। सरकारमा जानै पर्छ भन्ने छैन। तर, कांग्रेस सरकारमा जानै पर्ने अवस्था आए सरकारको नेतृत्व गरेर जानुपर्छ, प्रधानले भने, अनि श्वेतपत्र पनि जारी गर्नुपर्छ। केही नेताले भने पार्टी प्रतिपक्षमै बस्नुपर्ने बताउँदै आएका छन्। आसन्न १४औं महाधिवेशनलाई लक्ष्य गरी देउवालाई प्रधानमन्त्री बन्न रोक्ने उद्देश्यले पार्टी सरकारमा जान नहुने धारणा आएको कतिपय नेताको दाबी छ। सांसद मोहनप्रसाद पाण्डेले महाधिवेशन हेरेर सरकारको नेतृत्व गर्ने अवसरबाट पार्टीलाई वञ्चित गर्न नहुने बताए। महाधिवेशनलाई हेरेर कांग्रेस सरकारमा जानु हुँदैन भन्न मिल्दैन। दलको नेता पार्टी सभापति शेरबहादुर देउवा हो। प्रधानमन्त्री उहाँ नै बन्ने हो, उनले भने, भोलि महाधिवेशनमा प्रभाव पर्छ भनेर प्रधानमन्त्री बन्नबाट रोक्ने काम गर्नु हुँदैन। महामन्त्री डा शशांक कोइराला भने बैठकमा केही नबोली निस्किए। उनी कार्यक्रममा जानु छ भन्दै बाहिरिएका थिए। कोइरालाले दाहालनेपाल समूहसँग मिलेर कांग्रेस सरकारमा जानुपर्ने बताइसकेका छन्। पुनःस्थापित प्रतिनिधिसभा अधिवेशन फागुन २३ गते बोलाइएको छ। संसद् अधिवेशन सुरु हुन दुई दिन मात्र बाँकी भए पनि कांग्रेसले परिस्थिति हेरेर आवश्यक निर्णय लिने संकेत गरेको हो। नेकपाको दाहालनेपाल समूह कांग्रेससँग मिलेर प्रधानमन्त्री ओलीविरुद्ध अविश्वासको प्रस्ताव ल्याउन खोजिरहेको छ। उसले प्रधानमन्त्रीमा कांग्रेस सभापति देउवालाई स्वीकार गर्न सकिने पनि बताइसकेको छ। देउवाले भने सरकारमा जान कांग्रेसलाई हतार नरहेको भन्दै समय आएपछि मात्रै निर्णयमा पुग्ने बताउँदै आएका छन्। उनले संसदीय दलमा पनि सोही कुरा दोहोर्याए। अहिले हतारमा निर्णय गर्नुहुन्न। नेकपाको दुई समूह संसद्मा कसरी प्रस्तुत हुन्छन्, त्यो हेरौं, देउवाले भने, हामी पार्टी फुटोस् भन्ने पनि चाहँदैनौं। हामीलाई सरकारमा जान पनि हतार छैन। त्यसैले हामीले सरकारको नेतृत्वभन्दा पनि संसद्मा पार्टीले खेल्ने भूमिकाबारे छलफल गर्नुपर्छ। प्रमुख सचेतक बालकृष्ण खाणले सांसदहरूको सुझाव र सल्लाहलाई ध्यानमा राखेर पार्टीले अविश्वास प्रस्तावबारे उपयुक्त समयमा आवश्यक निर्णय लिने बताए।"
"विप्लव मेरै बाटोमा आउनुभो, स्वागतको प्रतिक्षामा छु : प्रचण्ड","काठमाडौं : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले नेत्रविक्रम चन्द विप्लव आफ्नै बाटोमा आएको बताएका छन् । शनिबार पार्टी कार्यालय पेरिसडाँडामा आयोजित पार्टी प्रवेश कार्यक्रममा बोल्दै प्रचण्डले यस्तो बताएका हुन् । विप्लव अन्ततोगत्वा हाम्रै पार्टीकै बाटोमा मैले कोरेकै गोरेटोमा आइपुग्नु भएको छ । उहाँलाई धन्यवाद भन्न चाहन्छु, प्रचण्डले भने, छिट्टै यस्तै कार्यक्रममा उहाँलाई स्वागत गर्ने प्रतिक्षामा रहेको छु । प्रचण्डले विप्लव यही लाइनमा आउने विश्वाससमेत व्यक्त गरे । मैले जहाँसम्म उहाँलाई बुझेको छु, चिनेको छु, अन्ततः उहाँ यही ठाउँमा, यही लाइनमा, यही टिममा उहाँ आउनै पर्छ । मैले धेरै पहिले नै भनेको थिएँ, जतिबेला उहाँ अलग्गिनु भएको थियो, विप्लवको विषयमा बोल्दै प्रचण्डले थप भने, मैले भनेको थिएँ अर्को प्रचण्ड अहिले हुँदैन । अन्ततः उहाँ प्रचण्डकै बाटोमा आउनुभयो, त्यसकारण म उहाँलाई धन्यवाद भन्न चाहन्छु । उनले कम्युनिस्ट आन्दोलन समाजवादको बाटोमा अगाडि बढेको समेत बताए । उनले कम्युनिस्ट राम्रो भए पनि यो बिग्रिएमा दुगन्धित हुने बताए । प्रचण्डले कम्युनिस्ट आन्दोलन एउटा वैज्ञानिक आन्दोलन भएको बताए । पार्टी केन्द्रीय कार्यालय पेरिसडाँडा, कोटेश्वरमा शनिबार आयोजित पार्टी प्रवेश कार्यक्रमलाई सम्बोधन गर्दै उनले कम्युनिस्ट आन्दोलन कुनै रुढीवादी कूसंस्कृतिको आन्दोलन नभएको बताए । कम्युनिस्ट आन्दोलनमा समाजमा रहेका गलत प्रवृत्ति पनि प्रवेश गर्ने र गलत र राम्रो बीचमा निरन्तर संघर्ष चल्ने अध्यक्ष प्रचण्डको भनाइ थियो । उनले कम्युनिस्टहरू एकदमै राम्रा हुने र ती बिग्रिन थाले भने कुहिएको अन्डा झैं दुर्गन्धित हुने बताए । उनले अहिले केपी ओली त्यस्तै प्रकारको अन्डा भएको बताए । एकचोटी माउत्सेतुङले बिग्रेका कम्युनिस्टहरू बारेमा भन्दा सरल उदाहरण दिनुभएको थियो । अन्डा स्वास्थ्यका लागि राम्रो हुन्छ। प्रोटिन हुन्छ । धेरै चिज प्राप्त हुन्छ । तर, अण्डा कुहियो भने त्योभन्दा गन्धा चिज केही पनि हुँदैन ।"
कर्णालीमा औद्योगिक क्षेत्रका लागि जग्गा प्रस्ताव,"सुर्खेत : संघीय सरकारले हरेक प्रदेशमा औद्योगिक क्षेत्र स्थापनाको घोषणा गरे पनि कर्णालीमा हालसम्म काम अगाडि बढ्न सकेको छैन। आवश्यक जग्गा छनोट नहुँदा कर्णालीमा प्रादेशिक औद्योगिक क्षेत्र स्थापनामा अलमल भइरहेको हो। तर, लामो समयदेखि रोकिएको काम अगाडि बढाउन औद्योगिक क्षेत्रका लागि सम्भावित जग्गा प्रस्ताव गरिएको छ। प्रादेशिक औद्योगिक क्षेत्र स्थापनाका लागि सुर्खेत र दैलेखमा गरी दुई वटा स्थान प्रस्ताव गरिएको छ। सुर्खेतको लेकबेसी नगरपालिकाको तिल्केपानी र दैलेखको चुप्रामा औद्योगिक क्षेत्र स्थापना गर्न प्रस्ताव गरिएको हो। यद्यपि यी दुई स्थानमध्ये उपयुक्त एक स्थानमा औद्योगिक क्षेत्र स्थापना गर्ने तयारी छ। सुर्खेतको लेकबेसी नगरपालिका९ को तल्लो तिल्केपानी र माथिल्लो तिल्केमा प्रदेशस्तरीय औद्योगिक क्षेत्र बनाउन प्रस्ताव गरिएको हो। सुर्खेतमा लेकबेसी नगरपालिका र संघीय सरकारको उद्योग मन्त्रालयअन्तर्गतको औद्योगिक क्षेत्र व्यवस्थापन समितिले प्रादेशिक औद्योगिक क्षेत्र स्थापना गर्न सम्भावित जग्गा प्रस्ताव गरिएको औद्योगिक क्षेत्र व्यवस्थापन समितिका अध्यक्ष नन्दकिशोर बस्नेतले जानकारी दिए। लेकबेसी नगरपालिकाको खाँडादेवी सामुदायिक वन क्षेत्रभित्र पर्ने उक्त क्षेत्रमा औद्योगिक क्षेत्रका लागि झन्डै १० बिघा क्षेत्रफल छ। औद्योगिक क्षेत्रका लागि पनि कम्तीमा १० बिघा जमिन आवश्यक पर्दछ। तिल्केमा औद्योगिक क्षेत्र स्थापना गर्न प्रस्ताव गरेपछि लेकबेसी नगरपालिकाले आवश्यक काम अघि बढाएको वडा नं ९ का वडाध्यक्ष मानबहादुर खड्लुकले बताए। प्रस्ताव पास भएपछि सडक र विद्युत् पुर्याउने नगरपालिकाले जनाएको छ। औद्योगिक क्षेत्रका लागि सामुदायिक वनले जग्गा उपलब्ध गराउन तयार रहेको वडाध्यक्ष खड्लुकले बताए। औद्योगिक क्षेत्रका लागि चाहिने जमिन उपलब्ध गराउन हामी तयार छौं, वडाध्यक्षले भने, जमिन उपलब्ध गराउन नगरपालिकाले समन्वय गर्छ। लामो समयदेखि कर्णाली प्रदेशमा प्रदेशस्तरीय औद्योगिक क्षेत्र स्थापना गर्ने कसरत थालिएको छ। तर, झन्डै सात वर्ष पुग्दा पनि प्रादेशिक औद्योगिक क्षेत्र स्थापना हुन सकेको छैन। प्रदेशस्तरीय औद्योगिक क्षेत्रका लागि जग्गा नहुँदा औद्योगिक क्षेत्र स्थापना हुन सकेको छैन। यसैबीच, औद्योगिक क्षेत्रका लागि प्रस्ताव गरिएको क्षेत्रमा नगरपालिकाले लगत संकलन सुरु गरेको छ। उद्योग मन्त्रालयको टोलीको निर्देशनअनुसार वन क्षेत्रभित्र पर्ने जमिन, व्यक्तिगत जग्गा तथा घरको लगत संकलन थालिएको लेकबेसी नगरपालिकाले जनाएको हो। वन क्षेत्र, व्यक्तिको जग्गा र घरहरूको लगत संकलन थालेका छौं, वडाध्यक्ष खड्लुकले भने, प्रस्ताव भएका सबै जग्गा उपलब्ध गराउन नगरपालिका तयार छ। प्रस्तावस्थलमा झन्डै चार बिघा क्षेत्रफल व्यक्तिको जग्गा पर्छ। औद्योगिक क्षेत्र बन्ने पक्का भएको खण्डमा घर र जग्गाको मुआब्जा दिलाउन नगरपालिकाले सहयोग गर्ने जनाएको छ। यता औद्योगिक क्षेत्र व्यवस्थापन समितिले भने प्रस्ताव स्थलमा डिटेल सर्भे गर्ने जनाएको छ। औद्योगिक क्षेत्रका लागि मन्त्रालयमा प्रस्ताव पेस गरेका छौं, औद्योगिक क्षेत्र व्यवस्थापन समितिका अध्यक्ष नन्दकिशोर बस्नेतले भने, प्रस्ताव पास हुनेबित्तिकै डिटेल सर्भे गर्छांै। औद्योगिक क्षेत्रका लागि जग्गा, पूर्वाधार भए पनि वन मन्त्रालयले स्विकृति दिएपछि मात्रै डिटेल सर्भे थालिनेछ। तिल्केमा औद्योगिक क्षेत्रका लागि प्रस्ताव मात्रै पेस गरेका छौं, मन्त्रालयले प्रस्ताव पास गरेमात्रै औद्योगिक क्षेत्र बन्ने यकिन हुन्छ, उनले भने, वन मन्त्रालयले स्विकृति दिएको खण्डमा औद्योगिक क्षेत्र बनाउन सकिन्छ। उद्योग मन्त्रालयले औद्योगिक क्षेत्रका लागि बन मन्त्रालयबाट स्वीकृति लिनुपर्छ। कर्णालीमा प्रादेशिक औद्योगिक क्षेत्रका लागि सरकारले २०७४ सालदेखि बजेट विनियोजन गर्दै आएको छ। तर, जग्गाको टुंगो लाग्न नसक्दा हरेक वर्ष बजेट फ्रिज हुँदै गएको छ। तर, अहिलेसम्म जग्गाको टुंगो भने लाग्न सकेको छैन। जग्गाको टुंगो लाग्न नसक्दा प्रादेशिक औद्योगिक क्षेत्र स्थापना गर्ने कार्य अन्योलमा परेको छ। यसअघि सुर्खेतको साटाखानी, चौरासे र भेरीगंगा नगरपालिकाको वडा नं ६, ९, १० र ११ को बीच भागमा प्रादेशिक औद्योगिक क्षेत्र बनाउन प्रस्ताव गरिएको थियो। तर, त्यहाँ पनि औद्योगिक क्षेत्रका लागि जग्गा उपयुक्त नभएको अध्ययनले देखाएको थियो।"
साताका सात तस्बिर,"काठमाडौं : सहरको व्यस्तता एकातिर किसानको कम अर्कातिर। काठमाडौं उपत्यकामा कृषिकर्म देख्न कि त दक्षिण ललितपुर पुग्नुपर्छ कि त भक्तपुरका फाँटमा। सहरको विकास हुँदै जाँदा प्लटिङका नाममा सबै जग्गा चिराचिरा भएका छन्। मुलुकको राजनीतिको दौड आफ्नै खालको छ। नेताहरुको दौडधुप सत्ताका लागि जारी नै छ। प्रतिनिधिसभा पुनस्र्थापना भएपछि संसदीय खेल पनि राम्रै चलेको छ। भूमिगत नेत्रविक्रम चन्द 'विप्लव' समूहसमेत शान्तिपूर्ण बाटोमा आएको छ। यी सबै विषयले आम नेपालीलाई असर गरे पनि मजदुर र किसानलाई छोएको छैन। पछिल्लो साता राजधानीको कृषिकर्म, जग्गा प्लटिङ र सहर चहलपहललाई अशोक दुलालले आफ्नो लेन्समा कैद गरेका छन्। ललितपुर गोदावरी क्षेत्रमा स्थानीयबासीले बस्ती विस्तारको क्रममा जग्गा प्लटिङको क्रममा काम गर्दै कामदार। राजधानकिो काठ क्षेत्रमा आजकल तिव्र रुपमा बस्ती विस्तार भइरहेको छ। तस्बिर : अशोक दुलाल राजधानीको जडिबुटी सडकमा राखिएको फुटपाथ पसलहरु र गन्तव्यतर्फ जाँदै पैदल यात्रु। तस्बिर : अशोक दुलाल ललितपुरको छम्पी फाँटमा फुलेको तोरी । तस्बिर : अशोक दुलाल शनिबार गोदावरी १० शेराफाँटमा हुदै गन्तव्यतर्फ जाँदै महिला। फागुन महिनाको सुख्खा समयमा किसानले लगाएको गहुँ बाली भने हरियाली देखिन थालेको छ। तस्बिर : अशोक दुलाल ललितपुरको चापागाउँ फाटमा घाँस काट्दै एक युवक । उनले कृषिबाट राम्रो आम्दानी गरेका छन् । गोलभेडा खेतीबाट बार्षिक लाखौं आम्दानी हुने उनको भनाइ छ । तस्बिर : अशोक दुलाल पाटन औद्योगिक क्षेत्रमा कोक्रो बुन्दै एक कालिगढ । तस्बिर : अशोक दुलाल"
जुन र घामको पनि भेट हुँदो रहेछ,"नेपाली राजनीतिक आन्दोलनको यो नयाँ दिन हो। यो तीन बुँदे सहमति पत्र तयार र सफल बनाउन महत्त्वपूर्ण भूमिका खल्ने वार्ता टोलीका सदस्यलगायत सबैलाई धन्यवाद दिन चाहन्छु। यो सहमति केवल नेपाल सरकार र नेपाल कम्युनिस्ट पार्टीको मात्र होइन, यो केही नेताको कुरा होइन। यो सहमतिको पछाडि भित्र लुकेको महान् आकांक्षा छ। नेपाल देशलाई आत्मनिर्भर, स्वाधीन र सुन्दर बनाउने सपना यो भित्र छ। यो भित्र देशमा स्थिरता र नेपाली जनताको अहिलेसम्म पूरा नभएको समृद्धिको आवाज छ। नेपालका युवाभित्र हुर्किएको समृद्ध जीवनको चाहना यो भित्र छ। यसलाई पूरा गर्न यसको सम्पूर्ण क्षेत्रबाट सकारात्मक सहयोग पाएका छौँ। हामी खुसी छौँ र धन्यवाद भन्न चाहछौँ। आज एउटा सन्दर्भको दिन छ। अँध्यारो परिवेशमा उज्यालो देखेर झापाको सुखानीको जंगलमा ५ जनाले रगत दिएका थिए। उनीहरू देश र जनताका लागि समर्पित भएका थिए। यो दिनसँग संयोग आज जोडिएको हो। आजको दिनमा सहिदले निश्चल सपना देखेका थिए। एउटा उद्देश्य, आकांक्षा राख्दै नेपाली जनताको सुखद भविष्यको बलिदान दिनुभएको थियो। गाउँमा बस्दै गर्दा आज बिहान अवसर जुट्यो, सहिदका आमाले टीका लगाइदिनुभयो र उहाँले भन्नुभयो, आजसम्म धेरैका इच्छा पूरा भए तर सहिद र नेपालका जनताको इच्छा पूरा भएको छैन, हामी दुःख गरिखाने नेपालीको आकांक्षा पूरा भएको छैन, त्यसैले यो सम्झेर मात्रै हस्ताक्षर गर्नुहोला। हामीलाई के अनुभूति भएको छ भने उहाँको कुरा सुन्दा, जुन उद्देश्य लिएर कम्युनिस्ट आन्दोलनमा लागियो। अग्रज सहभागी हुनुभयो, दुःख नपाउने कम्युनिस्ट नेता छैनन्, मृत्युको मुखमा नपुगी फर्किएको नेता पनि छैन। यो अवसरमा म सहिदलाई सम्मान गर्छु। सहिद परिवारलाई भन्न चाहन्छु कि हामी सहिदको सपना मर्न दिँदैनौँ, हाम्रो पार्टीको प्रतिबद्धता छ। बेपत्ता, घाइते, परिवर्तनकारी आन्दोलनमा अपांग भएका योद्धा सबैलाई सम्झनुपर्छ र सम्मान गर्नुपर्छ। उनीहरूको चाहना पूरा गर्नुपर्छ। अहिले पनि १ सय ५० जना जेलमा हुनुहुन्छ। छुट्दै आउनुभएको छ। कम्रेड मञ्चन छुट्नुभएको छ। अरू पनि छुट्दै हुनुहुन्छ। हाम्रो विश्वास छ। वातावरण बनेको छ, सबै छुट्नुहुनेछ। सरकार र हाम्रो पार्टीले जिम्मेवारी पूरा गरेको अनुभूति भएको छ। समाजमा चार थरी मानिस छन्। एकथरी शोषक र उत्पीडक छन्। अर्कोतिर श्रमिक र उत्पीडित छन्, उनीहरू बोल्न सक्दैनन्। तेस्रोथरी अलिअलि गुनगुन त गर्छ, गुनासो राख्छ तर उठ्न र जाग्न सक्दैन। हामी कम्युनिस्ट अन्याय हुन्छ, मान्यता हमला भएको हुन्छ, देशमा माथि हमला भएको र अतिक्रमण भएको महसुस हुन्छ। हामी विद्रोह गर्छांै। मान्यता, आकांक्षा र देशप्रति धावा बोल्दा गिद्धे दृष्टि लगाउँछ हामी विद्रोह गर्छौं। तर, कम्युनिस्टहरू विद्रोह मात्र गर्दैनन्। अब परिस्थिति बदलिन्छ। राज्यले भूमिका पूरा गरेको अवस्थामा कम्युनिस्ट विद्रोहको द्योतक मात्र होइन, शान्तिको दूत पनि हुन्। सम्पूर्ण उत्पीडन मिल्काएर न्यायपूर्ण समाज निर्माण गर्ने पनि कम्युनिस्ट हुन्। हामी तीन बुँदे सहमतिमा प्रतिबद्ध छौँ, पालना गर्छौं। दृढतापूर्वक भन्छौँ। कहीँबाट आशंका र उत्तेजना, कुतर्क गर्न जरुरी छैन। हामी पालना गर्छौं। नेपाली समाज रूपान्तरण प्रक्रियामा छ। राज्यको समाजको रूपान्तरणमा पुगेको छैन। कर्णालीतिर एउटा गीत गाइन्छ। एउटा गीत छ, यो कस्तो प्रेम भयो जुन र घामको जस्तो कहिल्यै भेट नहुने भनेजस्तो मान्छे अनुमान गर्थे। जुन र घामको भेट हुँदैन भनेर गाइन्छ। हामी त्यस्तैत्यस्तै हुन थालेको जस्तो मान्छेले अनुमान गर्थे। तर, जुन र घामको पनि भेट हुँदो रहेछ। यो अगाडि पनि हाम्रो कुरा भएको थियो। मैले प्रधानमन्त्रीसँग कुरा राखेको थिएँ। नेपाली जनताको श्रममाथि बसेर मुलुक बनाउँछौं। २००७ देखि आज खण्डखण्डमा नेपाली समाज रूपान्तरण भइरहेको छ। आज पनि उत्पीडित समूह सन्तुष्ट छैन। हामीले हाम्रा असहमति राख्यौँ। संविधान बन्दा, संसदीय व्यवस्थामा सहमत हुन सकेनौं, भएनौं र विद्रोह गर्यौँ। अहिले पनि हाम्रो भनाइ छ। नेपाली कसैले सुरक्षित अनुभूति गर्न सकेका छैनन्। सबै नेपाली जनता, नेतामा आफैँमाथि हाबी भएको अनुभूति छ। हरेक घटना क्रम छ। गाउँ, झुपडी, मल, सहरमा अनुभूति छ। विदेश रहेका नेपालीमा छ। जनमत र फैसला गर्ने अधिकार जनतालाई दिनुपर्छ र पाउनुपर्छ। हामी तयार छौं। युद्ध अन्त्य कसले गर्छ भने, यो कम्युनिस्टले गर्छ। उत्पीडित अन्त्य भएपछि युद्ध पनि अन्त्य हुन्छ। यस विषयमा गम्भीर रूपमा छलफल गर्नुपर्छ। हामी खुला छौँ। हातेमालो गर्न तयार छौँ। कसैले हामीलाई हस्तक्षेप गर्यो भने कुनै विदेशीले हामीलाई हमला गर्यो, हेप्न खोज्यो भने हाम्रो जीवन यही धर्तीमा गाडिन्छ तर झुक्ने छैनौं। हाम्रो प्रतिबद्धता छ। यो जनता र राष्ट्रको निम्ति सफल पारौं।  सरकारसँग तीनबुँदे सहमतिमा हस्ताक्षरपछि नेपाल कम्युनिस्ट पार्टीका महासचिव विप्लवले गरेको मन्तव्यको सम्पादित अंश"
विप्लवले जनताको मन जित्नुभएको छ,"धर्मेन्द्र बास्तोलाजी, बधाई छ भर्खर छुटेर आउनु भएकामा, यति थोरै जेल बसेर छुट्नु पाए पो हुन्थ्यो आफू त १४ वर्ष जेल। आज दिन फागुन २१, ४८ वर्षअघि, आजकै दिन, एउटा नयाँ आन्दोलन, नयाँ एकीकरण, नयाँ संकल्प र नयाँ सपना बोकेर हिँडेको ५ क्रान्तिकारी युवालाई जेलबाट निकालेर, जेल सार्ने नाममा सुखानीको जंगलमा हत्या गरिएको थियो। रामनाथ दाहाल, नेत्र घिमिरे, वीरेन राजशंजी, कृष्ण कुइँकेल र नारायण श्रेष्ठ यहाँ मारिनुभयो। नेपालको इतिहासमा यस प्रकार अत्यन्त क्रूर, सत्ताको दमन चक्र हो। राज्यको नियन्त्रणका धेरै महिना लिएर, जेल सार्ने नाममा, पाँचपाँच जनाको एकै ठाउँमा हत्या गरिएको नेपालको इतिहासमा पहिलो घटना भयो। र, त्यस प्रकारको अन्तिम घटना हो। त्यस अपराधपूर्ण घटनामा मारिनुहुने र सहादत प्राप्त गर्ने ५ जनामा आजको विशेष दिनमा हार्दिक श्रद्धासुमन प्रकट गर्दछु, त्यस न्यायप्रेमी र परिवर्तनकारी जनताको तर्पबाट। त्यसैले फागुन २१ को घटना थियो। यसभन्दा केही दिनअघि मारिनुभएका चन्द्र डाँगी र यस घटनाको केही पछि मारिनुभएका रामप्रसाद प्रधानलाई सहिद घोषणा गरेको जानकारी दिन चाहन्छु। बाँसको भालाले घोचीघोची हत्या गरिएको थियो। नेपाली जनतालाई शान्ति चाहिएको छ। नेपाली जनताले चाहेको कुरा राष्ट्रियताको रक्षा, स्वाधीन, राष्ट्रिय अखण्डताको रक्षा, राष्ट्रियहितको रक्षा, लोकतन्त्रको प्राप्ति, रक्षा र सुदृढीकरण, सामाजिक न्यायको प्राप्ति र शान्ति चाहिन्छ। निर्भय ढंगबाट बाँच्न पाउने चाहना नेपाली जनताको छ। सुशासन होस्, भ्रष्टाचार अन्त्य होस्, विकासका प्रयास योजनाबद्ध ढंगले अगाडि बढोस्, यही हो नेपाली जनताको चाहना। सबै राष्ट्रिय आकांक्षा समृद्ध नेपाल सुखी नेपाली हो। समृद्ध नेपाल बनाउन यसका लागि शान्तिपूर्ण वातावरण, लोकतान्त्रिक प्राणाली चाहिन्छ, जनताले हक अधिकार प्राप्त गर्ने वातावरण चाहिन्छ। वातावरण प्राप्तिका लागि आज ऐतिहासिक काम भएको छ। अन्तिम किस्तामा शान्तिपूर्ण युगमा प्रवेश गरेको छ। अब नेपालमा हिंसात्मक द्वन्द्व छैन, अब नेपाल हिसांत्मक बाटो र हिंसात्मक आन्दोलनको कार्यदिशा कसैले अवलम्बन गरेको छैन। आजको उपलब्धि त्यही हो। अब नेपालमा शान्ति छ। केही दिन अगाडिबाट विश्वमा शान्तिको मापदण्डमा नेपाल धेरै विकास गरेर अगाडि बढेको छ। भरे बेलुका संयुक्त राष्ट्रसंघले कसरी मूल्यांकन गर्ला ? नेपाल शान्तिको प्यारामिटर धेरै माथि उठेको छ। म विप्लवलाई धन्यवाद दिन चाहन्छु, यस योगदानका लागि उहाँले एउटै कदमले नेपाली जनताको मन जित्नुभएको छ। एउटै कदम। यो सहासिक कदम हो। जोसुकैले एउटा कार्यदिशा र एउटा बाटो समातेर हिँडेको मोड्न सक्दैनन्, फेल हुन्छन्, उहाँ यसमा सफल हुनुभएको छ।यो फोर्स ल्यान्डिङ होइन, क्र्यास ल्यान्डिङ पनि होइन यो सेभ ल्यान्डिङ हो। बहुत राम्रो ढंगले अरू सफलताको सम्भावनाको सपना पूरा गर्न प्रबल सम्भावनाका साथ अघि बढ्नुभएको छ। मैले कतै रातारात भन्ने पढेको थिएँ, राताराता होइन। वार्ता वर्षौंदेखि चलेको थियो। हामीले वार्ता नंग्रा बजाएर गरेनौँ। वार्ता वार्ताझँै गरियो। गम्भीरताका साथ गयौँ। यो विश्वासको थालनी ८१० वर्षपहिले विप्लवजीसँग लामो समय, केही घण्टा लगाएर कुरा गरेका थियौं, यही वार्ताबाट मजबुत भएर यहाँसम्म आइपुगेका छाँै। वार्ताको व्यहोरा छोटो छ। यो काफी हो। १८ पुराणमा व्यासले दुई कुरा भने। तीन बुँदाले भन्छन्, कुनै समस्या आइपरेर छलफल र वार्ताबाटै टुंग्याउनेछौं उतिखेरै। उहाँहरूले शान्तिपूर्ण बाटोबाट विचार कार्यान्वयन गर्नुहुनेछ। उहाँहरूको आफ्नै पार्टी छ, गतिविधि, संगठन गर्छ, शान्तिपूर्ण रूपमा गर्नुहुन्छ। शान्तिपूर्ण गतिविधि गरेपछि उहाँहरूका नेताकार्यकर्ता प्रक्रिया मिलाएर छाड्छौ। मुद्दा मामिला छन् मिलाइन्छ। धर्मेन्द्रजी भर्खर छुट्नुभयो। केही छुटिसक्नुभयो। अरू पनि छुट्नुहुन्छ। नेपाललाई नयाँ दिन मात्र होइन, नयाँ युगमा प्रवेश गराएको छ, हामी युग परिवर्तनकारी काम गरिरहेका छौं। गत वर्ष पृथकतावादी आन्दोलन गरिरहेका सीके राउतलाई शान्तिपूर्ण राष्ट्रिय राजनीतिको मूलधारमा ल्यायौं। त्यही शान्तिपूर्ण राष्ट्रिय राजनीतिको मूलधारमा उहाँहरू(विप्लव) पनि आइसक्नुभएको छ। परिवर्तन शैली एकीकृत हुन समय लाग्छ। यो सिलसिला र प्रक्रिया हो। हामी एउटै अभियानमा छौं। शान्तिपूर्ण र समृद्ध नेपालको आकांक्षा हो। मानिस शान्तिपूर्ण, भयरहित, सभ्य समाज, सुरक्षित अधिकार सम्पन्न समाज चाहन्छ। इतिहास सबैका फरकफरक छन्। सबै प्रयासको अन्तिम निष्कर्ष सुख प्राप्ति हो। यो बेला एकताबद्ध भएर नेपाललाई एउटा समृद्ध नेपाल बनाउने समय हो। पूर्वज योगदानको कदर गर्दै अगाडि बढ्ने समय हो। शान्ति यात्रामा नयाँ युगमा प्रवेश गरेको छ। नेपाल कम्युनिस्ट उतार चढाव भए। मैले ५० वर्षअघि उहाँले जस्तै आन्दोलन गरेको थिएँ । मेरो पार्टीले ४० वर्ष एउटा निर्णयबाट शान्तिपूर्ण राजनीति अवलम्बन गरेको थियो। ०२९ सालमै छाडेको हो र रुपान्तरण हुन थप ७ वर्ष लाग्यो। रुपान्तरण सजिलो छैन। यो आजको उपलब्धिले शान्तिपूर्ण ढंगले समाज परिवर्तन गर्न सक्छ। असल मनसायसाथ अगाडि बढ्दा यो दृष्टान्त बनेको छ। विश्व कम्युनिस्ट आन्दोलनका लागि यी सफलता दृष्टान्त हुन्। केही मानिस देश बर्बाद गर्न खोज्छन्। संसदीय दलको बैठक गर्दै छन् रे म संसदीय दलको नेता यहाँ छु। उहाँहरू देखेर अचम्म लाग्छ। किस्तीमा लिएर प्रधानमन्त्री खाइदिनुहोस् भन्दै जाने, हामी छौँ दिन तपाईंको पछाडि लाग्ने, नेतृत्व गर्न छाड्ने, यो कुन आइडोलोजी हो, यो । हामी प्रधानमन्त्रीको प्रस्ताव अनुचित रूपमा लाग्दैनौँ। मुलुक अस्थिरतातर्फ गयो। विघटनमा जानुको कारण पनि त्यही थियो तर फिर्ता भएको छ। सरकार ढाल्ने गम्भीर प्रयास भइरहेको छ। ०७३ सालमा पनि ढालेका थियो नि हामी झ्यालबाट, जस्केलाबाट होइन, भेन्टिलेसनबाट छिरेर होइन, मूलसडक, मूलढोकाबाट आउँछौ भनेका थियौँ, ०७४ मा राजमार्गबाट सिंहदरबार आयौं त। अध्यक्ष हुनुपर्यो भने महाधिवेशनमा लडेर हुने, क्याबिनेटमा मान्छे बोलाएर होइन, अध्यक्ष हँुदैनौँ। प्रधानमन्त्री हुनुपरे निर्वाचनको माध्यमबाट। जालझेलबाट होइन। केही कम्युनिस्ट आन्दोलनको बदनाम गरे पनि हुनेवाला केही छैन। विकास जसरी गरेको छ। अहिले सरकार विल्कुल सफल हो। विकासमा फड्को मारेको छ।संयुक्त राष्ट्रसंघले नेपाललाई अल्पविकसितबाट विकासशील राष्ट्र सिफारिस गरिसकेको छ। सन् २०३० अगावै दिगो विकास लक्ष्य पूरा गर्नेछौँ।  नेत्रविक्रम चन्द विप्लव नेतृत्वको नेपाल कम्युनिस्ट पार्टीसँग तीनबुँदे सहमतिमा हस्ताक्षरपछि प्रधानमन्त्री ओलीले गरेको मन्तव्यको सम्पादित अंश"
मुस्कानको थपियो मुस्कान,"काठमाडौं : पर्साको वीरगन्ज छपकैयाकी मुस्कान खातुन १५ वर्षको उमेरमा गत वर्ष भदौ २० गते स्कुल जाँदै गर्दा तेजाब (एसिड) आक्रमणमा परेकी थिइन्। तर, तत्काल मुस्कानले पत्तो पाइनन् कि को किन के फालेर गयो ? अब के हुन्छ ? एसिडले जलेका अंगको उपचार गर्न मुस्कान पाँच महिनाभन्दा बढी अस्पताल बस्नुपर्यो। उनै मुस्कानलाई शुक्रबार बिहान अमेरिकी दूतावासबाट फोन आयो। खबर थियो मुस्कानले अन्तर्राष्ट्रिय साहसी महिला (आईडब्लूओसी) पुरस्कार प्राप्त गरिन्। अमेरिकी प्रथम महिला जिल बाइडेन र विदेशमन्त्री टोनी ब्लिङकेनले अन्तर्राष्ट्रिय महिला दिवसका अवसरमा मार्च ८ मा भर्चुअल कार्यक्रम गरी उक्त पुरस्कार प्रदान गर्नेछन्। बुवाको मोबाइलमा आएको उक्त खबरले मुस्कान निःशब्द बनिन्। बुवाआमाले कसेर अँगालो हाले। खुसीको आँसु बर्सियो। तीनै जना धेरै बेर रोए। केही दिनअघि आफू मनोनयनमा परेको थाहा पाए पनि अवार्ड नै पाउने विश्वास गरेकी रहिनछन् मुस्कानले। मुस्कानले एक दुःखद घटनालाई नेपालमा परिवर्तन ल्याउने एक अवसरका रूपमा रूपान्तरण गरिन्। धम्की र सामाजिक दबाब सामना गर्दै मुस्कानले तेजाब हमलाविरुद्ध कडा कानुन र सजायको लागि लबी गरिन्। उनले प्रधानमन्त्री केपी शर्मा ओलीसँग भेट गरिन्, जसले तेजाब हमलासम्बन्धी नयाँ कानुनको मस्यौदा तयार पार्न आह्वान गरे र अपराधीहरूलाई दण्डित गर्ने तथा रसायनको बिक्रीलाई नियमन गर्ने अध्यादेश पनि जारी गरे, दूतावासले प्रेस विज्ञप्तिमा लेखेको छ, यो परिवर्तन ल्याउनमा मुस्कानको नेतृत्व महत्वपूर्ण थियो। नेपालस्थित अमेरिकी दूतावासलाई उनको समर्थन र नेपालमा महिला तथा किशोरीहरूको अधिकारको प्रगतिलाई प्रोत्साहन गर्नमा गर्व छ। यो पुरस्कार हरेक वर्ष संसारभर उत्कृष्ट काम गरेका महिलाको सम्मानस्वरूप प्रदान गरिँदै आएको छ। अमेरिकी विदेश मन्त्रालयले यस वर्षको पुरस्कार खातुनलाई प्रदान गर्ने निर्णय गरेको अमेरिकी दूतावासले विज्ञप्तिमार्फत जनाएको छ। यसअघि किशोरी शिक्षाका लागि अग्रसर पाकिस्तानी नोवेल पुरस्कार विजेता मलाला युसफजाईले यो अवार्ड प्राप्त गरेकी थिइन्।मुस्कान यो पुरस्कार पाउने पहिलो नेपाली हुन्। पुरस्कार पाउनेमध्ये उनी संसारकै कम उमेरकी रहेको जनाइएको छ। अमेरिकी राजदूत रेन्डी बेरीले ट्विटरमार्फत मुस्कानलाई बधाई दिँदै उनले यो उत्कृष्ट पुरस्कार जितेको जानकारी दिएका छन्। बेरीका अनुसार एसिड आक्रमण अन्त्यका लागि मुस्कानले निर्वाह गरेको सकारात्मक भूमिकाका लागि यो पुरस्कार प्रदान गरिएको हो। एसिड आक्रमण भएदेखि बुवाआमाले मुस्कानलाई सदैव भनिरहे, अगाडि बढिरहनू, हामी साथ छौं। तिमीलाई जस्तो अरू कसैलाई नहोस् भनेर यो क्षेत्रमा काम गर्नुपर्छ। अरूका लागि काम गर्नुपर्छ। फेरि अर्को मुस्कान खातुनलाई एसिड हान्ने कसैको हिम्मत नआओस्। बुवाआमाकै प्रेरणामा मुस्कानले एसिडपीडितका लागि काम गर्ने सपना बुनिन्। एसिडले बनाएको यो दागले मेरो सपना रोक्न सक्दैन। सबैको माया र सहयोगले यो सफलता पाएकी हुँ, उनले भनिन्, न्यायका लागि संघर्ष गरें। कानुन पनि बन्यो। महिलामाथि हुने हिंसाविरुद्ध आवाज बन्ने, उहाँहरूलाई न्याय दिलाउन प्रयास गर्ने मेरो सपना छ। एसिडको दागले उनलाई धेरै कुरा सिकायो। अनुहारको बाहिरी सुन्दरता खासै ठूलो कुरा हैन। यो त उमेर बढ्नासाथ आफैँ घटेर जान्छ। परिवर्तन भएर जान्छ। तर, काम र सपना ठूलो कुरा हो। कामलाई लिएर अगाडि बढ्नुपर्छ, उनले भनिन्, हिंसा अपराधबारे बोल्नुपर्छ। आफूलाई त भयो अन्यलाई नहोस् भनेर हिंसाविरुद्ध आवाज उठाउनुपर्छ। कसैले पनि आफ्नो जस्तो पीडा खप्नु नपरोस् भन्ने लाग्छ मलाई। उनले एसिड आक्रमणविरुद्ध कडा कानुन बनेको बताइन्। पहिले घाउ चोट हेरेर पाँच वर्षसम्म जेल सजाय थियो तर अहिले अपराध हेरेर २० वर्षसम्म कैदको व्यवस्था बनेको छ। केही एसिडपीडितले जागिरसमेत प्राप्त गरिसकेको जानकारी उनले दिइन्।"
देश शान्तिपूर्ण युगमा,"काठमाडौं : नेत्रविक्रम चन्द विप्लव नेतृत्वको नेपाल कम्युनिस्ट पार्टी अन्तत: शान्तिपूर्ण राजनीतिको बाटोमा फर्किएको छ। उक्त पार्टीका महासचिव विप्लव शुक्रबार राष्ट्रिय सभागृहमा आयोजित विशेष कार्यक्रममार्फत सार्वजनिक भएका छन्। उक्त कार्यक्रममा प्रधानमन्त्री केपी शर्मा ओली र महासचिव विप्लवको उपस्थितिमा दुई पक्षबीच तीनबुँदे सहमतिपत्रमा हस्ताक्षर भएको छ। सरकार र विप्लव पक्षका वार्ता टोलीबीच बिहीबार अन्तिम सहमति भएको थियो। सरकारका वार्ता टोली संयोजक एवं गृहमन्त्री रामबहादुर थापा, सदस्य प्रधानमन्त्रीका परराष्ट्र सल्लाहकार डा राजन भट्टाई तथा विप्लवका वार्ता टोली संयोजक खड्गबहादुर विश्वकर्मा प्रकाण्ड र सदस्य उदय चलाउने दीपक ले सहमतिपत्रमा हस्ताक्षर गरेका छन्। उक्त पार्टी आफ्ना सबै राजनीतिक क्रियाकलाप शान्तिपूर्ण रूपमा गर्न सहमत भएको सहमतिपत्रमा उल्लेख छ। सरकारले उक्त पार्टीमाथि लगाइएको प्रतिबन्ध हटाउन, कारागारमा रहेका उसका नेता, कार्यकर्ता रिहाइ गर्न र सम्पूर्ण मुद्दा खारेज गर्न सहमति जनाएको छ। यस्तै, दुवै पक्ष राजनीतिक समस्या वार्ताबाट समाधान गर्न सहमत भएको जनाइएको छ। कार्यक्रममा प्रधानमन्त्री ओलीले अब मुलुकमा हिंसात्मक द्वन्द्व अन्त्य भएको घोषणा गरे। मुलुक अब शान्तिपूर्ण युगमा प्रवेश गरेको प्रधानमन्त्री ओलीको भनाइ थियो। देश शान्तिपूर्ण युगमा प्रवेश गरेको छ, अब हिंसात्मक द्वन्द्व छैन, सहमतिपत्रमा हस्ताक्षरपछि उत्साहित देखिएका प्रधानमन्त्री ओलीले भने, यो बाटोमा पनि कोही छैन। ओलीले विप्लवलाई शान्तिपूर्ण राजनीतिमा आएकोमा बधाईसहित स्वागत गरे। त्यति मात्र होइन, ओलीले शुभकामनासमेत दिए। उनले यो कदम ऐतिहासिक भएको धारणा व्यक्त गरे। यो ऐतिहासिक योगदानप्रति राज्य र पार्टीको तर्फबाट हार्दिक धन्यवाद दिन्छु, उनले भने। विप्लवले एउटै कदमले जनताको मन जितेको उल्लेख गर्दै उनले भने, उहाँले एउटै कदमबाट जनताको मन जित्नुभएको छ। यो साहसिक कदम हो। उनले तीनबँुदे सहमति काफी भएको बताए। उनले भने, यसमा धेरै कुराको निष्कर्ष छ। उनले कुनै पनि समस्याको समाधान छलफल र वार्ता गरेर नै गरिने बताए। कुनै समस्या छ भने त्यसको समाधान छलफल र वार्ताबाटै गर्ने हो, कुस्ती गरेर होइन, उनले भने। उनले विप्लव नेतृत्वको पार्टीले शान्तिपूर्ण रूपमा सहमति कार्यान्वयन गर्ने विश्वास व्यक्त गरे। उनले भने, शान्तिपूर्ण गतिविधि गर्नुहुनेछ, संगठन शान्तिपर्ण ढंगले बनाउनुहुनेछ, उनले भने। उनले विप्लवका नेता कार्यकर्ताविरुद्ध लगाइएका मुद्दा हटाएर रिहा गर्ने प्रतिबद्धता पनि जनाए। उहाँका नेता हामी प्रक्रिया मिलाएर छाड्छाँै, मुद्दा मामिला छ भने अन्त्य गर्छौं, उनले भने। नेकपाका महासचिव विप्लवले तीन बुँदे सहमतिप्रति प्रतिबद्धता जनाए। हामी तीन बुँद्धे सहमतिमा प्रतिबद्ध छौँ, पालना गर्छौं, महासचिव विप्लवले भने, कहीँबाट आशंका र उत्तेजना, कुतर्क गर्न जरुरी छैन। विप्लवले सरकारसँगको सहमतिलाई जुन र घामको भेटसँग तुलना गरे। एउटा गीत छ, यो कस्तो प्रेम भयो जुन र घामको जस्तो कहिल्यै भेट नहुने भनेजस्तो। जुन र घामको भेट हुँदैन भनेर देउडामा गाइन्छ। हामी त्यस्तै त्यस्तै हुन थालेको जस्तो मान्छेले अनुमान गर्थे। तर, जुन र घामको पनि भेट हुँदो रहेछ, उनले भने, यो अगाडि पनि हाम्रो कुरा भएको थियो। उनले प्रधानमन्त्रीसँग इमानदारीपूर्वक कुरा भएको उल्लेख गरे। उनले नेपाली जनतालाई नेतृत्व गर्ने अधिकार दिनुपर्ने बताए। हामी कसैमाथि हमला गरेर हैन, हामी नेपाली जनताको श्रममथि उभिएर देश बनाउन चाहन्छौं। त्यो बनाउने नेतृत्व हामी गरौँ। त्यो छलफल चलेको थियो, उनले भने। उनले कम्युनिस्ट विद्रोह र संघर्ष मात्र गर्ने नभई शान्तिका पक्षपातीसमेत रहेको बताए। कम्युनिस्ट विद्रोहको द्योतक मात्र होइन, शान्तिको दूत पनि हुन्, उनले भने, देशमा उत्पीडनको अन्त्य भएपछि युद्ध पनि अन्त्य हुन्छ। यो युद्धको अन्त्य कम्युनिस्ट नै गर्छ। उनले वैदेशिक हस्तक्षेप भए नझुक्ने बताए। कसैले हामीलाई हस्तक्षेप गर्यो भने कुनै विदेशीले हामीलाई हमला गर्यो, हेप्न खोज्यो भने हाम्रो जीवन यही धर्तीमा गाडिन्छ, उनले भने, तर झुक्ने छैनौं। हाम्रो प्रतिबद्धता छ। सरकारले मंगलबार गृहमन्त्री थापा र प्रधानमन्त्रीका परराष्ट्र मामिला सल्लाहकार डा राजन भट्टराई सम्मिलित वार्ता टोली बनाएको थियो। विप्लव पक्षले प्रवक्ता प्रकाण्ड र केन्द्रीय सदस्य उदयबहादुर चलाउने दीपक सम्मिलित वार्ता टोली गठन गरेको थियो। सरकारी वार्ता टोली सदस्य डा भट्टराईले एक वर्षदेखि प्रत्यक्ष र अप्रत्यक्ष रूपमा भएको संवादपछि विप्लव शान्तिपूर्ण राजनीतिमा आएको बताए। अनौपचारिक संवाद हुँदै औपचारिक वार्तापछि विप्लव पक्षसँग सरकारले सहमति जुटाएको हो। तत्कालीन माओवादी १० वर्षे सशस्त्र द्वन्द्वपछि शान्तिपूर्ण राजनीतिमा आएको थियो। विप्लव पक्ष फेरि द्वन्द्वको बाटोतिर लाग्दा देशमा अशान्ति फैलिने हो कि भन्ने चिन्ता बढेको थियो। सरकारले विप्लव नेतृत्वको पार्टी र उसका गतिविधिमाथि प्रतिबन्ध लगाएको थियो।"
पुनर्स्थापित संसद्को पहिलो बैठक : नेकपाभित्रै सत्तापक्ष र विपक्षी सांसद ! यस्तो छ कार्यसूची,"काठमाडौं : पुनर्स्थापित प्रतिनिधिसभाको पहिलो बैठक आइतबार बस्दैछ । पुस ५ गते प्रधानमन्त्री केपी ओलीले विघटन गरेको प्रतिनिधिसभालाई सर्वोच्च अदालतको संवैधानिक इजलासले फागुन ११ गते पुनर्स्थापित गरेपछि पहिलो पटक बैठक बस्न लागेको हो । १३ दिनभित्र बैठक आह्वानका लागि सर्वोच्चले दिएको आदेश अनुसार राष्ट्रपति विद्यादेवी भण्डारीले फागुन २३ गते अर्थात् आइतबारका लागि बैठक आह्वान गरेकी हुन् । प्रतिनिधिसभा विघटन गर्ने प्रधानमन्त्री ओलीको निर्णयसँगै विभाजित भएको सत्तारुढ नेपाल कम्युनिस्ट पार्टी (नेकपा) आधिकारिक रुपमा फुट्न नसकेको अवस्थामा हुन लागेको संसद् बैठकलाई रोचक ढंगले हेरिएको छ । आफैले विघटन गरेको प्रतिनिधिसभा पुनर्स्थापित भएपछि प्रधानमन्त्री ओली स्वयम् नेकपा संसदीय दलको नेताको हैसियतमा बैठकमा उपस्थित हुँदैछन् । नेकपा पुष्पकमल दाहाल प्रचण्ड र माधवकुमार नेपाल समूहले भने ओलीलाई संसदीय दलको नेताबाट हटाएको दाबी गरेको छ । केही दिन अगाडि बसेको प्रचण्डनेपाल समूहको संसदीय दलको बहुमतले प्रचण्डलाई संसदीय दल नेताको जिम्मेवारी दिएको दाबी उनीहरुको छ । यसरी एउटै दलका दुई नेता संसद बैठकमा आमनेसामने हुँदा संसद बैठक रोचक बन्दै छ । प्रचण्डनेपाल समूहले प्रमुख प्रतिपक्षी दल नेपाली कांग्रेससँग मिलेर प्रधानमन्त्रीविरुद्ध अविश्वासको प्रस्ताव ल्याउने तयारी गरेका छन् भने प्रधानमन्त्री ओलीले त्यसको सामना डटेर गर्ने बताइसकेका छन् । यसलेसमेत संसदमा हुने आगामी गतिविधि रोचक हुनेछन् । आइतबारको बैठकको कार्यसूची भने फरक छ । संघीय संसदको सचिवालयले सार्वजनिक गरेको कार्यसूचीअनुसार आइतबार दिउँसो ४ बजेपछि हुने बैठकको सुरुमै सभामुख अग्निप्रसाद सापकोटाले राष्ट्रपति विद्यादेवी भण्डारीबाट प्राप्त संसद् अधिवेशन आह्वानसम्बन्धी पत्र पढेर सुनाउने छन् । त्यसपछि सभामुख सापकोटाले नै राष्ट्रपति कार्यालयबाट प्राप्त मन्त्रिपरिषद् गठन सम्बन्धी पत्रहरुको व्यहोरा सुनाउने छन् । सम्भावित कार्यसूचीको तेस्रो नम्बरमा सभामुख सापकोटाले नै प्रतिनिधिसभा नियमावली, २०७५ को नियम १० को उपनियम (१) बमोजिम अध्यक्षता गर्ने सदस्यहरुको मनोनयन गर्नेछन् । त्यसपछि केही अध्यादेश पेश हुने र शोक प्रस्ताव प्रस्तुत हुने छन् ।"
मेलम्चीको पानी सुन्दरीजल आइपुग्यो,"काठमाडौं : राष्ट्रिय गौरवको मेलम्ची खानेपानी आयोजनाको सुरुङबाट शनिबार पानी सुन्दरीजलमा खलालिएको छ। परीक्षणका लागि सुरुङमा पठाइएको पानी शनिबार साँझ सुन्दरीजलमा आइपुगेको मेलम्ची खानेपानी विकास समितिका कार्यकारी निर्देशक तिरेश खत्रीले जानकारी दिए। प्रधानमन्त्री केपी शर्मा ओलीले अवलोकनपछि बटम थिचेपछि मेलम्चीको पानी सुन्दरीजलमा झरेको हो । फागुन १० गते मेलम्ची खानेपानी आयोजनाको मुहानबाट २६ किमी लामो सुरुङमा दोस्रो पटक सुरुङ परीक्षण थालेको हो। आयोजनाको मुहान सिन्धुपाल्चोकको हेलम्बु अम्बाथानस्थित अस्थायी बाँधबाट सुरुङ परीक्षण सुरु गरिएको हो। सुरुङ परीक्षणलाई दुई महिना छुट्याइएको छ भने प्रशोधन केन्द्र परीक्षणलाई थप दुई महिना। त्यसपछि मेलम्चीको पानी संघीय राजधानीमा वितरण सुरु गर्न सकिने आयोजनाले जनाएको छ। पहिलो चरणको पानी भने फोहोर भएकाले बागमतीमा मिसाइएको छ । १२ दिन अगाडि खानेपानीमन्त्री मणिचन्द्र थापा, युवा तथा खेलकुदमन्त्री दावा तामाङ र सहरी विकास राज्यमन्त्री रामवीर मानन्धरले कन्ट्रोल रुममा रहेको स्विच अन गरी पानी सुरुङतर्फ पठाएका हुन्। करिब दुई दशकअघि सुरु भएको आयोजनाको म्याद पटकपटक सार्दै अस्थायी बाँध बनाएर पानी सुन्दरीजल ल्याइएको हो। अम्बाथानबाट २६ किमि सुरुङ निर्माण गरी पहिलो चरणमा दैनिक १७ करोड लिटर पानी सुन्दरीजल ल्याउन लागिएको छ। परीक्षणका क्रममा प्रतिसेकेन्ड २ सय ६० लिटरका दरले पानी सुरुङमा पथान्तर गरिएको छ। यसअघि असार २१ गते पहिलो पटक सुरुङ परीक्षण गरिएको थियो। त्यसको नौ दिनमा असार ३० गते १७ नम्बर गेटको ढोका फुटेर आयोजनाका कर्मचारीको मृत्यु भएको थियो। उक्त दुर्घटनापछि प्राविधिक रूपमा अध्ययन गरी पूर्णरूपमा मर्मत गरेर सुरुङ परीक्षण गरिएको आयोजनाले जनाएको छ। आयोजनाको काम सन् २०१३ सेप्टेम्बरमा सक्ने गरी २००९ सेप्टेम्बरमा सुरुङ निर्माणको जिम्मा चिनियाँ कम्पनीलाई दिइएको थियो। उक्त कम्पनीले ठेक्का तोडेपछि इटालियन कम्पनीलाई दिइएको थियो। उसले पनि अन्तिम समयमा सम्झौता तोडेपछि पुनः ठेक्का गरी चिनियाँ कम्पनी सिनो हाइड्रोले सुरुङको फिनिसिङ सकेपछि आयोजना सम्पन्न गर्ने लक्ष्य लिइएको थियो। त्यसको सात वर्षपछि मेलम्चीको पानी काठमाडौं ल्याउने तयारी भएको हो। उपत्यकावासीको लामो सपना पूरा भयो : ओली कार्यक्रमलाई सम्बोधन गर्दै प्रधानमन्त्री ओलीले उपत्यकावासीको लामो सपना पूरा भएको बताए । मेलम्चीको पानी सुन्दरीजलबाट बागमतीमा झारेका छौँ, कोशीमा बग्ने पानी अब बागमतीमा आएको छ, प्रदेश नं १ मा जाने पानी बागमतीबाट प्रदेश नं २ हुँदै गएको छ, पानी दिने सिन्धुपाल्चोकको हेलम्बु एवं मेलम्ची क्षेत्रवासीलाई धन्यवाद दिन्छु, नेपालमा प्रविधिका माध्यमबाट ठूलो आयोजना सम्पन्न भएको छ, उनले भने । विकास निर्माणमा एकपछि अर्को सफलता प्राप्त भएको प्रधानमन्त्री ओलीले बताए । आफ्नै पार्टीभित्रकाले काम गर्न नदिएपनि फागुन १० गतेदेखि २२ गतेसम्म ठूला आयोजना उद्घाटन वा शिलान्यासका काम भइरहेको उनले सुनाए। दोस्रो चरणमा याङ्री र लार्केको पानीसमेत ल्याएर उपत्यकामा खानेपानीको समस्या समाधान गरिने प्रधानमन्त्री ओलीले प्रतिबद्धता व्यक्त गरे । अहिलेको परीक्षणका क्रममा २६० लिटर मात्र हालिएकामा फागुन २६ गते पानीको मात्रा बढाएर महाशिवरात्रिमा स्नानका लागि वाग्मतीमा स्वच्छ पानी बगाउने योजना पनि उनले सुनाए । पार्टीकै मानिस प्रत्यक्ष ११६ सिट जितेको आफ्नो नेतालाई हटाएर २३ सिट जितेको नेपाली कांग्रेसकामा निवेदन हाल्न गएका छन्, समसामयिक विषयमा राजनीतिक टिप्पणी गर्दै ओलीले भने । खानेपानी मन्त्री मणिचन्द्र थापाले नेपाली जनताको खानेपानीको सपना २२ वर्षपछि राजधानीमा मेलम्चीको पानी आएर पूरा भएको बताए । २२ वर्षका बीचमा व्यवस्था एवं सरकार परिवर्तन भएपनि मेलम्चीको सपना पूरा भएको छ, कृष्णप्रसाद भट्टराईको पालामा सुरु भएको मेलम्ची आयोजना केपी शर्मा ओलीको पालामा सम्पन्न भएको छ, सुरुङमा पानी हालेर सफल परीक्षण भएको छ, चैत दोस्रो साता उपत्यकावासीका लागि मेलम्चीको पानी धाराबाट वितरण गरिन्छ, उनले भने । मेलम्ची आयोजना सम्पन्न गर्न लाग्ने सबै पक्षलाई मन्त्री थापाले धन्यवादसमेत दिए । मन्त्रालयका सचिव माधव बेल्वासेले मेलम्चीको पानी कोशी जलाधारबाट वाग्मती जलाधारमा आउनु ठूलो उपलब्धि भएको बताए । मेलम्चीको पानी प्रशोधनका लागि सुन्दरीजलमा साँढे आठ करोड लिटर क्षमताका दुई प्रशोधन केन्द्र निर्माण सम्पन्न भएको छ । प्रशोधित पानी सुन्दरीजलबाट लगेर उपत्यकाका नौ स्थानमा निर्माण भएका पानीपोखरीमा हाली त्यहाँबाट वितरण गरिन्छ । अर्को एक पानीपोखरी हाल निर्माण भइरहेको मन्त्रालयले जनाएको छ । पहिलो चरणमा मेलम्ची खोलाको दैनिक १७ करोड लिटर पानी उपत्यकामा आउनेछ । दोस्रो चरणको याङ्री र लार्केको विस्तृत परियोजना प्रस्ताव तयार भइसकेको मेलम्ची खानेपानी विकास समितिले जनाएको छ । दोस्रो चरणका दुई खोलबाट थप ३४ करोड लिटर गरी दैनिक ५१ करोड लिटर पानी सुरुङमार्गबाट राजधानी ल्याई वितरण गरिने योजना छ ।"
"विप्लव मेरै बाटोमा आउनुभो, स्वागतको प्रतिक्षामा छु : प्रचण्ड","काठमाडौं : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले नेत्रविक्रम चन्द विप्लव आफ्नै बाटोमा आएको बताएका छन् । शनिबार पार्टी कार्यालय पेरिसडाँडामा आयोजित पार्टी प्रवेश कार्यक्रममा बोल्दै प्रचण्डले यस्तो बताएका हुन् । विप्लव अन्ततोगत्वा हाम्रै पार्टीकै बाटोमा मैले कोरेकै गोरेटोमा आइपुग्नु भएको छ । उहाँलाई धन्यवाद भन्न चाहन्छु, प्रचण्डले भने, छिट्टै यस्तै कार्यक्रममा उहाँलाई स्वागत गर्ने प्रतिक्षामा रहेको छु । प्रचण्डले विप्लव यही लाइनमा आउने विश्वाससमेत व्यक्त गरे । मैले जहाँसम्म उहाँलाई बुझेको छु, चिनेको छु, अन्ततः उहाँ यही ठाउँमा, यही लाइनमा, यही टिममा उहाँ आउनै पर्छ । मैले धेरै पहिले नै भनेको थिएँ, जतिबेला उहाँ अलग्गिनु भएको थियो, विप्लवको विषयमा बोल्दै प्रचण्डले थप भने, मैले भनेको थिएँ अर्को प्रचण्ड अहिले हुँदैन । अन्ततः उहाँ प्रचण्डकै बाटोमा आउनुभयो, त्यसकारण म उहाँलाई धन्यवाद भन्न चाहन्छु । उनले कम्युनिस्ट आन्दोलन समाजवादको बाटोमा अगाडि बढेको समेत बताए । उनले कम्युनिस्ट राम्रो भए पनि यो बिग्रिएमा दुगन्धित हुने बताए । प्रचण्डले कम्युनिस्ट आन्दोलन एउटा वैज्ञानिक आन्दोलन भएको बताए । पार्टी केन्द्रीय कार्यालय पेरिसडाँडा, कोटेश्वरमा शनिबार आयोजित पार्टी प्रवेश कार्यक्रमलाई सम्बोधन गर्दै उनले कम्युनिस्ट आन्दोलन कुनै रुढीवादी कूसंस्कृतिको आन्दोलन नभएको बताए । कम्युनिस्ट आन्दोलनमा समाजमा रहेका गलत प्रवृत्ति पनि प्रवेश गर्ने र गलत र राम्रो बीचमा निरन्तर संघर्ष चल्ने अध्यक्ष प्रचण्डको भनाइ थियो । उनले कम्युनिस्टहरू एकदमै राम्रा हुने र ती बिग्रिन थाले भने कुहिएको अन्डा झैं दुर्गन्धित हुने बताए । उनले अहिले केपी ओली त्यस्तै प्रकारको अन्डा भएको बताए । एकचोटी माउत्सेतुङले बिग्रेका कम्युनिस्टहरू बारेमा भन्दा सरल उदाहरण दिनुभएको थियो । अन्डा स्वास्थ्यका लागि राम्रो हुन्छ। प्रोटिन हुन्छ । धेरै चिज प्राप्त हुन्छ । तर, अण्डा कुहियो भने त्योभन्दा गन्धा चिज केही पनि हुँदैन ।"
विप्लव समूहका सप्तरी प्रमुखसहित तीन कार्यकर्ता रिहा,"राजविराज: नेत्रविक्रम चन्द विप्लव नेतृत्वको नेपाल कम्युनिस्ट पार्टीका सप्तरी जनसरकार प्रमुखसहित तीन जना जिल्ला नेताहरु शुक्रबार साँझ सप्तरीबाट रिहा भएका छन् । सरकारले पार्टीमाथि लगाएको प्रतिबन्ध फुकुवा गर्ने सहमति भएसँगै उनीहरु राजविराजबाट रिहा भएका हुन् ।विप्लव समूहका सप्तरी जन सरकारप्रमुख खडक नगरपालिका३ बनरझुल्लाका ५२ वर्षीय आदर्श उपनामका रामनाथ मण्डल तथा सिरहासप्तरी जिल्ला सदस्यहरु राजबिराज नगरपालिका५ बस्ने ३६ वर्षीय उदय उपनामका उदयनाथ मण्डल र बिष्णुपुर गाउँपालिका१ का २५ वर्षीय रामकृष्ण मण्डललाई प्रहरीले शनिबार पक्राउ गरी आपराधिक लाभको मुद्दा दर्ता गरेको थियो । उनीहरुको साथबाट भ्रातृ संगठनहरुको विशेष आर्थिक सहयोगको पत्र, पर्चा, पुस्तकहरु र साधारण सदस्यता ठेलीलगायत चन्दा माग्न प्रयोग भएको चार थान मोबाइल बरामद गरिएको थियो । प्रहरीका अनुसार सप्तरी जिल्लामा केही समयदेखि विभिन्न व्यवसायी, कार्यालय प्रमुख तथा जनप्रतिनिधीहरुसँग उनीहरुले चन्दा माग गर्ने, धाकधम्की दिने गरेका थिए । उनीहरुलाई शुक्रबार श्रीमती र परिवारका सदस्यहरुको जिम्मा लगाएर रिहा गरिएको जिल्ला प्रहरी कार्यालय सप्तरीले जनाएको छ । जिल्ला प्रहरी कार्यालयको हिरासतमा रहेका तीन जना विप्लव समुहका कार्यकर्तालाई जिल्ला सरकारी वकिलको कार्यलयबाट सहमति लिइ जिल्ला अदालतबाट प्रकृया पुर्याइ रिहा गरिएको एसपी राजेन्द्रप्रसाद धमलाले बताए । नेपाल सरकार र नेत्रविक्रम चन्द विप्लव समूहबीच शुक्रबार राष्ट्रियसभा गृहमा आयोजित विशेष समारोहमा नेकपाले शान्तिपूर्ण राजनीतिक गतिविधि चलाउने र सरकारका तर्फबाट पार्टीका नेताकार्यकर्ता रिहाइलगायत तीनबूँदे सहमति भएको छ । सरकारका तर्फबाट वार्ता टोलीका संयोजक रामबहादुर थापा र विप्लव समूहको तर्फबाट प्रवक्ता तथा वार्ता टोली संयोजक खड्गबहादुर विश्वकर्माले हस्ताक्षर गरेका थिए । सरकार र विप्लव समूहबीच भएको ३ बुँदे सहमतिसँगै दुई वर्षअघि विप्लव समूहमाथि लगाएको प्रतिबन्ध फुकुवा भएपछि सरकारले नेताकार्यकर्तालाई रिहाइ गर्न सर्कुलर जारी गरेको हो । नेपाल सरकारले २०७५ फागुन २८ गतेदेखि विप्लव समूहको गतिविधिमाथि प्रतिबन्ध लगाएको थियो ।"
ओली समूहको संसदीय दलको बैठक : बहुमत सांसद उपस्थित भएको दाबी,"काठमाडौँ : नेपाल कम्युनिस्ट पार्टी (नेकपा) ओली समूहको संसदीय दलको बैठक बालुवाटारमा सम्पन्न भएको छ । बैठकमा सहभागी सांसदले बहुमत सांसद उपस्थित भएको दाबी गरेका छन् । बैठकमा ११५ सांसद उपस्थित भएको खिमलाल भट्टराईले दाबी गरेका हुन् । प्रतिनिधिसभा बैठक बस्नुअघि तय भएको उक्त बैठक प्रतिनिधिसभा बैठकका रणनीति तय गर्नमा केन्द्रित भएको छ । यसअघि नेकपा प्रचण्डमाधव समूहको संसदीय दलको बैठक शुक्रबार बसेको थियो । प्रचण्डमाधव समूहको बैठकमा बहुमत (१११) सांसद उपस्थित थिए । पुस ५ गते विघटन भएको प्रतिनिधिसभालाई सर्वोच्च अदालतले फागुन ११ गते पुनस्र्थापना गरेको छ । पुनर्स्थापित प्रतिनिधिसभाको बैठक फागुन २३ गते आइतबारका लागि आह्वान गरिएको छ । शुक्रबार नेकपा प्रचण्डमाधव पक्षले ओलीलाई बहुमतका आधारमा दलका नेताबाट हटाएर पुष्पकमल दाहाल 'प्रचण्ड' लाई चयन गरेको छ। तर, उक्त पक्षले केकति बहुमतका आधारमा दलका नेता परिवर्तन गरेको भन्ने संख्या खुलाएको छैन। उक्त निर्णयले औपचारिक र कानुनी रूपमा मान्यता पाउनुपर्ने हुन्छ। तत्कालीन एमाले र माओवादी केन्द्रबीच एकतापछि २०७५ मा पारित दलको विधानले संसदीय दलका नेता चयनको व्यवस्था गरेको छ। विधानको भाग ७ को दफा ३१ मा दलका नेता आफैँले वा एक चौथाइ सांसदले अविश्वास प्रस्ताव ल्याए दलका नेता चयन हुने व्यवस्था छ। दलको सम्पूर्ण सदस्य संख्याको कम्तीमा एक चौथाइ सदस्यले दलको नेतामाथि दलको विश्वास छैन भनी लिखित रूपमा अविश्वासको प्रस्ताव पेस गर्न सक्नेछन्, विधानको दफा ३१ (१))मा छ। यस्तो अविश्वास प्रस्ताव दलका उपनेतासमक्ष दिनुपर्छ। नेताविरुद्ध अविश्वास प्रस्ताव आए उपनेताले १५ दिनभित्र बैठक बोलाउन प्रमुख सचेतकलाई निर्देशन दिनुपर्ने व्यवस्था छ। प्रधानमन्त्री ओलीले नेकपा संसदीय दलका नेताको हैसियतमा देव गुरुङलाई मुख्य सचेतकबाट हटाएर विशाल भट्टराईलाई नियुक्त गरेका थिए। त्यससम्बन्धी ओलीको पत्र प्राप्त भएको दुई दिनमै संसद् सचिवालयले भट्टराईलाई मुख्य सचेतकको कार्यकक्षसहित सेवासुविधा दिएको छ। भट्टराईलाई प्रमुख सचेतक बनेसँगै नेकपा संसदीय दलको नेता, उपनेता र सचेतक ओली समूहकै भएका छन् । संसदीय दलको नेता प्रधानमन्त्री ओली हुन् भने उपनेता सुवासचन्द्र नेम्वाङ । प्रधानमन्त्री ओलीले पुस ५ गते प्रतिनिधिसभा विघटन गरेपछि नेकपा दुई खेमा भएको छ। एउटा पक्षको नेतृत्व प्रचण्डनेपालले गरेका छन् भने अर्को पक्षको नेतृत्व प्रधानमन्त्री ओलीले गरिरहेका छन्। पार्टी विवादबारे निर्वाचन आयोगले अहिलेसम्म टुंगो लगाउन सकेको छैन। आयोगले टुंगो नलाउँदा नयाँ सरकार निर्माणको विषय थप पेचिलो बन्दै गएको छ। प्रचण्डनेपाल समूहले आफ्नो पक्षमा ११४ जना सांसद रहेको दाबी गरेको छ । एक सय ११ सांसदहरूले हस्ताक्षर गरिसकेको दाबी गरिएको छ। २ सय ७५ सदस्यीय प्रतिनिधिसभामा नेकपाका १ सय ७३ जना सदस्य छन्। सानु शिवाको निधनपछि नयाँ नियुक्ति नहुँदा एक पद रिक्त छ। ५९ सदस्यीय राष्ट्रियसभामा नेकपाका ४९ जना सांसद छन्। दुवै सदन गरेर २ सय २२ सदस्य छन्।"
विधि र प्रक्रिया मिचेर विप्लवसँग सहमति,"विराटनगर : नेपाल कम्युनिस्ट पार्टी (नेकपा) नेता योगेश भट्टराईले नेत्रविक्रम चन्द्र विप्लव नेतृत्वको नेपाल कम्युनिस्ट पार्टीलाई शान्तिपूर्ण राजनीतिमा ल्याउँदा नेपाल सरकारले विधि र प्रक्रिया मिचेको बताएका छन् । गृह जिल्ला ताप्लेजुङबाट काठमाडौ फर्कने क्रममा शनिबार विहान विराटनगर विमानस्थलमा सञ्चारकर्मीसँग कुरा गर्दै नेता भट्टराईले यस्तो बताएका हुन् । विप्लव नेतृत्वको नेकपा शन्तिपुर्ण धारमा आउनु स्वागतयोग्य छ, उनले भने तर, प्रधानमन्त्री अथवा नेपाल सरकारले शन्तिपुर्ण राजनीतिमा विद्रोही पार्टीलाई ल्याउने प्रकृया भने गलत हुँदा आशंका उत्पन्न भएको छ । उनले हतियारसहित भूमिगत रुपमा विद्रोह गरेको विप्लव समूहको नेकपालाई शान्तिपुर्ण राजनीतिमा ल्याउन नेपालका कुनै राजनीतिक दलसँग सर्वदलीय छलफल वा संसदीय म्यान्डेट नलिनु गलत भएको बताए । लोकतान्त्रिक राज्यव्यवस्थामा सबै कुरा पारदर्शी ढंगले गर्नुपर्ने बताउँदै उनले प्रजातान्त्रिक विधि र प्रकृयालाई अवलम्वन नगरी सहमति र हस्ताक्षर हुँदा प्रधानमन्त्री वा विप्लवको स्वार्थ अथवा कतैबाट यो कुरा प्रेरित त होइन ? भन्ने प्रश्न समेत खडा भएको भन्दै आशंका व्यक्त गरे । उहाँहरुको अबको भूमिकाले यो आशंका चिर्न सक्नुपर्छ, यदि त्यसो भएन भने अहिलेको आशंका सत्यमा परिणत हुनेछ, नेता भट्टराईले भने । २०६२०६३ पछि माओवादि शान्तिप्रकृयामा आउँदा हतियार र लडाकु के गर्ने भन्ने कुरा टुङ्गिए र अहिले पनि त्यो शान्ति प्रकृयामा सबै आबद्ध भएको स्मरण गर्दै भट्टराईले विप्लव समूहले बोकेको हतियार र लडाकुको व्यवस्थापन स्पष्ट नगरी सहमति गर्नुले अझै शंकाको दायर बढाउने बताए । नेकपा नेता भट्टराई गृह जिल्ला ताप्लेजुङको दोभानमा भएको आगलागीको निरीक्षण गर्न र आगलागी पीडितलाई राहत वितरण गर्न बिहीबार ताप्लेजुङ पुगेका थिए । उनी आइतबार बोलाइएको प्रतिनिधिसभा बैठकमा सहभागी हुन शनिबार विराटनगर हुँदै काठमाडौ फर्किएका हुन् ।"
नेकपा के गर्छ हामी हेरिराखेका छौँ: कांग्रेस नेता लेखक,"डोटी: नेपाली कांग्रेसका केन्द्रीय सदस्य तथा पूर्वमन्त्री रमेश लेखकले नेपाली कांग्रेस 'वेटिङ गभर्मेन्ट' भएकाले सरकारमा जाने वा नजाने ठोकुवाका साथ भन्न नसकिने बताएका छन् । नेकपाको आगामी कदम कस्तो हुन्छ ? त्यसमा भर पर्ने र सोही अनुरुप कांग्रेस अगाडि बढ्ने उनको भनाइ छ । नेपाल प्रेस यूनियन डोटी शाखाले आयोजना गरेको पत्रकार सम्मेलनमा नेता लेखकले सरकार संचालन गर्ने म्यान्डेट पाएको नेकपाले अब के गर्छ त्यो कुरा कांग्रेसले हेरिराखेको बताए । यदी सत्तामा भएको पार्टीले सरकार चलाउनै सक्दैन भन्छ र उ आफ्नै कारणले सरकारलाई अस्थिर गर्छ, नेतृत्व गर्नै नसक्ने अवस्थामा पुग्छ भने त्यो समयमा प्रतिपक्षको काम आउँछ । त्यसैले कांग्रेस सरकारमा जान पनि सक्छ नेता लेखकले भने । उनले अघि थपे नेकपा के गर्छ त्यो हामी हेरिराखेका छौं, उहाँहरु भएको प्रधानमन्त्रीको राजीनामा गराएर आफ्नै दलबाट प्रधानमन्त्री खोजीराख्नु भएको छ त्यसैले हामीले किन यसलाई भोट हाल्नुपर्छ, उलाई भोट हाल्नुपर्छ भन्नु ?, उनले भने, दुईवटै पक्ष नेकपा दाबी गरिरहेको अवस्थामा हामीले यही नै वा त्यही भनेर भन्न मिल्दैन । यस्तै अर्को प्रसंगमा लेखकले नेपाली कांग्रेसको अधिवेशन आगामी भदौमा नै हुने दावी गरे । त्यसभन्दा ढीलो सार्न अब संविधानले नै नमिल्ने उनको भनाइ थियो । नेपाली कांग्रेसको क्रियाशील सदस्यताको नविकरण र नयाँ सदस्यता बितरणको अभियानलाई चाँडो भन्दा चाँडो सम्पन्न गर्नुपर्ने उनले बताए ।"
जुन र घामको पनि भेट हुँदो रहेछ,"नेपाली राजनीतिक आन्दोलनको यो नयाँ दिन हो। यो तीन बुँदे सहमति पत्र तयार र सफल बनाउन महत्त्वपूर्ण भूमिका खल्ने वार्ता टोलीका सदस्यलगायत सबैलाई धन्यवाद दिन चाहन्छु। यो सहमति केवल नेपाल सरकार र नेपाल कम्युनिस्ट पार्टीको मात्र होइन, यो केही नेताको कुरा होइन। यो सहमतिको पछाडि भित्र लुकेको महान् आकांक्षा छ। नेपाल देशलाई आत्मनिर्भर, स्वाधीन र सुन्दर बनाउने सपना यो भित्र छ। यो भित्र देशमा स्थिरता र नेपाली जनताको अहिलेसम्म पूरा नभएको समृद्धिको आवाज छ। नेपालका युवाभित्र हुर्किएको समृद्ध जीवनको चाहना यो भित्र छ। यसलाई पूरा गर्न यसको सम्पूर्ण क्षेत्रबाट सकारात्मक सहयोग पाएका छौँ। हामी खुसी छौँ र धन्यवाद भन्न चाहछौँ। आज एउटा सन्दर्भको दिन छ। अँध्यारो परिवेशमा उज्यालो देखेर झापाको सुखानीको जंगलमा ५ जनाले रगत दिएका थिए। उनीहरू देश र जनताका लागि समर्पित भएका थिए। यो दिनसँग संयोग आज जोडिएको हो। आजको दिनमा सहिदले निश्चल सपना देखेका थिए। एउटा उद्देश्य, आकांक्षा राख्दै नेपाली जनताको सुखद भविष्यको बलिदान दिनुभएको थियो। गाउँमा बस्दै गर्दा आज बिहान अवसर जुट्यो, सहिदका आमाले टीका लगाइदिनुभयो र उहाँले भन्नुभयो, आजसम्म धेरैका इच्छा पूरा भए तर सहिद र नेपालका जनताको इच्छा पूरा भएको छैन, हामी दुःख गरिखाने नेपालीको आकांक्षा पूरा भएको छैन, त्यसैले यो सम्झेर मात्रै हस्ताक्षर गर्नुहोला। हामीलाई के अनुभूति भएको छ भने उहाँको कुरा सुन्दा, जुन उद्देश्य लिएर कम्युनिस्ट आन्दोलनमा लागियो। अग्रज सहभागी हुनुभयो, दुःख नपाउने कम्युनिस्ट नेता छैनन्, मृत्युको मुखमा नपुगी फर्किएको नेता पनि छैन। यो अवसरमा म सहिदलाई सम्मान गर्छु। सहिद परिवारलाई भन्न चाहन्छु कि हामी सहिदको सपना मर्न दिँदैनौँ, हाम्रो पार्टीको प्रतिबद्धता छ। बेपत्ता, घाइते, परिवर्तनकारी आन्दोलनमा अपांग भएका योद्धा सबैलाई सम्झनुपर्छ र सम्मान गर्नुपर्छ। उनीहरूको चाहना पूरा गर्नुपर्छ। अहिले पनि १ सय ५० जना जेलमा हुनुहुन्छ। छुट्दै आउनुभएको छ। कम्रेड मञ्चन छुट्नुभएको छ। अरू पनि छुट्दै हुनुहुन्छ। हाम्रो विश्वास छ। वातावरण बनेको छ, सबै छुट्नुहुनेछ। सरकार र हाम्रो पार्टीले जिम्मेवारी पूरा गरेको अनुभूति भएको छ। समाजमा चार थरी मानिस छन्। एकथरी शोषक र उत्पीडक छन्। अर्कोतिर श्रमिक र उत्पीडित छन्, उनीहरू बोल्न सक्दैनन्। तेस्रोथरी अलिअलि गुनगुन त गर्छ, गुनासो राख्छ तर उठ्न र जाग्न सक्दैन। हामी कम्युनिस्ट अन्याय हुन्छ, मान्यता हमला भएको हुन्छ, देशमा माथि हमला भएको र अतिक्रमण भएको महसुस हुन्छ। हामी विद्रोह गर्छांै। मान्यता, आकांक्षा र देशप्रति धावा बोल्दा गिद्धे दृष्टि लगाउँछ हामी विद्रोह गर्छौं। तर, कम्युनिस्टहरू विद्रोह मात्र गर्दैनन्। अब परिस्थिति बदलिन्छ। राज्यले भूमिका पूरा गरेको अवस्थामा कम्युनिस्ट विद्रोहको द्योतक मात्र होइन, शान्तिको दूत पनि हुन्। सम्पूर्ण उत्पीडन मिल्काएर न्यायपूर्ण समाज निर्माण गर्ने पनि कम्युनिस्ट हुन्। हामी तीन बुँदे सहमतिमा प्रतिबद्ध छौँ, पालना गर्छौं। दृढतापूर्वक भन्छौँ। कहीँबाट आशंका र उत्तेजना, कुतर्क गर्न जरुरी छैन। हामी पालना गर्छौं। नेपाली समाज रूपान्तरण प्रक्रियामा छ। राज्यको समाजको रूपान्तरणमा पुगेको छैन। कर्णालीतिर एउटा गीत गाइन्छ। एउटा गीत छ, यो कस्तो प्रेम भयो जुन र घामको जस्तो कहिल्यै भेट नहुने भनेजस्तो मान्छे अनुमान गर्थे। जुन र घामको भेट हुँदैन भनेर गाइन्छ। हामी त्यस्तैत्यस्तै हुन थालेको जस्तो मान्छेले अनुमान गर्थे। तर, जुन र घामको पनि भेट हुँदो रहेछ। यो अगाडि पनि हाम्रो कुरा भएको थियो। मैले प्रधानमन्त्रीसँग कुरा राखेको थिएँ। नेपाली जनताको श्रममाथि बसेर मुलुक बनाउँछौं। २००७ देखि आज खण्डखण्डमा नेपाली समाज रूपान्तरण भइरहेको छ। आज पनि उत्पीडित समूह सन्तुष्ट छैन। हामीले हाम्रा असहमति राख्यौँ। संविधान बन्दा, संसदीय व्यवस्थामा सहमत हुन सकेनौं, भएनौं र विद्रोह गर्यौँ। अहिले पनि हाम्रो भनाइ छ। नेपाली कसैले सुरक्षित अनुभूति गर्न सकेका छैनन्। सबै नेपाली जनता, नेतामा आफैँमाथि हाबी भएको अनुभूति छ। हरेक घटना क्रम छ। गाउँ, झुपडी, मल, सहरमा अनुभूति छ। विदेश रहेका नेपालीमा छ। जनमत र फैसला गर्ने अधिकार जनतालाई दिनुपर्छ र पाउनुपर्छ। हामी तयार छौं। युद्ध अन्त्य कसले गर्छ भने, यो कम्युनिस्टले गर्छ। उत्पीडित अन्त्य भएपछि युद्ध पनि अन्त्य हुन्छ। यस विषयमा गम्भीर रूपमा छलफल गर्नुपर्छ। हामी खुला छौँ। हातेमालो गर्न तयार छौँ। कसैले हामीलाई हस्तक्षेप गर्यो भने कुनै विदेशीले हामीलाई हमला गर्यो, हेप्न खोज्यो भने हाम्रो जीवन यही धर्तीमा गाडिन्छ तर झुक्ने छैनौं। हाम्रो प्रतिबद्धता छ। यो जनता र राष्ट्रको निम्ति सफल पारौं।  सरकारसँग तीनबुँदे सहमतिमा हस्ताक्षरपछि नेपाल कम्युनिस्ट पार्टीका महासचिव विप्लवले गरेको मन्तव्यको सम्पादित अंश"
कांग्रेसको नीति अझै पर्ख र हेर,"काठमाडौं : नेकपाको दाहालनेपाल खेमा प्रधानमन्त्रीविरुद्ध अविश्वास प्रस्ताव ल्याउने तयारीमा रहे पनि कांग्रेस अझै पर्ख र हेरको अवस्थामा छ। प्रधानमन्त्री केपी शर्मा ओली नेतृत्वको सरकारविरुद्ध रहे पनि कांगे्रसले आगामी सत्ता समीकरणबारे निर्णय नलिएको हो। सरकारमा जाने कि नजाने भन्नेमै नेताबीच फरकफरक धारणा आइरहेका छन्। अधिकांश नेता भने सरकारमा जाने भए कांग्रेसकै नेतृत्व हुनुपर्ने पक्षमा देखिएका छन्। कांग्रेस सभापति शेरबहादुर देउवा सम्भावित सत्ता समीकरण, संसद्मा पार्टीले निर्वाह गर्नुपर्ने भूमिकाबारे पार्टीका नेताहरूसँग निरन्तर छलफलमा छन्। सभापति देउवाले शुक्रबार संसदीय दलको बैठकमा सांसदका कुरा सुने। देउवाले बिहीबार पदाधिकारी, पूर्वपदाधिकारीसहित संसदीय फाँटको जिम्मेवारीमा रहेका नेताहरूसँग छलफल गरेका थिए। देउवाले सत्ता समीकरणबारे निर्णय गर्नुपर्ने बेला आइनसकेको बताए। उनले बैठकको सुरुमै सांसदहरूलाई सत्ता समीकरणकाबारे नभई प्रतिपक्षी दलका रूपमा संसद्मा खेल्नुपर्ने भूमिकाबारे धारणा राख्न आग्रह गरेका थिए। बैठकमा बोल्ने सबैजसो सांसदले सरकार गठनकै बारेमा बोलेका थिए। अधिकांशले सरकारमा जाने भए कांग्रेसको नेतृत्व हुनुपर्नेमा जोड दिए। कांग्रेसकै नेतृत्वमा सरकार बन्छ भने सरकारमा जानुपर्छ भन्ने नै सबै सांसदको राय थियो, सांसद डा डिला संग्रौलाले अन्नपूर्ण पोस्ट्सँग भनिन्, निर्णय नै त भएन तर सबैको सुझाव सरकारको नेतृत्व कांग्रेसले गर्नुपर्छ भन्ने नै थियो। सांसदहरूले ओलीसँग सत्ता सहकार्य गर्न नहुनेमा जोड दिए। उनीहरूले कांग्रेस निरन्तर आन्दोलनमा रहेकाले यही सरकारसँग समीकरण गर्न नैतिक रूपमा पनि नमिल्ने तर्क गरे। ओली सरकारसँग मिलेर जाँदा हामीले जनतालाई के जवाफ दिने ?, सांसद गगन थापाले भने, ओलीसँग मिलेर सरकार बनाउने कुरा सोच्न पनि सकिन्न। उनले पार्टीको केन्द्रीय कार्यसमिति बैठक बोलाएर निष्कर्षमा पुग्न सभापति देउवालाई सुझाव दिए। सांसद भीमसेनदास प्रधानले कांग्रेसको नेतृत्वमा सरकार बन्ने अवस्था आए श्वेतपत्र जारी गर्नुपर्ने सुझाव दिए। सरकारमा जानै पर्छ भन्ने छैन। तर, कांग्रेस सरकारमा जानै पर्ने अवस्था आए सरकारको नेतृत्व गरेर जानुपर्छ, प्रधानले भने, अनि श्वेतपत्र पनि जारी गर्नुपर्छ। केही नेताले भने पार्टी प्रतिपक्षमै बस्नुपर्ने बताउँदै आएका छन्। आसन्न १४औं महाधिवेशनलाई लक्ष्य गरी देउवालाई प्रधानमन्त्री बन्न रोक्ने उद्देश्यले पार्टी सरकारमा जान नहुने धारणा आएको कतिपय नेताको दाबी छ। सांसद मोहनप्रसाद पाण्डेले महाधिवेशन हेरेर सरकारको नेतृत्व गर्ने अवसरबाट पार्टीलाई वञ्चित गर्न नहुने बताए। महाधिवेशनलाई हेरेर कांग्रेस सरकारमा जानु हुँदैन भन्न मिल्दैन। दलको नेता पार्टी सभापति शेरबहादुर देउवा हो। प्रधानमन्त्री उहाँ नै बन्ने हो, उनले भने, भोलि महाधिवेशनमा प्रभाव पर्छ भनेर प्रधानमन्त्री बन्नबाट रोक्ने काम गर्नु हुँदैन। महामन्त्री डा शशांक कोइराला भने बैठकमा केही नबोली निस्किए। उनी कार्यक्रममा जानु छ भन्दै बाहिरिएका थिए। कोइरालाले दाहालनेपाल समूहसँग मिलेर कांग्रेस सरकारमा जानुपर्ने बताइसकेका छन्। पुनःस्थापित प्रतिनिधिसभा अधिवेशन फागुन २३ गते बोलाइएको छ। संसद् अधिवेशन सुरु हुन दुई दिन मात्र बाँकी भए पनि कांग्रेसले परिस्थिति हेरेर आवश्यक निर्णय लिने संकेत गरेको हो। नेकपाको दाहालनेपाल समूह कांग्रेससँग मिलेर प्रधानमन्त्री ओलीविरुद्ध अविश्वासको प्रस्ताव ल्याउन खोजिरहेको छ। उसले प्रधानमन्त्रीमा कांग्रेस सभापति देउवालाई स्वीकार गर्न सकिने पनि बताइसकेको छ। देउवाले भने सरकारमा जान कांग्रेसलाई हतार नरहेको भन्दै समय आएपछि मात्रै निर्णयमा पुग्ने बताउँदै आएका छन्। उनले संसदीय दलमा पनि सोही कुरा दोहोर्याए। अहिले हतारमा निर्णय गर्नुहुन्न। नेकपाको दुई समूह संसद्मा कसरी प्रस्तुत हुन्छन्, त्यो हेरौं, देउवाले भने, हामी पार्टी फुटोस् भन्ने पनि चाहँदैनौं। हामीलाई सरकारमा जान पनि हतार छैन। त्यसैले हामीले सरकारको नेतृत्वभन्दा पनि संसद्मा पार्टीले खेल्ने भूमिकाबारे छलफल गर्नुपर्छ। प्रमुख सचेतक बालकृष्ण खाणले सांसदहरूको सुझाव र सल्लाहलाई ध्यानमा राखेर पार्टीले अविश्वास प्रस्तावबारे उपयुक्त समयमा आवश्यक निर्णय लिने बताए।"
देश शान्तिपूर्ण युगमा,"काठमाडौं : नेत्रविक्रम चन्द विप्लव नेतृत्वको नेपाल कम्युनिस्ट पार्टी अन्तत: शान्तिपूर्ण राजनीतिको बाटोमा फर्किएको छ। उक्त पार्टीका महासचिव विप्लव शुक्रबार राष्ट्रिय सभागृहमा आयोजित विशेष कार्यक्रममार्फत सार्वजनिक भएका छन्। उक्त कार्यक्रममा प्रधानमन्त्री केपी शर्मा ओली र महासचिव विप्लवको उपस्थितिमा दुई पक्षबीच तीनबुँदे सहमतिपत्रमा हस्ताक्षर भएको छ। सरकार र विप्लव पक्षका वार्ता टोलीबीच बिहीबार अन्तिम सहमति भएको थियो। सरकारका वार्ता टोली संयोजक एवं गृहमन्त्री रामबहादुर थापा, सदस्य प्रधानमन्त्रीका परराष्ट्र सल्लाहकार डा राजन भट्टाई तथा विप्लवका वार्ता टोली संयोजक खड्गबहादुर विश्वकर्मा प्रकाण्ड र सदस्य उदय चलाउने दीपक ले सहमतिपत्रमा हस्ताक्षर गरेका छन्। उक्त पार्टी आफ्ना सबै राजनीतिक क्रियाकलाप शान्तिपूर्ण रूपमा गर्न सहमत भएको सहमतिपत्रमा उल्लेख छ। सरकारले उक्त पार्टीमाथि लगाइएको प्रतिबन्ध हटाउन, कारागारमा रहेका उसका नेता, कार्यकर्ता रिहाइ गर्न र सम्पूर्ण मुद्दा खारेज गर्न सहमति जनाएको छ। यस्तै, दुवै पक्ष राजनीतिक समस्या वार्ताबाट समाधान गर्न सहमत भएको जनाइएको छ। कार्यक्रममा प्रधानमन्त्री ओलीले अब मुलुकमा हिंसात्मक द्वन्द्व अन्त्य भएको घोषणा गरे। मुलुक अब शान्तिपूर्ण युगमा प्रवेश गरेको प्रधानमन्त्री ओलीको भनाइ थियो। देश शान्तिपूर्ण युगमा प्रवेश गरेको छ, अब हिंसात्मक द्वन्द्व छैन, सहमतिपत्रमा हस्ताक्षरपछि उत्साहित देखिएका प्रधानमन्त्री ओलीले भने, यो बाटोमा पनि कोही छैन। ओलीले विप्लवलाई शान्तिपूर्ण राजनीतिमा आएकोमा बधाईसहित स्वागत गरे। त्यति मात्र होइन, ओलीले शुभकामनासमेत दिए। उनले यो कदम ऐतिहासिक भएको धारणा व्यक्त गरे। यो ऐतिहासिक योगदानप्रति राज्य र पार्टीको तर्फबाट हार्दिक धन्यवाद दिन्छु, उनले भने। विप्लवले एउटै कदमले जनताको मन जितेको उल्लेख गर्दै उनले भने, उहाँले एउटै कदमबाट जनताको मन जित्नुभएको छ। यो साहसिक कदम हो। उनले तीनबँुदे सहमति काफी भएको बताए। उनले भने, यसमा धेरै कुराको निष्कर्ष छ। उनले कुनै पनि समस्याको समाधान छलफल र वार्ता गरेर नै गरिने बताए। कुनै समस्या छ भने त्यसको समाधान छलफल र वार्ताबाटै गर्ने हो, कुस्ती गरेर होइन, उनले भने। उनले विप्लव नेतृत्वको पार्टीले शान्तिपूर्ण रूपमा सहमति कार्यान्वयन गर्ने विश्वास व्यक्त गरे। उनले भने, शान्तिपूर्ण गतिविधि गर्नुहुनेछ, संगठन शान्तिपर्ण ढंगले बनाउनुहुनेछ, उनले भने। उनले विप्लवका नेता कार्यकर्ताविरुद्ध लगाइएका मुद्दा हटाएर रिहा गर्ने प्रतिबद्धता पनि जनाए। उहाँका नेता हामी प्रक्रिया मिलाएर छाड्छाँै, मुद्दा मामिला छ भने अन्त्य गर्छौं, उनले भने। नेकपाका महासचिव विप्लवले तीन बुँदे सहमतिप्रति प्रतिबद्धता जनाए। हामी तीन बुँद्धे सहमतिमा प्रतिबद्ध छौँ, पालना गर्छौं, महासचिव विप्लवले भने, कहीँबाट आशंका र उत्तेजना, कुतर्क गर्न जरुरी छैन। विप्लवले सरकारसँगको सहमतिलाई जुन र घामको भेटसँग तुलना गरे। एउटा गीत छ, यो कस्तो प्रेम भयो जुन र घामको जस्तो कहिल्यै भेट नहुने भनेजस्तो। जुन र घामको भेट हुँदैन भनेर देउडामा गाइन्छ। हामी त्यस्तै त्यस्तै हुन थालेको जस्तो मान्छेले अनुमान गर्थे। तर, जुन र घामको पनि भेट हुँदो रहेछ, उनले भने, यो अगाडि पनि हाम्रो कुरा भएको थियो। उनले प्रधानमन्त्रीसँग इमानदारीपूर्वक कुरा भएको उल्लेख गरे। उनले नेपाली जनतालाई नेतृत्व गर्ने अधिकार दिनुपर्ने बताए। हामी कसैमाथि हमला गरेर हैन, हामी नेपाली जनताको श्रममथि उभिएर देश बनाउन चाहन्छौं। त्यो बनाउने नेतृत्व हामी गरौँ। त्यो छलफल चलेको थियो, उनले भने। उनले कम्युनिस्ट विद्रोह र संघर्ष मात्र गर्ने नभई शान्तिका पक्षपातीसमेत रहेको बताए। कम्युनिस्ट विद्रोहको द्योतक मात्र होइन, शान्तिको दूत पनि हुन्, उनले भने, देशमा उत्पीडनको अन्त्य भएपछि युद्ध पनि अन्त्य हुन्छ। यो युद्धको अन्त्य कम्युनिस्ट नै गर्छ। उनले वैदेशिक हस्तक्षेप भए नझुक्ने बताए। कसैले हामीलाई हस्तक्षेप गर्यो भने कुनै विदेशीले हामीलाई हमला गर्यो, हेप्न खोज्यो भने हाम्रो जीवन यही धर्तीमा गाडिन्छ, उनले भने, तर झुक्ने छैनौं। हाम्रो प्रतिबद्धता छ। सरकारले मंगलबार गृहमन्त्री थापा र प्रधानमन्त्रीका परराष्ट्र मामिला सल्लाहकार डा राजन भट्टराई सम्मिलित वार्ता टोली बनाएको थियो। विप्लव पक्षले प्रवक्ता प्रकाण्ड र केन्द्रीय सदस्य उदयबहादुर चलाउने दीपक सम्मिलित वार्ता टोली गठन गरेको थियो। सरकारी वार्ता टोली सदस्य डा भट्टराईले एक वर्षदेखि प्रत्यक्ष र अप्रत्यक्ष रूपमा भएको संवादपछि विप्लव शान्तिपूर्ण राजनीतिमा आएको बताए। अनौपचारिक संवाद हुँदै औपचारिक वार्तापछि विप्लव पक्षसँग सरकारले सहमति जुटाएको हो। तत्कालीन माओवादी १० वर्षे सशस्त्र द्वन्द्वपछि शान्तिपूर्ण राजनीतिमा आएको थियो। विप्लव पक्ष फेरि द्वन्द्वको बाटोतिर लाग्दा देशमा अशान्ति फैलिने हो कि भन्ने चिन्ता बढेको थियो। सरकारले विप्लव नेतृत्वको पार्टी र उसका गतिविधिमाथि प्रतिबन्ध लगाएको थियो।"
विप्लवले जनताको मन जित्नुभएको छ,"धर्मेन्द्र बास्तोलाजी, बधाई छ भर्खर छुटेर आउनु भएकामा, यति थोरै जेल बसेर छुट्नु पाए पो हुन्थ्यो आफू त १४ वर्ष जेल। आज दिन फागुन २१, ४८ वर्षअघि, आजकै दिन, एउटा नयाँ आन्दोलन, नयाँ एकीकरण, नयाँ संकल्प र नयाँ सपना बोकेर हिँडेको ५ क्रान्तिकारी युवालाई जेलबाट निकालेर, जेल सार्ने नाममा सुखानीको जंगलमा हत्या गरिएको थियो। रामनाथ दाहाल, नेत्र घिमिरे, वीरेन राजशंजी, कृष्ण कुइँकेल र नारायण श्रेष्ठ यहाँ मारिनुभयो। नेपालको इतिहासमा यस प्रकार अत्यन्त क्रूर, सत्ताको दमन चक्र हो। राज्यको नियन्त्रणका धेरै महिना लिएर, जेल सार्ने नाममा, पाँचपाँच जनाको एकै ठाउँमा हत्या गरिएको नेपालको इतिहासमा पहिलो घटना भयो। र, त्यस प्रकारको अन्तिम घटना हो। त्यस अपराधपूर्ण घटनामा मारिनुहुने र सहादत प्राप्त गर्ने ५ जनामा आजको विशेष दिनमा हार्दिक श्रद्धासुमन प्रकट गर्दछु, त्यस न्यायप्रेमी र परिवर्तनकारी जनताको तर्पबाट। त्यसैले फागुन २१ को घटना थियो। यसभन्दा केही दिनअघि मारिनुभएका चन्द्र डाँगी र यस घटनाको केही पछि मारिनुभएका रामप्रसाद प्रधानलाई सहिद घोषणा गरेको जानकारी दिन चाहन्छु। बाँसको भालाले घोचीघोची हत्या गरिएको थियो। नेपाली जनतालाई शान्ति चाहिएको छ। नेपाली जनताले चाहेको कुरा राष्ट्रियताको रक्षा, स्वाधीन, राष्ट्रिय अखण्डताको रक्षा, राष्ट्रियहितको रक्षा, लोकतन्त्रको प्राप्ति, रक्षा र सुदृढीकरण, सामाजिक न्यायको प्राप्ति र शान्ति चाहिन्छ। निर्भय ढंगबाट बाँच्न पाउने चाहना नेपाली जनताको छ। सुशासन होस्, भ्रष्टाचार अन्त्य होस्, विकासका प्रयास योजनाबद्ध ढंगले अगाडि बढोस्, यही हो नेपाली जनताको चाहना। सबै राष्ट्रिय आकांक्षा समृद्ध नेपाल सुखी नेपाली हो। समृद्ध नेपाल बनाउन यसका लागि शान्तिपूर्ण वातावरण, लोकतान्त्रिक प्राणाली चाहिन्छ, जनताले हक अधिकार प्राप्त गर्ने वातावरण चाहिन्छ। वातावरण प्राप्तिका लागि आज ऐतिहासिक काम भएको छ। अन्तिम किस्तामा शान्तिपूर्ण युगमा प्रवेश गरेको छ। अब नेपालमा हिंसात्मक द्वन्द्व छैन, अब नेपाल हिसांत्मक बाटो र हिंसात्मक आन्दोलनको कार्यदिशा कसैले अवलम्बन गरेको छैन। आजको उपलब्धि त्यही हो। अब नेपालमा शान्ति छ। केही दिन अगाडिबाट विश्वमा शान्तिको मापदण्डमा नेपाल धेरै विकास गरेर अगाडि बढेको छ। भरे बेलुका संयुक्त राष्ट्रसंघले कसरी मूल्यांकन गर्ला ? नेपाल शान्तिको प्यारामिटर धेरै माथि उठेको छ। म विप्लवलाई धन्यवाद दिन चाहन्छु, यस योगदानका लागि उहाँले एउटै कदमले नेपाली जनताको मन जित्नुभएको छ। एउटै कदम। यो सहासिक कदम हो। जोसुकैले एउटा कार्यदिशा र एउटा बाटो समातेर हिँडेको मोड्न सक्दैनन्, फेल हुन्छन्, उहाँ यसमा सफल हुनुभएको छ।यो फोर्स ल्यान्डिङ होइन, क्र्यास ल्यान्डिङ पनि होइन यो सेभ ल्यान्डिङ हो। बहुत राम्रो ढंगले अरू सफलताको सम्भावनाको सपना पूरा गर्न प्रबल सम्भावनाका साथ अघि बढ्नुभएको छ। मैले कतै रातारात भन्ने पढेको थिएँ, राताराता होइन। वार्ता वर्षौंदेखि चलेको थियो। हामीले वार्ता नंग्रा बजाएर गरेनौँ। वार्ता वार्ताझँै गरियो। गम्भीरताका साथ गयौँ। यो विश्वासको थालनी ८१० वर्षपहिले विप्लवजीसँग लामो समय, केही घण्टा लगाएर कुरा गरेका थियौं, यही वार्ताबाट मजबुत भएर यहाँसम्म आइपुगेका छाँै। वार्ताको व्यहोरा छोटो छ। यो काफी हो। १८ पुराणमा व्यासले दुई कुरा भने। तीन बुँदाले भन्छन्, कुनै समस्या आइपरेर छलफल र वार्ताबाटै टुंग्याउनेछौं उतिखेरै। उहाँहरूले शान्तिपूर्ण बाटोबाट विचार कार्यान्वयन गर्नुहुनेछ। उहाँहरूको आफ्नै पार्टी छ, गतिविधि, संगठन गर्छ, शान्तिपूर्ण रूपमा गर्नुहुन्छ। शान्तिपूर्ण गतिविधि गरेपछि उहाँहरूका नेताकार्यकर्ता प्रक्रिया मिलाएर छाड्छौ। मुद्दा मामिला छन् मिलाइन्छ। धर्मेन्द्रजी भर्खर छुट्नुभयो। केही छुटिसक्नुभयो। अरू पनि छुट्नुहुन्छ। नेपाललाई नयाँ दिन मात्र होइन, नयाँ युगमा प्रवेश गराएको छ, हामी युग परिवर्तनकारी काम गरिरहेका छौं। गत वर्ष पृथकतावादी आन्दोलन गरिरहेका सीके राउतलाई शान्तिपूर्ण राष्ट्रिय राजनीतिको मूलधारमा ल्यायौं। त्यही शान्तिपूर्ण राष्ट्रिय राजनीतिको मूलधारमा उहाँहरू(विप्लव) पनि आइसक्नुभएको छ। परिवर्तन शैली एकीकृत हुन समय लाग्छ। यो सिलसिला र प्रक्रिया हो। हामी एउटै अभियानमा छौं। शान्तिपूर्ण र समृद्ध नेपालको आकांक्षा हो। मानिस शान्तिपूर्ण, भयरहित, सभ्य समाज, सुरक्षित अधिकार सम्पन्न समाज चाहन्छ। इतिहास सबैका फरकफरक छन्। सबै प्रयासको अन्तिम निष्कर्ष सुख प्राप्ति हो। यो बेला एकताबद्ध भएर नेपाललाई एउटा समृद्ध नेपाल बनाउने समय हो। पूर्वज योगदानको कदर गर्दै अगाडि बढ्ने समय हो। शान्ति यात्रामा नयाँ युगमा प्रवेश गरेको छ। नेपाल कम्युनिस्ट उतार चढाव भए। मैले ५० वर्षअघि उहाँले जस्तै आन्दोलन गरेको थिएँ । मेरो पार्टीले ४० वर्ष एउटा निर्णयबाट शान्तिपूर्ण राजनीति अवलम्बन गरेको थियो। ०२९ सालमै छाडेको हो र रुपान्तरण हुन थप ७ वर्ष लाग्यो। रुपान्तरण सजिलो छैन। यो आजको उपलब्धिले शान्तिपूर्ण ढंगले समाज परिवर्तन गर्न सक्छ। असल मनसायसाथ अगाडि बढ्दा यो दृष्टान्त बनेको छ। विश्व कम्युनिस्ट आन्दोलनका लागि यी सफलता दृष्टान्त हुन्। केही मानिस देश बर्बाद गर्न खोज्छन्। संसदीय दलको बैठक गर्दै छन् रे म संसदीय दलको नेता यहाँ छु। उहाँहरू देखेर अचम्म लाग्छ। किस्तीमा लिएर प्रधानमन्त्री खाइदिनुहोस् भन्दै जाने, हामी छौँ दिन तपाईंको पछाडि लाग्ने, नेतृत्व गर्न छाड्ने, यो कुन आइडोलोजी हो, यो । हामी प्रधानमन्त्रीको प्रस्ताव अनुचित रूपमा लाग्दैनौँ। मुलुक अस्थिरतातर्फ गयो। विघटनमा जानुको कारण पनि त्यही थियो तर फिर्ता भएको छ। सरकार ढाल्ने गम्भीर प्रयास भइरहेको छ। ०७३ सालमा पनि ढालेका थियो नि हामी झ्यालबाट, जस्केलाबाट होइन, भेन्टिलेसनबाट छिरेर होइन, मूलसडक, मूलढोकाबाट आउँछौ भनेका थियौँ, ०७४ मा राजमार्गबाट सिंहदरबार आयौं त। अध्यक्ष हुनुपर्यो भने महाधिवेशनमा लडेर हुने, क्याबिनेटमा मान्छे बोलाएर होइन, अध्यक्ष हँुदैनौँ। प्रधानमन्त्री हुनुपरे निर्वाचनको माध्यमबाट। जालझेलबाट होइन। केही कम्युनिस्ट आन्दोलनको बदनाम गरे पनि हुनेवाला केही छैन। विकास जसरी गरेको छ। अहिले सरकार विल्कुल सफल हो। विकासमा फड्को मारेको छ।संयुक्त राष्ट्रसंघले नेपाललाई अल्पविकसितबाट विकासशील राष्ट्र सिफारिस गरिसकेको छ। सन् २०३० अगावै दिगो विकास लक्ष्य पूरा गर्नेछौँ।  नेत्रविक्रम चन्द विप्लव नेतृत्वको नेपाल कम्युनिस्ट पार्टीसँग तीनबुँदे सहमतिमा हस्ताक्षरपछि प्रधानमन्त्री ओलीले गरेको मन्तव्यको सम्पादित अंश"
देश पूर्ण शान्तिमा रुपान्तरण भएकाले पर्यटन क्षेत्रले फड्को मार्छ : पर्यटनमन्त्री,"काठमाडौं : संस्कृति, पर्यटन तथा नागरिक उड्डयनमन्त्री भानुभक्त ढकालले विप्लव समूह शान्तिपूर्ण राजनीतिमा आएसँगै अब नेपालको पर्यटनले फड्को मार्ने बताएका छन्। प्यासिफिक एशिया ट्राभल एशोसिएसन (पाटा) नेपाल च्याप्टरको ४४औँ वार्षिक साधारणसभाको शुक्रबार राति उद्घाटन गर्दै उनले फागुन २१ गतेदेखि नेपाल पूर्णरुपमा शान्तिको देशका रुपमा रुपान्तरण भएको र नेपालमा कोभिड१९ विरुद्धको खोप अभियान पनि सञ्चालन भइरहेकाले विदेशी पर्यटक बढ्ने विश्वास व्यक्त गरे। विदेशी पर्यटक आगमन सहज बनाइने पर्यटनमन्त्री ढकालले पिसिआर रिपोर्ट नेगेटिभ भएका विदेशी पर्यटकलाई निर्वाधरुपमा नेपाल भ्रमण गर्न दिने तथा अनअराइभल भिसाको व्यवस्था गर्न मन्त्रालयले कोभिड१९ सङ्कट व्यवस्थापन केन्द्र (सिसिएमसी)लाई लिखितरुपमै पठाएको र छिट्टै मन्त्रिपरिषद्बाट पारित हुने विश्वास व्यक्त गरे। उनले विदेशी पर्यटक आवागमनलाई सहज तुल्याउन व्यवसायीको आग्रहबमोजिम पर्यटन क्षेत्रको समस्या सम्बोधनका लागि अन्तरमन्त्रालय छलफल गरेर पहलकदमी लिएको र यसले छिट्टै परिणाम हासिल गर्ने बताए। पर्यटन मन्त्रालयका सचिव यादवप्रसाद कोइरालाले विदेशीको पर्यटक आवमनलाई सहज तुल्याउन मन्त्रालयले पहल गरिरहेको र छिट्टै यसले निकास पाउने बताए। पाटा नेपालले प्यासिफिक क्षेत्रका पर्यटन आदन प्रदान गर्ने कार्यक्रम तथा पर्यटकीय गतिविधि बढाउन भूमिका खेलेको भन्दै सचिव कोइरालाले दूरदराजका गन्तव्य प्रवर्द्धनका लागि पनि पाटाले पहल गर्नुपर्ने र त्यसको सहजीकरणका लागि मन्त्रालयले सहयोग गर्ने वचन दिए। उनले पर्यटन क्षेत्रको विविधीकरण र अन्तरराष्ट्रिय बजारीकरणका लागि रणनीतिक योजना कार्यक्रम ल्याउन आग्रह गर्दै यसका लागि मन्त्रालय हातेमालो गरेर अघि बढ्न तयार रहेको बताए। नेपाल पर्यटन बोर्डसँग सहकार्य गरेर विदेशी पर्यटक भित्र्याउन प्रमुख पहलकदमी गर्ने संस्थाका रुपमा रहेको पाटाले सरकार र निजी क्षेत्रको समन्वयमा विदेशी पर्यटक ल्याउन उदाहरणीय काम गरिरहेको छ। पाटा नेपाल च्याप्टरले प्यासिफिक क्षेत्रका धेरै व्यक्तिलाई ल्याएर नेपालमा प्रवर्द्धन गरेको र विवादरहित संस्थाका रुपमा आफूलाई स्थापित गरेकामा सचिव कोइरालाले विशेष धन्यवाद ज्ञापन गरे। बिबिसी मास्टर सेफ सन्तोष शाहले नेपालको पर्यटनलाई गुणस्तरीय बनाउन नेपाली रैधाने खानाको प्याकेजिङ ब्राण्डिङ गरी अन्तरराष्ट्रियकरण गर्नेतर्फ सबै क्षेत्रले सहकार्य गरेर अघि बढ्नुपर्नेमा जोड दिए। फुड टुरिज्म लाई प्राथमिकता दिइ त्यसलाई चाहिने कृषिउपार्जनका विषयमा विशेष प्रवर्द्धनात्मक कार्यक्रम ल्याउनुपर्ने उनको सुझाव थियो। पाटा नेपाल च्याप्टरका अध्यक्ष विभूति चन्द ठाकुरले कोभिडपछिको पर्यटनका गतिविधिलाई चलायमान बनाउन सरकार र निजी क्षेत्रको सहकार्यमा प्रभावकारी प्रवद्र्धनका कार्यक्रम ल्याइनुपर्नेमा जोड दिए। सो अवसरमा पाटाले पर्यटन क्षेत्रमा उल्लेख्य योगदान पुर्याएको भन्दै पूर्वपर्यटनसचिव दीपेन्द्रपुरुष ढकाललाई पाटा लाइफ टाइम अचिभमेन्ट अर्वाड पाटा पर्सनालिटी अफ दी इयर अवार्ड सेफ सन्तोष साहलाई प्रदान गरियो। यी दुवै पुरस्कार पर्यटनमन्त्री ढकालले वितरण गरे। त्यस्तै जाडो याममा पाकिस्तानको माउन्ट केटु हिमाल आरोहण गरी विश्व कीर्तिमान कायम गर्ने आरोही दलका सदस्यलाई पाटाकोतर्फबाट पर्यटन सचिव कोइरालाले कदरपत्रद्वारा सम्मान गरेका थिए। कार्यक्रममा सुरसुधाको साङ्गीतिक समूहले विशेष साङगीतिक प्रस्तुति प्रस्तुत गरेको थियो।"
नेकपा ओली समूहको संसदीय दलको बैठक,"काठमाडौं : नेपाल कम्युनिस्ट पार्टी (नेकपा) अध्यक्ष एवम् प्रधानमन्त्री केपी शर्मा ओलीले संसदीय दलको बैठक बोलाएका छन्। दिउँसो ३ बजे ल्होत्से हलमा संसदीय दलको बैठक बोलाइएको संसदीय दलका प्रमुख सचेतक विशाल भट्टराईले जानकारी दिए। समसामयिक राजनीतिक विषयमा छलफल गर्न दलको बैठक बोलाएको उनको भनाइ छ। भट्टराईका अनुसार संसदीय दलको बैठकमा सहभागी हुन सबै १७३ सांसदलाई एसएमएसमार्फत सूचना दिइएको छ। सर्वोच्च अदालतले प्रतिनिधिसभा पुनःस्थापनाको फैसला गर्दै १३ दिनभित्र अधिवेशन बोलाउन आदेश दिएपछि सरकारको सिफारिसमा राष्ट्रपतिले फाल्गुण २३ गते संसद् बैठक आह्वान गरेकी छन्। जसको एक दिन अगाडि संसदीय दलको बैठक बोलाइएको हो। संसद्मा बहुमतप्राप्त दलको सरकार गठन गर्नुपरे प्रधानमन्त्री बन्न संसदीय दलका नेता हुनै पर्छ। शुक्रबार नेकपा प्रचण्डमाधव पक्षले ओलीलाई बहुमतका आधारमा दलका नेताबाट हटाएर पुष्पकमल दाहाल 'प्रचण्ड' लाई चयन गरेको छ। तर, उक्त पक्षले केकति बहुमतका आधारमा दलका नेता परिवर्तन गरेको भन्ने संख्या खुलाएको छैन। उक्त निर्णयले औपचारिक र कानुनी रूपमा मान्यता पाउनुपर्ने हुन्छ। तत्कालीन एमाले र माओवादी केन्द्रबीच एकतापछि २०७५ मा पारित दलको विधानले संसदीय दलका नेता चयनको व्यवस्था गरेको छ। विधानको भाग ७ को दफा ३१ मा दलका नेता आफैँले वा एक चौथाइ सांसदले अविश्वास प्रस्ताव ल्याए दलका नेता चयन हुने व्यवस्था छ। दलको सम्पूर्ण सदस्य संख्याको कम्तीमा एक चौथाइ सदस्यले दलको नेतामाथि दलको विश्वास छैन भनी लिखित रूपमा अविश्वासको प्रस्ताव पेस गर्न सक्नेछन्, विधानको दफा ३१ (१))मा छ।यस्तो अविश्वास प्रस्ताव दलका उपनेतासमक्ष दिनुपर्छ। नेताविरुद्ध अविश्वास प्रस्ताव आए उपनेताले १५ दिनभित्र बैठक बोलाउन प्रमुख सचेतकलाई निर्देशन दिनुपर्ने व्यवस्था छ। प्रधानमन्त्री ओलीले नेकपा संसदीय दलका नेताको हैसियतमा देव गुरुङलाई मुख्य सचेतकबाट हटाएर विशाल भट्टराईलाई नियुक्त गरेका थिए। त्यससम्बन्धी ओलीको पत्र प्राप्त भएको दुई दिनमै संसद् सचिवालयले भट्टराईलाई मुख्य सचेतकको कार्यकक्षसहित सेवासुविधा दिएको छ। भट्टराईलाई प्रमुख सचेतक बनेसँगै नेकपा संसदीय दलको नेता, उपनेता र सचेतक ओली समूहकै भएका छन् । संसदीय दलको नेता प्रधानमन्त्री ओली हुन् भने उपनेता सुवासचन्द्र नेम्वाङ । प्रधानमन्त्री ओलीले पुस ५ गते प्रतिनिधिसभा विघटन गरेपछि नेकपा दुई खेमा भएको छ। एउटा पक्षको नेतृत्व प्रचण्डनेपालले गरेका छन् भने अर्को पक्षको नेतृत्व प्रधानमन्त्री ओलीले गरिरहेका छन्। पार्टी विवादबारे निर्वाचन आयोगले अहिलेसम्म टुंगो लगाउन सकेको छैन। आयोगले टुंगो नलाउँदा नयाँ सरकार निर्माणको विषय थप पेचिलो बन्दै गएको छ। प्रचण्डनेपाल समूहले आफ्नो पक्षमा ११४ जना सांसद रहेको दाबी गरेको छ । एक सय ११ सांसदहरूले हस्ताक्षर गरिसकेको दाबी गरिएको छ। २ सय ७५ सदस्यीय प्रतिनिधिसभामा नेकपाका १ सय ७३ जना सदस्य छन्। सानु शिवाको निधनपछि नयाँ नियुक्ति नहुँदा एक पद रिक्त छ। ५९ सदस्यीय राष्ट्रियसभामा नेकपाका ४९ जना सांसद छन्। दुवै सदन गरेर २ सय २२ सदस्य छन्।"
म प्रधानमन्त्रीको दौडमा छैन : कांग्रेसका सभापति देउवा,"काठमाडौं : नेपाली कांग्रेसका सभापति शेरबहादुर देउवाले आफू प्रधानमन्त्रीको दौडमा नरहेको स्पष्ट पारेका छन्। प्रतिनिधिसभा अधिवेशन नजिकिएसँगै नयाँ सरकार गठनको चर्चा भइरहेका बेला कांग्रेस सभापति देउवाले आफू प्रधानमन्त्रीको दौडमा नरहेको बताएका हुन्। शनिबार आफ्नै निवासमा आयोजित एक कार्यक्रममा देउवाले प्रमुख प्रतिपक्षी दलको नेता वेटिङ प्रधानमन्त्री भएपनि आफू भने प्रधानमन्त्रीको रेसमा नभएको बताए। हेर्नुस्, प्रमुख प्रतिपक्षी दलको नेता भनेको वेटिङ प्राइममिनिष्टर हो, तर म यो दौडमा छैन, उनले भने। नेकपाभित्रको आन्तरिक किचलोमा आफूले फस्न नचाहेको उनको भनाई छ। यो उनीहरुको आन्तरिक कुरा हो, हामीले त्यसमा पक्ष विपक्षमा उभिदैनौं देउवाले भने, संसदमा उनीहरु कसरी प्रस्तुत हुन्छन्, कांग्रेसले त्यही बेला उपयुक्त निर्णय गर्छ। उनले संसदीय व्यवस्थामा अदालतलाई यो गर उ गर भनेर सडकमा आन्दोलन गरिए व्यवस्था नै नरहने खतरा बढ्ने धारणा राखे। सरकारको सिफारिसमा राष्ट्रपति विद्यादेवी भण्डारीले फागुन २३ गते प्रतिनिधि सभा अधिवेशन बोलाएकी छन्। प्रतिनिधिसभामा प्रधानमन्त्री केपी शर्मा ओलीविरुद्ध नेकपाकै प्रचण्डनेपाल समूहले अविश्वासको प्रस्ताव ल्याउने तयारी गरेको छ। प्रचण्डनेपाल समूहले कांग्रेसको साथमा अविश्वासको प्रस्ताव ल्याउने र देउवालाई प्रधानमन्त्रीका रुपमा प्रस्ताव गर्ने योजना बनाएको छ। तर कांग्रेसले भने अहिलेसम्म कुनै निर्णय गरिसकेको छैन। सरकारको विषयमा बहस चलिरहेको बेला देउवाले सरकार जान नचाहेको धारणा राखेका हुन्। सरकारमा जाने कि नजाने भन्नेमै नेताबीच फरकफरक धारणा आइरहेका छन्। अधिकांश नेता भने सरकारमा जाने भए कांग्रेसकै नेतृत्व हुनुपर्ने पक्षमा देखिएका छन्। कांग्रेस सभापति देउवा सम्भावित सत्ता समीकरण, संसद्मा पार्टीले निर्वाह गर्नुपर्ने भूमिकाबारे पार्टीका नेताहरूसँग निरन्तर छलफलमा छन्। देउवाले बिहीबार पदाधिकारी, पूर्वपदाधिकारीसहित संसदीय दलको बैठकमा पनि सत्ता समीकरणबारे निर्णय गर्नुपर्ने बेला आइनसकेको बताएका थिए। उनले बैठकको सुरुमै सांसदहरूलाई सत्ता समीकरणकाबारे नभई प्रतिपक्षी दलका रूपमा संसद्मा खेल्नुपर्ने भूमिकाबारे धारणा राख्न आग्रह गरेका थिए।"
विप्लव नेतृत्वको नेकपाका सेती महाकाली इन्चार्ज रिहा,"धनगढी : सरकार र विप्लव नेतृत्वको नेकपाबीच वार्ता भएपछि, कैलाली कारागारमा रहेका सेती महाकाली इन्चार्ज तथा केन्द्रीय सदस्य ओमप्रकाश पुन रिहा भएका छन्। उनी २०७७ असार ३१ गते कैलालीको धनगढी उपमहानगरपालिकाको कनरीबाट पक्राउ परेका थिए। प्रहरीले उनले बोकेको झोलामा हतियार भेटिएको भन्दै हातहतियार, खरखजाना मुद्दा दर्ता गरेको थियो। सोही मुद्दामा, जिल्ला अदालत कैलालीले गत साउनमा ५० हजार रकम धरौटी माग गरेको थियो। धरौटी नबुझाएपछि, उनलाई साउनमा कैलाली कारागार पठाइएको थियो। शुक्रबार भने उनले ५० हजार धरौटी जम्मा गरेका छन्। पुनसँगै कैलाली कारागारमा रहेका विप्लवकै सेती महाकाली ब्युरो सदस्य विवेक कुमाल पनि शुक्रबार रिहा भएका छन्। उनलाई, हातहतियार खरखजानासम्बन्धी तीनवटा मुद्दा लगाइएको थियो। उनी पनि ५० हजार धरौटी बुझाएर रिहा भएका हुन्।"
धनगढीमा लागेको आयो नियन्त्रणमा,"धनगढी : सुदूरपश्मिको राजधानी धनगढीमा लागेको आगो नियन्त्रणमा आएको छ । नेपाल आयल निगमको क्षेत्रीय डिपो भन्दा करिव सय मिटरको क्षेत्रमा लागेको आगो भर्खरै नियन्त्रणमा आएको हो । स्थानीय युवाले सञ्चालन गरेको फर्निचर सोरुममा दिउँसो साढे १२ बजेपछि लागेको आगो नियन्त्रणमा आएको हो । आगलागीबाट सोरुममा राखिएका सबै फर्निचरका सामग्री जलेको सञ्चालकमध्येका एक भोजराज भट्टले बताए । सोरुमको भित्रिभागमा वेल्डिङ गर्दा त्यसको झिल्काले आगलागी भएको अनुमान स्थानीयले गरेका छन् । बन्दै गरेको सोरुमको उदघाटन हुनै बाँकी थियो । १० दिनपछि उद्घाटनको तयारिमा रहेको सोरुममा आगलागि भएको हो । प्रहरीले सोरुमको क्षतिको विवरण संकलन भइरहेको बताइरहेका वेला साझेदारले भने सात करोडको नोक्सान भएको बताएका छन् । धनगढी उप महानगरपालिका, गोदावरी, पुनर्वास नगरपालिकाका दमकलले २ घण्टापछि आगो नियन्त्रणमा लिएको छ । आगलागि भएको सोरुमको सामुन्ने आयल निगमको क्षेत्रीय डिपो छ । डिपोले पार्किङको व्यवस्थापन नगरेकाले इन्धन बोकेका सैयौं ट्यांकर पनि आगलागी भएको सोरुम अगाडि थिए । आगलागी निगमको डिपोलाई नछोपोस भन्नका लागि नेपाली सेना सशस्त्र प्रहरी, नेपाल प्रहरिको टोली घटनास्थल पुगेको थियो ।"
उद्यमशीलता पढाउँदै पोखरा विश्वविद्यालय,"पोखरा : पोखरा विश्वविद्यालयले नेपालमै पहिलोपटक उद्यमशीलता विकाससम्बन्धी विषय पढाउने भएको छ । स्नातक तहमा ब्याचलर या आन्टरपे्रन्युअरसिप डेभलपमेन्ट (बेड) कार्यक्रम पढाउन उसले भर्नासमेत खोलिसकेको छ । विश्वविद्यालयका उपकुलपति प्राडा प्रेमनारायण अर्यालले उक्त कार्यक्रम सार्वजनिक गरे । उपकुलपति अर्यालले आवश्यकताका आधारमा कार्यक्रम सुरु गरेको बताए । उनले बेरोजगारीका समस्याले विदेशिनुपर्ने अवस्थालाई गम्भीर हुनुपर्नेमा जोड दिए । अहिले दिइरहेको ९० प्रतिशत ज्ञान काम लागेको छैन, उनले भने, हामी शैक्षिक प्रणाली परिवर्तन हुनुपर्छ भन्ने मान्यता राख्छौं । विश्विद्यालयको मानविकी तथा समाज विज्ञान संकायका डिन सहप्राध्यापक डा अजय थापाका अनुसार ४८ जना विद्यार्थीका लागि भर्ना खुला गरिएको हो । उद्यमी नागरिक विकास गर्ने हेतुका साथ बेड कार्यक्रम ल्याइएको जानकारी डा थापाले दिए । समृद्धिमा युवा उद्यमीको आवश्यकता महसुस गरेर यसै शैक्षिक सत्रदेखि उद्यमशीलता अध्यापन सुरु गर्दैछौं, उनले भने । उक्त विषयका पढाइका लागि पोविविले नेपाल सरकारसँग समेत सहकार्य गर्दैछ भने भारत गुजरातको स्वर्णिम विश्वविद्यालयसँग समझदारी हुने भएको छ । भारतमा उद्यमशीलताका शिक्षामा स्वर्णिम विश्वविद्यालय उत्कृष्ट मानिन्छ। भविष्यलाई आवश्यक पर्ने उद्यमी जसले आफ्नो व्यवसाय आफैं गर्न सकून्, डा थापाले भने, यो विषय पढेको विद्यार्थीले पारिवारिक व्यवसायको उत्थान गर्न सक्छ, उद्यमशीलता विकासको परामर्श पनि दिन सक्छ । ४ वर्षे कोर्स पूरा गर्न पोविविले ३ लाख १४ हजार रुपैयाँ शुल्क निर्धारण गरेको छ । तर, त्यसै पैसाबाट विश्वविद्यालयले विद्यार्थीलाई नयाँ व्यवसाय सुरु गर्न ५० हजार रुपैयाँ प्रदान गर्ने जानकारी थापाले दिए । विद्यार्थीले पढेर मात्रै हुँदैन, केही न केही उद्यमव्यवसाय गर्नैपर्छ भनेर ५० हजार रुपैयाँ दिन्छौं, थापाले भने, सहुलियतको कर्जा कसरी दिलाउने भनेर पनि नेपाल सरकारसँग, राष्ट्र बैंकसँग छलफल गरिरहेका छौं । डा थापाले पढाइकै सिलसिलामा विद्यार्थीलाई नयाँनयाँ उद्यमव्यवसायको जुक्ति सिर्जना गर्न लगाउने र लगानीकर्ताको भेला गरी त्यस्ता जुक्तिमा लगानी जुटाउने पनि जानकारी दिए । विद्यार्थीका आइडिया (जुक्ति) लाई व्यवसायमा रुपान्तरण गर्ने मञ्च प्रदान गर्छाैं, उनले भने, लगानीका लागि सरकारसँग पनि छलफलमा छौं । विद्यार्थीलाई नेपालमा उद्यमव्यवसाय क्षेत्रका कानुनबारे पनि पढाइने उनले सुनाए । गुजरातको स्वर्णिम विश्वविद्यालयका भाइस प्रेसिडेन्ट आदिऋषभ जैनले पोखरा विश्वविद्यालयसँगको सहकार्य फलदायी हुने विश्वास व्यक्त गरे । सन् २०१९मा उद्यमशीलता शिक्षामा आफ्नो विश्वविद्यालयमा भारतभरमै सर्वाेत्कृष्ट भएको पनि उनले सुनाए । उद्योग, वाणिज्य तथा आपूर्ति मन्त्रालयका सहसचिव नारायण रेग्मीले उद्योग क्षेत्रको योगदान नभएसम्म सुखी नेपाली, समृद्ध नेपाल बन्न नसक्ने विचार राखे । यो विषय पढेपछि विद्यार्थी शैक्षिक बेरोजगार हुनु पर्दैन, उनले विश्वास जताए । नेपाल उद्योग वाणिज्य महासंघका उपमहानिर्देशक गोकर्ण अवस्थीले युवाहरु नेपालमा उद्यमशीलताको सम्भावना छैन भनेर विदेशिने गरेकोमा यो विषयको पढाइले सही दिशा निर्देश गर्ने विचार राखे । महासंघले स्टार्टअप कमिटी गठन गरेको जानकारी उनले दिए । आइडियालाई हेरेर लगानी गरिनुपर्छ, उनले भने, त्यसका लागि महासंघले काम गरिरहेको छ । अन्तर्राष्ट्रिय श्रम संगठन (आइएलओ)का प्रकाश शर्माले उद्यमशीलता विषयमा पोविविको कोर्स उत्कृष्ट रहेको बताए। पोखरा विश्वविद्यालयमा ४ संकाय छन् । विराटनगरदेखि महेन्द्रनगरसम्मका कलेजहरुलाई पोविविले सम्बन्धन प्रदान गरेको छ । पोविविकै केन्द्रीय क्याम्पसहरु र अन्तर्गतका कलेजहरुमा गरी ३२ हजार ५ सय ८४ विद्यार्थी रहेको डा थापाले जानकारी दिए । कुल कोटाको २० प्रतिशत छात्रवृत्रि दिएका छौं, उनले भने, कलेजहरुले पनि १० प्रतिशत छात्रवृत्ति दिइरहेका छन् । विद्यार्थी संख्याका आधारमा पोविवि त्रिभुवन विश्वविद्यालयपछिको सबैभन्दा ठूलो शैक्षिक संस्था भएको उनले जनाए ।"
जलविद्युतको सुरुङमा कार्यरत दुई मजदुरको ढुंगाले लागेर मृत्यु,ताप्लेजुङ: ताप्लेजुङमा निर्माणाधिन ७३ मेगावाटको मिडिल तमोर जलविद्युत आयोजनाको सुरुङमा काम गर्ने दुईजना मजदुरको ढुंगाले लागेर मृत्यु भएको छ । उदयपुरका २२ वर्षीय अमर विश्वकर्मा र भोजपुरका २८ वर्षीय सन्तोष बानियाको शनिबार दिउँसो मृत्यु भएको हो । आयोजनाका जनसम्पर्क अधिकृत करण गौतमका अनुसार शनिबार दिउँसो सुरुङ खन्ने क्रममा ढुंगाले लागेर उनीहरुको मृत्यु भएको हो । सुरुङ निर्माण गर्ने क्रममा सपोर्ट लगाइरहेको समयमा माथिबाट लडेको ढुङ्गाले लागेर घटनास्थलमै मृत्यु भएको हो आयोजनाका भुगर्भविद् सूर्य लिम्वूले बताए । मिक्वाखोला गाउँपालिका२ को थुम्वाबाट फक्ताङ्लुङ गाउँपालिका१ सावादिनतर्फ सुरुङ खन्ने क्रममा दुर्घटना भएको हो । सँगै काम गरिरहेका अरु कामदार भने सकुशल रहेको लिम्बूको भनाइ छ । आयोजना अन्तर्गत १ हजार ३ सय ९७ मिटर सुरुङ निर्माण भएको छ । मिक्वाखोलामा आउटलेट र फक्ताङलुङमा हेडबक्स छ । उक्त आयोजना सानिमा मीडिल तमोर हाइड्रोपावर लिमिटेड कम्पनीले निर्माण गरिरहेको छ । २०७४ सालमा निर्माण सुरु भएको आयोजना २०७८ मा सक्ने लक्ष्य छ । सुरुङ ३ हजार ३ सय ६७ मिटर निर्माण गर्नुपर्ने आयोजनाले जनाएको छ ।
दार्चुलामा जीप दुर्घटना हुँदा तीन जनाको मृत्यु,"दार्चुला : दार्चुलाको गोकुलेश्वररिठाचौपाता सडकखण्ड अन्तरगत उचाकोटमा जीप दुर्घटना हुँदा तीन जनाको मृत्यु भएको छ। मृत्यु हुनेमा चालक करन नाथ, गाडीधनी पदम पन्त र पन्तकी आमा सुनादेवी पन्त रहेको जिल्ला प्रहरी कार्यालय दार्चुलाका प्रहरी प्रमुख मनोहरप्रसाद भट्टले जानकारी दिए। गोकुलेश्वरबाट रिठाचौपाताका लागि छुटेको बा ३ ज १६९३ नम्बरको नयाँ जीप लेकम गाउँपालिका वडा नम्बर ६ उचाकोट बन्स्याडीमा दुर्घटना हुँदा चालकसहित तीन जनाको मृत्यु भएको हो। जीपमा सवार अरु चारजना घाइते रहेको स्थानीय रमेश धामीले बताए। बुद्धिपल्लब पन्त, गंगा पन्त, मुकेस पन्त र बसन्त पन्त घाइते भएका हुन्। सडकबाट झण्डै डेढ सय मिटर तल खसेको जीप क्षत विक्षत भएको जिल्ला प्रहरी कार्यालय दार्चुलाले जनाएको छ। स्थानीय र प्रहरीको सहयोगमा उद्धारमा सहयोग गरेका छन्। घाइतेहरुलाई उद्धार गरी गोकुलेश्वर अस्पताल पठाइएको प्रहरीले जनाएको छ।"
एक वर्षपछि पोखराजोमसोम हवाइ सेवा सञ्चालन,"जोमसोम : कोरोना भाइरस (कोभिड१९)को संक्रमणका कारण बन्द पोखराजोमसोम हवाइ सेवा एक वर्षपछि सञ्चालनमा आएको छ। २०७६ साल चैत्र ११ गते सरकारले बन्दाबन्दी (लकडाउन) गरेसँगै पोखराजोमसोम हवाइ सेवा ठप्प भएको जोमसोम नागरिक उड्यन कार्यालयका प्रमुख दिपक विकले जानकारी दिए। उनका अनुसार मुस्ताङमा एक वर्षपछि शनिबार सुमित एअरको जहाज आएको र भोलिदेखि तारा एअरको जहाज आउने बताए। सुमित एअरले शनिबार ३ वटा उडान भरेको हो। जसमा ५४ जना भारतीयमुलका पर्यटक मुक्तिनाथ दर्शनका लागि पोखराबाट जहाज चढी मुस्ताङ आएका हुन्। सुमितले पोखराजोमसोमका लागि चार्टर उडान मात्र गर्ने जनाइएको छ। पर्यटकको टिकट बुकिङका आधारमा सुमित एअरले सेवा प्रवाह गर्ने बताएको छ। यस्तै, मार्च ७ अर्थात आइतबारदेखि तारा एअरले पोखराजोमसोम नियमित हवाइ सेवा उडान सञ्चालनमा ल्याउने तारा एअर जोमसोम स्थित स्टेशन म्यानेजर सुजन लालचनले जानकारी दिए। उनका अनुसार आन्तरिक पर्यटकका लागि साविकको भाडादर घटाएर २८३० रुपैयाँ कायम गरेको छ। स्टेशन म्यानेजर लालचनले भने, कोभिडपछि विदेशी पर्यटकको आउजाउ कम हुने हुँदा स्वदेशी पर्यटकलाई लाग्ने भाडा घटाइएको हो। मुस्ताङका लागि पोखराजोमसोम हवाइ सेवाका लागि तारा एअर, सुमित एअरले सेवा प्रवाह गर्ने गरेको छ। तर नेपाल एअरलाईन्सको जोमसोममा टिकट बुकिङ काउन्टर र कार्यालय राखे पनि लामो समयदेखि नेपाल एअरको जहाज आउन सकेको छैन।' मुस्ताङमा पोखराजोमसोम हवाइ सेवा सञ्चालनमा आएसँगै मुस्ताङका पर्यटन व्यवसायी उत्साहित भएको पाइएको छ। जोमसोम स्थित होटल ताजकी सञ्चालिका तृष्णा गौचनले मुस्ताङमा हवाइ सेवा सुचारु भएकाले अब आन्तरिक तथा बाह्य पर्यटक मुस्ताङ भ्रमण गर्न आउने र यसले मुस्ताङको पर्यटन व्यवसायलाई टेवा पुग्ने बताइन्। कोरोनाका कारण एक वर्ष पूरै बन्द रहेको जोमसोम विमानस्थलमा शनिबार पर्यटकीय चहलपहल बढेको छ। मुस्ताङमा हवाइ सेवा सुचारु भएपछि जोमसोम स्थित एक्यापको पर्यटक चेक पोष्ट समेत खुल्ला गरिएको छ। चेकपोष्टले मुस्ताङ भित्रिने पर्यटकको विवरण संकलन गर्ने गर्छ। सरकारले गत असोज १ गतेदेखि आन्तरिक हवाइ उडान खुल्ला गरे पनि मुस्ताङमा जहाज आउन सकेको थिएन। मुस्ताङमा हिउँदयाम सुरु भएको र पर्यटकीय गतिविधि पनि न्युन हुन भएकाले निजी एअरलाइन्स कम्पनीहरुले मुस्ताङमा हवाइ सेवा सञ्चालनमा ल्याउन सकेका थिएनन्। यस्तै, पोखराबाट म्याग्दी हुँदै धावनमार्गबाट मुस्ताङ आउने पर्यटकको संख्या दिनहुँ वृद्धि भइरहेको जोमसोम स्थित ट्राफिक इञ्चार्ज विष्णुबहादुर नेपालीले जानकारी दिए। उनका अनुसार बस, जीप र मोटरसाइकलमा दैनिक करिव ५ सय बढी पर्यटक मुस्ताङ आउने गरेको बताए।"
किसान सूचीकरण राष्ट्रिय अभियान सुरु: कृषि आधुनिक क्षेत्रमा प्रवेश गरेको प्रधानमन्त्रीको दाबी,"काठमाडौं: किसान सूचीकरण राष्ट्रिय अभियान शनिबार आरम्भ भएको छ । काठमाडौंमा आयोजित एक समारोहबीच प्रधानमन्त्री केपी शर्मा ओलीले किसान सूचीकरण राष्ट्रिय अभियानको उद्घाटन गरेका हुन् । कृषि तथा पशुपन्छी विकास मन्त्रालयले तयार पारेको किसान सूचीकरण व्यवस्थापन प्रणालीको शूभारम्भ गर्दै प्रधानमन्त्री ओलीले कृषि क्षेत्र अब आधुनिक क्षेत्रमा प्रवेश गरेको बताए । यस प्रणाली मार्फत् कुन किसानलाई कस्तो सहयोग गर्नुपर्ने सबै थाहा हुने भन्दै प्रधानमन्त्री ओलीले अब सरकारले व्यवसायीक सीप विकासका लागि जिल्ला जिल्लामा तालिम संचालन गर्नुका साथै कृषिमा आधारित उद्योग खोल्न सहयोग गर्ने बताए । प्रधानमन्त्री ओलीले किसानलाई सामूहिक खेती प्रणालीमा संलग्न गराएर उत्पादनमा लगाउनुपर्ने पनि बताए । कृषि क्षेत्रमा दिइने अनुदान नगदमा नभएर अनुदान दिँदा भरसक जिन्सी सामग्री खरिद गरेर दिनुपर्ने उनको भनाइ थियो । अनुदानका विषयमा केही गुनासाहरु रहेका छन् । कृषि क्षेत्रका निम्ति दिइने अनुदानलाई व्यवस्थित गर्न भरसक जिन्सी सामानहरु खरिद गरेर दिने । व्यक्तिगत भन्दा सामूहिक प्रयासलाई प्रोत्साहन गर्ने । व्यक्तिगत रुपमा दिनुपर्ने भएमा नगद रुपैयाँ नभएर किसानलाई आवश्यक पर्ने सामग्री खरिदमा जोड दिनुपर्छप्रधानमन्त्री ओलीले भने । हरेकको भान्सालाई अस्पतालको रुपमा विकास गर्न सकेमा स्वस्थ्य नेपाल निर्माण गर्न सकिने पनि उनको सुझाव थियो । भान्सालाई अस्पताल बनाउन कृषिको ठूलो भूमिका हुने पनि उनको तर्क थियो । ओलीले भने, हाम्रो भान्सालाई रोग उत्पादन गर्ने थलो होइन अस्पतालको रुपमा विकास गर्न कृषिको ठूलो भूमिका रहन्छ । हामीले कृषिलाई जति बढी अर्ग्यानिक बनाउन सक्यो त्यती बढी हाम्रो भान्सा अस्पताल बनाउन सकिन्छ । कार्यक्रममा कृषिमन्त्री पद्माकुमारी अर्यालले अब सरकारबाट उपलब्ध हुने सेवा सुविधा वास्तविक किसानले पाउने बताइन् । किसानहरूको हक हितका लागि यो प्रणाली तयार पारेका हौँ । अब सबै किसानका गुनासो आजैबाट अन्त्य भयो । यो प्रणाली लागु भएसँगै वितरणमा भएको झमेला, संघ र प्रदेशले गरेका कार्यक्रममा हुने दोहोरोपनाको अन्त्य हुने विश्वास समेत उनले व्यक्त गरिन् । कृषिको औद्योगिकीकरणका निम्ति सरकार लागिरहेको भन्दै उनले हिजोको कृषि र आजको कृषिमा फरक अनुभूति गर्नेगरी अगाडि बढेको पनि बताइन् । कृषिको औद्योगिकीकरण गर्ने ढंगले हामी अगाडि बढेका छौं । हिजोको कृषि र आजको कृषिमा फरक अनुभूति गर्नेगरी हामी अगाडि बढ्छौं । कृषिमा यान्त्रिकिकरण गर्न हामीले इजरायल सरकारसँगको सहकार्यमा भर्खरै सम्झौता गरेका छौं मन्त्री अर्यालले भनिन् । सातै प्रदेशमा सञ्चालन हुने किसान सूचीकरण प्रणाली सातै प्रदेशका सबै पालिकामार्फत सञ्चालन हुनेछ । कृषि पेसा र व्यवसायमा संलग्न रहेका किसानले सरकारबाट उपलब्ध हुने अनुदान र सहायता प्राप्त गर्न किसान सूचीकरण संकेत नम्बर अनिवार्य गरिएको छ ।"
योग र ध्यानले मानिस स्वस्थ्य,"भक्तपुर : जीवन विज्ञानको भक्तपुर जिल्ला परिषद्का संयोजक सुरेन्द्रमान बिजुक्छेले विश्वका ३५ देशमा जीवनयोग प्रयोगशाला सञ्चालनमा आएको बताएका छन् । जीवनयोग प्रयोगशाला गठ्ठाघर पाँचौं वार्षिक उत्सवमा शुक्रबार बोल्दै उनले भने, जीवन विज्ञानका कार्यक्रम एक करोड ८१ लाख मानिसले हेरिसकेका छन् भने १० लाख मानिस योग र ध्यानका विभिन्न कार्यक्रममा सहभागी भएर लाभ लिइसकेका छन्। वरिष्ठ प्रशिक्षक दुर्गा मगरले ध्यान गर्दा हुने फाइदाबारे बताए । उनले कोरोनाको समयमा ४८ दिन साधना गरेको बताउँदै भने, ध्यानले जीवन सफल बनाउँछ । गृहस्थी जीवनमा रहेकालाई यसबाट विशेष फाइदा पुग्छ। प्रयोगशाला गठ्ठाघरकी प्रशिक्षिका सरस्वती भट्टराईले जीवन विज्ञानबाट आफ्नो जीवनमा ल्याएको परिवर्तन सुनाउँदै सुरुआती अवस्थादेखि हालसम्म ध्यान साधनाबाट एक हजारभन्दा बढीले लाभ लिइसकेको बताइन् । भक्तपुरका सबै प्रयोगशालाका प्रशिक्षकहरु भीमप्रसाद निरौला, कमला पौडेल, शारदा अधिकारी, कल्पना आचार्य, उमेश धौभडेल, निरञ्जना धौभडेल, विमल घिमिरे, बुद्धलक्ष्मी बज्राचार्य, मोहन थापा र ज्योति श्रेष्ठले पनि योग र ध्यानबारे अनुभव सुनाएका थिए । वन्दना कोइरालाले योग र ध्यानबारेको कविता सुनाएकी थिइन् भने सिद्धिलक्ष्मी श्रेष्ठले शुभकामना गीत गाएकी थिइन् ।"
तातोपानीमा स्नान गर्नेको घुइँचो,"बेनी : करिब एक वर्षपछि खुलेको प्राकृतिक उपचार स्थलको रुपमा परिचित म्याग्दीको बेनी नगरपालिका४ तातोपानी कुण्डमा स्नान गर्नेको घुइँचो लागेको छ। कोरोना(भाइरस)को जोखिम र रोकथामका लागि गरिएको लकडाउनका कारण सुनसान बनेको तातोपानी स्नान गर्नेहरुको केही समयदेखि घुइँचो लागेको छ। २०७६ चैत पहिलो हप्तादेखि बन्द भएको तातोपानी २०७७ माघ १ गतेदेखि खुला गरिएको थियो। बन्दाबन्दी हुनु अघिकै संख्यामा पाहुनाहरु स्नानका लागि आउन थालेका सिंगा तातोपानी कुण्ड ब्यवस्थापन समितिका अध्यक्ष बिरेन्द्रमान शाक्यले बताए।कोरोनापछि यति धेरै मानिसहरु आउँछन् जस्तो लागेको थिएन्, उनले भने, फागुन महिनाको २२ गते बिहानसम्म दुई हजार ६५० जनाले स्नान गरेका छन्। समितिको तथ्याङ्क अनुसार हाल तातोपानी कुण्डमा दैनिक एक हजार ५०० जनाले स्नान गरेका छन्। चाप बढेकाले तीन वटा समूह बनाएर स्नान गर्ने व्यवस्था मिलाइएको छ। म्याग्दी, बागलुङ, पर्वत, कास्की, काठमाडौं लगायत देशका सबै जसो जिल्लाबाट स्नान गर्न आएका अध्यक्ष श्रेष्ठले बताए। तातोपानी बजारका होटल र घरबास पाहुनाले भरिभराउ भएका होटल ब्यवसायी कुमार केसीले बताए। दुई सय घरधुरी भएको तातोपानीमा दश वटा होटल छन्। सबैजसो घरमा घरबास सुबिधा छ। होटलसँगै र ब्यापार व्यवसाय पुरानै लयमा फर्किएको केसीले बताए। ज्वरो, रुघाखोकी नलागेकालाई कुण्डमा मास्कको प्रयोग अनिवार्य प्रयोग गर्नुपर्ने मापदण्ड बनाएको छ। म्याग्दी नदीको किनारमा जमिनभित्रबाट बिरेनुनको गन्धमा निस्कने ५० डिग्री सेल्सीयस तातोपानी संकलन गरिएको तलाउमा एक पटकमा ३५० देखि ४०० जनाले स्नान गर्न सक्ने क्षमता छ। कोठाभित्र स्नान गर्न मिल्न बाथटप र एक, दुई पटक स्नान गर्नेहरुका लागि थप १०० जना क्षमताको अर्को दुई वटा पोखरी बनाइएको छ। ग्यास्ट्रिक, बाथरोग, ढाड दुख्ने, छाला, सुन्निएको, बज्रिएको, मर्किएको, पेट दुख्ने, खाना रुची नहुने लगायतका स्वास्थ्य समस्या निको हुने भएकाले तातोपानीमा स्नान गर्न आएको बागलुङ नगरपालिका५ मालिकाका शिव आचार्यले बताए। ग्याँस्ट्रिक, बाथरोथ (युरिकएसिड), ढाड दुख्ने, छाला सम्बन्धी विविध रोग, सुन्निएको, बज्रिएर चोट लागेको, मर्किएको, पेट सुन्निने, गलगाँड र एसाइटिस जस्ता स्वास्थ्य समस्या निको हुने गरेको बिरामीहरुले बताउँछन्। यस स्थानमा बिरेनुन र गन्धन (सल्फर) तत्व सहितको ४५ देखि ५७ डिग्री सेल्सियस तातोपानी निस्कने मुहान रहेको छ। गन्धक आफैँमा एक प्राकृतिक एन्टिवायोटिक भएको हुनाले कुण्डमा स्नान गर्दा एक व्यक्तिमा भएको रोग अर्को व्यक्तिमा सर्ने सम्भावना कम हुने अध्यक्ष शाक्यले बताए। एक दिनमा दुई पटक दुईदुई घण्टाका दरले तातोपानीको कुण्डमा शरीरलाई डुबाएर स्नान गरेपछि बाहिर निस्कएर पाँचदश मिनेटसम्म पछ्यौरा, बलाङ्केट, पलास्टिक, काम्लो आदि न्याना कपडा ओढेर शरीरबाट चिटचिट पसिना निस्कँदासम्म विश्राम गरिन्छ। तातोपानी कुण्डमा पुरुष र महिलाहरुका लागि फरक फरक समय तालिका बनाइएको छ। रु ३५० दिनसम्म स्नान गर्न पाइन्छ। गत आर्थिक वर्षमा बिरामीको प्रवेश शूल्क र चन्दा सहयोग गरेर समितिलाई कुल रु एक करोड २१ लाख आम्दानी भएको थियो। तातोपानी कुण्डमा विशेष गरेर असोज, कात्तिक, माघ, फागुन र चैत महिनामा मानिसहरुको घुइँचो लाग्ने गर्छ। कुण्डको आम्दानीले कर्मचारीको तलब, व्यवस्थापन, पूर्वाधार निर्माणका साथै स्थानीय सरस्वती माविका ११ जना निजी स्रोतका शिक्षकलाई तलबभत्ता उपलब्ध गराइएको कुण्ड व्यवस्थापन समितिका कोषाध्यक्ष तुलप्रसाद श्रेष्ठले बताए।"
साताका सात तस्बिर,"काठमाडौं : सहरको व्यस्तता एकातिर किसानको कम अर्कातिर। काठमाडौं उपत्यकामा कृषिकर्म देख्न कि त दक्षिण ललितपुर पुग्नुपर्छ कि त भक्तपुरका फाँटमा। सहरको विकास हुँदै जाँदा प्लटिङका नाममा सबै जग्गा चिराचिरा भएका छन्। मुलुकको राजनीतिको दौड आफ्नै खालको छ। नेताहरुको दौडधुप सत्ताका लागि जारी नै छ। प्रतिनिधिसभा पुनस्र्थापना भएपछि संसदीय खेल पनि राम्रै चलेको छ। भूमिगत नेत्रविक्रम चन्द 'विप्लव' समूहसमेत शान्तिपूर्ण बाटोमा आएको छ। यी सबै विषयले आम नेपालीलाई असर गरे पनि मजदुर र किसानलाई छोएको छैन। पछिल्लो साता राजधानीको कृषिकर्म, जग्गा प्लटिङ र सहर चहलपहललाई अशोक दुलालले आफ्नो लेन्समा कैद गरेका छन्। ललितपुर गोदावरी क्षेत्रमा स्थानीयबासीले बस्ती विस्तारको क्रममा जग्गा प्लटिङको क्रममा काम गर्दै कामदार। राजधानकिो काठ क्षेत्रमा आजकल तिव्र रुपमा बस्ती विस्तार भइरहेको छ। तस्बिर : अशोक दुलाल राजधानीको जडिबुटी सडकमा राखिएको फुटपाथ पसलहरु र गन्तव्यतर्फ जाँदै पैदल यात्रु। तस्बिर : अशोक दुलाल ललितपुरको छम्पी फाँटमा फुलेको तोरी । तस्बिर : अशोक दुलाल शनिबार गोदावरी १० शेराफाँटमा हुदै गन्तव्यतर्फ जाँदै महिला। फागुन महिनाको सुख्खा समयमा किसानले लगाएको गहुँ बाली भने हरियाली देखिन थालेको छ। तस्बिर : अशोक दुलाल ललितपुरको चापागाउँ फाटमा घाँस काट्दै एक युवक । उनले कृषिबाट राम्रो आम्दानी गरेका छन् । गोलभेडा खेतीबाट बार्षिक लाखौं आम्दानी हुने उनको भनाइ छ । तस्बिर : अशोक दुलाल पाटन औद्योगिक क्षेत्रमा कोक्रो बुन्दै एक कालिगढ । तस्बिर : अशोक दुलाल"
मुस्कानको थपियो मुस्कान,"काठमाडौं : पर्साको वीरगन्ज छपकैयाकी मुस्कान खातुन १५ वर्षको उमेरमा गत वर्ष भदौ २० गते स्कुल जाँदै गर्दा तेजाब (एसिड) आक्रमणमा परेकी थिइन्। तर, तत्काल मुस्कानले पत्तो पाइनन् कि को किन के फालेर गयो ? अब के हुन्छ ? एसिडले जलेका अंगको उपचार गर्न मुस्कान पाँच महिनाभन्दा बढी अस्पताल बस्नुपर्यो। उनै मुस्कानलाई शुक्रबार बिहान अमेरिकी दूतावासबाट फोन आयो। खबर थियो मुस्कानले अन्तर्राष्ट्रिय साहसी महिला (आईडब्लूओसी) पुरस्कार प्राप्त गरिन्। अमेरिकी प्रथम महिला जिल बाइडेन र विदेशमन्त्री टोनी ब्लिङकेनले अन्तर्राष्ट्रिय महिला दिवसका अवसरमा मार्च ८ मा भर्चुअल कार्यक्रम गरी उक्त पुरस्कार प्रदान गर्नेछन्। बुवाको मोबाइलमा आएको उक्त खबरले मुस्कान निःशब्द बनिन्। बुवाआमाले कसेर अँगालो हाले। खुसीको आँसु बर्सियो। तीनै जना धेरै बेर रोए। केही दिनअघि आफू मनोनयनमा परेको थाहा पाए पनि अवार्ड नै पाउने विश्वास गरेकी रहिनछन् मुस्कानले। मुस्कानले एक दुःखद घटनालाई नेपालमा परिवर्तन ल्याउने एक अवसरका रूपमा रूपान्तरण गरिन्। धम्की र सामाजिक दबाब सामना गर्दै मुस्कानले तेजाब हमलाविरुद्ध कडा कानुन र सजायको लागि लबी गरिन्। उनले प्रधानमन्त्री केपी शर्मा ओलीसँग भेट गरिन्, जसले तेजाब हमलासम्बन्धी नयाँ कानुनको मस्यौदा तयार पार्न आह्वान गरे र अपराधीहरूलाई दण्डित गर्ने तथा रसायनको बिक्रीलाई नियमन गर्ने अध्यादेश पनि जारी गरे, दूतावासले प्रेस विज्ञप्तिमा लेखेको छ, यो परिवर्तन ल्याउनमा मुस्कानको नेतृत्व महत्वपूर्ण थियो। नेपालस्थित अमेरिकी दूतावासलाई उनको समर्थन र नेपालमा महिला तथा किशोरीहरूको अधिकारको प्रगतिलाई प्रोत्साहन गर्नमा गर्व छ। यो पुरस्कार हरेक वर्ष संसारभर उत्कृष्ट काम गरेका महिलाको सम्मानस्वरूप प्रदान गरिँदै आएको छ। अमेरिकी विदेश मन्त्रालयले यस वर्षको पुरस्कार खातुनलाई प्रदान गर्ने निर्णय गरेको अमेरिकी दूतावासले विज्ञप्तिमार्फत जनाएको छ। यसअघि किशोरी शिक्षाका लागि अग्रसर पाकिस्तानी नोवेल पुरस्कार विजेता मलाला युसफजाईले यो अवार्ड प्राप्त गरेकी थिइन्। मुस्कान यो पुरस्कार पाउने पहिलो नेपाली हुन्। पुरस्कार पाउनेमध्ये उनी संसारकै कम उमेरकी रहेको जनाइएको छ। अमेरिकी राजदूत रेन्डी बेरीले ट्विटरमार्फत मुस्कानलाई बधाई दिँदै उनले यो उत्कृष्ट पुरस्कार जितेको जानकारी दिएका छन्। बेरीका अनुसार एसिड आक्रमण अन्त्यका लागि मुस्कानले निर्वाह गरेको सकारात्मक भूमिकाका लागि यो पुरस्कार प्रदान गरिएको हो। बालुवाटारमा प्रधानमन्त्रीसँग मुस्कान एसिड आक्रमण गर्नेलाई कडा कारबाही गर्न सरकारले ल्यायो अध्यादेश एसिड छ्याप्नेलाई २० वर्ष कैद र १० लाख जरिवाना मुस्कान खातुनले पाइन् आइडब्लूओसीअवार्ड, अमेरिकी प्रथम महिला र विदेश मन्त्रीले प्रदान गर्ने एसिड आक्रमण भएदेखि बुवाआमाले मुस्कानलाई सदैव भनिरहे, अगाडि बढिरहनू, हामी साथ छौं। तिमीलाई जस्तो अरू कसैलाई नहोस् भनेर यो क्षेत्रमा काम गर्नुपर्छ। अरूका लागि काम गर्नुपर्छ। फेरि अर्को मुस्कान खातुनलाई एसिड हान्ने कसैको हिम्मत नआओस्। बुवाआमाकै प्रेरणामा मुस्कानले एसिडपीडितका लागि काम गर्ने सपना बुनिन्। एसिडले बनाएको यो दागले मेरो सपना रोक्न सक्दैन। सबैको माया र सहयोगले यो सफलता पाएकी हुँ, उनले भनिन्, न्यायका लागि संघर्ष गरें। कानुन पनि बन्यो। महिलामाथि हुने हिंसाविरुद्ध आवाज बन्ने, उहाँहरूलाई न्याय दिलाउन प्रयास गर्ने मेरो सपना छ। एसिडको दागले उनलाई धेरै कुरा सिकायो। अनुहारको बाहिरी सुन्दरता खासै ठूलो कुरा हैन। यो त उमेर बढ्नासाथ आफैँ घटेर जान्छ। परिवर्तन भएर जान्छ। तर, काम र सपना ठूलो कुरा हो। कामलाई लिएर अगाडि बढ्नुपर्छ, उनले भनिन्, हिंसा अपराधबारे बोल्नुपर्छ। आफूलाई त भयो अन्यलाई नहोस् भनेर हिंसाविरुद्ध आवाज उठाउनुपर्छ। कसैले पनि आफ्नो जस्तो पीडा खप्नु नपरोस् भन्ने लाग्छ मलाई। उनले एसिड आक्रमणविरुद्ध कडा कानुन बनेको बताइन्। पहिले घाउ चोट हेरेर पाँच वर्षसम्म जेल सजाय थियो तर अहिले अपराध हेरेर २० वर्षसम्म कैदको व्यवस्था बनेको छ। केही एसिडपीडितले जागिरसमेत प्राप्त गरिसकेको जानकारी उनले दिइन्।"
धनगढी आयल निगम डिपो नजिकैको फर्निचर 'स्वरुम' मा आगलागी,"धनगढी : सुधुरपश्चिम प्रदेशको राजधानी धनगढीमा रहेको फर्निचर शोरुममा आगलागी भएको छ। शनिबार दिउँसो १२ बजेतिर धनगढी अत्तरीया सडकमा पर्ने शोरुममा आगलागी सुरु भएको हो। आगो अझै नियन्त्रणमा आइसकेको छैन । धनगढीको आयलनिगमको मुख्य डिपोदेखि नजिकै रहेको फर्निचर शोरुममा आगलागी भएकोले स्थानीयहरु त्रशित भएका छन् । आगलागीबाट लगभग २० मिटर टाढा सिटी अस्पताल रहेको छ। धनगढी उपमहानगरपालिकाको वारुण नियन्त्रणले आगो नियन्त्रणमा लिने प्रयास गरिरहेको छ। तर आगो नियन्त्रणमा आउन सकेको छैन । करिव १०० मिटर लामो शोरुमको पूरै खण्डमा आगो सल्किएकोले नियन्त्रणमा कठिनाइ भएको प्रहरीले जनाएको छ। आगलागी नियन्त्रणको प्रयासमा घटनास्थलमा दमकल, नेपाल प्रहरी, सशस्त्र प्रहरी तथा स्थानीय लागिपरेका छन् ।"
यस्तो छ तीन दिनको मौसम पूर्वानुमान,"काठमाडौं : देशमा पश्चिमी वायुको आंशिक प्रभाव रहेको जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाका अनुसार हाल देशका केही पहाडी भूभागहरूमा आंशिकदेखि सामान्य बदली रहेको छ भने बाँकी भूभागहरूमा मौसम सामान्यतया सफा रहेको छ। शनिबार दिउँसो प्रदेश १, बागमती प्रदेश तथा गण्डकी प्रदेशका पहाडी भूभागहरुमा आंशिकदेखि सामान्य बदली रही बाँकी भूभागहरूमा मौसम सामान्यतया सफा रहने छ। प्रदेश १, बागमती प्रदेश तथा गण्डकी प्रदेशका पहाडी तथा हिमाली भूभागहरुको एकदुई स्थानमा हल्का वर्षाहिमपातको सम्भावना रहेको छ। राती प्रदेश १, बागमती प्रदेश तथा सुदूरपश्चिम प्रदेशका पहाडी भूभागहरुमा आंशिकदेखि सामान्य बदली रही बाँकी प्रदेशका पहाडी भूभागहरूमा आंशिक बदली रहने र बाँकी भूभागहरूमा मौसम सामान्यतया सफा रहने छ। प्रदेश १, बागमती प्रदेश तथा सुदूरपश्चिम प्रदेशको पहाडीहिमाली भूभागहरुको एकदुई स्थानमा हल्का वर्षाहिमपातको सम्भावना रहेको महाशाखाले जनाएको छ। आइतबार दिउँसो देशका पहाडी भूभागहरुमा आंशिकदेखि सामान्य बदली भई बाँकी भूभागहरूमा मौसम सामान्यतया सफा रहने छ। प्रदेशहरुको पहाडी तथा हिमाली भूभागहरुको केही स्थानहरुमा हल्का वर्षाहिमपात को सम्भावना रहेको छ। राती पहाडी तथा हिमाली भूभागहरुको केही स्थानहरुमा हल्का वर्षाहिमपात को सम्भावना रहेको छ। सोमबार दिउँसो प्रदेश नं १ र सुदुरपश्चिम प्रदेशमा साथै बाँकी प्रदेशका पहाडी भूभागहरुमा आंशिकदेखि सामान्य बदली भई बाँकी भूभागहरूमा मौसम सामान्यतया सफा रहने छ। प्रदेशहरुको पहाडी तथा हिमाली भूभागहरुको केही स्थानहरुमा हल्का वर्षाहिमपात को सम्भावना रहेको छ। राती देशका पहाडी भूभागहरुमा आंशिकदेखि सामान्य बदली भई बाँकी भूभागहरूमा मौसम सामान्यतया सफा रहने छ। प्रदेशहरुको पहाडी तथा हिमाली भूभागहरुको केही स्थानहरुमा हल्का वर्षाहिमपातको सम्भावना रहेको छ।"
महाशिवरात्रिमा पशुपतिमा आउने भक्तजनलाई दर्शन गराउन तयारी सुरु,"काठमाडौं : कोरोनाको त्रास कायमै रहेका बेला यस वर्षको महाशिवरात्रि पर्व मनाउन पशुपति क्षेत्र विकास कोषले ११ वटा समिति गठन गरेको छ । कोष कार्य सम्पादन समितिको बैठकले सदस्यसचिव डा प्रदीप ढकालको संयोजकत्वमा सुरक्षा व्यवस्थापन तथा अनुगमन समिति गठन गरेको छ । यसैगरी कोषाध्यक्ष डा मिलनकुमार थापाको संयोजकत्वमा प्रचारप्रसार व्यवस्थापन समिति गठन गरिएको छ भने परिषद् सदस्य भगवती देवको संयोजकत्वमा दर्शन, चन्दन व्यवस्था मन्दिर एवं रात्रिकालीन व्यवस्था समिति बनाइएको छ । त्यस्तै परिषद् सदस्य ध्रुव उप्रेतीको संयोजकत्वमा आवास, भोजन तथा भौतिक पूर्वाधार समिति, परिषद् सदस्य अर्जुनप्रसाद बाँस्तोलाको संयोजकत्वमा साधुसन्त तथा धार्मिक कार्यक्रम व्यवस्थापन समिति, परिषद् सदस्य आशा पाण्डेको संयोजकत्वमा वातावरण, सरसफाइ तथा जुत्ता चप्पल व्यवस्थापन समिति र परिषद् सदस्य विश्वकरण जैनको संयोजकत्वमा स्वास्थ्य सेवा व्यवस्था समिति गठन गरिएको छ । यसैगरी परिषद् सदस्य देवी बरालको संयोजकत्वमा सरकारी निकाय समन्वय समिति, परिषद् सदस्य उद्धवप्रसाद बरालको संयोजकत्वमा मेला, बजार तथा सजावट व्यवस्था समिति, कार्यकारी निर्देशक डा घनश्याम खतिवडाको संयोजकत्वमा स्वयंसेवा परिचालन समिति र मूल्याङ्कन तथा तथ्याङ्क सङ्कलन समिति गठन गरिएको कोषाध्यक्ष थापाले जानकारी दिए । महाशिवरात्रिको तयारीस्वरुप पशुपति क्षेत्रमा सफाइ तीव्र बनाइएको छ । आज बिहान बागमती सफाइ महाअभियानले समेत पशुपति क्षेत्रमै सफाइ गर्न लागेको अभियानकर्मी किशोरसिंह शाहीले बताए । कोषले महाशिवरात्रिमा पशुपतिमा आउने जति भक्तजनलाई दर्शन गराउने गरी तयारी शुरु गरेको छ । महाशिवरात्रिका दिन महँगा गरगहना लगाएर र बालबालिका लिएर पशुपति क्षेत्रमा नआउन समेत कोषले भक्तजनमा अनुरोध गरेको छ । फाल्गुन कृष्ण त्रयोदशीका दिन मनाइने महाशिवरात्रि यस वर्ष फागुन २७ गते बिहीबार परेको छ । महाशिवरात्रिका अवसरमा गत वर्ष चैतदेखि कोरोनाका कारण पशुपतिनाथ मन्दिरमा रोकिएको विशेष पूजा कोषले फागुन २५ गतेदेखि शुरु गर्दैछ । महाशिवरात्रिका दिन भने रु पाँच हजार १०० र रु ११ हजारको मात्र विशेष पूजा गर्ने कोषले घोषणा गरेको छ । रु पाँच हजार १०० को रसिद काटेर विशेष पूजा गर्ने भक्तजनका तर्फबाट दुई जना र रु ११ हजारको रसिद काटेर गरिने विशेष पूजाको रसिदका चार जना कर्तालाई पशुपतिनाथको दर्शन गराइने कोषाध्यक्ष थापाले जानकारी दिए । पशुपतिमा महाशिवरात्रिमा दर्शन गर्न आउने भक्तजनले अनिवार्यरुपमा मास्कसहित स्वास्थ्य सुरक्षाका मापदण्ड अपनाउनुपर्ने छ । मूल मन्दिरभित्र भौतिक दूरीसमेत कायम गरेर दर्शन गराउने कोषको तयारी छ ।"

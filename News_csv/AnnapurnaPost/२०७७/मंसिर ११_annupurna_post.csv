शीर्षक,विवरण
सपनाको सपना,"नेपाली समाजले सितिमिति छोरीलाई मृत शरीरमाथि दागबत्ती दिने अनुमति दिँदैन। परापूर्वकालदेखि चलिआएको यो संस्कार परिवर्तनमा केही क्रान्तिकारी महिलाले आँट गरे पनि अपरिचित मानिसका शवलाई दागबत्ती दिने हिम्मत गर्ने बिरलै भेटिन्छन्। बेवारिसे शवलाई दागबत्ती दिएर अन्तिम संस्कार गर्ने कर्ममा होमिएको म्याग्दीकी सपना रोका मगरले सारा विश्वलाई नै प्रेरित गरिदिएकी छन् । विश्वव्यापी मिडिया बीबीसीले विश्वका प्रभावशाली एक सय महिलाको सूचीमा समावेश गरेपछि उनको असाधारण कामको प्रशंसा गर्नेहरू बढेका छन् । समाजमा मानवता बचाइराख्ने अभियानमा जुटेकी यी १९ वर्षीया किशोरीको सफलताले सामान्य पृष्ठभूमिमा जन्मेहुर्केका थुप्रै महिलालाई प्रेरणा थपेको छ । सबैलाई सम्मान दिएको छ। प्राविधिक रूपमा सपनाले भर्खरै मात्र कर्मको फल प्राप्त गरेजस्तो देखिन्छ, तर उनी जहिलेदेखि यो सत्कर्मको बाटोमा थिइन्, त्यही दिनदेखि नै धन्यवादको पात्र बन्दै आइन्। उनको हिम्मतिलो कामको प्रशंसासँगै सिंगो मुलुकको शिर उँचो भएको छ। बीबीसीको सूचीमा परेपछि ग्रामीण परिवेशमा हुर्किएकी साधारण युवतीको पहिचान रातारात चुलिएको छ। उनी परिवारको एक असल छोरी र समाजको प्रेरणादायी पात्र मात्र बनेकी छैनन्, सिंगो मुलुककै महँगो निधि बनेकी छन्। सांस्कृतिक विविधताले भरिएको नेपाली समाज र यहाँको संस्कारलाई विश्वव्यापीकरण गर्न सपनाले पुयाएको योगदानको जति प्रशंसा गरे पनि कमै हुन्छ। मानवता बचाउने सपनाको सपनालाई थप हौसलाको खाँचो छ। उनको यो सार्थक कर्मलाई प्रभावकारी बनाउन सबैको तर्फबाट साथ र सहयोग हुनुपर्छ। महिलाले शवलाई दागबत्ती दिँदा अनिष्ट निम्तिन सक्छ भन्ने संकुचित सोच राख्ने कतिपय पात्रलाई समेत सपनाको पौरखले सचेतनाको काम गरेको छ। त्यसमाथि उनले अपरिचितका शवलाई व्यवस्थापन गर्दै आएकी छन् । यस्तो पृथक् साहसिक कामको तारिफ गर्ने थुप्रै भए पनि अझै उनले अंगीकार गरेको पथमा लाग्ने हिम्मत जोकोहीले सजिलै गर्न सक्दैन। तर, यो सफलताले नेपाली समाजमा विस्तारै अंकुराउँदै गएको मानवता, सद्भाव र विश्वासलाई थप तेजी बनाउन भने अवश्य मद्दत गरेको छ। सँगसँगै सपनाको साहसलाई सलाम गर्दै समाजमा जरा गाडेर बसेको विकृति, विसंगति र कुरीतिविरुद्ध आवाज बुलन्द गर्नेलाई सहज बनाएको छ। समाज हितका लागि हुने यस्ता अभियानमा सबैको सहयोग हुनु जरुरी छ। हुन त सपनाको सत्कर्म बीबीसीले सम्मान नगर्दासम्म सरकारले देखेको थिएन। अहिले प्रशंसा र बधाईले सामाजिक सञ्जाल भरिएका छन्। दुर्गा, लक्ष्मी तथा सरस्वतीका साक्षात् रूप मान्दै सम्मान प्रकट गर्नेहरू प्रशस्तै छन्। उनीमाथिको खास सम्मान तब हुनेछ, जब धेरैले यस्ता सत्कार्य गर्न हिचकिचाहट त्याग्ने छन्। सपनाले पाएको सम्मानले जति उद्देलित पारेको छ, यो कलिलो उमेरमै उनले भोगेका अनुभव, जिन्दगीका गोरेटामा पार गर्नुपरेका कठिन घुम्ती र पछिल्लोपटक अंगीकार गरेको बाटोको कथा उत्तिकै मर्मस्पर्शी छ। आत्मविश्वासी र निडर व्यक्तिले रोजेको बाटो कहिल्यै गलत हुँदैन भन्ने सन्देश यो सफलताले दिएको छ, जुन आम नेपाली महिलापुरुषका लागि अनुकरणीय छ। यस्ता आत्मविश्वासी किशोरीलाई सरकारबाट पनि थप हौसला दिन जरुरी छ। सयौंको बलिदानी दिएर आन्दोलन गर्नुभन्दा यस्ता महिलाका सत्कर्म उजागर गर्न सकियो भने सामाजिक विकृति छिटो हटाउन सकिन्छ भन्ने सोच्न जरुरी छ।"
विनिमय सञ्चिति इतिहासकै उच्च,"काठमाडौं : विश्वव्यापी कोरोना महामारीबीच मुलुकको अर्थतन्त्र तथ्यांकीय रूपमा उत्साहप्रद देखिएको छ। नेपाल राष्ट्र बैंकले बुधबार प्रकाशन गरेको वर्तमान आर्थिक तथा वित्तीय स्थितिसम्बन्धी प्रतिवेदनले यस्तो देखाएको हो। कोरोनाका कारण पर्यटन आय शून्यप्रायः भए पनि नेपालबाट बाहिरिनेभन्दा भित्रिने पैसा बढी भएपछि राष्ट्रिय ढुकुटीमा विदेशी विनिमयको सञ्चिति अहिलेसम्मकै धेरै भएको छ। राष्ट्र बैंक र वाणिज्य बैंकसँग भएको विदेशी मुद्रा, राष्ट्र बैंकले विदेशी मुद्रा बजार र सुन तथा एसडीआरमा गरेको लगानीलाई विदेशी विनिमय सञ्चिति भन्ने गरिन्छ। यो पैसा मुलुकले विदेशबाट वस्तु र सेवा आयातका लागि खर्च गर्न सक्छ। नेपालजस्तो आयातमुखी अर्थतन्त्रमा अक्सर संकटको समयमा विदेशी विनिमय सञ्चिति चुलिने गरेको छ। विगतमा भूकम्प र नाकाबन्दीका बेला पनि यस्तो सञ्चितिले १६ महिनासम्मको आयात थेग्ने अवस्था सिर्जना भएको थियो। तर, भूकम्पपछिको पुनर्निर्माण सुरु भएसँगै निर्माण सामग्री, कच्चापदार्थ, मेसिनरी र ऊर्जा आयात बढ्दा तीव्र दरमा सञ्चिति घटेको थियो। त्यसो त, विदेशीले नेपाल घुम्न आउँदा खर्च गर्ने पैसाभन्दा नेपालीले विदेशमा गएर खर्चने रकम बढी भएपछि सरकारलाई त्यस्तो खर्च नियन्त्रण गर्न टाउको दुखाइ भइसकेको थियो। कोरोना महामारीले नेपालीहरू विदेश घुम्न वा अध्ययन र स्वास्थ्योपचारमा पनि बाहिर जाने खर्च रोकिएपछि राष्ट्रिय ढुकुटीमा विदेशी विनिमयको जगेडा थपिएको हो। अहिले हामीसँग भएको विदेशी विनिमयले १४ महिना ३ दिनको आयात थेग्न सक्छ। राष्ट्र बैंकले मौद्रिक नीतिमा कम्तीमा ७ महिनाको आयात थेग्न सक्ने अवस्था बनाइराख्ने बताएको छ। साउनदेखि असोजसम्मको तथ्यांक विश्लेषण गरिएको उक्त प्रतिवेदनमा अर्थतन्त्रका अन्य क्षेत्रमा पनि उल्लेख्य सुधार भएको देखिएको छ। गत वर्ष यही समयको तुलनामा यो वर्ष आयात १२७ प्रतिशत घट्दा पनि निर्यात भने १४३ प्रतिशतले बढेको देखिएको छ। अन्तर्राष्ट्रिय व्यापार खुम्चिएको अवस्थामा केन्द्रीय बैंकले निर्यातमा बढोत्तरी भएको आँकडा सार्वजनिक गरेको हो। रेमिट्यान्स पनि गत वर्षभन्दा १२६ (अमेरिकी डलरमा ७६) प्रतिशत बढेको देखिएको छ। परिणामस्वरूप मुलुकको भुक्तानी सन्तुलन १ खर्ब १ अर्ब ९ करोड रुपैयाँ बचतमा रहेको केन्द्रीय बैंकले बताएको छ। यस्ता कारणले विदेशी मुद्राको ढुकुटी बढाउन सहयोग गरेका छन्। प्रतिवेदनले यो वर्ष मूल्यवृद्धि पनि निकै कम रहेको उल्लेख गरेको छ। औसत मूल्यवृद्धिको दर (मुद्रास्फीति) असोजमा ३७९ प्रतिशतले मात्र बढेको प्रतिवेदनमा उल्लेख छ। खाद्य पदार्थको मूल्य अलि फराकिलो दरमा बढे पनि गैरखाद्य समूहको मूल्यवृद्धि साढे २ प्रतिशतको हाराहारीमा रहेको प्रतिवेदनमा उल्लेख छ। यद्यपि, तरकारीको मूल्य २३ प्रतिशतभन्दा धेरै र दालको मूल्य झण्डै १४ प्रतिशत बढेको केन्द्रीय बैंकको तथ्यांकमा उल्लेख छ। २ खर्ब १३ अर्ब ३९ करोड रुपैयाँ सरकारी खातामा थुप्य्राउँदा पनि बजारमा लगानीयोग्य पैसाको अभाव भने छैन। समष्टिगत उपभोगमा आएको कमीको लाभस्वरूप वित्तीय प्रणालीमा निक्षेप बढेको छ। लामो समयपछि गत वर्षबाट मात्रै कर्जाभन्दा निक्षेपको वृद्धिदर धेरै हुन थालेको थियो। यही कारण गत वर्ष झण्डै १२ प्रतिशत ब्याज तिर्नुपर्ने ऋणीले अहिले ९८३ प्रतिशत मात्रै तिरे पुग्ने भएको छ। यस्तो अवस्थामा निक्षेपकर्ताले भने क्षति व्यहोर्नुपर्छ। बैंकमा निक्षेप राख्नेले पोहोरसम्म ६७५ प्रतिशत ब्याज पाइरहेकामा अहिले ५४५ प्रतिशत मात्रै पाउने भएका छन्। यद्यपि, यो पनि मूल्यवृद्धिको औसत दरभन्दा बढी नै देखिन्छ। लगानी बढाउने अवसर चीनबाहेक धेरैजसो मुलुकले चालु खाता घाटाको सामना गरिरहेका बेला नेपालसामु विकास निर्माणमा खर्च बढाउने नयाँ अवसर प्राप्त भएको यो तथ्यांकले देखाउँछ। हामीले आफूसँग भएको स्रोतको उचित व्यवस्थापन गर्ने हो भने विकास निर्माणको गतिविधि बढाउन यो राम्रो मौका हो, नेपाल राष्ट्र बैंकका अनुसन्धान विभाग प्रमुख एवं प्रवक्ता डा गुणाकर भट्ट भन्छन्। कोरोनापछिको आर्थिक पुनरोद्धार गर्ने बाटो खोजिरहेका बेला विदेशी विनिमय सञ्चिति बढ्नु र आन्तरिक बजारमा कर्जाको ब्याजदर एकल अंकमा झर्नुले ठूला पूर्वाधारमा लगानी गर्ने सुनौलो मौका दिएको जानकार बताउँछन्। विदेशी मुद्रा धेरै भयो भने पनि अर्थतन्त्रमा बोसो लाग्नेजस्तै हुन्छ, अर्थशास्त्री नरबहादुर थापा भन्छन्, यसलाई उचित स्तरमा कायम राखेर खर्च गर्न सक्नुपर्छ। थापाले यस्तो पैसा उपभोग बढाउनेमा खर्च नगरी पूर्वाधार निर्माण गर्ने, त्यसमा रोजगारी सिर्जना गर्ने र आर्थिक गतिविधिलाई चलायमान बनाउने काममा खर्च बढाउनुपर्ने बताए। पैसा छँदै छ, खाएरै सिध्याइदिऊँ भन्ने हो भने पैसा त सकिन्छ तर अन्ततः हामी गरिब नै रहन्छौं। यसलाई दीर्घकालीन प्रतिफल आउने ठाउँमा लगानी गर्ने हो भने हाम्रो आर्थिक हैसियत उकास्न अहिले राम्रो अवसर प्राप्त भएको छ, उनले थपे।"
"संक्रमणदर घट्यो, मृत्युदर बढ्यो","काठमाडौं : कोरोना संक्रमित थपिने क्रम घट्दै गए पनि मृत्युदर बढेको छ। संक्रमितको घण्टैपिच्छे जसो मृत्यु हुन थालेको छ। पछिल्लो चौबीस घण्टा (बुधबार अपराह्नसम्म)मा २८ जनाको ज्यान गएको छ। यो संख्या मंगलबार २४, सोमबार १६, आइतबार पनि १६ नै, शनिबार ७ थियो। इपिडिमियोलोजी तथा रोग नियन्त्रण महाशाखाका निर्देशक डा वासुदेव पाण्डे केही सातायता कोरोना पोजिटिभको दर घट्दो र मृत्युदर बढ्दो क्रममा रहेको स्विकार्छन्। मृत्युदर ०६ प्रतिशत रहेको स्वास्थ्य तथा जनसंख्या मन्त्रालयले जनाएको छ। जम्मा मृत्यु १० लाख (पोजिटिभमा) ४६६ प्रतिशत छ। मन्त्रालयका अनुसार संक्रमणबाट हालसम्म १ हजार ३ सय ८९ जनाको ज्यान गएको छ। मृत्युदर उच्च हुनु र यात्रा विवरण (ट्राभल हिस्ट्री) नभएका व्यक्ति पनि संक्रमित पाइनुलाई समुदायमा कोरोना संक्रमण फैलिएको सूचकका रूपमा लिन सकिन्छ, डा पाण्डेले भने। भाइरोलोजिस्ट डा पाण्डेका अनुसार पहिला संक्रमण दर उच्च भएका कारण मृत्युदर पनि बढी देखिएको हो। नेपाली सेनाको तथ्यांकमा कोरोना नेगेटिभ भएर फर्केका व्यक्तिको ज्यान गएको संख्या थपिएकाले धेरै देखिएको उनको जिकिर छ। कोरोनाको लक्षणसहितका संक्रमितको ज्यान धेरै गएको पाइएको छ। गम्भीर खालका बिरामी बढे। बेलैमा जँचाएनन्। हामीले पनि उपचारमा पहुँच पुर्याउन सकेनौं कि ? यो चिन्ताको विषय हो, उनले भने। होम (घर) र संस्थागत आइसोलेसनमा १६ हजार ६ सय ३९ जना छन्। घरमै रहेका लक्षणसहितका बिरामीको निगरानी गर्नुपर्ने खाँचो देखिएको चिकित्सकहरू बताउँछन्। अहिले सघन उपचार कक्षमा ३ सय ४५ र भेन्टिलेटरमा ६३ जना उपचाररत छन्। छातीजन्य समस्या, दम, सिओपीडीका साथै मुटु, मधुमेह, मिर्गौला, क्यान्सरलगायत दीर्घरोगबाट पीडित व्यक्ति कोरोना संक्रमति भई मृत्यु भएको पाइएको चिकित्सक बताउँछन्। शुक्रराज ट्रपिकल तथा सरुवा रोग अस्पताल टेकुका निर्देशक डा सागरकुमार राजभण्डारीले नयाँभन्दा पनि एक सातापछि ज्यान जाने क्रम बढेको बताए। १०१२्र दिनअघि संक्रमण भएको र गम्भीर खालका बिरामीको ज्यान गइरहेको छ, डा राजभण्डारीले भने, ठुल्ठूला निजी अस्पतालबाट रेफर भएका बिरामीको मृत्यु भएको छ। ७ सय २५ जनाको उपचार गरी डिस्चार्ज गर्दा शुक्रराज ट्रपिकलमा २५ जनाको ज्यान गएको छ। मुटु र मधुमेहको समस्या भएका संक्रमितको मृत्युदर बढी देखिएको डा पाण्डेको भनाइ छ। बालबालिकामा मृत्युदर नगण्य छ। केही महिनाअघि ६० वर्ष नाघेका व्यक्तिमा मृत्युदर उच्च थियो। अहिले ५० वर्ष नाघेका व्यक्तिमा पनि मृत्युदर बढेको छ। खासगरी दीर्घरोग भएका व्यक्तिको मृत्यु बढी छ। निको भई घर फर्केकाको पनि मृत्यु भएको छ, उनले भने, कोरानाले कुनकुन अंग तथा तन्तुमा कस्तो असर पारिरहेको छ भन्ने अझै अध्ययनको विषय छ। हालसम्म २ लाख ७ हजार ९ सय ९८ जना निको भएका छन्। निको हुने दर ९२ प्रतिशत छ। कुल संक्रमितको संख्या २ लाख २६ हजार २६ पुगेको छ। बुधबार १९ सय ४८ जना संक्रमित थपिएका छन्। संक्रमितमध्ये अधिकांश काठमाडौं उपत्यकाका छन्। काठमाडौं उपत्यकामा ४ सय ८५ पुरुष र ३ सय ५० महिला गरेर ८ सय ३५ जना संक्रमित थपिएका छन्। उपत्यकाका तीन जिल्लामध्ये काठमाडौंमा ७ हजार ६ सय ६०, भक्तपुरमा ५ सय ८० र ललितपुरमा १ हजार ४ सय ९९ सक्रिय संक्रमित छन्। पीसीआर परीक्षणमध्ये संक्रमणदर १३३ प्रतिशत छ। स्वास्थ्य मन्त्रालयले कोरोना संक्रमण दर घटाउन समूह परिचालन गरिने जनाएको छ। समुदायको सहभागितामा रोग रोकथाम तथा नियन्त्रण गर्न समूह परिचालनसम्बन्धी मार्गनिर्देशन जारी गरेको छ। हरेक टोलमा कम्तीमा एउटा समूह गठन गरिने र एक समूहले बढीमा ५० घरको निगरानी गर्नुपर्नेछ। टोल विकास एवं सुधार समितिका साथै क्लब, उपभोक्ता समितिलाई पनि परिचालन गरिने स्वास्थ्य मन्त्रालयले जनाएको छ। शुक्रराज ट्रपिकलका निर्देशक डा राजभण्डारीले नयाँ संक्रमण दर बढ्न नदिने र होम आइसोलेसनमा रहेका संक्रमितलाई विशेष निगरानी गर्नुपर्ने बताए। गम्भीर अवस्थामा रहेका बिरामीलाई उपचार व्यवस्थाका लागि अक्सिजन र भेन्टिलेटरको पर्याप्त व्यवस्था गर्नुपर्ने खाँचो छ, उनले भने।"
भारतीय विदेशसचिव आउँदै : एजेन्डामा परेन सीमा विवाद,"काठमाडौं : नेपालभारत परराष्ट्रसचिवस्तरीय बैठकमा सीमा विवादको मुद्दाले औपचारिक प्रवेश नपाउने भएको छ। उक्त बैठकपछि हुने अनौपचारिक भेट र छलफलमा नेपालले सीमा विवादको विषय उठाउने तयारी गरेको छ। नेपाल र भारतका परराष्ट्र मन्त्रालयले बैठकको एजेन्डा तय गर्दा सीमा विवादको मुद्दालाई समावेश नगरेको स्रोतले बताएको छ। भारतीय विदेशसचिव हर्षवर्धन शृंगला बैठकमा सहभागी हुन बिहीबार नेपाल आउँदै छन्। नेपालका तर्फबाट परराष्ट्रसचिव भरतराज पौडेल र भारतका तर्फबाट विदेशसचिव शृंगलाले बैठकमा नेतृत्व गर्दै छन्। यो बैठक नेपाल र भारतबीच तत्काल देखिएका समस्याबारे छलफलभन्दा पनि नियमित र औपचारिक विषयवस्तुमा केन्द्रित हुने देखिएको छ। भारतद्वारा अतिक्रमित कालापानी, लिपुलेक र लिम्पियाधुरालाई समेटेर नेपालले संविधान संशोधन गरी नयाँ नक्सा सार्वजनिक गरेपछि दुई मुलुकबीचको सम्बन्ध सुमधुर छैन। सचिवस्तरीय बैठकमा सीमा विवादको मुद्दा नउठाउने पक्षमा भारत देखिएको छ। एजेन्डामा नभए पनि नेपालले कुनै न कुनै रूपमा भारतीय विदेशसचिवसँग कालापानी क्षेत्रमा देखिएको सीमा विवादबारे कुरा राख्ने तयारी गरेको छ। परराष्ट्रसचिव पौडेलले शृंगलासँगको एकान्त (वान टु वान) बैठकमा सीमा विवादका कारण देखिएको समस्याबारे छलफल गर्ने तयारी रहेको परराष्ट्र मन्त्रालय स्रोतले जनाएको छ। परराष्ट्रविदहरूले भने बैठकमा नेपालले सीमा विवाद र ईपीजी प्रतिवेदनबारे गम्भीर रूपमा कुरा उठाउनुपर्नेमा जोड दिएका छन्। भ्रमणका क्रममा शृंगलाले प्रधानमन्त्री केपी शर्मा ओली र परराष्ट्रमन्त्री प्रदीप ज्ञवालीलाई भेट्ने कार्यक्रम तय भएको छ। प्रधानमन्त्री ओली र परराष्ट्रमन्त्री ज्ञवालीले उक्त भेटमा सीमा विवाद समाधानका विषयमा कुरा राख्ने स्रोतले बताएको छ। ती स्रोतका अनुसार शृंगलाले राष्ट्रपति विद्यादेवी भण्डारीलाई पनि भेट्ने कार्यक्रम छ। कांग्रेस सभापति शेरबहादुर देउवा र जनता समाजवादी पार्टी (जसपा) का केही नेतासँग शृंगलाको भेट गराउने तयारी रहेको स्रोतले बताएको छ। भेटको चाँजोपाँजो मिलाउन भारतीय राजदूतावासले काम गरिरहेको छ। नेपालभारत सीमा क्षेत्रको सुरक्षा अवस्थाबारे पनि सचिवस्तरीय बैठकमा छलफल हुनेछ। सीमापार अपराध, आतंकवादलगायत सुरक्षासँग जोडिएका विषयवस्तु बैठकका एजेन्डा बनेका छन्। बैठकमा हवाई तथा रेल सञ्जाललगायत आर्थिक सहायताका विषयमा पनि छलफल हुनेछ। प्रधानमन्त्री ओलीले नेपालले आफ्नै पानीजहाज सञ्चालन गर्ने महत्त्वाकांक्षी योजना सुनाउँदै आएका छन्। सचिवस्तरीय बैठकमा पानीजहाज सञ्चालन गर्ने उपायबारे पनि छलफल हुने स्रोतले बताएको छ। भारतीय लगानीमा निर्माण भएका र निर्माणाधीन परियोजनाको समीक्षा बैठकमा हुनेछ। सीमा विवादका कारण एक वर्षदेखि नेपाल र भारतबीच औपचारिक संवाद हुन सकेको थिएन। भारतीय गुप्चतर संस्था रअ प्रमुख सामान्तकुमार गोयल र भारतीय सेनाध्यक्ष मनोज मुकुन्द नरवणेको नेपाल भ्रमणपछि औपचारिक संवादको वातावरण बनेको हो।"
नेपालभारत परराष्ट्र सचिवस्तरीय बैठक सुरु,"काठमाडौं : करीब एक वर्षको अन्तरालपछि राजधानीमा नेपाल र भारतका परराष्ट्रसचिवको प्रतिनिधिमण्डलस्तरीय बैठक सुरु भएको छ । बैठकमा ११ सदस्यीय नेपाली प्रतिनिधिमण्डलको नेतृत्व परराष्ट्र सचिव भरतराज पौड्यालले तथा त्यति नै सदस्य रहेको भारतीय प्रमण्डलको नेतृत्व विदेश सचिव हर्षबर्धन श्रृङ्गलाले गरेका छन् । बैठकमा नेपालभारत सम्बन्धका सबै विषयमा विचारविमर्श हुने परराष्ट्र मन्त्रालयले जनाएको छ । सचिव पौड्याल नेतृत्वको प्रमण्डलमा परराष्ट्र मन्त्रालयका सहसचिवद्वय सेवा लम्साल र यज्ञबहादुर हमाललगायत तथा विदेश सचिव श्रृङ्गला नेतृत्वको टोलीमा भारतको बाह्य मामिला मन्त्रालय (उत्तर) विभागका सहसचिव अरिन्दम बाग्ची, नेपालका लागि भारतका राजदूत विनयमोहन क्वात्रालगायत यहाँस्थित भारतीय दूतावासका कर्मचारी सहभागी छन् । त्यसअघि परराष्ट्रसचिवद्वयबीच सहसचिवद्वय हमाल र बाग्ची तथा राजदूत क्वात्राको उपस्थितिमा द्विपक्षीय हित र चासोका विविध विषयमा छलफल भएको थियो । सचिव पौड्यालको मैत्रीपूर्ण निमन्त्रणामा दुईदिवसीय भ्रमणका लािग सचिव श्रृङ्गला आजै काठमाडौँ आएका हुन्। उनलाई त्रिभुवन विमानस्थलको विशिष्ट कक्षमा सचिव पौड्याल र परराष्ट्र मन्त्रालयका उच्च अधिकारी तथा राजदूत क्वात्रा एवं भारतीय दूतावासका वरिष्ठ अधिकारीले स्वागत गरे । आफ्नो भ्रमणको उद्देश्यबारे नेपाली भाषामै उनले जानकारी दिए । विदेश सचिवका रुपमा काठमाडौँ आउँदा मलाई अत्यन्त खुशी लागेको छ, पहिले पनि म काठमाडौँ आएको छु तर विदेश सचिवका रुपमा मेरो यो पहिलो भ्रमण हो, उनले भने, भारत र नेपाल निकटतम मित्र हुन्, हाम्रो मैत्रीपूर्ण सम्बन्धलाई अझ अघि बढाउन म नेपाल आएको हुँ । भारतीय विदेश सचिवले दुई दिने नेपाल भ्रमणका क्रममा उच्चस्तरीय भेटवार्ता गर्नेछन् । उनले शुक्रबार गोरखा पुुगेर भारत सरकारले त्यहाँ पुनःनिर्माण गरेका तीन विद्यालय भवन उद्घाटन गर्ने कार्यक्रमसमेत रहेको छ । गोरखामा ५० हजार घर बनाउने भारतीय प्रधानमन्त्री मोदीको घोषणाअनुरुप ४० हजार घर बनिसकेको जानकारी दिँदै विदेश सचिव श्रृङ्गलाले मनाङमा निर्माण गरिएको बौद्ध गुम्बाको पनि शुक्रबार नै उद्घाटन गर्ने जानकारी दिएका छन् । उक्त गुम्बा प्रत्यक्ष वा अप्रत्यक्ष रुपमा उद्घाटन हुनेबारेमा भने केही खुलाएनन् ।"
साँझ ५ बजे प्रधानमन्त्री ओलीसँग भारतीय विदेश सचिवको भेट,काठमाडौं : दुई दिने नेपाल भ्रमणमा रहेका भारतीय विदेश सचिव हर्षवर्धन श्रृंगलाले बिहीबार साँझ ५ बजे प्रधानमन्त्री केपी ओलीसँग भेटवार्ता गर्ने भएका छन्। बिहान नेपाल आएका विदेश सचिव श्रृंगला अहिले दुई देशका परराष्ट्र प्रतिनिधिसँगको छलफलमा छन्। होटल याक एण्ड यतिमा वार्ता भइरहेको छ। प्रतिनिधिबीचको वार्ता सकिएपछि परराष्ट्रमन्त्री प्रदिप ज्ञवालीसँग भेटवार्ता हुँदैछ। बालुवाटार स्रोतका अनुसार सचिव श्रृंगलाले साँझ ५ बजे प्रधानमन्त्री ओलीसँग भेट गर्ने कार्यतालिका रहेको छ। प्रधानमन्त्रीसँगको भेटपछि विदेश सचिव श्रृंगलाले राष्ट्रपति विद्यादेवी भण्डारीसँग शिष्टाचार भेट गर्नेछन्। शुक्रबार भने विदेश सचिव श्रृंगला गोरखा र मनाङ जाने कार्यक्रम रहेको छ। गोरखामा भारतीय सहयोगमा बनेका विद्यालयको अवलोकन र मनाङमा गुम्बा उद्घाटनको कार्यक्रम रहेको छ।
बालिका हत्या प्रकरण : वार्ता टोलीले गर्यो गृहमन्त्रीसँग छलफल,"बर्दिबास : महोत्तरीको बर्दिबासमा बालिका हत्यापछि उत्पन्न विवाद समाधानका लागि गठिन वार्ता समितिले गृहमन्त्री रामबहादुर थापासँग भेट गरेको छ। वार्ता समितिका संयोजक चिरञ्जिवी हमालको टोलीले पीडित परिवारले राखेको माग बारे गृहमन्त्रीलाई जानकारी गराएको हो। गृहमन्त्रालयले तीन सदस्य छानबिन टोली गठन गरेको छ, शिक्षा, विज्ञान तथा प्रविधी मन्त्री गिरिराजमणी पोखरेले भने,पीडित पक्षले उठाएको माग सम्बोधन गर्न गृहमन्त्री सहमत हुनुभएको छ। घटना मन्त्री पोखरेलकै निर्वाचन क्षेत्रमा भएको हो। मन्त्री पोखरेलले वार्ताका लागि गृहमन्त्री र वार्ता टोलीलाई भेटाउने पहल गरेका थिए। भेटमा राष्ट्रिय सभाकी उपाध्यक्ष सशीकला दाहाल पनि त्यहाँ उपस्थित थिइन्। बालिका हत्या प्रकरण : प्रहरीको गोली लागेका संजयको मृत्यु बालिका हत्या प्रकरण : तनाव बढेपछि बर्दिबासमा निषेधाज्ञा बालिका हत्या प्रकरण : मृतक संजयलाई सहिद घोषणा गर्न माग बालिका हत्या प्रकरण : निषेधाज्ञा अवज्ञा गर्दै स्थानीयको प्रदर्शन जारी बालिका हत्या प्रकरण : निषेधाज्ञा तोड्दै बर्दिबासमा निरन्तर प्रदर्शन, सरकारविरुद्ध चर्को नाराबाजी बर्दिबास बालिका हत्या प्रकरण : सर्वदलीय बैठकले गर्यो चार बुँदे निर्णय बालिका हत्या प्रकरण : पीडित परिवारलाई नगरपालिकाले राहत दिने प्रहरीको गोली लागेर मृत्यु भएका सञ्जय न्यौपानेलाई सहिद घोषण गर्ने प्रक्रियामा लैजाने मन्त्री ज्यूले हामीलाई आश्वासन दिनुभयो, वार्ता टोलीका सदस्य तथा बर्दिबास नगरपालिका १ वडा अध्यक्ष चुडामणि पोखरेलले भने। प्रहरीको गोली लागेर ज्यान गुमाएका सञ्जयका परिवारलाई क्षतिपूर्तिको व्यवस्था, घाइतेको निःशुल्क उपचार गर्ने गृहमन्त्रीले वार्ता टोलीलाई जानकारी गराए। बालिका हत्यारा हदैसम्मको कारवाही गर्ने समेत प्रतिबद्धता जनाएको वर्ता टोलीका सदस्य हिरा गौतमले बताए। महोत्तरीको बर्दिबासकी ६ बर्षीय बालिका गुलाब्सा खातुनको हत्या गरेर फालेको अवस्थामा सोमबार मध्यरातमा शव भेटिएको थियो। बालिकाका हत्याको विरोधमा भएको प्रदर्शनमा प्रहरीको गोली लागेर बर्दिबास १ का ४२ वर्षीय सञ्जय भनिने बुद्धिराज न्यौपानेको उपचारको क्रममा ज्यान गएको थियो। बालिका हत्या आरोपी अरुण साहले गत वैशाखमा आफ्नै साथीलाई हत्या गरेका थिए। पछि उनलाई अदालतले धरौटी राखेर तारिखमा रिहा गरेको थियो। उनी आइतबार बालिकाको अपहरण पश्चात हत्या गरेको प्रहरी अनुसन्धानबाट खुलेको छ। गोली चलाएर प्रहरीले दमन गरेको भन्दै आन्दोलनकारीहरुले तेस्रो दिन पनि दिनभरी टायर बालेर पूर्वपश्चिम राजमार्ग ठप्प पारे। बजार बन्द रह्यो। साँझ ५ बजे प्रहरीले लाठी चार्ज गरेर सात घण्टापछि राजमार्ग खुलाएका छन्।"
छिट्टै विकासशील राष्ट्रमा उक्लिँदैछौँ : प्रधानमन्त्री ओली,"काठमाडौं : प्रधानमन्त्री केपी शर्मा ओलीले सङ्घीय, प्रदेश र स्थानीय तहका सरकार सबैको संयोजन, सहभागिता र सहकार्यबाट सामाजिक सुरक्षा कार्यक्रमलाई अगाडि बढाइनुपर्नेमा जोड दिएका छन्। तेस्रो सामाजिक सुरक्षा दिवसका अवसरमा सामाजिक सुरक्षा कोषले बिहीबार आयोजना गरेको कार्यक्रमलाई सम्बोधन गर्दै उनले सरकार सामाजिक सुरक्षाको बृहत्तर र परिपूर्ण अवधारणालाई अगाडि बढाउन, व्यवस्थित ढङ्गले सञ्चालन गर्न र त्यसलाई पूर्णता दिन प्रतिबद्ध रहेको बताए। योगदान गर्न सक्ने मात्र होइन, अलपत्र, गरीबीको चपेटामा परेका तथा प्राकृतिक हिसाबले वा आफन्त र अभिभावकका अभावमा अलपत्र परेका नागरिकको व्यवस्थापन गर्न संविधानमै विशेष व्यवस्था रहेको उल्लेख गर्दै उनले संविधानले निर्दिष्ट गरेअनुसार सामाजिक सुरक्षाको अवधारणालाई कार्यान्वयनमा ल्याइएको जानकारी दिए। अर्को प्रसङ्गमा प्रधानमन्त्रीले अभिभावक गुमाएर सडकमा पुग्नुपरेको पीडा बालबालिकाले भोग्नु नपरोस् भनेर सरकारले अभिभावकविहीन बालबालिकालाई अभिभावकत्व प्रदान गर्दै आएको बताए। हिजो झैँ आज न सडक बालबालिका छन्, न सहयोगापेक्षी मानव छन्, मानव समाजलाई सभ्य बनाउने बाटोमा सरकार अघि बढेको छ, अनौपचारिक क्षेत्रका श्रमिकलाई सामाजिक सुरक्षाको दायरामा समेट्ने गरी सरकार अघि बढेको पनि उनले बताए। नेपाल दिगो विकास लक्ष्यको उपलब्धि हासिल गर्ने क्रममा रहेको जानकारी दिँदै उनले मुलुक छिट्टै अल्पविकसित राष्ट्रबाट विकासशील राष्ट्रका रुपमा उक्लिने बताए। नेपाललाई विकासशील राष्ट्रका रुपमा उभ्याउन हामीले दिगो विकास लक्ष्यका निर्धारित पक्षलाई कार्यान्वयन गर्नु जरुरी छ। हामी गत वर्षदेखि नै १४ वटा मापदण्डमाथि आइसकेका छौँ, प्रधानमन्त्रीले भने, अरु मापदण्डमा पनि हामी अगाडि आउँदै छौँ। विकासका सन्दर्भमा हामी अगाडि बढिरहेका छौँ। दिगो विकास लक्ष्यको श्रमसम्बन्धी लक्ष्य हासिल गर्न पर्याप्त ध्यान दिइएको उल्लेख गर्दै उनले निर्धारित लक्ष्य तथा उपलक्ष्य पूरा गर्ने गरी सामाजिक सुरक्षा कोषको परिचालन, वृद्धि र दायरा, सहभागीको सङ्ख्या, कोष सबलीकरण र विकास गर्ने योजना अगाडि बढाइएको बताए। दिगो विकाससम्बन्धी १७ मूल लक्ष्य १६९ उपलक्ष्य छन्। मूल लक्ष्यको ८ नम्बर बूँदामा श्रम, सामाजिक सुरक्षा, श्रम र श्रमिकको हकसम्बन्धी व्यवस्था उल्लेख गरिएको छ। तत्कालीन नेकपा (एमाले)को नौमहिने सरकारको कार्यकालमा वृद्ध भत्ता वितरण गरेर सामाजिक सुरक्षा अवधारणा सुरु गरिएको स्मरण गर्दै उनले हरेक नागरिक सचेत हुन र तिनले सामाजिक सुरक्षाका सन्दर्भमा योगदान गर्नुपर्ने भनेर योगदानमा आधारित सामाजिक सुरक्षाको एउटा नयाँ र उन्नत अवधारणाकोे शुरुआत गरिएको बताए। सो अवसरमा श्रम, रोजगार तथा सामाजिक सुरक्षामन्त्री रामेश्वर राय यादवले असङ्गठित तथा स्वरोजगारमा संलग्न श्रमिकलाई छिट्टै सामाजिक सुरक्षाको दायरामा समेटिने प्रतिबद्धता व्यक्त गरे । उनले योगदानकर्ताले जम्मा गरेको रकम सुरक्षित लगानीमार्फत दिगो प्रतिफल दिने ढङ्गबाट कोषको लगानी कार्यविधि कार्यान्वयनका क्रममा रहेको जानकारी दिए । उनले सामाजिक सुरक्षाका सम्बन्धमा अन्तरराष्ट्रिय अभ्यासको अनुसरण गरी सरकारका योजना, कार्यक्रम तथा प्रतिबद्धता पूरा गर्दै कोषको दीर्घकालीन पूँजीलाई योगदानकर्ताको हित हुने गरी पूर्वाधार निर्माणका क्षेत्रमा परिचालन गर्न कोष केन्द्रित हुनुपर्नेमा जोड दिए । कोष सञ्चालक समितिका अध्यक्ष एवं श्रम मन्त्रालयका सचिव तोयम रायले सामाजिक सुरक्षा योजना कार्यान्वयनका क्रममा आइपरेको समस्यालाई समाधान गरिने बताए । कोष सञ्चालक समिति अध्यक्ष एवं नेपाल ट्रेड युनियन कांग्रेसका अध्यक्ष पुष्कर आचार्यले सामाजिक सुरक्षाको दायरालाई फराकिलो बनाउँदै असङ्गठित र स्वरोजगार क्षेत्रका श्रमिकलाई पनि योजनामा तत्काल समेट्न माग गरे। रोजगारी सुरक्षाका लागि सामाजिक सुरक्षा ऐनअनुसार सुरक्षा कार्यविधिले नसमेटेको बेरोजगार बीमा योजना तत्काल सुधार गर्न उनले अनुरोध गरे । सामाजिक सुरक्षा कोषलाई आमश्रमिकमाझ पुर्याउन सरोकार पक्ष थप जिम्मेवार भएर अघि बढ्नुपर्नेमा जोड दिँदै उनले सामाजिक सुरक्षा कार्यक्रमको सचेतनाका लागि सरकार, रोजगारदाता र ट्रेड युनियनले सचेतनात्मक कार्यक्रम गर्नुपर्ने बताए । कोष सञ्चालक सदस्य एवं होटल संघ नेपालका अध्यक्ष सिर्जना राणाले सामाजिक सुरक्षालाई सफल बनाउन निजी क्षेत्र अगाडि बढिरहेको बताए । सामाजिक सुरक्षा योजनाले लगानीकर्ता र कामदार, कर्मचारीबीच सुमधुर सम्बन्धका लागि मलजल गरेको उल्लेख गर्दै उनले राज्यको नियमको पूर्ण पालना गरी व्यवसाय सञ्चालन गर्नुपर्ने आफूहरुको धारणा रहेको बताए । कार्यक्रममा कोषका कार्यकारी निर्देशक कपिलमणि ज्ञवालीले सामाजिक सुरक्षाको सिद्धान्त, बीमाङ्कीय परामर्श तथा केही व्यावहारिक पक्षलाई ध्यानमा राखी कोषले आफ्नो योजना सञ्चालन कार्यविधि परिमार्जनमार्फत योगदानकर्ताबाट सुनिँदै आएको अधिकांश गुनासोलाई सम्वोधन गर्ने प्रयास गरिएको बताए । बुधबारसम्म १२ हजार ९१५ रोजगारदाता र एक लाख ७९ हजार ७९१ योगदानकर्ता कोषमा सूचीकृत छन् । हालसम्म तीन अर्ब १० करोड योगदान रकम सङ्कलन भएको छ भने कोषले एक करोड ४७ लाख ५५ हजार ४५९ दाबी भुक्तानी गरेको छ । रासस"
भारतीय विदेश सचिव विमानस्थलदेखि बालुवाटारसम्म (फोटो फिचर),काठमाडौं: दुई दिने नेपाल भ्रमणमा रहेका भारतीय विदेश सचिव बिहीबार दिनभर भेटघाटमा व्यस्त बने । काठमाडौं आए लगत्तै परराष्ट्र सचिव स्तरीय वार्तामा सहभागी भएका उनले साँझ प्रधानमन्त्री केपी ओलीसँग बालुवाटारमा भने गरे भने बुढानीलकण्ठ पुगेर कांग्रेस नेतासँग भेट गरे । दिनभर भेटघाटमा व्यस्त भएका भारतीय विदेश सचिवले परराष्ट्र मन्त्री प्रदीप ज्ञवालीसँग मन्त्रालयमै शिष्टाचार भेट गरे । करिब एक वर्षको अन्तरालपछि नेपाल र भारतका परराष्ट्रसचिवहरूको प्रतिनिधिमण्डलस्तरीय बैठकमा सहभागी प्रतिनिधिले नेपालभारत सम्बन्धलाई नयाँ उचाइमा पुर्याउने प्रतिबद्धता जनाएका छन् । कोभिड१९ सङ्क्रमितको उपचारका लागि भारतीय जनता र सरकारका तर्फबाट नेपाल सरकार र नेपाली जनतालाई दुई हजार भाएल रेम्डिसिभिर इञ्जेक्सन परराष्ट्रमन्त्री ज्ञवालीलाई मन्त्रालयको प्रेक्षालयमा हस्तान्तरण गरेपछि भारतका विदेश सचिव श्रृङ्गलाले सचिवस्तरीय बैठक तथा मन्त्री ज्ञवालीसँगको भेटवार्ता उपलब्धिमूलक भएको बताए । भारत र नेपालका राजनीतिक नेतृत्वको चाहनाबमोजिम द्विपक्षीय सहयोग एवं साझेदारीलाई अझ घनीभूत तुल्याउन आपसी लाभका परियोजना बढाउने सहमति सचिवस्तरीय बैठकमा भएको थियो । कोभिड१९ विरुद्धका लडाइँमा नेपाललाई सघाउने प्रतिबद्धता दोहोयाउँदै उनले भारतमा उत्पादन हुने खोप बजारमा आउनेबित्तिकै नेपालसहित छिमेकीलाई प्राथमिकताका साथ उपलब्ध गराइने आश्वासन दिए । कोभिड१९ का कारण बन्दाबन्दी लागू गरिँदा पनि द्विपक्षीय व्यापारका साथै अत्यावश्यक सामग्रीको ढुवानी तथा आपूर्ति निर्बाधरुपमा गरिएको बताउँदै विदेश सचिव श्रृङ्गलाले द्विदेशीय सम्बन्धलाई थप गतिशील तुल्याउन सम्बद्ध नेपाली अधिकारीसँग निकट सम्पर्कमा रहेर काम गर्न आफू तत्पर रहेको स्पष्ट पारे ।
प्रधानमन्त्री ओलीको मोदीलाई सन्देश सीमा समस्या वार्ताबाट समाधान गरौँ,"काठमाडौं : प्रधानमन्त्री केपी ओलीले छिमेकी भारतसँगको बहुआयामिक सम्बन्धलाई अझ उचाइमा पुर्याउँदै सीमालगायत सबै द्विपक्षीय समस्याका विषय वार्ताका माध्यमबाट समाधान गर्न नेपाल तत्पर रहेको सन्देश भारतीय पक्षलाई दिएका छन्। बिहीबार साँझ प्रधानमन्त्री निवास बालुवाटारमा शिष्टाचार भेटका लागि पुगेका भारतीय विदेश सचिव हर्षवर्धन श्रृङ्गलासँगको कुराकानीमा प्रधानमन्त्री ओलीले भारतीय प्रधानमन्त्री नरेन्द्र मोदीलाई उक्त सन्देश पुर्याइदिन आग्रह गरेका हुन्। भेटको सुरुमै सचिव श्रृङ्गलाले आफ्ना प्रधानमन्त्री मोदीको दुई देशबीचको आपसी सम्बन्धलाई राम्रो बनाएर अगाडि लैजान चाहेको सन्देश प्रधानमन्त्रीलाई सुनाएका थिए। भेटवार्ताबारे जानकारी दिँदै प्रधानमन्त्री ओलीका विदेश मामिला सल्लाहकार डा राजन भट्टराईले भने, दुवै देशका प्रधानमन्त्रिस्तरका सकारात्मक सन्देश आदानप्रदानले सीमा विवादलगायत विषयमा आगामी दिनमा वार्ता र छलफल तथा आपसी उच्चस्तरीय भ्रमणको आदानप्रदान हुने वातावरण सिर्जना भएको छ। सल्लाहकार भट्टराईले भेटमा प्रधानमन्त्री ओलीले भनेको भनाइ उद्धृत गर्दै भने, हामी दुई देशबीचको आपसी र बहुआयामिक सम्बन्धलाई एक्काइसौँ शताब्दीअनुकूल तथा युगसुहाउँदो हिसाबले थप गतिशील र सुमधुर बनाउन चाहन्छौँ। सीमालगायत विवादित विषयमा वार्ताका माध्यमबाट शान्तिपूर्णरुपमा समस्याको समाधान गर्नुपर्छ भन्नेमा हामी स्पष्ट छौँ। हाम्रा बीचका सीमा विवाद अहिले एकाएक सिर्जना भएका होइनन्। इतिहासले विरासतका रुपमा छाडेका समस्या हुन्। यसलाई थाँती राखेर जाँदा झन् समस्या आउन सक्छ, त्यसैले मिलेर समाधान गरौँ। यो सन्देश भारतीय प्रधानमन्त्री मोदीलाई लगिदिन म आग्रह गर्दछु। भारतको गत स्वतन्त्रता दिवसका अवसरमा प्रधानमन्त्री ओलीले भारतीय प्रधानमन्त्री मोदीलाई टेलिफोन गरी शुभकामना दिएका थिए। सोही वार्ताका क्रममा भारतीय प्रधानमन्त्री मोदीले आफूले नेपालमा विशेष दूत पठाउने बताएका थिए। प्रधानमन्त्री ओलीले सचिव हर्षबद्र्धनसँगको भेटमा आपसी विवादका विषय समाधान भएपछि सम्बन्धमा नयाँ उचाइ प्राप्त हुने विश्वास व्यक्त गर्दै नेपालको भूभाग कुनै पनि छिमेकीको हितविरुद्ध प्रयोग हुन नदिनेमा नेपाल स्पष्ट रहेको अवगत गराएका छन्। नेपाल तटस्थ रही कसैको पनि कार्ड का रुपमा प्रयोग नहुने बताए। भारतले नेपाली भूमि लिम्पियाधुरा, कालापानी र लिपुलेकलाई आफ्नो नयाँ राजनीतिक नक्शामा समावेश गरेपछि नेपालले आपत्ति जनाउँदै आफ्नो भूमिलाई समेटेर नयाँ नक्शा जारी गरी त्यसलाई सङ्घीय संसद्बाट पारित गरेर संविधानको अनुसूचीमा समावेश गरेको थियो। त्यसपछि दुई देशबीच औपचारिक वार्ता नभएका स्थितिमा पछिल्ला समयमा भारतीय पक्षबाट नेपालका भएका विभिन्न भ्रमण र भेटवार्ताले वातावरण थप सहज हुँदै गएको छ। सचिव श्रृङ्गलाभन्दा अघि गत महिना भारतीय प्रधानमन्त्री मोदीका विशेष दूतका रुपमा गुप्तचर संस्थाका प्रमुख सामन्तकुमार गोयल र भारतीय स्थल सेनाध्यक्ष मनोजमुकुन्द नरवणेले नेपाल भ्रमण गर्नुभएको थियो। नेपालको उक्त भनाइमा भारतीय सचिव श्रृङ्गाको जवाफ के थियो भन्ने प्रश्नमा सल्लाहकार डा भट्टराईले सचिव हर्षबद्र्धनले परराष्ट्र सचिवस्तरीय आजको वार्तामा दुई देशबीचका सहकार्य र आपसी सबै विषयमा छलफल भएको अवगत गराउनुभएको जानकारी दिए। प्रधानमन्त्री ओलीसँग भारतीय विदेश सचिवको भेट सचिव श्रृङ्गलाले दुई देशबीचको सम्बन्धलाई थप सकारात्मक बनाउँदै परिणामूलक बनाउन पहल गर्ने विश्वास दिलाएका छन्। बिहीबार बिहान नेपाल आएका सचिव शृङ्गलाले यसअघि परराष्ट्रमन्त्री प्रदीपकुमार ज्ञवालीसँग शिष्टाचार भेट गरेका छन्। मन्त्री ज्ञवालीसँगको भेटअघि दुई मुलुकका परराष्ट्र सचिवको औपचारिक वार्ता भएको थियो। राससप्रकाश सिलवाल"
भारतीय विदेशसचिवको नेपाली समकक्षीसँग भेटवार्ता,"काठमाडौँ : नेपाल सरकारका परराष्ट्र सचिव भरत पौडेल र भारतीय समकक्षी हर्षवर्धन श्रींगलाबीच बिहीबार छलफल सम्पन्न भएको छ । दुई देशबीचको व्यापार, ट्रान्जिट, कनेक्टिभिटी, संरचना निर्माण, उर्जा, कृषि, लगानी, संस्कृति र जनस्तरको सम्बन्ध लगायत विषयमा उनीहरुले समीक्षा गरेको बताइएको छ । साथै उनीहरुले दुई देशबीचको सांस्कृतिक र सभ्यतामा आधारित सम्बन्धबारे पनि छलफल गरेका थिए । र त्यसलाई अझ मजबुत बनाउन बहुपक्षीय मैत्रीपूर्ण सम्बन्धको ठोस आधार तय गर्नुपर्नेबारे उनीहरुको छलफल केन्द्रित थियो । श्रींगला र पौडेलबीचको वार्तापछि नेपाल सरकारले विज्ञप्ति जारी गर्दै यसबारे जानकारी दिएको हो । वार्ताको क्रममा उनीहरुले प्रमुख कनेक्टिभिट प्रोजेक्ट र भूकम्पपछिको पुनर्निर्माणका काम सहित दुई पक्षीय साझेदारीमा आधारित कामको प्रगतिबारे पनि समीक्षा गरिएको थियो । यस्तै दुई देशबीचको सीमाको मुद्दामा पनि उनीहरुको छलफल भएको विज्ञप्तिमा उल्लेख छ । जहाँ सिमानाको बाँकी काम पूरा गर्नेबारे दुबै अधिकारीले धारणा राखेका थिए । भारतीय विदेश सचिव श्रींगलाले नेपालको दुई दिने भ्रमणको क्रममा प्रधानमन्त्री केपी शर्मा ओलीसहित राष्ट्रपति विद्यादेवी भण्डारी, परराष्ट्रमन्त्री प्रदीप ज्ञवाली सहित उच्च अधिकारीहरुसँग भेट गरेका छन् । उनी बिहीबार बिहान मात्रै काठमाडौँ अवतरण गरेका हुन् । र शुक्रबार नयाँदिल्ली फर्कने कार्यक्रम छ । नेपालीभाषी समेत रहेका श्रींगलाको नेपाल भ्रमणले दुई देशबीचको सम्बन्ध सुधार्ने अपेक्षा गरिएको छ ।"
छैटौं पटकमा सचिव बने दुवाडी,"काठमाडौं : गोकर्णमणि दुवाडी छैटौं पटक नेपाल सरकारको सचिव भएका छन् । बुधबारको मन्त्रिपरिषदको बैठकले दुवाडीसहित तीनलाई सचिवमा बढुवा गरेको छ । मन्त्रिपरिषदको बठैकले दुवाडीसँगै डा योगेन्द्रकुमार कार्की र सुरेश आचार्यलाई सचिवमा बढुवा गरेको सूचना तथा सञ्चार मन्त्री पार्वत गुरुङले जानकारी दिए । प्रशासनतर्फ दुवाडी, सुमनराज अर्याल र भरतमणि सुवेदीको नाम सिफारिस गरिएकोमा गरेकोमा पहिलो नम्बरका दुवाडी बढुवा भएका छन् भने कृषि र इन्जिनियरिङतर्फ ज्येष्ठताका आधारमा कृषि तथा पशुपन्छी विकास मन्त्रालयका ज्येष्ठ सहसचिव डा कार्की र संस्कृति, पर्यटन तथा नागरिक उड्डयन मन्त्रालयका ज्येष्ठ सहसचिवआचार्यलाई बढुवा गरेको गरिएको हो । दुवाडी यस अघि ५ पटकसम्म सिफारिस भएर बढुवा भएका थिएनन् ।सूचना तथा सञ्चार मन्त्रालयमा कार्यरत दुवाडीलाई दुईदुईपटक पहिलो र दोस्रो नम्बर तथा एकपटक तेस्रो नम्बरमा लोकसेवा आयोगको बढुवा समितिले सिफारिस गरेको थियो। तीनपटक उनको सिफारिस मन्त्रिपरिषद्बाटै फिर्ता भएको छ। सचिवको बढुवा समितिमा लोकसेवाका अध्यक्ष, मुख्यसचिव तथा संघीय मामिला तथा सामान्य प्रशासन मन्त्रालयको सचिव रहने व्यवस्था छ। बढुवा समितिको संयोजक लोकसेवा आयोगका अध्यक्ष हुने गरेका छन्। लोकसेवाले २०७६ माघमा पहिलो नम्बरमा रामशरण पुडासैनी, दोस्रो नम्बरमा अर्जुन पोखरेल र तेस्रो नम्बरमा दुवाडीको नाम सिफारिस गर्यो। एक नम्बरमा रहेका पुडासैनी सचिव बढुवा भए। केही समयपछि दोस्रो नम्बरमा रहेका अर्जुन पोखरेललाई सरकारले सचिव बनायो। आफूभन्दा दुवै वरिष्ठ सहसचिव भएपछि सचिवका लागि एक्लो दाबेदार भए। उनको पहिलो नम्बरमा नाम आएपछि तीनवटा त मन्त्रिपरिषद्बाट त्यो फाइल नै फिर्ता भयो। त्यसपछि दुवाडी एक नम्बर, दुई नम्बरमा मानबहादुर विक र तीन नम्बरमा विष्णु नेपाल सिफारिस भयो। त्योपटक तीन नम्बरका नेपाललाई मन्त्रिपरिषद्ले सचिव बनायो। पहिलो नम्बरमा भए पनि दवाडीलाई सचिव बनाइएन। २०७७ असारमा आएर लोकसेवाले दवाडी, विक र मधु मरासिनीको सिफारिस गर्यो। दोस्रो नम्बरका विक सचिवमा बढुवा भए। नेपालको इतिहासमा दलित समुदायबाट विकले पहिलो नेपाल सरकार सचिव बन्ने अवसर पाए। २०७७ साउनको पहिलो साता पहिलो नम्बरमा रहँदै आएका दुवाडीको नाम दोस्रो नम्बरमा सिफारिस भयो। भ्रष्टाचारको अभियोगमा निलम्बनमा परेका चन्द्रमान श्रेष्ठलाई विशेष अदालतले सफाइ दिएपछि वरिष्ठताको हिसाबले उनी पहिलो नम्बरमा सिफारिसमा परे। दवाडी दोस्रो नम्बरमा र मधु मरासिनी तेस्रो नम्बरमा सिफारिसमा परे। बढुवाचाहिँ तेस्रो नम्बरका मरासिनी भए। पछिल्लो समयमा लोकसेवाले पहिलो नम्बरमा चन्द्रमान, दोस्रोमा दवाडी र तेस्रोमा वीरबहादुर राईको नाम सिफारिस गर्यो। तर यसपटक पनि तेस्रो नम्बरका वीरबहादुर राई सचिवमा बढुवा भए। दुवाडी सचिव हुनबाट पुनः वञ्चित नै भए । बढुवा ढिलो उनी भन्दा धेरै कनिष्ठ सहसचिव उनीभन्दा वरिष्ठ भएका छन् ।"
परराष्ट्रमन्त्री ज्ञवालीसँग भारतीय विदेश सचिवको भेट,काठमाडौं : दुई दिने नेपाल भ्रमणमा रहेका भारतीय विदेश सचिव हर्षवर्धन श्रृङ्गलाले बिहीबार परराष्ट्रमन्त्री प्रदीपकुमार ज्ञवालीसँग भेटवार्ता गरेका छन् । सचिव श्रृङ्गलाले बिहीबार दिउँसो मन्त्रालयमा ज्ञवालीसँग भेटवार्ता गरेका हुन् । भेटमा दुई देशको सम्बन्ध र पछिल्ला दिनमा देखिएका विवाद समाधानको विषयमा छलफल भएको परराष्ट्र मन्त्रालय स्रोतले बताएको छ । सरकारले भने भेटमा भएको कुराकानीका विषयको औपचारिक जानकारी दिएको छैन । भारतीय विदेश सचिव श्रृङ्गलाले भारत सरकारको तर्फबाट दुई हजार थान रेम्डेशिभिर खोप परराष्ट्रमन्त्री ज्ञवालीलाई हस्तान्तरण गरेका छन् । परराष्ट्रमन्त्रीसँगको भेटपछि विदेशसचिव श्रृङ्गला प्रधानमन्त्री केपी ओलीसँग भेट गर्न बालुवाटार पुगेका थिए ।
प्रधानमन्त्री ओलीसँग भारतीय विदेश सचिवको भेट,काठमाडौं : दुई दिने नेपाल भ्रमणमा रहेका भारतीय विदेश सचिव हर्षवर्धन श्रृंगलाले बिहीबार साँझ प्रधानमन्त्री केपी ओलीसँग भेटवार्ता गरेका छन् । बिहान नेपाल आएका विदेश सचिव श्रृंगलाले साँझ प्रधानमन्त्रीको सरकारी निवास बालुवाटारमा प्रधानमन्त्री ओलीसँग भेट गरेका हुन् । दुई दिने नेपाल भ्रमणमा रहेका भारतीय विदेश सचिव हर्षवर्धन श्रृङ्गलाले बिहीबार परराष्ट्रमन्त्री प्रदीपकुमार ज्ञवालीसँग समेत भेटवार्ता गरेका छन् । सचिव श्रृङ्गलाले बिहीबार दिउँसो मन्त्रालयमा ज्ञवालीसँग भेटवार्ता गरेका हुन् । भेटमा दुई देशको सम्बन्ध र पछिल्ला दिनमा देखिएका विवाद समाधानको विषयमा छलफल भएको परराष्ट्र मन्त्रालय स्रोतले बताएको छ । भारतीय विदेश सचिव श्रृङ्गलाले भारत सरकारको तर्फबाट दुई हजार थान रेम्डेशिभिर खोप परराष्ट्रमन्त्री ज्ञवालीलाई हस्तान्तरण गरेका छन् । परराष्ट्रमन्त्रीसँगको भेटपछि विदेश सचिव श्रृङ्गला प्रधानमन्त्री केपी ओलीसँग भेट गर्न बालुवाटार पुगेका हुन् । यसअघि उनी होटल याक एण्ड यतिमा दुई देशका प्रतिनिधिको छलफलमा सहभागी भएका थिए । प्रधानमन्त्रीसँगको भेटपछि विदेश सचिव श्रृंगलाले राष्ट्रपति विद्यादेवी भण्डारीसँग शिष्टाचार भेट गर्नेछन्। शुक्रबार भने विदेश सचिव श्रृंगला गोरखा र मनाङ जाने कार्यक्रम रहेको छ। गोरखामा भारतीय सहयोगमा बनेका विद्यालयको अवलोकन र मनाङमा गुम्बा उद्घाटनको कार्यक्रम रहेको छ।
बर्दिबास घटना : पीडितको घरमा संसदीय समितिका प्रतिनिधि,"बर्दिबास : बर्दिबासमा बालिका हत्याको विषयको विवाद अझैसम्म साम्य भएको छैन । बालिकाको हत्याको छानबिन माग गर्दै भएको प्रदर्शनमा सहभागी युवकको मृत्यु भएपछि आन्दोलन थप उग्र बनेको छ । घटनाको विषयको सत्यतथ्य छानबिनका लागि बिहीबार दिउँसो प्रदेश २ प्रदेशसभा महिला बालबालिका तथा सामाजिक न्यायिक समिति सभापति जैनुल राइनसहितको संसदीय टोली पीडितको घरमा पुगेको छ । सभापति राइनसँगै पदेशसभा सदस्य करिमा बेगम, शारदा थापालगायत सदस्य पीडितको परिवारसँग भेट गर्न पुगेका हुन् । बालिकाको हत्या घटनाको विषयमा छलफल गर्न शुक्रबार समिति बैठक बस्दैछ । आइतबार साँझदेखि हराइरहेकी ६ वर्षीया बालिका गुलाब्सा खातुनको शव सोमबार मध्यराति फेला परेको थियो । बालिकाको हत्याको विरोधमा प्रदर्शनका उत्रिएका बर्दिबास१ का ४२ वर्षीय सञ्जय भनिने बुद्धिराज न्यौपानेको प्रहरीले चलाएको गोली लागेर उपचारको क्रममा ज्यान गएको थियो । मृतक बालिका र गोली लागेर ज्यान गुमाएका दुवै घटनाका पीडित परिवारलाई बर्दिबास नगरपालिकाले राहत उपलब्ध गराउने भएको छ । पीडित परिवारलाई जनही २ लाख ५० हजारका दरले राहत उपलब्ध गराउने नगरपालिकाले निर्णय गरेको हो । बर्दिबास नगरपालिकाले पत्रकार सम्मेलन गरेर गोली लागेर मृत्यु भएका परिवारका एक जना सदस्यलाई क्षमताको आधारमा रोजगारीसमेत उपलब्ध गराउने बताएको छ ।"
भारतीय विदेश सचिवसँग कांग्रेस नेताको भेट : देउवाले भने दुई देशको उच्च राजनीतिक संवाद आवश्यक छ,"काठमाडौं : प्रमुख प्रतिपक्षी दल नेपाली कांग्रेस सभापति एवं पूर्वप्रधानमन्त्री शेरबहादुर देउवाले नेपालभारतबीच राजनीतिक तहमा निरन्तर सम्पर्क र छलफलमा जोड दिएका छन्। उच्च राजनीतिक तहमा हुने संवादले दुई मुलुकका बीचको सम्बन्धलाई थप मजबुत बनाउन सहयोग पुग्ने देउवाको भनाइ छ। दुई दिने नेपाल भ्रमणमा आएका भारतीय विदेश सचिव हर्षवद्र्धन श्रृंगलासँगको भेटवार्तामा कांग्रेस सभापति देउवाले राजनीतिक तहमै संवादमा जोड दिएका हुन्। दुई मुलुकबीच उच्च राजनीतिक राजनीतिक तहमा छलफल र सम्पर्क विस्तारलाई बढावा दिनुपर्छ, देउवाको भनाई उद्धृत गर्दै भेटमा सहभागि परराष्ट्रविद् डा दिनेश भट्टराईले भने, यसले नेपालभारत सम्बन्धलाई बलियो बनाउँछ भन्ने धारणा थियो। भट्टराई कांग्रेस सभापति देउवा प्रधानमन्त्री हुँदा परराष्ट्र सल्लाहकार थिए। भेटवार्तामा सभापति देउवासँगै बरिष्ठ नेता रामचन्द्र पौडेल र पूर्वमहामन्त्री कृष्णप्रसाद सिटौला पनि सहभागी थिए। परराष्ट्रविद् भट्टराईका अनुसार उनीहरुबीच नेपाल भारत सम्बन्ध बहुआयामिक र व्यापक रहेको उल्लेख गर्दै यसलाई थप मजबुत बनाउदै अगाडि बढ्नुपर्नेमा छलफल भएको थियो। उनले भेट सौहार्दपूर्ण भएको बताए। कांग्रेस सभापति देउवाले नेपाल भारतबीच सम्झौता भएका तर कार्यान्वयनमा नआएका परियोजनाको काम अगाडि बढाउनुपर्नेमा विशेष जोड दिएका थिए। उनले पञ्चेश्वर परियोजनाको नाम लिदै वर्षौं अघि सम्झौता भएपनि काम निर्माणमा ढिलाई भएकोतर्फ भारत सरकारको ध्यानाकर्षण गराएका थिए। सम्झौता भएर पनि काम अगाडि नबढेको परियोजनाहरुलाई अब कार्यान्वयनमा लैजाँदा यसले नागरिक तहमा पनि राम्रो सन्देश जान्छ, यसमा ढिलाई गर्नुहुन्न, देउवाको भनाइ थियो। कांग्रेस नेताहरुले नेपालको लोकतान्त्रिक आन्दोलन र लोकतन्त्रको संस्थागत विकासमा भारतको नैतिक सहयोग सधैं रहेकोमा प्रसंशा गरेका थिए। त्यस्तै कांग्रेस नेताहरुले नेपालको विकासमा भारतले गर्दै आएको सहयोगको पनि खुलेर प्रसंशा गरेका थिए कांग्रेस सभापति देउवा निवास बूढानीलकण्ठमा करिव ४५ मिनेट भेटवार्ता भएको थियो।"
नेपालभारत सम्बन्ध नयाँ उचाइमा पुर्याउन भारतीय पक्षलाई राष्ट्रपतिको आग्रह,"काठमाडौँ : राष्ट्रपति विद्यादेवी भण्डारीले नेपाल र भारतबीचको सम्बन्धलाई आपसमा मिलेर नयाँ उचाइमा पुर्याउन भारतीय पक्षसँग आग्रह गरेकी छन्। राष्ट्रपति भण्डारीले आफूसँग शिष्टाचार भेटका लागि आएका भारतीय विदेश सचिव हर्षबद्र्धन श्रृङ्गलालाई निवास शीतल निवासमा भेट दिँदै उक्त आग्रह गरेकी हुन्। परराष्ट्रमन्त्री ज्ञवालीसँग भारतीय विदेश सचिवको भेट प्रधानमन्त्री ओलीको मोदीलाई सन्देश सीमा समस्या वार्ताबाट समाधान गरौँ भारतीय विदेश सचिवसँग कांग्रेस नेताको भेट : देउवाले भने दुई देशको उच्च राजनीतिक संवाद आवश्यक छ भारतीय विदेश सचिव विमानस्थलदेखि बालुवाटारसम्म (फोटो फिचर) राष्ट्रपतिका सूचना तथा सञ्चारविज्ञ टीकाप्रसाद ढकालले द्विक्षीय आपसी हित र परस्पर सम्बन्धलाई थप गतिशील र उचाइमा लान राष्ट्रपतिले आग्रह गरेको जानकारी दिए। राष्ट्रपतिलाई भेट्नुअघि भारतीय विदेश सचिवले प्रधानमन्त्री केपी ओली, परराष्ट्रमन्त्री प्रदिपकुमार ज्ञवाली, परराष्ट्र मन्त्रालयको प्रतिनिधि मण्डल, प्रमुख प्रतिपक्षी दलका नेतासँग भेटवार्ता गरेका छन्। दुई दिने भ्रमणका लागि आएका भारतीय विदेशसचिव शुक्रबार गोरखा र मनाङ जाने कार्यक्रम रहेको छ। उनी आजै स्वदेश फर्किने छन्।"
काठमाडौंका ६२० सहित उपत्यकामा थप ७८५ जनामा कोरोना संक्रमण,"काठमाडौं : पछिल्लो २४ घण्टामा काठमाडौं उपत्यकामा थप ७८५ जनामा कोरोना भाइरस (कोभिड१९) संक्रमण पुष्टि भएको छ। विभिन्न प्रयोगशालमा गरिएको परीक्षणमा उपत्यकामा थप ७८५ जनामा कोरोना पुष्टि भएको स्वास्थ्य तथा जनसंख्या मन्त्रालयले जनाएको छ। स्वास्थ्य मन्त्रालयका अनुसार काठमाडौंमा ६२०, भक्तपुरमा ५१ र ललितपुरमा ११४ जना कोरोना संक्रमित थपिएका छन्। पछिल्लो २४ घण्टामा उपत्यकाका ७८५ जनासहित १६ सय १४ जनामा कोरोना भाइरस (कोभिड१९) संक्रमण पुष्टि भएको छ। योसहित संक्रमितको संख्या २ लाख २७ हजार ६४० पुगेको स्वास्थ्य तथा जनसंख्या मन्त्रालयले जनाएको छ। १६ हजार ७९३ जना कोरोनाका संक्रिय संक्रमित छन्। यस्तै मन्त्रालयका अनुसार १६ हजार ७९३ जना आइलोसनमा र ६८० जना क्वारेन्टाइनमा छन्। पछिल्लो २४ घण्टामा १४ सय ३७ जना कोरोना जितेर डिस्चार्ज भएका छन्। योसँगै कुल डिस्चार्ज हुनेको संख्या २ लाख ९ हजार ४३५ पुगेको छ। बिहीबार कोरोनाबाट २३ जनाको भएको छ। योसहित मृत्यु हुनेको संख्या १४ सय १२ पुगेको मन्त्रालयले जनाएको छ।"
भारतीय विदेश सचिव गोरखा आउने,"गोरखा : भारतीय विदेश सचिव हर्षवद्र्धन श्रृङ्गला शुक्रबार गोरखा आउने भएका छन्। बिहीबार त्रिभुवन अन्तर्राष्ट्रिय विमानस्थलमा उत्रेपछि पत्रकारहरुसँग कुरा गर्दै सचिव हर्षवद्र्धनले शुक्रबार २०७२ सालको भूकम्पको केन्द्रविन्दू गोरखा जाने जानकारी दिएका हुन्। गोरखामा भारतीय सरकारको सहयोगमा पुनर्निर्माण सम्पन्न भएका तीनवटा विद्यालयको उद्घाटन गर्ने कार्यक्रम रहेको छ। गोरखा नगरपालिका ९ को महालक्ष्मी मावि, सोही नगरपालिका ८ को रत्नलक्ष्मी मावि र वडा नम्बर १० मा पुनर्निर्माण सम्पन्न भएको तारा माविको भवन उद्घाटन गर्ने कार्यक्रम रहेको भारत सरकारबाट सहयोग प्राप्त नेपाल आवास पुनर्निर्माण परियोजनाका गोरखा जिल्ला संयोजक राम सापकोटाले जानकारी दिए। विदेश सचिव हर्षवद्र्धन नेपाली सेनाको हेलिकोप्टरबाट गोरखा आउने कार्यक्रम रहेको सापकोटाले बताए। तीनवटै विद्यालयमा पुग्न समय अभावका कारण महालक्ष्मी माविमा आयोजित एउटै कार्यक्रममा १२ बजे तीनवटै विद्यालय भवनको उद्घाटन तथा भवन हस्तान्तरण गर्ने कार्यक्रम रहेको छ, सापकोटाले भने, विदेश सचिव हर्षवद्र्धन श्रृङ्गला, गण्डकी प्रदेशका भौतिक पूर्वाधार विकास मन्त्री रामशरण बस्नेत र राष्ट्रिय पुनर्निर्माण प्राधिकरणका प्रमुख कार्यकारी अधिकृत सुशील ज्ञावलीले संयुक्त रुपमा भवन उद्घाटन गर्ने कार्यक्रम रहेको छ। सो समारोहमा नेपालका परराष्ट्र सचिव भरतराज पौड्याल, भारतीय राजदूत विनयमोहन क्वात्रा पनि सहभागी हुने कार्यक्रम रहेको उनले बताए। २०७२ सालको भूकम्पबाट क्षतिग्रस्त निजी आवास, विद्यालय सडक, स्वास्थ्य चौकी तथा पुरातात्विक सम्पदा पुनर्निर्माणका लागि भारत सरकारले एक खर्ब रुपैयाँ अनुदान प्रदान गरेको थियो। सो रकमले गोरखामा २६ हजार ९१२ वटा र नुवाकोटमा २३ हजार ८८ वटा निजी आवास पुनर्निर्माण हुदैछन्। सन् २०१८ को मार्च महिनादेखि लागु भएको भारत सरकारबाट सहयोग प्राप्त नेपाल आवास पुनर्निर्माण परियोजना अन्तर्गत गोरखामा २५ हजार १७ निजी आवास र तीनवटा विद्यालय भवन पुनर्निर्माण भइसकेका छन्। भूकम्प प्रभावित बिभिन्न जिल्लामा ७० वटा विद्यालय निर्माणको चरणमा रहेका छन्। त्यस्तै १४७ वटा स्वास्थ्यचौकी, एउटा लाइब्रेरी र २८ वटा पुरातात्विक सम्पदाको पुनर्निर्माण भइरहेको परियोजना कार्यालयले जनाएको छ। तस्बिर सौजन्य : भारत सरकारद्वारा सहयोग प्राप्त निजीआवास पुनर्निर्माण परियोजना, गोरखा।"
सेती नदीमा हरिबोधिनी एकादशी मेला (फोटो फिचर),"पोखरा : सेती नदीमा एकदशी मेला सम्पन्न भएको छ। यस वर्ष भने कोरोनाका कारण खासै भक्तजनको घुँइचो लागेन। हरिबोधिनी एकादशीमा पोखराको रामघाटमा मेला लाग्ने गर्छ। मेलामा फाट्फुट्ट रुपमा मात्र फूल तार्न भक्तजनहरु आएका थिए । हिन्दू धर्ममा एकादशीलाई भगवान विष्णुको उपासना गर्ने पर्वको रुपमा लिइन्छ । हरेक एकादशीको दिनमा उपवास बसि भगवान विष्णुको आराधना गरिन्छ । भगवान विष्णुको प्रतीकको रुपमा घरघरमा तुलशीको पूजा गरीन्छ । यसैदिन भगवान विष्णुको तुलसीरुपी लक्ष्मीसँग विवाह भएको मान्यताका आधारमा तुलसी विवाह पनि गरिदिने चलन छ । भजन कृतन, नाचगान गरेर भक्तजन सेती नदीमा पूजा गरेर तोरन सेती नदीमा तार्ने गर्दछन् । ठूला एकादशी समेत भनिने हरिबोधिनी एकादशीलाई एक वर्षभरमा पर्ने चौबिस वटा एकादशीहरु मध्ये सबैभन्दा महत्वपूर्ण एकादशीको रुपमा लिइन्छ । आषढ शुक्ल एकादशीको दिनबाट भगवान विष्णु सागारमा सुत्ने र कात्तिक शुक्ल एकादशीको दिनमा उठ्ने विश्वास रहेको छ । त्यसैले अषाण शुक्ल एकादशीलाई हरिशयनी एकादशी र कात्तिक शुक्ल एकादशीलाई हरिबोधनी एकादशी भनिन्छ । हिन्दू धर्मग्रन्थहरुमा तुलसी, पिपल, दूबो र शालिकग्रामलाई भगवान विष्णुको प्रतिकको रुपमा मानिन्छ ।"
हरिबोधनी एकादशीमा पशुपतिनाथ क्षेत्र (फोटो फिचर),काठमाडौं : बिहीबार हरिबोधनी एकादशीको अवसरमा पशुपतिनाथ मन्दिर क्षेत्र सजाइएको छ। हरिबोधनी एकादशीको दिन पशुपतिनाथ क्षेत्रमा भक्तजनले तोरण टाँगेर पूजापाठ गरेका छन्। भक्तजनले बागमती नदी र पशुपति मन्दिर क्षेत्रलाई केन्द्रित गरेर तोरण टाँगेर पशुपति क्षेत्रलाई सिँगारेका हुन्। कार्तिक शुक्ल एकादशीका दिनमा भगवान् विष्णुको प्रतीकका रुपमा तुलसीको दामोदरसँग विवाह र विशेष पूजा गरी मनाइने दिनलाई हरिबोधिनी एकादशी भनिन्छ। आषाढ शुक्ल एकादशी अर्थात् हरि शयनी एकादशीका दिनमा क्षीरसागरमा सुतेका विष्णु ब्युँतिने भएकाले आजको एकादशीलाई हरिबोधिनी वा प्रवोधिनी एकादशी पनि भनिन्छ। हरि शयनीदेखि हरि बोधिनी एकादशीका दिनसम्म चार महिना विष्णुका भक्तले तुलसीको व्रत गरी विशेष पूजा गर्दछन्। बिहीबार पशुपति क्षेत्रमा पुगेर अन्नपूर्णकी फोटो पत्रकार उमा विष्टले कैद गरेका तस्बिर :
बसको ठक्करबाट मोटरसाइकलमा सवार दुईको मृत्यु,सिरहा : सिरहा नगरपालिका १० पदमपुरमा बिहीबार साँझ बसले मोटरसइकललाई ठक्कर दिँदा मोटरसाइकलमा सवार दुई जनाको मृत्यु भएको छ । सिरहाबाट चोहर्वातर्फ जाँदै गरेको ना ५ ख ५५१८ नम्बरको माँ शेरावाली बसले विपरीत दिशाबाट आउँदै गरेको प्रदेश २०१००१प १२५९ नम्बरको मोटरसाइकललाई ठक्कर दिँदा मोटरसाइकल चालक सिरहा नगरपालिका ११ भलुवाही निवासी २५ वर्षीय देवनारायण कामती र २६ वर्षीय अरुणकुमार कामतीको मृत्यु भएको प्रहरीले जनाएको छ । दुर्घटनामा गम्भीर घाइते दुवै जनालाई उपचारका लागि सिरहा अस्पताल ल्याउँदै गर्दा बाटोमै मृत्यु भएको जिल्ला प्रहरी कार्यालय सिरहाले जनाएको छ । दुवै सवारी नियन्त्रणमा लिएर घटनाबारे थप अनुसन्धान भइरहेको प्रहरीको भनाइ छ । रासस
"आँबुखैरेनीमा बस दुर्घटना, १७ जना घाइते","दमौली : आँबुखैरेनी मिलनचोकमा बस सडकबाट खोल्सामा खस्दा १७ जना घाइते भएका छन् । प्रहरीका अनुसार म्याग्दीबाट भैरहवा जाँदै गरेको लु २ ख ८८३ नम्बरको यात्रुवाहक बस सडकबाट पाँच मिटर तल खसेको हो । घटनामा परी बसमा सवार १४ जना यात्रु तथा बसको पछाडिको भागको ठक्करबाट आँबुबाट दमौलीतर्फ आउँदै गरेको ना ३२ प ५२५४ नम्बरको स्कुटरमा सवार तीन जना पनि घाइते भएका छन् । ट्राफिक प्रमुख रेशम रानाभाटले घाइतेमध्ये तीनजनालाई थप उपचारका लागि भरतपुर तथा एकलाई पोखरा पठाइएको जानकारी दिए । अन्य घाइतेको अवस्था सामान्य रहेको र केहीको स्थानीय स्वास्थ्य संस्थामा उपचार भइरहेको उनले जानकारी दिए । घाइते हुनेमा तनहुँ, पर्वत र स्याङजाका यात्रु बढी रहेको ट्राफिक प्रहरीले जनाएको छ ।"
बालिका हत्या प्रकरण : पीडित परिवारलाई नगरपालिकाले राहत दिने,"बर्दिबास : महोत्तरीको बर्दिबासमा मृतक बालिका र गोली लागेर ज्यान गुमाएका दुवै घटनाका पीडित परिवारलाई बर्दिबास नगरपालिकाले राहत उपलब्ध गराउने भएको छ । पीडित परिवारलाई जनही २ लाख ५० हजारका दरले राहत उपलब्ध गराउने नगरपालिकाले निर्णय गरेको हो । बर्दिबास नगरपालिकाले पत्रकार सम्मेलन गरेर गोली लागेर मृत्यु भएका परिवारका एक जना सदस्यलाई क्षमताको आधारमा रोजगारीसमेत उपलब्ध गराउने बताएको छ । आइतबार साँझदेखि हराइरहेकी ६ वर्षीय बालिका गुलाब्सा खातुनको शव सोमबार मध्यराती फेला परेको थियो । बालिकाको हत्याको विरोधमा प्रदर्शनका उत्रिएका बर्दिबास १ का ४२ वर्षीय सञ्जय भनिने बुद्धिराज न्यौपानेको प्रहरीले चलाएको गोली लागेर उपचारको क्रममा ज्यान गएको थियो । दुवै घटनालाई सत्यतथ्य एवम् निष्पक्ष छानविन गर्न न्यायिक आयोग गठन सरकारसँग माग गरिएको छ । बालिका हत्या र गोली लागेर मृत्यु भएका दुवै घटनामा दोषी ठहरिनेलाई हदैसम्मको कारवाहीको माग गरेको छ । मृतक बुद्धिराज(सञ्जय) न्यौपानेलाई शहिद घोषणा तथा दुवै परिवारलाई राहत क्षतिपूर्ति एवं घाइतेको निःशुल्क उपचारका लागि सरकारसँग जोडदार माग गर्दछु, बर्दिबास नगरपालिका मेयर विदुरकुमार कार्की जारी गरेको प्रेस विज्ञप्तिमा भनिएको छ,घटनामा दोषी उपर कानूनी कारवाही गर्न स्थानीय सरकार, जनप्रतिनिधि, राजनैतिक दल, नागरिक समाज सबै क्रियाशिल एवंम प्रतिबद्ध छ । आवेगद्वारा होइन्, विवेक र धैर्यताद्वारा वास्तविकतामा पुग्न र अनावश्यक टिप्पणी, लान्छाना र आरोपबाट माथि उठेर तथ्यमा आधारित भई आफ्ना विषयहरु सबैले व्यक्त गर्नुपर्छ,प्रेस विज्ञप्तिमा मेयर कार्कीले भनेका छन्,विषम परिस्थिमा संयम अपनाई दोषी उपर कानूनी कार्वाही गरी पीडितलाई न्याय उपलब्ध गराउने कार्यमा सहयोग गरिदिन सबैमा अपिल गर्दुछु । घटनामा घाइते भएका श्याम कार्की र अफताब आलमको शीघ्र स्वास्थ्य लाभको कामना गरिएको छ ।"
बिरामी बोकेको पिकअप त्रिशूलीमा खस्दा तीन जना बेपत्ता,"काठमाडौं : प्युठानबाट बिरामी बोकेर काठमाडौं आउँदै गरेको पिकअप भ्यान त्रिशूलीमा खस्दा तीन जना बेपत्ता भएका छन्। साथै एक जना घाइते भएका छन्। इलाका प्रहरी कार्यालय मुग्लिनका अनुसार इच्छाकामना गाउँपालिका४ नाग्दी खोलाबाट लु१च ९७३१ नम्बरको गाडी बिहीबार बिहान ५:३० बजे सडकबाट करिब ६० मिटर तल त्रिशूलीमा खसेको हो। त्रिशूलीमा खस्दा पिकअपमा सवार चारमध्ये एक जना घाइते भएका छन् भने अन्य तीन जना नदीमा बेपत्ता भएका प्रहरीले जनाएको छ। घाइते हुनेमा प्युठान घर भएका ३८ वर्षीय मुकुन्दबहादुर रोक्का रहेको प्रहरीले जनाएको छ। यस्तै बेपत्ता हुनेमा प्युठानको झिम्रुक गाउँपालिका१ का २३ वर्षीय सूर्य केसी, ३३ वर्षीया जमुना रोक्का र बिरामी १५ वर्षीया जिनिसा रोक्का रहेका छन्। घाइतेको उपचारका लागि भरतपुर अस्पताल पठाइएको र अन्यको खोजीकार्य भइरहेको प्रहरीले जनाएको छ। त्रिशूलीमा खसेको पिकअप पानीले डुबेर नदेखिने अवस्थामा छ।"
धार्मिक पर्वमा देवघाट नआउन आग्रह,"चितवन : धार्मिक तीर्थस्थल देवघाटमा पर्वका अवसरमा भक्तजन तथा श्रद्धालुलाई नआउन आग्रह गरिएको छ। देवघाट क्षेत्र विकास समितिले कोभिड१९ को सङ्क्रमणको जोखिम यथावत रहेकाले नआउन आग्रह गरेको हो। समितिका कार्यकारी निर्देशक धीरणबाबु घिमिरेले बुधबार विज्ञप्ति प्रकाशित गरी हरिबोधिनी एकादशी, बालाचतुर्दशीलगायतका मेला पर्वमा नआउन आग्रह गरेका छन्। विज्ञप्तिमा विभिन्न धार्मिक, सांस्कृतिक महत्वका मेलापर्वमा देवघाटधाममा श्रद्धालुको ठूलो जमघट हुने परम्परा रहिआएको भए पनि कोरोना भाइरस सङ्क्रमणको जोखिम यथावत् नै रहेको र मेला पर्व, उत्सव गरी भीडभाड नगर्ने सरकारको नीति कायमै रहेको उल्लेख छ। परिस्थितिवश गरिएको अनुरोधलाई सबैले मनन गरी घरमा नै बसी परम्पराअनुसार मनाउनसमेत अनुरोध गरिएको छ। देवघाटधाममा अधिकांश वृद्धवृद्धा बसोबास गर्ने गर्दछन्। चिसो मौसममा वृद्धवृद्धामा सङ्क्रमण फैलिएमा कठिन अवस्था आउन सक्ने समितिका अध्यक्ष शिवराज पौडेलले बताए। उनले अन्त्येष्टि कर्ममा समेत सम्भव भएसम्म थोरै व्यक्ति आइदिन आग्रह गरे। देवघाटधाममा औंसी, पूर्णिमा, एकादशी, माघे सङ्क्रान्ति, बालाचर्तुदशी, शिवरात्रि, साउने सङ्क्रान्तिलगायतका पवित्र दिनमा स्नान गर्न ठूलो सङ्ख्यामा भक्तजन आउने गर्दछन्।"
भारतीय विदेशसचिव आउँदै : एजेन्डामा परेन सीमा विवाद,"काठमाडौं : नेपालभारत परराष्ट्रसचिवस्तरीय बैठकमा सीमा विवादको मुद्दाले औपचारिक प्रवेश नपाउने भएको छ। उक्त बैठकपछि हुने अनौपचारिक भेट र छलफलमा नेपालले सीमा विवादको विषय उठाउने तयारी गरेको छ। नेपाल र भारतका परराष्ट्र मन्त्रालयले बैठकको एजेन्डा तय गर्दा सीमा विवादको मुद्दालाई समावेश नगरेको स्रोतले बताएको छ। भारतीय विदेशसचिव हर्षवर्धन शृंगला बैठकमा सहभागी हुन बिहीबार नेपाल आउँदै छन्। नेपालका तर्फबाट परराष्ट्रसचिव भरतराज पौडेल र भारतका तर्फबाट विदेशसचिव शृंगलाले बैठकमा नेतृत्व गर्दै छन्। यो बैठक नेपाल र भारतबीच तत्काल देखिएका समस्याबारे छलफलभन्दा पनि नियमित र औपचारिक विषयवस्तुमा केन्द्रित हुने देखिएको छ। भारतद्वारा अतिक्रमित कालापानी, लिपुलेक र लिम्पियाधुरालाई समेटेर नेपालले संविधान संशोधन गरी नयाँ नक्सा सार्वजनिक गरेपछि दुई मुलुकबीचको सम्बन्ध सुमधुर छैन। सचिवस्तरीय बैठकमा सीमा विवादको मुद्दा नउठाउने पक्षमा भारत देखिएको छ। एजेन्डामा नभए पनि नेपालले कुनै न कुनै रूपमा भारतीय विदेशसचिवसँग कालापानी क्षेत्रमा देखिएको सीमा विवादबारे कुरा राख्ने तयारी गरेको छ। परराष्ट्रसचिव पौडेलले शृंगलासँगको एकान्त (वान टु वान) बैठकमा सीमा विवादका कारण देखिएको समस्याबारे छलफल गर्ने तयारी रहेको परराष्ट्र मन्त्रालय स्रोतले जनाएको छ। परराष्ट्रविदहरूले भने बैठकमा नेपालले सीमा विवाद र ईपीजी प्रतिवेदनबारे गम्भीर रूपमा कुरा उठाउनुपर्नेमा जोड दिएका छन्। भ्रमणका क्रममा शृंगलाले प्रधानमन्त्री केपी शर्मा ओली र परराष्ट्रमन्त्री प्रदीप ज्ञवालीलाई भेट्ने कार्यक्रम तय भएको छ। प्रधानमन्त्री ओली र परराष्ट्रमन्त्री ज्ञवालीले उक्त भेटमा सीमा विवाद समाधानका विषयमा कुरा राख्ने स्रोतले बताएको छ। ती स्रोतका अनुसार शृंगलाले राष्ट्रपति विद्यादेवी भण्डारीलाई पनि भेट्ने कार्यक्रम छ। कांग्रेस सभापति शेरबहादुर देउवा र जनता समाजवादी पार्टी (जसपा) का केही नेतासँग शृंगलाको भेट गराउने तयारी रहेको स्रोतले बताएको छ। भेटको चाँजोपाँजो मिलाउन भारतीय राजदूतावासले काम गरिरहेको छ। नेपालभारत सीमा क्षेत्रको सुरक्षा अवस्थाबारे पनि सचिवस्तरीय बैठकमा छलफल हुनेछ। सीमापार अपराध, आतंकवादलगायत सुरक्षासँग जोडिएका विषयवस्तु बैठकका एजेन्डा बनेका छन्। बैठकमा हवाई तथा रेल सञ्जाललगायत आर्थिक सहायताका विषयमा पनि छलफल हुनेछ। प्रधानमन्त्री ओलीले नेपालले आफ्नै पानीजहाज सञ्चालन गर्ने महत्त्वाकांक्षी योजना सुनाउँदै आएका छन्। सचिवस्तरीय बैठकमा पानीजहाज सञ्चालन गर्ने उपायबारे पनि छलफल हुने स्रोतले बताएको छ। भारतीय लगानीमा निर्माण भएका र निर्माणाधीन परियोजनाको समीक्षा बैठकमा हुनेछ। सीमा विवादका कारण एक वर्षदेखि नेपाल र भारतबीच औपचारिक संवाद हुन सकेको थिएन। भारतीय गुप्चतर संस्था रअ प्रमुख सामान्तकुमार गोयल र भारतीय सेनाध्यक्ष मनोज मुकुन्द नरवणेको नेपाल भ्रमणपछि औपचारिक संवादको वातावरण बनेको हो।"
बिना सूचना बत्ती जाँदा अनलाइनबाट अध्ययन गर्ने विद्यार्थी प्रभावित,काठमाडौं : सडक विस्तारका क्रममा पोल सार्न बिना सूचना बत्ती जाँदा जुमका माध्यमबाट अध्ययन गरिरहेका विद्यार्थी प्रभावित भएका छन्। कोरोना भाइरसको सङ्क्रमणका कारण गत वर्ष चैतदेखि विद्यालय बन्द छन्। बालबालिकाले घरमै बसेर अनलाइनका माध्यमबाट अध्ययन गरिरहेका छन्। सडक विस्तार भइरहेका क्षेत्रमा बिना सूचना दैनिकजसो बत्ती जाँदा गोकर्णेश्वर क्षेत्रका विद्यार्थीको कक्षा प्रभावित भएको हो। काठमाडौं उपत्यका सडक विस्तार आयोजनाले जोरपाटीबाट सुन्दरीजल सडक विस्तार गरिरहेको छ। विस्तारका क्रममा विद्युत्का पोल सार्नेलगायत कारणले बिना सूचना दैनिकजसो बत्ती जाँदा पढाइमा प्रभाव परेको गोकर्णेश्वर नगरपालिका४ का अभिभावक कृष्णमान श्रेष्ठले गुनासो गरे। नगरपालिकाले तीन पटकसम्म विद्यार्थीलाई भौतिकरूपमा विद्यालयमै बोलाएर कक्षा सञ्चालन गर्ने निर्णय गरे पनि कोरोना भाइरसको जोखिमका कारण सबै विद्यालयले कार्यान्वयन गर्न सकेका छैनन्। केही विद्यालयले कक्षा ६ भन्दामाथिका विद्यार्थीलाई विद्यालयमै बोलाएर कक्षा बढाएर दूरी कायम गरी अध्यापन गराएका छन्। साना विद्यार्थीलाई भने जुमका माध्यमबाट नै अध्ययन अध्यापन गराइएको छ। घरमै बसेर जुमबाट पढिरहेका विद्यार्थी बिना सूचना बत्ती जाँदा बीचमै कक्षा छोड्न बाध्य भएको वल्र्ड युथ इन्टरनेशन स्कूल कक्षा ५ मा अध्ययनरत विदिशा ढुङ्गानाको दुःखेसो छ। गोकर्ण नोलाइटका कर्मचारी भने धेरैजसो बत्ती जाने गरेको स्वीकार्छन्। नेपाल विद्युत् प्राधिकरण पुरानो बानेश्वर वितरण केन्द्रको ठेक्कामा राजधानीको उत्तरपूर्वी भेगका पोल सार्ने काम भइरहेको छ। केन्द्र प्रमुख बाबुराम सुवेदी जोरपाटीबाट सुन्दरीजल सडक किनारका पोल सार्ने काम भइरहेकाले बत्ती निभाउन बाध्य हुनुपरेको बताउछन्। बत्ती निभाउँदा सधैँ सूचना दिन नसके पनि धेरै विद्यार्थीले जुम प्रविधिबाट नै अध्ययन गरिरहेका छन् भन्ने विषयलाई ध्यान दिइएको उनको भनाइ छ।  रासस
अस्पताल र होम आइसोलेसनमा संक्रमितको मृत्यु,"विराटनगर : मोरङमा कोरोना भाइरस संक्रमित दुई जना वृद्ध पुरुषको मृत्यु भएको छ। एक जनाको उपचारका क्रममा अस्पतालमा र एक जनाको होम आइसोलेसनमा ज्यान गएको हो। मोरङको लेटाङ नगरपालिका२ का ७० वर्षीय वृद्धको बिहीबार बिहान विराटनगरस्थित नोबेल शिक्षण अस्पतालमा मृत्यु भएको छ। अस्पतालका प्रबन्धक नारायण दाहालका अनुसार पीसीआर परीक्षण गराउँदा रिपोर्ट पोजिटिभ आएपछि मंसिर ९ गते मंगलबार उपचारका लागि वृद्धलाई भर्ना गरिएको थियो। पछिल्लो समय श्वास फेर्न गाह्रो हुने, खोकी लाग्ने र ज्वरो आउने समस्या मृतकमा रहेको जानकारी उनले दिए। गम्भीर अवस्थामा अस्पताल भर्ना गरिएका वृद्धलाई भेन्टिलेटरमा राखेर उपचार गरिए पनि बचाउन नसकिएको दाहालको भनाइ छ। त्यस्तै रतुवामाई नगरपालिका८ का कोरोना संक्रमित ८० वर्षीय वृद्धको बुधबार राति होम आइसोलेसनमै मृत्यु भएको छ। कोरोना पुष्टि भएपनि आफ्नै घरमा बसिरहेका वृद्धको राति १० बजेतिर ज्यान गएको रतुवामाई नगरपालिकाका मेयर रविन राईले जानकारी दिए। उनका अनुसार सामान्य रुघा खोकी लागेपछि वृद्धको पीसीआर परीक्षण गराउँदा मंसिर १ गते रिपोर्ट पोजिटिभ आएको थियो। कोरोना पुष्टि भए पनि सामान्य अवस्थाका कारण होम आइसोलेसनमै रहेका वृद्धको अचानक स्वास्थ्यमा समस्या देखिएको र उपचारका लागि लैजान नपाउँदै ज्यान गएको राईले बताए। मेयर राईका अनुसार मृतकमा मृगौला सम्बन्धी पुरानै समस्या थियो।"
मुस्ताङको छोसेरमा स्वास्थ्य चौकीको भवन उद्घाटन,"लोमान्थाङ : उपल्लो मुस्ताङको सिमावर्ती गाउँ छोसेरमा बुधबार नवनिर्मित स्वास्थ चौकी भवनको उद्घाटन भएको छ। भवनको लोमान्थाङ गापा अध्यक्ष सुवर्णकुमार विष्टबाट उद्घाटन भएको हो। लोमान्थाङ गापाको बहुवर्षीय क्रमागत विनियोजित ५० लाख बजेटबाट भवन निर्माण गरिएको गाउँपालिका अध्यक्ष बिष्टले जानकारी दिए। उनका अनुसार नवनिर्मित स्वास्थ्य भवनमा ४ कोठा र ट्वालेट, बाथरुम छ्न। भवन तीन वर्षमा निर्माण सम्पन्न भएको हो। तर,गापाले स्वास्थ्य भवनलाई अस्थायी रुपमा ५ बेडको कोरोना अस्पतालको रुपमा प्रयोग गर्ने जनाएको छ। एक स्थानीय तह एक कोरोना अस्पतालको अवधारणा अनुसार संघिय सरकारले १० लाख बजेट विनियोजन गरेको प्रमुख प्रशासकिय अधिकृत घनश्याम सुवेदीले जानकारी दिए। संघ सरकारबाट प्राप्त बजेटले स्वास्थ्यकर्मी व्यस्थापन कोरोना उपचार सामाग्री व्यवस्थापनमा खर्च गरिने प्रशासकीय अधिकृत सुवेदीले बताए।"
पश्चिमी वायुको प्रभावले हल्का हिमपातको सम्भावना,"काठमाडौं : पश्चिमी वायुको प्रभावले आज देशका अधिकांश स्थानमा आंशिकदेखि सामान्य बदली रही उच्च पहाडी तथा हिमाली भूभागका केही स्थानमा हल्का हिमपात हुने भएको छ। जल तथा मौसम विज्ञान विभागका अनुसार बिहीबाार देशका पहाडी भूभागमा आंशिकदेखि सामान्य बदली र बाँकी भूभागमा आंशिक बदली भइ प्रदेश नं १ का उच्च पहाडी तथा हिमाली भूभागका केही स्थानमा हल्का हिमपातको सम्भावना छ। पश्चिमी वायुको प्रभाव आज बेलुकादेखि विस्तारै कमजोर हुँदै जाने मौसमविद् समिर श्रेष्ठले बताए। 'शुक्रबारदेखि मौसम सुधार हुन्छ', श्रेष्ठले भने, 'तत्काललाई वर्षाको सम्भावना छैन।' हाल वाग्मती, गण्डकी, कर्णाली, लुम्बिनी र सुदूरपश्चिम प्रदेशमा सामान्यदेखि पूर्ण बदली रही बाँकी प्रदेशमा आंशिकदेखि सामान्य बदली रहेको छ। देशभर अपराह्न आंशिकदेखि सामान्य बदली भइ गण्डकी, कर्णाली, सुदूरपश्चिम र प्रदेश नं १ का उच्च पहाडी तथा हिमाली भूभागका केही स्थानमा हल्का हिमपातको सम्भावना रहेको बताइएको छ। मौसम पूर्वानुमान महाशाखाको पछिल्लो विवरणअनुसार आज काठमाडौं उपत्यकाको न्यूनतम तापक्रम ७ दशमलव ४ डिग्री र अधिकतम तापक्रम २१ दशमलव ६ डिग्री सेल्सियस छ। त्यस्तै आज सबैभन्दा कम जुम्लाको न्यूनतम तापक्रम माइनस २ दशमलव ५ डिग्री र सबैभन्दा धेरै नेपालगञ्जको न्यूनतम तापक्रम १३ दशमलव ८ डिग्री सेल्सियस छ।"
झारफुकको नाममा बलात्कार : मुस्लिम धर्मगुरु पक्राउ,"सिरहा : झारफुकको नाममा बलात्कार गरेको आरोप प्रहरीले सिरहाको लहानबाट एक मुस्लिम धर्मगुरु मौलावी(हजरत)लाई पक्राउ गरेका छन्। पक्राउ पर्नेमा मिर्चैया नगरपालिका १० महेशपुर गाउँका ३५ वर्षीय मोहम्मद अली हसन रहेको प्रहरीले जनाएको छ। उनी लहानमा डेरा गरी बस्दै आएका थिए। उनीमाथि जर्वजस्ती करणी मुद्दामा सरकारी वकिल कार्यालय मार्फत अदालतबाट अनुसन्धानका लागि ५ दिनको म्याद थप गरिएको इलाका प्रहरी कार्यालय लहानका डीएसपी शरत थापा क्षेत्रीले जानकारी दिए। घटना मंगलबार साँझको भएको हो। लहान नगरपालिका ७ की एक २३ वर्षीया मुस्लिम युवती मंगलबार समान्य विरामी पर्यो। उनी आफ्नो जातिय धर्मगुरुसँग झारफुक गराउन लहान नगरपालिका १० स्थित गुरुको डेरामा दिउँसो ३ बजेतिर पुगिन्। उनीसँग दुईजना बहिनी भाई र आफन्त पनि गएका थिए। धर्मगुरु(मौलवी)ले बहिनी भाईलाई बाहिर बस्न लगाए। युवतीलाई घरभित्र लगे। पीडितका आफन्तका अनुसार त्यहाँ उनलाई झारफुकको नाममा बलात्कार गरे। युवती घर पुगिन्। धर्मगुरुले उनलाई तिमीसँग शैतान(भुत) पठाउँदैछु। कसैलाई घटनाबारे सुनाए। शैतानले मारिदिने भन्दै धम्काए त्यो डरले उनी केही घण्टासम्म कसैलाई सुनाउन सकेका थिएन्। रक्तश्राव नरोकिदा र पीडा सहन नसकेर उनी साँझ ६ बजेतिर घरमा भएका आफन्तलाई सुनाईन्। त्यसपछि रिसाएका आफन्तहरुले मौलवीमाथि गालीगलौज गर्न मदरसा पुगे। त्यहाँ मौलवीको पक्षमा ठुलाबडा बचाउन लागेपछि प्रहरीमा पुगेका पीडितका आफन्तले सुनाए। त्यसपछि मौलवी बसेको ठाउँमा पक्राउ गर्न प्रहरी पुगे। त्यहाँ उनका समर्थकहरु अवरोध गर्न खोजेका थिए। मंगलबारै राती आरोपित मौलवी ३५ वर्षीय मोहम्मद अली हसनलाई पक्राउ गरेको छ। प्रहरीका अनुसार पीडित युवतीको स्वास्थ्य जाँच गराइएको छ। युवती अहिलेपनि अस्पतालमै उपचारमा रहेको प्रहरीले जनाएको छ। पक्राउ परेका आरोपित मौलवी हसन मुस्लिम समुदायमा बिरामी परेकाहरुलाई उनी झारफुक पनि गरिरहेको थिए। झारफुकको नाममा अन्य व्यक्तिहरुलाई शोषण गरेको आशंका गरिएको छ। घटना बाहिरिएपछि पीडित पक्षलाई स्थानीय मुस्लिम समुदायका ठुलाबडाले मिल्न दबाब दिँदै आएको छ। मौलवीलाई पक्राउ गर्न दिनुहुँदैन। हामी समाजमै मिल्नुपर्छ भनेर दबाब छ,अन्नपूर्णसँग पीडित युवतीका एक आफन्तले भने,हामीले जघन्य अपराध गर्ने दोषीलाई कारबाहीको माग गरेका छौँ। सामाजिक दबाबले पीडित झन पीडित बन्दै गएको उनले दुखेसो पोखे।"
"सुत्केरी अवस्थामा बज्रपात : श्रीमान बेपत्ता, १५ दिनको छोरो दुर्घटनामा गुम्यो","विराटनगर : विराटनगर महानगरपालिका१२ माइती भएकी २५ वर्षीया कल्पना यादवको छ वर्षअघि सिन्धुलीका दीपक यादवसँग मागी बिहे भयो। दीपक काठ मिस्त्री हुन्। बिहेपछि आफू काम गर्ने ठाउँ मोरङको सुन्दरहरैँचा नगरपालिका४ मा सँगै लिएर गएका दीपकले श्रीमती कल्पनालाई त्यहीँ डेरा खोजेर राखे। श्रीमतीसँगै डेरामा बसेर आफू नियमित काम गर्न थाले। पहिलो सन्तान छोरा हुनजेल उनीहरुको सम्बन्ध सुमधुर थियो। पहिलो सन्तान अविराज अहिले ५ वर्षका भए। फेरि कल्पनाको अर्को गर्भ बस्यो। बच्चा पेटमा आएको लगभग दुई महिनापछि एकाएक हिँडेका श्रीमान दीपक अहिलेसम्म फर्किएका छैनन्। तर सात महिनाअघि हिँडेका श्रीमान फर्किएर आउने आशमा उनले डेरा बसेको घर भने छाडेकी छैनन्। काम गर्न जान्छु भनेर डेराबाट निस्किएपनि अहिलेसम्म फर्कनु भएको छैन, कल्पनाले भनिन्, खोजी गर्दागर्दा हामी हारिसक्यौं। सम्पर्कविहीन भएको दिनदेखि काम गर्ने ठाउँमा पनि नपुगेको पाइएको उनले बताइन्। हराएका श्रीमानको अहिलेसम्म अत्तोपत्तो छैन। कतै जान्छु भनेर पनि भन्नु भएन। न त अहिलेसम्म कुनै सम्पर्क नै छ, उनले भनिन्, सिन्धुलीस्थित घरमा पुग्दा पनि फेला पार्न सकिएन। घरपरिवारबाट यता आएकै छैन भन्ने जवाफ पायौं। मादक पदार्थ सेवन (मापसे) गरेर घरमा आएका दीपक राति आफूसँग झगडा गरेको र भोलिपल्ट बिहानबाट डेरा छाडेर निस्किएको उनले सुनाइन्। पाँच वर्षसम्म हामी दुईबीचको सम्बन्ध राम्रो भयो। पछि उहाँले मदिरा सेवन गर्न थाल्नु भयो, कल्पनाले भनिन्, त्यसपछि सधैं झगडा मात्रै गर्नु हुन्थ्यो। मातेर आएपछि कुटाई नखाएको रात हुँदैन थियो। गर्भवती अवस्थामा पनि आफूले धेरै कुटाई खाएको उनले सुनाइन्। शारीरिक र मानसिक यातनासँगै घरेलु हिंसाको सिकार बन्नु परेको गुनासो उनको छ। रक्सी खाएर आएपछि मरणासन्न हुने गरी कुट्नु हुन्थ्यो। गर्भ रहेपनि चुपचाप कुटाई खप्नुपर्ने बाध्यता थियो, आँखा भरी आँसु पार्दै कल्पनाले भनिन्, झगडा गर्न हुँदैन भनेर सम्झाउँदा झन् यातना भोग्नुपर्ने अवस्थाबाट गुज्रिएकी थिएँ। अरु बेला माया गर्नु हुन्थ्यो, तर मातेर आएपछि राक्षसी रुप देख्नु पर्थ्र्यो। श्रीमान बेपत्ता भएपछि विराटनगरस्थित माइतीबाट ५० वर्षीया आमा महावती यादव गएर गर्भवती अवस्थाकी छोरी कल्पनाको स्याहार गर्न थालिन्। बिहे गरेर दिएका ज्वाई बेपत्ता भएपछि अर्काको भाँडा माझेर र बनिबुतो गरेर गर्भवती छोरीको सात महिनासम्म महावतीले स्याहार गरिरहिन्। पेट रहेकी छोरीलाई भोकै राख्ने कुरा भएन, उनले भनिन्, काम गर्न जान नसकेको र काम नपाएका कयौं दिन त मागेर पनि खुवाएँ। गर्भ रहेकी छोरीलाई ज्वाईले धेरै कुटपिट तथा हेलाहिंसा गरेको र पेटमा बच्चा हुर्कदै गएपछि छाडेरनै हिँडेको महावतीको गुनासो छ। कल्पनाको गर्भ हुर्किदै गयो। श्रीमान बेपत्ता रहेपनि १५ दिनअघि दोस्रो सन्तान उनले छोरा नै जन्माइन्। सुत्केरी अवस्थाकी उनी राम्ररी उठेर हिँड्न सक्ने अवस्थामा छैनन्। तङ्ग्रिन नसकिरहेकी उनलाई आमा महावतीले नै स्याहारसुसार गरिरहेकी थिइन्। कल्पनाको माइतीमा पनि आमा एक्लै छिन्। पेट बसेको दुई महिनापछि श्रीमान बेपत्ता हुनु भयो, कल्पनाले भनिन्, त्यसपछि म डेरा बसेको घरमा आएर बनिबुतो र ज्याला मजदुरी गर्दै आमाले नै पालिरहनु भएको छ। दुर्घटनामा परेर घाइते भएपछि उनै कल्पना बीपी कोइराला स्वास्थ्य विज्ञान प्रतिष्ठान धरानमा उपचारका लागि भर्ना भइन्। कल्पनाले दुर्घटनामा १५ दिनको छोरा पनि गुमाइन्। पूर्वपश्चिम राजमार्ग अन्तर्गत मोरङको सुन्दरहरैँचा नगरपालिका६ दुलारीमा मोटरसाइकलको ठक्करबाट १५ दिने छोरो देव यादवको मृत्यु भयो। पश्चिमबाट पूर्वतर्फ जाँदै गरेको को ३६ प ४४२४ नम्बरको मोटरसाइकलले ठक्कर दिँदा उनले च्यापेको शिशु अचानक भुइँमा बजारिन पुगे। इलाका प्रहरी कार्यालय बेलबारीका प्रहरी निरीक्षक ऋषिराज ढकालका अनुसार अचानक छोरो बिरामी परेपछि उपचारका लागि लिएर जाँदै गर्दा मंगलबार राति १० बजेतिर पैदल हिँडिरहेकी कल्पनालाई मोटरसाइकलले ठक्कर दिएको हो। छोरालाई जतिसक्दो चाँडो उपचारका लागि पुर्याउने ध्याउन्नमा रहेकी उनलाई सडक पार गर्दैगर्दा तीव्र गतिमा रहेको मोटरसाइकलले ठक्कर दिएको उनले बताए। प्रनि ढकालका अनुसार दुर्घटनामा परेर आमा र छोरानै घाइते भएपछि तत्काल उपचारका लागि स्थानीय मेडिकलमा पुर्याइएको थियो। तर छोराको अवस्था गम्भीर बन्दै गएपछि थप उपचारका लागि धरान लगिएकोमा शिशुको बुधबार बिहान १ बजेतिर मृत्यु भएको उनले बताए। दुर्घटनामा परेका आमाछोरा दुवैको अवस्था सुरुमा सामान्य थियो, ढकालले भने, पछि स्वास्थ्य अवस्था विग्रदै गएकाले थप उपचारका लागि लगिए पनि शिशु भने जीवित रहेनन्। मोटरसाइकलको ठक्करबाट सुत्केरी अवस्थाकी कल्पनाको पनि खुट्टा, छात्ती लगायत शरीरका विभिन्न भागमा चोट लागेको छ। उनको अवस्था भने खतरामुक्त रहेको उपचारमा संलग्न चिकित्सकले बताएको प्रहरीले जनाएको छ। प्रहरीले मोटरसाइकल चालक सुन्दरहरैँचा७ का विनोद चौधरीलाई नियन्त्रणमा लिएर घटनाको अनुसन्धान सुरु गरिएको जनाएको छ। पोस्टमार्टम गरेर १५ दिने नातिको शव अस्पतालले जिम्मा लगाउँदा भक्कानिएकी महावतीको आँखाबाट आँसु थमिएका छैनन्। उनलाई आफैँ सम्हालिन मुस्किल परिरहेको थियो। ज्वाईले छाडेको पीडामा रहेकी छोरीलाई दुई हप्ताको छोरो गुमाउँदाको बज्रपात पनि पर्यो। आफैँ घाइते भएर छोरी अस्पतालमा छटपटाइरहेकी छ, भक्कानिँदै उनले भनिन्, छोरीलाई के हुने हो थाहा छैन। यो मरेको मुर्दा लगेर मैले के गर्नु ? कल्पनालाई आफू घाइते हुँदाको दुखाईभन्दा छोरो गुमाउँदाको पीडा धेरै छ। छाडेर जानु भएको श्रीमान फर्किएर आउनु हुन्छ कि हुँदैन भन्ने पीडाले पिरोलेको छ, आँसुका ढिका झार्दै उनले भनिन्, भर्खर जन्मिएको छोरो पनि अब मसँग रहेन। दुई हप्ताकी सुत्केरी उनले श्रीमानले छाडेको पीडासँगै छोरो गुमाउँदाको तनावले आफू केही सोच्नसक्ने अवस्थामा नभएको सुनाइन्।"
"२४ घण्टामा थप २३ जनाको कोरोनाबाट मृत्यु, १६ सय १४ मा संक्रमण, १४ सय ३७ डिस्चार्ज",काठमाडौं : पछिल्लो २४ घण्टामा १६ सय १४ जनामा कोरोना भाइरस (कोभिड१९) संक्रमण पुष्टि भएको छ। यो सहित संक्रमितको संख्या २ लाख २७ हजार ६४० पुगेको स्वास्थ्य तथा जनसंख्या मन्त्रालयले जनाएको छ। १६ हजार ७९३ जना कोरोनाका सक्रिय संक्रमित छन्। यस्तै मन्त्रालयका अनुसार १६ हजार ७९३ जना आइलोसनमा र ६८० जना क्वारेन्टाइनमा छन्। पछिल्लो २४ घण्टामा १४ सय ३७ जना कोरोना जितेर डिस्चार्ज भएका छन्। योसँगै कुल डिस्चार्ज हुनेको संख्या २ लाख ९ हजार ४३५ पुगेको छ। बिहीबार कोरोनाबाट २३ जनाको मृत्यु भएको छ। योसहित मृत्यु हुनेको संख्या १४ सय १२ पुगेको मन्त्रालयले जनाएको छ।
त्रिशूलीमा बेपत्ता तीनमध्ये दुईको शव फेला,काठमाडौं : इच्छाकामना गाउँपालिका४ नाग्दी खोलाबाट त्रिशूलीमा पिकअप खसेर बेपत्ता भएका तीन जनामध्ये दुई जनाको शव फेला परेको छ। जिल्ला प्रहरी कार्यालय चितवनका अनुसार बिहान लु १ च ९७३१ नम्बरको पिकअप भ्यान त्रिशूलीमा खसेको थियो। सोही भ्यानमा सवार प्युठानको झिम्रुक गाउँपालिका१ का २३ वर्षीय सूर्य केसी र ३३ वर्षीया जमुना रोक्काको शव फेला परेको कार्यालयका प्रवक्ता प्रहरी नायब उपरीक्षक सूर्यबहादुर थापाले जानकारी दिए। उनका अनुसार उनीहरुको शव भ्यानभित्र भेटिएको हो। प्युठानबाट बिरामी बोकेर काठमाडौं जाँदै गरेको पिकअप भ्यान त्रिशूलीमा खस्दा तीन जना बेपत्ता भएका थिए भने एक जना घाइते भएका थिए। बेपत्ता भएकी बिरामी १५ वर्षीया जिनिसा रोक्काको खोजी कार्य भइरहेको छ। सशस्त्र प्रहरीको विपत् व्यवस्थापन तालीम शिक्षालयले बेपत्ता रोक्काको खोजी गरिरहेको हो। घाइते ३८ वर्षीय मुकुन्दबहादुर रोक्काको भरतपुर अस्पतालमा उपचार भइरहेको प्रहरीले जनाएको छ।
योजना आयोगका पूर्वउपाध्यक्ष डा शाक्यको निधन,"काठमाडौं : राष्ट्रिय योजना आयोगका पूर्वउपाध्यक्ष डा रवीन्द्रकुमार शाक्यको कोभिड१९ को सङ्क्रमणका कारण ७६ वर्षका उमेरमा आज निधन भएको छ । कोरोनाबाट जटिलावस्थामा ललितपुरस्थित नेपाल मेडिसिटी अस्पतालमा उपचारत डा शाक्यको आज बिहान ४ बजे निधन भएको हो । डा शाक्य तत्कालीन मन्त्रिपरिषद्का अध्यक्ष खिलराज रेग्मीका पालामा आयोगका उपाध्यक्ष भएका थिए । उनी तत्कालीन अर्थमन्त्री डा रामशरण महतका पालामा अर्थ मन्त्रालयको प्रमुख आर्थिक सल्लाहकारको भूमिकामा जिम्मेवारी वहन गरेका थिए। आयोगको सचिव बनेका डा शाक्य त्यसअघि तत्कालीन विज्ञान तथा वातावरण मन्त्रालयको सचिव थिए । उनले योजना आयोगबाट शाखा अधिकृतका रूपमा करिअर शुरु गरेका हुन् । शाक्यले अमेरिकाबाट अर्थशास्त्रमा स्नातकोत्तर र भारतको मुम्बई विश्वविद्यालयबाट विद्यावारिधि गरेका थिए । स्व डा शाक्यप्रति श्रद्धाञ्जलि व्यक्त गर्दै तत्कालीन मन्त्रिपरिषद्का अध्यक्ष रेग्मीले शाक्यलाई एक इमान्दार, कर्तव्यनिष्ठ, आर्थिक क्षेत्रका विज्ञका रूपमा स्मरण गरे। गत कात्तिक २० गते डा शाक्य कोरोना सङ्क्रमण पुष्टि भएपछि २५ गते ग्लोबल अस्पतालमा भर्ना भएका थिए । त्यहाँ स्वास्थ्यावस्था जटिल भएपछि थप उपचारका लागि उनलाई यही मङ्सिर ९ गते मेडिसिटी अस्पतालमा भर्ना गरिएको थियो । मधुमेह र उच्च रक्तचापका बिरामी डा शाक्यलाई पछिल्लो समय मिर्गौलाको पनि जटिल समस्या देखिएको परिवार स्रोतले जनाएको छ । काठमाडौंको वटुटोल निवासी डा शाक्यका श्रीमतीसहित तीन छोरा र एक छोरी छन् ।"
सिरहामा महिलाको शंकास्पद मृत्यु,"सिरहा : लहान नगरपालिका १८ शोभापुर गाउँमा एक मुस्लिम महिलाको मृत्यु शंकास्पद देखिएको छ । घटनामा अनुसन्धानका लागि प्रहरीले केही व्यक्तिलाई नियन्त्रणमा लिएका छन् । मृत्यु हुने महिला २५ वर्षीया इसरत खातुन हुन् । मृतकको पति दिल मोहम्मद वैदेशिक रोजगारमा कतार गएका छन् । उनी दुई छोराछोरीसहित एक्लै घरमा बस्दै थिए । स्थानीयका अनुसार उनलाई सोमबार राती आफन्तमा पर्ने सासुससुराले कुटपिट गरेका थिए । घाइते खातुन स्थानीय औषधी पसलमा उपचार गराएका थिए । बिहीबार साँझ उनको मृत्यु भएको छ । स्थानीयका अनुसार मृत्युपछि केही व्यक्तिले एम्बुलेन्समा राखि उपचार गराउन भन्दै अस्पताल पुर्याउँन लगिरहेका थिए । गाउँबाट प्रहरीलाई खबर पुग्यो । प्रहरी अस्पताल पुग्दा महिलाको मृत्यु भइसकेको थियो । शवलाई पोष्टमार्टमका लागि लहानस्थित राउ स्मारक अस्पतालमा राखिएको छ । इलाका प्रहरी कार्यालय लहानका डिएसपी शरत थापा क्षेत्रीका अनुसार घटनाको जाहेरी आएको छ । हामी त्यही अनुसार अनुसन्धान बढाएको उनले बताए । महिलालाई कुटपिट गर्ने आरोपित एक जनालाई नियन्त्रणमा लिएका छौँ । थप अनुसन्धान भइरहेको छ,डीएसपी थापाले भने,अस्पताल पुर्याउने व्यक्तिले विष सेवन गरेको भनेर कुरा जानकारी गराएको छ । पोष्टमार्टमपछि सबै कुरा खुल्नेछ । मृतकका आमाबुबाले कुटपिटबाट छोरीको मृत्यु भएको बताएका छन् ।"
नेकपा केन्द्रीय सदस्य देवशंकर पौडेललाई कोरोना पुष्टि,"काठमाडौं : सत्तारुढ दल नेपाल कम्युनिष्ट पार्टी (नेकपा) का केन्द्रीय सदस्य देवशंकर पौडेललाई कोरोना संक्रमण पुष्टि भएको छ। उनलाई बुधबार कोरोना भाइरस संक्रमण पुष्टि भएको हो। संक्रमण पुष्टि भएका परिवारका सदस्य कसैलाई पनि हालसम्म लक्षण नदेखिएको पौडेलले अन्नपूर्ण अनलाइनलाई बताए। होम आइसोलेसनमा बसिरहेका उनले कवितामार्फत पनि आफू र आफ्नो परिवारलाई संक्रमण भएको जानकारी दिएका छन्। उनी हाल काठमाडौंको घट्टेकुलोमा बस्दै आएका छन्। रामेछाप जिल्लाका इन्चार्जसमेत रहेका उनले कवितामा नेपालको हालको राजनीतिक परिवेशलाई व्यङ्ग्यसमेत गरेका छन्। । यस्तो छ उनको कविता भेट्नै पर्ने भा'छ फैलदैछ, कोरोनादि संसारी द्यौद्यौता । गुमाने र धन्जीतेको कथा पढें यौटा ।। गुमानेको प्रेमपत्र प्रक्षेपण भा'को । धन्जीतेको प्रतिपत्र घमण्डको पोको ।। धनी भा'छ धनजीते, गुमाने गुम्नामी ! घोडा चढ्यो, विचौलिया; दलाल पो नामी ।। नीतिहिन विरोधमा लड्दै 'वीर' जात । बाझिरहे जिङ्ग्राउला, मिले दूध भात ।। हाम्रो परिवार भित्र कोभिडले च्याप्यो । ओखति नै न'भा रोग शरीरले थाप्यो ।। पच्चीस गते मंसिरमा भेट्नै पर्ने भा'छ । गन्दै जाँदा जान मिल्ने तिथिमिति पा'छ ।। घट्टेकुला, काठमाडौं ।"

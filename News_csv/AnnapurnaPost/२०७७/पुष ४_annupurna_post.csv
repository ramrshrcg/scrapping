शीर्षक,विवरण
फैसला पूर्वाग्रही,"धनगढी : रेशमलाल चौधरीलाई रिहाइ नगरेको र जिल्ला अदालतको फैसला उल्ट्याउँदै लक्ष्मण थारूलाई जन्मकैदको सजाय थप गरिएको विरोधमा थरूहट थारूवान राष्ट्रिय मोर्चाले आन्दोलन गर्ने भएको छ। मोर्चाले शुक्रबार धनगढीमा पत्रकार सम्मेलन गरी अदालतको फैसला राजनीतिक पूर्वाग्रहमा आएको आरोप लगाएको छ। उच्च अदालतको फैसला पूर्वाग्रही छ, जिल्ला अदालतले तीन वर्षको सजाय तोकेर रिहा गरेका नेता लक्ष्मण थारूलाई समेत जन्मकैदको सजाय सुनाइएको छ, यसमा मोर्चा भत्र्सना गर्दछ पत्रकार सम्मेलनमा थरूहट थारूवान राष्ट्रिय मोर्चाका केन्द्रीय सल्लाहकार कृष्णकुमार चौधरीले भने। उनले, यस मुद्दामा सर्वोच्च जाने बताए। टीकापुरको घटना राजनीतिक घटना हो, राजनीतिक घटनामा जन्मकैद हुने भएपछि, साबिक काग्रेस, एमाले र माओवादीका नेतालाई पनि हुनुपर्छ उनले भने। हामीहरू न्यायका लागि सर्वोच्चको ढोका ढकढक्याउने छौं। उच्च अदालत दिपायलले बिहीबार टीकापुर घटनाका मुख्य योजनाकार भनिएका रेशमलाल चौधरीको जन्मकैदको सजाय कायम राख्दै उनलाई ज्यान मार्ने उद्योगमा थप पाँच वर्ष जेल सजाय तोकेको थियो। यस्तै नेता लक्ष्मण थारूलाई पनि जन्मकैदको सजाय तोकेको थियो। २०७५ साल फागुन २२ गते कैलाली जिल्ला अदालतका न्यायाधीश परशुराम भट्टराईको इजलासले रेशमलाल चौधरीलाई जन्मकैदको मात्रै सजाय तोकेको थियो भने लक्ष्मण थारूलाई तीन वर्ष कैद तोकेको थियो। लक्ष्मणसहितका ११ जनाले तीन वर्ष पुर्पक्षमै बिताई सकेकाले उनीहरू जिल्ला अदालतको फैसला आएकै दिन रिहा भएका थिए। उच्च अदालत दिपायलका न्यायाधीशद्वय टेकनारायण कुँवर र सीताराम मण्डलको इजलासले, जिल्ला अदालत कैलालीले जन्मकैद तोकेका चार जना सुन्दरलाल कठरिया, वृजमोहन चौधरी, राजेश चौधरी र राजकुमार चौधरीलाई पाँचपाँच वर्ष कैद मात्रै फैसला गरेको छ। उच्च अदालतले उनीहरूको कैद कटौती गरेको हो। तर उच्च अदालतले, जिल्ला अदालतले तीन वर्ष कैद सजाय गरेर रिहासमेत भइसकेका रामप्रसाद चौधरी, सन्तराम चौधरी, किसनलाल चौधरी र प्र्रेमलाल चौधरीको फैसला उल्ट्याउँदै १० वर्ष कैदको फैसला गरेको छ। उच्च अदालतले १० वर्ष कैद सजाय पाएका नाबालक श्रवणकुमार चौधरीको हकमा जिल्लाकै फैसला सदर गरेको छ भने जिल्ला अदालतले तीन वर्ष सजाय तोकेका विश्राम चौधरीलाई भने सफाइ दिएको छ। हामीहरू माथि अन्याय भयो, अधिकारको आन्दोलनलाई आपराधिक आन्दोलन बनाइयो, अब हामीसँग आन्दोलनको विकल्प छैन जनता समाजवादी पार्टीका कैलाली जिल्ला अध्यक्ष गयाप्रसाद कुश्मीले भने। टीकापुर घटनामा आठ जना सुरक्षाकर्मी र एक नाबालकको हत्या भएको थियो। रेशम चौधरीसहितका ५८ जनाका विरुद्ध पीडितहरूले कर्तव्यज्यान, ज्यान मार्ने उद्योग र डाँकाचोरी गरी तीन थरीका मुद्दा दिएका थिए। ५८ जनाविरुद्ध मुद्दा दर्ता गरिए पनि, २४ जना मात्रै पक्राउ परेका थिए। बिहीबार, वादीका तर्फबाट वरिष्ठ अधिवक्ता राजेन्द्रसिंह साउद, सरकारी न्यायाधिवक्ता टेकबहादुर थापासहित तीन जनाले बहस गरेका थिए भने प्रतिवादी रेशमलाल चौधरी, लक्ष्मण थारूसहित अधिवक्ताहरू गम्भीरसिंह ऐर, गजेन्द्र केसी, नाथुराम महतो, गंगाराम पाध्याय र काठमाडौंबाट आएका दुई जना अधिवक्ताले बहस गरेका थिए।"
अब १०१२ दिन असाध्यै निर्णायक,"काठमाडौं : सत्तारुढ दल नेकपाभित्रको विवाद भुसको आगोझैं भित्रभित्रै दन्किँदो छ। समाधानको सूत्र खोजी सहमतिको दिशामा जाने होइन कि विगतमा एकले अर्काे पक्षलाई गरेका व्यवहार आद्योपान्त कोट्याउँदै विवाद बढाउनेतिर लागेको देखिन्छ। अध्यक्ष एवं प्रधानमन्त्री केपी शर्मा ओली र अर्का अध्यक्ष पुष्पकमल दाहालबीच शुक्रबार साँझ बालुवाटारमा भेट पनि छलफल आरोपप्रत्यारोपमै अल्झिएको छ। जसरी विवाद चर्किंदै गएको छ उसरी नै दुवै पक्षका गुटगत भेला तीव्र गतिमा हुन थालेका छन्। दाहाल र वरिष्ठ नेता माधवकुमार नेपाल पक्षले प्रदेश १ अन्तर्गतका जिल्ला पदाधिकारीको भेला शुक्रबार पेरिसडाँडास्थित जनवर्गीय संगठनको केन्द्रीय कार्यालयमा सम्पन्न गरेको छ। ओली पक्षका नेताले पनि मदन भण्डारी फाउन्डेसनमार्फत जिल्लास्तरीय भेलालाई तीव्र बनाइरहेका छन्। दाहालले पेरिसडाँडा भेलामा कि सहमति कि विभाजन कि संसद्बाटै संकट सामना गरेर जानुपर्ने निर्णायक अवस्थामा नेकपा पुगेको बताएका थिए। दाहाल र नेपाल शुक्रबार गुट भेलामा सहभागी मात्रै भएनन्, कांग्रेस वरिष्ठ नेता रामचन्द्र पौडेलसँग भेट गरे। दुवै पक्षले उक्त भेटमा के कुरा भयो भनेर खुलाएका छैनन्। भेलामा प्रदेश १ का १४ जिल्लाका जिल्ला इन्चार्ज, सहइन्चार्ज, अध्यक्ष र सचिव तथा केन्द्रीय सदस्य सहभागी थिए। उक्त भेलालाई दाहाल, वरिष्ठ नेताद्वय नेपाल र झलनाथ खनालले सम्बोधन गरेका थिए। तीनै नेताले ओलीलाई निषेध होइन, नियन्त्रण गर्न खोजिए पनि नसकिएको भन्दै अब निर्णायक संघर्षमा जुट्न आफूनिकट नेताकार्यकर्तालाई अपिल गरेका थिए। उक्त भेलामा सम्बोधन गरेका मुख्य तीन नेताको अभिव्यक्तिको मुख्य सार यस्तो थियो : अब त्यत्तिकै छोडिँदैन पुष्पकमल दाहाल, अध्यक्ष मैले लामो समयसम्म केपी शर्मा ओली कमरेडलाई सहयोग गरें। दुई अध्यक्ष भएर बसियो। उहाँले भनेका प्रत्येक कुरा मैले मान्दै गएँ। पार्टी एकता गर्दा बैठकको अध्यक्षता आलोपालो गर्ने भनिएको थियो। उहाँले होइन, मलाई अध्यक्षता गर्न दिनुस् भन्नुभयो, मैले हुन्छ भनें। मलाई एक नम्बर अध्यक्ष भन्नुस् न, जे भए पनि मैले तपाईंको भन्दा बढी भोटो फटाएको छु। उहाँ ९ साले र म ०१२ साले परें। तपाईंभन्दा मैले तीनवटा भोटो बढी फटाएको छु। मलाई १ नम्बर अध्यक्ष बन्न दिनुस् भन्नुभयो। उहाँले निकैचोटि भनेपछि त्यो पनि मैले मानें। प्रधानमन्त्रीका रूपमा पार्टी एकता गर्दा आलोपालोको कुरा थियो। कार्यकाल बाँड्ने कुरा थियो। कार्यकाल नबाडौं भनेर उहाँले मरिहत्ते गर्नुभयो। त्यो पनि मैले मानें। हरेक कुरा मान्दै गएँ। एउटा समयमा आएपछि उहाँ यो ठाउँमा आइपुग्नुभयो कि कार्यकारी अध्यक्ष भन्ने पनि मतलब छैन भन्ने ठाउँमा पुग्नुभयो। उहाँसँगै मिलेर जाऔं भन्ने भन्दा पनि नेतानेताका बीचमै फाटो पार्ने, एकअर्काेलाई जुधाउनेतिर मात्र लाग्नुभयो। सिद्धान्तलाई छोड्ने, आदर्शलाई छोड्ने र केवल स्वार्थसँग जोडिएको राजनीति मात्र गर्ने काममा उहाँ लाग्न थाल्नुभयो। अन्तत: त्यसको परिणामस्वरूप दुई अध्यक्षका रूपमा पहिले व्यवस्थापन गरिएको कुर्सी हटाउने काम पनि गर्नुभयो। त्यो बेलादेखि वास्तवमै मलाई त्यो कुर्सीतिर होइन, बाँकी सचिवालयका ७ जनातिर लाग्नुपर्छ भन्ने भयो। कमरेड केपी ओलीले मलाई धकेलेर त्यो ठाउँमा पुर्याउनुभयो। अब दुई नेताले मात्र हुने होइन, कमिटी प्रणालीलाई स्थापित गर्नुपर्छ। अब तपाईंहरू भ्रममा नपरे हुन्छ। बहुमत सदस्य हामीसँग छौ कि छैनौं भन्ने उहाँहरूलाई बाहिर परिरहेको थियो। राष्ट्रपति कार्यालयमा संख्या हस्ताक्षर गरेर बुझाएपछि संख्या पुष्टि भएको छ। केही साथीले अहिले तत्काल नाम नखोलौं तर निर्णायक पर्यो भने हामीलाई खोल्नु भनेको हिसाबले हामी ११० जनाजति त प्रतिनिधिसभाका सांसद नै छौं। हामीले राष्ट्रपति निवासमा दर्ता गर्न लगिसकेका कारण मात्र उहाँ अध्यादेश प्रकरणबाट पछि हट्नुभएको हो। नत्र उहाँ पछि हट्ने पक्षमा हुनुहुन्नथ्यो। त्यसकारण अब छोडिँदैन, त्यत्तिकै। अध्यादेश फिर्ताको निर्णय भइसकेको छ पार्टीमा। तर, उहाँले अझै आनाकानी गरिरनुभएको छ। तापनि राजनीतिक रूपमा औचित्य सकियो। कमिटीमै बोलिसक्नुभएको छ। प्राविधिक रूपमा उहाँले अब कसरी फिर्ता गर्नुहुन्छ उहाँको कुरा हो। मैले हिजो मात्र भेट््दा म फिर्ता गरिहाल्छु। एकचोटि राष्ट्रपतिलाई भेटेर फिर्ता गर्छु भन्नुभएको छ। अध्यादेशको राजनीतिक औचित्यता सकियो। उहाँले फिर्ता गर्नु भएन भने हामी पनि नयाँ स्टेप चाल्छौं। एकदुई जना मिलेर अब यो समस्याको समाधान हुँदैन। कमिटीमै छलफल गरेर समाधान खोज्ने हो। यो १०१२ दिन भनेको असाध्यै धेरै निर्णायक छ। १० १२ दिनमा हामीले संसद् खोल्नुपर्ने हुन्छ। उहाँले १०१२ दिनभित्र कि सहमति गरिसक्नुपर्ने हुन्छ कि १०१२ दिनभित्र उहाँले पार्टी फुटाइसक्नुपर्यो, कि संसद्मा फेस गर्न तयार हुनुपर्यो। अबको कुरा यत्ति हो। संसद्मा फेस गर्न उहाँ सक्ने स्थितिमा हुनुहुन्न। ०००ओलीजी नियन्त्रणमा बस्न चाहनुभएन माधवकुमार नेपाल, वरिष्ठ नेता, नेकपा प्रधानमन्त्री केपी शर्मा ओलीले कम्युनिस्ट आन्दोलन ठूलो बनाउने, कम्युनिस्ट पार्टीहरू एक बनाउने भन्दा पनि प्रधानमन्त्री हुन मात्र पार्टी एकता गरेको अहिले देखिएको छ। जबज (जनताको बहुदलीय जनवाद) पनि उहाँलाई त्यतिबेला चाहिएन। उहाँले जबज प्रधानमन्त्रीसँग त्यस बेला नै साटिसक्नुभएको हो। अहिले आएर फेरि जबजको कुरा गर्न थाल्नुभएको छ। त्यस बेलै उहाँले छोड्नुभएको हो। प्रधानमन्त्री बन्न उहाँ जे पनि गर्न तयार हुनुहुन्थ्यो। अहिले सहमति भने पनि केपी कमरेडले केही पनि टेर्नुहुन्न। हाम्रै अगाडि ढाँट्नुहुन्छ, छल्नुहुन्छ, विश्वास गर्ने कुनै आधार छैन। कमिटीले नै गरेको निर्णय उल्लंघन गर्नुहुन्छ। अध्यादेश प्रकरणसम्म आइपुग्दा त्यो देखिएको छ। हामीले केपी ओलीलाई अध्यक्ष बनायौं, प्रधानमन्त्री बनायौं। पार्टी एकता गर्दा खुसुक्क गर्नुभयो। दुई जनाले पद बाँड्नुभएछ। हामीले हामीलाई नसोधी किन गर्नुभयो भनेर पनि सोधेनौं। राम्रो काम गर्नुभयो भनेर सुरुआत गर्दा असल उद्देश्यले काम गर्दा कतिपय कुरा स्वीकार गर्नुपर्छ भनेर हृदयदेखि स्वागत पनि गर्यौं। तर, समय बित्दै जादा उहाँले पहिले प्रचण्डजीसँग मिलेर निर्णय लिन थाल्नुभयो। मलाई कर्नरमा पार्न थाल्नुभयो। पछि प्रचण्ड कमरेडलाई पनि धोका दिन थाल्नुभयो। हामी त यसै धोका खाएर, दु:ख पाएर बसेकै थियौं। पछि प्रचण्डले पनि त्यही अवस्था खेप्नुभयो। यही बीचमा हाम्रा छलफल हुँदै गए, यसरी पार्टी चल्दैन भन्ने भयो। र, आज हामी सबै यो पार्टी बचाउनका लागि एक ठाउँमा आइपुगेका छौं। दु:ख पाएका, हेपिएका, धोका खाएकाहरू एक ठाउँमा हुन्छन्, त्यही भएको छ। केपी ओलीलाई हामीले निषेध गर्न कहिल्यै पनि खोजेका होइनौं। उहाँका गल्ती काममा यो गल्ती भयो भन्न खोजेका हौं। उहाँलाई मौका दिनुपर्छ, काम गर्न दिनुपर्छ भनेर मै हो लागेको, तपाईहरूलाई नै सम्झना छ। अहिले केपी ओलीले सबै विधि पद्धति उल्लंघन गर्ने मात्र होइन, कुप्रचार गर्ने, पोक्सिखालको अव्यावसायिक मिडिया खडा गर्ने, मनपरी लेख्न लगाउने, भएका विषयवस्तुलाई तोडमोड गर्ने, निर्णय पालना नगर्ने, हिजो अस्ति आफैँले हस्ताक्षर गरेको निर्णय आफैँ उल्लंघन गर्दै हिँड्ने र राष्ट्रपतिलाई समेत विवादमा पार्नेजस्ता यावत् काम उहाँले गर्नुभएको छ। उहाँले पार्टीको विधि पद्धति, आदर्श, नैतिकता अनुशासन सबै उल्लंघन गरेर यो पार्टी अप्ठ्यारोमा पर्यो र यसको मूल जड कमरेड ओली नै हो भनेर उहाँलाई नियन्त्रण गर्न खोजिएको हो। तर, नियन्त्रणमा बस्न नचाहेर मै सर्वेसर्वा भएपछि पार्टीमा अहिले बहस चलेको छ। हिजोका कुरा, आज भएका कुरा सबै तपाईंका अगाडि राखेका छौं। अब तपाईंहरू पार्टीको विधि पद्धति, विधान सबैको पक्षमा दह्रोसँग लाग्नुस् र आफ्नो ठाउँमा भूमिका खेल्नुस्। ००० हामीले गुटबन्दी गर्न खोजेका होइनौं झलनाथ खनाल, वरिष्ठ नेतासमाजवाद कहाँबाट आयो खै ? समाजवादको बाटो यही हो ? पार्टी र सरकार दुइटा मोर्चा हामीसँग छ। पार्टीसँग सल्लाह गरेर नीति योजना बनाएर समाजवादको आधार तयार पार्नुपर्ने हो। समाजवाद बोक्ने सरकारले होइन, कम्युनिस्ट पार्टीले हो। तर, कम्युनिस्ट पार्टीले बोक्नुपर्ने सरकार। तर, कम्युनिस्ट पार्टीसँग कुनै सल्लाह छैन, मनखुसी गरेको छ। समाजवादको आधार तयार पार्ने गरी अर्थतन्त्रको विकास गर्ने मोडेल छैन। यस्तो बेलामा समाजवाद स्थापना हुने स्थिति छैन। समाजवाद नै उहाँले नचाहेको हो। उहाँले पूर्ण प्रजातन्त्र भनेर आफ्नो डकुमेन्टमा लेख्नुभएको छ। समाजवादतिरै उहाँको ध्यान छैन। कम्युनिस्ट पार्टी नै ठीक ढंगले चलेन। कम्युनिस्ट पार्टी ठीक ढंगले नचलेपछि सरकार ठीक ढंगले चल्ने कुरै भएन। यो सम्पूर्ण बेथितिको जिम्मेवार कमरेड केपी ओली हुनुहुन्छ। यो बेथितिलाई टुंग्याउने र पार्टी बचाउने विषयमा अहिले संघर्ष परिरहेको हो। यसमा ओलीले आफ्नो राजनीतिक हैसियत, क्षमता गुमाइसक्नुभएको छ। हामीसँग कुनै विवाद छैन। हामीले कुनै गुटबन्दी गर्न खोजेको पनि होइन। म झलनाथको केही गुट छ भने भन्नुस् ? केपी ओलीलाई तपाईंले के गर्नुभयो भनेर होइन, तपाईंले के गर्नुपर्छ भनेर सचेत गराउन खोजेका हौं। तर, उहाँले हाम्रा कुरा टेर्नुभएन। मान्नुभएन। अबको विकल्प भनेको परिवर्तनतिर जाने हो। उहाँलाई नियन्त्रण गर्ने दिशातिर राजनीति जाँदै छ। त्यसकारण तपार्इंहरू एक भएर लाग्नुस्।"
स्वास्थ्य सामग्री खरिद छानबिन अख्तियारलाई,"काठमाडौं : संघीय संसद्को सार्वजनिक लेखा समितिले कोरोना भाइरस महामारीका बेला गरिएको स्वास्थ्य सामग्री खरिद प्रक्रियासम्मत नभएको ठहर गरेको छ। समितिको शुक्रबार बसेको बैठकले उक्त प्रकरणमा संलग्न पदाधिकारीमाथि थप छानबिन गरी दोषी पाइए कारबाही गर्न अख्तियार दुरुपयोग अनुसन्धान आयोगमा पत्राचार गर्ने निर्णय गरेको छ। सार्वजनिक खरिद ऐन र नियमावलीको पालना नभएको जनाउँदै समितिले आइतबार पत्र पठाउने निर्णय गरेको हो। समितिका सचिव रोजनाथ पाण्डेले खरिद प्रक्रिया नियमसम्मत नभएको टुंगोमा समिति पुगेको बताए। खरिद प्रक्रिया नियमसम्मत नभएको र यसमा संलग्न पदाधिकारीलाई करार गर्ने अवस्था सिर्जना भएको छ, सचिव पाण्डेले भने, यसको थप छानबिन गरेर दोषी पत्ता लगाउने र कारबाही पनि गर्ने गरी अख्तियार दुरुपयोग अनुसन्धान आयोगलाई लेखी पठाउने निर्णय भएको छ। स्वास्थ्य तथा जनसंख्यामन्त्री भानुभक्त ढकाललाई बोलाएर बैठकमा छलफल गरिएको थियो। मन्त्री ढकालले कोरोना महामारीका बेला ओम्नी समूहसँग हतारमा स्वास्थ्य सामग्री खरिदको सम्झौता गर्नुपरेको बताए। मन्त्रिपरिषद्ले छिटो सामान खरिद गर्न सैद्धान्तिक अनुमति दिएकाले सोही आधारमा काम अघि बढाइएको ढकालको भनाइ थियो। स्वास्थ्य सेवा विभागको क्षेत्राधिकारमा प्रवेश गर्न चाहिनँ। विभागले सप्लायर्ससँग छलफल गर्न बोलाएको बैठकमा प्रमुख अथितिका रूपमा उपस्थित भएको मात्रै हुँ। खरिदमा मन्त्रीको कुनै भूमिका हुँदैन, उनले भने। उनले खरिद प्रक्रियामा आफ्नो कुनै कमजोरी भए सजाय भोग्न तयार रहेको बताए। यसअघि समितिको अनुरोधमा सार्वजनिक खरिद अनुगमन कार्यालयले पनि अध्ययन गरी प्रतिवेदन तयार पारेको थियो। उक्त प्रतिवेदनले पनि खरिद प्रकरणमा अनियमितता भएको जनाएको थियो। विभागले १२ चैत ०७६ मा कोरोना भाइरस रोकथाम तथा उपचारका लागि चाहिने औषधि तथा स्वास्थ्य सामग्री खरिद गर्ने सम्झौता गरेको थियो। सम्झौताअनुसार ओम्नी कम्पनीले चैत १६ गते पहिलो लटमा महँगोमा स्वास्थ्य सामग्री खरिद गरेको थियो। ओम्नीले थप सामान ल्याउन नसकेको उल्लेख गर्दै स्वास्थ्य सेवा विभागले चैत १९ मा सम्झौता रद्द गरेको घोषणा गरेको थियो।"
मासिँदै ढुंगे चौतारा,"भोजपुर : दिवंगत व्यक्तिको स्मरणमा उसको वंशावली कुँदेर बनाइन्थ्यो, ढुंगे चौतारा। गाउँमा दशकअघि हरेक ४० मिटर दूरीमा यस्ता चौतारा भेटिन्थे। गाउँका मानिस घाँसदाउरा, गोठाला, मेलापातबाट फर्किंदा बिसौनी लगाउँथे। कहिले भरिया भारी बिसाइरहेका त कहिले बटुवाहरू पसिना सुकाइरहेका हुन्थे। जन्तीको सगुन पिउने र मलामीको खाजा खाने ठाउँ पनि चौतारा नै हुन्थ्यो। सबैको सुखदुःख बिसाउने दौंतरीदेखि ठिटाठिटीको मायापिरती गाँस्ने जमघट त्यहीं हुन्थ्यो। तर, विकासका नाममा जताततै डोजर चल्न थालेपछि ती पुरातात्त्विक सम्पदा धराशायी बनेका छन्। सडक खन्न थालिएपछि ढुंगे चौतारा संस्कृति लोपोन्मुख छ। धेरैजसो चौताराको नामनिशाना हराए। कतिपय जोखिममा छन्। बढ्दो सहरीकरण र सडकीकरणले ढुंगे चौतारा बिरानो बन्दै छ। गाउँघरमा अहिले ढुंगे चौतारा भेटिन छाडेका छन्। संरक्षण गर्नेभन्दा पनि सडक पुयाउने होडबाजीले हाम्रो पहिचानै धराशायी बन्दै गएको छ, भोजपुर नगरपालिका५ बोखिमका अर्जुनकुमार राईले भने, गाउँको पहिचान र संस्कृतिसँग जोडिने ढुंगे चौताराले हाम्रो इतिहास दर्शाउँछ। तर, यसको संरक्षणमा पछिल्लो पुस्ताको चासो छैन। २०६० यता मध्यपहाडी सडक सञ्जालले जोडिएसँगै भोजपुरका गाउँगाउँमा पनि मोटरबाटो खन्न थालियो। स्थानीय तह आएपछि हरेक वडाले पनि टोलटोलमा सडक खन्नेखनाउने काममा बर्सेनि योजना र बजेट हाल्न थाले। विकास नै सडक सम्झने प्रवृत्तिले गाउँले संस्कृति नै धराशायी बनेको स्थानीय पुरातत्त्वविद् टीकाराम राईको ठम्याइँ छ। पछिल्लो पुस्ताले सडक नै पहिलो प्राथमिकतामा राखे र जथाभावी सडक खन्न थाले, राईले भने, जसले हाम्रो परम्परामा खलल पुयायो, पहिचान हराउन थाल्यो। किराँत राई जाति बाहुल्य भोजपुरका धेरै बस्तीमा दिवंगत व्यक्तिको स्मृतिमा उसको वंश इतिहास शिलालेखमार्फत समेटेर घरपायक वा यात्रु बटुवा हिँड्ने मूलबाटो, चौबाटो, भन्ज्याङजस्ता सार्वजनिक स्थानमा चौतारा हाल्ने चलन छ। विशेषगरी ढुंगे चौतारा किराँती मुन्दुमी संस्कृतिमा महत्त्व राख्दछ। यसलाई बान्तावा भाषामा ठेट्वालुङ भनिन्छ। प्राचीन किराँत वंशावलीमध्ये खाँबु नाम गरेका व्यक्तिबाट चौतारा संस्कृतिको विकास भएको संस्कृतविद् बताउँछन्। पृथक् तरिकाबाट आफ्ना पूर्वजको नाम राखेर राई जातिको मुन्दुमी अभिलेख राख्नु नै चौताराको महत्त्व रहेको संस्कृतिविद् कमलजंग राईको भनाइ छ। किराँतहरूको पहिचान नै शिला अभिलेख वा ढुंगे चौतारा हो। यहाँ हाम्रो इतिहास कँुदिन्छन्, जसले पुस्तान्तरण हुँदा पनि दरिलो ऐतिहासिक अभिलेखका रूपमा प्रमाण समेट्दछ, राईले भने, ढुंगे चौतारा भन्नु हाम्रो आफ्नो भाषा, संस्कृति र वास्तुकलासम्बन्धी पनि दरिलो उदाहरण र पहिचान बोक्ने परम्परा हो। विकासले फड्को मारेसँगै गाउँघरका पुराना सम्पदा मासिने क्रम चलेको छ। तापनि ऐतिहासिक प्रमाणलाई जगेर्ना गर्न र गाउँघरको मौलिकता यथावत् राख्न पनि चौताराको संरक्षण गर्न आवश्यक देखिन्छ। इतिहास र मौलिकतालाई पुस्तान्तरण गर्न पनि चौताराको महत्त्व धेरै हुने गरेको विज्ञहरूको ठम्याइँ छ।"
उखुमा दुःख,"जनकपुरधाम : किसानले पहिला उखु खेतीबाट नगद आम्दानी देखे। धान, गहुँ, मकै छाडेर उखु उब्जाउन थाले। मैले जीवनमा उखु खेतीबाटै हजारको नोट देखेको थिएँ, महोत्तरीको बर्दिबास६ किसाननगरका नीलबहादुर लुम्रे भन्छन्, पहिले उखु लिएको १५ दिनमै भुक्तानी दिन्थे। तर, उखु खेती बढेपछि मिल मालिकको मन बदलियो। उखु लिएर भुक्तानी दिन झुलाउन थालेको उनको अनुभव छ। खेतमा उखु खेती गर्न थालेपछि अन्न किनेर खानुपर्ने भयो। तर, मिलले उधारोमा उखु लिएर भुक्तानी समयमा दिन छाडे, उनी भन्छन्, चुलो बाल्नै मुस्किल पर्न थाल्यो। त्यसपछि मैले त उखु खेती नै छाडें। डेढ बिघामा उखु लगाउने उनी धान, गहुँ, मकै खेतीमै फर्किएका छन्। बर्दिबास१३ बिजलपुराका रामप्रकाश महतोले पनि उखु खेती छाडेका छन्। पसिना बगाएर उब्जाएको उखुको रकम उद्योगीबाट उठाउन आँसु बगाउनुपरेकोमा चित्त नबुझेको उनी सुनाउँछन्। ६ वर्षयता उनले एक धुरमा पनि उखु लगाएका छैनन्, पहिला एक बिघामा खेती गर्थे। चिनीको मूल्य बढ्यो तर किसानको उखुको भाउ बढ्दै बढेन, उनी भन्छन्। उखुको मूल्य उद्योगीले नै तोक्थे। किसानको आन्दोलनमा उत्रिएपछि सरकार, उद्योगका प्रतिनिधिको त्रिपक्षीय बैठकबाट तोक्न थालिएको छ। सरकारले क्रसिङ सिजन ०७७७८ का लागि प्रतिक्विन्टल ५ सय ४४ रुपैयाँ तोकेको छ। किसानले ६ सय १७ रुपैयाँ माग गरेका छन्। मूल्य निर्धारण गर्न समयमै सहमति नजुट्दा उखु खेतमै सुक्न थालेको छ। उखु साहुलाई, जग्गा बैंकलाईः काठमाडौंको माइतीघर मण्डलामा शुक्रबार सर्लाहीका गगनदेव राय यादव उखु खेती गर्न लिएको ऋण तिर्न नसक्दा कृषि विकास बैंकले लिलामीअघि जारी गरेको २१ दिने ऋण चुक्तासम्बन्धी पत्र देखाउँदै। उनले चिनी मिलसँग उखु बेचेको ४ लाख रुपैयाँ लिन बाँकी छ। जब कि त्यही उखु लगाएको जग्गा धितो राखेर लिएको ऋण १० लाख नाघिसकेको छ । तस्बिर : अशोक दुलाल किसानले ऋणमै उखु रोप्छन्। गोड्छन्, काट्छन्, मिललाई बुझाउँछन्। मिलवालाले उधारोमा उखु लिएर पेल्छन्। किसानले १२ महिना लगाएर उब्जाएको उखु २४ घण्टामै उद्योगीले चिनी बनाउँछन्। त्यही चिनी बेचेर उनीहरू अर्को उद्योग थप्छन्। किसानको उधारो तिर्न झमेला गर्छन्। उद्योगीले किसानलाई दुःख दिन थालेपछि उखु खेती घट्दो छ। खेतीबाट किसान पलायन भएपछि विदेशबाट चिनी आयात गर्ने क्रम बढ्दो छ। हजुर ! चलान दिनुपर्यो। उखु खेतमै सुक्न थाल्यो। लिइदिनुपर्यो। मिलका जीएमलाई किसानले हात जोडेर बिन्ती चढाउनुपर्छ, गौशालाका रामभजन महतो भन्छन्, आफ्नै लगानीमा उब्जाएको फसल बिक्री गर्न मिललाई बिन्ती गर्नुपरेपछि किसानहरू उखु खेती छाड्दै गएका छन्। नेपाल उखु उत्पादक महासंघका अध्यक्ष कपिलमुनी मैनाली ०७६७७ मा देशभरि १ करोड ४० लाख क्विन्टल उखु उत्पादन भएको सुनाउँछन्। यस वर्ष घटेर १ करोड २० लाख क्विन्टलमा झर्ने अनुमान छ। ०७५७६ मा २ करोड ३ लाख क्विन्टल उखु उत्पादन भएको थियो। तीन वर्षदेखि लगातार उखु खेती घट्दो क्रममा छ। चिनी मिल सिजनभन्दा ढिलो चलेर खेतमै उखु सुक्नु, मिलले किसानलाई भुक्तानी दिन दुःख दिनु, सिचाइको अभाव, उन्नत जातको बीउबिजन, मदखाद्यको अभाव, राज्यको उदासीनताले बर्सेनि २०३० प्रतिशतले उखु खेती घट्दै गएको छ, अध्यक्ष मैनाली भन्छन्। उखुको भुक्तानी नपाएपछि किसानहरू सातादेखि काठमाडौंमा आन्दोलन गरिरहेका छन्। आन्दोलन रोक्न अस्वीकारउखु किसानले बक्यौता भुक्तानीका लागि स्पष्ट कार्यविधि नआउँदासम्म आन्दोलन स्थगन नगर्ने बताएका छन्। माइतीघरमा आइतबारदेखि धर्ना दिइरहेका किसानले शुक्रबार भुक्तानीको सुनिश्चितता नहुँदासम्म अन्दोलन नरोक्ने अडान लिएका हुन्। उद्योग, वाणिज्य तथा आपूर्तिमन्त्री लेखराज भट्टले आइतबार भुक्तानी प्रक्रिया सुरु हुने प्रतिबद्धता जनाउँदै आन्दोलन स्थगन गर्न आग्रह गरेका थिए। कम्तीमा पनि एक साता आन्दोलन रोक्नुहोस्, मन्त्री भट्टले धर्नास्थल माइतीघर पुगेर भने, भुक्तानी भएन भने फेरि धर्ना बस्नुहोला। उखु किसान संघर्ष समिति सर्लाहीका संरक्षक राकेश मिश्रले भुक्तानीको ठोस आधारसहित कार्यविधि आएपछि वार्तामा बस्ने जानकारी दिए।"
बाँझो जग्गा अब भूमि बैंकमा,"काठमाडौं : बाँझो र खाली जग्गा अब भूमि बैंकमार्फत उपयोग गरिने भएको छ। भूमि व्यवस्थापनको नयाँ अभ्यासअनुरूप यो अवधारणा मन्त्रिपरिषद्बाट पारित गरी कार्यान्वयन गर्न लागिएको हो। देशभरका स्थानीय तहभित्र बाँझो र खाली जग्गा नराख्ने उद्देश्यसाथ भूमि बैंकको व्यवस्था गर्न लागिएको भूमि व्यवस्था, सहकारी तथा गरिबी निवारण मन्त्रालयले जनाएको छ। चालु वर्षको बजेटमा भूमि बैंक स्थापना र सञ्चालनको व्यवस्था गरिएको थियो। संघ, प्रदेश, स्थानीय तहको सहलगानीमा चालु वर्ष ३ सय स्थानीय तहमा भूमि बैंक एकाइ स्थापना गरिने भएको छ। बाँझो जमिन धेरै भएका स्थानीय तहबाट काम थालेर अन्यत्र विस्तार गरिने मन्त्रालयका अधिकारी बताउँछन्। भूमि बैंकमा सेयर लगानी गर्न ५० करोड व्यवस्था गरिने भएको छ। मन्त्रालयले भूमि बैंक स्थापना र सञ्चालन गर्न इच्छुक स्थानीय तहलाई प्रस्ताव पठाउन आह्वान गरिसकेको छ। मन्त्रालयका प्रवक्ता एवं सहसचिव जनकराज जोशीले भूमि बैंक स्थापना र सञ्चालनको प्रक्रिया थालिएको जानकारी दिए। जोशीका अनुसार स्थानीय तहभित्र व्यक्तिगत, सरकारी, ऐलानी, पर्ती, नदी उकास, आवादलगायत जग्गा पर्याप्त मात्रामा उपयोगविहीन, आंशिक उपयोग वा बाँझो अवस्थामा छ। जमिन बाँझो रहन नदिने, बाँझोलाई उत्पादनमा लगाउने लक्ष्यसाथ भूमि बैंकको अवधारणा ल्याइएको हो। उपयोगमा नरहेको जग्गा न्यून आय भएका गरिब, किसान तथा सीमान्तकृत परिवारलाई निश्चित सर्त र सुविधासहित उपयोग गर्न दिने, त्यस्ता परिवारको आयआर्जन तथा जीवनस्तर गुणात्मक सुधार गर्ने उद्देश्य छ। यसले असुरक्षित रहेको जग्गा सुरक्षित हुने र कम जग्गा भएका, विदेशमा रोजगारी गरी फर्केका र विदेश जान नचाहने युवालाई कृषिमा आकर्षित गर्नेछ। यसले सहकारी र सामूहिक खेतीमार्फत व्यावसायिक उत्पादनलाई प्रोत्साहन गर्ने मन्त्रालयको विश्वास छ। यसका साथै उत्पादन बजारीकरणमा सहयोग पुर्याउने उद्देश्यसाथ भूमि बैंकको अवधारणा ल्याइएको हो। जसअनुसार जमिन हुने तर जमिनमा काम गर्न नसक्ने वा नचाहने व्यक्तिको निष्क्रिय जमिनको अभिलेख तयार गरी निक्षेपका रूपमा संकलन गरिनेछ। त्यो जमिन उपयोग गर्न चाहनेलाई निश्चित सर्तका आधारमा निश्चित समयका लागि उपलब्ध गराइनेछ। सम्बन्धित स्थानीय तहभित्रको आवादी क्षेत्रभित्र बाँझो र उपयोगविहीन सरकारी, सार्वजनिक, नदी उकासजस्ता जमिनको अभिलेख तयार गरिनेछ। उक्त जमिनलाई स्थानीय तहको निर्णयअनुसार निश्चित सर्तका आधारमा उपयोग गर्न चाहनेलाई निश्चित समयका लागि उपलब्ध गराइनेछ। भूमि बैंकमार्फत जग्गा लिई उत्पादन कार्यमा संलग्न व्यक्ति, संस्था, सहकारी, कम्पनीलगायतलाई उत्पादन वृद्धिका लागि आवश्यक सहयोग पनि गरिने प्रवक्ता जोशीले बताए भूमि बैंकले लिज लिएको जमिन, सरकारी स्वामित्वको उपयोगमा नरहेको जमिन र नदी नियन्त्रणबाट उकास भएको जमिन कृषि कार्यका लागि उपयोग गर्न चाहने व्यक्ति तथा संस्थालाई दिनेछ। जमिन लिजमा लिई उत्पादन गर्नेलाई प्रोत्साहनस्वरूप कृषि सामग्रीमा सहुलियत पनि दिइने अवधारणामा उल्लेख छ। भूमि बैंकको सांगठनिक व्यवस्थाभूमि बैंकको सञ्चालन तथा व्यवस्थापन स्थानीय तहले गर्नेछ। यसको समग्र नेतृत्व स्थानीय तहका प्रमुखले गर्नेछन्। स्थानीय तहअन्तर्गत एउटा भूमि बैंक एकाइ रहनेछ। त्यहाँ अधिकृतस्तरका कर्मचारी हुनेछन्। प्रदेश र संघले समन्वय गर्नेछ। प्रदेशको भूमि व्यवस्था, कृषि तथा सहकारी मन्त्रालयको भूमि व्यवस्थापन महाशाखाले भूमि बैंकको प्रादेशिक निकायका रूपमा काम गर्नेछ। संघीय सरकारको भूमि व्यवस्था मन्त्रालयको भूमि व्यवस्थापन महाशाखाले भूमि बैंकको केन्द्रीय निकायका रूपमा काम गर्नेछ। यसले प्रदेश र स्थानीय तहमा रहेका भूमि बैंक एकाइसँग सहकार्य, सहयोग र समन्वयको व्यवस्था मिलाउनेछ। भूमि बैंक स्थापनाका लागि स्थानीय तहमा एक कोषको स्थापना गरिनेछ। कुल सञ्चालन खर्चको ५० प्रतिशत स्थानीय तह, २० प्रतिशत प्रदेश र ३० प्रतिशत संघले व्यहोर्र्नेछ। भूमि बैंक व्यावसायिक, व्यापारिक, मौद्रिक कारोबार गर्ने नाफामूलक बैंक वा वित्तीय कम्पनी नभएको स्पष्ट पारिएको छ। आवादी क्षेत्रभित्रका (नम्बरी र सरकारी) उपयोगविहीन भूमिको समुचित उपयोग सूनिश्चित गर्न स्थानीय तहमा रहने अधिकारप्राप्त एकाइले सहजीकरण गर्नेछ। भूमिको स्वामित्व जग्गाधनीकैभूमि बैंक सञ्चालनबाट भूस्वामित्व प्रणालीमा कुनै परिवर्तन नआउने अवधारणामा स्पष्ट पारिएको छ। जग्गाधनीको आफ्नो स्वामित्व कायमै रहने गरी भूमि बैंकमार्फत जग्गा उपयोगको अधिकार मात्रै निश्चित सर्तका आधारमा निश्चित समयका लागि हस्तान्तरण हुनेछ। कुनै जग्गाधनीले आपसी सहमति र स्वेच्छाले स्वामित्वै हस्तान्तण गर्न पनि सक्नेछन्। भूमि बैंकमार्फत उपयोगमा आउने सरकारी, सार्वजनिक जग्गाको स्वामित्व नेपाल सरकारकै रहनेछ। आवश्यक परेको खण्डमा पूर्वजानकारी दिएर सरकारले फिर्ता लिन सक्ने अवधारणामा उल्लेख छ। भूमि बैंकमार्फत उपयोगमा आएको निजी जग्गा सरकारले जग्गा प्राप्ति ऐनबमोजिम प्राप्त गर्न कुनै बाधा पर्नेछैन। यस्तो अवस्थामा जग्गाको मुआब्जा जग्गाधनी र जग्गामा लगाइएको बालीनालीलगायत उपयोगको क्षतिपूर्ति उपयोगकर्ताले प्राप्त गर्नेछ।"
ओलीप्रचण्डको छलफलमा वामदेव पनि सहभागी,"काठमाडौं : नेकपा अध्यक्षद्वय केपीशर्मा ओली र पुष्पकमल दाहाल प्रचण्डबीच छलफल चलिरहेको बेला उपाध्यक्ष वामदेव गौतम पनि खुमलटार पुगेका छन्। आन्तरिक विवाद चुलिएपछि समाधान गर्न प्रधानमन्त्री ओली ब्रेक फास्ट मिटिङका रूपमा प्रचण्डलाई भेट्न खुमलटार पुगेको केहीबेरेपछि गौतम पनि छलफलमा सहभागी हुन पुगेका हुन्। दुई अध्यक्षबीच खुमलटार छलफल चलिरहेको समयमा उपाध्यक्ष गौतम पनि वार्तामा सहभागी भएको प्रचण्डका प्रेस सल्लाहकार विष्णु सापकोटा जुगलले जानकारी दिए। गौतम शुक्रबार पेरिस डाँडामा भएको प्रचण्डनेपाल समूहको बैठकमा सहभागी भएका थिएनन् । उनले आफू गुट भेलामा नजाने तर पार्टीका बैठक नछाड्ने धारणा राखेका थिए। गौतमले अहिले भेला गर्ने बेला नभएकाले बैठकबाट सबै समस्याको हल खोज्नुपर्ने धारणा राख्दै आएका छन्। म कुनै पनि भेलामा जान्न, पाँच नेताको बैठकमा भने म जान्छु । शुक्रबार वामदेवका प्रेस संयोजक विश्वमणी सुवेदीले गौतमलाई उदृत गर्दै फेशबुकमार्फत लेखेका थिए, अहिले भेला गर्ने बेला हैन। बैठकबाट सबै समस्याको हल खोज्ने समय हो। प्रचण्डमाधव नेपाल समूहले कार्यशैलीमा प्रश्न उठाउँदै ओलीलाई दबाब दिँदै आएका छन्। तर ओली पनि आफ्नो अडानबाट पछाडि हटेका छैनन्। नेकपामा आन्तरिक विवाद चुलिरहेको समयमा समस्या समाधानमा वामदेवको भूमिका रहदै आएको छ। नेकपाभित्रको विवाद भुसको आगोझैं भित्रभित्रै दन्किरहेको बेला अध्यक्षद्व ओली प्रचण्डबीच भेटवार्ता चलिरहँदा उपाध्यक्ष गौतमपनि सहभागी हुनुलाई अर्थपूर्ण रुपमा हेरिएको छ।"
खुमलटारमा ओलीप्रचण्डको सरप्राइज मिटिङ: होला त आइसब्रेक ?,"काठमाडौं : सत्तारुढ दल नेपाल कम्युनिष्ट पार्टी (नेकपा)का भित्रको झगडा मिलाउन शीर्ष नेताहरुबीचको भेटवार्ता तीव्र बनेको छ। शनिबार दिनभरजसो नै प्रधानमन्त्री तथा अध्यक्ष केपी ओली, कार्यकारी अध्यक्ष पुष्पकमल दाहाल प्रचण्डलगायतका शीर्ष नेताहरु एकल र संयुक्त भेटवार्तामा व्यस्त रहे। बालुवाटारबाटै राजनीतिक गतिविधी सञ्चालन गर्दै आएका प्रधानमन्त्री ओली शनिबार खुमलटार, पुल्चोक हुँदै राजनीतिक भेटघाट बाक्लो बनाएर फर्किएका छन्।प्रधानमन्त्री एवम् नेकपा अध्यक्ष ओली शनिबार बिहानै सरप्राइज मिटिङ का रूपमा कार्यकारी अध्यक्ष पुष्पकमल दाहाल प्रचण्डलाई भेट्न खुमलटार पुगेका थिए। प्रचण्ड निवासमा अध्यक्षद्वयबीच पार्टीभित्र देखिएका विवादका विषयमा छलफल भएको खुमलटार स्रोतले जनाएको छ। भेटमा ओलीले संवैधानिक परिषद् सम्बन्धी अध्यादेश आफूले फिर्ता लिन र पार्टी विवाद मिलाउन आफूले कहाँ के गर्नुपर्ने हो छलफल गर्न तयार रहेको बताए। उनले आफूमाथि गम्भीर आरोपसहित बैठकमा पेश भएको आरोपपत्र फिर्ता गर्न प्रचण्डलाई आग्रह गरेको स्रोतले जनाएको छ। जवाफमा प्रचण्डले त्यो आरोपत्र नभइ दस्तावेजका रुपमा आएको स्मरण गराउँदै बैठकमा छलफल पश्चात फिर्ता गर्नुपरेपनि बैठकबाटै गर्ने बताएको खुमलटार स्रोतले जनाएको छ। पार्टी कमिटीमा प्रस्ताव पुगिसकेको छ, बैठकले जे निर्णय गर्छ त्यो स्वीकारेर अगाडि बढ्न तयार छु, कमिटीले राजनीतिक प्रस्ताव फिर्ता लिनु भने त्यहीँबाट लिउँला ओलीसँग प्रचण्डले भनेका थिए। अध्यक्षद्वय ओली र प्रचण्डबीच छलफल चलिरहेको बेला उपाध्यक्ष वामदेव गौतम पनि खुमलटार पुगेका थिए। उनीहरुबीचको सवालजवाफ साक्षीको रुपमा मात्र गौतम रहेका थिए। उनले अध्यक्षद्वलाई विवाद समाधान गर्न मिलेर अगाडि बढ्न आग्रह गरेपनि आफ्नो धारणा नदिएको स्रोतले जनाएको छ। प्रधानमन्त्री र गृहमन्त्रीबीच भेट प्रचण्डसँगको छलफलपछि ओलीले गृहमन्त्री रामबहादुर थापाबादललाई फोन गरेर भेट्न पुगेका थिए। ओली गृहमन्त्री बादलको निवासमा एक्लाएक्लै छलफलमा जुटे। बादलसँगको भेटवार्ता चलिरहँदा स्वास्थ्यमन्त्री भानुभक्त ढकाल र भौतिक पूर्वाधार तथा यातायातमन्त्री बसन्त नेम्वाङ पनि छलफलमा सहभागी हुन पुगेका थिए। भेटमा ओलीले सचिवालय सदस्यसमेत रहेका थापालाई माओवादी धारबाट नेतृत्व गरेर सरकारमा आएकाले विशेष भूमिका खेलिदिन आग्रह गरेको नेकपा निकट स्रोत जनाएको छ। प्रचण्डसँग भेटमा भएका छलफलको विषय जानकारी गराउँदै ओलीले खास कुरा मिल्न नसकेकाले आरोपसहितको प्रस्ताव फिर्ता गराएर आन्तरिक विवाद समाधानका लागि भूमिका खेल्न गृहमन्त्री थापालाई आग्रह गरेको बताइएको छ। यता खुमलटारबाट प्रधानमन्त्री ओली बाहिरिए लगत्तै प्रचण्डसँग छलफल गर्न वरिष्ठ नेता माधव नेपाल पुगेका थिए। प्रचण्डमाधव नेपाल समूहले कार्यशैलीमा प्रश्न उठाउँदै ओलीलाई दबाब दिँदै आएका छन्। प्रचण्डले पेस गरेको १९ पृष्ठ लामो आरोपपत्र माथि छलफल नगर्ने भन्दै ओलीले उक्त प्रस्ताव फिर्ता हुनुपर्ने अडान राख्दै आएका छन्। नेकपाको स्थायी समिति बैठक आइतबार बस्दैछ। दुबै अध्यक्षका प्रस्ताव फिर्ता लिएर आइतबार बस्ने स्थायी कमिटीको बैठकमा साझा प्रस्ताव लैजानुपर्ने ओली पक्षका नेताहरुले माग गरेका छन्। भदौ २६ मा प्रचण्डले पार्टी र ओलीले सरकार सञ्चालन गर्ने तर एकआपसमा महत्वपूर्ण निर्णय गर्दा समन्वयमा अगाडि बढ्ने गरी कार्यविभाजन गरेर जाने समझदारी भएको थियो। पार्टी भित्र नेतृत्वको कार्यविभाजनमा ओली र प्रचण्डबीच मनमुटाव भएपछि साउन ३० गते महासचिव पौडेलेको संयोजकत्वमा विवाद समस्या समाधान सुझाव कार्यदल गठन गरिएको थियो। कार्यदलमा लुम्बिनी प्रदेशका मुख्यमन्त्री शंकर पोखरेल, नेता जनार्दन शर्मा र पम्फा भुसाल, भीम रावल र सुरेन्द्र पाण्डे सहभागी थिए। कार्यदलले ओली र दाहालबीच गत वर्ष मंसिर ४ गते भएको कार्यविभाजन सम्बन्धी सहमतिलाई पुर्नव्याख्या गर्दै ओलीले पुर्णरुपमा सरकार चलाउने र प्रचण्डले पुर्णरुपमा पार्टी चलाउने तर एकअर्कासँग समन्वय गर्नुपर्ने प्रस्तावसहित १५ बुँदे प्रतिवेदन दिएको थियो। उक्त प्रस्तावमा संवैधानिक नियुक्ति, राजदूत नियुक्ति र मन्त्रिपरिषद् हेरफेर गर्दा पार्टीको सल्लाहसुझाव लिनुपर्ने निर्णय भएको थियो। पार्टी एकताका अन्य निर्णयसमेत गरेर कार्यदलले भदौ ६ गते आफ्नो प्रतिवेदन ओली र दाहालसमक्ष पेश गरेकोमा उनीहरुले त्यसमा सहमति जनाउँदै २५ भदौको स्थायी कमिटी बैठकमा पेश गरेका थिए। त्यसपछि प्रधानमन्त्री ओलीले एकलौटी रुपमा सरकार सञ्चालन गरेको भन्दै ओली र प्रचण्डबीच असन्तुष्टि चुलिएको थियो। अब १०१२ दिन असाध्यै निर्णायक प्रचण्डलाई भेट्न प्रधानमन्त्री ओली खुमलटारमा ओलीप्रचण्डको छलफलमा वामदेव पनि सहभागी प्रधानमन्त्री ओली पुल्चोकमा : गृहमन्त्रीसहित तीन मन्त्रीसँग छलफल"
कांग्रेस र समाजवादीबीच दुई बुँदे सहमति: तत्काल संसद डाकेर ओलीलाई दबाब दिने,"काठमाडौँ: प्रमुख प्रतिपक्षी दल नेपाली कांग्रेस र जनता समाजवादी पार्टीका शीर्ष नेताहरुबीच २ बुँदे समझदारी भएको छ । शनिबार साँझ कांग्रेस सभापति शेरबहादुर देउवाको निवासमा दुई दलका शीर्ष नेताहरुबीच भेटको क्रममा संसद अधिवेशन बोलाउन सरकारलाई दबाब दिने र संसदमा प्रतिपक्षी दलहरुबीच सहकार्य गरेर अघि बढ्ने सहमति भएको हो । बैठकमा कांग्रेस सभापति देउवासहित कांग्रेसका वरिष्ठ नेता रामचन्द्र पौडेल, मीनेन्द्र रिजाल र रमेश लेखक सहभागी थिए भने जसपाको तर्फबाट कार्यकारी अध्यक्ष महन्थ ठाकुर, डा बाबुराम भट्टराई र राजेन्द्र महतो थिए । छलफलमा सहभागी नेताहरुले बताए अनुसार सरकारको पछिल्लो भूमिका र गतिविधिप्रति असन्तुष्टि पोख्दै सरकारलाई कसरी दबाब दिने भन्ने बारे छलफल केन्द्रित थियो । अचानक तय भएको छलफलमा २ बुँदा सहित समझदारी गरिएको छ । संसद अधिवेशन तत्काल बोलाउन सरकारसँग माग गर्ने र कोभिड १९ संकट लगायत जनसरोकारका सवालमा संसदभित्र प्रतिपक्षी दलहरुबीच सहकार्य गरेर अगाडि बढ्ने गरी २ बुँदे सम्झौता गरिएको छलफलमा सहभागी नेताहरुले बताएका छन् ।"
प्रधानमन्त्री ओली पुल्चोकमा : गृहमन्त्रीसहित तीन मन्त्रीसँग छलफल,"काठमाडौं : प्रधानमन्त्री एवम् नेकपा अध्यक्ष केपीशर्मा ओलीले शनिबार एकाएक सक्रियता बढाएका छन्। कार्यकारी अध्यक्ष पुष्पकमल दाहाल प्रचण्डसँग खुमलटारमा छलफल गरेलगत्तै ओली गृहमन्त्री रामबहादुर थापाबादल लाई भेट्न पुगेका हुन्। खुमलटारको प्रचण्ड र उपाध्यक्ष वामदेव गौतमसँग भेटवार्तापछि प्रधानमन्त्रीले मन्त्रीनिवास पुल्चोकमा सचिवालय सदस्य तथा गृहमन्त्री थापासँग छलफल गरेको प्रधानमन्त्रीका प्रेस सल्लाहकार सूर्य थापाले जानकारी दिए। ओली गृहमन्त्री बादलको निवासमा एक्लाएक्लै छलफलमा जुटेको बताइएको छ। बादलसँगको भेटवार्ता चलिरहँदा स्वास्थ्यमन्त्री भानुभक्त ढकाल र भौतिक पूर्वाधार तथा यातायातमन्त्री बसन्त नेम्वाङ पनि छलफलमा सहभागी हुन पुगेका थिए। खुमलटारबाट प्रधानमन्त्री ओली बाहिरिए लगत्तै प्रचण्डसँग छलफल गर्न वरिष्ठ नेता माधव नेपाल पुगेका छन्। सत्तारुढ नेकपाभित्रको विवाद भुसको आगो झैं भित्रभित्रै दन्किरहेको बेला नेताहरुबीचको भेटले सहमतिको प्रयास पनि तीव्र बनेको छ। प्रचण्डमाधव नेपाल समूहले कार्यशैलीमा प्रश्न उठाउँदै ओलीलाई दबाब दिँदै आएका छन्। प्रचण्डले पेस गरेको १९ पृष्ठ लामो आरोपपत्र माथि छलफल नगर्ने भन्दै ओलीले उक्त प्रस्ताव फिर्ता हुनुपर्ने अडान राख्दै आएका छन्। वामदेवले भने, कुनै भेलामा जान्नँ, पार्टी बैठकमा जान्छु प्रचण्डनेपालले भेटे कांग्रेस नेता पौडेललाई अब १०१२ दिन असाध्यै निर्णायक प्रचण्डलाई भेट्न प्रधानमन्त्री ओली खुमलटारमा ओलीप्रचण्डको छलफलमा वामदेव पनि सहभागी"
विवाहपञ्चमी मिथिला क्षेत्रको सांस्कृतिक धरोहर : राष्ट्रपति,"काठमाडौं : राष्ट्रपति विद्यादेवी भण्डारीले माता सीता र भगवान् रामको शुभविवाह सम्पन्न भएको विशेष दिनका सम्झनामा मनाइने विवाहपञ्चमीका अवसरमा सम्पूर्ण नेपाली दिदीबहिनी तथा दाजुभाइमा शुभकामना व्यक्त गरेकी छन्। नेपाली समाज ऐतिहासिककालदेखि नै सहिष्णुता र सभ्यताको केन्द्र रहेको जनाउँदै राष्ट्रपतिले मिथिला क्षेत्रको सांस्कृतिक धरोहरका रूपमा रहेको विवाहपञ्चमी पर्वले सम्पूर्ण नेपालीमा राष्ट्रिय एकताको भावना जागृत गरी समाजमा विद्यमान सद्भाव र सहिष्णुतालाई थप सुदृढ बनाउन सहयोग पुर्याउने विश्वा्स व्यक्त गरिन्। पर्वका समयमा सामाजिक अन्तरक्रिया बढ्ने हुनाले कोरोना भाइरसको सङ्क्रमणबाट बच्न स्वास्थ्यसम्बन्धी नियमको पालना गर्दै विवाहपञ्चमीको उत्सव मनाउन उनले सबैमा आह्वान गरेकी छन्। मुलुकको सामाजिक तथा सांस्कृतिक विविधताबीच एकता कायम गर्दै राष्ट्रिय एकताको भावना थप सुदृढ गर्न र मौलिक संस्कृतिको संरक्षण एवम् सम्बर्द्धन गर्न विवाहपञ्चमी पर्वमार्फत सबैलाई प्रेरणा मिलोस् भन्ने कामना पनि राष्ट्रपति भण्डारीले गरेकी छन्। प्राचीनकालदेखि नै मिथिला क्षेत्रमा मनाइने विवाहपञ्चमी पर्वको सांस्कृतिक एवम् ऐतिहासिक महत्व रहेको छ। प्राचीन मिथिलाको राजधानी जनकपुरधाममा अवस्थित जानकी मन्दिरलाई यस पर्वको केन्द्र मानिने हुनाले यस दिन जनकपुरस्थित सागरहरूमा सन्ध्या आरती गर्ने तथा रामायणमा वर्णन भएका घटनाहरूको स्मरण एवम् कथा वाचन गर्ने परम्परा रहिआएको छ। यसैगरी विवाहोत्सवमा बाजागाजासहित झाँकी, नाचगान प्रस्तुत हुने तथा जन्ती र डोला हेरिने समेत परम्परा छ।"
खेलकूदलाई सरकारले उच्च प्राथमिकता दिएको छ : मन्त्री गुरुङ,"काठमाडौं : सञ्चार तथा सूचना प्रविधिमन्त्री पार्वत गुरुङले खेलकूद क्षेत्रको विकासका लागि भौतिक संरचनाको निर्माणमा सरकारले उच्च प्राथमिकता दिएको बताएका छन्। भीमेश्वर नगरपालिकाको टुँडिखेलमा निर्माण गर्न लागिएको रङ्गशालाको आज शिलान्यास गर्दै उनले दोलखा जिल्लाका राष्ट्रिय गौरवका आयोजनालाई पहिलो प्रथामिकतामा राखी आफू अगाडि बढ्ने बताए। करिब २५ करोड रुपैयाँको लागतमा रङ्गशाला निर्माण हुने बताइएको छ। मन्त्री गुरुङले लामो समयदेखि निर्माणाधीन माथिल्लो तामाकोशी देशकै गौरवको आयोजना भएकाले यसलाई छिटो सम्पन्न गरी विद्युत् उत्पादन गर्न निर्देशन दिए। उनले भने, ४५६ मेगावाटको निर्माणाधीन माथिल्लो तामाकोशी आयोजना जिल्लाको मात्रै नभई नेपालकै गौरवको आयोजना भएकाले यसै वर्ष निर्माण सम्पन्न गरी विद्युत् उत्पादन गर्न आग्रह गर्दछु। उनले एशियाकै दोस्रो ठूलो नेपाल ओरन्टम्याग्नेसाइड खानीको उत्खनन, चलचित्र नगरीको रूपमा विकसित हुनलागेको डाङडुङे (फिल्म सिटी)को विकास र चीनसँग नाका जोडिने लामाबगरलप्ची सडक, तामाकोशी तेस्रो जलविद्युत्लगायतका आयोजनालाई पहिलो प्राथमिकतामा राखी काम गर्ने प्रतिबद्धतासमेत व्यक्त गरे। मन्त्री गुरुङले चीनसँग जोडिने लामाबगरलप्चीसम्मको सुरुङमार्गको ठेक्का सम्झौता पनि छिट्टै हुन लागेको जानकारी दिए। समृद्ध दोलखा र सुखी दोलखालीको सपनालाई आत्मसात गर्दै आफू अगाडि बढ्दै जाने उनको भनाइ थियो। कार्यक्रममा भीमेश्वर नगरपालिका प्रमुख भरतबहादुर केसीले जिल्लालाई खेलकूदका माध्यमबाट विकास गर्न सङ्घीय सरकारबाट पनि पर्याप्त बजेट विनियोजन गर्न आग्रह गरे।"
प्रचण्डलाई भेट्न प्रधानमन्त्री ओली खुमलटारमा,"काठमाडौं : प्रधानमन्त्री एवम् नेकपा अध्यक्ष केपीशर्मा ओली कार्यकारी अध्यक्ष पुष्पकमल दाहाल 'प्रचण्ड'लाई भेट्न आज खुमलटार पुगेका छन्। आन्तरिक विवाद चुलिएपछि समाधान गर्न प्रधानमन्त्री ओली ब्रेक फास्ट मिटिङका रूपमा 'प्रचण्डलाई भेट्न ओली खुमलटार पुगेका हुन्। अध्यक्षद्वयबीच छलफल जारी रहेको प्रधानमन्त्रीका प्रेस सल्लाहकार सूर्य थापाले जानकारी दिए। नेकपाभित्रको विवाद भुसको आगोझैं भित्रभित्रै दन्किरहेको बेला ओली प्रचण्डलाई भेट्न जानुलाई अर्थपूर्ण रुपमा हेरिएको छ। प्रधानमन्त्री भएपछि ओली पहिलो पटक प्रचण्डनिवास पुगेका हुन्। प्रचण्डमाधव नेपाल समूहले कार्यशैलीमा प्रश्न उठाउँदै ओलीलाई दबाब दिँदै आएका छन्। अध्यक्ष एवं प्रधानमन्त्री ओली र प्रचण्डबीच शुक्रबार साँझ बालुवाटारमा भेट भएपनि छलफल आरोपप्रत्यारोपमै अल्झिएको थियो। शुक्रबार दिउँसो पेरिस डाँडामा प्रचण्डनेपाल पक्षले भेलाको आयोजना गरेको थियो। भेलामा पुष्पकमल दाहाल 'प्रचण्ड', माधव नेपाल तथा पूर्वअध्यक्ष झलनाथ खनाल, जिल्ला अध्यक्ष, सचिव र उपत्यकामा उपलब्ध केन्द्रीय सदस्य लगायतका नेता सहभागी थिए। प्रचण्डनेपाल समूहको भेलाले अध्यादेश फिर्ता गर्ने सहमति शीर्ष तहमा भएर स्थायी समितिबाट निर्णय र निर्देशन समेत भइसकेको अवस्थामा पनि प्रधानमन्त्री केपी ओलीले आलटाल गर्नुले गलत सन्देश दिएको उल्लेख गर्दै अध्यादेश फिर्ता लिनुपर्ने निष्कर्ष निकालेको छ। प्रचण्ड र माधवकुमार नेपालले शुक्रबार गुट भेला पश्चात कांग्रेस वरिष्ठ नेता रामचन्द्र पौडेलसँग भेट गरेका थिए।"
जनता समाजवादीका नेताहरु देउवा निवासमा,"काठमाडौँ : प्रधानमन्त्री केपी ओलीको पछिल्लो गतिविधि र त्यसबाट पर्नसक्ने असरबारे छलफल गर्न जनता समाजवादी पार्टी (जसपा) का नेताहरुले नेपाली कांग्रेसका सभापति शेरबहादुर देउवालाई भेटेका छन् । शनिबार साँझ बूढानीलकण्ठस्थित देउवाको निवासमै पुगेर उनीहरुले देउवालाई भेटेका हुन् । प्रधानमन्त्री तथा नेकपा अध्यक्ष केपी शर्मा ओलीका पछिल्ला कदमले संविधान उल्लंघन गरेको भन्दै विपक्षी पार्टीहरु एक ठाउँमा उभिनुपर्ने उनीहरुको आग्रह छ । जसपाका कार्यकारी अध्यक्ष महन्थ ठाकुर, संघीय परिषद् अध्यक्ष बाबुराम भट्टराई, वरिष्ठ नेता राजेन्द्र महतो लगायत नेताहरु देउवालाई भेट्न बूढानीलकण्ठ पुगेका हुन् । उनीहरुले देउवासँगको भेटमा प्रधानमन्त्री ओलीले अध्यादेश ल्याएको कदमप्रति असन्तुष्टि पोखेका थिए । साथै यसको विरुद्धमा प्रतिपक्षी दलहरु एक ठाउँमा उभिनुपर्ने प्रस्ताव जसपाका नेताहरुले गरेको पनि बताइएको छ । यस्तै पुस १७ भित्र संसद् बैठक नबोलाए उत्पन्न हुनसक्ने उन्योलताबारे पनि उनीहरुले छलफल गरेको देउवा निकट स्रोतले जनाएको छ ।"
थप तीन ठाउँमा बिओपी स्थापना हुँदै,"कास्की : भारतसँग सीमा जोडिएका बैतडीका थप तीन ठाउँमा सीमा निगरानी चौकी (बिओपी) स्थापना हुने भएका छन्। जिल्लाको पञ्चेश्वर गाउँपालिकाको विनायक घाट र बलारा तथा दशरथचन्द नगरपालिकाको बाराकोटमा बिओपी स्थापना हुने बताइएको छ। सशस्त्र प्रहरीको नम्बर ५१ गुल्मका प्रमुख सशस्त्र प्रहरी नायब उपरीक्षक गणेश शाहले भने, 'सीमा क्षेत्रमा हुनसक्ने विभिन्न खालका आपराधिक गतिविधि रोक्न सशस्त्र प्रहरीले आफ्नो उपस्थिति बढाउँदै लगेको हो।' यसअघि सीमा जोडिएको क्षेत्रको सुरक्षालाई उच्च प्राथमिकतामा राखी सशस्त्र प्रहरीले जिल्लाका झुलाघाट नाका, पञ्चेश्वरको रोलघाट र शिवनाथको कुस्मौत घाटमा बिओपी स्थापना गरेर सेवा दिइरहेको छ। बिओपी स्थापनापछि सीमा क्षेत्रमा हुने अपराध, सीमा क्षेत्रबाट हुने तस्करी, मानव बेचबिखनलगायतका घटनामा नियन्त्रण ल्याउन सकिएको शाहले बताए। बैतडीको भारतसँग ६१ किलोमिटर सीमा जोडिएको छ।"
स्काउटभित्र राजनीति हावी भएको भन्दै कार्यालयभित्रै विरोध प्रदर्शन,काठमाडौँ: स्काउटभित्र गैर स्काउटहरुको हावी भएको भन्दै नेपाल स्काउट संघर्ष समितिले लैनचौरस्थित स्काउट कार्यालयमा प्रदर्शन गरेका छन् । स्काउटको शुद्धिकरण र सम्पत्ती रक्षाका लागि विरोधमा उत्रनु परेको प्रदर्शनका सहभागीहरुले बताएका छन् । स्काउटभित्र गैर स्काउटहरुको मनोमानी र राजनैतिक क्रियाकलाप भएको भन्दै त्यस विरुद्धमा बाध्य भएर उत्रनु परेको संघर्ष समितिका संयोजक पुण्यराम गोथेले बताए । जिल्ला कमिटी खारेज भइरहेको अवस्थामा प्रदेश कमिटी गठन भएको तदर्थ समितिमा राजनैतिक दलका कार्यकर्ताहरुलाई राखिएको आरोप उनीहरुको छ । समितिले व्यक्तिगत पूर्वाग्रहबाट माथि उठेर संस्थाको रक्षाका लागि एकजुट हुन समेत सम्पूर्ण स्काउटहरुलाई आह्वान गरेको छ । ६ महिना भित्रमा स्काउटको निर्वाचन गराइसक्नु भनेर युवा तथा खेलकुद मन्त्रालय संयोजक लोकबहादुर भण्डारीलाई जिम्मेवारी दिएको भए पनि ऐन जारी भएको २१ महिनासम्म पनि निर्वाचन नगरेको आरोप संघर्ष समितिले लगाएको छ । समितिले विभिन्न १० बुँदे माग अघि सार्दै आन्दोलन गर्दैआएका छन् ।
सीताराम विवाह महोत्सव मनाइँदै,"जनकपुर : प्राचीन मिथिलाको राजधानी जनकपुरधाममा शनिबार भगवान् सीताराम विवाह महोत्सव२०७७ हर्षोल्लासपूर्वक मनाइँदैछ। त्रेतायुगमा भगवान् सीतारामको विवाह भएको स्मरणमा मिथिलावासीले यहाँ हरेक वर्ष विवाह पञ्चमीका दिन प्रतीकात्मक सीतारामको विवाह महोत्सव मनाउँदै आएका छन्। त्रेतायुगमा जनकपुरधाममा राजा जनकद्वारा धनुष उठाउनेसँग पुत्री सीताको विवाह प्रस्ताव गर्नु, अयोध्याका राजकुमार मर्यादा पुरूषोत्तम रामका गुरू विश्वामित्रसँग जनकपुरधाम आउनु र माता सीतासँगको विवाहको सेरोफेरोमा केन्द्रित रहेर यहाँ विवाह महोत्सव मनाइने गरेको छ। सोही विवाह प्रसङ्गलाई विभिन्न पक्षद्वारा सजीव र मूर्तरूपमा प्रस्तुत गर्नु महोत्सवको विशेषता मानिएको छ। भगवान् रामको चरित्र लौकिक र अलौकिकरूपमा लोकमानसमा अङ्कित छ। अलौकिकरूपमा रामलाई निर्गुण ब्रम्ह एवं सगुण विष्णु मानिएको छ भने सीतालाई शक्तिस्वरूपा, बुद्धिरूपा, ब्रम्हमयी र योगमायाको संज्ञा दिइएको छ। सीतालाई छोरीबहिनीका रूपमा मान्ने मिथिलावासी महोत्सवमा देवीदेवताको सहभागिता सशरीर नभए पनि अदृश्यरूपमा उपस्थित हुने विश्वासले हर्ष र उल्लासका साथ प्रतिछायाँ जन्तीको आगमनदेखि बिहेसम्म सहभागी हुने गरेका छन्। मिथिलामा कुनै पनि धार्मिक, सांस्कृतिक अनुष्ठानमा सीतारामको चर्चा आवश्यक मानिन्छ। त्यसैले पनि मिथिलामा प्रत्येक दुलहालाई राम र प्रत्येक दुलहीलाई सीताका रूपमा विवाह गर्ने चलन छ। मैथिल संस्कृतिअनुसार विवाह महोत्सव मनाइने क्रममा राम मन्दिर र जानकी मन्दिरबाट रामसीताको प्रतिमालाई विशेष सुसज्जित डोलामा राखी रङ्गभूमिमा लगी स्वयम्बर र परीक्षण विधि भएपछि जानकी मन्दिरमा ल्याई विवाह संस्कार सम्पन्न गरिन्छ। सो अवसरमा निस्किने भगवान्को डोला शोभायात्रामा सहभागी हुनेले महोत्सव दैवी विवाह भएको अनुभव गर्दै आफूलाई धन्य सम्झन्छन्। महोत्सवमा बिदाइको क्षण अत्यन्त कारूणिक हुन्छ। महोत्सवमा सहभागी श्रद्धालुहरू प्रतीकात्मक सीतालाई आफ्नै छोरीलाई बिदाइ गरे झैँ भक्कानो छाडेर रूने गर्छन्। सो दृश्यले सबैको हृदय विदीर्ण हुन्छ। सो बखत सखीहरूद्वारा गाइने समदाउन गीतले प्रतीकात्मक विवाह वास्तविक विवाह झैं अनुभूति हुने गरेको छ। यो महोत्सवले पनि मिथिलाको प्राचीनस्वरूप र त्यसबखतको सांस्कृतिक उत्कर्षलाई प्रसङ्गहरूलाई प्रस्ट गर्दछ। मिथिलावासीद्वारा रामलाई ज्वाइँ र भिनाजुका रूपमा श्रद्धा व्यक्त गर्दै प्रतीकात्मक सीताराम विवाहमा यसरी आशीष दिने गर्छन् : चलुसखी देव चुमाओन हे जनक जीके अङ्ना। (सखीहरू जनकको आङन जाउँ, जहाँ रामलाई चुमाउने छु) सीताले नै रामको चरित्रलाई दिगो बनाएका कारण सीतारामको आदर्श मानव सभ्यता संस्कृतिका लागि अनुकरणीय मानिएको छ।"
सडक बढाउन अदालतको आदेशविपरीत घर भत्काइए : मेयर पराजुलीमाथि मानमाही मुद्दा,"विराटनगर : उच्च अदालतले दिएको अन्तरिम आदेश विपरित विराटगनगर महानगरपालिकाले सडक विस्तारको नाममा एक तर्फी घर भत्काएको छ। विराटनगर महानगरपालिका ३ स्थित रहेको शीतल मार्गमा उच्च आदेशको अन्तरिक आदेश विपरित सडक विस्तारको नाममा व्यक्तिको घर भत्काउन लागेको हो। उच्च अदालतको असार ६ गते साविकको सर्वे नक्सामा उल्लेखित बाटोको केन्द्र विन्दुलाई आधार मानी समानुपातिक रुपमा सडकको दुवैतर्फबाट लिने बाहेक अन्यथा गरी वा निवेदकको सहमती मन्जुरी बेगर बाटो विस्तार नगुर्न नगराउनु भनी विपक्षीको नाममा आन्तरिम आदेश जारी भएको थियो। स्थानीय महेन्द्रबहादुर बस्नेतले जवरदस्ती रुपमा सडक विस्तारको नाममा पर्खाल भत्काउन महानगर उद्दत भएपछि अदालतमा मुद्दा दायर गरेका थिए। बस्नेतको घरको पर्खालको अर्कोपट्टि नेकपाका नेता महेश रेग्मीको घर भएकाले महानगरपालिकाले एकतर्फी बाटो विस्तार गर्ने नाममा बस्नेतको घरपट्टी मात्र भत्काउन लागेको आरोप छ। आफू नभएको समयमा महानगरपालिको नगररक्षक सहितको ठेकेदारको एक समुहले गुन्डागर्दी शैलीमा एकतर्फी पर्खाल २० गते नै भत्काएको बस्नेतले बताए। संघीय सरकारको बजेटमा सो सडक खण्ड सडक विभागले बनाउन सुरु गरेको बताइएको छ। सो सडक नक्सामा कतै १६ फुट, कतै २०, २१, १८, २४, २६, २२ फुट चौडाई छ। बस्नेतले आफ्नोपट्टी भत्काएको तर नेकपाका नेता रेग्मीको पट्टी साविककै अधारमा नालाको लागि खनेको उनले बताए। बस्नेतको पर्खाल भत्काइ सार्वजनिक बाटो कायम गरेको भनेर हालेको मुद्दा जिल्ला अदालत हुँदै उच्चसम्म पुगेको थियो। विराटनगर महानगरपालिकाको कार्यालय, तारा कोइराला रेग्मी, शालिग्राम रेग्मी, गोबिन्दप्रासद रेग्मी, लुना खनाल रेग्मी, शकुन्तला रेग्मी, योगराज रेग्मी, हरिप्रसाद रेग्मीलाई प्रतिवादी बनाएर मोरङमा मुद्दा दायर गरेका थिए। यसैबीच उच्च अदालतको आन्तरिक आदेश विपरित जवरजस्ती गुन्डागर्दी शैलीमा प्रर्खाल भत्काएको र घर भत्काउन उद्दत भएको भन्दै बस्नेतले विराटनर महानगरपालिका मेयर भिम पराजुली, कार्यकारी अधिकृत, नेपका पूर्व जिल्ला अध्यक्ष महेश रेग्मी, नगरप्रहरीका प्रमुख र ठेकेदार विरुद्ध मानहानी मुद्दा समेत दायर गरेको बताएका छन्। उच्च अदालतको अन्तरिक आदेश।"
ठेकेदारले सडक निर्माण अलपत्र छोडेपछि स्थानीय आन्दोलित,विराटनगर: विराटनगर ५ स्थित कोचाखाल सिटी रोडका स्थानीयहरु सडक निर्माणको माग गर्दै आन्दोलित भएका छन् । प्रदेश सरकारको भौतिक पूर्वाधार मन्त्रालयले सो सडक निर्माणको लागि ठेक्का आह्वान गरे पनि ठेकेदारले सडक खनेर अलपत्र छोडेको भन्दै स्थानीय आन्दोलित भएका हुन् । चान्दनी चौक र कृषी भवन छोड्ने सो सिटी रोडलाई बनाउन ठेकेदारले खनेर छोड्दा दैनिक दुर्घटना साथै रोडको छुलोले घर बस्ने नसक्ने बनाएपछि आन्दोलनमा उत्रिनु परेको स्थानीय अगुवा अशोक राजवंशीले बताए । पटक पटक वडा अध्यक्ष र महानगरपालिकाका मेयर भिम पराजुलीलाई सडक निर्माणमा ध्यान दिन आग्रह गरे पनि कुनै सुनवाइ नभएको उनको गुनासो छ । सडक खनेर अलपत्र छोडेको लामो समयदेखि लाग्ने सप्ताहिक हाट समेत लाग्न नसेको रावजवंशीले बताए । सडक निर्माणको ठेक्का विराटनगरका सञ्जय यादवले ९२ लाखमा लिएका हुन् । ठेकेदारले निर्माण ल्याएको गिटी समेत उठाएर लगेपछि सडक नबन्ने भन्दै उनीहरु आन्दोलनमा उत्रिएको बताउँछन् । स्थानीयहरुले सडक निर्माणको माग गर्दै केशलीया नहरमा डाट लगाए सडक अवरुद्ध समेत गरेका छन् । स्थानीय सन्तोष गुरागाईँका अनुसार सडक खनेर छोड्दा बालबालिका र वृद्धको स्वासप्रस्वासमा समस्या उत्पन्न भएको छ । सडकको धुलो घरसम्म पुग्ने भएकाले पनि थप समस्या उत्पन्न भएको उनी बताउँछन् । ठेक्का लागेको एक वर्ष भयो तर कतै सूचना वोर्ड समेत नहुँदा पनि स्थानीय आक्रोशित छन् । ठेकेदारलाई सोध्दा पैसा अभाव भएको बताउने गरेको पनि स्थानीयको भनाइ छ । ठेकेदार सञ्जय यादवले भने मन्त्रालयमा पैसा नभएर काम अघि नबढाएको जनाए । सो सडक खण्ड हुँदै दैनिक एक दर्जन भन्दा विद्यालयहरुको बस र सयौँ मालबाहक गाडी आवतजावत हुने गरेका छन् ।
गोरु बोकेका तीन ट्रक नवलपरासीमा स्थानीयले नियन्त्रणमा लिए,परासी : बाँकेबाट झापातर्फ लैजाँदै गरेका ३ ट्रक गोरु पश्चिम नवलपरासीको सुनवलबाट स्थानीयले नियन्त्रणमा लिएका छन् । नियन्त्रणमा लिएका गोरुहरु छाड्ने र कारबवाही गर्ने विषयमा स्थानीय र प्रहरीबीच विवाद भएपछि ट्रकलाई जहाँबाट ल्याइएको हो त्यतै फर्काएको छ । ३ वटा ट्रकमा ८२ वटा गोरुहरु थिए । स्वास्थ्य परीक्षणको प्रमाण पत्रसहित लैजाँदै गरेका गोरुहरु मासु प्रयोजनका लागि लैजान लागेको भन्दै स्थानीय र विश्व हिन्दु महासंघमा आवद्ध सदस्यहरुले रोकेर नियन्त्रणमा लिएका थिए । ओसारपसारका लागि आवश्यक पर्ने कागजपत्र भएको पाइएपछि प्रहरीले छाड्न खोजेको थियो । तर स्थानीयले विरोध गरेपछि कानुनी झण्झटका कारण नवलपरासी प्रहरीले रुपन्देही जिल्लाको प्रहरीलाई समन्वय गरेर गोरुहरु फर्काइएको प्रहरीले जनाएको छ । भेटनरी प्रमाण पत्रमा स्वस्थ गोरुहरु रहेको जनाइए पनि अधिकांश गोरुहरु वृद्ध अवस्थाका थिए । केही गोरुहरु ट्रकभित्रै मरेको अवस्थामा रहेका थिए । ओसारपसारको न्यूनतम ढुवानीको मापदण्ड समेत पालना नगरी वृद्ध गोरुहरु ट्रकमा कोचेर लैजान लागेको अवस्थामा रोकेर प्रहरीलाई खबर गरेको स्थानीय हरि भण्डारीले बताए । बाँकेको जानकी गाउँपालिकाको रमवापुर पशु हाट बजारबाट खरिद गरी सर्लाही हुँदै झापा लैजानको लागि भेटेरीनरी प्रमाण पत्र दिइएको छ । सर्लाही घर भइ हाल झापा बस्ने निरज सिंहले लैजाँदै गरेको उक्त गोरुको भेटेरीनरी प्रमाण पत्र ब्रहम बाबा सप्लायर्स मकवानपुर५ पिप्लेको नाममा ओसारपसारको अनुमति दिइएको थियो । पश्चिमका विभिन्न जिल्लाबाट दिनहुँजसो पूर्वपश्चिम राजमार्ग हुँदै गोरुहरु ओसारपसार हुने गरेको स्थानीयले बताएका छन् । त्यसरी ल्याइएका गोरुहरु झापाको काकडभिट्टाहुँदै मासु प्रयोजनका लागि बंगलादेशसम्म पुर्याउने गरिएको बताइएको छ ।
"विवाह पञ्चमी महोत्सव : स्वयम्वर सम्पन्न, राती वैवाहिक कार्यक्रम","जनकपुर : आजु जनकपुर मंगल हे, चारु दिस मंगल हे ! जानकीके होइछैं विवाह, जनकपुर मंगल हे !! मैथिली परम्परानुसार हुने विवाहमा गाइने गीत हो यो। यो गीत रामजानकी विवाहपञ्चमी महोत्सवमा जनकपुरधाममा गुञ्जिरहेको छ। सप्ताहव्यापी विवाहपञ्चमीले जनकपुरको मात्र नभएर सम्पूर्ण नेपालको परिचय बोक्छ। यसलाई नेपालभारत सम्बन्ध सेतुको प्रतीक मानिन्छ। त्यसैले जनकपुरधाम अहिले सजिसजाउ छ। कोराना (कोभिड१९) को बेवास्ता गर्दै मानिसको भीड जताततै छ। प्राचीन मिथिलाको राजधानी जनकपुरधाममा यतिखेर कर्णप्रिय गीतहरु सुन्न पाइन्छ। विवाह, स्वागत र मङ्गल गानसहितका गीत अहिले घरघरमा गुन्जयमान छन्। कारण के हो भने रामजानकी विवाह महोत्सवले यति बेला मिथिला क्षेत्रको जनकपुरधाम गुञ्जयमान भएको छ। मिथिला संस्कृतिको प्रमुख पर्व मानिने यो उत्सवमा सहभागी हुन प्रत्येक वर्ष नेपाल र भारतका हजारौं भक्तजन जनकपुरधाम आउने गर्दछन्। राजा जनकद्वारा धनुष भाँच्ने प्रस्ताव राख्नु, धनुष भाँच्नेसँग सीताको विवाह गर्नु र अयोध्याका राजकुमार रामद्वारा सितासँग स्वयम्वर गर्ने आदि गरी सिताराम विवाह महोत्सव मनाइने चलन परापूर्वकालदेखि नै जनकपुरधाममा चलिआएको छ। सीतालाई छोरी र बहिनीका रुपमा मान्ने मिथिलाबासी उत्सवमा अनिवार्य सहभागी हुन्छन्। विवाह पञ्चमीमा देवीदेउताको उपस्थिति हुने विश्वासका साथ उत्सवमा उपस्थित भएकाहरु जन्तीको आगमनदेखि बिहे नटुंगिएसम्म नै सामेल हुन्छन्। महोत्सवमा मिथिला संस्कृति अनुसार मटकोर, तिलकोत्सव, स्वयम्वर आदि गरिने चलन रहेको जानकी मन्दिरका महन्थ राम तपेश्वर दास वैष्णवले बताउँछन्। विवाहपञ्चमी महोत्सव फुलबारी प्रसंगबाट सुरु हुन्छ। स्वयम्वरसम्मको आयोजनापछि देवी विवाह महोत्सव हुन्छ। विवाह महोत्सवका अवसरमा जानकी मन्दिर, राम मन्दिर,अग्नीकुण्ड, बिहारकुण्ड लगायतका दर्जनौं मठ मन्दिरबाट निस्कने डोला शोभायात्रामा देशका विभिन्न स्थानका साथै सीमावर्ती भारतीय गाउँबाट आएका श्रद्धालूहरु पनि सहभागी भएका हुन्छन्। अयोध्या नरेश दशरथ पुत्र भगवान् राम र मिथिलाका राजा जनक पुत्री जानकीको स्वयम्वरको अवसरमा जनकपुरको ऐतिहाशिक रगंभूमि बाह्रबिघा मैदानमा प्रत्येक वर्ष लाखौं श्रद्धालुहरु सहभागी हुन्छन्। महोत्सवमा विहेको जन्ती बाजागाजा र स्वर्णिम झाँकीसहित दुलहा भगवान् रामको प्रतिमालाई विशेष सिंहासनमा राखी त्रेताकालीन रंगभूमि मैदानमा पुर्याइन्छ। त्यस्तै जानकी मन्दिरबाट मिथिला राजा जनकको भूमिकामा जानकी मन्दिरको नेतृत्वमा दुल्ही जानकीको प्रतिमालाई विशेष सुसज्जित डोलामा राखी सोही रंगभूमि मैदानमा पुर्याइन्छ। यसरी दुलहा रामको स्वर्णिम डोला र दुलही जानकीको विशेष सुसज्जित डोला क्रमशः पाँच पटक परिक्रमा एवं आरती पूजनपछि स्वयम्वर सम्पन्न हुन्छ। स्वयम्वर समारोह सकेर दुलहादुलहीको डोला एवं झांकी सहितको हजारौंको संख्यामा रहेको जन्तीले नगर परिक्रमा गरी वैदिक विवाहस्थल जानकी मन्दिर पुग्छन् र विवाह संस्कार कार्यक्रम प्रारम्भ हुन्छ। जनकपुरधाममा प्राचीन कालदेखि नै रामजानकी विवाह पञ्चमी, राम नवमी, जानकी नवमी, मध्यमा मिथिला परिक्रमा, झुलनोत्सव लगायतका उत्सवहरु भइरहेका छन्। यसमा स्वःस्फूर्त धार्मिक पर्यटकको लर्को पनि लाग्ने गरेको छ। सरकारले यस्ता धार्मिक पर्वलाई पर्यटन अवसरमा परिणत गर्न कुनै रुचि नदेखाउनु दुःखदायी रहेको राम मन्दिरका महन्थ राम गिरीको भनाइ छ। पर्यटकको स्वागत, सत्कार र पर्यटन प्रवर्द्धनकै लागि भनेर खोलिएका संस्थाहरु पनि मौन बसेको पाइन्छ । तीर्थाटनमा आउने श्रद्धालु भक्तजनका लागि सरसफाई, बिजुली, पानी, पण्डाल र बासस्थानको समस्या नै हुने गरेको युवा अभियन्ता सुशिल कर्ण बताउँछन्।"
इलामको गुगल डाँडामा पर्यटकको अकर्षण बढ्दै,"इलाम : सूर्योदयको दृष्यावलोकनको मज्जा लिन यस वर्षदेखि इलाम आउने पर्यटकको रोजाईमा पर्न थालेको छ रोङ गाउँपालिका ३ को गुगल डाँडा। सूर्योदयको दृष्यसँगै कञ्चनजंघा हिमालसहित हिमाली श्रृङ्खला र तराईको फाँटसमेत एकठाउँबाट हेर्न सकिने भएकाले पर्यटकहरुको रोजाईमा गुगल चुचुरोको चर्चा चुलीन थालेको हो। रोङ गाउँपालिकाले गुगल डाँडा, रोङ ६ को झण्डी डाँडा सहितका पर्यटकीय गन्तव्यहरुलाई प्रवर्दनका लागि चासो दिएसँगै पर्यटकको चापसमेत बढेको होटल व्यवसायी प्रेमप्रसाद आचार्यले बताए। उनका अनुसार गुगल डाँडाबाट इलामका अधिकांश गाउँपालिका सहित आकर्षक पर्यटकीय छटाको अवलोकन गर्न पाइन्छ। झापासँग सिमाना जोडिएको इलामको रोङ गाउँपालिकाले सुर्योदय दृश्यावलोकनका लागि नयाँ पर्यटकीय गन्तव्यको पहिचान गरेपछि स्थानीय बासिन्दाले समेत त्यसको व्यवस्थापनमा सहयोग गरी रहेको छ। स्थानीय युवाहरुले चुचुरोसम्म जाने बाटो र संकेतहरुको व्यवस्था गरेको स्थानीय रमेश तिम्सीनाले बताए। उनका अनुसार डोको आकारको डाँडाबाट प्रदेश एकका सबै हिमशृङ्खला देखिन्छन्। नजिकै रहेको कन्याम चियाबारीका साथै हाँसपोखरी, पाथीभरा देवीको मन्दिर क्षेत्र समेटेर नयाँ गन्तव्यको रुपमा गुगल डाँडालाई विकास गर्न सकिने सम्भावना देखिएको छ। पहिलोपटक गुगलडाँडा पुगेर फर्कन लागेका सूर्योदय नगरपालिका ८ का नरेन प्रधानले गुगलडाँडा पुगेर घाम झुल्केको हेर्दा अरुतिरभन्दा भिन्न र आनन्द अनुभुती भएको बताए। एक हजार आठ सय २५ मिटर उचाइमा रहेको गाँउपलिकाको वडा नम्बर ३ मा पर्ने भूमापन केन्द्र रहेको गुगल डाँडामा पर्यटकको अकर्षण बढेसँगै गाउँपालिकाले समेत त्यस क्षेत्रको विकासका लागि योजनावद्ध कार्यक्रम अघि सारेको गाउँपालिका अध्यक्ष शमशेर राईले बताए। इलामका अन्य भित्री पर्यटकीय गन्तव्यभन्दा मेची राजमार्गको काखमा रहेको गुगल डाँडा पर्यटकको रोजाइमा पर्न थालेपछि मेची लोकमार्गको नजिकै रहेको गुगल डाँडासम्म पदमार्ग निर्माणमा गाउँपालिका जुटेको छ।"
संगठित रूपमा बेचबिखन धन्दा चलाउँदै तस्करहरू,"काठमाडौं : राज्यका निकायहरूको प्रभावकारी समन्वय अभावका कारण मानव तस्कारहरूले बेरोजगार युवालाई ट्रयापमा पारेको पाइएको छ। स्वदेशी तथा अन्तर्राष्ट्रिय तस्करहरू संगठित भएर मानव बेचबिखन गर्दा पनि राज्य संयन्त्रले प्रभावकारी काम गर्न नसकेको सरोकारवाला निकायहरूले बताएका छन्। हाम्रो सम्मान परियोजनाको सहकार्यमा वैदेशिक रोजगार पत्रकार समाजले आयोजना गरेको कार्यक्रममा बोल्ने वक्ताहरूले बेचबिखनको समस्या समाधान गर्न सरकार उदासिन भएको गुनासो गरे। मार्च २०२० मा संयुक्त राष्ट्रसंघ अन्तरदेशिय संगठित अपराधविरुद्ध महासन्धी नेपालले अनुमोदन गरेपनि ऐन कानुन बनाउन चासो सरकारले देखाएको छैन। उक्त प्रोटोकल कार्यान्वयन गर्न सरकार उदासिन भएको भन्दै सरोकारवालाहरूले चिन्ता व्यक्त गरे। विश्वका विभिन्न भागमा रहेर मानव तस्करी गर्र्ने गिरोहहरू संगठित रूपमा सक्रिय रहेकाले नियन्त्रण गर्न सरकारले चासो देखाउनुपर्ने उनीहरूको भनाइ छ। नेपालमा प्रत्येक वर्ष लाखौँको संख्यामा युवायुवतीहरू श्रम बजारमा आउने तर स्वदेशमा रोजगारी नपाउने गरेका कारण त्यस्ता व्यक्तिहरूलाई मानव तस्करहरूले आकर्षक वैदेशिक रोजगारको प्रलोभनमा बेचबिखन गर्ने गरेको पाइएको छ। महिला तथा बालबालिका बेचबिखनविरुद्ध सहकर्मी समूह नेपाल (आटवीन)की प्रमुख बेनुमाया गुरुङले खुला सिमानाका कारण वैदेशिक रोजगारका नाममा सहज रूपमा मानव तस्करी भइरहेको बताइन्। पछिल्ला दिनमा मानव तस्करी तराईका जिल्लाहरूमा केन्द्रित भएको उनको भनाइ छ। मानव तस्करी रोक्न नीतिगत र व्यवहारिक सुधार आवश्यक रहेको उनको भनाइ छ। कोभिड१९ पछि युरोप लगायतका देशको आकर्षक रोजगारीको प्रलोभन देखाएर मानव बेचविखन भइरहेको भन्दै त्यसतर्फ सचेत हुनुपर्ने उनले बताइन्। वैदेशिक रोजगार विभागबाट श्रम स्वीकृति लिएर वा केही भिजिट भिसामा विदेश जाने गरेकोले त्यसमा कडाई गर्न सकिए मानव तस्करीलाई रोक्न सहज हुने उनको भनाइ छ। नेपाल प्रहरीको मानव बेचबिखन अनुसन्धान ब्यूरोका प्रवक्ता उप प्रमुख प्रहरी उपरीक्षक अनुरागकुमार द्विबेदीले मानव तस्कर १ सय ४ जना विरुद्ध मुद्धा चलाएको बताए। दलालले आकर्षक प्रलोभन देखाएर अवैधानिक रूपमा भारतबाट समेत लगेर अलपत्र पार्ने र पैसा लिएर फरार हुने घटना बढेको उनको भनाइ छ। दलालले महिलालाई मलेसिया, कुवेत, लेवनान, साउदी अरब, ओमान, युरोप, दक्षिण अफ्रिकालगायत देशमा लगेर अलपत्र र सस्तो मूल्यमा श्रम शोषणदेखि यौन शोषण गर्ने गरेको समेत अनुसन्धानमा खुल्न आएकोे छ, उनले भने । द्विबेदीले भिजिट भिसा लगाएर विभिन्न मुलुक लैजान खोज्ने वा पैसा लिएर बीच बाटोमै अलपत्र पार्ने गरेको उजुरी आउने क्रम बढेको बताए। त्यस्ता गिरोहमाथि निगरानी बढाएपनि मानव तस्करी धन्दा रोकिएको छैन उनले भने। नेपालबाट भारत जाने ठाउँमा २४० चेकपोष्ट भए पनि झुक्काएर कुनै माध्यमबाट मानव तस्करले महिलालाई भारत पुयाइरहेका छन्। ब्यूरोले अलपत्र परेका तीनसय जनाको उद्वार गरेको छ। भारत, कुवेत, किर्गिस्तान, इराक, लिबिया, ग्रिस, केन्या, इन्डोनेसिया, मालवि, म्यानमारलगायत मुलुकबाट उद्वार गरिएको ब्यूरोले जनाएको छ। पिपुल्स फोरमका कार्यकारी निर्देशक अधिवक्ता सोम लुईटेलले मानव तस्करी रोक्न पाल्मेरो प्रोटोकल अनुमोदन गरी सरकारका सबै निकायहरूले एकीकृत योजनासाथ काम गर्नु पर्ने बताए। सरकारी संयन्त्रबीच समन्वय हुन नसक्दा तस्कारहरू मौलाउने मौका पाएको उनको भनाई छ।"

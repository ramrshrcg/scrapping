शीर्षक,विवरण
अलमलमा शिक्षा,"लकडाउनका कारण गत चैत ११ गतेपछि विद्यालयदेखि विश्वविद्यालय तहसम्मका शैक्षिक संस्था बन्द छन्। ७० लाख बढी विद्यार्थी नियमित पढाइबाट वञ्चित छन्। लकडाउन जारी रहे पनि निजी तथा सरकारी कार्यालय, पसल, सवारी साधनलगयतका क्षेत्र विस्तारै खुल्दैछन्। स्कुल र क्याम्पसलाई कहिलेदेखि सुचारु गर्ने भन्ने विषय अलमलमै छ। विदेशीतिर पनि कोभिड१९ को संक्रमण त्रासको बेला शैक्षिक संस्थालाई सबैभन्दा ढिलो खोलिन्छ। सरसर्ती हेर्दा नेपाल सरकारले पनि त्यही रणनीति अपनाएको देखिन्छ। तर यो खाली समयलाई कसरी अधिकतम प्रयोग गर्ने र विद्यार्थीको सिकाइ क्षमतालाई कसरी मर्न नदिने भन्ने विषयमा पर्याप्त तयारी देखिएन। निजी स्कुलको व्यवस्थापनमा पनि मन्त्रालयको योजना अपूरो देखिएको छ। स्पष्ट योजना र खाका बनाउन नसक्दा शिक्षा, विज्ञान तथा प्रविधि मन्त्रालय आलोचित बनेको छ। विद्यालय खुल्न नपाएपछि सरकारी र निजी स्कुलमा समेत वैकल्पिक माध्यमबाट पढाइ भइरहेको छ। तर दुवै विद्यालयका विद्यार्थी र अभिभावक अलमलमा छन्। कतिपयको यो माध्यममा पहुँच छैन। सरकारी स्कुलका विद्यार्थीलाई पहुँचअनुसार अनलाइन, टेलिभिजन, रेडियो तथा शैक्षिक सामग्री प्रयोग गरेर पढाउने भनिएको छ। कति विद्यार्थीसँग कुन माध्यमको पहुँच छ भन्ने सामान्य आकलनसमेत मन्त्रालयले गर्न सकेको छैन। सुगम भेगका सीमित विद्यार्थीले यो विधिबाट पढे पनि दुर्गम भेगका लाखौं विद्यार्थी के गरिरहेका छन् भन्ने जानकारी मन्त्रालय र यसका स्थानीय संयन्त्रले समेत लिन सकेको छैन। कतिसम्म भने लकडाउन हुनुअघि नै विद्यालय छोडेर घर गएका शिक्षक अझै विद्यालय फर्केका छैनन्। उनीहरूलाई विद्यालय फर्काउन वा त्यो सम्भव नभए आफू बसेकै स्थान वरिपरिका विद्यार्थीलाई पढाउने व्यवस्था गर्नुपर्दथ्यो। मन्त्रालयले वैकल्पिक पढाइसम्बन्धी निर्देशिकामा शिक्षक जुन ठाउँमा छन्, त्यहीको स्थानीय तहमा सम्पर्क गरेर त्यतैका विद्यार्थीको सिकाइ कार्यमा सरिक हुनुपर्ने उल्लेख छ। तर शिक्षकले त्यसो गरेनन्। न त सरकारी संयन्त्रले अनुगमन गरेर शिक्षकलाई परिचालन गराउन सक्यो। आफ्नै शिक्षकलाई तोकिएको स्थानमा खटाउन नसक्नु शिक्षा मन्त्रालयको कमजोरी हो। निजी स्कुलले सञ्चालन गरिरहेका अनलाइन पढाइ पनि सबैको पहुँचमा छैन। पहुँच भएकाले पनि जेनतेन पढिरहेका छन्। त्यो भन्दा पनि महत्वपूर्ण विषय निजी विद्यालयले अनलाइनबाट पढाएवापत शुल्क लिन पाउने कि नपाउने भन्ने मुद्दाको किनारा लागेको छैन। यो मुद्दालाई शिक्षा मन्त्रालयले स्पष्ट पार्नुपर्छ। मन्त्रालयको जिम्मेवार पदाधिकारीको कमजोरीको फाइदा लिँदै केही बाठा विद्यालयले अभिभावकबाट मनलाग्दी शुल्क उठाइरहेका छन्। कक्षा १२ सम्मको शिक्षाको दायित्व बोकेको स्थानीय तहले अनुगमन गर्न सकेको छैन। कोरोनाको कारण आर्थिक स्रोत नै बन्द भएका अभिभावकलाई पैसा तिर्न नसक्ने हो भने विद्यार्थी फिर्ता लैजा भन्दै केही निजी स्कुलले धम्की नै दिएका छन्। न्यूनतम मानवीय संवेदनासमेत नभएका यस्ता स्कुलको धम्कीप्रति अभिभावक मुकदर्शक छन्। मन्त्रालयका अधिकारीको नजरमा यस्ता विषय परेको छैन। गत चैत महिनाको शुल्क विद्यार्थीबाट लिन नपाउने भनेर सरकारले गरेको निर्णयसमेत कार्यान्वयन भएको छैन। आफ्नै निर्णय कार्यान्वयन गराउन नसक्नु भनेको मन्त्रालयको नेतृत्व असफल हुनुजस्तै हो। कोरोनाको कारण निजी स्कुल सञ्चालकहरू पनि आक्रान्त भएको कुरा सत्य हो। प्रचलित कानुनअनुसार सञ्चालन भएका यस्ता विद्यालयलाई नियन्त्रण गर्नुको साथै अभिभावकीय भूमिका पनि निर्वाह गर्नु मन्त्रालयको दायित्व हो। तर मन्त्रालय यो भूमिकाबाट विमुख भएको देखिन्छ। अप्ठ्यारोमा परेको बेलामा काखी च्याप्न सकेमात्रै नियन्त्रणबाहिर गएको बेलामा कारबाही गरेको सुहाउँछ। यसको मतलब नपढाएको अवधिको शुल्क पनि निजीले उठाउन पाउनुपर्छ भन्ने होइन। तर मेहेनत गर्नेको सम्मान भने गर्नैपर्छ। सरकारी र निजी पढाइमा देखिएको समस्या कसरी समाधान गर्न सकिन्छ भन्ने विषयमा खुला छलफल गरेर निचोडमा पुर्याउनुपर्छ। सरकारी वा निजी जहाँ पढेको भए पनि विद्यार्थीको पठनशैलीलाई कसरी निरन्तरता दिने भन्नेतर्फ बहस चलाउनु आवश्यक छ।"
कोरोना मारबीच फेरियो आर्थिक वर्ष,"काठमाडौं : निकै महत्वाकांक्षी लक्ष्यहरूबाट सुरु भएको आर्थिक वर्ष २०७६७७ निराशाजनक परिणामको चाङ थुपारेर बिदा भएको छ। कोरोना भाइरसको संक्रमणका कारण विश्व अर्थतन्त्रमा एकसाथ परेको प्रभावले उच्च आर्थिक वृद्धिको बाटोमा लम्किरहेको नेपालको यात्रा बिथोलियो। नयाँ आर्थिक वर्षलाई स्वागत गर्दैगर्दा सरकार, मजदुर र व्यवसायी सबै चिन्ताजनक आँकडाहरूको गणित छिचोल्दै छन्। सरकारका अंगहरूमात्र होइन, निजी थिंक ट्यांकहरू पनि कोरोनाको अर्थतन्त्रमा परेको प्रभावारे लेखाजोखा गर्न व्यस्त छन्। तर यो संकट अब समाधानको बाटोमा जाने हो कि फेरि बल्झिने हो भन्ने कसैलाई थाहा छैन। पछिल्ला आँकडाहरूले उद्योग, पर्यटन, सार्वजनिक यातायात र उड्डयन तथा निर्माण क्षेत्रमा ज्यादा असर परेको देखिएको छ। लकडाउनको अवधिभर पर्यटन तथा उड्डयन क्षेत्रमा ४१ अर्ब रुपैयाँ बराबरको क्षति हुने अनुमान संस्कृति, पर्यटन तथा नागरिक उड्डयन मन्त्रालयले गरेको छ। पर्यटन तथा हवाई क्षेत्रमा प्रतिमहिना सरदर १० अर्व मूल्यको प्रत्यक्ष क्षति भएको अनुमान गरिएको छ। मन्त्रालयको प्रतिवेदनअनुसार चैत्र ११ गतेदेखि असार १९ सम्ममा ३४ अर्ब रुपैयाँ बराबरको नोक्सान भएको छ। वार्षिक २ खर्ब रुपैयाँ आम्दानी गर्ने पर्यटन क्षेत्रमा सरकारी र निजी क्षेत्रको गरी करिब १ खर्ब ५९ अर्ब रुपैयाँ लगानी रहेको मन्त्रालयले बताएको छ। असार १ गतेदेखि सरकारले व्यापार, व्यवसाय र उद्योग सञ्चालन अनुमति दिए पनि ४६ प्रतिशत मात्रै उद्योग सञ्चालनमा रहेको सरकारी आँकडा छ। केही दिनअघि मात्रै सरकारले गरेको अध्ययनमा १० औद्योगिक क्षेत्रमा सञ्चालित ५ सय ९७ मध्ये अत्यावश्यक वस्तु उत्पादन गर्ने ३ सय ३८ उद्योग मात्रै आंशिक सञ्चालनमा रहेको उल्लेख छ। नेपाल उद्योग परिसंघका अध्यक्ष सतिशकुमार मोरले उद्योग खोल्ने वातावरण बने पनि कामदार नहुँदा चलाउन नसकिएको बताए। सरकारी आँकडाअनुसार औद्योगिक क्षेत्रमा ११ हजार ७ सय ३६ जना मजदुर रहेकामा ४ हजार ९ सय जना मात्रै काममा गएका छन्। कुखुरा व्यवसायीहरूले पोल्ट्री चेन मा मात्रै ११ अर्ब रुपैयाँभन्दा बढी क्षति भएको बताएका छन्। दुग्ध व्यवसायमा २ अर्ब १४ करोड रुपैयाँ क्षति भएको व्यवसायीले बताएका छन्। ठूलो मात्रामा तरकारी नष्ट गरिए पनि त्यस्तो क्षतिको मूल्यांकन हुन सकेको छैन। लकडाउनका कारण ८० प्रतिशत किसानले कृषि उत्पादनका लागि चाहिने आवश्यक मल, बिउलगायत सामग्री पाएनन्। ७२ प्रतिशत किसानले यातायात बन्दका कारण उत्पादित वस्तु बजारसम्म पुर्याउन नसकेको नेपाल कृषि इन्जिनियरिङ विद्यार्थी समाजको प्रतिवेदनमा उल्लेख छ। ऊर्जा क्षेत्रले हरेक महिना करिब २ अर्ब रुपैयाँ आम्दानी गुमाएको व्यवसायीले बताएका छन्। वैदेशिक रोजगारी ठप्प छ। अन्तर्राष्ट्रिय हवाई उडान प्रतिबन्ध हुँदा श्रम स्वीकृति लिएर बसेका ५० हजार कामदार विदेश उड्न पाएका छैनन्। उल्टै १२ देखि १५ लाखसम्म वैदेशिक रोजगारीमा रहेका कामदार स्वदेश फर्किने अनुमान सुरुआती दिनमा गरिए पनि अहिले त्यति ठूलो संख्यामा नफर्कने आँकलन हुन थालेको छ। विदेशमा अलपत्र २६ हजार कामदार स्वदेश फर्र्किएका छन् भने थप दुई लाख १८ हजार श्रमिक विदेशमा रोजगारी गुमाएर अलपत्र परेको वैदेशिक रोजगार विभागले जनाएको छ। स्वदेशमा वैकल्पिक रोजगारीको अभाव र विदेशमा पनि अत्यावश्यक काममा लागेका नेपाली घर फर्किने सम्भावना भने दिनानुदिन घट्दो छ। यसले रेमिट्यान्स आयमा भने उल्लेख्य असर नपर्ने देखिएको छ। कोरोना महामारीका कारण सरकारले ७२ प्रतिशत बजेट खर्च गर्न पनि हम्मे परेको छ। राजस्व संकलन लक्ष्यको ७५ प्रतिशतमै रोकिनु परेको छ। अर्थात्, ८ खर्ब राजस्व उठाएर ११ खर्बमात्रै खर्च गर्न सरकार सक्षम भएको छ। लकडाउन अगाडि १० खर्ब ६३ अर्ब रुपैयाँ उठाउने अनुमान थियो। तर, लकडाउनले आर्थिक क्रियाकलाप ठप्प भएपछि व्यवसायी र उद्योगीबाट कर उठ्न सकेन। अत्यावश्यक बाहेकका वस्तुको आयातमा कडाई गर्दा पनि भन्सार राजस्व प्रभावित बन्यो। यही कारण आर्थिक वृद्धि पनि २ प्रतिशतभन्दा कम हुने आकलन सरकार र स्वतन्त्र विज्ञहरूको छ। पूर्वअर्थसचिव रामेश्वर खनाल यो वर्ष १ देखि २ प्रतिशतको आर्थिक वृद्धि हुन सक्ने बताउँछन्। कुल अर्थतन्त्रमा २८ प्रतिशत योगदान गर्ने कृषि क्षेत्रमा कोरोनाले तात्विक अन्तर नपारेको उनको बुझाइ छ। केही समय उत्पादन भएका तरकारीजस्ता सामग्री बजारसम्म पुर्याउन नसकेका कारणले थोरै क्षति त पुग्छ, उनी भन्छन्, मल बिउको अभाव र ढुवानी समस्या अरू बेलामा पनि हुन्थे। बाँकी ७२ प्रतिशतमध्ये ५७ प्रतिशत अर्थतन्त्र सेवा क्षेत्रसँग गाँसिएको छ। त्यसमा पनि कुल गार्हस्थ उत्पादनको करिब ४० प्रतिशत हिस्सा ओगट्ने क्षेत्रमा कोरोनाले असर नपारेको खनाल बताउँछन्। सूचना प्रविधि र दूरसञ्चार क्षेत्रको व्यापार पहिलेभन्दा लकडाउनको समयमा बढेको छ। बैंकिङमा मार्जिन थोरै घटेको भए पनि खासै असर नपरेको उनको बुझाइ छ। निक्षेप बढी हुँदा सामान्य अवस्थामा पनि यस्तो हुन्छ। प्रतीतपत्र (एलसी)को कारोबार बीचका दुई महिना घटे पनि त्यसपछि पुनः सुचारु भएको छ। अर्थतन्त्रको ठूलो क्षेत्र थोक तथा खुद्रा व्यापारमा लकडाउनले असर परेको छैन। लुगाफाटोमा अलिकति व्यापार घटेको छ, तर खाद्यान्नको व्यापार बढेको छ। यद्यपि, सहरी क्षेत्रमा व्यापार घटेको देखिए पनि ग्रामीण क्षेत्रमा व्यापार फस्टाएको अर्थशास्त्रीहरू बताउँछन्। वैशाख र जेठमा पनि चैतकै जस्तो व्यापार भएन भनेर घाटा लाग्यो भन्न नमिल्ने खनालको तर्क छ। शिक्षा क्षेत्रमा पनि सरकारी शिक्षकको तलबभत्ता कटौती भएन। स्टेसनरीको व्यापार त खुम्चियो, तर खेलौनाको व्यापार बढेको व्यवसायीले बताएका छन्। निजी शैक्षिक संस्थामा थोरै असर परे पनि ठूलो स्तरमा शिक्षकको जागिर गएको छैन। अनलाइन कक्षा नै भए पनि सञ्चालनमा छन्। स्वास्थ्य क्षेत्रमा पनि तुलनात्मक रूपले कारोबार बढेकै देखिन्छ, खनाल भन्छन्, काठमाडौंका केही निजी अस्पतालले लकडाउनको समयमा सेवा बन्द गरे। तर सरकारी अस्पतालहरूमा सेवा सञ्चालन भइरहेकै थियो। निजी क्लिनिक र औषधि पसलहरूको कारोबार बढेको छ। निजी क्षेत्रमा कार्यरत स्वास्थ्यकर्मीले क्लिनिकहरूबाट आम्दानी गरेकाले उनीहरूको आयमा ज्यादै ठूलो असर नपरेको विश्लेषकहरू बताउँछन्। काठमाडौं बाहिरका अधिकांश अस्पताल सञ्चालनमै रहे। त्यसमाथि निजी क्लिनिकहरूले यस अवधिमा बढी मार्जिनमा सामान बेचेको रिपोर्टिङ आइरहेको छ, उनले भने, त्यसले स्वास्थ्य क्षेत्रको आम्दानी बढेको देखाउँछ। मूल्यवृद्धिले पनि आर्थिक वृद्धिमा सघाउँछ। घरजग्गाको कारोबार केही सुस्ताएको छ। तर उल्लेख्य दरमा मूल्य ह्रास भइसकेको छैन। घर बहालमा सरकारले छुट दिन भने पनि फाट्टफुट्टबाहेक छुट कसैले पाएनन्। यसले घर बहालको आयमा पनि खासै असर परेको छैन। सार्वजनिक क्षेत्रको योगदान पनि घट्ने अवस्था छैन। तर अर्थतन्त्रमा ६ प्रतिशत योगदान गर्ने उत्पादनमूलक उद्योगमा लकडाउनले सबैभन्दा बढी असर पारेको छ। उद्योगसहित उत्पादनमूलक क्षेत्रले अर्थतन्त्रमा १४ प्रतिशत योगदान गरिरहेको थियो। यसमा कोरोना भाइरसकै कारण एक तिहाइ असर परेको विज्ञको अनुमान छ। अर्थतन्त्रमा ३ प्रतिशत योगदान गर्ने पर्यटन क्षेत्रले भने कोरोनाका कारण ठूलै धक्का सहनु पर्यो। पर्यटन क्षेत्रले आधा आम्दानी गुमाएको र यसबाट कुल अर्थतन्त्रमा डेढ प्रतिशत क्षति भएको अुनमान गरिएको छ। चैत ११ देखि उड्डयन र सार्वजनिक यातायात पूर्ण रूपले बन्द छन्। यसबाट अर्थतन्त्रले झन्डै ४ प्रतिशतको क्षति व्यहोर्नुपर्ने हुन सक्छ, खनाल भन्छन्। निर्माण क्षेत्र र व्यक्तिगत सेवा क्षेत्रको आम्दानी पनि घटेको छ। यही कारण यो वर्षको आर्थिक वृद्धि १ प्रतिशतको हाराहारी रहने उनले बताए। अर्का अर्थशास्त्री डा डिल्लीराज खनाल भने १ प्रतिशतको वृद्धि पनि नहुने बताउँछन्। पहिलो महिनामा जति खराब थियो, त्यसपछि भने क्रमशः सुधार भइरहेको छ, उनी भन्छन्, तर यो आर्थिक वर्षमा शून्य वा नकारात्मक आर्थिक वृद्धि हुन्छ भन्ने मेरो अनुमान छ। जलविद्युत्, पर्यटनजस्ता बढी आर्थिक वृद्धिको आशा गरिएका क्षेत्रमा नै समस्या परेको डा खनाल बताउँछन्। जलविद्युत् आयोजनाहरूको निर्माणमा अवरोध आउनु, मेलम्चीजस्ता अयोजना पूरा नहुनु, सरकारको पुँजीगत खर्च कम हुनुजस्ता कारणले आर्थिक वृद्धिको उच्च आकांक्षामा बार हालेको उनले बताए।"
ऐन छलिन्छ संसद्मै,"काठमाडौं : कानुन र विधि निर्माण गर्ने थलो संसद्मै सार्वजनिक खरिद ऐनविपरीत काम गरेको पाइएको छ। उसरी नै पदाधिकारीका स्वकीय कर्मचारीलाई भत्ता सुविधासमेत दिइएको छ। टेन्डरबाट खुला प्रतिस्पर्धा गराएर मात्र भौतिक संरचना निर्माण तथा सामान खरिद गर्नुपर्ने व्यवस्था रहे पनि संघीय संसद् सचिवालयले बारम्बार ऐन उल्लंघन गरिरहेको छ। सचिवालयले यो वर्ष टेन्डरबिना ५ करोड रुपैयाँभन्दा बढीको भौतिक संरचना निर्माण र सामान खरिद गरेको छ। ५ लाख रुपैयाँभन्दा माथिको खरिदमा टेन्डरमार्फत प्रतिस्पर्धा गराउनुपर्ने कानुनी व्यवस्था छ। सचिवालयले त्यसलाई छल्न ५ लाखभन्दा कमका टुक्रा प्याकेज बनाएर एउटै फर्म र कम्पनीलाई ठेक्का दिएर निर्माण र खरिद कार्य गराएको छ। ऐनविपरीत सोझै खरिद नगर्न पटकपटक ध्यानाकर्षण गराउँदा पनि सचिवालयले नटेरेको भन्दै महालेखाले चिन्ता व्यक्त गरेको छ। सार्वजनिक खरिद ऐन २०६३ को दफा (८) (२) मा प्रतिस्पर्धालाई सीमित गर्ने गरी खरिद प्रक्रिया अघि बढाउनु हुँदैन भन्ने व्यवस्था रहेको एवं दफा ८५ (१) (ख) मा तोकिएको सीमाभन्दा बढी रकमको एउटै व्यक्ति, फर्म, कम्पनी वा संस्थाबाट एकपटकभन्दा बढी सोझै खरिद गर्न नपाइने व्यवस्था रहेकोमा उल्लेखित व्यवस्थाको पालना नभएको सम्बन्धमा गत, विगत वर्षमा सोसम्बन्धी व्यहोरा औंल्याउँदै आएको भए तापनि यो वर्षसमेत उक्त प्रक्रियामा सुधार भएको देखिएन, बुधबार सार्वजनिक महालेखाको ५६औं प्रतिवेदनमा भनिएको छ। यस वर्ष पनि ५ करोडभन्दा बढीको निर्माण र खरिद कार्यमा टुक्रा बनाएर काम गरेको महालेखाको प्रतिवेदनमा छ। यो वर्ष फर्निचर फिक्चर्समा १ करोड ३ लाख ४० हजार, मेसिनरी औजारमा १ करोड ७९ लाख ५४ हजार र सार्वजनिक निर्माणमा २ करोड ९ लाख ३२ हजार ५ लाखभन्दा घटीको टुक्रा प्याकेज बनाई सोझै खरिद गरि खर्च गरेको पाइयो। संसद्ले कतिपय औजार र निर्माण कार्य आकस्मिक रुपमा गर्नुपर्ने बाध्यता हुन्छ, सचिवालयका सचिव ध्रुव घिमिरेले अन्नपूर्णसँग भने, यस्तो बेला सार्वजनिक खरिद ऐनअनुसार अघि बढ्न कठिन हुन्छ। तर, टुक्राटुक्रा गरेर यस्ता कार्य गर्नु हुँदैन भन्नेमा सचिवालय सचेत छ। सचिवालयको बेरुजु यो वर्ष १५ लाख ५५ हजार छ। यसमध्ये कर्मचारीको पेस्की ५ लाख २० हजार रुपैयाँ रहेको महालेखाको प्रतिवेदनमा छ। यस्तै संसद्का पदाधिकारीले सचिवालयका कर्मचारीलाई कानुनविपरीत भत्ता र सुविधा पनि बाँडेका छन्। प्रतिनिधिसभा सभामुख, राष्ट्रिय सभा अध्यक्ष, उपसभामुख र राष्ट्रिय सभा उपाध्यक्षका स्वकीय सचिवालयका कर्मचारीलाई कानुनविपरीत २३ लाख ८७ हजार रुपैयाँ सुविधाका नाममा वितरण गरिएको भन्दै महालेखापरीक्षक कार्यालयले प्रश्न उठाएको छ। संघीय संसद्का पदाधिकारी तथा सदस्यको पारि श्रमिक र सुविधासम्बन्धी ऐनले पदाधिकारीका स्वकीय सचिवालयका कर्मचारीलाई सुरु स्केलअनुसारको मात्र तलब दिन पाउने व्यवस्था गरेको छ। तर, सभामुख अध्यक्षताको संसदको व्यवस्थापन समितिबाट निर्णय गराएर स्वकीय कर्मचारीलाई तलबको अतिरिक्त प्रोत्साहन भत्ता, महँगी भत्ता, खाना खाजा खर्च दिने गरिएको छ। पदाधिकारीले स्वदेश र विदेश भ्रमणमा सचिवालयका कर्मचारीलाई लैजाने र भत्ता, खाना खाजा खर्च, प्रोत्साहन भत्ता लगायतका अन्य सबै सुविधा दिलाउने गरेका छन्। पदाधिकारीको दबाबका कारण उनीहरुका सचिवालयका कर्मचारीलाई भत्तालगायत सुविधा रोक्न नसकिएको सचिवालयका कर्मचारी बताउँछन्। व्यवस्थापन समितिले सुविधा दिने भनेर निर्णय गरेपछि हामीले रोक्न सक्दैनौं, सचिवालयका एक उच्च अधिकारीले अन्नपूर्णसँग भने। महालेखापरीक्षकको ५७ औं प्रतिवेदनले सभामुख अध्यक्षताको व्यवस्थापन समितिबाट पदाधिकारीका स्वकीय कर्मचारीलाई कानुनविपरीत सुविधा दिइएको भन्दै प्रश्न उठाएको छ। सचिवालयले संघीय संसद् सचिवालयसम्बन्धी ऐन २०६४ को दफा ६ अनुसार गठित सचिवालय सञ्चालन तथा व्यवस्थापन समितिको निर्णयअनुसार उक्त रकम भुक्तानी दिएको व्यहोरा जनाए पनि ऐनमा स्पष्ट उल्लेख भएभन्दा बढी सुविधा दिने गरी निर्णय गर्न मिल्ने आधार देखिएन, महालेखाको ५७ औं प्रतिवेदनमा छ।"
बेमनासिब खर्च ६ खर्ब ६४ अर्ब,"काठमाडौं : राज्यको ढुकुटीबाट अनियमित तवरले भएको खर्च ६ खर्ब ६४ अर्ब पुगेको छ। महालेखापरीक्षक कार्यालयले सार्वजनिक गरेको ५७औं वार्षिक प्रतिवेदनले पछिल्लो वर्ष मात्रै १ खर्ब ३३ अर्ब रुपैयाँ बेरुजु औंल्याएको छ। जसमा संघीय सरकारतर्फ ७१ अर्ब ६ करोड, प्रदेश तहमा ८ अर्ब १९ करोड र स्थानीय तहमा ३८ अर्ब १२ करोड रुपैयाँ छ। गत वर्षको मात्रै विभिन्न संघसंस्था तथा समितिको १५ अर्ब ६० करोड ८९ लाख रुपैयाँ बेरुजु छ। सुध्रिएनन् स्थानीय तह स्थानीय तहतर्फ वित्तीय प्रशासनमा आर्थिक अनुशासन नहुँदा बेरुजु बढेको छ। अघिल्लो वर्षको तुलनामा गत वर्ष स्थानीय तहको बेरुजु १३ अर्ब ९९ करोड रुपैयाँ बढी छ। प्रतिवेदनअनुसार समीक्षा वर्षमा लेखापरीक्षणको अंकको ५१५ प्रतिशत बेरुजु छ। यो अघिल्लो वर्ष ४२२ प्रतिशत थियो। महालेखापरीक्षक कार्यालयले ७ सय ४७ स्थानीय तहमा ७ खर्ब ४० अर्ब ६५ करोडको कारोबारबाट लेखापरीक्षण गर्दा ३८ अर्ब १३ करोड बेरुजु देखिएको हो। सबैभन्दा बढी बेरुजु महोत्तरीको सम्सी गाउँपालिकामा देखिएको छ। त्यहाँको बेरुजु ४०४८ प्रतिशत छ। १५ प्रतिशतभन्दा बढी बेरुजु हुने स्थानीय तह ३० वटा रहेको प्रतिवेदनमा उल्लेख छ। ५ प्रतिशतभन्दा कम बेरुजु हुने ४ सय ६८ वटा छन् भने ५ देखि १५ प्रतिशतसम्मका २४५ वटा छन्। संघीय सरकारको बेरुजु घट्यो पछिल्लो तीन वर्षको तुलनामा संघीय सरकारी निकायको बेरुजुमा क्रमिक सुधार आएको छ। गत वर्षको बेरुजु ४०५ प्रतिशत मात्रै छ। अघिल्लो वर्ष बेरुजु ५२९ प्रतिशत थियो। संघीय सरकारी कार्यालयले समीक्षा अवधिमा ८३ अर्ब ४८ करोड २९ लाख बेरुजु फस्र्याेट गरेका छन्। गत वर्षभन्दा बेरुजु ३५ अर्ब रुपैयाँ कम हो। शीतल निवासमा बुधबार आयोजित समारोहमा राष्ट्रपति विद्यादेवी भण्डारीसमक्ष महालेखापरीक्षकको आर्थिक वर्ष २०७५७६ को वार्षिक प्रतिवेदन बुुझाउँदै महालेखापरीक्षक टंकमणि शर्मा दंगाल। तस्बिररासस यसलाई आर्थिक अनुशासन पालनाको स्तर सुधार हुन लागेको संकेतका रूपमा कार्यालयले लिएको छ। पोखरा विमानस्थलमा बजेटभन्दा बढी खर्च पोखरा क्षेत्रीय अन्तर्राष्ट्रिय विमानस्थलमा स्वीकृत बजेटभन्दा बढी खर्च हुने गरी निकासा तथा खर्च लेखेको पाइएको छ। नियमावलीविपरीत चालू खर्चतर्फको ६ उप शीर्षकमा १ अर्ब २५ करोड ५५ लाख ७७ हजार र पुँजीगत खर्चतर्फ यातायात, आयोजना तयारी, सहयोगलगायत ३ बजेट उप शीर्षकमा ८० लाख, प्रतिवेदनमा लेखिएको छ, र, वित्तीय व्यवस्थातर्फ पोखरा क्षेत्रीय अन्तर्राष्ट्रिय विमानस्थलमा २४ करोड ७१ लाख स्वीकृत बजेटभन्दा बढी हुने गरी निकासा तथा खर्च लेखेको पाइयो। अर्थ मन्त्रालयले रकमान्तर वा खर्च समर्थनबाट निकासा दिई त्यस्तो रकम नियमित गर्न सक्छ। तर, त्यस्तो नगरेको पाइएको प्रतिवेदनमा उल्लेख छ। एकथरी कार्यक्रम, अर्काेमा खर्च लुम्बिनी क्षेत्र विकास कोषले स्वीकृत कार्यक्रमको पुँजीगत प्रकृतिको बजेट नियमविपरीत चालू प्रकृतिको काममा खर्च गरेको छ। केन्द्रीय नहर मर्मत, सरसफाइ, ध्यान सेड निर्माण, लुम्बिनी कपिलवस्तु, देवदह र रामग्रामको सरसफाइ र सुरक्षाका लागि १ करोड ५० लाख रुपैयाँ छुट्ट्याइएको थियो। तर, कोषले ज्याला तथा सुरक्षा गार्डको तलबभत्तामा १ करोड ४८ लाख १२ हजार रुपैयाँ खर्च गरेको उल्लेख छ। सरकारको सेयर घटाएर घोटाला महालेखापरीक्षकले नेपाल जलविद्युत् लगानी तथा विकास कम्पनीमा अर्थ मन्त्रालयले थप गरेको लगानीलाई कानुनसम्मत नभएको औंल्याएको छ। चुक्ता पुँजी ५ अर्ब रुपैयाँ भएकोमा २०७४७५ र २०७५७६ मा पुँजी वृद्धि योजना नभए पनि अर्थ मन्त्रालयले ५ अर्ब ५० करोड सेयर लगानी थप गरी १० अर्ब ५० करोड पुर्याएको थियो। यसलाई कार्यालयले कानुनसम्मत नदेखिएको बताएको छ। साथै उक्त थप पुँजी ५ अर्ब ५० करोडलाई कम्पनीले सेयर पुँजीमा नदेखाई एडभान्स अन सेयरमा उल्लेख गरी बैंकमा राखेर ब्याज आर्जन गरेको ठहर छ। २०७५७६ मा उक्त कम्पनीले प्रदान गरेको १० प्रतिशत बोनस सेयरबापतको ५० करोडबराबरको बोनस सेयर र उक्त कम्पनीले २०७५७६ को मुनाफाबाट प्रदान गर्ने ५ अर्ब ५० करोडको १२ प्रतिशत नगद लाभांश ६६ करोडसमेत नेपाल सरकारलाई प्राप्त भएन। यसरी सरकारले सेयर लगानी गरे पनि सम्बन्धित संस्थाले पुँजी वृद्धि एवं सेयर लगानी नदेखाएका कारण सरकारलाई १ अब १६ करोड प्राप्त हुन नसकेकोमा छानबिन गर्नुपर्ने जनाइएको छ। लगानी रकमको बोनस सेयर तथा नगद लाभांश सरकारले प्राप्त गनुपर्ने देखिएको उल्लेख छ। अन्यथा ५ अर्ब ५० करोडको व्याजसहित फिर्ता लिनुपर्ने उसले प्रतिवेदनमा भनेको छ। नागरिक लगानी कोषमा गत वर्ष पुँजी वृद्धि योजना बेगर १६ करोड ५५ लाख १३ हजार सेयर लगानी गरेको विषयमा पनि प्रतिवेदनमा औंल्याइएको छ। उक्त संस्थाले उक्त रकम सेयरमा नदेखाई लगानी गरी ब्याज आम्दानी गर्ने तर सरकारले उक्त संस्थाले प्रदान गर्ने लाभाश प्रतिफल प्राप्त नहुने स्थिति रहेको उल्लेख छ। गत विगत वर्षमा कोषले वितरण गरेको २२ प्रतिशतको बोनस सेयरको आधारमा उल्लिखित लगानीको प्राप्त हुने प्रतिफल ३ करोड ६४ लाख १२ हजार प्राप्त नहने स्थिति रहेको भनिएको छ।"
इतिहासमै बढी मुद्दा दर्ता,"काठमाडौं : आर्थिक वर्ष २०७६७७ मा अख्तियार दुरुपयोग अनुसन्धान आयोगले रेकर्ड ब्रेक गरेको छ। लकडाउनका बाबजुत पनि २०७६ साउन १ देखि २०७७ असार मसान्तसम्ममा चार सय ४१ मुद्दा दर्ता दायर गरेको छ। आयोगको स्थापनाको ३० वर्षको इतिहासमा यो आर्थिक वर्ष सबैभन्दा बढी मुद्दा दर्ता भएको अख्तियारका प्रवक्ता एवं सहसचिव प्रदीपकुमार कोइरालाले जानकारी दिए। आर्थिक अनियमिता, नक्कली शैक्षिक प्रमाण पत्र, अकुत सम्पत्ति आर्जन, घुसरिसवत, सरकारलाई हानी नोक्सानीमा अख्तियारले मुद्दा दायर गरेको छ। आर्थिक वर्ष २०७५७६ मा ३५१ वटा मुद्दा विशेष अदालतमा दर्ता भएका थिए। जसमध्ये घुस (रिसवत) मा १४७, नक्कली शैक्षिक प्रमाण पत्रतर्फ ८८, सार्वजनिक सम्पत्तिको हानी नोक्सानीतर्फ ३९, गैरकानुनी लाभ हानीतर्फ ३३, राजस्व हिनामिनातर्फ १०, गैरकानुनी सम्पत्ति आर्जनतर्फ १२ र विविध विषयका २२ मुद्दा छन्। यो कुन कुन शीर्षक कति मुद्दा दर्ता भए भन्ने पूर्ण विवरण तयार भइनसकेको अख्तियारले जनाएको छ। यसवर्ष अख्तियारले बालुवाटारस्थीत ललिता निवासको सरकारी, सार्वजनिक तथा गुठी जग्गा हिनामिनामा तत्कालीन उपप्रधानमन्त्रीसहित ३ मन्त्री, ६ विशिष्ट श्रेणीका पदाधिकारी, कर्मचारी, व्यापारीसहित एक सय ७५ जनाविरुद्ध चलाएको छ। जग्गा अतिक्रमण प्रकरणमा पूर्वउपप्रधानमन्त्री विजयकुमार गच्छदार, डम्बर श्रेष्ठ, चन्द्रदेव जोशी, पूर्वमन्त्री एवं पूर्वसचिव छविराज पन्त, अख्तियारकै पूर्वप्रमुख आयुक्त दीप बस्त्यात, पूर्वसचिव दिनेश अधिकारीविरुद्ध मुद्दा चलिरहेको छ। ललिता निवासको उनीहरूको मिलोमितोमा १३६ रोपनी सरकारी जग्गा व्यक्तिको नाम कायम गरिएको थियो। यो आर्थिक वर्षको सबैभन्दा ठूलो मुद्दा हो। इतिहासमा उपप्रधानमन्त्रीलाई मुद्दा चलाइएको पहिलो प्रकरण हो। अख्तियारमै लामो समय बसेका जिल्ला प्रशासन कार्यालय दोलखाका तत्कालीन प्रमुख जिल्ला अधिकारी खगेन्द्रप्रसाद रिजालविरुद्ध मुद्दा हालिएको छ। कृषि विकास बैंक, न्यूरोड शाखाका तत्कालीन शाखा प्रबन्धक प्रेमहरी ढुंगेल र नेपाली सेनाका अवकाशप्राप्त सहायक रथी रमेशराज बिष्टसमेत ८ जनाविरुद्ध ४ करोड ४२ लाख आर्थिक अनियमितामा मुद्दा दायर गरिएको छ। कार्यालय सहयोगीको ९ करोड अकुत सम्पत्ति मालपोत कार्यालय चाबहिलका (हाल निलम्बित) कार्यालय सहयोगी राजेन्द्र बस्नेतविरुद्ध अकुत सम्पत्ति आर्जनमा मुद्दा चलाइएको छ। उनीविरुद्ध अवैध रूपमा सम्पत्ति आर्जन गरेको कसुरमा ८ करोड ९८ लाख बिगो कायम गर्दै विशेष अदालतमा मुद्दा चलाइएको छ। गैरकानुनी सम्पत्ति (अकुत) आर्जन गरेको कसुरमा मालपोत कार्यालय कलैया दरबन्दी भई मालपोत कार्यालय सिमरामा कार्यरत नायव सुब्बा मदनप्रसाद गुप्तासहित ९ विरुद्ध १४ करोड ८१ लाख ८९ हजार बिगो कायम गर्दै मुद्दा दायर गरिएको छ। खानेपानी तथा ढल व्यवस्थापन बिभाग पानीपोखरी काठमाडौंमा सिनियर डिभिजनल इन्जिनियर राजकुमार शाक्यविरुद्ध १० करोड ७७ लाख अकुत सम्पत्ति आर्जनमा मुद्दा दायर गरिएको छ। मालपोत कार्यालय ललितपुरका शाखा अधिकृत बद्रीराज ढकालविरुद्ध १० करोड २७ लाख बराबरको अकुतसम्पत्ति आर्जनमा मुद्दा चलाइएको छ। अख्तियारले गाविस सचिवमा सेवा प्रवेश गरी शाखा अधिकृतको पदबाट अवकाश प्राप्त ऋषिराम अर्यालले १७ करोड ८३ लाख अकुत सम्पत्ति आर्जन गरेको भन्दै मुद्दा हालेको छ। करोड ५६ लाख ९१ हजार बिगोसहित तातोपानी भन्सार कार्यालय, सिन्धुपाल्चोकको प्रमुख भन्सार अधिकृत कृष्णबहादुर बस्नेतसमेत ५ जनाविरुद्ध अकुत सम्पत्ति आर्जनमा मुद्दा चलाइएको छ। त्रिभुवन अन्तर्राष्ट्रिय विमानस्थलका अध्यागमन अधिकृत कमलप्रसाद पराजुलीसमेत १३ जनाविरुद्ध गैरकानुनी लाभ लिएर एक आपसको मिलेमतोमा कुल २४८ जना अनाधिकृत तवरले विदेश पठाएको प्रकणमा मुद्दा चलाइएको छ। दुग्ध विकास संस्थान केन्द्रीय कार्यालय, लैनचौरका तत्कालीन महाप्रबन्धक गंगा तिमसिनासमेत १० जनाविरुद्ध ठेकेदार कम्पनीसँग मिलेमतो गरी टेण्डर नगरी पुनः सम्झौता गरी संस्थानलाई ठूलो आर्थिक नोक्सानी पुयाएकाले मुद्दा दर्ता गरिएको छ। विपी कोइराला स्वास्थ्य विज्ञान प्रतिष्ठान धरानका प्राडा राजकुमार रौनियारसमेत दुईजनाविरुद्ध मुद्दा दायर गरिएको छ। वन निर्माणको मोबिलाइजेसन रकमको भुक्तानी दिँदा र विभिन्न मितिमा रनिङ बिलको भुक्तानी दिँदा प्रतिष्ठानका उपकुलपति रौनियार ८ लाख घुससहित पक्राउ गरेका थिए। प्रहरी र शिक्षकका धरै शैक्षिक प्रमाण पत्र नक्कली भेटिएका छन्। नेपाल प्रहरीको प्रहरी नायब उपरीक्षक पदमा कार्यरत रमेशबहादुर सिंहको नागरिकता तथा शैक्षिक योग्यताको प्रमाणपत्रमा नक्कली भएका भन्दै अख्तियार मुद्दा चलाएको छ। १७७ स्टिङ अपरेसन यो आर्थिक वर्ष स्टिङ अपरेसन पनि विगतमा धेरै भएका छन्। सेवाग्राहीको घुस रिसवतसम्बन्धी उजुरीका आधारमा १७७ वटा रंगेहात कारबाही गरेको छ। जसमा दुईजना विशिष्ठ श्रेणीसहित २८५ जना रंगेहात पक्राउ परेका हुन्। यो पनि इतिहासकै सबैभन्दा बढी हो। गत आवमा गरिएका १४७ वटा रङ्गेहात कारबाहीमा विशिष्ट श्रेणीदेखि सहायकस्तरसम्मका १७४ राष्ट्रसेवक कर्मचारी, सात निर्वाचित एवं मनोनित पदाधिकारी तथा २९ बिचौलिया तथा मतियारलगायत गरी जम्मा २१० व्यक्तिलाई नियन्त्रणमा लिई अनुसन्धान एवं अभियोजन गरिएको थियो। यस वर्ष सेवाग्राहीसँग २० लाखसम्म घुस लिँदै गर्दा पक्राउ परेका छन्। अख्तियारले गुठी संस्थानका प्रमुख प्रशासक नारायण चौधरीसहित २ जनावापतको रकम लिनेफिर्ता गर्ने विषयमा अनुसन्धानका लागि नियन्त्रण नियन्त्रणमा लिएर मुद्दा चलाइरहेको छ। नापी कार्यालय, भैरहवाका नापीअधिकृत सरोज श्रेष्ठसमेत ६ जना १७ लाख घुससहित अख्तियारले पक्राउ गरेको थियो। अख्तियारका पूर्वप्रमुख आयुक्त सूर्यनाथ उपाध्यायले धरै मुद्दा दायर हुनु राम्रो कुरा भएको बताउँदै संख्यात्मकका साथै गुणात्मक महत्व दिनुपर्ने बताउँछन्। मुद्दा अदालतमा लगेपछि ठहर हुने गरी यथेष्ठ प्रमाणसहित लानुपर्छ, उनले भने।"
अध्यागमनका कर्मचारीले बेचे भिसा,"काठमाडौं : अध्यागमन विभागका अधिकृत रामचन्द्र काफ्ले प्रवेशाज्ञा (भिसा) बिक्रीमा मुछिएका छन्। काफ्लेले पदको दुरुपयोग गरी ३ जना चिनियाँ नागरिकलाई अनधिकृत तवरले भिसा जारी गरेको पाइएको हो। उनले कति रकममा भिसा बेचे भन्ने अनुसन्धानकै क्रममा छ। विभागको स्टोर शाखामा रहेका भिसा स्टिकर उनले गोप्य ढंगले निकालेका थिए। त्यसपछि बिचौलियाको सहयोगमा ती चिनियाँलाई रिलेसन (नातेदार) भिसा जारी गरेको खुलेको छ। तर, उक्त भिसाका लागि न आवश्यक कागजपत्र पेस भएको छ न त भिसा जारी गरेको रेकर्ड विभागसँग छ। केही थान भिसा स्टिकर अनधिकृत ढंगले बाहिरिएको रेकर्ड भने अध्यागमनसँग छ। त्यसकै आधारमा विभागले काफ्लेमाथि छानबिन थालेको हो। रिलेसन भिसा पाउन स्थानीय तहले गरेको नाता प्रमाणित, सनाखत गर्ने व्यक्तिको सशरीर उपस्थिति र सनाखत गर्ने व्यक्तिको नेपाली नागरिकता अनिवार्य पेस गर्नुपर्छ। ती चिनियाँको कुनै पनि कागपत्र अध्यागमनमा छैन। मूलतः त्यही कागजपत्रका आधारमा विभागको गैरपर्यटकीय शाखाले रिलेसन भिसा दिनेनदिने निर्णय गर्छ। काफ्लेले चिनियाँसँग भिसाको कारोबार कार्यालयबाहिर गरेको देखिएको छ। उनले त्यसको सुइँको समेत अध्यागमनका अन्य कर्मचारीलाई दिएनन्। विभागका महानिर्देशक रमेशकुमार केसीले भिसा दुरुपयोगबारे थप अनुसन्धान भइरहेको जानकारी दिए। जो कोही भए पनि दोषीले उन्मुक्ति पाउँदैन। कारबाही गर्छु, महानिर्देशक केसीले अन्नपूर्णसँग भने। काफ्लेले अर्कै शाखामा कार्यरत रहेका बेला अनधिकृत ढंगले गैरपर्यटकीय शाखालाई चाहिने भिसा निकालेका थिए। उनको चिनियाँ कनेक्सन पेचिलो अनुसन्धानको विषय बनेको छ। निजामती सेवाबाट अवकाश पाउन लागेका काफ्लेको कर्तुतका आधारमा विगतमा भएका सबै शंकास्पद गतिविधिको अनुसन्धान गर्न विभागलाई सहज बनेको छ। भिसा दुरुपयोग गर्न काफ्लेलाई स्टोर शाखाका खरिदार विष्णु कार्कीले सघाएको खुलेको छ। त्यसबेला काफ्लेलाई नै स्टोर शाखा प्रमुख तोकिएको थियो। कार्कीले भिसा दिन आनाकानी गरे पनि अधिकृत तहका काफ्लेले लिई छाडेको पाइएको छ। तर, काफ्लेले ती भिसा के गर्छन् भनेर कार्की अनभिज्ञ थिए। कार्कीले भिसा स्टिकरका लागि माग फारम भर्नुपर्ने भनेका थिए। तर, काफ्लेले माग फारममा केरमेट गरेका छन्। उनीहरू दुवै जनाले अध्यागमनका अधिकारीसमक्ष गल्ती स्वीकार गरेका छन्। विभागले उनीहरूसँग २४ घण्टे स्पष्टीकरण सोधेको थियो। विभागले थप अनुसन्धान र कारबाहीका लागि यससम्बन्धी फाइल अख्तियार दुरुपयोग अनुसन्धान आयोगमा पठाएको छ। स्रोतका अनुसार उनीहरूको फाइल मंगलबार अख्तियार पठाइएको हो। चिनियाँ नागरिकको भिसा नवीकरण गर्ने क्रममा काफ्लेले गरेको कैफियत खुलेको जनाइएको छ। ती चिनियाँ भिसा नवीकरण गर्न केही दिनअघि विभागमा पुगेका थिए। उनीहरूको राहदानीमा २०७५ चैतमा भिसा जारी भएको देखिएको छ। गैरपर्यटकीय (नन्टुरिस्ट) शाखाका कर्मचारीले उनीहरूको भिसामा कैफियत पत्ता लगाएका थिए। ती कर्मचारीले लगत्तै महानिर्देशक केसीलाई रिपोर्टिङ गरेका थिए। महानिर्देशक केसीले घटनाबारे तत्काल गृहसचिव महेश्वर न्यौपानेलाई जानकारी गराएका थिए। तीनै जना चिनियाँको राहदानी विभागले नियन्त्रणमा लिएको छ। कार्यालयबाहिर अनधिकृत ढंगले भिसा लिएको अभियोगमा उनीहरूलाई पनि कारबाही हुन सक्ने विभागका एक अधिकारीले बताएका छन्। विभागको प्रशासकीय अधिकृतको जिम्मेवारी सम्हालेका बेला काफ्लेले अनधिकृत ढंगले भिसा दिएको खुलासा भएको हो। उनी हाल रसुवागढीस्थित अध्यागमन नाका प्रमुख छन्। विभागले उनलाई सिन्धुपाल्चोकस्थित तातोपानी नाकाको जिम्मेवारीसमेत दिएको थियो।"
माधव मिसिँदा पनि मिलेन ओली र प्रचण्डको कुरा,"काठमाडौं : सत्तारुढ नेपाल कम्युनिस्ट पार्टी (नेकपा) शीर्ष नेतृत्वबीचको छलफल बिना निष्कर्ष टुंगिएको छ। पार्टीको आन्तरिक विवाद व्यवस्थापन गर्न बिहीबार अध्यक्ष एवम् प्रधानमन्त्री केपी ओली, अर्का अध्यक्ष पुष्पकमल दाहाल प्रचण्ड र वरिष्ठ नेता माधवकुमार नेपाल छलफलमा जुटेका थिए। बुधबार अध्यक्षद्वयबीचको छलफलमा पार्टीका वरिष्ठ नेता नेपाललाई पनि राखेर पुनः छलफल गर्नुपर्ने प्रस्ताव अध्यक्ष प्रचण्डले राखेकाले नेपाल पनि सहभागी भएका हुन्। पार्टी स्थायी समिति बैठक रोकेर विगत १३ दिनयता दुई अध्यक्षले सातपटक सम्वाद गरे पनि समाधानको हुन सकेको छैन। साउन २ गतेसम्मलाई बैठक स्थगित गरेर एक्लाएक्लै छलफलमा बसेका ओली र दाहालबीच विषयवस्तु केन्द्रीत भएर लयमा छलफल भए पनि सहमतिमा पुग्न नसकेपछि तीनै जना नेताहरु छलफलमा जुटेका थिए। बिहीबारको छलफलमा प्रचण्ड र नेता नेपालले प्रधानमन्त्रीको राजीनामालाई शर्तको रुपमा अगाडि सारेको बालुवाटार स्रोतको दाबी छ । ओलीले प्रधानमन्त्री र पार्टी अध्यक्ष दुवै पदबाट राजीनामा नदिने अडान दोहोर्याएपछि कुरा नमिलेको स्रोतको दाबी छ । बिहीबारको छलफलमा महासचिव विष्णु पौडेलसमेत सहभागी थिए । बालुवाटारमा जानु अगाडि प्रचण्डले बिहीबार बिहान खुमलटारमा वरिष्ठ नेताद्वय नेता नेपाल, झलनाथ खनाल, उपाध्यक्ष वामदेव गौतम, नारायणकाजी श्रेष्ठ र रामबहादुर थापा बादलसँग सामूहिक छलफल गरेका थिए। बुधबार ओलीसँग छलफलका लागि बालुवाटार जानुअघि दाहालले खुमलटारमा नेपालसँग भेट गरेका थिए। त्यसलगत्तै दाहालले उपाध्यक्ष गौतमसँग उनकै निवास भैंसेपाटीमा पुगेर छलफलको बिफ्रिड गरेका थिए। साँझ भने दाहालले फेरि नेपाल र प्रवक्ता नारायणकाजी श्रेष्ठसँग छलफल गरेका थिए। उता प्रधानमन्त्री ओलीले पनि दाहालसँगको छलफलपछि बुधबार साँझ आफूनिकट केही नेता र दाहाल र नेपाल निकटका अन्य केही स्थायी समिति सदस्यसम्मलाई पनि बोलाएर बालुवाटारमा छलफल गरे। असार १८ मा प्रधानमन्त्रीले संसद् अधिवशेन अत्य गरेपछि मात्रै चारपटक स्थायी समिति बैठक सारेर पाँचौंपटकको साउन २ का लागि तोकिएको छ। पछिल्लोपटक एक साता बैठक स्थगित गरे पनि बैठकअघि सहमति जुटाउने समय बिहीबार एक दिन मात्र बाँकी हुँदासमेत कुरा नमिलेको हो । ओली र प्रचण्डले नेता नेपालसँग बसेर कुरा टुंगो लगाउने तयारी गरेका भए पनि त्यो प्रयास असफल भएको हो ।"
"ओलीप्रचण्ड अडानमै, आजको छलफलमा नेपाल पनि सहभागी हुने","काठमाडौं : सत्तारुढ दल नेकपाभित्र देखिएको किचलो ब्यवस्थापनका लागि पार्टी स्थायी समिति बैठक रोकेर विगत १३ दिनयता दुई अध्यक्षले सातपटक सम्वाद गरे पनि समाधानको सूत्र फेला पार्न सकेका छैनन्। २ साउनसम्मलाई बैठक स्थगित गरेर एक्लाएक्लै छलफलमा बसेका प्रधानमन्त्री केपी ओली र पुष्पकमल दाहालबीच विषयवस्तु केन्द्रीत भएर लयमा छलफल भए पनि समाधानका अचुक अस्त्र के निकाल्ने भन्नेमा अझै नेता सहमतिमा पुग्न नसकेका हुन्। प्रधानमन्त्री ओलीको पार्टीभित्रै प्रधानमन्त्री र पार्टी अध्यक्ष दुवै पदबाट अध्यक्ष दाहाल, वरिष्ठ नेताद्वय झलनाथ खनाल, माधव नेपाल, उपाध्यक्ष वामदेव गौतमलगायत नेताले राजीनामा माग गरेपछि विवाद उत्कर्षमा छ। ओली अध्यक्ष र प्रधानमन्त्री दुवैबाट राजीनामा नदिने अडानमै छन्। वरिष्ठ नेता झलनाथ खनालले लगातार दुई अध्यक्षले छलफल गरे पनि अहिलेसम्म कुनै निष्कर्ष फेला पार्न नसकेको बताए। उनले अन्नपूर्णसँग भने, दुई अध्यक्ष छलफलमा बस्नु त भएको छ तर सहमति केही भएकै छैन। अब अध्यक्षबीच सहमति जुटेन भनेर स्थायी समिति रोक्ने कुरा हँुदैन। अब विवाद र भएका सहमति स्थायी समिति बैठकमै ल्याएर छलफल गर्ने उनको भनाइ छ। महासचिव विष्णु पौडेलले भने, अध्यक्षबीच गम्भीरतापूर्वक समस्या समाधान गर्ने हेतुलै नै कुराकानी भइरहेको छ। बिहीबार पनि छलफल हुन्छ। बुधबारको ओली दाहालको छलफलमा केहीबेर महासचिव पौडेल र स्थायी समिति सदस्य जनार्दन शर्मा पनि सहभागी थिए। बिहीबारको छलफलमा भने पार्टीका वरिष्ठ नेता माधव नेपाललाई पनि राखेर छलफल गर्नुपर्ने प्रस्ताव अध्यक्ष दाहालले छलफलका क्रममा राखेका थिए। तर ओलीले यसमा कुनै प्रतिक्रिया जनाएका छैनन्। सम्भवतः सोही कारण पनि अबको छलफलमा नेपाललाई पनि राखेर राखेर छलफल गर्ने सम्भावना छ। तर उक्त छलफलको समय निर्धारण भने भएको छैन। महासचिव पौडेलले साउन २ गतेको बैठक भने बस्ने जानकारी दिए। अबको बैठकका विषयमा कुनै सोचिएको छैन, उनले भने। ओलीसँग छलफलका लागि बालुवाटार जानुअघि दाहालले खुमलटारमा नेपालसँग भेट गरेका थिए। त्यसलगत्तै दाहालले उपाध्यक्ष गौतमसँग उनकै निवास भैसेपाटीमा पुगेर छलफलको बिफ्रिड गरेका थिए। साँझ भने दाहालले फेरि नेपाल र प्रवक्ता नारायणकाजी श्रेष्ठसँग छलफल गरेका थिए। उता प्रधानमन्त्री ओलीले पनि दाहालसँगको छलफलपछि बुधबार साँझ आफूनिकट केही नेता र दाहाल र नेपाल निकटका अन्य केही स्थायी समिति सदस्यसम्मलाई पनि बोलाएर बालुवाटारमा छलफल गरेको स्रोतले बतायो। बैठक राख्न दवाब बढाउने स्थायी समिति बैठक बोलाउन माग गरेर गत वैशाख १० गते दुई अध्यक्षलाई लिखित माग नै गरेका नेकपाका २० स्थायी समिति सदस्यमध्ये १७ नेताको पनि बुधबार सिंहदरवारमा बैठक बसेको थियो। उनीहरूले अहिलेसम्म अध्यक्षबीचको छलफलका विषय र त्यहाँ जुटेका सहमति, असहमति सबै विषय अब स्थायी समिति बैठकमा ल्याएर छलफल गर्नुपर्ने माग गर्दै नेतृत्वलाई दवाब बढाउने अनौपचारिक निष्कर्ष निकालेका छन्। छलफलमा स्थायी समिति बैठक माग गर्ने २० नेतामध्ये सुरेन्द्र पाण्डे, भीम आचार्य र चक्रपाणि खनालबाहेक १७ नेता सहभागी थिए। स्थायी समिति सदस्य देव गुरुडले अन्नपूर्णसँग भने, नेता र हामीबीच अनौपचारिक छलफल चलिरहेको छ। छलफलमा सहभागी धेरैजसो नेताले बैठक रोकिन थालेकोमा चिन्ता व्यक्त गरेका थिए। १३ दिनमा सात भेट, छैन मेल असार १८ मा प्रधानमन्त्रीले संसद् अधिवशेन अत्य गरेपछि मात्रै चारपटक स्थायी समिति बैठक सारेर पाँचौंपटकको साउन २ का लागि तोकिएको छ। पछिल्लोपटक एक साता बैठक स्थगित गरे पनि बैठकअघि सहमति जुटाउने समय बिहीबार एक दिन मात्र बाँकी छ। नेकपाका दुई अध्यक्ष १८ असारयता १३ दिनबीच सातपटक बालुवाटारमा वार्तामा बसे। तर वार्तामा दुवै आआफ्ना अडान राख्नेभन्दा खास निश्कर्ष उनीहरूले निकाल्न सकेनन्। बुधबारको छलफलपछि भने दुवै पक्षका नेताको दौडादौड एक्कासि फेरि बाक्लिन थालेको छ।"
रामेछापमा आजबाट राष्ट्रिय परिचयपत्रको लागि विवरण संकलन,"रामेछाप : जिल्ला प्रशासन कार्यालय रामेछापबाट आजदेखि राष्ट्रिय परिचयपत्रको लागि व्यक्तिगत विवरण दर्ता गर्ने कार्यक्रम सुरु हुने भएको छ। पहिलो चरणमा जिल्ला प्रशासन कार्यालयमा नागरिकता तथा राहदानी बनाउन आउने नागरिकको व्यक्तिगत र जैविक विवरण संकलन गर्ने कार्यक्रम रहेको प्रशासकीय अधिकृत राम प्रसाद भट्टराईले जानकारी दिए। उनका अनुसार अन्य इच्छुक व्यक्तिहरुले समेत विवरण दर्ता गराउन सक्ने छन्। भट्टराईले भने, आजदेखि जारी भएको तथा पहिले जारी भई सकेको आफ्नो नागरिकता लिई यस कार्यालयको राष्ट्रिय परिचयपत्र दर्ता कक्षमा आई तोकिएको ढाँचामा आवश्यक विवरण दर्ता गर्न सकिनेछ।' विवरण दर्ता र कागजात राष्ट्रिय परिचयपत्र तथा पञ्जिकरण विभागमा पठाई, कार्ड तयार भएपछि जिल्ला प्रशासन कार्यालयबाट सम्बन्धित व्यक्तिलाई वितरण गरिने भएको छ। १६ वर्ष उमेर पुरा भएपछि नेपाली नागरिकताको प्रमाण पत्र लिएकाले मात्रै राष्ट्रिय परिचयपत्र पाउनेछन्। राष्ट्रिय परिचयपत्र परिचयपत्रमा नागरिकको तीनपुस्ते विवरण समेटिनेछ। साथै व्यक्तिको शैक्षिक योग्यता, पेसा, जातिधर्म, ठेगानालगायत विवरण पनि राखिनेछ। परिचयपत्र पाएपछि नागरिकले अन्य कुनै कागजात बोक्नु पर्ने छैन। व्यक्तिगत तथा जैविक विवरण रहने राष्ट्रिय पहिचानसहितको बायोमेट्रिक स्मार्टकार्डमा १० डिजिटको नम्बर हुनेछ।"
मन्त्रिपरिषद् बैठकका २७ निर्णय (सूचीसहित),"काठमाडौं : असार २९ गते बसेको मन्त्रिपरिषद् बैठकका निर्णय बिहीबार सार्वजनिक भएका छन्। सरकारले गण्डकी विश्वविद्यालयको भौतिक पूर्वाधार निर्माणका लागि कास्की र तनहुँ जिल्लाको विभिन्न स्थानको जग्गा प्रदान गर्ने भएको छ। सरकारले कास्कीको पोखरा महानगरपालिका३२ मा नेपाल सरकारको नाममा रहेको ३५२ रोपनी जग्गा र तनहुँको शुक्लागण्डकी नगरपालिका५ मा रहेको १७५ रोपनी जग्गा प्रदान गर्ने भएको हो। विश्वविद्यालयको भौतिक पूर्वाधार निर्माणका लागि सरकारी स्वामित्वको जग्गा प्रदान गर्न लागिएको सञ्चार तथा सूचना प्रविधिमन्त्री डा युवराज खतिवडाले जानकारी दिए। गण्डकी प्रदेश सरकारले आफ्नै विश्वाविद्यालय सञ्चालनका लागि आवश्यक प्रक्रिया सुरु गरिसकेको छ। यस्तै कृषि विकास बैंकको स्वामित्वमा रहेको साविक जनकपुर नगरपालिका१२ मा रहेको जग्गा र साविक कैलाली जिल्लाको तारानगर४ हाल धनगढी उपमहानगरपालिका१ मा रहेको जग्गा प्रचलित मूल्यमा र दुवै निकायको सहमतिका आधारमा आवश्यक प्रक्रिया पूरा गरी स्वीकृत मापदण्डबमोजिम कर्मचारी सञ्चय कोषलाई बिक्री गर्न स्वीकृति प्रदान गरिएको छ। त्यस्तै, सरकारले भन्सार ऐन, २०६४ को दफा ४ बमोजिम भन्सार कार्यालयहरुको स्थापना गर्ने तथा भन्सार कार्यालयको कार्यक्षेत्राधिकार पुनरावलोक गर्ने निर्णय गरेको छ। सरकारका थप निर्णय जस्ताको तस्तै"
माधव मिसिँदा पनि मिलेन ओली र प्रचण्डको कुरा,"काठमाडौं : सत्तारुढ नेपाल कम्युनिस्ट पार्टी (नेकपा) शीर्ष नेतृत्वबीचको छलफल बिना निष्कर्ष टुंगिएको छ। पार्टीको आन्तरिक विवाद व्यवस्थापन गर्न बिहीबार अध्यक्ष एवम् प्रधानमन्त्री केपी ओली, अर्का अध्यक्ष पुष्पकमल दाहाल प्रचण्ड र वरिष्ठ नेता माधवकुमार नेपाल छलफलमा जुटेका थिए। बुधबार अध्यक्षद्वयबीचको छलफलमा पार्टीका वरिष्ठ नेता नेपाललाई पनि राखेर पुनः छलफल गर्नुपर्ने प्रस्ताव अध्यक्ष प्रचण्डले राखेकाले नेपाल पनि सहभागी भएका हुन्। पार्टी स्थायी समिति बैठक रोकेर विगत १३ दिनयता दुई अध्यक्षले सातपटक सम्वाद गरे पनि समाधानको हुन सकेको छैन। साउन २ गतेसम्मलाई बैठक स्थगित गरेर एक्लाएक्लै छलफलमा बसेका ओली र दाहालबीच विषयवस्तु केन्द्रीत भएर लयमा छलफल भए पनि सहमतिमा पुग्न नसकेपछि तीनै जना नेताहरु छलफलमा जुटेका थिए। बिहीबारको छलफलमा प्रचण्ड र नेता नेपालले प्रधानमन्त्रीको राजीनामालाई शर्तको रुपमा अगाडि सारेको बालुवाटार स्रोतको दाबी छ । ओलीले प्रधानमन्त्री र पार्टी अध्यक्ष दुवै पदबाट राजीनामा नदिने अडान दोहोर्याएपछि कुरा नमिलेको स्रोतको दाबी छ । बिहीबारको छलफलमा महासचिव विष्णु पौडेलसमेत सहभागी थिए । बालुवाटारमा जानु अगाडि प्रचण्डले बिहीबार बिहान खुमलटारमा वरिष्ठ नेताद्वय नेता नेपाल, झलनाथ खनाल, उपाध्यक्ष वामदेव गौतम, नारायणकाजी श्रेष्ठ र रामबहादुर थापा बादलसँग सामूहिक छलफल गरेका थिए। बुधबार ओलीसँग छलफलका लागि बालुवाटार जानुअघि दाहालले खुमलटारमा नेपालसँग भेट गरेका थिए। त्यसलगत्तै दाहालले उपाध्यक्ष गौतमसँग उनकै निवास भैंसेपाटीमा पुगेर छलफलको बिफ्रिड गरेका थिए। साँझ भने दाहालले फेरि नेपाल र प्रवक्ता नारायणकाजी श्रेष्ठसँग छलफल गरेका थिए। उता प्रधानमन्त्री ओलीले पनि दाहालसँगको छलफलपछि बुधबार साँझ आफूनिकट केही नेता र दाहाल र नेपाल निकटका अन्य केही स्थायी समिति सदस्यसम्मलाई पनि बोलाएर बालुवाटारमा छलफल गरे। असार १८ मा प्रधानमन्त्रीले संसद् अधिवशेन अत्य गरेपछि मात्रै चारपटक स्थायी समिति बैठक सारेर पाँचौंपटकको साउन २ का लागि तोकिएको छ। पछिल्लोपटक एक साता बैठक स्थगित गरे पनि बैठकअघि सहमति जुटाउने समय बिहीबार एक दिन मात्र बाँकी हुँदासमेत कुरा नमिलेको हो । ओली र प्रचण्डले नेता नेपालसँग बसेर कुरा टुंगो लगाउने तयारी गरेका भए पनि त्यो प्रयास असफल भएको हो ।"
"महिला सांसदको गुनासो : भन्न मात्रै नसकेको, महिला भन्दा पुरुष धेरै पीडित छन् !","काठमाडौँ : सत्तारुढ दल नेकपाकी सांसद गंगा चौधरीले पछिल्लो समय पुरुषहरु महिलाबाट पीडित हुने गरेको तर न्याय नपाएको दावी गरेकी छन् । पुरुषहरुकहाँ जाने न्याय खोज्न ? महिलाले कति अन्याय गरेको छ पुरुषमाथि । श्रीमान विदेशमा काम गर्न जाने, यता श्रीमति अर्कै केटोसँग घुम्ने, भएभरको सम्पत्ति कुम्ल्याएको छ । पुरुषहरु विदेशबाट आएर राम्रो लाउँला, राम्रो खाउँला, परिवारलाई दिउँला भनेर विदेशिएका हुन्छन् । श्रीमति पूरा पैसा, सम्पत्ति लिएर अरुसँग गएको हुन्छ । अनि तिनिहरु कहाँ न्याय पाउने ? हामी सबै महिला ठीक भनेर हुँदैन, महिला भन्दा पुरुष धेरै पीडित छन् । भन्न मात्रै नसकेको हो । सांसद चौधरीले यसअघि संसद बैठकभित्रै सांसद सरिता गिरीमाथि धम्की दिएर विवादमा तानिएकी थिइन् । महिला तथा सामाजिक समितिमा राष्ट्रिय महिला आयोगको प्रतिवेदनमाथि छलफलको क्रममा सांसद गंगा चौधरीले यस्तो बताएकी हुन् । वैदेशिक रोजगारीका लागि जाने पुरुषहरु पीडित हुने गरेको भन्दै महिला सांसदहरुले गुनासो गरेका थिए । आफ्नो श्रीमतीलाई विश्वास गरेर सबै सम्पत्ति सुम्पिएर विदेश गएको हुन्छ पुरुष । तर आउँदा सम्पत्ति हुँदैन, घर पनि हुँदैन । श्रीमती पनि हुँदैन, कांग्रेस सांसद हिरा गुरुङले भनेकी थिइन् । महिला आयोगले महिला मात्रै नभएर महिलाबाट पीडित पुरुषलाई पनि न्याय दिनुपर्ने सुझाव दिएकी थिइन् । आयोगी सचिव शान्ता भट्टराईले भने श्रीमानको सम्पत्ति लिएर अन्यत्र जाने महिलाहरु भए पनि, यथार्थमा त्यो सम्पत्ति लैजाने चाहिँ अर्को पुरुष भएको तर्क गरेकी थिइन् । श्रीमान विदेशिएपछि अन्य कुनै पुरुषबाट महिला नै ठगिने गरेको यथार्थ पेश गर्दै उनले आयोगले पीडित पुरुषहरुबारे मुद्दा हेर्न नमिल्ने बताइन् ।"
मौद्रिक नीतिमा कांग्रेसको पाँच बुँदे सुझाव,"काठमाडौं : नेपाली कांग्रेसले आगामी मौद्रिक नीतिमा समेट्नुपर्ने विषयलाई समेटेर पाँचबुँदे सुझाव दिएको छ। बिहीबार पार्टी कार्यलयमा अर्थतन्त्र केन्द्रित समितिले आयोजना गरेको पत्रकार सम्मेलनमा नेपाली कांग्रेसका नेता पूर्वअर्थमन्त्री डा रामशरण महतले उक्त सुझाव दिएका हुन् । डा महतले सुझाव सार्वजनिक गर्दै इकोनोमिक रिभाइवल, दीर्घकालीन आर्थिक वृद्धि, वित्तीय क्षेत्र सुधार, ब्यालेन्स अफ पेमेन्ट र नियामकको क्षमता अभिवृद्धि गर्नुपर्नेमा जोड दिएका छन्। ब्याजदर कम गर्नै पर्नेमा उनको जोड थियो। उनले ब्याजदर कम गर्न सकिए मात्रै व्यवसाय चलायमान हुने बताए। जति सस्तोमा ऋण उपभोग गर्न पाउँछन् त्यति नै उनीहरूले राहत पाउनेछन्। थलिएका व्यवसायीलाई नेपाल राष्ट्र बैंकले रिफाइनान्सको व्यवस्था गर्नुपर्ने उनको भनाइ छ। उनीहरूलाई उठाउन दुई सय अर्बभन्दा माथिको कोष निर्माण गर्नुपर्ने उनको सुझाव थियो।डा महतले भने, ' सोही कोषमार्फत रकम परिचालन गरेर भए पनि उनीहरूलाई राहत दिनुपर्छ। त्यसको दुरुपयोग नहोस् भन्नका लागि व्यवसायीको प्राथमिकीकरण गर्नुपर्छ। आवश्यक व्यक्तिहरूको पहिचान गर्दै उनीहरूलाई राहत दिनुपर्छ।' बजारमा रकम बढी रकम परिचालन गर्न क्यासफ्लो बढाउनु पर्छ। जसले बैंकहरूले ऋण दिन सक्नेछन्। ऋणको पुनर्तालिकिकरणर र पूनर्संरचना समेत आवश्यक रहेको उनको भनाइ थियो।"
"ओलीप्रचण्ड अडानमै, आजको छलफलमा नेपाल पनि सहभागी हुने","काठमाडौं : सत्तारुढ दल नेकपाभित्र देखिएको किचलो ब्यवस्थापनका लागि पार्टी स्थायी समिति बैठक रोकेर विगत १३ दिनयता दुई अध्यक्षले सातपटक सम्वाद गरे पनि समाधानको सूत्र फेला पार्न सकेका छैनन्। २ साउनसम्मलाई बैठक स्थगित गरेर एक्लाएक्लै छलफलमा बसेका प्रधानमन्त्री केपी ओली र पुष्पकमल दाहालबीच विषयवस्तु केन्द्रीत भएर लयमा छलफल भए पनि समाधानका अचुक अस्त्र के निकाल्ने भन्नेमा अझै नेता सहमतिमा पुग्न नसकेका हुन्। प्रधानमन्त्री ओलीको पार्टीभित्रै प्रधानमन्त्री र पार्टी अध्यक्ष दुवै पदबाट अध्यक्ष दाहाल, वरिष्ठ नेताद्वय झलनाथ खनाल, माधव नेपाल, उपाध्यक्ष वामदेव गौतमलगायत नेताले राजीनामा माग गरेपछि विवाद उत्कर्षमा छ। ओली अध्यक्ष र प्रधानमन्त्री दुवैबाट राजीनामा नदिने अडानमै छन्। वरिष्ठ नेता झलनाथ खनालले लगातार दुई अध्यक्षले छलफल गरे पनि अहिलेसम्म कुनै निष्कर्ष फेला पार्न नसकेको बताए। उनले अन्नपूर्णसँग भने, दुई अध्यक्ष छलफलमा बस्नु त भएको छ तर सहमति केही भएकै छैन। अब अध्यक्षबीच सहमति जुटेन भनेर स्थायी समिति रोक्ने कुरा हँुदैन। अब विवाद र भएका सहमति स्थायी समिति बैठकमै ल्याएर छलफल गर्ने उनको भनाइ छ। महासचिव विष्णु पौडेलले भने, अध्यक्षबीच गम्भीरतापूर्वक समस्या समाधान गर्ने हेतुलै नै कुराकानी भइरहेको छ। बिहीबार पनि छलफल हुन्छ। बुधबारको ओली दाहालको छलफलमा केहीबेर महासचिव पौडेल र स्थायी समिति सदस्य जनार्दन शर्मा पनि सहभागी थिए। बिहीबारको छलफलमा भने पार्टीका वरिष्ठ नेता माधव नेपाललाई पनि राखेर छलफल गर्नुपर्ने प्रस्ताव अध्यक्ष दाहालले छलफलका क्रममा राखेका थिए। तर ओलीले यसमा कुनै प्रतिक्रिया जनाएका छैनन्। सम्भवतः सोही कारण पनि अबको छलफलमा नेपाललाई पनि राखेर राखेर छलफल गर्ने सम्भावना छ। तर उक्त छलफलको समय निर्धारण भने भएको छैन। महासचिव पौडेलले साउन २ गतेको बैठक भने बस्ने जानकारी दिए। अबको बैठकका विषयमा कुनै सोचिएको छैन, उनले भने। ओलीसँग छलफलका लागि बालुवाटार जानुअघि दाहालले खुमलटारमा नेपालसँग भेट गरेका थिए। त्यसलगत्तै दाहालले उपाध्यक्ष गौतमसँग उनकै निवास भैसेपाटीमा पुगेर छलफलको बिफ्रिड गरेका थिए। साँझ भने दाहालले फेरि नेपाल र प्रवक्ता नारायणकाजी श्रेष्ठसँग छलफल गरेका थिए। उता प्रधानमन्त्री ओलीले पनि दाहालसँगको छलफलपछि बुधबार साँझ आफूनिकट केही नेता र दाहाल र नेपाल निकटका अन्य केही स्थायी समिति सदस्यसम्मलाई पनि बोलाएर बालुवाटारमा छलफल गरेको स्रोतले बतायो। बैठक राख्न दवाब बढाउने स्थायी समिति बैठक बोलाउन माग गरेर गत वैशाख १० गते दुई अध्यक्षलाई लिखित माग नै गरेका नेकपाका २० स्थायी समिति सदस्यमध्ये १७ नेताको पनि बुधबार सिंहदरवारमा बैठक बसेको थियो। उनीहरूले अहिलेसम्म अध्यक्षबीचको छलफलका विषय र त्यहाँ जुटेका सहमति, असहमति सबै विषय अब स्थायी समिति बैठकमा ल्याएर छलफल गर्नुपर्ने माग गर्दै नेतृत्वलाई दवाब बढाउने अनौपचारिक निष्कर्ष निकालेका छन्। छलफलमा स्थायी समिति बैठक माग गर्ने २० नेतामध्ये सुरेन्द्र पाण्डे, भीम आचार्य र चक्रपाणि खनालबाहेक १७ नेता सहभागी थिए। स्थायी समिति सदस्य देव गुरुडले अन्नपूर्णसँग भने, नेता र हामीबीच अनौपचारिक छलफल चलिरहेको छ। छलफलमा सहभागी धेरैजसो नेताले बैठक रोकिन थालेकोमा चिन्ता व्यक्त गरेका थिए। १३ दिनमा सात भेट, छैन मेल असार १८ मा प्रधानमन्त्रीले संसद् अधिवशेन अत्य गरेपछि मात्रै चारपटक स्थायी समिति बैठक सारेर पाँचौंपटकको साउन २ का लागि तोकिएको छ। पछिल्लोपटक एक साता बैठक स्थगित गरे पनि बैठकअघि सहमति जुटाउने समय बिहीबार एक दिन मात्र बाँकी छ। नेकपाका दुई अध्यक्ष १८ असारयता १३ दिनबीच सातपटक बालुवाटारमा वार्तामा बसे। तर वार्तामा दुवै आआफ्ना अडान राख्नेभन्दा खास निश्कर्ष उनीहरूले निकाल्न सकेनन्। बुधबारको छलफलपछि भने दुवै पक्षका नेताको दौडादौड एक्कासि फेरि बाक्लिन थालेको छ।"
ऐन छलिन्छ संसद्मै,"काठमाडौं : कानुन र विधि निर्माण गर्ने थलो संसद्मै सार्वजनिक खरिद ऐनविपरीत काम गरेको पाइएको छ। उसरी नै पदाधिकारीका स्वकीय कर्मचारीलाई भत्ता सुविधासमेत दिइएको छ। टेन्डरबाट खुला प्रतिस्पर्धा गराएर मात्र भौतिक संरचना निर्माण तथा सामान खरिद गर्नुपर्ने व्यवस्था रहे पनि संघीय संसद् सचिवालयले बारम्बार ऐन उल्लंघन गरिरहेको छ। सचिवालयले यो वर्ष टेन्डरबिना ५ करोड रुपैयाँभन्दा बढीको भौतिक संरचना निर्माण र सामान खरिद गरेको छ। ५ लाख रुपैयाँभन्दा माथिको खरिदमा टेन्डरमार्फत प्रतिस्पर्धा गराउनुपर्ने कानुनी व्यवस्था छ। सचिवालयले त्यसलाई छल्न ५ लाखभन्दा कमका टुक्रा प्याकेज बनाएर एउटै फर्म र कम्पनीलाई ठेक्का दिएर निर्माण र खरिद कार्य गराएको छ। ऐनविपरीत सोझै खरिद नगर्न पटकपटक ध्यानाकर्षण गराउँदा पनि सचिवालयले नटेरेको भन्दै महालेखाले चिन्ता व्यक्त गरेको छ। सार्वजनिक खरिद ऐन २०६३ को दफा (८) (२) मा प्रतिस्पर्धालाई सीमित गर्ने गरी खरिद प्रक्रिया अघि बढाउनु हुँदैन भन्ने व्यवस्था रहेको एवं दफा ८५ (१) (ख) मा तोकिएको सीमाभन्दा बढी रकमको एउटै व्यक्ति, फर्म, कम्पनी वा संस्थाबाट एकपटकभन्दा बढी सोझै खरिद गर्न नपाइने व्यवस्था रहेकोमा उल्लेखित व्यवस्थाको पालना नभएको सम्बन्धमा गत, विगत वर्षमा सोसम्बन्धी व्यहोरा औंल्याउँदै आएको भए तापनि यो वर्षसमेत उक्त प्रक्रियामा सुधार भएको देखिएन, बुधबार सार्वजनिक महालेखाको ५६औं प्रतिवेदनमा भनिएको छ। यस वर्ष पनि ५ करोडभन्दा बढीको निर्माण र खरिद कार्यमा टुक्रा बनाएर काम गरेको महालेखाको प्रतिवेदनमा छ। यो वर्ष फर्निचर फिक्चर्समा १ करोड ३ लाख ४० हजार, मेसिनरी औजारमा १ करोड ७९ लाख ५४ हजार र सार्वजनिक निर्माणमा २ करोड ९ लाख ३२ हजार ५ लाखभन्दा घटीको टुक्रा प्याकेज बनाई सोझै खरिद गरि खर्च गरेको पाइयो। संसद्ले कतिपय औजार र निर्माण कार्य आकस्मिक रुपमा गर्नुपर्ने बाध्यता हुन्छ, सचिवालयका सचिव ध्रुव घिमिरेले अन्नपूर्णसँग भने, यस्तो बेला सार्वजनिक खरिद ऐनअनुसार अघि बढ्न कठिन हुन्छ। तर, टुक्राटुक्रा गरेर यस्ता कार्य गर्नु हुँदैन भन्नेमा सचिवालय सचेत छ। सचिवालयको बेरुजु यो वर्ष १५ लाख ५५ हजार छ। यसमध्ये कर्मचारीको पेस्की ५ लाख २० हजार रुपैयाँ रहेको महालेखाको प्रतिवेदनमा छ। यस्तै संसद्का पदाधिकारीले सचिवालयका कर्मचारीलाई कानुनविपरीत भत्ता र सुविधा पनि बाँडेका छन्। प्रतिनिधिसभा सभामुख, राष्ट्रिय सभा अध्यक्ष, उपसभामुख र राष्ट्रिय सभा उपाध्यक्षका स्वकीय सचिवालयका कर्मचारीलाई कानुनविपरीत २३ लाख ८७ हजार रुपैयाँ सुविधाका नाममा वितरण गरिएको भन्दै महालेखापरीक्षक कार्यालयले प्रश्न उठाएको छ। संघीय संसद्का पदाधिकारी तथा सदस्यको पारि श्रमिक र सुविधासम्बन्धी ऐनले पदाधिकारीका स्वकीय सचिवालयका कर्मचारीलाई सुरु स्केलअनुसारको मात्र तलब दिन पाउने व्यवस्था गरेको छ। तर, सभामुख अध्यक्षताको संसदको व्यवस्थापन समितिबाट निर्णय गराएर स्वकीय कर्मचारीलाई तलबको अतिरिक्त प्रोत्साहन भत्ता, महँगी भत्ता, खाना खाजा खर्च दिने गरिएको छ। पदाधिकारीले स्वदेश र विदेश भ्रमणमा सचिवालयका कर्मचारीलाई लैजाने र भत्ता, खाना खाजा खर्च, प्रोत्साहन भत्ता लगायतका अन्य सबै सुविधा दिलाउने गरेका छन्। पदाधिकारीको दबाबका कारण उनीहरुका सचिवालयका कर्मचारीलाई भत्तालगायत सुविधा रोक्न नसकिएको सचिवालयका कर्मचारी बताउँछन्। व्यवस्थापन समितिले सुविधा दिने भनेर निर्णय गरेपछि हामीले रोक्न सक्दैनौं, सचिवालयका एक उच्च अधिकारीले अन्नपूर्णसँग भने। महालेखापरीक्षकको ५७ औं प्रतिवेदनले सभामुख अध्यक्षताको व्यवस्थापन समितिबाट पदाधिकारीका स्वकीय कर्मचारीलाई कानुनविपरीत सुविधा दिइएको भन्दै प्रश्न उठाएको छ। सचिवालयले संघीय संसद् सचिवालयसम्बन्धी ऐन २०६४ को दफा ६ अनुसार गठित सचिवालय सञ्चालन तथा व्यवस्थापन समितिको निर्णयअनुसार उक्त रकम भुक्तानी दिएको व्यहोरा जनाए पनि ऐनमा स्पष्ट उल्लेख भएभन्दा बढी सुविधा दिने गरी निर्णय गर्न मिल्ने आधार देखिएन, महालेखाको ५७ औं प्रतिवेदनमा छ।"
ओलीको उत्ताउलो बोलीले छिमेकीसँग सम्बन्ध बिग्रिँदैछ : कोइराला,"बिराटनगर : नेपाली कांग्रेसका नेता डा शेखर कोइरालाले प्रधानमन्त्री केपी ओलीको उत्ताउलो बोलीले छिमेकीसँग सम्बन्ध बिग्रिने खतरा बढेको बताएका छन्। नेपाल ईम्ब्रोडेरी तथा हेण्डीक्राफ्ट सिलाई बुनाई श्रमिक संघ बिराटनगरको अधिवेशनको कार्यक्रममा कांग्रेस नेता कोइरालाले भने, बोल्दाबोल्दा केही दिन पहिले अयोध्या नेपालमा पर्छ भनेर बोलिदिनु भयो तर यो कुराको आधार र प्रमाण दिन सक्नुभएन। उनले प्रधानमन्त्री आज भोलि के के बोल्नु हुन्छ थाहा हुन छाडेको भन्दै जिम्मेवार व्यक्तिले बोल्दा बिचार गर्नुपर्ने, आधारहीन र तथ्यहिन कुरा गर्न नहुने बताए। प्रधानमन्त्रीले जति सक्यो कम बोल्ने हो जे मन लाग्छ बोल्दै हिड्ने होइन, कोइरालाले भने। ओलीको पछिल्लो अभिव्यक्तिले भारत र नेपाली जनताबीचको आपसी सम्बन्ध बिगार्ने काम गरेको समेत बताए। मोरङ कांग्रेस सभापती डिग बहादुर लिम्बु र प्रदेश सभा सदस्य केदार कार्कीले सरकार काममा भन्दा भ्रष्टाचारमा लागेको बताए। कार्यक्रममा तत्कालीन एमालेको जिफन्टमा आबद्ध १ सय ५० जना कांग्रेसमा प्रवेश गरेका थिए।"
मुख्यमन्त्री र मन्त्रीहरूबीच करार सम्झौता,"हेटौंडा : बागमती प्रदेशका मुख्यमन्त्री डोरमणि पौडेलले आफ्ना मन्त्रीहरूलाई कार्यसम्पादन करारनामा गराएका छन्। आर्थिक वर्ष २०७७७८ को कार्य सम्पादनका लागि बिहीबार ६ जना मन्त्रीहरूलाई करारनामा (प्रतिवद्धता) गराइएको हो। प्रदेश सरकारको नीति तथा कार्यक्रम र योजना पूरा गर्न मातहतका मन्त्रीहरूलाई नैतिक दवाब रहने विश्वासका साथ अभियानका रुपमा करारनामा गरिएको मुख्यमन्त्री पौडेलले बताए। एक आर्थिक वर्षभित्र सरकारले गर्न चाहेको कामहरू पूरा गर्छु भनेर करारनामा गराइएको हो, उनले भने, यसले राम्रो परिणाम दिनेमा म विश्वस्त छु। अब कार्यतालिका बमोजिम आफ्ना जिम्मेवारीमा रहेका काम मन्त्रीहरूले पूरा गर्ने मुख्यमन्त्री पौडेलले विश्वास व्यक्त गरे। मन्त्रीहरूले आफ्ना मन्त्रालयका सचिव, महाशाखा प्रमुखलाई कार्य सम्पादनका लागि करारनामा गराउने कार्यक्रम रहेको छ।"
यातायात व्यवसायी र मजदूरका समस्या समाधान गर्न राहतको व्यवस्था गर्नुपर्छ : प्रचण्ड,"काठमाडौं : यातायात क्षेत्रको विद्यमान समस्या समाधान गर्नका लागि निर्माण गरिएको कार्यदलले बिहीबार बिहान नेपाल कम्युनिष्ट पार्टीका अध्यक्ष तथा पूर्व प्रधानमन्त्री पुष्पकमल दाहाल प्रचण्डसँग भेट गरेको छ। प्रचण्ड निवास खुमलटारमा भएको भेटमा व्यवसायीहरुले कोभिड१९ पश्चात यातायात सञ्चालनमा देखिएका समस्याबारे ध्यानाकर्षण गराएका थिए। सो अवसरमा अध्यक्ष प्रचण्डले यातायात व्यवसाय मध्यम र निम्न वर्गको व्यापक सहभागिता भएको क्षेत्र भएकाले आफूले यस क्षेत्रलाई उच्च प्राथमिकतामा राखेको बताए। उनले भने व्यवसायीले राखेका सबै कुराहरु गम्भीर छन्। कोभिड१९ का सन्दर्भमा संसारभरिका देशहरुले राहत प्याकेज दिने गरेको देखिएको छ। यहाँ पनि यातायात व्यवसायी र मजदूरका समस्या समाधान गर्न केही न केही राहत वा सुविधाका बारेमा पार्टी र सरकारमा छलफल गर्छु। बरु नीतिगत कुरा अलिक पछि गर्दा पनि हुन्छ। उनले तत्काल बैंकको किस्तालाई रोक्ने कुरा, यातायात व्यवसाय सञ्चालनका लागि पुनःकर्जाका कुरा, राहत र अनुदानसँग सम्बन्धित कुरा र स्वास्थ्य सुरक्षासँग सम्बन्धित कुरा राज्यले तुरुन्तै गरिदिनु पर्ने बताए। व्यवसायी तथा मजदूरले बैँक तथा वित्तीय संस्थाको किस्ता स्थगन गर्नुपर्ने, पुनःकर्जाको व्यवस्था गर्नुपर्ने, कागजात नवीकरणलाई सहज बनाउनुपर्ने, श्रमिकलाई नियमित निःशुल्क स्वास्थ्य परीक्षणको व्यवस्था गर्नुपर्ने, कोरोना बीमामा सरकार र व्यवसायीको ५० प्रतिशत योगदान हुनुपर्ने, मजदूरलाई स्वास्थ्य सामग्री तथा पिपिइको व्यवस्था मिलाउन माग गरेका छन्। नेपाल यातायात व्यवसायी राष्ट्रिय महासङ्घका अध्यक्ष, नेपाल यातायात मजदूर सङ्घका अध्यक्ष, अखिल नेपाल यातायात मजदूर सङ्घका अध्यक्ष र नेपाल यातायात स्वतन्त्र मजदूर सङ्गठनका अध्यक्ष सम्मिलित कार्यदल स्थापना गरिएको छ।"
इतिहासमै बढी मुद्दा दर्ता,"काठमाडौं : आर्थिक वर्ष २०७६७७ मा अख्तियार दुरुपयोग अनुसन्धान आयोगले रेकर्ड ब्रेक गरेको छ। लकडाउनका बाबजुत पनि २०७६ साउन १ देखि २०७७ असार मसान्तसम्ममा चार सय ४१ मुद्दा दर्ता दायर गरेको छ। आयोगको स्थापनाको ३० वर्षको इतिहासमा यो आर्थिक वर्ष सबैभन्दा बढी मुद्दा दर्ता भएको अख्तियारका प्रवक्ता एवं सहसचिव प्रदीपकुमार कोइरालाले जानकारी दिए। आर्थिक अनियमिता, नक्कली शैक्षिक प्रमाण पत्र, अकुत सम्पत्ति आर्जन, घुसरिसवत, सरकारलाई हानी नोक्सानीमा अख्तियारले मुद्दा दायर गरेको छ। आर्थिक वर्ष २०७५७६ मा ३५१ वटा मुद्दा विशेष अदालतमा दर्ता भएका थिए। जसमध्ये घुस (रिसवत) मा १४७, नक्कली शैक्षिक प्रमाण पत्रतर्फ ८८, सार्वजनिक सम्पत्तिको हानी नोक्सानीतर्फ ३९, गैरकानुनी लाभ हानीतर्फ ३३, राजस्व हिनामिनातर्फ १०, गैरकानुनी सम्पत्ति आर्जनतर्फ १२ र विविध विषयका २२ मुद्दा छन्। यो कुन कुन शीर्षक कति मुद्दा दर्ता भए भन्ने पूर्ण विवरण तयार भइनसकेको अख्तियारले जनाएको छ। यसवर्ष अख्तियारले बालुवाटारस्थीत ललिता निवासको सरकारी, सार्वजनिक तथा गुठी जग्गा हिनामिनामा तत्कालीन उपप्रधानमन्त्रीसहित ३ मन्त्री, ६ विशिष्ट श्रेणीका पदाधिकारी, कर्मचारी, व्यापारीसहित एक सय ७५ जनाविरुद्ध चलाएको छ। जग्गा अतिक्रमण प्रकरणमा पूर्वउपप्रधानमन्त्री विजयकुमार गच्छदार, डम्बर श्रेष्ठ, चन्द्रदेव जोशी, पूर्वमन्त्री एवं पूर्वसचिव छविराज पन्त, अख्तियारकै पूर्वप्रमुख आयुक्त दीप बस्त्यात, पूर्वसचिव दिनेश अधिकारीविरुद्ध मुद्दा चलिरहेको छ। ललिता निवासको उनीहरूको मिलोमितोमा १३६ रोपनी सरकारी जग्गा व्यक्तिको नाम कायम गरिएको थियो। यो आर्थिक वर्षको सबैभन्दा ठूलो मुद्दा हो। इतिहासमा उपप्रधानमन्त्रीलाई मुद्दा चलाइएको पहिलो प्रकरण हो। अख्तियारमै लामो समय बसेका जिल्ला प्रशासन कार्यालय दोलखाका तत्कालीन प्रमुख जिल्ला अधिकारी खगेन्द्रप्रसाद रिजालविरुद्ध मुद्दा हालिएको छ। कृषि विकास बैंक, न्यूरोड शाखाका तत्कालीन शाखा प्रबन्धक प्रेमहरी ढुंगेल र नेपाली सेनाका अवकाशप्राप्त सहायक रथी रमेशराज बिष्टसमेत ८ जनाविरुद्ध ४ करोड ४२ लाख आर्थिक अनियमितामा मुद्दा दायर गरिएको छ। कार्यालय सहयोगीको ९ करोड अकुत सम्पत्ति मालपोत कार्यालय चाबहिलका (हाल निलम्बित) कार्यालय सहयोगी राजेन्द्र बस्नेतविरुद्ध अकुत सम्पत्ति आर्जनमा मुद्दा चलाइएको छ। उनीविरुद्ध अवैध रूपमा सम्पत्ति आर्जन गरेको कसुरमा ८ करोड ९८ लाख बिगो कायम गर्दै विशेष अदालतमा मुद्दा चलाइएको छ। गैरकानुनी सम्पत्ति (अकुत) आर्जन गरेको कसुरमा मालपोत कार्यालय कलैया दरबन्दी भई मालपोत कार्यालय सिमरामा कार्यरत नायव सुब्बा मदनप्रसाद गुप्तासहित ९ विरुद्ध १४ करोड ८१ लाख ८९ हजार बिगो कायम गर्दै मुद्दा दायर गरिएको छ। खानेपानी तथा ढल व्यवस्थापन बिभाग पानीपोखरी काठमाडौंमा सिनियर डिभिजनल इन्जिनियर राजकुमार शाक्यविरुद्ध १० करोड ७७ लाख अकुत सम्पत्ति आर्जनमा मुद्दा दायर गरिएको छ। मालपोत कार्यालय ललितपुरका शाखा अधिकृत बद्रीराज ढकालविरुद्ध १० करोड २७ लाख बराबरको अकुतसम्पत्ति आर्जनमा मुद्दा चलाइएको छ। अख्तियारले गाविस सचिवमा सेवा प्रवेश गरी शाखा अधिकृतको पदबाट अवकाश प्राप्त ऋषिराम अर्यालले १७ करोड ८३ लाख अकुत सम्पत्ति आर्जन गरेको भन्दै मुद्दा हालेको छ। करोड ५६ लाख ९१ हजार बिगोसहित तातोपानी भन्सार कार्यालय, सिन्धुपाल्चोकको प्रमुख भन्सार अधिकृत कृष्णबहादुर बस्नेतसमेत ५ जनाविरुद्ध अकुत सम्पत्ति आर्जनमा मुद्दा चलाइएको छ। त्रिभुवन अन्तर्राष्ट्रिय विमानस्थलका अध्यागमन अधिकृत कमलप्रसाद पराजुलीसमेत १३ जनाविरुद्ध गैरकानुनी लाभ लिएर एक आपसको मिलेमतोमा कुल २४८ जना अनाधिकृत तवरले विदेश पठाएको प्रकणमा मुद्दा चलाइएको छ। दुग्ध विकास संस्थान केन्द्रीय कार्यालय, लैनचौरका तत्कालीन महाप्रबन्धक गंगा तिमसिनासमेत १० जनाविरुद्ध ठेकेदार कम्पनीसँग मिलेमतो गरी टेण्डर नगरी पुनः सम्झौता गरी संस्थानलाई ठूलो आर्थिक नोक्सानी पुयाएकाले मुद्दा दर्ता गरिएको छ। विपी कोइराला स्वास्थ्य विज्ञान प्रतिष्ठान धरानका प्राडा राजकुमार रौनियारसमेत दुईजनाविरुद्ध मुद्दा दायर गरिएको छ। वन निर्माणको मोबिलाइजेसन रकमको भुक्तानी दिँदा र विभिन्न मितिमा रनिङ बिलको भुक्तानी दिँदा प्रतिष्ठानका उपकुलपति रौनियार ८ लाख घुससहित पक्राउ गरेका थिए। प्रहरी र शिक्षकका धरै शैक्षिक प्रमाण पत्र नक्कली भेटिएका छन्। नेपाल प्रहरीको प्रहरी नायब उपरीक्षक पदमा कार्यरत रमेशबहादुर सिंहको नागरिकता तथा शैक्षिक योग्यताको प्रमाणपत्रमा नक्कली भएका भन्दै अख्तियार मुद्दा चलाएको छ। १७७ स्टिङ अपरेसन यो आर्थिक वर्ष स्टिङ अपरेसन पनि विगतमा धेरै भएका छन्। सेवाग्राहीको घुस रिसवतसम्बन्धी उजुरीका आधारमा १७७ वटा रंगेहात कारबाही गरेको छ। जसमा दुईजना विशिष्ठ श्रेणीसहित २८५ जना रंगेहात पक्राउ परेका हुन्। यो पनि इतिहासकै सबैभन्दा बढी हो। गत आवमा गरिएका १४७ वटा रङ्गेहात कारबाहीमा विशिष्ट श्रेणीदेखि सहायकस्तरसम्मका १७४ राष्ट्रसेवक कर्मचारी, सात निर्वाचित एवं मनोनित पदाधिकारी तथा २९ बिचौलिया तथा मतियारलगायत गरी जम्मा २१० व्यक्तिलाई नियन्त्रणमा लिई अनुसन्धान एवं अभियोजन गरिएको थियो। बाफ रे ! नापीका सुब्बाको कमाई सवा ७ करोड अख्तियारभित्र निजी क्षेत्र घुसाउने विधेयक: चौतर्फी विरोधपछि सरकार पछि हट्यो भ्रष्टाचारमा इन्जिनियर : १४ वर्षमा ५ करोड आम्दानी ! हत्या अभियोगका दोषी शिक्षकलाई तलब दिएको खुलासा, अख्तियारद्वारा आरोपपत्र दायर एकैदिन ८ मुद्दा : तीन स्टिङ अपरेसन, २३ जना विरुद्ध मुद्दा खानेपानी आयोजनामा भ्रष्टाचार : छानविनको मागसहित धरान उपमहानगरपालिका घेराउ यस वर्ष सेवाग्राहीसँग २० लाखसम्म घुस लिँदै गर्दा पक्राउ परेका छन्। अख्तियारले गुठी संस्थानका प्रमुख प्रशासक नारायण चौधरीसहित २ जनावापतको रकम लिनेफिर्ता गर्ने विषयमा अनुसन्धानका लागि नियन्त्रण नियन्त्रणमा लिएर मुद्दा चलाइरहेको छ। नापी कार्यालय, भैरहवाका नापीअधिकृत सरोज श्रेष्ठसमेत ६ जना १७ लाख घुससहित अख्तियारले पक्राउ गरेको थियो। अख्तियारका पूर्वप्रमुख आयुक्त सूर्यनाथ उपाध्यायले धरै मुद्दा दायर हुनु राम्रो कुरा भएको बताउँदै संख्यात्मकका साथै गुणात्मक महत्व दिनुपर्ने बताउँछन्। मुद्दा अदालतमा लगेपछि ठहर हुने गरी यथेष्ठ प्रमाणसहित लानुपर्छ, उनले भने।"
"नेकपा विवाद : बालुवाटारमा ओली, प्रचण्ड र नेपालबीच छलफल सुरु","काठमाडौं : सत्तारुढ दल नेकपाभित्र देखिएको आन्तरिक विवाद व्यवस्थापन गर्न बिहीबार शीर्ष नेताहरु बालुवाटारमा जुटेका छन्। बालुवाटारस्थित प्रधानमन्त्री निवासमा भइरहेको छलफलमा प्रधानमन्त्री एवम् अध्यक्ष केपी शर्मा ओली, अर्का अध्यक्ष पुष्पकमल दाहाल 'प्रचण्ड'सँगै वरिष्ठ नेता माधवकुमार नेपालसमेत सहभागी भएका छन्। बुधबार अध्यक्षद्वयबीचको छलफलमा पार्टीका वरिष्ठ नेता नेपाललाई पनि राखेर पुन : छलफल गर्नुपर्ने प्रस्ताव अध्यक्ष प्रचण्डले राखेकाले नेपाल पनि सहभागी भएका हुन्। पार्टी स्थायी समिति बैठक रोकेर विगत १३ दिनयता दुई अध्यक्षले सातपटक सम्वाद गरे पनि समाधानको सूत्र फेला पार्न सकेका छैनन्। साउन २ गतेसम्मलाई बैठक स्थगित गरेर एक्लाएक्लै छलफलमा बसेका ओली र दाहालबीच विषयवस्तु केन्द्रीत भएर लयमा छलफल भए पनि सहमतिमा पुग्न नसकेपछि तीनै जना नेताहरु छलफलमा जुटेका छन्। बालुवाटारमा जानु अगाडि प्रचण्डले आज बिहान खुमलटारमा वरिष्ठ नेताद्वय माधव नेपाल,झलनाथ खनाल, उपाध्यक्ष वामदेव गौतम, नारायणकाजी श्रेष्ठ र रामबहादुर थापा 'बादल'सँग सामुहिक छलफल गरेका थिए। बुधबार ओलीसँग छलफलका लागि बालुवाटार जानुअघि दाहालले खुमलटारमा नेपालसँग भेट गरेका थिए। त्यसलगत्तै दाहालले उपाध्यक्ष गौतमसँग उनकै निवास भैसेपाटीमा पुगेर छलफलको बिफ्रिड गरेका थिए। साँझ भने दाहालले फेरि नेपाल र प्रवक्ता नारायणकाजी श्रेष्ठसँग छलफल गरेका थिए। उता प्रधानमन्त्री ओलीले पनि दाहालसँगको छलफलपछि बुधबार साँझ आफूनिकट केही नेता र दाहाल र नेपाल निकटका अन्य केही स्थायी समिति सदस्यसम्मलाई पनि बोलाएर बालुवाटारमा छलफल गरे। असार १८ मा प्रधानमन्त्रीले संसद् अधिवशेन अत्य गरेपछि मात्रै चारपटक स्थायी समिति बैठक सारेर पाँचौंपटकको साउन २ का लागि तोकिएको छ। पछिल्लोपटक एक साता बैठक स्थगित गरे पनि बैठकअघि सहमति जुटाउने समय बिहीबार एक दिन मात्र बाँकी छ।"
सत्तारुढ सांसदको प्रश्न : किन चाहियो हामीलाई विज्ञ अर्थमन्त्री ?,"काठमाडौं : सत्तारुढ दलका सांसदले नै विज्ञताको औचित्य पुष्टी गर्न अर्थमन्त्री डा युवराज खतिवडालाई चेतावनी दिएकी छिन्। बिहीबार अर्थ समितिको बैठकमा नेकपाकी सांसद रामकुमारी झाक्रीले यस्तो चुनौती दिएकी हुन्। बजेट कार्यान्वयन छलफलमा सहभागी भएका अर्थमन्त्री डा युवराज खतिवडालाई संकेत गर्दै झाक्रीले भनिन्, 'विज्ञ अर्थमन्त्री बनाएर हामीले परिणाम के दियौं ? तँपाईको विज्ञताको औचित्य पुष्टि हुन सकेन। त्यो पुष्टि हुनुपर्यो। उनले सामान्य वित्तीय व्यवस्थालाई निरन्तरता दिने भए विज्ञ अर्थमन्त्रीको औचित्य नभएको बताइन् ।उनले भनिन्,'सरकारको आधाआधी समय बितिसक्यो । सामान्य वित्तीय अवस्थामा सरकार चलिरहेको छ भन्ने हो भने किन विज्ञ अर्थमन्त्री चाहियो ? मै पनि अर्थमन्त्री बने भयो नि।' झाक्रीले यसरी आक्रोश पोख्दा अर्थमन्त्री युवराज मलिन अनुहार बनाएर चुपचाप सुनेका थिए। आर्थिक अवस्था बिग्रेकोमा सरकारलाई लकडाउन दह्रो बहाना बनेको बताइन् । उनले व्यङ्ग्य गर्दै भनिन्, 'बधाई छ दुई तिहाई कम्युनिस्टको सरकार ! मान्छेको जिवनमा के परिवर्तन आयो भन्ने सोचनीय छ । आधाआधी समय बितिसकेको छ । परिणाम के दियौं भन्ने छ ।वित्तीय अवस्था सामान्य चलिराछ, सरकार चलिराछ भन्ने हो भने विज्ञ अर्थमन्त्री किन चाहियो ? ' उनले अर्थमन्त्रीलाई 'खुद्रखुद्री' तथ्यांक नल्याउन आग्रह गर्दै आममानिसको जिवनमा के परिवर्तन गर्यो भन्ने जानकारी गराउनुपर्ने बताइन् । उनले रेल विभाग ३२ अर्ब को टेन्डरको प्रसङ्ग झिक्दै आह्वान साइड क्लियरेन्स बिना टेन्डर गरेको बताइन्। उनले महालेखा परीक्षकको कार्यालयले औंल्याएको बेरुजुबारे जवाफसमेत मागिन् ।"
तीनकुनेमा मोटरसाइकल दुर्घटना : एकको मृत्यु,काठमाडौं : बिहीबार दिउँसो काठमाडौंको तीनकुनेमा मोटरसाइकल दुर्घटना हुँदा गम्भीर घाइते एक जनाको मृत्यु भएको छ । तीनकुनेमा मोटरसाइकल दुर्घटना : दुई घाइते महानगरीय प्रहरी वृत्त नयाँ बानेश्वरका डीएसपी दक्षकुमार बस्नेतका अनुसार सिनामंगलबाट तीनकुनेतर्फ आउँदै गरेको बा ३५ प ६४३० नम्बरको बाइकमा सवार ४५ वर्षीया रामविलास मेहताको मृत्यु भएको हो । तीनकुने तर्फबाट सिनामंगलतर्फ गइरहेको बा ६० प १७८८ नम्बरको बाइकले ठक्कर दिँदा गम्भीर घाइते भएका सप्तरी छिन्नमस्ता गाउँपालिका५ का मेहताको उपचारको क्रममा केएमसी अस्पतालमा मृत्यु भएको हो । मेहता सप्तरीकी समानुपातिक सांसद रानी मण्डलका स्वकीय सचिव हुन् । मण्डल जनता समाजवादी पार्टीकी प्रतिनिधिसभा सदस्य हुन् । उनलाई ठक्कर दिने बाइकका चालक भने सामान्य उपचारपछि डिस्चार्ज भएका छन् ।
तुलसीपुर उपमहानगरपालिका क्यासलेस,दाङ : दाङको तुलसीपुर उपमहहानगरपालिका साउन १ गतेदेखि क्यास लेस नगरको रुपमा घोषण गरिएको छ । तुलसीपुर उपमहानगरपालिकालाई नगदबिहीन अर्थात क्यासलेस बनाइएको हो । स्मार्ट नगरको परिकल्पाना गरिदै आएको तुलसीपुरलाई त्यही अन्तरगत गएर क्वासलेस बनाइएको उपमहानगरका प्रमुख घनश्याम पाण्डेले बताए । उनले यो कार्य नगरका लागि अवसर र चुनौती रहेको बताए । उपमहानगरपालिकाका तिर्नुपर्ने पैसा सेवाग्राहीले अनिवार्यरुपमा बैंकमा जम्मा गर्नुपर्नेछ । आर्थिक सुशासनका साथै बैंकिङ प्रणालीप्रति अभ्यस्त बनाउनका लागि उपमहानगरपालिकामा बैंकको काउन्टर स्थापना गरेर क्यासलेस बनाइएको हो । काउन्टर राख्न इच्छुक बैंकबाट आवेदन लिएर मेगा बैंकलाई काउन्टर स्थापनाका लागि स्वीकृति दिइएको उपमहानगरपालिकाका वित्तीय अधिकृत ललितबहादुर घर्तीले जानकारी दिए । गत वर्ष नै काउन्टर उद्घाटन गर्ने भनिए पनि राष्ट्र बैंकसँगको प्रक्रियामा भएको ढिलाइका कारण यो वर्षबाट मात्रै सञ्चालन गर्न सकिएको वैकको म्यानेजर राजन भण्डारीले जानकारी दिए । यसैबीच उपमहानगरपालिकामा काउन्टरको उद्घाटन गर्दै नगरप्रमुख घनश्याम पाण्डेले क्यासलेस बनाउने लक्ष्य पुरा भएकोमा खुसी व्यक्त गरे । उनले अनौपचारिक कारोबारलाई रोक्नका लागि बंैकिङ्ग प्रणालीको ठूलो महत्व हुने कुरामा समेत जोड दिएका थिए । हरेक नागरिकलाई बैकिङ्ग प्रणालीसँग जोड्न सकिए मात्रै औपचारिक कारोबार वृद्धि हुने उनको भनाइ थियो । तुलसीपुर उद्योग वाणिज्य संघको निवर्तमान अध्यक्ष विमल रिजालले बैंकिङ प्रणालीले आर्थिक पारदर्शिता ल्याउने बताए । उनले उपमहानगरपालिकाले क्रमबद्ध ढंगले घोषणा पुरा गर्दै गएको समेत जानकारी दिए । धेरै मानिस बैंकको पहुँचबाट टाढा रहेको उल्लेख गर्दै तुलसीपुर बैंकर्सका अध्यक्ष सरोज लामिछानेले यसले उनीहरुलाई बैकिङ प्रणालीसँग जोडेर लैजाने बताए ।
विदेशमा रोजगारी गुमाएका कामदारलाई सरकारले निःशुल्क उद्धार गर्ने,"काठमाडौं : परदेशमा रोजगारी गुमाइ अलपत्र परेका कामदारलाई सरकारले उद्घार गर्ने भएको छ। मन्त्रिपरिषद् बैठकले कोरोना भाइरस (कोभिड१९) को विश्वव्यापी संक्रमणको कारण वैदेशिक रोजगारीका क्रममा अलपत्र परेका नेपाली कामदारको उद्धार गर्ने भएको हो। सरकारले बिहीबार स्वदेश फिर्ता गर्ने सम्बन्धी निर्देशिका २०७७ स्वीकृत गरेसँगै कामदार निःशुल्क फर्कन पाउने भएका छन्। रोजगारदाताले खर्च नबेहोर्ने तथा अन्तिम समस्यामा टिकट काट्ने पैसा नभएर अलपत्र परेका कामदार सरकारी खर्चमा आउन पाउने भएका हुन्। सर्वोच्च अदालतले असार १ गते अति समस्यामा परेका कामदारलाई सरकारी खर्चमा फिर्ता ल्याउन आदेश दिएपनि सरकारले एक महिनासम्म निर्देशिका स्वीकृत गर्न सकेको थिएन। असार ३२ गतेदेखि हालसम्म २७ हजार कामदार आफै पैसा खर्च गरेर स्वदेश फर्किसकेका छन्। करार अवधि भएका कामदारको वैदेशिक रोजगार कल्याणकारी कोषबाट र नभएका सरकारी कोषबाट अति समस्यामा परेका कामदारलाई स्वदेश फिर्ता ल्याउने छ। कोरोनाका कारण रोजगारी गुमाएर अलपत्र परेका कामदारलाई खान, बस्न समेत समस्या भएको छ। सुरुमा लाखौंले रोजगारी गुमाए पनि पछिल्लो समयमा अधिकांश कामदार काममा फर्किन थालेका छन्। यसैबीच सरकारले सबै म्यानपारको नवीकरण गर्ने भएको छ। आठ सय ५४ म्यानपावर दर्ता भइ सञ्चालनमा रहेपनि करिब पाँच सय म्यानपावरले एक सयसम्म पनि कामदार पठाएका छैनन्। वैदेशिक रोजगार ऐन र नियमावलीमा एक सय कामदार नपठाउने म्यानवरको नविकरण नगर्ने व्यवस्था गरिएको छ। तर अहिले कोभिड१९ महामारीको कारण विदेश पठाउने प्रक्रिया अवरुद्घ भएकाले सबै म्यानपावरको नवीकरण गर्ने निर्णय गरेको हो। सरकारको उक्त निर्णयप्रति वैदेशिक रोजगार व्यवसायीले स्वागत गरेका छन्। व्यवसायीले उक्त प्रावधान संशोधन गर्न चाहेपनि सरकारले यस वर्षका लागि विशेष परिस्थितिलाई देखाएर नवीकरण गर्ने निर्णय गरेको हो।"
रुखबाट लडेर एक जनाको मृत्यु,राजविराज : सप्तरीको कञ्चनरुप नगरपालिका६ घोघनपुरका ५५ वर्षीय मुसा मियाँको बिहीबार सिमलको रुखबाट लडेर मृत्यु भएको छ। गाइवस्तुका लागि घाँस काट्न रुखमा चढेका उनको खसेर मृत्यु भएको इलाका प्रहरी कार्यालय कञ्चनरुपका डिएसपी नरेश सिंहले बताए। रुखबाट लडेर घाइते भएका मुसा मियाँलाई कञ्चनरुप नगरपालिकास्थित धर्मेश्वर अस्पतालमा उपचार हुन नसकेपछि थप उपचारका लागि राजविराजस्थित अस्पताल ल्याउँदै गर्दा बाटोमै मृत्यु भएको मृतकका दाजु दाउद मियाँले बताए। मृतकको बिहीबार नै राजविराजस्थित गजेन्द्रनारायण सिंह अस्पतालमा पोष्टमार्टम भएको छ।
प्रदेशमा पहिलो : गण्डकीमा संक्रामक रोग नियन्त्रण अस्पताल,"पोखरा : कुकुरले टोक्यो भने जाने अस्पताल पनि उही, ज्वरो आउँदा जाने पनि उही। मलेरिया लागोस् या डेंगु अथवा झाडा पखाला सबै रोगको उपचार गर्ने एउटै अस्पताल। काठमाडौं बाहेक देशका सबैभागको अवस्था हो यो। काठमाडौंमा भने संक्रामक र रेबिज लगायत सरुवा रोगको उपचारका लागि टेकुमा शुक्रराज ट्रपिकल तथा सरुवारोग अस्पताल छ। गण्डकी प्रदेशले पनि काठमाडौंको टेकुको जस्तै संक्रामक र सरुवा रोग उपचार गर्ने छुट्टै अस्पताल सुरु गरेको छ। यसका लागि गण्डकी प्रदेश सरकारले एकैपटक जुरेका २ वटा संयोगलाई सदुपयोग गरेको हो। यही बेला संक्रामक रोग कोभिड१९ को महामारी फैलिएपछि मुख्यमन्त्री पृथ्वीसुब्बा गुरुङले संक्रामक तथा सरुवा रोग नियन्त्रण गर्ने छुट्टै अस्पताल चाहिँदो रहेछ भन्ने महसुस गरे। पोखराकै लेखनाथ क्षेत्रको एउटा सामुदायिक अस्पताल प्रदेशले लिइदियोस् भन्ने आग्रह पनि यत्तिबेला नै आयो। लेखनाथ सामुदायिक लायन्स अस्पतालको स्वामित्व ग्रहण गर्दै प्रदेशले त्यसैलाई संक्रामक र सरुवा रोग नियन्त्रण अस्पताल बनाएको हो। स्वामित्व ग्रहण गर्दै मुख्यमन्त्री गुरुङले बिहीबार उक्त अस्पताल सुरुआत गरे। अस्पताल समितिको २०७७ वैशाख ७ गतेको निर्णय र असार ६ गतेको आकस्मिक साधारण सभाले अस्पताल प्रदेशलाई हस्तान्तरण गर्ने निर्णय गरेको थियो। अस्पतालको चल अचल सबै सम्पति प्रदेशलाई सुम्पने सभाको निर्णय थियो। पोखरा३० मोहोरियामा लायन्स क्लब अफ लेखनाथ र स्थानीयको पहलबाट उक्त अस्पताल स्थापना भएको थियो। महायज्ञ गरी उठेको २ करोड रुपैयाँ खर्चेर पर्ती सार्वजनिक जमिनमा बनेको अस्पताल २०६२ सालदेखि सञ्चालनमा आएको हो। अत्याधुनिक उपकरणसमेत अस्पताललाई लायन्स क्लब इन्टरनेसनले उपलब्ध गराएको छ। तर सञ्चालन लगायत काम समुदायले धान्न सकेको थिएन। ४ चिकित्सकसहित २५ कर्मचारी रहेको अस्पतालमा मासिक १० लाख हाराहारीको खर्च छ। तर सरकारी अस्पतालकै शुल्कमात्रै बिरामीबाट लिनुपर्ने बाध्यताका कारण सञ्चालक खर्च पुर्याउनसमेत कठिन थियो। अस्पतालको क्षमता र सुविधा विस्तार होस् भनेरै प्रदेश सरकारलाई हस्तान्तरण गरिएको अध्यक्ष रमानाथ पौडेलले बताए। प्रदेशलाई अस्पताल सुम्पने सम्झौतामा उनले र सामाजिक विकास मन्त्रालयका निमित्त सचिव तेजप्रसाद काफ्ले हस्ताक्षर गरेका छन्। सम्झौतापत्र मुख्यमन्त्री गुरुङ र अस्पतालका अध्यक्ष पौडेलले बिहीबार आदानप्रदान गरे। मुख्यमन्त्री गुरुङले तत्काललाई अहिलेकै अस्पताल समिति र कर्मचारीबाट अघि बढ्ने बताए। उनले भने, मूलभूत भरथेग सरकारले गर्छ, व्यवस्थापन समिति पनि गठन हुन्छ, तर अहिलेलाई यही व्यवस्थापन समिति र कर्मचारीबाट काम हुनुपर्छ कुनै काम रोकिनुहुन्न। लोकसेवा आयोगबाट कर्मचारीहरुको पदपूर्ति गरिने जानकारी पनि उनले दिए। संक्रामक रोगका लागि छुट्टै अस्पताल चाहिएका बेला समुदायको आग्रह स्वीकार गरिएको पनि उनले सुनाए। अस्पतालमा चिकित्सक, स्वास्थ्यकर्मी र प्राविधिकसहित २५ कर्मचारी छन्। ती करारमा नियुक्त भएका हुन्। मूलभूत कुरा सरकारले भरथेग गरेर व्यवस्थापन राम्रो भयो भने अस्पताल राम्रो चल्छ, उनले भने, व्यवस्थापन त्यही क्षेत्रका बुद्धिजीवीलाई दिनुपर्छ। सरकारी हस्तक्षेप हुनुहुँदैन। संक्रामक तथा सरुवा रोग नियन्त्रण अस्पताल सबै प्रदेशमा बनाउने संघीय सरकारको नीति भए पनि गण्डकी प्रदेशले पहिलोपटक खोलेको उनले सुनाए।"
इटहरीका लेखा अधिकृत घुससहित पक्राउ,इटहरी : इटहरी उपमहानगरपालिकाका लेखा अधिकृत विकास पोखरेल घुससहित प्रकाउ परेका छन्। उनलाई ६५ हजार रुपैयाँ घुससहित पक्राउ गरिएको अख्तियार दुरुपयोग अनुसन्धान आयोगले जानकारी दिएको छ। अख्तियार प्रवक्ता प्रदीपकुमार कोइरालाका अनुसार लामो समयदेखि सेवाग्राहीहरुलाई कमिसन माग्दै दुःख दिने गरेको गुनासोका आधारमा अख्तियारले पोख्रेललाई केही सातादेखि पछ्याइरहेको थियो। यो पटक भने एउटा विद्यालयको योजनामा कमिसन वापतको पैसा लिने बित्तिकै उनी पक्राउ परेका हुन्। उनीमाथि थप अनुसन्धान सुरु भएको छ।
'मन्त्रीको जश लिने हतारोले मेलम्चीमा दुर्घटना',"मेलम्ची (सिन्धुपाल्चोक) : मेलम्ची खानेपानी आयोजनाको सुरुङमा पानी पठाउँदा सुरुङ फुटेर एक इन्जिनियरसहित दुई जनाले ज्यान गुमाएका छन्। खानेपानी तथा सरसफाई मन्त्री बिना मगरलाई मेलम्चीको पानी काठमाडौं पुर्याएको जश लिने लहड र आयोजनालाई गुणस्तरभन्दा पनि छिटो सक्ने चटारोले आयोजनाको सुरुङमा गम्भीर दुर्घटना भएको प्राविधिक बताउँछन्। अस्थायी बाँध बनाएर वर्षातको समयमा सुरुङ परीक्षण गर्दा पानीको बहाव बढी भएर सुरुङ सिफेजभएको उनीहरुको भनाइ छ। आयोजनाले सुरुङ के कारणले फुटेको भनी आधिकारिक कारण नदिए पनि हतारमा भएको गुणस्तरहीन काम नै प्रमुख कारण भएको आयोजनामा काम गरिसकेका एक प्राविधिकले बताए। नाम उल्लेख नगर्ने शर्तमा ती प्राविधिकले बताए अनुसार मन्त्रीको चटारो र आयोजनासम्वद्ध अधिकारीको कमिसनको खेलले सुरुङको काम गुणस्तरीय नहुँदा आयोजनाले गम्भीर घाटा व्यहोर्नु परेको छ। उनका अनुसार जम्मा चार किलोमिटरको प्रेसर थेग्न नसकेको गेटमा पूरै २६ किलोमिटर पानी पठाएको भए अझ दुर्घटना भयाबह हुने थियो। चार किलोमिटरमा पठाएको पानी फर्किंदा भएको दुर्घटना हेर्दा पूरै परीक्षण गर्ने क्रममा दुर्घटना भएको भए अवस्था अझ गम्भीर हुन्थ्यो, उनले भने, सुन्दरीजलबाट पानी फर्कंदा आयोजनाको मुहान तलका धेरै बस्ती जोखिममा पर्थे। उनका अनुसार थोरै क्षेत्रमा नै दुर्घटना भएकाले धेरै जनधनको क्षति हुने अवस्थाबाट भने जोगिएको छ। मेलम्चीपछि कार्यान्वयनमा आउने दोस्रो र तेस्रो चरणको याङ्ग्री र लार्केको समेत गरी दैनिक ५१ करोड लिटर पानी लान निर्माण गरेको सुरुङ पहिलो चरणको १७ करोड लिटरको परीक्षणमै पड्कियो, ती प्राविधिकले व्यंग्य गरे, तपाईं आफैं भन्नुस् मेलम्ची आयोजनाको काम कति गुणस्तरीय भएको रहेछ। आयोजनाको लापरबाहीका कारण दुई दशकपछि मेलम्चीको पानी खान पाउने काठमाडौंबासीको उत्साह मात्र सेलाएको छैन बाँकी २१ किलोमिटर सुरुङको अवस्थामा समेत गम्भीर शंका उत्पन्न गराएको छ। मेलम्ची आयोजनालाई नजिकबाट नियालिरहेका एक प्राविधिकका अनुसार मन्त्री मगरको हतारमा काम सकेर आयोजना सम्पन्न गराएको जश खाने लालशा नै निर्मित संरचना कमजोर हुनुको मुख्य कारण हो। पछिल्लो समय सुरुङको काम सम्पन्न गर्ने ठेक्का पाएको चिनियाँ कम्पनी सिनो हाइड्रो यसको मुख्य जिम्मेवार हो। इटालियन कम्पनीले ठेक्का रद्द गरेपछि मन्त्री परिषदबाट हतारमा अस्थायी बाँध बनाउने ठेक्का दिने निर्णय गराएर मन्त्री मगरसमेतको संलग्नतामा कमिसनको खेल भएको र त्यसले पनि निर्माण कार्यको गुणस्तरमा अनुगमन हुन नसकेको उनी बताउँछन्। सिनो हाइड्रोलाई ठेक्का दिने क्रममासमेत आर्थिक चलखेल भएको चर्चा चलेको थियो। निर्धारित समयभन्दा छिटो काम सके प्रोत्साहन स्वरुप बोनस् दिने निर्णयले पनि निर्माण कम्पनीले गुणस्तरमा भन्दा काम सक्न हतार गरेकाले सुरुङको संरचना मजबुत हुन नसकेको प्राविधिकको ठम्याइ छ। दुर्घटनापछि मन्त्रालयले आफ्नै मन्त्रालयका सहसचिव रमाकान्त दवाडीको नेतृत्वमा छानबिनको लागि प्राविधिक समिति खटाएको छ। प्राविधिक त्रुटीले कमजोर बनाएको सुरुङको संरचना परीक्षणका लागि स्वतन्त्र निकायलाई जिम्मा दिनुपर्नेमा मन्त्रालयकै कर्मचारीलाई पठाएर कमजोरी ढाकछोप गर्न लागेको एकपक्षले आरोप लगाएका छन्। 'मन्त्री मगरले आफ्नो र आयोजनाको कमजोरी ढाकछोप गर्न मन्त्रालयकै टोली छानबिन गर्न पठाएकी छन्, आयोजना निकट स्रोत भन्छ, आयोजनाको कमजोरी भएकाले त्यसको लागि स्वतन्त्र निकायलाई छानबिन गराउनु पर्थ्यो। बिहीबार घटनास्थल अम्बाथान पुगेका छानबिन टोलीका संयोजक दवाडीले पानीको प्रेसरका कारण सुरुङको भित्री संरचनामा क्षति पुगेको नदेखिएको बताए। अध्ययन सक्न बाँकी भएकाले खास कारण उल्लेख गर्न केही समय लाग्ने बताउँदै उनले नटबोल्टले अड्याइएको गेटमा पानीको प्रेसरले नटबोल्ट खुस्किंदा गेट खुलेर पानी बाहिर आएको प्रारम्भिक अध्ययनका क्रममा देखिएको जानकारी दिए। नटबोल्टले अड्याइएको गेटको नट खुस्केर गेट खुलेको देखियो, दवाडीले टेलिफोनमा भने, सुरुङभित्रको संरचनामा भने कुनै समस्या र क्षति देखिएको छैन। उनले केही दिनमै अध्ययनपछि देखिएको अवस्थाको छलफलबाट प्रतिवेदन तयार गरी सार्वजनिक गर्ने आश्वासन दिए। इन्जिनियरको टोली पानीको प्रेसर नाप्न जाने क्रममा गेट खुलेर पानी बाहिर निस्कँदा उनीहरुलाई बगाएको पनि उनले जानकारी दिए। स्टिमेटमा वा निर्माणका क्रममा के मा कमजोरी भएको हो सो भने अध्ययन प्रतिवेदनपछि बाहिर आउने उनले बताए। खानेपानीको सुरुङ पूर्ण रुपमा कंक्रिट ढलानसमेत गरिएको छैन। कतैकतै ढलान गरेको सुरुङबाट जाने पानीमा माटो र चट्टानमा हुने विभिन्न तत्व मिसिंदा पानी पिउन लायक नहुनेतर्फसमेत आयोजना सचेत नदेखिएको प्राविधिकको भनाइ छ। आयोजनाका कार्यकारी निर्देशक तिरेशकुमार खत्री भने बढी खर्चिलो हुने भएकाले सबै ठाउँमा कंक्रिट ढालान नगरिएको बताउँछन्। उनको भनाइमा चट्टान भएको ठाउँमा आवश्यक नपर्ने भएकाले माटो देखिएको ठाउँमा मात्र ढलान गरिएको छ। मन्त्रालयको प्राविधिक टोलीले छानविन गरी दुर्घटनाको कारण बताउने उल्लेख गर्दै खत्री सुरुङ परीक्षण मात्र भएकाले हतार गरेको भन्न नमिल्ने तर्क गर्छन्। निर्माण कम्पनीले काम सकियो भनेकाले हामीले परीक्षण सुरु गराएका हौं, खत्री भन्छन्, निर्माणकै चरणमा पनि आयोजनाले गर्नुपर्ने अनुगमन गरेको छ, त्रुटी कहाँनेर भन्ने प्राविधिक समितिले पत्ता लगाउला। काठमाडौंका लागि सुरुङमा पठाइयो मेलम्चीको पानी मेलम्चीको ड्याम फुट्दा दुई बेपत्ता मेलम्चीको सुरुङ फुट्दा बेपत्ता दुईजना अझै भेटिएनन् मेलम्चीमा बेपत्ता इञ्जिनियरको शव भेटियो मेलम्चीमा बेपत्ताको खोजी गर्न गएको सशस्त्रको गोताखोर टोली सवार बोट दुर्घटना सिनो हाइड्रो लाई ठेक्का दिएपछि आयोजनाले हतार हतार मुहानमा अस्थायी बाँध बनाउने र इटालियन कम्पनीले अजकल्टो छाडेको सुरुङको काम सकेर गत असार २१ गते स्थानीय जनप्रतिनिधि, सरोकारवाला कसैलाई जानकारी नै नदिई सुरुङ परीक्षणको उद्घाटन गरेको थियो। मुहानमा मन्त्री मगरको उपस्थिति बिना बोकाको बली दिएर बौद्ध धर्म गुरुलाई मन्त्र पढ्न लगाएर उद्घाटन गरेपछि राजधानीमा मन्त्री मगरले हर्सोल्लाससहित पत्रकार सम्मेलन गरी मेलम्ची आयोजना पूरा भएको घोषणा गरेकी थिइन्। पत्रकार सम्मेलन गरेर मेलम्ची अब काठमाडौंवासीको सपना नरहेर बिपनामा परिणत भएको उद्घोष गरेको साता बित्दै सुरुङको गेट फुटेर मानवीय क्षतिसमेत हुनुले मन्त्री मगरलाई क्रेडिट लिने हतारोले आयोजनाको काम कमजोर भएको पुष्टि गरेको छ।"
साझामा ढुक्कको यात्रा (फोटो फिचर),"काठमाडौं : कोरोना भाइरस (कोभिड१९)का कारण लामो समयदेखि थन्किएको साझा यातायातले बिहीबारबाट सेवा सुरु गरेको छ। कोरोना भाइरस नियन्त्रण तथा रोकथामका लागि सरकारले लगाएको बन्दाबन्दीपश्चात् सार्वजनिक यातायात सञ्चालन गर्ने निर्णयपछि साझाले पुलचोकस्थित सम्पूर्ण सुरक्षा प्रबन्ध मिलाएर बस संचालन गर्ने निर्णय गरेको हो। साझाका २६ वटा बसले बिहीबारबाट काठमाडौं उपत्यकाका ८ वटा रुटमा सेवा दिने छ। साझाले सरकारले तोकेको मापदण्ड अनुसार ५० प्रतिशत बढी भाडा लिएर सेवा सुरु गरेको हो। साझा बसका चालक र सहचालकले मास्क, पन्जा र फेस सिल्ड अनिवार्य लगाउने छन्। यात्रुलाई बसमा चड्नु अघि ज्वरो नापेर स्यानिटाइजर प्रयोग गर्न दिइने छ। साथै बसभित्र भीड नगर्न, व्यक्तिगत दूरी कायम गरेर बस्न, यात्रुलाई साझाले आग्रह गरेको छ।"
"बबई नदीमा अपूरो तटबन्ध, डरैडरमा रात कटाउँछन् बालापुरबासी","गुलरिया : गुलरिया नगरपालिका ५ बालापुरका सोवेन्द्र चौधरीको वर्षा हुने वित्तिकै भोक निन्द्र हराउँछ।बबई नदी तटीय क्षेत्रमा रहेको सिंगो बालापुरगाउँ बाढीको चपेटामा रहेकाले डरैडरमा रात काट्नुपर्ने उनको बाध्यता छ । बबई नदीमा पानीको बहाव बढेपछि सोझै बालापुरतिर हानिन्छ। गुलरिया नगरपालिका ५ का वडा सदस्य समेत रहेका चौधरीले भने, 'बबई नदीको किनारमा निर्माणाधिन तटबन्धले पूर्णता नपाउँदा वर्षाको बेला जीवनमरणको दोसाँधमा हुन्छौं।' यसपटक पनि विगतमा जस्तै बाढी आयो भने त गाउँ सबै डुब्ने खतरा छ । बालापुर क्षेत्रमा केही तटबन्धको काम बाँकी नै भएकाले नदी सोझिने डर छ । बाढी आयो भने बस्ने गाउँमा एउटा सेल्टर छ त्यो पनि अपुग हुन्छ । उनले थपे,' गाउँमा विगतका वर्षमा बाढी आउँदा गाउँका सयौं घरका परिवारले क्षति ब्यहोरेका थिए।' सरकारले समयमै तटबन्ध निर्माणमा चाँसो नदिँदा वर्षामा बाढी तथा डुवानको समस्या आउने गरेको हो । बर्दियाको बबई, कर्णाली नदीलगायत तिनका सहायक नदीहरु गेरुवा, औराही, मान तथा भादा खोलामा बाढीको समस्या आइरहन्छ । कर्णालीअन्र्तगत राजापुर, गेरुवा क्षेत्र बाढीको चपेटामा छन् । बबई नदी तटीय ठाकुरबाबा, मधुवन, बारबर्दिया, गुलरिया, बाँसगढी नगरपालिका र बढैयाताल गाउँपालिका बर्षेनि बाढीको जोखिममा पर्ने गरेका छन् । बाढी प्रभावित जलाधार क्षेत्रहरु समयमै व्यवस्थापन गर्न नसक्दा बर्षातमा बाढी तथा डुवानको समस्या आउने गरेको हो । गुलरियामा पण्डीतपुर, बालापुर, रामपुर टप्पर, कोठीया, लट्कनिया क्षेत्रबाट बाढी पस्ने गर्छ । बबई भादा औरही नदी व्यवस्थापन आयोजनामार्फत सुरु गरिएको नदी व्यवस्थापन कार्य पूर्ण हुन नसक्दा बाढीको त्रास स्थानीयमा कायमै छ । बबईको विनासकारी बाढीले ०७१ मा भत्काएको घर । गुलरिया नगरपालिका ८ का राधेलाल लोध आफूले लगाएको कृषि उपज बाढीले नोक्सान गर्ने भन्दै चिन्तित छन् । यदि पूर्ववत् रुपमा बाढी आएमा यस पटक पनि लगाएको मकैबाली नोक्सान पार्न सक्छ । उनले भने, ' बाढी आयो भने मकैका जरैदेखि बगाएर लैजान्छ, कसरी जोगाउने । बबईको पूरानो सरयु नदी वर्षामा उर्लिने हुनाले बाढीको जोखिम उत्तिकै छ।' मनसुन पूर्वतयारी तथा प्रतिकार्य योजना २०७७ अनुसार विगतमा झै यसवर्ष बाढी आए २० हजार घरपरिवार प्रभावित हुनसक्ने पूर्वानुमानसहित प्रतिकार्यका लागि आकस्मिक योजना तयार पारिएको बर्दियाका प्रमुख जिल्ला अधिकारी लिलाधर अधिकारीले बताए । जिल्लाका सबै पालिका बाढीको जोखिममा छन् । उनले भने,' सबै स्थानीय तहमा उद्धार तथा राहत सामग्री भण्डारका लागि उपयुक्त कक्षको व्यवस्थापन नहुँदा समस्या देखिएको हो। विगतमा बाढी वितन्डा बर्दिया जिल्ला बाढी प्रभावित जिल्ला भएकाले यहाँका अधिकांश स्थानीय बाढीबाट प्रभावित हुने गरेका छन् । विगत १२ वर्षको अवधिमा जिल्लामा बाढीबाट लाखौं मानिस प्रभावित तथा करोडौं धनजनको क्षति भइसकेको छ। बर्दियामा २०४०, ०५१, ०६३, ०७१ र २०७४ सालमा बबई र कर्णालीमा आएको बाढीले बढी प्रभाव पारेको ऐतिहासिक तथ्यांक जिल्ला प्रशासन कार्यालय बर्दियाको छ । ०६४ साल देखि ०७६ सम्म २७ हजार ६८३ घरधुरीका १ लाख ४५ हजार ५९१ जनसंख्या प्रभावित भएका छन् । प्रतिकार्य योजनामा विगतका बाढीका ऐतिहासिक पृष्टभूमि समेटिएको छ जिल्ला प्रशासन कार्यालय बर्दियाका सूचना व्यवस्थापन अधिकृत रुपन ज्ञवालीले भने । विक्रम सम्वत् ०७१ को श्रावण २९ गते आएको बाढीबाट १७ हजार ३७६ घरधुरीका ९३ हजार १८९ ब्यक्ती प्रभावित बनेका छन् । जसमा ३२ जनाको मृत्यु र १४ जना बेपत्ता भएका छन् । तीन वर्षपछि ०७४ को साउन २९ गते आएको बाढीमा २ हजार ३७३ घर पूर्णक्षति, १८ हजार ६०८ घर आशिंक क्षति भएका थिए । ज्ञवालीले थपे करिब ५१ करोड रुपैयाँ बराबरको कृषि तथा पशुपालन क्षेत्र प्रभावित बनेको सोही बाढीबाट १ लाख ११ हजार ७६४ जनसंख्या प्रभावित बनेका थिए । विगतका बाढीको प्रभावका आधारमा यस वर्ष क्षति न्युनिकरण गर्न रबर बोट, लाइफ ज्याकेटलगायतका सुरक्षा सामग्रीसहितको उद्दारकर्मीको टीम तयारी अवस्थामा राखिएको छ । नेपाल प्रहरी, शसस्त्र प्रहरी, नेपाली सेनाका गोताखोरलाई बबई नदीमा खोज तथा उद्धार सम्बन्धी तालिम दिइएको अधिकृत ज्ञवालीले बताए ।"
पोखरामा सलह,पोखरा : पोखरामा फाट्टफुट्ट रुपमा सलह किरा देखिएका छन्। लामो उडानका क्रममा केही सलह किरा पोखरा झरेको हुन सक्ने जानकार बताउँछन्। खेतीबालीलाई नै क्षति पुर्याउने गरि सलह किरा अहिलेसम्म पोखरा नआएको पोखरा महानगरपालिका कृषि महाशाखा प्रमुख मनहर कडरियाले जानकारी दिए। पोखरामा देखिएका केही सलह किरा। तस्बिर : कृष्णमणि बराल
नारायणीको कटानले एक दर्जन गाउँ जोखिममा,"रतनपुर : मध्यविन्दु नगरपालिका ३, रतपुरमा नारायणी नदीको कटान तीव्र बनेसँगै यस क्षेत्रका करिब एक दर्जन गाउँ डुबानको जोखिममा परेका छन्। केही दिनयता रतपुरमा निर्माण गरिएका नदी किनारका ठोकर भत्काउने र जमिन कटानका कारण जोखिम बढेको स्थानीय योगमान चौधरीले बताए। 'एघार कट्ठा जमिन थियो, आधा नारायणीले बगायो', चौधरीले भने, 'बाँकी पनि क्रमशः काटिरहेको छ। ' यस क्षेत्रमा मात्रै नारायणी नदीका कारण करिब १०० बिघा जग्गा बगरमा परिणत भएको वडा नं ३, का वडाध्यक्ष अमरबहादुर महतोले जानकारी दिए। पछिल्लोपटक रतनपुरमा भएको कटानले रतपुरसँगै, नन्दपुर, सेहरी, सीतापुर, भिउरान, तमासपुर, बरुवा, भडारालगायतका गाउँसमेत जोखिममा परेको छ। 'रतनपुरमा कटान तीव्र रहेको छ, यहाँबाट नदीले धार परिवर्तन गरे करिब एक दर्जन बस्ती र सयौं बिघा खेतीयोग्य जमिन बगर बन्नेछ', महतोले भने। चितवनतर्फको धार परिवर्तन हुँदै नदी नवलपुरको भागमा आउँदा कटान बढेको स्थानीय तोयनारायण महतोको भनाइ छ। रतनपुरमा नारायणी नदी साविकको बहाव क्षेत्रदेखि करिब तीन किलोमिटर नवलपुरतर्फ सरेको उनले बताए। यस क्षेत्रका सयौं घरपरिवार नदीका कारण विस्तापित बनेका छन्। नदीको कटान बढेपछि गण्डकी प्रदेशसभा सदस्य रोशनबहादुर गाहा, जनकलाल श्रेष्ठ, संविधानसभा सदस्य जीवन श्रेष्ठसहित भीमलाल अधिकारीको टालीले कटान क्षेत्रको निरीक्षण गरेको छ। प्रदेशसभा सदस्य रोशनबहादुर गाहाले स्थानीय बजेटबाट मात्रै नदी नियन्त्रणको कार्य असम्भव भएकाले प्रदेश र सङ्घीय सरकारले यसको व्यवस्थापनमा लाग्नुपर्ने बताए। 'कटान तीव्र छ, जोखिम बढ्दो छ, तत्काल नियन्त्रणको पहल आवश्यक छ, मैले गण्डकी प्रदेशका मुख्यमन्त्रीसमक्ष कुरा गरिसकेको छु', प्रदेशसभा सदस्य गाहाले भने। प्रदेशसभा सदस्य जनकलाल श्रेष्ठले गैँडाकोटदेखि त्रिवेणीसम्म नै बाँध निर्माण गर्न आवश्यक रहेको र यसका लागि प्रदेशसँगै सङ्घीय सरकारले कदम चाल्नुपर्ने बताए।"
सेनाका जवानसहित ६ जनामा कोरोना संक्रमण पुष्टि,"इलाम : इलाममा क्वारेन्टाइनमा सुरक्षार्थ खटिएका नेपाली सेनाका एकजवानसहित छ जनामा कोरोना पुष्टि भएको छ । इलाम नगरपालिका८ का एकजना, इलाम नगरपालिका १० का तीनजना र इलाम नगरपालिका ७ का २ जनामा कोरोना पुष्टि भएको इलाम अस्पतालका कोरोना फोकल पर्सन विमल बरालले जानकारी दिए । कुवेत साउदी, कतार, गृसबाट आएका एकएक जना, भारतबाट आएका एकजना र क्वारेन्टाइनको सुरक्षार्थ खटिएका नेपाली सेनाका जवानमा कोरोना संक्रमण देखिएको हो। कोरोना पुष्टि हुने सबै ४० वर्ष मुनीका पुरुष रहेको बरालले बताए । जिल्ला समन्वय समितिकाको क्वारेन्टाइनमा बसेका उनीहरुको गत २८ गते स्वाब परीक्षणका लागि पठाइएको थियो । कोरोना पुष्टि भएकालाई मोरङ्गको गोठगाउँ कोरोना अस्पतालमा बिहीबार नै पुर्याउने तयारी गरिएको बरालले बताए । इलाममा यसअघि १६ जनामा कोरोना पुष्टि भएको थियो भने १० जना निको भएर फर्किसकेका छन् ।"
म्याग्दीमा दुई तिहाई विकास बजेट खर्च,"बेनी : गत आर्थिक वर्ष २०७५७६ मा म्याग्दीमा सञ्चालित विकास आयोजना तथा कार्यक्रमका लागि बिनियोजन भएको दुई तिहाई बजेट खर्च भएको छ । संघीय सरकारको ६६ र प्रदेश सरकारको ६७ प्रतिशत पूँजीगत बजेट खर्च भएको कोष तथा लेखा नियन्त्रक कार्यालय म्याग्दीले जनाएको छ । पूँजीगत करिब आधा बजेट आर्थिक वर्षको अन्तिम महिना असारमा खर्च भएको छ । सरकारले वित्तीय अनुशासनका लागि बनाएको नीतिगत व्यवस्था विपरित जिल्लास्थित अधिकांश कार्यालयले आर्थिक वर्षको अन्तिम महिनामा बजेटको खोलो बगाउने विगतकै प्रवृति दोहोर्याएका हुन् । अन्तिम महिनामा ठूलो मात्रामा हुने बजेट खर्चले दुरुपयोग, बजारमा मूल्यवृद्धि, मुद्रा स्फिति, गुणस्तर तथा मापदण्ड अनुसारको काम नहुने म्याग्दी बहुमुखी क्याम्पसको अर्थशास्त्र विषयका उपप्रध्यापक भोलानाथ घिमिरेले बताए । 'अन्तिम अवस्थामा आएर काम गर्ने नेपाली समाजको पुरानो प्रवृति हो,' उनले भने जेठ असारमा हतपतमा गरिने काम नेपालको भूगोल र मौसम अनुकुल छैन ।' आर्थिक वर्षको अन्तमा बजेट सक्नका लागि गरिएको खर्चले विकासको प्रतिफल नदिने र बजेटको दुरुपयोगको जोखिम हुने घिमिरेले बताए । कोष तथा लेखा नियन्त्रकको कार्यालय म्याग्दीका अनुसार पूँजीगत शीर्षकमा संघीय सरकारले १८ वटा कार्यालय र ६ वटा पालिकालाई ५३ करोड ४२ लाख २६ हजार ३६ रुपैयाँ बिनियोजन गरेकोमा ३४ प्रतिशत फिर्ता भएको छ । ३५ करोड ६३ लाख ५४ हजार ९२२ रुपैयाँ खर्च भएको मध्य असार महिनामा भुक्तानी भएको रकम १८ करोड ५६ लाख ३३ हजार ९९५ रुपैयाँ छ । प्रदेशले १५ वटा कार्यालय र पालिकाहरुलाई पुजिगत शिर्षकमा पठाएको ९४ करोड ८९ लाख २४ हजार रुपैया मध्य ३३ प्रतिशत खर्च हुन सकेन् । ६३ करोड १९ लाख ९० हजार ८७८ रुपैयाँ खर्च भएकोमा २६ करोड २० लाख सात हजार ६९९ रुपैयाँ असारमा भुक्तानी भएको हो । चालुतर्फ स्थानीय तहलाई उपलब्ध गराइएको समानीकरण, शसर्त, विशेष र समपुरक अनुदान सहित संघीय बजेट दुई अर्ब ८१ करोड चार लाख २१ हजार ८२८ रुपैयाँ मध्य ९५ प्रतिशत अथवा दुई अरब ६८ करोड १९ लाख २३ हजार ४६६ रुपैयाँ खर्च भएको छ । प्रदेशले चालु शिर्षकमा पठाएको ४४ करोड ५७ लाख ७५ हजार रुपैयाँ मध्य तीस करोड दुई लाख ६२ हजार ८८६ रुपैयाँ खर्च भएको छ । बुधबार रातीसम्म चेक काटिएको थियो । अन्तिममा काटिएका धेरै चेक बैङ्कमा भुक्तानीको प्रक्रियामा छन् । पूर्वाधार विकास निर्माणका आयोजना र विभिन्न कार्यक्रम सञ्चालनका लागि पुजिगत शिर्षकको बजेट खर्च हुने गर्छ । चालु शिर्षकको बजेटको ठूलो हिस्सा शिक्षक, कर्मचारी, स्वास्थ्यकर्मी, सुरक्षाकर्मी, जनप्रतिनिधिको तलब भत्ता र प्रशासनिक काममा खर्च हुन्छ । अघिल्लो आर्थिक वर्षमा म्याग्दीमा ७५ प्रतिशत पुजिगत बजेट खर्च भएको थियो । गत वर्ष संघीय सरकारको कोषमा १७ करोड ९९ लाख ९२ हजार ४४५ र प्रदेशको कोषमा तीन करोड ५५ लाख ७८ हजार रुपैयाँ राजस्व संकलन भएको कोष तथा लेखा नियन्त्रक चन्द्रशेखर सापकोटाले बताए । कोरोनाको जोखिम र लकडाउनको असहज अवस्थामा पनि दुई तिहाई बढी बजेट खर्च हुनुलाई सन्तोषजनक मान्नुपर्ने उनले बताए । जिल्लामा सबैभन्दा धेरै बजेट भएको प्रदेश सरकार अन्तरगतको पूर्वाधार विकास कार्यालयलाई ७० करोड दुई लाख ३५ हजार छ हजार रुपैयाँ बजेट प्राप्त भएकोमा ४४ करोड ५७ लाख ७२ हजार ८४२ रुपैयाँ खर्च भएको छ । १७ करोड १४ लाख ६६ हजार रुपैयाँ पुजिगत बजेट भएको जलस्रोत तथा सिचाई डिभिजन कार्यालयले १२ करोड ६१ लख चार हजार ८२३ रुपैयाँ खर्च गरेको छ । असार महिनामा मात्र सिचाईले दश करोड रुपैया भुक्तानी दिएको छ । संघीय सरकारको पुजिगत तर्फ सबैभन्दा बढी ३५ करोड ७७ लाख ७९ हजार पाँच सय रुपैया बिनियोजन भएको राष्ट्रिय पुननिर्माण प्राधिकरणको जिल्ला आयोजना कार्यान्वयन इकाई (शिक्षा)ले २४ करोड २८ लाख ६९ हजार १७० रुपैयाँ खर्च गरेको छ । नौ करोड ९० हजार रुपैयाँ बिनियोजन भएको प्राधिकरणकै अर्को अनुदान व्यवस्थापन तथा पूर्वाधार कार्यालयले पाँच करोड ९४ लाख ७८ हजार १७० रुपैयाँ खर्च भएको छ । कार्यालय प्रमुख यज्ञप्रसाद रिजालले लकडाउन र कोरोनाको जोखिमका कारण निजी आवास पुननिर्माण र पोखरेबगरचित्रे सडक आयोजना रोकिदा बजेट कार्यान्वयन प्रभावित भएको बताए । बर्खा याममा मौसम प्रतिकुलताका कारण काम नहुने भएकाले ठेक्का प्रक्रिया र प्रशासनिक तयारी गरेर हिउँदको सुरुवात संगै आयोजना कार्यान्वयनमा लैजादा छिटो काम हुने र प्रभावकारी देखिने उपप्रध्यापक घिमिरेले बताए ।"
सार्वजनिक यातायातका समस्या समाधान गरिने छ : प्रम ओली,"काठमाडौं : प्रधानमन्त्री केपी शर्मा ओलीले सार्वजनिक यातायात सञ्चालनका लागि आफ्नो सामर्थ्यले सकेसम्म सहयोग गरिने बताएका छन्। कोभिड१९ को महामारीपछि यातायात सञ्चालनमा देखिएका समस्याबारे ज्ञापनपत्र बुझाउन बिहीबार यातायात व्यवसायी र मजदुर सङ्गठनका प्रतिनिधिमण्डल प्रधानमन्त्री निवास बालुवाटार गएका थिए। उनीहरुसँग कुरा गर्दै प्रधानमन्त्री ओलीले महामारीका कारण प्रभावित सबै क्षेत्रका समस्या राज्यले हेर्नुपर्ने भएकाले आफ्नो सामर्थ्यअनुरुप समाधानमा अग्रसर रहने बताए। 'कोभिड१९ को महामारीपछि सबै क्षेत्र प्रभावित हुन पुगे। जनताको दैनिक जीविका, विकास, अर्थतन्त्र र सेवालगायत सबै क्षेत्रमा यसको प्रभाव छ', प्रधानमन्त्री ओलीले भने, 'सबै क्षेत्रका समस्या सरकारले समाधान गरिदिएहुन्थ्यो भन्ने परिरहेको छ, यस्तो स्वाभाविक पनि हो। सार्वजनिक यातायात सञ्चालन गर्न केकस्तो सहयोग गर्न सकिन्छ, सरकारले पहल गर्नेछ।' सो अवसरमा नेपाल यातायात व्यवसायी राष्ट्रिय महासङ्घ र यातायात मजदूर सङ्गठनका प्रतिनिधिले प्रधानमन्त्री ओलीसँग आफ्ना समस्या प्रस्तुत गरेका थिए। प्रतिनिधिमण्डलमा महासङ्घका अध्यक्ष योगेन्द्रनाथ कर्माचार्य, महासचिव सरोज सिटौला र उपमहासचिव वसन्त भण्डारी तथा सङ्गठनका अध्यक्ष भीमज्वाला राई, अखिल नेपाल यातायात मजदूर सङ्घका रामचन्द्र कार्की र नेपाल यातायात मजदूर सङ्घका धर्मराज भण्डारी सहभागी थिए।"
दाउरा बिक्न छोडेपछि गुजारा चलाउन मुस्किल,"अछाम : साफेँबगर नगरपालिका३ रसकाँडाकी बसन्ती सार्की दैनिक दाउरा बेच्न साँफेबगर बजार पुग्छिन्। यो उनको दैनिकी र घर चलाउनले माध्यम हो। लकडाउन र कोरोनाले गर्दा बजारका होटल बन्द छन्। आजभोलि दाउरा बेच्न मुस्किल भएको उनले बताइन्। एक भारी दाउरा १ सयदेखि १ सय ५० सम्ममा बिक्री गर्ने गरेको उनको भनाइ छ। उनले भनिन्, दाउरा होटलमा बढी बिक्री हुन्छ। अहिले सबै बन्द छन्। बिकिहाले पनि भने अनुसारको मूल्यपाइँदैन। कसैले सय दिन्छन् कसैले १५०।' दाउरा बिक्री हुन छोडेपछि घर चलाउन उनलाई गाह्रो परेको छ। लगातार एक हप्तासम्म दाउरा बेचेको पैसा जम्मा गरेर चामल किनेर खाने गरेको उनले बताइन्। लगाएको खेती बदेल र बाँदरले सखाप पार्न थालेपछि झनै समस्या भएको उनले दुखेसो पोखिन्। उनले भनिन्, 'लगाएको खेतीबाट एक महिना जति खान पुग्थ्यो, अहिले त बाँदर र बदेललाई ठिक्क छ। खेतीपाती लगाउनु र नलगाउनु एउटै छ।' भारतमा कमाउन गएका उनका श्रीमान् लाल सार्कीको ४ वर्ष पहिले उतै घरको छतबाट लडेर मृत्यु भयो। २ छोरी र २ छोराको पालन पोषणको जिम्मेवारी बसन्तीको काँधमा छ। आर्थिक अवस्था कमजोर भएका कारण उनले ३ सन्तानलाई पढाउन सकिनन्। उनले कान्छो छोरालाई भने जेनतेन पढाइरहेकी छिन्। उनका दुई छोरीको विवाह भइसक्यो। कल्धरी भुलको पनि दाउरा बेचेर नै गुजार चल्छ। अरुले उनको दाउरा किनेपछि मात्र कल्धरीको घरको चुलोमा आगो बल्छ। आर्थिक अभावका कारण १२ वर्षको छोरा कमाउन भारत गएको उनले बताइन्। उनले भनिन्, 'दाउरा बेचेर जसोतसो जिन्दगी चलेको छ। 'छोरा छोरीलाई पढाउन सकिएन। १२वर्षमै छोरा पैसा कमाउँछु भन्दै भारत गएको छ।' जेठी श्रीमतीबाट सन्तान नभएपछि दाने भुलले कल्धरीलाई दोस्रो श्रीमतीको रुपमा भित्र्याएका थिए। अहिले उनको १ छोरा र एक छोरी छन्। श्रीमान्ले मदिरा खाएर गाली र कुट्ने गर्न थालेपछि उनी अलग्गै सानो घर लगाएर बसेकी छिन्। दिला भुलको पनी समस्या उस्तै छ। भारतमा कमाउन गएका श्रीमान् कोरोनाले गर्दा रोजगार गुमाएर घर फर्केका छन्। उनका ९ छोराछोरी छन्। 'रोजगार गुमाएर आएका श्रीमान् र ९ छोराछोरीको लालनपालन दाउरा बेचेर नै हुन्छ', उनले भनिन्, श्रीमान्ले भारतबाट कमाएर पठाएको पैसाले पुग्दैन। दाउरा नबेचेर घर खर्च चल्दैन। यसपालि त झन् श्रीमान् रित्तो हात फर्केका छन्।"
पहिरोले प्रशारण लाइनको टावर ढलायो,"बेनी : म्याग्दीको अन्नपूर्ण ३ दानादेखि पर्वतको खुर्कोट जोड्ने निर्माणाधिन विद्युत प्रशारण लाइनको एउटा टावर पहिरोले ढलाएको छ। कालीगण्डकी कोरीडोर अन्तरगत नेपाल विद्युत प्राधिकरणद्धारा सञ्चालित २२० केभी क्षमताको दानाखुर्कोट प्रशारण लाइनको जलजला गाउँपालिका७ मिलनचोकस्थित टावर पल्टिएको हो। धाइरिङको डिलबाट ठूला ढुङ्गासहित खसेको पहिरोले कुनातर्फको दुई वटा लेग (खुट्टा)मा लागेर १४ नम्बरको टावर ढलेको ठेकेदार कम्पनी टाटाचिन्ट जेभीका केदार रेग्मीले बताए। सोमबार रातिको पहिरोले कुनातर्फ टावर पल्टिएको छ, उनले भने भीरमा पल्टिएकाले तार तानि सकिएको प्रशारण लाइनको अन्य टावर, नजिकै रहेको मिलनचोकधाइरीङ सडक र बस्तीमा भने क्षति पुग्न पाएन। टावर पल्टिँदा करिब एक करोड रुपैयाँ बराबरको क्षति पुगेको रेग्मीले बताए। टावर ढल्नुको कारण र पारेको क्षतिको बारेमा आयोजनाले अध्ययन थालेको छ। नेपाल विद्युत प्राधिकरणले एसियाली विकास बैंकको सहयोगमा चार वर्षअघि सुरु गरेको ३९६ किलोटिर दुरिको दानाखुर्कोट प्रशारण लाइन निर्माण अन्तिम चरणमा पुगेको छ। ११४ वटा मध्य पोखरेबगरका दुई वटाबाहेक सबै ठाउँमा टावर ठडाएर तारसमेत तानिएको आयोजनाका उपनिर्देशक लक्ष्मण फुयालले बताए। दुई अर्ब ९० करोड रुपैयामा ठेक्का सम्झौता भएको आयोजना अन्तरगत दाना र खुर्कोटको सबस्टेशनसमेत अन्तिम चरणमा पुगेको छ। कालीगण्डकी र आसपासका नदीमा निर्माण हुने जलविद्युत आयोजनाबाट उत्पादित विद्युत केन्द्रिय प्रशारण लाइनमा जोड्न प्रशारण लाइन र सबस्टेशन बनाउन लागिएको आयोजना प्रमुख चन्दनकुमार घोषले बताए। दोस्रो चरणमा खुर्कोटदेखि नवलपरासी जोड्ने प्रशारण लाइन र सबस्टेशन समेत निर्माण सुरु भएको छ।"
एक लाख घुससहित इन्जिनियर पक्राउ,काठमाडौं : अख्तियार दुरुपयोग अनुसन्धान आयोगको टोलीले एक लाख घुससहित एक इन्जिनियरलाई पक्राउ गरेको छ। बाग्लुङको ढोरपाटन नगरपालिकाको नगर कार्यपालिकाका इन्जिनियर मिलन अधिकारीलाई घुससहित प्रकाउ गरेको अख्तियारका प्रवक्ता प्रदीपकुमार कोइरालाले जानकारी दिए। अधिकारीले उमभोक्ता समितिबाट भएको सडक निर्माणसम्बन्धी योजनामा भुक्तानी दिएवाफत विभिन्न बहाना बनाइ घुस माग गरिरहेको भन्ने सूचनाको आधारमा पक्राउ गरिएको अख्तियारले जनाएको छ। अख्तियारका प्रवक्ता कोइरालाका अनुसार पोखरा महानगरपालिकाको जिरो प्वाइन्ट भन्ने स्थानमा रहेको एक होटलबाट नियन्त्रणमा लिइ अनुसन्धान भइरहेको छ।
धरानका तीनहजार घर बाढीको उच्च जोखिममा,"धरान : अविरल वर्षासँगै खोलामा आएको बाढीका कारण सुनसरीको धरान उपमहानगरपालिकाका तीन हजारभन्दा बढी घरपरिवार बाढीको उच्च चपेटामा परेका छन्। अव्यवस्थित रुपमा धरानका विभिन्न खोला किनाराको जग्गामा बसेका २६ सुकुम्बासी बस्तीका ३ हजार बढी घरपरिवार बाढीको उच्च जोखिममा परेका हुन्। अविरल वर्षातसँगै खोलामा आएको बाढीका कारण धरानमा ९ वटा घर बाढीले बगाएको इलाका प्रहरी कार्यालय धरानका प्रमुख डिएसपी ज्ञानेन्द्र बस्नेतले बताए। उनका अनुसार सर्दुखोलामा आएको बाढीले धरान १७ का घनिन बहादुर श्रेष्ठ, मिना लिम्बु, सुजन लिम्बु, मनकुमारी राई, विक्रम राई, र गंगा परियारको घर बगाएको छ। त्यस्तै धरान ५ को मसन्दरा जोगी, जितबहादुर लिम्बु र तिलक बस्नेतको घर अधेरी खोलामा आएको बाढीले बगाएको डिएसपी बस्नेतले बताए। बाढीले बगाएका सबै घर खोलाको किनारमा थिए। लगातारको वर्षातका कारण धरानको सेउती, सर्दु, अधेरी, शेहरा, अन्य दर्जन बढी खहरे खोला किनारामा बसोवास गर्दै आएका ३ हजार बढी घरपरिवारहरु बाढीको उच्च जोखिममा रहेको नेपाल बसोवास बस्ती संरक्षण समाजका केन्द्रीय महासचिव कुमार कार्कीले बताए। धरानका नौलो बस्ती, लोकतान्त्रीक बस्ती, प्रगती मार्ग, सुनौलो बस्ती, गैरी टोल, सगरमाथा टोल, फोकलेण्ड टापु, गणतन्त्र बस्ती, ललित टोल, वीरनारायण मार्ग, सिर्जना बस्ती, खोरिया बस्ती, अरुण टोल, बरुण टोल, सभागृह मार्ग, हाम्रो टोल लगायतका बस्तीका ३ हजार बढी घरपरिवार बाढीको उच्च जोखिममा रहेको कार्कीको भनाइ छ। २०६३६४ को जनआन्दोलनपश्चात धरानमा खोला किनाराको बगर ओगटेर पाँच हजार बढीले घर बनाइ अव्यवस्थित बसोवास गर्दै आएका छन्। जथाभावी खोला अतिक्रमण गरी निर्माण गरिएका बस्ती वर्षातको समयमा वर्षेनी उच्च जोखिममा पर्ने गरेका छन्। निर्वाचनका बेला यिनै सुकुम्बासी बस्तीलाई व्यवस्थित गर्ने वचन दिएर चुनाव जितेका जनप्रतिनिधि चुनाव जितेपछि बस्तीमा आउन छाडेका पीडितहरुको गुणासो छ। सुकुम्बासी बस्ती व्यबस्थापन समिति धरानका संयोजक तथा सुर्दशन श्रेष्ठले खोलामा आएको बाढीले घर बगाउन लाग्दासमेत धरान उपमहानगरपालिकाले खोला नियन्त्रण गर्न कुनै सहयोग नगरेको गुनासो गरेका छन्। उनले उपमहानगरले बस्ती व्यबस्थापनमा चासो नदेखाउँदा हजारौं सुकुम्बासीले बाढी आउने समयमा त्रासमा बस्न बाध्य हुनु परेको बताए। यसरी अवैध रुपमा बस्ती बसाउन सत्तारुढ दल नेकपा, खम्बुवान, लिम्बुवान र कांग्रेसकै स्थानीय नेता अझै सक्रिय छन् । कतिपय नेकपा, खम्बुवान र लिम्बुवानका स्थानीय नेताले खोलाको बगर प्लटिङ गरी सरकारी जग्गा पाहाडी जिल्लाबाट झरेका सोझा साझा सर्वसाधारणलाई बिक्रीसमेत गरेका छन्। कतिपय नेकपाका नेताहरुलेसमेत खोला किनाराको जग्गा नै ओगटेर बस्दासमेत धरान उपमहानगरपालिकाले सरकारी जग्गाको संरक्षण गर्न सकेको छैन। धरानका सुकुम्बासीलाई व्यवस्थित गर्नका लागि घर नम्बर वितरण गरेको उपमहानगरपालिकाले बाढीले घर बगाउन लाग्दा बस्ती जोगाउन सहयोग नगरेको कसंघीय लिम्बुवान मञ्चका सुनसरी अध्यक्ष अमर इजमको आरोप छ। उनले तत्काल खोला आसापासमा बसोवास गर्दै आएका सर्वसाधारणको जनधनको सुरक्षा गर्न सरकारसँग माग गरेका छन्। धरान उपमहानगरपालिकाका मेयर तिलक राईले अव्यवस्थित रुपमा बसोवास गरिरहेका रहेका सुकुम्बासी बस्तीलाई व्यवस्थित गर्न दिर्घकालीन योजना ल्याएर समस्या समाधान गर्ने प्रतिबद्धता जनाए ।"
आमाबुवा स्याहार्नेलाई पुरस्कार,"टीकापुर : वृद्ध सेवा समिति टीकापुरले आमाबुवाको राम्रो स्याहार तथा हेरचाह गर्ने दम्पतीलाई पुरस्कार दिने घोषणा गरेको छ। समितिले ज्येष्ठ नागरिकको हेरचाहमा सन्तानलाई जिम्मेवार बनाउन पुरस्कार व्यवस्था गर्न लागेको हो। समितिका अध्यक्ष मोहनबहादुर रावलले आमाबुवाको स्याहार तथा हेरचाह गर्ने सन्तानलाई सम्मान तथा पुरस्कारका लागि आफ्नो व्यक्तिगत रकमबाट रु पाँच लाखको अक्षयकोष स्थापना गरेका छन्। 'आमाबुवाको राम्रो स्याहार गर्ने सन्तानलाई प्रेरणा दिन यस पुरस्कार स्थापना गरिएको हो। कोषको ब्याजबाट आउने रु ५० हजार पुरस्कार दिइनेछ', उनले भने, 'जेष्ठ नागरिकको सम्मान, स्याहार भएन। सन्तान जिम्मेवार नबन्दा धेरैले दुःख पाएका छन्। आमाबुवाप्रतिको जिम्मेवारी बोध गराउन पुरस्कार दिने व्यवस्था गरेका हौँ। ' वृद्ध सेवा समितिले यसबाहेक ज्येष्ठ नागरिकको हकहित तथा सेवामा समर्पित संस्था वा नागरिक र ज्येष्ठ नागरिकका हितमा कलम चलाउने पत्रकारलाई समेत वर्षेनी पुरस्कारको व्यवस्था गरेको छ। समितिले रु १०१० हजार पुरस्कारको व्यवस्था गरेको अध्यक्ष रावलले जानकारी दिए। 'ज्येष्ठ नागरिकप्रति समाजलाई जिम्मेवार बनाउन ज्येष्ठ नागरिकसम्बन्धी समाचार लेख्ने एक जना पत्रकारलाई पनि पुरस्कार दिने भएका छौँ', उनी भन्छन्, 'हाम्रो एउटै उद्देश्य ज्येष्ठ नागरिकको हेरचाह होस् भन्ने हो। ' समाजसेवी कण्ठराज गिरीले वृद्ध सेवा समितिले ज्येष्ठ नागरिकको हकहितका क्षेत्रमा गरेका कार्य सराहनीय रहेको बताए। 'हामीले समस्यामा रहेका ज्येष्ठ नागरिकलाई स्याहार्ने वातावरण बनाउन आवश्यक छ', उनले भने, 'हामी काम गर्नसक्ने ज्येष्ठ नागरिकलाई आयआर्जनमा लगाउने नयाँ कामको थालनी गर्ने योजनामा छौँ, त्यसका लागि स्थानीय सरकारसँग पहल भइरहेको छ।' टीकापुर नगरपालिका१ का वडाध्यक्ष गङ्गाराम आचार्यले नगरपालिकाले ज्येष्ठ नागरिकका क्षेत्रमा हुने कार्यक्रममा वडाले सहकार्य गरिरहेको जानकारी दिए। 'वृद्ध सेवा समितिसँगको सहकार्यमा हामीले वर्षेनी सयौं ज्येष्ठ नागरिकलाई सम्मान गर्ने गरेका छौँ ', उनले भने, 'समितिले योजना ल्याएमा नगरपालिका कार्यक्रम दिन तयार छ।'"
बाढीले आतंकित मोर टोलका स्थानीय भन्छन् : 'घरबारी छोडि अन्त जाने ठाउँ छैन',"पर्सा : २०७४ सालको बाढीले पूरै गाउँ नै तहसनहस पार्यो। ३ वर्ष पहिलेको बाढीले गरेको बितण्डा संझिदै मोरटोलका वृद्ध विश्वनाथ राउत गद्धी भन्छन्, 'अहिले पनि गाउँ दुई दुईवटा नदीले घेरिएको छ। ठूलो पानी पर्दा बाढीको डरले रातभर निदाउन सकिदैन।' २०७४ साउनको विनाशकारी बाढीले पर्सा जिल्लामै सबैभन्दा बढी क्षति पुर्याएको गाउँ हो मोरटोल । उ बेला भलुवाही र गंगोल नदीको बाढी गाउँ पसेर बितण्डा मच्चाउँदा ७० भन्दा बढी परिवार घरवारबिहीन भएका थिए । यसपाली पनि असार दोश्रो सातादेखि मनसुन सक्रिय भइ निरन्तर वर्षा भइरहेको छ। भलुवाही र गंगोल नदीमा पानीको सतह बढेको छ । नदीको बाढी तीन वर्ष पहिलेकै जस्तै फेरि गाउँ पसेर बितण्डा मच्चाउने होकि भन्ने डरले मोरटोलबासीलाई सताइरहेको छ । भलुवाही र गंगोल नदीको घेरामा परेर टापुजस्तै बनेको मोरटोलमा ७२ घरधुरी छन् । १२ परिवार बाहेक बाँकी सबै घर माटो र खरले बनाएका फुसका छन् । २०७४ सालमा दुईतिरबाट बाढीको भेला पस्दा गाउँका सबैले गाउँमा रहेको एक मात्र पक्की घरको छतमा चढेर ज्यान जोगाएका थिए । बाढीले गाउँका प्राय सबै फुस घर बगाएर भत्काइ दिएको थियो । गाउँसँगै टाँसिएका भलुवाही र गंगोल नदीमा पानीको सतह बढेको छ । बाढीको भेल गाउँ पसेर फेरि पहिलेकैजस्तै बितण्डा मच्चाउने हो कि भन्ने डरभयमा मोरटोलवासी दिनरात कटिरहेका छन् । 'जब ठूलो पानी पर्न थाल्छ अनि मनमा डरभय सुरु हुन्छ, स्थानीय रमावती देवीले भनिन्, 'कुन बेला कताबाट बाढी पस्छ भनेर डर लाग्छ। बालबच्चा पनि रातभर निदाउँदैनन्।' 'हरेक वर्षजसो बाढीको डरले सताउँछ , मोरटोलका वृद्ध किताब राउत दर्जी भन्छन्, 'घरबारी सबै यहि छ। बाढीको डरले यो सब छोडेर जाने अन्त ठाँउ पनि छैन ।' स्थानीय सरकार (पालिका) ले नदीमा तटबन्ध वा बाँध मात्रै निर्माण गरिदिए पनि सधैंका लागि गाउँ सुरक्षित हुने मोरटोलवासीको भनाइ छ । तर गाउँपालिकाले यसतर्फ आजसम्म कुनै चासो नै नदेखाएको स्थानीय युवा दिपनाथ बिनले बताए । 'भोट माग्न आउँदा सबै नेताले यो गरिदिन्छु , त्यो गरिदिन्छु भनेर गए, उनले भने,' तर चुनाव जितेर गएपछि कोही पनि फर्किएर आएनन्, हामी कसरी बाँचिरहेका छौं उनीहरुलाई केही मतलब छैन ।' बाँध बनाउन सकिँदैन : स्थानीय सरकार पटेर्वा सुगौली गाउँपालिकाकी उपाध्यक्ष ममता महत्तोले भने मोरटोलसँग टाँसिएका नदीमा बाँध वा तटबन्ध निर्माण गर्न सक्ने अवस्था नै नभएको बताइन् । वर्षामा नदीमा यति ठूलो बाढीको भेल आउँछ कि त्यहाँ जतिसुकै ठूलो बाँध बनाएपनि टिक्दैन, उनले भनिन्, 'त्यसैले त्यहाँ बाँध बनाएर पनि कुनै काम छैन ।' हरेक वर्षमा बाढी गाउँ पस्ने उच्च जोखिम रहेकाले मोरटोलवासीलाई गाउँ बाहिर सर्न आग्रह गरिएको तर उनीहरुले नमानेकाले समस्या भएको उपाध्यक्ष थारुले बताइन् । गाउँपालिकाले बसोबासका लागि अन्त जग्गा उपलब्ध गराइ दिन्छ, त्यहि सबै जानुहोस् भनेर पटकपटक आग्रह गरेकै हो , उनले भनिन्, 'तर उनीहरु खेतीबारी सबै छाडेर गाउँबाट अन्त जान सक्दैनन्।' पालिकाले बसोबासका लागि घर बनाउने जग्गाको मात्र प्रबन्ध गरिदिने तर खेतीपातिका लागि जग्गा दिन नसक्ने भएका कारणले उनीहरु सर्न नमानेको थारुले बताइन् । २०७४ सालकै राहत पाएका छैनन् मोरटोलवासीले २०७४ सालको बाढीले घरबार गुमाएका मोरटोलवासी ३ वर्ष बितिसक्दा पनि सरकारकातर्फबाट पाउनुपर्ने राहत पाएका छैनन्। २०७४ सालको बाढीबाट पीडितलाई सरकारले जिल्ला विपद व्यवस्थापन समितिमार्फत प्रतिपरिवार राहतस्वरुप नगद २५ हजार रुपैयाँ उपलब्ध गराउने निर्णय गरेको थियो । तर मोरटोलमा २०७४ सालको बाढीबाट करिब ७२ परिवार पीडित भएपनि ती मध्ये १८ परिवारले मात्रै उक्त सरकारी राहत पाएका छन् । बाँकी ५४ परिवार उक्त राहत पाउनबाट अहिलेसम्म पनि बन्चित नै छन् । बाढीले घरबेगर बनाउँदा सरकारका तर्फबाट एक पोका भुजा पनि हाम्रो गाउँमा आएन, मोरटोलकी जशोदा देवी बिन भन्छिन् , 'अरु संघसंस्था र समाजसेवीले ल्याएर दिएको भुजा च्युरा बिस्कुट खाएर दु:ख काट्यौं।' 'सरकारले दिएको २५ हजार रुपैयाँ १५१६ परिवारले मात्रै पाए, हामीले पाएनौं, उनले भनिन्, 'यसका लागि गाउँपालिकामा जुलुश लगेर ताल्चा पनि मारयौं, तर अहिलेसम्म त्यो पैसा पाएका छैनौं, अब त आश नै मरिसक्यो ।' पटेर्वासुगौली गाउँपालिकाकी उपाध्यक्ष ममता महत्तो थारुले पनि १८ पीडित परिवारले मात्रै राहत पाएको बताइन् । सरकारले रकम पठाइ दिएको भएपनि जिल्ला प्रशासन कार्यालय र जिल्ला विपद व्यवस्थापन समितिको लापरवाहीले अरु पीडित परिवार राहत रकमबाट अहिलेसम्म बन्चित रहेको उनले बताइन् । पीडित सबै परिवारको कागजपत्र पालिकाले गृहमन्त्रालयमै पुगेर पेश गरेको थियो त्यहाँबाट जिल्लामा रकम पनि आइसकेको थियो, उनले भनिन्, 'म आफै जिल्ला प्रशासन कार्यालयमा पटक पटक गएर ताकेता गरे, सिडओ साबले आजभोलि भन्दा भन्दै अहिलेसम्म टार्दै आउनु भएको छ, अब हामी पनि थाकिसक्यौं।"
स्याङ्जामा करदाता सेवा कार्यालय,"स्याङ्जा : आर्थिक वर्षको पहिलो दिनदेखि स्याङ्जामा करदाता सेवा शुभारम्भ भएको छ । कार्यालय स्थापनाको निर्णय भएको ८ महिनापछि कार्यालयले बिहीबारदेखि सेवा सुरु गरेको हो । पुस महिनामा कार्यालय स्थापनाको निर्णय भएपनि कार्यालय व्यवस्थापनको तयारी गर्दागर्दै लकडाउन सुरु भएपछि सेवा सुचारुमा ढिलाइ भएको थियो। ढिलै भएपनि स्याङजा सदरमुकाम अर्थात पुतलीबजार नगरपालिका १ मा स्थापित कार्यालयले जिल्लाबासीलाई भने सुविधा पुग्ने करदाताको अपेक्षा छ । आन्त्रिक राजश्व बिभाग अन्र्तगत रहेको कार्यालयको औपचारिक उदघाटन भएको छैन । आर्थिक वर्षको पहिलो दिनबाटै सेवा शुभारम्भ गरेको कार्यालय प्रमुख कर्मसिंह लामाले बताए । आन्तरिक राजश्व कार्यालय पोखराका प्रमुख ऋषिराम पोखरेल, स्याङजाका कार्यालय प्रमुख लामाले स्याङजाका पहिलो सेवाग्राही राम्चेदेवी तथा शिवानी सप्यालयर्शका प्रोपाइटर नवराज सुवेदीलाई फुलमाया र अविरले स्वागत गर्दै सेवा सुरु भएको उदघोष गरेका हुन्। यसअघिको, पोखराबाट सेवा लिँदै आएका करदाता आजदेखि भने स्याङजाबाटै सेवा पाउने भएका छन् । कार्यालयबाट नयाँ करदाता दर्ता गर्ने, कर तिर्ने, विवरण राख्ने, अन्तशुल्क कर नविकरण गर्ने, कर चुक्ता गर्ने लगायतका सेवा उपलब्ध हुन्छन् । जिल्ला समन्वय समितिको कार्यालयको भवनमा रहनेगरी कार्यालय स्थापना गरिएको छ । स्याङजामा १२ हजार करदाता रहेको कार्यालय प्रमुख लामाको भनाइ छ । करदाताले व्यवसाय अर्थात सेवा अनुरुप मासिक, चौमासिक, वार्षिक रुपमा कर बुझाउन सक्नेछन्। कार्यालयमा एक प्रमुख सहित, डाटा इन्ट्री सुपरभाइजर एक जना, नायब सुब्बा २ जना र सवारी चालक र कार्यालय सहयोगी एकएक जनाको दरबन्दी छ ।"
धरानको बुद्ध चोकमा चिण्डोको प्रतिमा,"धरान : धरान १८ स्थित बुद्धचोकमा राई जातीको महत्वपूर्ण मानिने चिण्डोको प्रतिमा स्थापना गरिएको छ । बुद्धचोकमा स्थापना गरिएको प्रतिमाको बिहीबार एक कार्यक्रमका बीच भाषाविद् प्रा डा टंकप्रसाद न्यौपाने र धरान उपमहानगरपालिकाका मेयर तिलक राईले अनावरण गरेका हुन् । किरात राई जातीको महत्वपूर्ण संस्कृतिक सामग्रीका रुपमा चिण्डोलाई लिइने गरिन्छ । धरानको वीपी कोइराला स्वास्थ्य विज्ञान प्रतिष्ठान जाने बाटोको बुद्ध चोकमा पाँच फिट चार इन्चको बेसमाथि ९ फिट अग्लो चिण्डोको प्रतिमा राखिएको छ । धरान उपमहानगरपालिका १८ र स्थानीय दाताको सहयोगमा चिण्डोको प्रतिमा राखिएको वडा अध्यक्ष प्रविन राईले बताए । चिण्डोको प्रतिमासँगै राई जातिको संस्कृति झल्काउने यलम्बर, सुम्निमा, पारुहाङच्याब्रुङ नाच, साकेला नाचलगायतको दृश्य राखिएको छ । भाषविद् डा न्यौपानेले चिण्डोको प्रतिमा राखेर राई जातिको सांस्कृतिक जर्गेना गर्न भावी पुस्तालाई सहज हुने बताए । मेयर तिलक राईले बुद्ध चोकमा चिण्डोको प्रतिमा राखिएकोमा अन्यथा नलिइदिन सबैमा आग्रह गरेका छन् । बुद्ध चोकमा चिण्डोको प्रतिमा राख्ने भएपछि बुद्ध धर्म मान्ने जातीय संस्थाले विरोध जनाएका थिए । विरोधका बीच पनि बुद्धचोकमा चिण्डोको प्रतिमा अनावरण गरिएको छ । यस अगाडि बुद्ध चोकमा बुद्धको मूर्ति राख्ने विषयमा स्थानीय धर्मध्वज राईले जिल्ला सुनसरीमा मुद्धा हालेपछि पनि विवाद उत्पन्न भएको थियो । अनावरण गर्दै भाषाविद् प्राडा टंकप्रसाद न्यौपाने र धरानका मेयर तिलक राई ।तस्बिर : रत्नप्रसाद आचार्य"
कास्कीको घाचोकमा राजगोमनको गुँड,"पोखरा : कास्कीको माछापुच्छ्रे गाउँपालिका३ टुटुङ्गोमा किङ्कोब्रा राजगोमन सर्पको गुँड फेला परेको छ । अन्नपूर्ण संरक्षण क्षेत्रको करिव १२ सय मिटर उचाइ स्थित घाचोकमा पहिलो पटक राजगोमन सर्पको गुँड फेला परेको हो । स्थानीयले बुधबार खवर गरेपछि अन्नपूर्ण संरक्षण क्षेत्र आयोजना (एक्याप)का सूचना अधिकारी ऋषि बरालसहितको टोली गएर गुँडको अवलोकन गरेका थिए । राजगोमनको गुँड भएको एकिन भएपछि एक्याप केन्द्रीय कार्यालय, माछापुच्छ्रे गाउँपालिका ३, अन्नपूर्ण संरक्षण क्षेत्र अन्र्तगत संरक्षण क्षेत्र व्यवस्थापन समिति घाचोक, इलाका संरक्षण कर्यालय ल्वाङ, स्नेक कन्जरभेसन नेपाल लगायतका प्रतिनिधिको सहभागीतामा स्थानीयबीच सचेतना कार्यक्रम गरिएको छ । अन्नपूर्ण संरक्षण क्षेत्र अयोजनाका सूचना अधिकारी ऋषि बराल, स्नेक कन्जरभेसन सोसाइटी नेपालका महासचिव उपप्रध्यापक रामजी गौतम, सर्प संरक्षणका काम गर्दै आएका केशवराज सापकोटा लगायतले सर्पको महत्व, राजगोमनले वातावरणमा पार्ने फाइदा, नेपाल र विश्वमा यसको उपस्थिती लगायतका विषयमा जानकारी गराएका थिए । राजगोमन विश्वकै सबैभन्दा विशालु सर्प हो । यस प्रजातीको सर्पले विषालु सर्प हो भन्ने थाहा नपाएर मिसहेण्डल गर्नेलाई बाहेक नेपालमा अन्यलाई अहिलेसम्म टोकेको रेकर्ड नभएको संरक्षण अधिकृत बरालले बताए । माछापुच्छ्रे गाउँपािलकाको प्रमुख कर्णबहादुर गुरुङ र वडा अध्यक्ष सूर्य लम्सालसँग समन्वय गरेर सर्पको गुँड संरक्षण गर्न सचेतना कार्यक्रम गरिएको सूचना अधिकारी बरालले बताए । कास्कीका घाचोक हेल्थपोष्ट नजिकै खरवबारीको कान्लाको बाँसघारी नजिकै राजगोमन (काली नाग)को गुँड फेला परेको हो । स्थानीयले राजगोमनको सर्प भएको क्षेत्रमा संरक्षण गर्न बार लगाएका छन् । नागलाई परम्परागत रुपमा पुजा गरिदै आए अनुसार नागको गुँड नजिकै स्थानीयले पुजा समेत गरेका छन् । अहिलेसम्म नेपालका ३८ जिल्लामा राजगोमनको गुँड भेटिएको स्केनक कन्जरभेसन नेपालका महासचिव रामजी गौतमले बताए । कास्कीमा राजगोमनको गुँड भेटिएको यो चौथो पटक हो । यस अघि कास्कीको नयाँ पुलस्थित दाङसिगमा दुईवटा, कास्कीको धम्पुस फेदी र अहिले घाचोकमा भेटिएको हो । अहिले सम्म लकडाउनमा ४ वटा किङ कोब्रा उद्धार गरिएको स्नेक कन्जरभेरन सोसाइटीले बताएको छ । धम्पुस, स्विखेतबाट दुईवटा र एउटा हेमजाबाट एक वटा स्थानीय केशवराज सापकोटाले सहितको टोलीले सर्प उद्धार गरेका थिए । नेपालमा राजगोमन पाइन्छ भन्ने जानकारी सबैभन्दा पहिले चराविद आरएल प्लेमिङ र आरएल प्लेमिङ जुनियरले सन् १९७४ मा गराएको बरालले जानकारी दिए । करिव ३५ वर्ष अघि नेपालमा कास्कीको नौडाँडास्थित बाँझोगुराँसको जंगलमा राजगोमनको गुँड भेटिएको पनि उनले बताए । संसारमा ३५ सय प्रजातिका सर्प पाइन्छ । जसमध्ये नेपालमा ८३ प्रजातिका पाइने स्नेक कन्जरभेसन सोसाइटिका महासचिव गौतमले बताए । त्यसमध्ये २१ प्रजातिका विषालु रहेका छन् । ६० प्रजातिका सर्प अविषालु हुने उनले जानकारी दिए । यस प्रजातिको सर्प समुन्द्र सतहदेखि २५ सय ५० मिटर उचाइ सम्म भेटिएका छन् । विश्वकै सबैभन्दा लामो र ठूला विषालु सर्प राजगोमन पछिल्ला समयमा बासस्थान विनासका कारण लोपोन्मुख अवस्थामा रहेका छन् । यसलाई सन् २०१० देखि आइयुसिएनले रातो सूचीमा सूतीकृत गरेको बरालले बताए । विश्व संरक्षण संघको अभिलेख अनुसार यो सर्प विश्वकै निम्ति लोपोन्मुख सरिर्सप प्रजाति हो । राजगोमन सर्प अरु सर्पले जसरी मुसा खाने भए पनि यस प्रजातिको मुख्य आहारा सर्प नै हो । सर्पले हाम्रो वरपरका अन्य विषालु तथा अविषालु सर्प खाएर वातारणलाई सन्तुलन गरी अरु सर्प र मुसाको संख्या नियन्त्रण गर्दछ । हिन्दु धार्मिक मान्यता अनुसार राजगोमनलाई काली नागको रुपमा पुजा गरिन्छ । हिन्दु परम्परा अनुसार नाग पञ्चमीको दिन राजगोमन (कालीनाग) लाई पुज्ने गरिन्छ । राजगोमनको विषबाट औषधि पनि बनाइने सर्प विज्ञले बताएका छन् । कास्कीका माछापुच्छ्रे गाउँपालिकामा शुक्रवार सचेतना कार्यक्रम गरिदै । तस्बिर : एक्याप"
हवाई उडान सञ्चालन गर्ने तयारी : अब यसरी गर्नुस् हवाईयात्रा,"काठमाडौं : बन्दाबन्दीका कारण झण्डै चार महिनादेखि व्यावसायिक उडान ठप्प रहेको मुलुकको एक मात्र त्रिभुवन अन्तर्राष्ट्रिय विमानस्थलमा अझै व्यावसायिक उडान कहिले खुल्छ भन्ने यकिन छैन। विमानस्थलको आन्तरिकतर्फ दैनिक ३०० भन्दा बढी उडान हुने नेपाली आकाश अहिले प्रायः खाली छ। केही चार्टर्ड उडानबाहेक अहिले विभिन्न वायुसेवा कम्पनीका ४५ भन्दा बढी जहाज ग्राउण्डेड छन्। तालुकदार संस्कृति, पर्यटन तथा नागरिक उड्डयन मन्त्रालय र नियामक निकाय नेपाल नागरिक उड्डयन प्राधिकरणले अन्य मुलुकको अभ्यासलाई हेरेर उडान सञ्चालन गर्ने गरी आवश्यक तयारी गरिरहेको बुझिएको छ। कोरोना भाइरस कोभिड१९ सङ्क्रमण फैलन नदिन सरकारले गत चैत ११ देखि देशभर बन्दाबन्दी लागू गरेको थियो। चैत ९ गतेदेखि आन्तरिक र अन्तर्राष्ट्रिय व्यावसायिक उडान स्थगन गरिएको थियो। पछिल्लोपटक यही साउन ६ गते मध्यरातसम्मलाई उडान रोक लगाउने निर्णय भएको छ। विभिन्न मुलुकमा अलपत्र नेपालीको उद्धारका लागि अहिले चार्टर्ड उडान मात्र भइरहेको छ। जेहोस् कोभिड१९ महामारीका बीच सुरक्षित उडान गर्ने गरी सरकारले आवश्यक तयारी गरिरहेको छ। यता एयरलाइन्सले पनि कोभिड महामारीपछि हुने व्यावसायिक उडानलाई मध्यनजर गरी आवश्यक तयारी गरेका छन्। आन्तरिक उडानमा दैनिक करिब छ हजार यात्रु आवतजावत गर्ने देशकै अग्रणी वायुसेवा प्रदायक कम्पनी बुद्ध एयरले आफ्नो सुरक्षित व्यावसायिक उडानको आवश्यक सबै तयारी पूरा गरेको जनाएको छ। कम्पनीका तर्फबाट कोभिड महामारीबाट सुरक्षित रहेर हवाईयात्राका लागि सम्पूर्ण तयारी पूरा गरेको बुद्ध एयरले यात्रुले पनि आवश्यक सुरक्षा सतर्कता अपनाइदिए सुरक्षित यात्राको सुनिश्चितता हुने अपेक्षा गरेको छ। बुद्ध एयरका क्वालिटी एस्युरेन्स डिपार्टमेन्ट प्रमुख उपेन्द्रलाल श्रेष्ठले उडान सञ्चालनमा आउँदा अधिकतम स्वास्थ्य सुरक्षा मापदण्ड कसरी अपनाउने र यात्रुलाई परिपालना गराउने भन्नेबारे आवश्यक तयारी गरिएको बताउनुभयो। उहाँले प्राधिकरणको कार्यविधिका साथै विश्व स्वास्थ्य सङ्गठन र आयोटाको मार्गनिर्देशनका अलावा जहाज निर्माता कम्पनीको मापदण्डका आधारमा स्टान्डर अपरेटिङ प्रोसिउर बनाइएको जानकारी दिए। यो मापदण्ड विमानका कर्मचारी तथा यात्रुलाई लागू हुनेछ। त्यसैका आधारमा विभिन्न तालिम, पिपिइ, केमिकल, सानातिना उपकरणको जोहो गरिसकिएको कम्पनीले उल्लेख गरेको छ। कम्पनीले गत जुन ११ र २५ मा अभ्यास उडान डेमो उडान गरेको छ। अहिले पनि कम्पनीले सानोसानो समूह बनाएर अभ्यास उडान गरिरहेको छ। 'स्वास्थ्य सुरक्षा मापदण्ड अपनाएर हामी सञ्चालनको लागि पूर्ण तयारीको अवस्थामा छौँ, यात्रुहरुले समन्वय र सहकार्य गरिदिएको खण्डमा कोभिड महामारीबाट सुरक्षित हुन्छौँ, त्यसैले कम्पनीको गाइडलाइन्स पालना गरिदिनुहोला' श्रेष्ठले भने। अबको उडान पहिलाको भन्दा विल्कुलै फरक तारिकाको हुनेछ। हिजो एक घण्टा पहिला एयरपोर्ट पुग्नुपर्ने थियो भने अब डेढ घण्टाअघि नै जानुपर्छ। यात्रुले सामाजिक दूरीमा बसेर भीडभाड नगरी स्वास्थ्य मापदण्ड अपनाउनुपर्ने हुन्छ। अबको उडानमा यात्रुले एयरपोर्ट अथोरिटी ले बनाएको हेल्थ डिक्लिरेशन फारम र प्यासेन्जर लोकेटर कार्ड भर्नुपर्नेछ। कम्पनीले यात्रुको सुरक्षाका लागि मास्क र फेससिल्डको व्यवस्था गरेको छ। कम्पनीले जहाजलाई तयारी अवस्थामा राख्न हरेक १४ दिनमा एक दिन करिब २० मिनेट जहाजको परीक्षण उडान गर्ने गरेको छ। सातामा एक दिन इन्जिन रनअफ गरिरहेको छ। प्राविधिक हिसाबले पनि तमतयारी अवस्थामा रहेको कम्पनीले यात्रुलाई शिक्षित गर्ने डेमो उडानको भिडियो वेवसाइटमा राखेको छ। बुद्ध एयरका बजार निर्देशक रुपेश जोशीले सुरक्षा प्रोटोकल बनाएर सुरक्षित उडानको तयारी गरिएको जानकारी दिँदै यात्रुलाई सुरक्षा सजकता अपनाउन आग्रह गरे। फरक तरिकाले उडान गर्नुपर्ने भएकाले यात्रुलाई सुसूचित गराउनुपर्ने अनिवार्यता रहेको उनले बताए। सरकारले उडान खोलिदिएको खण्डमा प्रोटोकल पालना गर्न हवाई कम्पनी तयार रहेको उनको भनाइ छ। निजी क्षेत्रका बुद्ध एयर, यती एयरलाइन्स, श्री एयरलाइन्स, सौर्य एयरलाइन्सलगायत कम्पनीले आन्तरिक उडानमा अपनाइने सुरक्षा मापदण्डका साथ उडानको तयारी गरेको जनाइएको छ। कोभिड महामारीबाट कसरी जोगिएर सुरक्षित हवाईयात्रा गर्न सकिन्छ भनेर बुद्धले गत असार ११ गते एटिआर७२ जहाजमा डेमो उडान गरेको थियो। यात्रु तथा विमानका कर्मचारीको कन्फिडेन्ट का लागि कोभिडबाट सुरक्षित हुने उपायबारे अभ्यास गरिएको थियो। आन्तरिक उडानका यात्रुले पहिलाजस्तो स्न्याक्स पाउँदैनन्। यात्रुले शुरुमा टर्मिनल भवन छिर्नासात सामाजिक दूरी कायम गर्न बनाइएको घेराभित्र उभिएर लाइन बसी ज्वरो नाप्छन्। त्यसपछि सुरक्षापासको प्रक्रिया सकिन्छ। भित्र टिकट काउन्टरमा पनि सामाजिक दूरीका साथ बोडरिङ पास दिइन्छ। त्यहाँ काउन्टरका कर्मचारीले यात्रुलाई फारम भराउँछन् र मुहारसहितको परिचयपत्र मोबाइलबाट खिच्छन् अनि त्यसलाई कम्प्युटराइज गर्छन्। कोभिड१९ को महामारीबाट सुरक्षित रहनको लागि हवाईयात्रा अवधिभर मास्क र फेससिल्ड लगाउनुपर्नेछ। अति आवश्यक भए मात्र शौचालयको प्रयोग गर्न र पानीको वितरण पनि अति आवश्यक परेको खण्डमा मात्र उपयोग गरिदिन अनुरोध गरेको छ। बुद्धले अहिले एटीआर७२, ११ सहित १३ जहाजमार्फत उडान सेवा दिइरहेको छ। अन्तर्राष्ट्रिय विमानस्थलमा आन्तरिकतर्फ १० हेलिकोप्टरसहित १९ वायुसेवा कम्पनीले उडान भर्दै आएका छन्।"
तीनकुनेमा मोटरसाइकल दुर्घटना : दुई घाइते,काठमाडौं : बिहीबार दिउँसो काठमाडौंको तीनकुनेमा मोटरसाइकल दुर्घटना हुँदा दुईजना घाइते भएका छन् । महानगरीय प्रहरी वृत्त नयाँ बानेश्वारका डीएसपी दक्षकुमार बस्नेतका अनुसार बा ३५ प ६४३० र बा ६० प १७ ८८ का बाइक ठक्कर खाँदा दुईजना गम्भीर घाइते भएका हुन् । घाइतेलाई सिनामंगलस्थित केएमसी अस्पतालमा लगिएको छ । घाइतेमध्ये एकजनाको अवस्था गम्भीर भएको उनले जानकारी दिए । घाइतेको परिचय खुलिसकेको छैन ।
"सिन्धुपाल्चोक पहिरो : दुईको मृत्यु, तीन बेपत्ता","सिन्धुपाल्चोक : सिन्धुपाल्चोकको भोटेकोशी गाउँपालिका४ फुल्पिङकट्टीमा आज बिहान २ बजे आएको पहिरोबाट एकै परिवारका दुई जनाको मृत्यु भएको छ। अन्य तीन जना बेपत्ता भएका छन्। मृत्यु हुनेमा ३४ वर्षीया निमास्याङ्बो शेर्पा र १६ वर्षीया आङ्जी शेर्पा छन्। बेपत्ता भएका चौरासी वर्षीया सोमसाङ शेर्पा, ४८ वर्षीया महिला र १२ वर्षीया छिरीङ शेर्पाको खोजी भइरहेको जिल्ला प्रहरी कार्यालयका प्रहरी नायब उपरीक्षक माधवप्रसाद काफ्लेले जानकारी दिए। मृत्यु हुनेमा स्थानीयवासी ग्याल्जेन शेर्पाका श्रीमती र छोरी हुन्। उनकी आमा, बहिनी र छोरी बेपत्ता भएका हुन्। ग्याल्जेन भने काठमाडौंमा बस्दै आएकाले बाँच्न सफल भएको वडाध्यक्ष सानदोर्जे शेर्पाले बताए। पहिराले एक घर र एक विद्यालयमा क्षति पुगेको, अन्य १८ घर उच्च जोखिममा रहेको तथा ६० परिवार विस्थापित भएको बताइएको छ। आज बिहान पानी परिरहेको र ठाउँठाउँका बाटो बिग्रेकाले स्थानीय नारायणस्थानमा रहेको प्रहरीचौकीबाट घटनास्थलमा तीन घण्टा पैदल यात्रापछि प्रहरी पुगेको थियो। बेपत्ताको नेपाली सेना, सशस्त्र प्रहरी, नेपाल प्रहरी र स्थानीयवासीद्वारा खोजी जारी रहेको प्रहरीले जनाएको छ। एक महिनामा पहिरोबाट ९७ को मृत्यु, ४३ बेपत्ता सिन्धुपाल्चोकमा पहिरोले फेरि घर बगायो, एकै परिवारका पाँच बेपत्ता सिन्धुपाल्चोक पहिरो : बेपत्ता हुनेहरुको पहिचान खुल्यो, उद्धारका लागि प्रहरी अझै पुग्न सकेन पहिरोले प्रशारण लाइनको टावर ढलायो पहिरोमा परी मृत्यु भएका पूर्वगाविस अध्यक्षसहित तीनजनाको सामूहिक अन्त्येष्टि"
रामको जन्मभूमी अयोध्याबारे अनुसन्धान गर्न ठोरीवासीको माग,"ठोरी (पर्सा) : प्रधानमन्त्री केपी ओलीको अभिव्यक्तिपछि त्रेतायुगका भगवान श्रीरामको जन्मभूमी अयोध्याको विषयमा अनुसन्धन थाल्नु पर्ने बहस सुरु भएको छ। रामको जन्मभूमी अयोध्या भारतमा नभइ नेपालको ठोरीमा पर्ने प्रधानमन्त्रीको अभिव्यक्तिपछि कतिपयले यसलाई व्यङग्यका रुपमा लिएका छन्। केहीले विरोध पनि जनाएका छन्। प्रधानमन्त्रीको अभिव्यक्ति आएसँगै भारत बिहारको सीमासँगै जोडिएको पर्साको ठोरी नकाबन्दीपछि अहिले फेरि एकाएक चर्चामा आएको छ। ठोरीका जनप्रतिनिधि र स्थानीयले राम र सीतासँग जोडिएका धार्मिक एंव ऐतीहासिक स्थान र पुरातात्विक वस्तु ठोरीमा रहेको तर्क गरेका छन्। प्रधानमन्त्रीले केही तथ्य र प्रमाण जुटाएर नै राम जन्मभूमी आयोध्या ठोरीमा पर्ने अभिव्यक्ति दिएकाले यस विषयमा खोज र अनुसन्धान हुनु पर्ने ठोरीवासीको माग छ। रामायणमा वर्णन गरिएका राम र सीतासँग जोडिएका धार्मिकस्थल, ऋषिमुनिका आश्रम, तपस्यास्थल, नदी, ताल ठोरी र चितवनको माडीमा रहेकाले राम जन्मभूमी अयोध्याका बारेमा खोज र अनुसन्धान हुनु पर्ने उनीहरुको तर्क छ। ठोरीका युवा पण्डित चिरजन्जिवी सापकोटा भन्छन्,१४ वर्षको वनवासपछि लक्ष्मणले ल्याएर सीता मातालाई छाडेको सीता गुफा ठोरीमै छ जहाँ सदियौंदेखि स्थानीयले पूजापाठ गर्दै आएका छन्। गुफामा सीताको पाइला रहेको चट्टान, शिवलिगको आकृति कोरिएका ढुंगा जस्ता सीतासँग जोडिएका पुरातात्विक अन्य वस्तु पनि अझै सुरक्षित छन्।' सीता गुफा रहेको ठोरीको सुमेरु (सोमेश्वर) पहाड ठोरीबाटै सुरु भइ चितवनमा रहेको वाल्मिकी आश्रमसम्म पुगेको भन्दै सापकोटा भन्छन्,सीता गुफाको फेदीमा रामायणमा वर्णन गरिएको सरस्वती खोला पनि छ। ठोरीमै रामनगर भन्ने गाउँ पनि छ। यहीं हनुमानगर गाँउ छ। बाँदरझुला भन्ने अर्को गाउँ पनिसँगै छ। ठोरीमै सुमेरु पर्वत छ जुन ठोरीबाट सुरु भइ बाल्मिकी ऋषिले तपस्या गरेको भनिएको बाल्मिकी आश्रमसम्म पुगेको छ।' उनका अनुसार ठोरी पनि २०३४ साल अगाडि चितवनकै माडीमा थियो। त्यस बेला ठोरी र माडीलाई पर्यावचीको रुपमा लिइन्थ्यो। माडीमै बाल्मिकी आश्रम पनि छ। ठोरी गाउँपालिकाका अध्यक्ष पदमलाल श्रेष्ठले पनि रामायणमा वर्णन गरिएका राम र सीतासँग जोडिएका थुप्रै धार्मिक, ऐतीहासिकस्थल र पुरातात्विक प्रमाण ठोरी र माडी क्षेत्रमा रहेको बताए। 'प्रधानमन्त्रीको अभिव्यक्ति संयोग मात्र होइन', उनले भने, राम र सीतासँग जोडिएका थुप्रै धार्मिक र पुरातात्विक प्रमाण ठोरी र माडीमा छन्। त्यसैले यिनै प्रमाणलाई आधार बनाएर राम जन्मभूमीको बारेमा गहन खोज र अनुसन्धान हुनुपर्छ।' ठोरीका स्थानीयसमेत रहेका जिल्ला समन्वय समितिका उपप्रमुख ठाकुर न्यौपाने पनि रामको जन्मभूमी अयोध्यया ठोरी माडीमा पर्ने प्रधानमन्त्रीको अभिव्यक्तिलाई पुष्टि गर्ने थुप्रै प्रमाण र आधार रहेको बताउँछन्। तिनै आधार र प्रमाणका आधारमा खोज र अनुसन्धान गर्ने हो भने राम जन्मभूमी अयोध्या ठोरी माडीमै भएको पुष्टि हुने दाबी उनको छ। प्रधानमन्त्री जस्तो मान्छेले हचुवामा पक्कै बोल्नुभएको होइन। केही आधार र प्रमाण फेला पारेर नै बोलेको हुनुपर्छ। त्यस्ता आधार प्रमाण यहाँ छन् पनि। अहिलेसम्म खोज र अनुसन्धान नभएर मात्रै यो कुरा ओझेलामा परेको हो', उनी भन्छन्,ठोरीमै रामनगर गाउँ पनि छ। भगवान रामको वास बस्ने ठाँउ भएकाले रामनगर भनिएको भन्ने किंवदन्ती छ। ठोरीकै नजिकमा अयोध्यापुरी गाउँ छ। सीताले ध्यान र तपस्या गरेको सीता गुफा यहीं छ। ठोरीमै हनुमानर गाउँ पनि छ। ठोरीको पारि भारततर्फ बाल्मिकी ऋषिको नामसँग जोडिएको बाल्मिकी टाइगर रिजर्भको घना जंगल नै छ।' ठोरीका स्थानीय र जनप्रतिनिधिले राम जन्मभूमी अयोध्याको विषयमा ठोरी र माडीमा खोज अनुसन्धानसँगै राम मन्दिर निर्माणका लागि पनि सरकारले काम थाल्नु पर्ने माग गरेका छन्। ठोरीका स्थानीय रामशरण लामिछाने भन्छन्,नाकाबन्दीका बेला पूरा देशलाई पालेको यही ठोरी नाकाले हो। तर नाकाबन्दीपछि देशले ठोरीलाई बिर्सियो। अहिले प्रधानमन्त्रीको अभिव्यक्तिले सारा ठोरीवासीमा फेरि एकपटक तरंग ल्याइदिएको छ। हामी निक्कै खुशी छौं।' ४ दिनअघि मात्र सम्पन्न भएको ठोरी गाँउपालिकाको गाँउपरिषदले सीता गुफाको संरक्षणका लागि ७ लाख रुपैयाँ र त्यहाँ पूजा गर्नका लागि १ लाख ५० हजार रुपैयाँ विनियोजन गरेको जानकारी उनले दिए। लामिछाने भन्छन्,यदि प्रधानमन्त्रीले आधार प्रमाणसहित बोलेका हुन् भने आफूले बोलेको कुरा पूरा गर्नुपर्छ। तत्कालै खोज र अनुसन्धानको कामसँगै राममन्दिर निर्माणको पनि काम सुरु गरि हाल्नुपर्छ।'"
एक दिन २० अर्ब भुक्तानी,"काठमाडौं : सरकारले आर्थिक वर्षको अन्तिम दिन २० अर्ब रुपैयाँ भुक्तानी गरेको छ। बुधबार एकै दिनमा २० हजारभन्दा बढी चेक काटिएको सरकारको अनुमान छ। सरकारले मंगलबार २४ अर्ब ९६ करोड रुपैयाँ भुक्तानी गरेको थियो। कोविड१९ का कारण सरकारले बन्दाबन्दी लगाएपछि भुक्तानी प्रभावित भएका थिए। यसले गर्दा वर्षको अन्तिम दिन भुक्तानीमा चाप परेको महालेखा नियन्त्रकको कार्यालयले जानकारी दिएको छ। खर्च गर्ने निकायले पठाएको भुक्तानी आदेशका आधारमा रकम भुक्तानी गर्ने कोष तथा लेखा नियन्त्रक कार्यालयले देशभरबाट सोमबार राति १२ बजेसम्म प्राप्त भुक्तानी आदेशको चेक काट्नेछ। एक आर्थिक वर्षमा सिर्जना भएको भुक्तानी दायित्व अर्को आर्थिक वर्षमा सार्दा सरकारले हर्जना तिर्नुपर्ने भएकाले आर्थिक वर्षको अन्तिममा चेक काट्न चाप परेको हो। गत आर्थिक वर्षदेखि सरकारका भुक्तानीमा विद्युतीय प्रणाली अवलम्बन गरिए पनि विद्युतीय भुक्तानी प्रभावकारी हुन सकेको छैन। त्यसैले चेकमार्फत नै भुक्तानी गर्नुपरेको महालेखा नियन्त्रक कार्यालयका अधिकारी बताउँछन्। कोष तथा लेखा नियन्त्रक ३ सय ८१ वटा प्रयोगकर्तामार्फत रिपोर्ट गरिरहेका छन्। विद्युतीय भुक्तानी प्रणाली लागू भएकाले आर्थिक वर्षको अन्तिम दिनसम्म भुक्तानी दिने व्यवस्था गरिएको हो। विद्युतीय भुक्तानीले यथार्थ समयमा रकम भुक्तानीको विवरण प्राप्त हुने भएकाले आर्थिक वर्षको अन्तिमसम्म भुक्तानी दिने छुट दिइए पनि विद्युतीय भुक्तानी प्रणाली अवरुद्ध हुँदा चेकमार्फत नै भुक्तानी दिइएको हो। विद्युतीय भुक्तानी सुरु हुनुअघि आर्थिक वर्ष समाप्त हुन चारपाँच दिनअघि नै चेक काट्न बन्द गर्ने चलन थियो। बजेट खर्च ११ खर्ब आर्थिक वर्षको अन्तिम दिन बुधबारसम्म सरकारको बजेट कुल विनियोजनको करिब ११ खर्ब बढी खर्च भएको महालेखा नियन्त्रकको कार्यालयले जानकारी दिएको छ। पुँजीगत खर्च कुल विनियोजनको ५० प्रतिशत अर्थात् करिब दुई खर्ब रुपैयाँ पुगेको छ। संसद्मा आगामी आर्थिक वर्षको बजेट पेश गर्दा अर्थमन्त्री डा युवराज खतिवडाले कुल विनियोजनको ७० प्रतिशत अर्थात् १० खर्ब ७३ अर्ब रुपैयाँ मात्रै खर्च हुने अनुमान प्रस्तुत गरेका थिए। तर, बुधबारसम्मको रिपोर्टिङअनुसार संशोधित अनुमानको लक्ष्य नाघ्ने देखिएको छ। त्यसो त मंगलबार नै सरकारी खर्चले संशोधित लक्ष्य नाघेको थियो। चालुतर्फको कुल विनियोजनको ७३३ खर्च गर्ने लक्ष्य राखेकोमा मंगलबारसम्म ८२ प्रतिशत खर्च पुगेको थियो। बुधबारसम्ममा यो खर्च ८५ प्रतिशत पुग्ने अपेक्षा गरिएको छ। कोरोना संक्रमणको कारण देखाउँदै पुँजीगत खर्च र राजस्व परिचालन दुवै प्रभावित भएको बुझिएको छ। राजस्व पोहोरकै हाराहारी अन्तिम दिनसम्ममा ८ खर्ब ३९ अर्ब रुपैयाँ राजस्व संकलन भएको छ। यसमा करिब ९० अर्ब रुपैयाँ प्रदेश तथा स्थानीय तहमा बाँडफाँट हुनेछ। यो संकलन संशोधित लक्ष्यको तुलनामा १३ अर्ब रुपैयाँ बढी हो। आर्थिक वर्ष २०७५७६ मा पनि ८ खर्ब ३९ अर्ब ६६ करोड रुपैयाँ राजस्व संकलन भएको थियो। करबाट ठूलो रकम राजस्व उठाउने गरेको सरकारलाई सुरुवातमा कर उठाउन गाह्रो पर्यो। बन्दाबन्दी खुकुलो पारेर कर उठाउने सोच बनाए पनि तीव्र विरोधका कारण सम्भव भएन। तर बिस्तारै खुकुलो बन्दाबन्दीको परिणाम व्यवसायी र उद्योगीले कर बुझाउन थाले। यसले सोचेभन्दा बढी राजस्व संकलन गर्न सरकारलाई सहज बन्यो। सञ्चित कोष सन्तुलित संघीय सरकारको सञ्चित कोष यसपालि सन्तुलित रहने अनुमान गरिएको छ। विगतमा ऋणात्मक रहँदै आएको सञ्चित कोषमा यो आर्थिक वर्षमा भुक्तानी र आम्दानीबीच सन्तुलन रहने अपेक्षा गरिएको छ। गत आर्थिक वर्षमा सञ्चित कोष दुई खर्ब १० अर्ब रुपैयाँ घाटामा देखिएको थियो। जेठ मसान्तसम्म २१ अर्ब रुपैयाँ बचतमा देखिएको संघीय सरकारको सञ्चित कोष असारसम्ममा घाटामा जाने अनुमान गरिएको थियो। तर, करदाताले धमाधम कर बुझाउने र आन्तरिक ऋण उठाउँदै जाँदा राजस्व संकलनमा अनपेक्षित वृद्धि भयो। आर्थिक वर्ष सकिनै लाग्दा विकास निर्माणका गतिविधि (असारे विकास) बापतको रकम भुक्तानीको चाप धान्ने हिसाबले राजस्व संकलन भएको कार्यालयको भनाइ छ।"
मेलम्चीमा बेपत्ताको खोजी गर्न गएको सशस्त्रको गोताखोर टोली सवार बोट दुर्घटना,काठमाडौं : मेलम्ची खानेपानी आयोजनाको ड्याम फुट्दा बेपत्ता भएका चालकलाई सशस्त्र प्रहरीको गोताखोर टोली सवार र्याफ्टिङ बोट दुर्घटना भएको छ। बिहीबार र्याफ्टिङ बोटमा सवार ७ जना सुरक्षित रहेका छन्। बोट पल्टिएपछि नदीमा परेका मध्ये ५ जनालाई बाहिर निकालिएको र २ जना नदीमा बोटमा रहेकाले निकाल्ने प्रयास भइरहेको छ। त्यस्तै एक जना प्रहरी सामान्य घाइते भएका छन्। वर्षाका कारण आएको बाढीले मेलम्ची खानेपानी आयोजनाको बाँध बगाउँदा आयोजनामा कार्यरत दुईजना मंगलबार बेपत्ता भएका थिए। आयोजनाको मुहानमा रहेको १७ नम्बरको बाँध बगाउँदा आयोजनामन कार्यरत इन्जिनियर २६ वर्षका शतिश बैध र गाडी चालक राधाकृष्ण थापा बेपत्ता भएका थिए। जसमध्ये बैधको भने बुधबार शव भेटिएको थियो भने थापा अझै बेपत्ता छन्। आयोजनाको काममा गाडीमा सवार उनीहरूलाई बाँध फुटेपछि बढेर आएको पानीले करिब साँढे साढे १२ बजे गाडी सहित बगाएको थियो। बगाउँदा घाइते भएका इन्जिनियर शेखर खनाल र सर्भे असिस्टेन्ट पेम्बा दोर्जे तामाङको प्राथमिक स्वास्थ्य केन्द्र मेलम्चीमा उपचार गरिएको थियो।
साउनका हरिया सम्झना,"प्रकृतिको हरियालीसँगै हरिया सपना बोकेर आउने गर्छ हरेक वर्ष साउन नेपाली घरआँगन, खेतबारी र परिश्रमी किसानका मनहरुमा। आकाशबाट जलधारा बर्सिन्छ धर्तीमा। माटोमा किसानको श्रम मुछिएर पसिनाले सिञ्चित हुँदा धर्ती त्यसैत्यसै उर्बर हुन्छ । साउन बर्सातको महिना। बाढी पहिरोको महिना। वर्षभरिका दूषित फोहोर बगाउने महिना। सपना उमार्ने महिना। प्रकृति सजिन्छिन् कुहिरोरुपी सेतो घुम्टोमा। जता हेर्यो उतै हरियो। जता गयो उतै पानीको झमझम। मकैका पातमा ठोकिएर बज्ने पानीको मधूर संगीत। अरु बेला कमिला हिंड्ने खहरे खोल्साको मैमत्त गड्गडाहट। जरुवाले टम्म भरिएर आफै बगिरहेका पँधेराहरु। अटीनअटी छताछुल्ल भएर धररर झरिरहेका धाराहरु। आँगन, करेसा, बाटाघाटा जताततै कुलकुलाइरहेका कुलेसा। ऋतुपिच्छे छुट्टाछुट्टै विशेषता र रहस्य बोकेर आउने प्रकृति वर्षा ऋतुमा पनि अनेकौ जादु छर्दै प्रकट हुन्छिन्। घरि घाम, घरि पानी, घरि कुहिरो, घरि मुसलधारे र घरि सिमसिमे वर्षा, घरि नीलो र घरि बादल भरिएको आकाश, कतै हिलो, कतै धूलो छिनछिनमा यी र यस्ता अनेकौं रुपरङ्ग देखाउँदै छक्क र मख्ख पार्छिन् प्रकृतिले। साउनको रौनक ग्रामीण किसानमा हुन्छ। साउनको रमझम खेतका गरामा हुन्छ। साउनको असली रुप कुहिरोले ढाकेका वनपाखा र ग्रामीण बस्तीमा हुन्छ। साउनको झंकार झरीमा हुन्छ। साउनको गर्जन खोलाखहरेहरुमा हुन्छ। सहर त झिझ्याट मान्दो हो झरीसँग, आक्रोश पोख्तो हो हिलोसँग, डराउँदो हो कुहिरो र खोलासँग। तर, गाउँ मस्तसँग लुकामारी खेल्छ कुहिरोसँग, रमाउँछ झरीसँग, मितेरी गाँस्छ हिलोसँग र जिन्दगीका गीत गाउँछ खोला खहरेसँग। लेकाली गाउँहरुमा असारमै धान रोपी सक्थे। बेंसीतिर भने रोपाइँ सक्न साउनको आधाउधि नै लाग्थ्यो। बारीमा अग्लाअग्ला मकैका बोटले घरहरु पूरै छोपिन्थे। त्यही मकैबारी हुँदै कुखुरा खोज्न स्याल घरसम्मै आइपुग्थ्यो। स्यालले कुखुरा नखाओस् भनेर हामी घरको पेटीमा उभिएर 'ल्वाहैल्वाहै' भन्दै नाइटो फुलुञ्जेल कराउँथ्यौं। वरपरका केटाकेटी मिलेर 'पानी परपर घ्याम्पा भरभर' भन्दै आँगनमा उफ्रिन्थ्यौं। आँगनमा पानीका फोका हेर्दै रमाउँथ्यौं। 'कुद् कुहिरा कुद्, तेरा घरमा चोर पसो' भन्दै जोडले कराउँथ्यौं। साँझपख घरका सिकुवामा बसेर मख्ख पर्दै झ्याउँकीरीको झङ्कार सुन्थ्यौं। बिहानको मिर्मिरेदेखि मेलापात हिंडेका घरका ठूला मान्छेहरु झमक्क साँझ परेपछि मात्र घर आउँथे, वस्तुभाउ गर्थे अनि मात्र चुह्लो बल्थ्यो घरमा। कति मीठा हरिया मकै र फर्सीका मुन्टा। खेतबारीमा हरिया मकै हुञ्जेल बिहानदेखि बेल्कासम्म अँगेनाले फुर्सदै नपाउने। थाकेर लखतरान भए पनि ज्यानले कहाँ धर पाउँथ्यो र राति अबेरसम्म कुपी बालेर मकै सर्याउनुपर्ने। ठूला र सग्ला जति सर्याइन्थ्यो। साना र पुड्का जति नङ्ग्याइन्थ्यो। मकै सर्याउँदा बाआमैहरु शिलोक भन्थे। कथाकुथुङ्ग्री भन्थे। हामी उत्सुकतापूर्वक सुन्दै मकैका झुत्ता गन्थ्यौं। खोसेलाहरु एक ठाउँमा थुपाथ्र्यौं र त्यसमाथि लडी बुडी गथ्र्यौं। निद्रा लागे त्यतैकतै निदाउँथ्यौं।कति रमाइलो हुन्थ्यो रोपाइँ। लोग्ने मान्छेहरु बाउसे गर्थे। फ्याउरी लाउँथे। गोरु कुदाउँथे। दिदीबहिनी गरागरा बाँडिएर छुपुछुपु धान रोप्थे। कोही बीउ काढ्थे। कोही बीउ ओसार्थे। दाँदेमाथि चढेर गोरु कुदाउँदा निस्केको आवाज, फ्याउरी लाउँदा सोहोरिएको हिलोको आवाज र समाहाबाट झरेको पानीको आवाज सबै संगीतमय। सबै गीतिमय। त्यहाँमाथि असारे गीतको रन्कोले त पहाडी खेत, गाउँबस्ती पूरै गुञ्जायमान। छुपु है छुपु धान है रोपें हातैको मर्मैले झ्यालैमा बस्ने जीउ मेरो थियो दिएन कर्मैले। सानोमा सानो बाखरी पाठो मासु त मनैको पञ्चै र बाजा आलीमा राखी स्वर सुन सनैको। रोपाहारहरु असारे घन्काउँथे। खेतका गरागरा तरङ्गित पार्थे। गीतले लट्ठ भएर फ्याउरी लाउनेहरु, फ्याउरी टेकेर सुन्थे। बाउसेहरु कोदालो बिसाएर सुन्थे। साउनेहरु गोरु रोकेर सुन्थे। वरपर खेतमा काम गरिरहेका सबै आवाज आएतिर कान ठाडा पार्थे। खेतमा काम गरिरहँदा पानी परे पनि झरीमा निथुरक्क रुझ्दै कोही अझ हौसिएर मेलो सक्नतिर लाग्थे। कोही घुम ओढेर, कोही बोरा र प्लाष्टिक ओढेर हिलोमा छप्लङछप्लङ गर्दै काममा तल्लीन हुन्थे। मानौं यो किसानको महाउत्सव हो। मानो रोपेर मुरी उब्जाउने पर्व हो। साउने संक्रान्ति झरीले गलेका र कामले लखतरान भएका किसानको ज्यानले मीठो मसिनो खोज्नु स्वभाविकै हो। असारको आखिरीतिर नेपाली किसानको रोपाइँ कर्म करिबकरिब सिद्धिन लागेको हुन्छ। मैजारोतिर प्रवेश गरेको हुन्छ। ठीक यसैबेला असारलाई बिदा गर्दै आउने साउनको पहिलो दिन साउने संक्रान्तिको नामले प्रसिद्ध छ। यसले ग्रामीण बस्तीहरुमा एउटा छुट्टै उमङ्ग लिएर आएको हुन्छ। खुसी लिएर आएको हुन्छ। साउने संक्रान्तिको दिन बेलुका गाउँलेका घरमा प्रायः मासु पाक्ने दिन हो। गाउँले मिलेर जात अनुसार कोही खसी काट्थे। कोही राँगाभैंसी र सुँगुर काट्थे। ऊ बेला अहिले जस्तो कहाँ थियो र ? मासु खान महिनौ कुर्नुपथ्र्यो। कुनैकुनै बेला गाउँमा कसैले खसी काट्यो भने हारालुछ नै हुन्थ्यो। टाठाबाठा र बलियाबाङ्गाहरुले मात्र भेट्थे। सोझा सिधा र निर्धा निमुखा निन्याउरो अनुहार लाएर रित्तै फर्किन्थे। मासु कतिखेर आउला र खाऊँला भनेर आसले पर्खिरहेका घरका बुढाबुढी र केटाकेटी हिस्रिक्क पर्थे। हुन त त्यो बेलासम्म रोपाइँ सकिएको भए हुने खाने खेतीवालाले संक्रान्तिको दिनलाई भनेर घरमा छुट्टै शिकारको जोहो गर्थे र मैजारो मनाउँथे। धेरैजसो भने गाउँमा कसैले काट्लान् कि भनेर पर्खन्थे। फलानाकोमा यस्तो पालेको छ, यो बेला मार हान्ने अरे भनेर गाउँमा खुब चर्चा चल्थ्यो। संक्रान्तिको दिन बेलुका लुतो फाल्ने र मासुभात खाने भनेर बिहानैदेखि घरघरमा रौनक छाएको हुन्थ्यो। जङ्गलतिर गएर भलायोको पात, लुते सहरो (बेसारको जस्तै बोट), कुकुरदाहिनाको लहरो, कुरिलो, पानी अमला, दानैसँगको दारिमको हाँगो खोजेर ल्याउँथे बुढापाका। त्यसदिन खेतको मेलो भए अलि चाँडै सकेर लुतो फाल्न र खानेकुराको तयारी गर्न घर फर्किन्थे गाउँलेहरु। हामी केटाकेटीहरु खुसीले रमाउँथ्यौं। साँझ परेपछि आँगनको डिलमा हल्लुँड, जोतारो सहित हलोजुवा तेर्साइन्थ्यो। भलायोको पातका दुना गाँसेर तिनमा सतबीउपलबीउ हालेर हलो, जुवाको वल्लो छेउदेखि पल्लो छेउसम्म राखिन्थ्यो। अनि कुरिलो, लुते सहरो, कुकुर दाहिनो, पानीअमला, जरैसँगको सिरु, दानैसँगको दारिमको हाँगो, घोगैसँगको मकैको बोट, सल्केका दाउराका अगुल्टा लहरै राखिन्थ्यो र ती समेत गरी राँके देउतालाई पूजा गरिन्थ्यो। बाती सल्काइन्थ्यो। भलायोको दुनामा आगोको कोइला राखेर दुबोले तेलको धूप हालिन्थ्यो। त्यसैलाई 'अड्कोपड्को तेलको धूप' भन्ने चलन छ। त्यसपछि सल्केको भर्मराउँदो अगुल्टोमा पटटट कुरिलो पड्काइन्थ्यो। पूजा, धूप गरिसकेपछि चारै दिशातिर 'लुतो लैजा फलानो' भन्दै ठूलो आवाजमा ती पुजेका झर्झराउँदा अगुल्टा मिल्काइन्थ्यो। हामीहरु सेरा खोला पारिका कटुवाललाई लक्षित गर्दै 'लुतो लैजा सेराली गाँडा' भन्दै जोडजोडले त्यतैतिर अगुल्टो फाल्दै कराउँथ्यौं भने सेरालीहरु 'लुतो लैजा भट्वासे' भन्दै हाम्रो गाउँतिर अगुल्टो मिल्काउँथे। यसरी हेर्दा जताततैबाट फालिएका अगुल्टा र तिनका झिल्काले आकाशमा आतसबाजी गरेझैं देखिन्थ्यो। ठीक त्यसैबेला घरका महिला कोही ढिक्की कुट्थे। कोही जाँतो पिँध्थे। कोही नाङ्लो ठटाउँथे। घरमा मादल हुनेहरु मादल बजाउँथे। धामीको घर भए ढ्याङ्ग्रो ठोक्थे। यी सबै गरी घरका सबैजना तुरुन्त घरभित्र पसी भित्रबाट ड्यामडुम्म दैलो ढप्काइन्थ्यो र एकछिन पछि उघारिन्थ्यो। यी सब गतिविधि र दृश्यले हामी रोमाञ्चित हुन्थ्यौं। झरीमा रुझीरुझी खेतको हिलोमा काम गर्दा शरीरमा घाउखटिरा आउने, लुतो आउने हुँदा साउने संक्रान्तिमा परम्परागत विधिविधानसहित लुतो फाल्दा घाउ खटिरा निको भएर शरीर तन्दुरुस्त हुने, झरीले रुझेको र कामले लखतरान भएको किसानको ज्यान मासुको झोलले तङ्ग्रिएर शरीरमा स्फूर्ति आउने अनि राँके देउतालाई पुज्दा राँके देउता खुसी भएर पहेंले (डडुवा) लागेर बालीनाली मर्ने रोगबाट किसानले मुक्ति पाउने र साउने संक्रान्तिको राति पानी परेर बिहान उठ्दा पूजा गरेका भलायोका दुना पानीले भरिएका छन् भने त्यस साल बालीनाली राम्रो भइ सह पर्ने जन विश्वास छ। त्यसैले राँके देउता पुजेको भोलिपल्ट खेतबारीमा पस्नुहुँदैन र बालीनाली छुनुहुँदैन भनी त्यसलाई कडाइका साथ पालन गर्ने चलन छ। यी सबै कारणले साउने संक्रान्तिलाई चाड विशेषको रुपमा मान्ने गरिएको हो। साउने संक्रान्ति प्रकृति पूजक चाड पनि हो। आँगनको डिलमा राखेर हलोजुवा पूजा गर्ने, आगो पुज्ने, आगोसँगै घाउखटिरा जाउन् भनेर अगुल्टो फ्याकेर रमाइलो गर्ने, कुरिलो, भलायो, कुकुरदाहिना, सिरु, पानीअमला, लुते सहरो जस्ता जङ्गलमा पाइने बोटबिरुवा र जडिबुटीलाई ल्याएर पूजा गरी मानव जीवनमा तीनको महत्व अर्थात मान्छे र वनस्पति अनि मान्छे र खेतबारीबीचको अन्योन्याश्रित सम्बन्ध स्थापित गर्न यसको विशेष महत्व रहेको पाइन्छ। सूर्य दक्षिणायन हुने अर्थात सूर्य कर्कट राशीमा प्रवेश गर्ने हुँदा साउने संक्रान्तिलाई कर्कट संक्रान्ति पनि भनिन्छ। यस दिन कति घरमा सत्य नारायणको पूजा पनि लगाइन्छ। 'माघे संक्रान्ति मान्नू मरिन्छ कि भनेर, साउने संक्रान्ति मान्नू बाँचिन्छ कि भनेर, यो भनाइ नेपाली समाजको एउटा विश्वासको रुपमा रहेको छ। यस भनाइमा साउने संक्रान्ति प्रति आशावादी जीवनदृष्टि पाइन्छ। हुन पनि हो वर्षायाममा किसानले वर्षभरिका लागि खेतबारीमा बाली रोप्छन्। खेतमा अगाडि रोपेका मकै भित्र्याएर धान रोप्छन्। धान रोपीसकेपछि बारीमा कोदो रोप्छन्। यी बालीसँगसँगै उनीहरुले आफ्ना सपना र खुसीहरु पनि रोप्छन्। साउने संक्रान्तिपछि तीज, कृष्ण जन्माष्टमी, गाइजात्रा, कुशे औंसी (बाबुको मुख हेर्ने दिन), सोह्र श्राद्ध हुँदै दसैं, तिहार, छठ जस्ता ठूलाठूला चाडबाड आउँछन्। यसरी साउने संक्रान्ति आफू मात्र आउँदैन आफूसँग अरु थुप्रै चाडहरु पनि लिएर आउँछ र यी चाडहरुले मनभरि खुसी बोकेर आउँछन्, उमङ्ग छर्दै आउँछन्। राम्रो लाउने, मीठो खाने, नातागोता आफन्तसँग भेटघाट गर्ने, रमाइलो गर्ने अवसर लिएर आउँछन् अनि वर्षभरि दुःख गर्ने किसानलाई केही फुर्सदको क्षण पनि बोकेर आउँछन्। यसरी नेपाली समाजमा साउने संक्रान्तिको एउटा छुट्टै र विशिष्ट स्थान रहेको छ। कृषि कर्मसँग जोडिएको संस्कृति र मौलिक चाडको रुपमा नेपाली जनजीवनमा यसको अविच्छिन्न अस्तित्व रहिरहनेछ र सधैं रहनुपर्छ। साउने संक्रान्ति र यसका मौलिक पक्षलाई जीवन्त राख्दै भावी पुस्तामा सुरक्षित तवरले हस्तान्तरण गर्ने कुरामा हामी सधैं चनाखो रहनुपर्छ।"
अध्यागमनका कर्मचारीले बेचे भिसा,"काठमाडौं : अध्यागमन विभागका अधिकृत रामचन्द्र काफ्ले प्रवेशाज्ञा (भिसा) बिक्रीमा मुछिएका छन्। काफ्लेले पदको दुरुपयोग गरी ३ जना चिनियाँ नागरिकलाई अनधिकृत तवरले भिसा जारी गरेको पाइएको हो। उनले कति रकममा भिसा बेचे भन्ने अनुसन्धानकै क्रममा छ। विभागको स्टोर शाखामा रहेका भिसा स्टिकर उनले गोप्य ढंगले निकालेका थिए। त्यसपछि बिचौलियाको सहयोगमा ती चिनियाँलाई रिलेसन (नातेदार) भिसा जारी गरेको खुलेको छ। तर, उक्त भिसाका लागि न आवश्यक कागजपत्र पेस भएको छ न त भिसा जारी गरेको रेकर्ड विभागसँग छ। केही थान भिसा स्टिकर अनधिकृत ढंगले बाहिरिएको रेकर्ड भने अध्यागमनसँग छ। त्यसकै आधारमा विभागले काफ्लेमाथि छानबिन थालेको हो। रिलेसन भिसा पाउन स्थानीय तहले गरेको नाता प्रमाणित, सनाखत गर्ने व्यक्तिको सशरीर उपस्थिति र सनाखत गर्ने व्यक्तिको नेपाली नागरिकता अनिवार्य पेस गर्नुपर्छ। ती चिनियाँको कुनै पनि कागपत्र अध्यागमनमा छैन। मूलतः त्यही कागजपत्रका आधारमा विभागको गैरपर्यटकीय शाखाले रिलेसन भिसा दिनेनदिने निर्णय गर्छ। काफ्लेले चिनियाँसँग भिसाको कारोबार कार्यालयबाहिर गरेको देखिएको छ। उनले त्यसको सुइँको समेत अध्यागमनका अन्य कर्मचारीलाई दिएनन्। विभागका महानिर्देशक रमेशकुमार केसीले भिसा दुरुपयोगबारे थप अनुसन्धान भइरहेको जानकारी दिए। जो कोही भए पनि दोषीले उन्मुक्ति पाउँदैन। कारबाही गर्छु, महानिर्देशक केसीले अन्नपूर्णसँग भने। काफ्लेले अर्कै शाखामा कार्यरत रहेका बेला अनधिकृत ढंगले गैरपर्यटकीय शाखालाई चाहिने भिसा निकालेका थिए। उनको चिनियाँ कनेक्सन पेचिलो अनुसन्धानको विषय बनेको छ। निजामती सेवाबाट अवकाश पाउन लागेका काफ्लेको कर्तुतका आधारमा विगतमा भएका सबै शंकास्पद गतिविधिको अनुसन्धान गर्न विभागलाई सहज बनेको छ। भिसा दुरुपयोग गर्न काफ्लेलाई स्टोर शाखाका खरिदार विष्णु कार्कीले सघाएको खुलेको छ। त्यसबेला काफ्लेलाई नै स्टोर शाखा प्रमुख तोकिएको थियो। कार्कीले भिसा दिन आनाकानी गरे पनि अधिकृत तहका काफ्लेले लिई छाडेको पाइएको छ। तर, काफ्लेले ती भिसा के गर्छन् भनेर कार्की अनभिज्ञ थिए। कार्कीले भिसा स्टिकरका लागि माग फारम भर्नुपर्ने भनेका थिए। तर, काफ्लेले माग फारममा केरमेट गरेका छन्। उनीहरू दुवै जनाले अध्यागमनका अधिकारीसमक्ष गल्ती स्वीकार गरेका छन्। विभागले उनीहरूसँग २४ घण्टे स्पष्टीकरण सोधेको थियो। विभागले थप अनुसन्धान र कारबाहीका लागि यससम्बन्धी फाइल अख्तियार दुरुपयोग अनुसन्धान आयोगमा पठाएको छ। स्रोतका अनुसार उनीहरूको फाइल मंगलबार अख्तियार पठाइएको हो। चिनियाँ नागरिकको भिसा नवीकरण गर्ने क्रममा काफ्लेले गरेको कैफियत खुलेको जनाइएको छ। ती चिनियाँ भिसा नवीकरण गर्न केही दिनअघि विभागमा पुगेका थिए। उनीहरूको राहदानीमा २०७५ चैतमा भिसा जारी भएको देखिएको छ। गैरपर्यटकीय (नन्टुरिस्ट) शाखाका कर्मचारीले उनीहरूको भिसामा कैफियत पत्ता लगाएका थिए। ती कर्मचारीले लगत्तै महानिर्देशक केसीलाई रिपोर्टिङ गरेका थिए। महानिर्देशक केसीले घटनाबारे तत्काल गृहसचिव महेश्वर न्यौपानेलाई जानकारी गराएका थिए। तीनै जना चिनियाँको राहदानी विभागले नियन्त्रणमा लिएको छ। कार्यालयबाहिर अनधिकृत ढंगले भिसा लिएको अभियोगमा उनीहरूलाई पनि कारबाही हुन सक्ने विभागका एक अधिकारीले बताएका छन्। विभागको प्रशासकीय अधिकृतको जिम्मेवारी सम्हालेका बेला काफ्लेले अनधिकृत ढंगले भिसा दिएको खुलासा भएको हो। उनी हाल रसुवागढीस्थित अध्यागमन नाका प्रमुख छन्। विभागले उनलाई सिन्धुपाल्चोकस्थित तातोपानी नाकाको जिम्मेवारीसमेत दिएको थियो।"
पहिरोले प्रशारण लाइनको टावर ढलायो,"बेनी : म्याग्दीको अन्नपूर्ण ३ दानादेखि पर्वतको खुर्कोट जोड्ने निर्माणाधिन विद्युत प्रशारण लाइनको एउटा टावर पहिरोले ढलाएको छ। कालीगण्डकी कोरीडोर अन्तरगत नेपाल विद्युत प्राधिकरणद्धारा सञ्चालित २२० केभी क्षमताको दानाखुर्कोट प्रशारण लाइनको जलजला गाउँपालिका७ मिलनचोकस्थित टावर पल्टिएको हो। धाइरिङको डिलबाट ठूला ढुङ्गासहित खसेको पहिरोले कुनातर्फको दुई वटा लेग (खुट्टा)मा लागेर १४ नम्बरको टावर ढलेको ठेकेदार कम्पनी टाटाचिन्ट जेभीका केदार रेग्मीले बताए। सोमबार रातिको पहिरोले कुनातर्फ टावर पल्टिएको छ, उनले भने भीरमा पल्टिएकाले तार तानि सकिएको प्रशारण लाइनको अन्य टावर, नजिकै रहेको मिलनचोकधाइरीङ सडक र बस्तीमा भने क्षति पुग्न पाएन। टावर पल्टिँदा करिब एक करोड रुपैयाँ बराबरको क्षति पुगेको रेग्मीले बताए। टावर ढल्नुको कारण र पारेको क्षतिको बारेमा आयोजनाले अध्ययन थालेको छ। नेपाल विद्युत प्राधिकरणले एसियाली विकास बैंकको सहयोगमा चार वर्षअघि सुरु गरेको ३९६ किलोटिर दुरिको दानाखुर्कोट प्रशारण लाइन निर्माण अन्तिम चरणमा पुगेको छ। ११४ वटा मध्य पोखरेबगरका दुई वटाबाहेक सबै ठाउँमा टावर ठडाएर तारसमेत तानिएको आयोजनाका उपनिर्देशक लक्ष्मण फुयालले बताए। दुई अर्ब ९० करोड रुपैयामा ठेक्का सम्झौता भएको आयोजना अन्तरगत दाना र खुर्कोटको सबस्टेशनसमेत अन्तिम चरणमा पुगेको छ। कालीगण्डकी र आसपासका नदीमा निर्माण हुने जलविद्युत आयोजनाबाट उत्पादित विद्युत केन्द्रिय प्रशारण लाइनमा जोड्न प्रशारण लाइन र सबस्टेशन बनाउन लागिएको आयोजना प्रमुख चन्दनकुमार घोषले बताए। दोस्रो चरणमा खुर्कोटदेखि नवलपरासी जोड्ने प्रशारण लाइन र सबस्टेशन समेत निर्माण सुरु भएको छ।"
"सिन्धुपाल्चोकमा पहिरोले फेरि घर बगायो, एकै परिवारका पाँच बेपत्ता",सिन्धुपाल्चोक : गएराति परेको अविरल वर्षाका कारण खसेको पहिरोमा परी सिन्धुपाल्चोकको भोटेकोशी गाउँपालिका४ फुल्पिङकट्टीको माथिल्लो भेगमा दुई घर बगेको छ भने पाँच जना बेपत्ता भएका छन्। राति १:३० बजे वर्षासँगै झरेको पहिरोमा घर परेको भोटेकोशी गाउँपालिका उपाध्यक्ष दाबुटी शेर्पाले जानकारी दिइन। पहिरोमा परी दुई घरका पाँच जना बेपत्ता भएको जानकारी प्राप्त भएको जिल्ला प्रहरी कार्यालयका प्रहरी निरीक्षक रामचन्द्र घिमिरेले बताए। उनीहरु एकै परिवारको भएको बुजिएको छ।
"सिन्धुपाल्चोक पहिरो : बेपत्ता हुनेहरुको पहिचान खुल्यो, उद्धारका लागि प्रहरी अझै पुग्न सकेन","मेलम्ची : गएराति अविरल वर्षाका कारण पहिरो आउँदा सिन्धुपाल्चोकको भोटेकोशी गाउँपालिका४ फुल्पिङकट्टीको माथिल्लो भेगमा झरेको पहिरोमा परेकाको परिचय खुलेको छ। पहिरोमा परी बेपत्ता हुनेमा एकाघरका वर्ष १६ का याङ्जी शेर्पा, वर्ष १४ का छिरिङवागु शेर्पा, वर्ष ७५ का सुमवुट्टी शेर्पा, वर्ष ३५ का साङ्बु शेर्पा र वर्ष ४० का सेमङ शेर्पा रहेका छन् । एउटा स्कूलमा पनि पहिरोले क्षति पुयाएको भोटेकोशी गाउँपालिका अध्यक्ष राजकुमार पौडेलले जानकारी दिए। सिन्धुपाल्चोकमा पहिरोले फेरि घर बगायो, एकै परिवारका पाँच बेपत्ता उद्धारका लागि घटनास्थलमा प्रहरी अझै पुग्न सकेको छैन।"
पहिरोमा परी मृत्यु भएका पूर्वगाविस अध्यक्षसहित तीनजनाको सामूहिक अन्त्येष्टि,"स्याङ्जा : स्याङ्जाको कालीगण्डकी गाउँपालिका ४ बिर्घास्थित खहरेमा गएको पहिरोमा परी ज्यान गुमाएका ३ जनाको सामूहिक अन्त्येष्टि गरिएको छ। पहिरोमा पुरिएर पूर्व गाविस अध्यक्ष ७० वर्षीय इमान सिंह रानासहित ६० वर्षीय जिमानसिंह राना र ५० वर्षीय टिका थापाको ज्यान गएको थियो। उनीहरु तीनैजनाको कालीगण्डकी किनार गौरीघाटमा हिन्दु परम्पराअनुसार सामूहिक अन्येष्टि गरिएको हो। भावबिह्वल बनेका स्थानीय समाजसेवी, जनप्रतिनिधि एवं राजनीतिकर्मीको शव यात्रामा उल्लेख्य सहभागीता थियो। इमानसिंह राना २०५४ को स्थानीय निर्वाचनमा बिर्घा गाविसबाट अध्यक्ष पदमा निर्वाचित भएका थिए। उनी नेपाली कांग्रेसतर्फका निर्वाचित सदस्य हुन्। यसैगरी, जिमानसिंह राना पूर्व क्याप्टेन र टिका थापा स्थानीय समाजसेवी हुन्। मगर जातीय परम्परा अनुसार परिवार आफ्नो संस्कारका अन्तिमकार्य सकेपछि नेपाली कांग्रेस परिवारले चारतारे अंकित झण्डा ओढाएको थियो। पूर्वसांसद शंकरप्रसाद पाण्डले बिर्घाले समाजसेवामा अग्रणी, क्रियाशिल एवं अनुभवी हस्तीहरु गुमाउनु परेको पीडा व्यक्त गर्दै उनीहरुले देखाएको सत्मार्गमा हिँड्न आग्रह गरे। पूर्वसांसद पाण्डेलगायतले तीनैजनालाई कांग्रेसको झण्डा ओढाएर गौरीघाटमा अन्तिम श्रद्धान्जली दिएका थिए। कांग्रेसका कार्यवाहक सभापति कुमार राना, गाउँपालिकाका अध्यक्ष खिमबहादुर थापा, उपाध्यक्ष सावित्रा कोइराला, महिला नेतृ माया राना लगायतले अन्तिम श्रद्धान्जली दिएका थिए। वडा सदस्य ६० वर्षीय हुमनाथ पाण्डे (किसान) र ५५ का विरबहादुर थापालाई पहिरोवाट उद्धार गरी उपचारका लागि पाल्पा रिफर गरिएको छ। पाण्डे सोही वडा सदस्य हुन्। उनीहरुको पाल्पामा उपचार भइरहेको छ भने बेपत्ता प्रेमचन्द्र पाण्डेको खोजीकार्य जारी रहेको प्रमुख जिल्ला अधिकारी गंगाबहादुर क्षेत्रीले जानकारी दिए। गाउँमाथि पहिरो आएर खानेपानी नआएपछि पानी मर्मतका गएका बेला माथिबाट झरेको पहिरोमा परेका थिए। पानी मर्मत र पहिरो अनुगमनका लागि भन्दै उनीहरु ६ जना गएको वडा अध्यक्ष चक्रपाणी पाण्डेले बताए। उनले भने पहिराका कारण धनजनको अपुरणीय क्षति पुगेको छ भने थप २ घरगरी ६ वटा घर परिवार बिस्थापित भएका छन।"

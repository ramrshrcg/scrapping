शीर्षक,विवरण
अन्नपूर्ण साइकल र्यालीमा उत्साहजनक सहभागिता (तस्बिरसहित),"काठमाडौं : सातौं संस्करणको अन्नपूर्ण पोस्ट् साइकल र्याली राइड फर लाइफ शनिबार बिहान सुरु भएको छ। तीनकुनेस्थित अन्नपूर्ण पोस्टको कार्यालय परिसरमा साइक्लिस्टहरु सहभागी भइसकेका छन् । खेलाडी तथा अन्य साइकलका सौखिनहरु साइकल यात्रामा सहभागी हुन उत्साही देखिएका छन्। क्यान्सरविरुद्ध जनचेतना जगाउन र साइकलमैत्री समाज निर्माणको अभियानमा थप टेवा पुर्याउने उद्देश्यले अन्नपूर्ण मिडिया नेटवर्कले हरेक वर्ष साइकल र्याली आयोजना गर्दै आएको हो।यसपटक क्यान्सरविरुद्ध चेतना छरौं, वातावरण जोगाएर, साइकल चढौं स्वस्थ रहौं दूरी कायम गरेर भन्ने नारा तय गरिएको थियो। र्यालीमा १५ सयभन्दा बढी राइडरको सहभागिता रहेका छन्। बर्सेनि आयोजना हुँदै आएको र्यालीले धेरै मानिसलाई साइकल चढ्न र स्वस्थ बन्न थप प्रेरितसमेत गरेको छ। अन्नपूर्ण मिडिया नेटवर्कले आफ्नो सामाजिक उत्तरदायित्व कार्यक्रम अन्नपूर्ण सम्बन्ध मार्फत विभिन्न सामाजिक गतिविधि सञ्चालन गर्दैआएको छ । साइकल र्याली पनि त्यसैको एउटा पाटो हो। यसपटकको र्याली झनै भव्य हुनेछ। अन्नपूर्ण मिडिया नेटवर्कले सात वर्षदेखि क्यान्सरविरुद्ध जनचेतना जगाउने उद्देश्यले साइकल र्यालीको आयोजना गर्दै आएको छ, अन्नपूर्ण मिडिया नेटवर्क मानव संसाधन विभागकी डेपुटी म्यानेजर इन्दु श्रेष्ठले भनिन्, यो वर्ष पनि सोही उद्देश्यसहित र्याली आयोजना गरेका हौं। र्यालीको अर्को उद्देश्य वातावरण स्वच्छ बनाउन जनचेतना जगाउनु पनि हो। र्याली बिहान ८ बजे तीनकुनेस्थित अन्नपूर्ण पोस्ट्को कार्यालय परिसरबाट सुरु भएको र्याली गौशाला, चाबहिल, महाराजगन्ज, गोंगबु, बालाजु, सोह्रखुट्टे, लैनचौर, दरबारमार्ग, रत्नपार्क, भद्रकाली, त्रिपुरेश्वर, थापाथली, माइतीघर, नयाँबानेश्वर हुँदै पुनः तीनकुनेमै आइपुगेर टुंगिनेछ। क्यान्सर केयर फाउन्डेसनसँगको सहकार्यमा आयोजना हुने र्यालीलाई जगदम्बा स्टिलले मुख्य प्रायोजन गरेको छ। नेपाल साइकल संघ र नेपाल साइकल सोसाइटीको प्राविधिक सहयोगमा सञ्चालन हुने र्यालीलाई सर्वोत्तम सिमेन्ट, जियाओमी रेडमी नोट नाइन मोबाइल, नबिल बैंक, कुमारी बैंक, कामना सेवा विकास बैंक, शिखर इन्सुरेन्स, मेगा बैंक, अल्का अस्पताल, रियल जुस, एनसेल, सिम्रिक एयर, प्याङ्क बाइक, नेविको, के एन्ड के इन्टरनेसनल कलेज, लाइन्स क्लब अफ काठमाडौं समर्पण, नेपाल क्यान्सर हस्पिटललगायत संघसंस्थाले सहप्रायोजन गरेका छन्। र्यालीमा सहभागीमध्ये लक्की ड्रमार्फत भाग्यमानी विजेतालाई हिमालय क्रसकन्ट्री साइकल, जियाओमी रेडमी नोट नाइन मोबाइल, सिम्रिक एयरको गेसाइँकुण्ड टुर प्याकेज, सिको घडी, अन्नपूर्ण पोस्ट्को ६ महिनाको निःशुल्क ग्राहक सेवालगायत उपहार प्रदान गरिनेछ। तस्बिर : विकास कार्की, उमा विष्ट, सुनिता डंगोल, दिपेन श्रेष्ठ, अशोक दुलाल"
सामूहिक खेती सुरु,"काठमाडौं : चक्लाबन्दी खेतीमा कृषकको आकर्षण बढ्दै गएको छ। सहकारीको अग्रसरतामा चक्लाबन्दी खेती हुन थालेपछि वरिपरीका किसान उत्साहित भएका हुन्। झापाको महारानीझोडा साना किसान कृषि सहकारी संस्थाले २०७० सालदेखि गौरादह नगरपालिकाको ४ र ७ पाटागाढामा चक्लाबन्दी गरेको छ। उत्पादन बढ्दै गएपछि चाक्लाबन्दी खेतीमा कृषकको आकर्षण बढ्दै गएको हो। कृषिमा यन्त्रीकरण र व्यवसायीकरण भएसँगै हरेक वर्ष उत्पादनमा वृद्धि भइरहेको छ। चक्लाबन्दी प्रणालीबाट ठूलो परिमाणमा एकै प्रकृतिको व्यावसायिक उत्पादन गर्न सकिन्छ। संस्थाका प्रबन्धक चिरञ्जीवी भण्डारीका अनुसार ६४ जना कृषकको ८५ बिघा जग्गामा चक्लाबन्दी खेती सुरु गरिएको थियो। हाल ७७ जना कृषक खेतीमा आबद्ध छन्। संस्थाले धान, मकै, गहुँलगायत मौसम अनुसारको खेती गर्छ। संस्थाले बिउ उत्पादन गर्छ। संस्थाले छिट्टै त्यस वरपरका जग्गा समेटेर १ सय २५ बिघामा चक्लाबन्दी गर्ने योजना बनाएको छ। परियोजना सञ्चालन गर्नका लागि उक्त जग्गामा १० वटा स्यालोट्युवेल जडान गरिएको छ। धान काट्ने मेसिन रिपर खरिद गरी संस्थाले खेती गर्दै आएको छ। पछिल्लो समय नेपालमा खेती गर्न सक्ने युवा शक्ति बिदेसिएका छन्। जमिन पनि बाँझो हुन थालेको छ। कृषिमा प्रशस्त सम्भावना भए पनि आकर्षण हुन नसक्दा कृषक पलायन भइरहेका बेला कृषिमा कृषकको आकर्षण बढाउन चक्लाबन्दी सुरु गरिएको संस्थाका प्रबन्धक भण्डारीले बताए । मल, बीउ, ज्याला, कृषि औजार, रोग, किरा, प्राविधिक सेवा महँगो हुँदा कृषकको उत्पादन लागत बढ्न गई घाटा खाइरहेका छन्। तर, यसरी चक्लाबन्दी गर्दा उत्पादनमा वृद्वि हुनुका साथै कृषक उत्साहित भइरहेको चक्लाबन्दी खेती समितिका व्यवस्थापक अर्जुन खतिवडाले बताए। उनका अनुसार सिजनमा २ सय कामदारले खेतीमा काम गर्छन्। जग्गाधनी तथा उसका परिवारलाई काममा पहिलो प्राथमिकता दिइन्छ। चक्लाबन्दीमा ८ जना नियमित र मौसमअनुसार डेढ सयदेखि दुई सयसम्म कामदारले काम गर्ने गरेको खतिवडाले बताए। फाइदा भए ४० प्रतिशत उत्पादनको हिस्सा जग्गाधनीलाई नै जान्छ। संस्थाले धान, मकै, गहुँको हाइब्रिड बिउ उत्पादन गर्छ। उत्पादनमा कृषकको पूर्ण जिम्मेवारी हुन्छ। उत्पादित बिउ झापालगायत विविध स्थानमा बिक्री हुन्छ। कृषकले एक बिघा जग्गाको वार्षिक ३४ मन प्राप्त गर्छन्। यो हरेक हरेक वर्ष थपिँदै जान्छ। ज्यालादारी श्रमिकले प्रतिघण्टाको ५५ रुपैयाँदेखि ७५ रुपैयाँ पाउँछन्। संस्थाले लगानी अनुसारको पुँजीगत सेयरको हिस्सा पाउँछ। उत्पादनमा कृषकलाई नै आकर्षित गर्न संस्थाले हस्तक्षेप नगरेको कार्यकारी प्रमुख भण्डारी बताउँछन्। उत्पादनका साधनमध्ये श्रम र जमिन बाहेकका साधनको व्यवस्थापन संस्थाले गर्छ। गोदाम, बजार, सिँचाइ, कृषि सडक, कृषि औजार, प्राविधिक जनशक्तिलगायतय पूर्वाधारको व्यवस्थापनमा संस्थाले सहजीकरण गर्छ। संस्थाले थप १ सय बिघामा सहकारी खेती पनि सञ्चालन गरेको छ। चक्लाबन्दी खेतीले ओगटेको क्षेत्रमा उत्पादन हुने बस्तुको प्रसोधनका उद्योग स्थापना गर्ने संस्थाले योजना बनाएको छ।"
घर फर्किइनन् विद्यालय गएकी किशोरी,"धनगढी : बैतडीको दोगडाकेदार गाउँपालिका७ चडेपानी (कतोला) की १७ वर्षीया भागरथी भट्टको बलात्कारपछि हत्या भएको छ। भागरथी गाउँपालिका भवननजिकै रहेको सनातन धर्म माविमा कक्षा १२ मा अध्ययनरत थिइन्। बुधबार बिहान विद्यालय गएकी भागरथी नफर्केपछि आफन्तले खोजी गर्दा बिहीबार बेलुकी घरभन्दा तीन किलोमिटर दूरीमा रहेको लबलेक सामुदायिक वनमा बीभत्स अवस्थामा उनको शव फेला परेको हो। इलाका प्रहरी कार्यालय खोचलेक र विद्यालयबाट झन्डै दुई किमि दूरीमा घाँटी निमोठिएको, हातमा धारिलो हतियार प्रयोग गरिएको र बलात्कार गरी आधा शरीर निर्वस्त्र पारिएको अवस्थामा शव फेला भेटिएको जिल्ला प्रहरी कार्यालय बैतडीले जनाएको छ। बैतडीका प्रहरी प्रमुख डीएसपी नारायणप्रसाद अधिकारी बिहीबार राति नै घटनास्थल पुगेका थिए। जिल्ला सदरमुकाम गोठलापानीबाट मोटर चढेर झन्डै डेढ घण्टामा घटनास्थल पुगिन्छ। प्रमुख जिल्ला अधिकारी मोहनराज जोशीसहित सरकारी वकिल, जिल्ला अस्पतालका चिकित्सक, सशस्त्र प्रहरीको टोली शुक्रबार बिहान घटनास्थल पुगेका छन्। प्रमुख जिल्ला अधिकारी जोशीले किशोरीको बलात्कारपछि हत्या भएको अनुमान गरिएको जानकारी दिए। फरेन्सिक टिम बोलाएका छौं। घटना मुचुल्का गरी किशोरीको शव जिल्ला अस्पताल लगिएको छ, प्रमुख जिल्ला अधिकारी जोशीले भने, त्यहाँ चिकित्सको टोलीले पोस्टमार्टम गरेपछि मात्रै विस्तृतमा भन्न सकिन्छ। किशोरीको बलात्कारपछि हत्यामा संलग्न दोषी चाँडै पत्ता लगाई कानुनी दायरामा ल्याइने जोशीले बताए। प्रहरीले किशोरीको मोबाइल ब्याट्री झिकेर फालिएको अवस्थामा घटनास्थलमै फेला पारेको छ। मोबाइलका सूचना केलाउने कार्य पनि प्रहरीले गरिरहेको छ।प्रदेश सरकारका तर्फबाट संघीय प्रहरी कार्यालय धनगढीका एसएसपी मुकेश सिंहसहितको टोली घटनास्थलतर्फ गएको छ। धनगढीबाट तालिमप्राप्त कुकुर पनि घटनास्थल लगिएका छन्। खोचलेकचडेपानी कच्ची सडकको लवलेक (स्थानीय भाषामा लडालेक)को बीच जंगलमा सडक आसपास बलात्कार गरी घिसारेर ५०६० मिटर तल झाडीमा शव फालिएको फेला परेको स्थानीय शिवराज भट्टले बताए। घरमा आमा एक्लै भएको भन्दै अभिभावकविहीन भएको मौका छोपेर बलात्कार गरेको हुन सक्छ, आफन्त भट्टले भने। भागरथीका बुवाको एक महिनाअघि धनगढीमा उपचारका क्रममा मृत्यु भएको थियो। उनका दाइ केही दिनअघि किरिया सकेर भारततिर लागेका थिए। उक्त क्षेत्रका प्रदेशसभा सदस्य लीलाधर भट्टले घटनामा संलग्न जोकोही भए पनि कानुनी दायरामा ल्याउनुपर्ने माग गरे। प्रदेशसभा सदस्य भट्ट पनि घटनास्थल पुगेका छन्। भट्टले मृतककी आमालाई भेटी अपराधीलाई कानुनी दायरामा ल्याएर भागरथीलाई न्याय दिलाउने आश्वासन दिए। सुदूरपश्चिम प्रदेश प्रहरी प्रमुख डीआईजी उत्तम सुवेदीले बैतडीमा भएको किशोरीको हत्या घटनालाई गम्भीरतासाथ लिएको बताए। घटनाको अनुसन्धानका लागि संघीय प्रहरी इकाइ कार्यालय कैलालीबाट एसएसपी जनकराज पाण्डेको नेतृत्वमा सीआईबीसहितको अनुसन्धान टोली शुक्रबार नै बैतडी पठाएको डीआईजी सुवेदीले बताए।तालिमप्राप्त कुकुरसहितको टोली घटनास्थल पुगिसकेको छ। सीआईबी र टेक्निकल अनुसन्धान टोली पनि बैतडी पठाएको छु, सुवेदीले भने, घटनामा टेक्निकल अनुसन्धान सुरु भइसकेको छ। विद्यार्थी आन्दोलितसनातन धर्म माविका विद्यार्थीले शुक्रबार घटनामा संलग्न अपराधीलाई अविलम्ब पत्ता लगाउनुपर्ने माग गरेका छन्। विद्यालयबाट निस्केर इलाका प्रहरी कार्यालयनजिकै रहेको खोचलेक बजारमा विद्यार्थीले प्रदर्शन गरेका हुन्। उनीहरूले कुनै पनि बहानामा बलात्कारपछि हत्यामा संलग्नलाई खोज्न लापरवाही नगर्न चेतावनी दिएका छन्।"
अन्नपूर्ण पोस्ट् साइकल र्याली आज,"काठमाडौं : सातौं संस्करणको अन्नपूर्ण पोस्ट् साइकल र्याली राइड फर लाइफ शनिबार बिहान हुँदै छ। क्यान्सरविरुद्ध जनचेतना जगाउन र साइकलमैत्री समाज निर्माणको अभियानमा थप टेवा पुर्याउने उद्देश्यले अन्नपूर्ण मिडिया नेटवर्कले हरेक वर्ष साइकल र्याली आयोजना गर्दै आएको छ। यसपटक क्यान्सरविरुद्ध चेतना छरौं, वातावरण जोगाएर, साइकल चढौं स्वस्थ रहौं दूरी कायम गरेर भन्ने नारा तय गरिएको छ। अन्नपूर्ण मिडिया नेटवर्क मानव संसाधन विभागकी डेपुटी म्यानेजर इन्दु श्रेष्ठले र्यालीमा १५ सयभन्दा बढी राइडरको सहभागिता रहने जानकारी दिइन्। यसपटकको र्याली झनै भव्य हुनेछ। अन्नपूर्ण मिडिया नेटवर्कले सात वर्षदेखि क्यान्सरविरुद्ध जनचेतना जगाउने उद्देश्यले साइकल र्यालीको आयोजना गर्दै आएको छ, डेपुटी म्यानेजर श्रेष्ठले भनिन्, यो वर्ष पनि सोही उद्देश्यसहित र्याली आयोजना गर्दै छौं। र्यालीको अर्को उद्देश्य वातावरण स्वच्छ बनाउन जनचेतना जगाउनु पनि हो। श्रेष्ठका अनुसार बर्सेनि आयोजना हुँदै आएको र्यालीले धेरै मानिसलाई साइकल चढ्न र स्वस्थ बन्न थप प्रेरितसमेत गरेको छ। र्याली बिहान ७ः०० बजे तीनकुनेस्थित अन्नपूर्ण पोस्ट्को कार्यालय परिसरबाट सुरु भई गौशाला, चाबहिल, महाराजगन्ज, गोंगबु, बालाजु, सोह्रखुट्टे, लैनचौर, दरबारमार्ग, रत्नपार्क, भद्रकाली, त्रिपुरेश्वर, थापाथली, माइतीघर, नयाँबानेश्वर हुँदै पुनः तीनकुनेमै आइपुगेर टुंगिनेछ। क्यान्सर केयर फाउन्डेसनसँगको सहकार्यमा आयोजना हुने र्यालीलाई जगदम्बा स्टिलले मुख्य प्रायोजन गरेको छ। नेपाल साइकल संघ र नेपाल साइकल सोसाइटीको प्राविधिक सहयोगमा सञ्चालन हुने र्यालीलाई सर्वोत्तम सिमेन्ट, जियाओमी रेडमी नोट नाइन मोबाइल, नबिल बैंक, कुमारी बैंक, कामना सेवा विकास बैंक, शिखर इन्सुरेन्स, मेगा बैंक, अल्का अस्पताल, रियल जुस, एनसेल, सिम्रिक एयर, प्याङ्क बाइक, नेविको, के एन्ड के इन्टरनेसनल कलेज, लाइन्स क्लब अफ काठमाडौं समर्पण, नेपाल क्यान्सर हस्पिटललगायत संघसंस्थाले सहप्रायोजन गरेका छन्। र्यालीमा सहभागीमध्ये लक्की ड्रमार्फत भाग्यमानी विजेतालाई हिमालय क्रसकन्ट्री साइकल, जियाओमी रेडमी नोट नाइन मोबाइल, सिम्रिक एयरको गेसाइँकुण्ड टुर प्याकेज, सिको घडी, अन्नपूर्ण पोस्ट्को ६ महिनाको निःशुल्क ग्राहक सेवालगायत उपहार प्रदान गरिनेछ।"
नियुक्ति रोक्न अन्तरिम आदेश अस्वीकार,"काठमाडौं : सभामुख अग्निप्रसाद सापकोटाले संवैधानिक आयोगहरूमा भएको नियुक्ति बदर गर्नुपर्ने मागसहित शुक्रबार सर्वोच्च अदालतमा रिट दायर गरेका छन्। त्यही नियुक्ति रोक्न वरिष्ठ अधिवक्ता दिनेश त्रिपाठीले दिएको रिटमा भने सर्वोच्चले शुक्रबारै अन्तरिम आदेश दिन अस्वीकार गरेको छ। त्रिपाठीले दिएको रिटमा कारण देखाउ आदेश मात्रै जारी भएपछि संवैधानिक अंगमा नियुक्त पदाधिकारीलाई काम गर्न सहज बनेको छ। सभामुख सापकोटाले संवैधानिक परिषद्ले पुस ५ गते संवैधानिक आयोगहरूमा गरेको सिफारिस निर्णय, नियुक्ति र शपथलाई असंवैधानिक भन्दै बदर घोषित गर्न माग गरेका छन्। सापकोटाले पनि ती आयोगका पदाधिकारीलाई कामकारबाहीमा रोक लगाउन अन्तरिम आदेशको माग गरेका छन्। संवैधानिक अंगमा नियुक्तिका लागि ल्याइएको अध्यादेशसमेत असंवैधानिक रहेको दाबी सापकोटाको छ। उनको रिटमा राष्ट्रपति विद्यादेवी भण्डारी, प्रधानमन्त्री एवं संवैधानिक परिषद्का अध्यक्ष केपी शर्मा ओली, परिषद्का सदस्य प्रधानन्यायाधीश चोलेन्द्रशमशेर राणा, राष्ट्रियसभा अध्यक्ष गणेशप्रसाद तिमिल्सिना, मुख्यसचिव शंकरदास वैरागी र विभिन्न संवैधानिक निकायका ३२ जना पदाधिकारीलाई विपक्षी बनाइएको छ। अपूर्ण परिषद्को निर्णयपछि संसदीय सुनुवाइबिनै शपथ खुवाइएको भन्दै त्यसलाई तत्काल रोक्न रिटमा माग गरिएको छ। उक्त रिटमा सर्वोच्चले आइतबारका लागि पेसी तय गरेको छ।यसअघि त्रिपाठीले दायर गरेको रिटमा सर्वोच्चले राष्ट्रपतिको कार्यालय, प्रधानमन्त्री तथा मन्त्रिपरिषद्को कार्यालय, संवैधानिक परिषद्लगायत विपक्षीसँग शुक्रबारै लिखित जवाफ माग गरेको हो। सर्वोच्चका न्यायाधीश कुमार रेग्मीको एकल इजलासले विपक्षीका नाममा उक्त आदेश दिएको हो। संवैधानिक आयोगहरूमा नियुक्त पदाधिकारीको कामकारबाहीमा रोक लगाउन गरिएको मागलाई भने सर्वोच्चले अस्वीकार गरेको छ। त्रिपाठीले कामकारबाहीमा रोक लगाउन सर्वोच्चसँग अन्तरिम आदेश माग गरेका थिए। सर्वोच्चले विपक्षी निकायसँग १५ दिनभित्र कारणसहितको लिखित जवाफ पेस गर्न आदेश दिँदै कामकारबाहीका लागि बाटो खोलिदिएको हो। प्रतिनिधिसभा विघटन भइसकेको, संसदीय सुनुवाइ हुने अवस्था नरहेको र अध्यादेशका भरमा अधुरो परिषद् बैठकले सिफारिस गरेको कार्य अवैध रहेको दाबी रिटमा गरिएको थियो। परिषद्बाट सिफारिस भएको ४५ दिनपछि प्रधानन्यायाधीश चोलेन्द्रशमशेर जबराले बुधबार राष्ट्रपति कार्यालयमा शपथ खुवाएका थिए।"
जोखिमपूर्ण साइकल यात्रा,"काठमाडौं : पाटन अस्पतालमा कार्यरत डा पवन शर्माको साइकल संगत करिब ५० वर्षदेखिको छ। डा शर्माको पार्किङमा लाखौं पर्ने गाडी छन् तर अफिस जाँदाआउँदा होस् या सरसामान किन्न बजारतिर निस्किँदा, पहिलो रोजाइमा साइकल नै पर्छ। डा शर्मा दैनिक १५ देखि २० किलोमिटर साइकल यात्रा गर्छन्। तर, उबेलाजस्तो रमाइलो महसुस नहुने उनी बताउँछन्। सहरमा साइकल लेन छैन। धुवाँ धुलो र प्रदूषणले ग्रस्त छ। साइकल चढ्नेलाई हेपेर व्यवहार गर्ने चलन छ। प्राइभेट गाडी, सार्वजनिक यातायातले साइकललाई सवारी साधन नै ठान्दैनन्। नयाँ बन्दै गरेका बाटासमेत पैदलयात्री र साइकलमैत्री छैनन्, उनी भन्छन्। उनका अनुसार साइकल यात्रा गर्दा फाइदै फाइदा छ। शारीरिक व्यायाम हुन्छ। इन्धन खपत घट्छ। प्राकृतिक वातावरण पनि स्वच्छ बनाउन मद्दत पुग्छ। धुलो धुवाँले प्रदूषित बनेको सहर सफा गर्न यहाँ हुने सवारी साधनको चाप घटाउनै पर्ने उनको ठम्याइ छ। जब सवारीको चाप, ट्राफिक जाम, भीडभाड हुन्छ, प्रदूषण बढ्छ तव वातावरण संरक्षण र मानव स्वास्थ्यबारे कुरा उठ्ने गरेको छ। त्यही बेला सम्झिने गरिन्छ साइकललाई। सहरलाई सुन्दर राख्न, मानव स्वास्थ्यमा सकारात्मक ऊर्जा फैलाउन तथा साइकल टुरिजम बढाएर देशको आम्दानी बढाउन साइकल उपयुक्त माध्यम बन्न सक्छ। नेपाल साइकल संघका अध्यक्ष गोपाल कक्षपति साइकललाई यात्राको साधनसँगै रमाइलोका लागि र खेलकुदका रूपमा पनि अघि बढाउनुपर्ने बताउँछन्। कक्षपतिका अनुसार माउन्टेन बाइक भित्रिएसँगै २५ वर्षदेखि साइकलको प्रयोग फन ट्राभलका लागि हुन थाल्यो। सन् २००८ देखि फन ट्राभल गर्ने साइकल राइडरको संख्या बढेको कक्षपति बताउँछन्। पछिल्लो समय खेलका रूपमा पनि प्रयोग हुन थालेको छ। तर, सहरमा साइकल ट्र्याक छैन। साइकलयात्री जोखिमपूर्ण तवरले यात्रा गरिरहेका छन्। कक्षपति साइकल संस्कृतिको विकास गर्न सरकारको ध्यान नपुगेको बताउँछन्। उनका अनुसार सडक निर्माण गर्दा साइकल लेनको अवधारणा छैन। भन्छन्, खालि गाडी पार्किङ, ट्याक्सी स्टेन्ड र सडक चौडा मात्रै पारेर हुन्छ त ? ललितपर नगरपालिकाले केही मात्रामा साइकल लेन निर्माण गरेको देखिन्छ। तर, बनेका पूर्वाधार पनि अन्य सवारी साधनको मिचाइँमा परेका छन्। साइकल सवारी र टुरिजमको सम्भावना रहेको कक्षपति बताउँछन्। ट्र्याक बनिनसकेको भए पनि साइकल यात्राका लागि विदेशी पर्यटक आउने गरेका छन्। मनाङ, मुस्ताङ, पाल्पा, चरिकोट, लुम्बिनीलगायत ठाउँमा साइकल टुरिजम चलिरहेको छ। माउन्टेन बाइकजस्ता अभियान चलाउँदा पर्यटकको संख्या बढ्न सक्ने सम्भावना रहेको उनी बताउँछन्।नेपालको भौगोलिक स्थिति र सुन्दरता हेर्दा साइकल टुरिजम फस्टाउने सम्भावना छ। साइकल यात्रा सुरक्षित बनाई साइकल राइडरको संख्या बढाउनुपर्छ भन्ने अभियानमा जुटेका युवा सोसाइटीमा आबद्ध छन्, नेपाल साइकल सोसाइटीका अध्यक्ष रत्नराम श्रेष्ठ भन्छन्। ललितपुर महानगरसँगको सहकार्य र उनीहरूकै पहलमा ललितपुरमा साइकल लेन निर्माण भएको उनको भनाइ छ। काठमाडौं पुरानै सहर भएकाले पुराना बाटामा साइकल लेन भएन भन्नुभन्दा पनि नयाँ बाटा र बस्तीमा ट्र्याक खोल्नुपर्ने उनको जोड छ। भन्छन्, यहाँ हरेक बाटामा साइकल लेन बनाउन सम्भव त छैन। पुराना संरचना भत्काउँदा, ऐतिहासिक सम्पदा, संस्कृति र पौराणिक मान्यता गुम्ने सम्भावना हुन्छ। यसले गर्दा पुराना संरचनालाई यथावत् राखेर नयाँ बाटो र सहर विकास गर्दा साइकल लेनलाई ध्यान दिनुपर्छ। महानगरले गाडीका बाटा मात्रै चौडा बनाउने र गाडीका पार्किङ मात्रै बनाउने हो भने केही वर्षमै सहर बस्नलायक नरहने उनको तर्क छ। छोटो दूरीमा हिँडेरै वा साइकलमा जान सक्ने सजिलो वातावरण सरकारले बनाउनुपर्ने उनी बताउँछन्। सहरमा बस्ने मानिसले सामान्यतः दैनिक ५ देखि १० किमि दूरीका लागि ८० प्रतिशतभन्दा बढी सवारी साधन प्रयोग गर्छन्। जुन आवश्यक हैन। ५७ किमि त हिँडेर जाने वातावरण हुनुपर्यो नि, उनी भन्छन्, २० वर्षअघि बनाएको सहरको डिजाइनले अहिलेको साइकलयात्रीलाई असर पर्छ। यसैले पनि सहरको संरचना निर्माण गर्दा २० वर्ष पछिलाई सोचेर बनाउन जरुरी छ। उनका अनुसार साइकल अवधारणामा युवाको संख्या बढ्दो छ। उनी भन्छन्, एक दशकअघि सीमित साइकलयात्री थिए। तर, अहिले कुनै इभेन्ट गर्नुपर्यो सजिलै चारपाँच सय साइकल राइडर भेला गर्न सकिन्छ। आर्किटेक डिजाइनर सोमराज राना पनि हरेक दिन साइकल चढ्छन्। सहरको संरचनाले भने असर गर्ने राना बताउँछन्। सडकमा पैदल यात्री र साइकल यात्री प्राथमिकतामा नपर्ने उनको अनुभव छ। उनका अनुसार साइकल चलाउने हो भने शारीरिक व्यायाम पुग्छ। इन्धन खपत घट्छ। उनी एक दशकअघि मोटरसाइकलमा चढ्थे। तर, नाकाबन्दीपछि भने निरन्तर साइकल सवारीमा रहेको उनी सुनाउँछन्।"
लोकतन्त्र कसैले मास्न सक्दैन,"काठमाडौं : सबैको चासो थियो प्रधानमन्त्री केपी शर्मा ओलीले शुक्रबार के घोषणा गर्छन् ? राजनीतिक वृत्तमा गाइँगुइँ पनि थियो ओलीले धर्मनिरपेक्षता र राजसंस्थाबारे केही नयाँ घोषणा गर्नेछन्। तर, प्रधानमन्त्री ओलीले शुक्रबार राजधानीमा आफू नेतृत्वको नेकपाको शक्ति प्रदर्शनमा दुईवटा विषय स्पष्ट पारे। पहिलो, संघीयता र गणतन्त्रप्रतिको प्रतिबद्धता। दोस्रो, प्रतिनिधिसभाको ताजा जनादेश। ओलीले शुक्रबारको सभामा सरकारले गरेका कामको व्याख्या, आफ्नै पार्टीबाट सरकारलाई काम गर्न नदिँदा प्रतिनिधिसभा विघटन गर्नुपरेको स्पष्टोक्ति र विकास र समृद्धिको अभियानमा सबैको सहकार्य र सहयोगको अपिल गरे। नारायणहिटी राजदरबार संग्रहालयको दक्षिण गेटमा पहिलो पटक आमसभाको आयोजना गर्नुले पनि ओलीतिर जनताको ध्यान केन्द्रित थियो। सभामा ओलीले संघीयता र गणतन्त्रलाई कार्यान्वयन गर्दै अघि बढ्ने घोषणा गरे। आजै बिहानसम्म पनि लैनचौरतिर हिँड्नेहरूले केपी ओलीले राजतन्त्र फर्काएको घोषणा गर्दै छ भनेको सुनियो, ओलीले सभामा भने, जसले आधाभन्दा बढी समय लोकतन्त्रका लागि लड्यो, सामाजिक न्याय र समानताका लागि लड्यो, उसले राजतन्त्रको घोषणा गर्ने रे ? संघीय लोकतान्त्रिक गणतन्त्रलाई कार्यान्वयन गर्दै लगिने उल्लेख गर्दै उनले भने, लोकतन्त्र कसैले मास्न सक्दैन। कसै, कुनै हिसाबले लोकतन्त्रतिर कर्के नजर नलगाए हुन्छ। अस्थिरता होइन, चुनाव चाहियो, चाहियो भन्दै भाषणको बीचमा कार्यकर्तालाई नारा लगाउन लगाउँदै उनले उद्घोष गरे, अब देश चुनावतिर गयो, गयो। उनले अदालत र निर्वाचन आयोगलाई धम्की दिनुको अर्थ नरहेको बताए। अब निर्वाचनले नै सबै कुराको फैसला गर्ने उनको भनाइ थियो। निर्वाचनको माध्यमबाट जनताले फैसला गर्दा देश संकटमा नपर्ने दाबी गर्दै उनले भने, निर्वाचनबाट देश संकटमा पर्छ र ? कसको सरकार बन्नुपर्छ, त्यो चुनावले फैसला गर्छ। उनले सरकारले काम गर्न नपाए प्रतिनिधिसभा विघटन गर्ने अधिकार संसदीय प्रणालीमा हुने गरेको तर्क गरे। बेलायतमा मात्र भर्खरै प्रधानमन्त्रीले संसद् विघटन गरेर नयाँ निर्वाचन गरेको उदाहरण उनले दिए। हाम्रै बलमा संसद्मा आएर हामीलाई काम गर्न नदिने अनि सरकारले काम गरेन भन्नेको जवाफ चुनावबाट खोज्नुपर्छ, उनले भने। भाषणको बीचमा आफ्नो पक्षमा नाराबाजी लागेपछि उनी केही बेर रोकिएका थिए। उनले आफ्नो पक्षको शक्ति प्रदर्शनलाई रोक्न नेपाल बन्दलगायत गतिविधि भएको आरोप लगाए। हामीले आमसभा गर्ने हो भने काठमाडौंका सबै सडकमा साउन्ड सिस्टम राखेर आमसभा गर्नुपर्छ, ओलीले भने, आलोचक मित्रलाई मन थामेर बस्न म आग्रह गर्छु। उनले पार्टी विभाजन भए पनि देशकै ठूलो पार्टी आफूसँग रहेको दाबी गरे । उनले भने, अझै पनि कोही अलमलमा छन्, अन्योलमा छन् भने कठैबरा भन्न सकिन्छ। मूल पार्टी यही हो। कम्युनिस्ट पार्टी मात्र होइन, देशकै सबैभन्दा ठूलो पार्टी यही हो। आफ्नो पार्टीको सभा इतिहासकै ठूलो भएको दाबी उनले गरे।शाकाहारी आन्दोलन गर्दिनँ भनेर जनता, युवा र देशलाई भड्काउन खोज्नेको प्रयत्नलाई रोकेको भन्दै उनले सुरक्षा निकायलाई धन्यवाद दिए। यहाँ कसैले नरभक्षी आन्दोलन गर्ने नसोचे हुन्छ, उनले भने, शाकाहारी आन्दोलन भएन रे, मांसाहारी भनेको चिकेन चिल्ली खाएर आन्दोलन गर्छु भनेको हो ? उनले नेपालको विकास सुरुङ मार्गमा प्रवेश गरेको उल्लेख गर्दै दुईचार जनाले पार्टी छाडेपछि संवैधानिक आयोगहरू गठन भएको पनि बताएका थिए। संवैधानिक निकायमा लामो समयदेखि रिक्त पदमा हालै प्रमुख तथा पदाधिकारी नियुक्त भएका छन्। राजधानीका विभिन्न भागबाट निस्किएका जुलुस नारायणहिटी दरबार संग्रहालयअगाडि पुगेपछि सभामा परिणत भएको थियो। उक्त प्रदर्शनमा उपत्यका र बाहिरबाट ठूलो संख्यामा कार्यकर्ता सहभागी थिए। सभामा उपप्रधानमन्त्री ईश्वर पोखरेलले पुष्पकमल दाहाल र माधवकुमार नेपालको गठजोडका कारण अहिलेको स्थिति सिर्जना भएको बताए। पोखरेलले भने, कसैको मृत्युमा जीवन खोज्ने प्रचण्ड प्रवृत्ति हाबी भयो र कुण्ठामा बाँचेको माधव प्रवृत्तिको गठबन्धनका कारण मुलुकमा अराजकता निम्त्याउने काम भयो। ताजा जनादेशमा गएर जनताको निर्णय स्विकार्नुको विकल्प नभएको पोखरेलले बताए। गृहमन्त्री एवं नेकपा सचिवालय सदस्य रामबहादुर थापाले मांसाहारी आन्दोलन गर्नेलाई चिडियाखानामा थुनेर राख्ने चेतावनी दिए। गृहमन्त्री थापाले मांसाहारी आन्दोलनलाई संविधान र कानुनमा अपराध ठहरेको बताए।"
निर्वाचनले राजनीतिक स्थायित्व आउँछ : पूर्वमन्त्री बाँस्कोटा,"बनेपा : पूर्वमन्त्री गोकुलप्रसाद बाँस्कोटाले आगामी निर्वाचनमार्फत आउने नयाँ जनादेशले समृद्ध नेपाल सुखी नेपाली बनाउने बताएका छन्। बनेपा नगरपालिका१० स्थित नेकपा वडा कमिटीको अगुवा कार्यकर्ता भेलालाई शनिबार सम्बोधन गर्दै उनले निर्वाचनले राजनीतिक स्थायित्व आउने विश्वास व्यक्त गरे। उनले गत निर्वाचनका बेला गरेका प्रतिबद्धताअनुसारको काम नभए जनतासामु कान समातेर उठबस गर्न तयार रहेको बताए। 'विकास र राजनीतिका विषयमा प्रतिपक्ष बनेकाले मेरोजति सामना गर्नु तयार हुनु', नेकपाका केन्द्रीय सदस्यसमेत रहनुभएका बाँस्कोटाले थपे। उनले आफ्नै सांसद पद खुस्केजस्तो सरकारविरुद्ध सडकमा स्वार्थी कम्युनिष्टधारीले कोकोहोलो मच्चाएको ओरोप लगाए। कार्यक्रममा बनेपा नगरप्रमुख लक्ष्मी नरसिंह वादे, नेकपाका जिल्ला नेता चन्द्रबहादुर थापा, मुक्ति विष्ट, आत्माराम थापालगायतले विकासको मेरुदण्ड नेकपा नै रहेको बताए। सो अवसरमा पार्टी वडा कमिटी तथा जनवर्गीय सङ्गठनको तदर्थ समिति घोषणा गरिएको थियो।"
संयुक्त आन्दोलन गरे ओली सरकार एक हप्तामा ढल्छ : बाबुराम,"धनकुटा : पूर्वप्रधानमन्त्री डा बाबुराम भट्टराईले संयुक्त आन्दोलन गरे केपी ओली नेतृत्वको वर्तमान सरकार एक हप्तामा ढल्ने दाबी गरेका छन् । जनता समाजवादी पार्टी नेपालका संघीय परिषद् अध्यक्षसमेत रहेका बाबुरामले शनिबार धनकुटामा आयोजित कार्यक्रमलाई सम्बोधन गर्दै यस्तो बताएका हुन् । केपी ओलीको असंवैधानिक कदमकोविरुद्ध नेकपा सडकमा छ । नेकपासहित सबै पार्टी मिलेर एक हप्ता सडक संघर्ष गर्ने हो भने वर्तमान सरकार ढल्छ, बाबुरामले भने । उनले नेपाली जनता सडक संघर्षमा जानुको विकल्प नरहेको प्रष्ट पारेका छन् । भट्टराईले नेपालको राजनीतिक इतिहासमा राजा महेन्द्र र ज्ञानेन्द्रको प्रतिक्रान्तिपछि केपी ओलीले प्रतिक्रान्ति गरेको आरोप लगाए । जनता समाजवादी पार्टी नेपाल धनकुटाले शनिबार आयोजित सभालाई सम्बोधन गर्दै उनले यस्तो बताएका हुन् । नेपाली जनताबाट जननिर्वाचित प्रधानमन्त्रीले अदालतलाई धम्की दिइरहेका छन, उनले भने, तर अदालतले नेपाली जनता र संविधानको पक्षमा काम गर्नेछ । २००७ सालदेखि लोकतन्त्रको लागि लडेको नेपाली कांग्रेस चुप लागेर बसेर हुन्छ भन्दै भट्टराईले कांग्रेसलाई प्रश्न गरे । त्यस्तै जसपा केन्द्रीय कार्यकारिणी समितिका अध्यक्ष उपेन्द्र यादवले एक भाषा, एक देश र एक संस्कृतिको अन्धभक्तवादलाई अहिलेको सरकारले अंगाल्न खाजे त्यो गलत हुने बताए । सर्वोच्च अदालतले संसद पुस्र्थापना नगरे त्यो भन्दा ठूलो फैसला जनताको अदालतले गर्ने उनको भनाइ छ ।"
संसद पुनर्स्थापना नभए इतिहास दोहोरिन्छ : पौडेल,"दमौली : नेपाली कांग्रेसका वरिष्ठ नेता रामचन्द्र पौडेलले जनताको आन्दोलनबाट संसद पुनर्स्थापना गर्न सकिने बताएका छन्। गृह जिल्ला तनहुँमा रहेका पौडेलले अन्नपूर्णसँग कुरा गर्दै अदालतले संसद पुनर्स्थापना नगरे तेश्रो जनआन्दोलन हुने र त्यसैले संसद पुनर्स्थापना गर्ने तर्क गरे। प्रधानमन्त्रीले यसलाई राजनैतिक विषय भनिरहनुभएको छ, अदालत यसबाट प्रभावित हुनसक्ने देखेकाले हामीले खबरदारी गरिरहेका छौं, उनले भने। उनले सर्वोच्चबाट संसद पुनर्स्थापना हुनुपर्ने भन्दै आफूले न्यायमूर्तिहरुलाई सार्वजनिक आग्रह गरेको भन्दै संविधानअनुसार आदेश नआएमा भने तेश्रो जनआन्दोलन हुने चेतावनी दिए। मैले न्यायमूर्तिहरुलाई पनि संविधानको पालना गर्न आग्रह गरिरहेको छु, उनले भने,तर त्यसो भएन भने इतिहास दोहोरिन्छ। आफू लोकतान्त्रिक पद्धतिमा विश्वास गर्ने भन्दै पौडेलले संसद पुनर्स्थापना नभएमा देशको भविष्य अनिश्चित हुने बताए। देश जोगाउन पनि तेश्रो जनआन्दोलन गरेर सडकबाटै संसद पुनर्स्थापना हुन सक्छ, उनले भने। पौडेलले आफूनिकट सबै जिल्ला समितिले क्रियाशिल सदस्यता टुंग्याए पनि सभापति देउवानिकट जिल्लाले नाम नटुंग्याएको बताए। म निकट सबै जिल्ला सभापतिले नाम पठाएका छन्, उनले भने,सभापति निकट जिल्लाले नै नाम पठाएका छैनन्। यहाँ गडबडी छ। मूलुक सैनिक सासनको बाटोमा जान सक्छवरिष्ठ नेता पौडेलले बर्माको सैनिक कु बाट देशले पाठ सिक्नुपर्ने बताए। बर्माको कुबाट हामीले पाठ सिक्नुपर्छ, उनले भने,भोलि परिस्थिति बदलिएर सेनाको हातमा जान नदिन हामी सचेत हुनुपर्छ।"
भागरथी हत्याको अनुसन्धान गरी दोषीलाई कारबाही गर्न देउवाको माग,"काठमाडौं : नेपाली कांग्रेसका सभापति शेरबहादुर देउवाले बैतडीकी भागरथी भट्टको हत्या घटनाको तत्काल अनुसन्धान गरी दोषीमाथि कारबाहीको माग गरेका छन्। बैतडीको दोगडाकेदार गाउँपालिका७ चडेपानीकी १७ वर्षीया भागरथी भट्टको हत्याको खबरले निकै मर्माहित भएको छु। उक्त घटनाका विषयमा तत्काल अनुसन्धान गरेर दोषीलाई कारबाही गर्न सरकारसँग जोडदार माग गर्दछु। शनिबार बिहान ट्वीट गर्दै देउवाले लेखेका छन्,भट्टको आत्माको चिरशान्तिको कामना गर्दै परिवारजनमा समवेदना व्यक्त गर्दछु। दोगडाकेदार गाउँपालिका७ चडेपानी (कतोला) की १७ वर्षीया भट्ट गाउँपालिका भवननजिकै रहेको सनातन धर्म माविमा कक्षा १२ मा अध्ययनरत थिइन्। बुधबार बिहान विद्यालय गएकी भागरथी नफर्केपछि आफन्तले खोजी गर्दा बिहीबार बेलुकी घरभन्दा तीन किलोमिटर दूरीमा रहेको लबलेक सामुदायिक वनमा बीभत्स अवस्थामा उनको शव फेला परेको थियो। इलाका प्रहरी कार्यालय खोचलेक र विद्यालयबाट झन्डै दुई किमि दूरीमा घाँटी निमोठिएको, हातमा धारिलो हतियार प्रयोग गरिएको र बलात्कार गरी आधा शरीर निर्वस्त्र पारिएको अवस्थामा शव फेला भेटिएको जिल्ला प्रहरी कार्यालय बैतडीले जनाएको छ। खोचलेकचडेपानी कच्ची सडकको लवलेक (स्थानीय भाषामा लडालेक)को बीच जंगलमा सडक आसपास बलात्कार गरी घिसारेर ५०६० मिटर तल झाडीमा शव फालिएको फेला परेको स्थानीय शिवराज भट्टले जानकारी दिए। सुदूरपश्चिम प्रदेश प्रहरी प्रमुख डीआईजी उत्तम सुवेदीले बैतडीमा भएको किशोरीको हत्या घटनालाई गम्भीरतासाथ लिएको बताएका छन्। घटनाको अनुसन्धानका लागि संघीय प्रहरी इकाइ कार्यालय कैलालीबाट एसएसपी जनकराज पाण्डेको नेतृत्वमा सीआईबीसहितको अनुसन्धान टोली शुक्रबार नै बैतडी पठाएको डीआईजी सुवेदीले बताए।"
बादललाई वर्षमानको जवाफ : तपाईंलाई जनताले गल्लीमा घिसार्छन्,"तनहुँ : नेकपा स्थायी समिति सदस्य वर्षमान पुन अनन्तले संविधान मिचेर निरंकुश शासन चलाउन खोज्ने प्रधानमन्त्री केपी ओली र आफूलाई चिडियाखानामा थुन्ने धम्की दिने गृहमन्त्री रामबहादुर थापा बादल र आन्दोलन सफल भएपछि जनताले गल्लीमा घिसार्ने चेतावनी दिए। दमौलीमा शनिबार तनहुँका अगुवा कार्यकर्ता भेला तथा प्रशिक्षण कार्यक्रमलाई सम्बोधन गर्दै पुनले ओली र थापाको अन्त्य इतिहासका तानाशाहको जस्तै हुने उल्लेख गरे । ओली समूहले शुक्रबार राजधानीमा गरेको शक्ति प्रदर्शनमा गृहमन्त्री थापाले प्रचण्डनेपाल समूहलाई लक्षित गर्दै मांसाहारी आन्दोलन गर्छु भन्नेलाई जावलाखेलको चिडियाखानामा थुन्ने अभिव्यक्ति दिएका थिए । बादलले ओली सरकारमा तीन वर्षसम्मसँगै बस्दा जनसरोकारका विषयमा एक शब्द नबोलेको सन्दर्भ कोट्याउँदै पुनले अहिले आएर आफ्नै पूर्वसहकर्मीविरुद्ध मुख छाडेकोप्रति आपत्ति जनाए । नेकपाको ओलीथापा समूहमा लागेका नेता कार्यकर्तालाई भ्रष्टाचार मुद्दामा कारबाहीको धम्की आउन थालेको भन्दै पुनले धम्कीसँग आफू नतर्सने बताए । अख्तियार, लोकसेवा, निर्वाचन आयोगजस्ता संवैधानिक निकायमा असंवैधानिक रुपमा गरिएका नियुक्ति बदरविरुद्ध दलहरु, नागरिक अगुवा र सञ्चारमाध्यमले आवाज उठाइरहेका बेला विरोधी तर्साउन धम्की दिएको उनको भनाइ छ । सत्ताको दुरुपयोग गरेर दिइने धम्कीबाट निरंकुशताविरुद्ध युद्ध, क्रान्ति र जेलनेल सहेर आएका, नेता कार्यकर्ता नडराउने उनको भनाइ छ । विगतमा धम्की दिने ज्ञानेन्द्र शाहको अहिलेको अवस्था हेर्न सुझाव दिँदै उनले ओली र थापाको हालत पनि त्यस्तै हुने उल्लेख गरे । धम्की दिन र सडकमा पञ्चयाली शैलीमा प्रदर्शन छाडेर जनताका पक्षमा लोकप्रिय काम गरे विरोधी आफैं तह लाग्ने उनको भनाइ थियो । मन्त्री पुनले २०६२०६३ सालको आन्दोनविरोधी भन्ने जान्दाजान्दै सुध्रिएको विश्वासमा ओलीलाई नेतृत्व स्वीकार गरेर गल्ती भएको स्वीकार गरे ।"
संसद विघटनविरुद्ध कालिकोटमा कांग्रेसका शुभेच्छुक संस्थाहरुको प्रदर्शन,"कालिकोट: नेपाली कांग्रेस निकट नेपाल प्रेस युनियन, शिक्षक संघ, स्वास्थ्यकर्मी संघ, ट्रेड युनियन लगायत शुभेच्छुक संस्थाहरुले संसद विघटन विरुद्ध कालिकोटमा प्रदर्शन गरेका छन् । संसद विघटन गरेर सरकारले जनताको अपमान गरेको भन्दै कार्यक्रमका वक्ताहरुले टिप्पणी गरेका थिए । कार्यक्रममा कांग्रेस महासमिति सदस्य टेकराज शाही, नेपाल निजामति कर्मचारी युनियन संघका अध्यक्ष नरदल बुढा लगायत वक्ताले संसद विघटनको विरोध सबै जनताले पनि गर्नुपर्ने भन्दै त्यसका लागि आह्वान गरेका थिए । कार्यक्रममा कांग्रेस नेता टेकराज शाही, हिक्मत बिष्ट, शिक्षक संघका प्रदेश उपमहासचिव नवीन हमाल, शिक्षक संघका अध्यक्ष दीपराज शाही, स्वास्थ्यकर्मी संघका अध्यक्ष धर्मराज शाही, कर्मचारी युनियनका उपाध्यक्ष अबिराज शाही, शिक्षक नेता प्रमोद शाही लगायत वक्ताहरुले स्थानीय सरकारदेखि प्रदेश र संघीय सरकारले गरेका गलत काम र संसद बिघटनका बिरुद्ध भण्डाफोर गर्नुपर्ने बताएका थिए । कार्यक्रममा नेपाली कांग्रेस महाधिवेशन प्रतिनिधि मानबहादुर रोकाया, कालिकोटका सचिव यशोधा शाही, सहसचिव तथा प्रदेश ख का सभापति दमनबहादुर शाही, शिक्षक संघकी प्रदेश उपमहासचिव यमुना बम लगायत नेताहरुले पनि बोलेका थिए ।"
संसद् विघटन र नियुक्तिविरुद्ध आज शान्तिपूर्ण आन्दोलन गर्दै कांग्रेस,"काठमाडौं : प्रतिनिधिसभा विघटन र सरकारले गरेको संवैधानिक निकायमा गरेको नियुक्तिविरुद्ध आज कांग्रेस सम्बद्ध भातृ संस्थाले प्रदर्शन गर्दैछन्। एक विज्ञप्ति जारी गर्दै कांग्रेस प्रवक्ता विश्वप्रकाश शर्माले भातृ संस्थाको प्रदर्शन शनिबार गर्न लागिएको जानकारी दिए। देशभरका सदरमुकाममा कालो पट्टी, मास्कसहित नारा लेखिएको प्ले कार्ड छातिमा टाँसेर मौन रुपमा विरोध प्रदर्शन गर्ने कांग्रेसले जनाएको छ। काठमाडौंको भद्रकालीमा भेला भइ मानवसाङ्लोमा टुँडीखेल घेर्ने कार्यक्रम पनि रहेको छ। बिहीबार प्रचण्डनेपाल समूहले गरेको नेपालबन्दप्रति पनि लक्षित गर्दै जनतालाई दुःख नदिएर कांग्रेस शान्तिपूर्ण आन्दोलनको पक्षमा रहेको शर्माले बताए। नेकपाको सरकार बनेपछि जनविरोधी कदमहरु र प्रवृत्तिविरुद्ध कांग्रेस संसद् र सडक दुवै ठाउँमा सालीन ढंगले प्रस्तुत हुँदै आयो। अनेक घटनाका बाबजुद उपत्यका या नेपाल बन्दको कार्यक्रम हामीले आयोजना गरेनौं, विज्ञप्तिमा भनिएको छ, संसद विघटनको असंवैधानिक कदम विरुद्धको प्रदर्शनलाई अझ व्यापक बनाउने तर जनताले दुःख पाउने गरि बन्दको आह्वान र आयोजना गर्ने कार्यमा नलाग्न हामी दृढ़ छौं। विघटन विरुद्ध उभिएका सबै दल र संस्थालाई यही अपील समेत गर्न चाहन्छौं। प्रतिनिधिसभा विघटन, त्यस विरुद्ध आन्दोलन एवं आन्दोलनको शैली र संवैधानिक निकायमा गराइएको शपथ ग्रहणका तीन विषयमा गम्भीरता र एकता राख्दै आन्दोलनका कार्यक्रमहरुमा अझ व्यापक बनाउने कांग्रेसले जनाएको छ। कांग्रेसले संवैधानिक परिषद सम्बन्धि संविधानमा व्यवस्था गरिएको प्रावधान, मर्म र विधिलाई वर्तमान सरकारले सुरुदेखिनै कुल्चिँदै आएको विषयमा संस्थागत निर्णयका साथ कांग्रेस प्रष्ट रुपलेविरुद्धमा उभिएको दाबी गरेको छ। कांग्रेसले आगामी फागुन तीन गते पनि ७७ वटै जिल्ला कार्यसमितिको नेतृत्वमा देशैभर सरकारविरुद्ध विरोध प्रदर्शन गर्ने बताएको छ। कांग्रेसले यसअघि प्रतिनिधिसभा निर्वाचन क्षेत्र हुँदै वडा तहसम्म विरोध प्रदर्शनका कार्यक्रम गरिसकेको छ। पुस ५ मा ओलीले संसद् विघटन गरेपछि त्यो कदमलाई असंवैधानिक र अलोकतान्त्रिक ठहर गर्दै कांग्रेसले निरन्तर आन्दोलन गर्दै आएको छ।"
भूमि विवरण डिजिट प्रणालीमा,"काठमाडौं : भूमि सम्बन्धी समस्या समाधान आयोगले भूमि समस्या समाधान सूचना प्रणाली शुभारम्भ गरेको छ। भूमि व्यवस्था, सहकारी तथा गरिबी निवारण मन्त्री डा शिवमाया तुम्बाहाङफेले भूमि समस्या समाधान सूचना प्रणाली सुरु गरेकी हुन्। यो प्रणालीले भूमिहीन दलित, भूमिहीन सुकुमबासी र अव्यवस्थित बसोबासीको आर्थिक अवस्था, पारिवारिक विवरण, जग्गाको विवरण तथा भूमिसँगको सम्बन्धलाई एकीकृत गरी डिजिटलाइज्ड गराउने आयोगका विज्ञ सदस्य जगतबहादुर देउजाले जानकारी दिए। आयोगले तयार पारेको प्रणालीमा स्थानीय तहले संकलन गरेका तथ्यांक र आवश्यक कागजात प्रविष्ट गर्ने व्यवस्था छ। आयोगले स्थानीय तहमार्फत भूमिहीन दलित, भूमिहीन सुकुमबासी र अव्यवस्थित बसोबासी र उनीहरूसँग सम्बन्धित आवश्यक विवरणहरू संकलन गरिरहेको छ। यो प्रणाली लागू भएपछि यसरी प्राप्त तथ्यांक विश्लेषण गर्न मद्दत पुग्नुका साथै अव्यवस्थित बसोबासीहरूको जग्गा वर्गीकरणमा समेत सघाउ पुग्नेछ। विगतमा भएका सबै कामको अभिलेख व्यवस्थित नभएकाले संकलित निवेदनहरू समेत पुनः प्रयोगमा ल्याउन सकिने अवस्था अहिले छैन। त्यसैगरी भूमिहीन दलित र अव्यवस्थित बसोबासीको वास्तविक रेकर्डसमेत उपलब्ध छैन। यस्तो अवस्थामा यो प्रणाली लागू भएपछि यी समस्या समाधान भई भूमिसँग जोडिएका समस्या समाधान गर्ने आयोगको लक्ष्य प्राप्तिमा सहयोग पुग्नेछ। साथै यी अभिलेख सुरक्षित हुने भएकाले आवश्यक परेमा आगामी दिनमा अन्य प्रयोजनका लागि समेत प्रयोग गर्न सकिनेछ। अर्कोतर्फ एउटै कामका लागि पटक पटक खर्च गरिरहनुपर्ने बाध्यता समेत हटेको आयोगका प्रवक्ता भीमबहादुर कार्कीले जानकारी दिए। यो सूचना प्रणाली आयोगले नक्सा प्रालिको प्राविधिक सहयोगमा तयार गरेको हो। प्रणालीलाई तुरुन्तै सम्पूर्ण स्थानीय तहमा लागू गरिने जानकारी आयोगले दिएको छ। भूमिव्यवस्था, सहकारी तथा गरिबी निवारणमन्त्री तुम्बाहाम्फेले भूमिहीन सुकुमबासीलाई जमिन उपलब्ध गराउने काम सरकारको उच्च प्राथमिकतामा परेकाले तीव्र गतिमा अघि बढाउन सुझाव दिएकी छन्। मन्त्रालयका सचिव टेकनारायण पाण्डेले आयोगका जिल्ला पदाधिकारीले गर्ने ससाना निर्णय पनि सरकारसँग सोझै जोडिने भएकाले आयोगको काममा सुशासनलाई जोड दिन आग्रह गरे। आयोगका अध्यक्ष देवी ज्ञवालीले अहिलेसम्म काम राम्रैसँग अघि बढिरहेको भए पनि भर्खरै जिल्ला समितिहरू गठन भएकाले अब कामलाई थप तीव्रता दिन सहज हुने जानकारी गराए।"
अदालतको निर्णय कुर्न अध्यक्ष तिमल्सिनाको आग्रह,"बेनी : राष्ट्रियसभाका अध्यक्ष गणेशप्रसाद तिमिल्सीनाले अदालतको फैसला कुरेर देशमा स्थिरताको वातावरण कायम गराउन आग्रह गरेका छन्। बेनीमा शनिबार म्याग्दी उद्योग वाणिज्य संघको २७ औँ साधारणसभा तथा ११ औँ अधिवेशनलाई सम्बोधन गर्दै उनले प्रतिनिधिसभा विघटन सम्बन्धी विषयमा धैर्यताका साथ अदालतको फैसला कुर्न आग्रह गरेका हुन्। आन्दोलनको उपलब्धिलाई जनताको पक्षमा प्रयोग गर्ने बेलामा आफै झगडा गरेर जनमतलाई कुठाराघात भएको छ, तिमल्सिनाले भने, शान्त भएर अदालतको निर्णय कुर्नुको विकल्प छैन। राजनीतिक स्थिरता, सुशासन र विकासका लागि एउटा पार्टीलाई जनताले पाँच वर्षको सरकार चलाउन बहुमत दिएको बताउँदै अध्यक्ष तिमल्सिनाले नेकपाको आन्तरिक कारणले प्रतिनिधिसभा विघटन हुने अवस्था आएको भन्दै दुख व्यक्त गरे। देशलाई फेरि स्थिरताको दिशा तिर लैजान दलहरु लाग्नैपर्छ। दलको विकल्प अरु हुनै सक्दैन, उनले भने राजतन्त्र फर्कने, हिन्दु राष्ट्र घोषणा हुने सम्भावना छैन्। त्यो एकजनाले घोषणा गरेर हुँदैन्। अदालतले आफू अनुकुलको निर्णय गर्दा ठिक र नगरे बेठिक भन्न नमिल्ने अध्यक्ष तिमल्सिनाले बताए। संसद विघटन सदर गरे सबै चुनाव तिर होमिनुपर्ने उनको भनाइ छ। सरकारले घोषणा गरेको चुनाव हुन्छ कि हुँदैन भनेर दोधारमा नपरी वातावरण बनाउन आग्रह गरे। मालढुङ्गाबेनी सडक स्तरोन्नित गर्न दुई हप्ताभित्र एक अर्बको ठेक्का सम्झौता हुन लागेको, बेनीजोमसोमकोरला, बेनीदरवाङ सडक आयोजनालाई छिटो सम्पन्न गराउन पहल गरेको, बेनीको कालीपुलदेखि पर्वतको जलजला गाउँपालिकाको बगरफाँट जोड्ने मोटरेबल पुल बनाउन बजेट विनियोजन गरेको अध्यक्ष तिमल्सिनाले जानकारी दिए। विघटित प्रतिनिधिसभाका सदस्य भुपेन्द्रबहादुर थापा, संविधानसभा सदस्य नवराज शर्मा, रेशम बानियाँ, गोविन्द पौडेल लगायतले म्याग्दीका विकास आयोजनामा ढिलासुस्ती भएकोप्रति ध्यानाकर्षण गराए। नेपाल उद्योग वाणिज्य महासंघका पूर्वउपाध्यक्ष प्रमोद श्रेष्ठ लगायत उद्योगी व्यवसायीले लगानी र उद्योगमैत्री वातावरण बनाउन आग्रह गरे। म्याग्दीमा पर्यटन, कृषि, पशुपालन, जडिबुटी, जलविद्युतको सम्भावनालाई आर्थिक समृद्धिमा रुपान्तरण गर्न लगानीमैत्री नीति, वातावरण र पुर्वाधारको अभाव भएको बताए। अधिवेशनको उद्घाटनका अवसरमा अन्नपूर्ण पोस्ट्का म्याग्दी संवाददाता सन्तोष गौतम र बेनी अनलाइनका सञ्चालक हरिकृष्ण गौतमलाई नगद २५२५ हजार रुपैयाँसहित पुरस्कृत गरिएको थियो।"
देशभर वर्षा : काठमाडौंसहित उच्च पहाडी र हिमाली क्षेत्रमा हिउँ पर्यो,"काठमाडौं : शनिबार दिउँसो काठमाडौं उपत्यकामा पानी परेको छ । मौसम पूर्वानुमान महाशाखाकी मौसमविद् सजीना शाक्यका अनुसार अहिलेसमेत सामान्य वर्षा भइरहेको उपत्यकामा अझै केहीसमय पानी पर्ने सम्भावना रहेको छ । मौसमविद् शाक्यका अनुसार पश्चिमी न्यून चापीय प्रणालीको प्रभावले शनिबार देशभर हल्का वर्षा भएको हो । शनिबार बाग्मती, गण्डकी, लुम्बिनी र प्रदेश १ मा पानी परेको हो । अन्य प्रदेशका केही ठाउँमासमेत पानी परेको छ भने बागमती प्रदेशमा अहिलेसमेत पानी परिरहेको छ। देशभर हल्का पानी परेसँगै उच्च पहाडी र हिमाली क्षेत्रमा हिमपात भएको छ । पहाडी क्षेत्रमा सामान्य हिमपात भएको हो भने हिमाली क्षेत्रमा भारी हिमपात भएको छ । काठमाडौं उपत्यकामासेत सामान्य हिमपात भएको छ । काठमाडौंसँगै चन्द्रागिरी डाँडामा हिउँ परेको छ। शनिबार दिउँसो सुदुरपश्चिम र कर्णाली प्रदेशमा आंशिक बदली हुँदा बाँकी प्रदेशका भूभागमा आंशिकदेखि सामान्य वर्षा भएको हो। शनिबार रातिसमेत प्रदेश १, प्रदेश २, बागमती प्रदेश र गण्डकी प्रदेशमा आंशिकदेखि सामान्य बदली हुने पूर्वानुमान गरिएको छ । तस्बिर : ध्रुव सिंहरासस"
दोषी करार भएको चार वर्षपछि पक्राउ,"विराटनगर : अपहरण, शरीर बन्धक तथा चोरी मुद्दामा जिल्ला अदालत झापाले दोषी करार गरेको चार वर्षपछि एक अभियुक्त मोरङको उर्लाबारीबाट पक्राउ परेका छन् । इलाका प्रहरी कार्यालय उर्लाबारीका प्रहरी निरीक्षक उद्धव पोखरेल नेतृत्वको टोलीले मोरङको उर्लाबारी नगरपालिका५ का ३४ वर्षीय सुशन भनिने राजेश्व लिम्बूलाई मंगलबार राति ९:३० बजेतिर पक्राउ गरेको हो । मोरङ प्रहरीका प्रवक्ता डीएसपी मानबहादुर राईका अनुसार विशाल ढुंगेलको जाहेरीका आधारमा लिम्बूलाई अदालतले २०७३ साल माघ ५ गते दोषी ठहर गरेको थियो । घटनामा दोषी ठहर गर्दै उनीविरुद्ध अपहरण, शरीर बन्धक तथा चोरी मुद्दामा झापा अदालतले नौ वर्ष १५ दिन कैद र ७८ हजार आठ सय रुपैयाँ जरिवानाको फैसला सुनाएको थियो । लिम्बूलाई उर्लाबारी४ आइतबारेबाट नियन्त्रणमा लिएर प्रहरीले झापा अदालतमा बुझाएको छ । अदालतले उनलाई कैद सजाय भुक्तानका लागि बुधबार कारागार चलान गरेको छ । त्यस्तै दुर्घटना गराएर सशस्त्र प्रहरीमा कार्यरत एक जनाको ज्यान गएको घटनामा संलग्न व्यक्ति पक्राउ परेका छन् । सवारी ज्यान मुद्दामा फरार रहेका सप्तरी रूपनीका २२ वर्षीय अजवुल मियाँलाई मोरङ प्रहरीले पक्राउ गरेको हो । उनले चलाएको लु ६१ प २५०२ नम्बरको मोटरसाइकलले गत असोज १७ गते मोरङको बूढीगंगा गाउँपालिका२ मा दुर्घटना गराएको थियो । दुर्घटनामा बूढीगंगा१ घर भएका सशस्त्र प्रहरीका सहायक निरीक्षक ४४ वर्षीय कमलप्रसाद तावाहाङको मृत्यु भएको थियो । दुर्घटनामा घाइते भएका तावाहाङको विराट शिक्षण अस्पतालमा उपचारका क्रममा ज्यान गएको हो । दुर्घटनापछि फरार रहेका मियाँलाई खोजतलास गर्ने क्रममा सप्तरीस्थित उनकै घरबाट सोमबार राति पक्राउ गरिएको डीएसपी राईले बताए । उनीविरुद्ध सवारी ज्यान मुद्दामा म्याद थप गरेर घटनाको अनुसन्धान थालिएको जानकारी राईले दिए ।"
बैतडी बलात्कार प्रकरण : एसएसपीसहितको अनुसन्धान टोली घटनास्थलमा,"धनगढी : बालिका बलात्कार गरी हत्या भएको स्थानमा एसएसपी जनकराज पाण्डेसहित सिआईबीको अनुसन्धान टोली पुगेको छ । शनिबार बिहान एसएसपी पाण्डे र डीएसपी नेतृत्वको सीआईबीको टोली घटनास्थल पुगेको हो । बुधबार बैतडीको दोगडा केदार गाउँपालिका७ मा पर्ने लवलेक सामुदायीक वनमा विद्यालयबाट फर्किने बेला १७ वर्षीया किशोरी भागरथी भट्टको बलात्कारपछि हत्या भएको थियो । विद्यालयबाट बुधबार घर नआएपछि आफन्तले खोजी गर्दा घरभन्दा२ किलोमिटरको दूरीमा रहेको लवलेक सामुदायीक वनमा उनको शव फेला परेको थियो । जिल्ला प्रहरी कार्यालय बैतडीका डीएसपीको टोलीले शुक्रबार घटनास्थल मुचुल्का तयार पारे पनि प्रदेश प्रहरीबाट एसएसपी जनकराज पाण्डे नेतृत्वको टिम घटनाको अनुसन्धानका खटेको हो । शनिबार घटनास्थलमा पुनः तालिम प्राप्त कुकुरसहित सर्च गरियो, पुरै वनमा टोलीले सर्च गरेको छ, पीडितको घरमा पनि पुगियो, आमा र आफन्तसँग पनि कुराकानी भएको छ, अनुसन्धानमा खटिएका एसएसपी पाण्डेले भने । बैतडीमा १७ वर्षीया किशोरी मृत फेला, बलात्कारपछि हत्या आशंका घर फर्किइनन् विद्यालय गएकी किशोरी उनले विभिन्न कोणबाट अनुसन्धान सुरु गरिएको बताए । एसएसपी पाण्डेको टोेली इलाका प्रहरी कार्यालय खोचलेकलाई आधार बनाएर त्यतै बसेको छ । इलाका प्रहरी, जिल्ला प्रहरी र सीआईबीको टोली अनुसन्धानका लागि गाउँ गाउ गएको छ । मृतकका नजिकका साथीसँग बुझ्ने कार्यभइरहेको छ । शनिबार भएकाले विद्यालयका साथीसँग सोधपुछ हुन सकेन, तर आइतबार विद्यालयका सहपाठीसँग पनि सोधपुछ गरिनेछ, एसएसपी पाण्डेले भने । डीएसपी नेतृत्वको सीआईबीको टोलीले बलात्कारपछि हत्या घटनाको टेक्निकल पाटो केलाई रहेको छ । धनगढीबाट लगिएका तालिमप्राप्त कुकुरले युवतीको शव भन्दा केही पर उसको ब्याट्री झिकेको पत्ता लगाएको छ । मोबाइलको सम्पर्क, एसएमएस, म्यासेन्जरसहितका टेक्निकल कुराको पनि अनुसन्धान भइरहेको छ, एसएसपी पाण्डेले भने । उनले शनिबार साँझसम्म अनुसन्धानबाट हत्याको नजिक पुग्ने खासै आधार भने भेटाउन नपाएको बताए ।"
मनाङमा हिमपात : किसान खुसी,"बेसीशहर : शुक्रबार बिहानदेखी परेको हिमपातका कारण हिमाली जिल्ला मनाङको तापक्रम माइनसमा झरेको छ। तापक्रम माइनस १० डिग्रीसम्म पुगेकाले जनजीवन कष्टकर बनेको छ। चिसो अत्याधिक बढेको छ। कोहीपनि घरबाहिर निस्कन सकेका छैनन्, मनाङका प्रमुख जिल्ला अधिकारी विष्णुप्रसाद लामिछानेले भने, शुक्रबार र शनिबार गरेर एकफुट भन्दा बढी हिउँ जमेको छ। शनिबार सुरक्षा निकायले हिउँ पन्छाएर बाटो खोल्ने प्रयास गरेपनि पुनः हिमपात भएपछि सफल हुन सकेको छैन्। अब आइतबार मात्र गोरेटो तथा मोटरबाटो खुलाउन पहल गरिने प्रजिअ लामिछानेले जानकारी दिए। मनाङको नासों गाउँपालिका९ दानक्युदेखि माथिल्लो क्षेत्रमा व्यापक हिमपात भएको छ। मनाङ ङिस्याङ, नार्पाभूमि र चामे गाउँपालिकामा एक फिटभन्दा बाक्लो हिमपात भएको हो । हिमपातका कारण सवारी आवागमन ठप्प भएको छ। हिमपातले जनजीवन कष्टकर बनाए पनि किसान भने खुसी भएका छन्। गौरी शंकर आधारभूत विद्यालयका प्रधानाध्यापक कमल गुरुङले हिमपातले आलु, फापर, गहुँ, जौ र उवालगायतका बालीलाई राम्रो गर्ने बताए। निस्याङ गाउँपालिका१ ढिकुरपोखरीका पर्यटन व्यवसायी समीरबाबु घलेका अनुसार मनाङमा यो वर्षको पहिलो हिमपात हो। शनिबार लमजुङका उच्च पहाडी क्षेत्रमा पनि हिमपात भएको छ। हिमपातले निभ्यो डढेलो हिमपातले मनाङको ताचैमा लागेको आगो निभाएको छ। दुई सातादेखि लागेको आगो शुक्रबारको हिमपातले निभेको हो। गत मंसिर ११ गतेदेखि लागेको आगो निभ्न नपाउँदै नासो गाउँपालिकाको जंगलमा पुनः आगो लागेको थियो।"
डडेल्धुरामा यस वर्षको पहिलो हिमपात,"डडेल्धुरा: डडेल्धुरामा यस वर्ष पहिलोपटक शनिबार हिमपात भएको छ । दुई दिनदेखिको मौसम बदलीसँगै भएको वर्षाका कारण डडेल्धुराका उच्च भेगमा हिमपात भएको हो । जिल्लाको साहुखर्क, हगुल्टे, भालुमारे, आनारखोली, सुइडोव लेक सहित विभिन्न स्थानमा हल्का हिमपात भएको छ । वर्षा सँगै भएको हिमपातका कारण डडेल्धुरामा अत्याधिक चिसो बढेको छ । डडेल्धुरा लगायत सुदूरपश्चिमका अन्य पाहाडी जिल्लाका उच्च भागमा पनि हिमपात भएको छ । जिल्लाको सदरमुकाम सहित उच्च भागमा बढेको चिसोका कारण यस क्षेत्रको जनजीवन प्रभावित भएको छ । स्थानीयहरु आगो तापेर बसेका छन् । चिसोका कारण विशेष गरी वृद्ध, वृद्धा र बालबालिका बढी प्रभावित भएका छन् । यद्यपि हिमपातले गर्दा कृषि तथा अन्न बालीलाई फस्टाउन सजिलो हुने बताइन्छ ।"
"पश्चिमी न्यून चापीय प्रणालीको प्रभाव : कहाँ हुँदैछ, हिमपात र बर्षा ?","काठमाडौं : नेपालमा पश्चिमी न्यून चापीय प्रणालीको प्रभाव रहेको जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाका अनुसार हाल आंशिकदेखि सामान्य बदली रहेको छ। शनिबार दिउँसो सुदुरपश्चिम र कर्णाली प्रदेशमा आंशिक बदली रही बाँकी प्रदेशका भूभागहरुमा आंशिकदेखि सामान्य बदली रहनेछ। प्रदेश १ का धेरै स्थानहरु तथा प्रदेश २, बागमती प्रदेश र गण्डकी प्रदेशका केही स्थानहरुमा हल्का वर्षाको सम्भावना रहेको छ। देशका उच्च पहाडी र हिमाली भूभागका केही स्थानमा हल्कादेखि मध्यम हिमपातको सम्भावना पनि रहेको छ। राती प्रदेश १, प्रदेश २, बागमती प्रदेश र गण्डकी प्रदेश आंशिकदेखि सामान्य बदली रही बाँकी स्थानहरुमा मौसम सामान्यतया सफा रहनेछ। प्रदेश १, प्रदेश २ र बागमती प्रदेशका केही स्थानहरु साथै गण्डकी प्रदेशका एकदुई स्थानहरूमा हल्का वर्षाको सम्भावना रहेको छ भने प्रदेश १, बागमती प्रदेश र गण्डकी प्रदेशका उच्च पहाडी र हिमाली भूभागका केही स्थानमा हल्का हिमपातको सम्भावना पनि रहेको महाशाखाद्वारा जारी बुलेटिनमा उल्लेख छ। आइतबार दिउँसो देशका पहाडी भूभागहरुका आंशिक बदली रही बाँकी भूभागहरुमा मौसम सामान्यतया सफा रहनेछ। राती प्रदेश १ को पहाडी भूभाग तथा गण्डकी प्रदेशका थोरै स्थानमा आशिक बदली रही वाँकी स्थानहरुमा मौसम सामान्यतया सामान्य रहनेछ। सोमबार देशभरको मौसम सामान्यतया सफा रहने मौसम पूर्वानुमान महाशाखाले जनाएको छ। महाशाखाले उच्च पहाडी तथा हिमाली भुभागका केही स्थानहरुमा हल्का हिमपात तथा सुदूर पश्चिम प्रदेश, कर्णाली प्रदेश, गण्डकी प्रदेश, लुम्बिनी प्रदेश, प्रदेश न १ र बागमती प्रदेशमा बदली भै हल्कादेखि मध्यम बर्षाको सम्भावना रहेकोले चिसोबाट बच्न आवश्यक सतर्कता अपनाउन अनुरोध गरेको छ।"
कैलालीमा माटोको ढिस्कोले पुरिएर तीन महिलाको मृत्यु,"टीकापुर : कैलालीको सुदूरपूर्वी जानकी गाउँ पालिका वडा नं ९ पूर्वी खैरीफाँटामा माटोको ढिस्कोले पुरिएर तीन जनाको मृत्यु भएको छ। घर लिपपोतका लागि माटो लिन गएका पूर्वी खैरीफाँटाका २० वर्षीया भावना ओड, ३१ वर्षीया गंगा जैगडी र १७ वर्षीया धनसरी विकको घटनास्थलमै मृत्यु भएको हो। इलाका प्रहरी कार्यालय टीकापुर डिएसपी मधुसुदन न्यौपानेका अनुसार घटनामा परी दुई जना घाइते भएका छन्। घाइते हुनेमा काजल विक र अञ्जु जैगढी रहेका छन्। घाइतेको टीकापुर अस्पतालमा उपचार भइरहेको छ।"
ट्रकको ठक्करबाट स्कुटर चालकको मृत्यु,विराटनगर : मोरङको सुन्दरहरैँचा नगरपालिका७ मा ट्रकको ठक्करबाट शुक्रबार राति स्कुटर चालकको मृत्यु भएको छ। पश्चिमतर्फ जाँदै गरेको प्र २०३००१ ख १९७६ नम्बरको मिनी ट्रकले सडक पार गर्दै गरेको प्र १०२०४० प ७४६९ नम्बरको स्कुटरलाई राति ८ बजेतिर ठक्कर दिँदा दुर्घटना भएको थियो। दुर्घटनामा स्कुटर चालक सुन्दरहरैँचा१० का ३५ वर्षीय अजय लिम्बूको मृत्यु भएको मोरङ प्रहरीका प्रवक्ता डीएसपी मानबहादुर राईले जानकारी दिए। उनका अनुसार दुर्घटनामा परेर गम्भीर घाइते भएका लिम्बूको उपचारका क्रममा विराटनगरको न्युरो अस्पतालमा राति ९ बजेतिर मृत्यु भएको हो। ट्रक र चालक मोरङको बेलबारी नगरपालिका७ का ३७ वर्षीय शिवराज दुलाललाई नियन्त्रणमा लिएर घटनाको अनुसन्धान सुरु गरिरहेको राईको भनाई छ।
नवलपरासीमा चोरीका मोटरसाइकलसहित ५ पक्राउ,"परासी: ५ वटा चोरीका मोटरसाइकल सहित ५ जनालाई जिल्ला प्रहरी कार्यालय पश्चिम नवलपरासीले शुक्रबार पक्राउ गरेको छ । चेकचाँज गर्ने क्रममा रामग्राम नगरपालिका र बर्दघाट नगरपालिका क्षेत्रबाट मोटरसाइकलसहित उनीहरुलाई पक्राउ गरिएको जिल्ला प्रहरी कार्यालयका प्रवक्ता डिएसपी राजु लामाले जानकारी दिए । मोटरसाइकलसँग प्रमाण लाग्ने कुनै पनि कागजपत्र नभेटिएपछि चोरीका रहेको खुलेको लामाले बताए । उनीहरुसँग बरामद भएका मोटरसाइकलहरुमा लु ६४ प ६३५७ को बुलेट, अन टेस्ट रोयल इन्फाईड बुलेट, लु ४० प ८९११ को सुपर स्प्लेन्डर, लु ४० प ८२७७ को एफजेट र लु १५ प ६१४८ को डिलक्स मोटरसाइकल रहेका छन् । पक्राउ परेका सबैलाई चोरी मुद्दा चलाइएको प्रहरीले जनाएको छ ।"
अन्नपूर्ण पोस्ट् साइकल र्याली भव्य रुपमा सम्पन्न,"तस्बिर : विकास कार्की, सुनिता डंगोल, दिपेन श्रेष्ठ, अशोक दुलाल, उमा विष्ट काठमाडौं : सातौं संस्करणको अन्नपूर्ण पोस्ट् राइड फर लाइफ साइकल र्याली भब्य रुपमा सम्पन्न भएको छ। क्यान्सरविरुद्ध जनचेतना जगाउन र साइकलमैत्री समाज निर्माण अभियानमा टेवा पुर्याउने उद्देश्यले क्यान्सरविरुद्ध चेतना छरौं वातावरण जोगाएर, साइकल चढौं स्वस्थ रहौं दूरी कायम गरेर नाराका साथ आयोजना गरिएको र्याली सम्पन्न भएको हो। शनिबार बिहान तीनकुनेस्थित अन्नपूर्ण पोस्ट्को कार्यालय परिसरबाट सुरु भएको र्याली गौशाला, चाबहिल, महाराजगन्ज, गोंगबु, बालाजु, सोह्रखुट्टे, लैनचौर, दरबारमार्ग, रत्नपार्क, भद्रकाली, त्रिपुरेश्वर, थापाथली, माइतीघर, नयाँबानेश्वर हुँदै पुनः तीनकुनेमै पुगेर समापन भएको थियो। र्यालीको उद्घाटन युवा तथा खेलकुद मन्त्री दावा लामा तामाङ, अन्नपूर्ण मिडिया नेटवर्कका अध्यक्ष क्याप्टेन रामेश्वर थापा, राष्ट्रिय खेलकुद परिषद् (राखेप) का सदस्य सचिव रमेशकुमार सिलवाल, एनआरएनएका पूर्व अध्यक्ष उपेन्द्र महतो, क्यान्सर केयर फाउन्डेसनका अध्यक्ष तथा पूर्वमहान्यायाधीवक्ता सुशील पन्त, डा जेपी अग्रवाल, रथी प्रभुराम शर्मा, एआईजी पुष्पराम केसी, अन्नपूर्ण मिडिया नेटवर्कका ग्रुप डाइरेक्टर सचन थापा, ग्रुप सिईओ सनत न्यौपाने, सिईओ मानस घिमिरे लगायतले संयुक्त रुपमा गरे। उद्घाटन अवसरमा सहभागीसम्पूर्णलाई अन्नपूर्ण पोस्ट्का सम्पादक अखण्ड भण्डारीले स्वागत गरेका थिए। यसैगरी उद्घाटन अवसरमा क्यान्सर केयर फाउन्डेसनका अध्यक्ष तथा पूर्वमहान्यायाधीवक्ता पन्तले क्यान्सर रोगबाट बच्ने र सावधानी अपनाउने तरिकाबारे जानकारी गराए। अन्नपूर्ण साइकल र्यालीमा उत्साहजनक सहभागिता (तस्बिरसहित) नेपाल साइकल संघका अध्यक्ष गोपाल सुन्दरलाल कक्षपतीले साइकल खेल र यसको महत्वसँगै खेलाडीको उत्पादनका विषयमा जानकारी गराए। कार्यक्रममा नेपाल साइकल सोसाइटीका अध्यक्ष रत्नराम श्रेष्ठले साइकल चढ्नुको महत्व र यसले वातावरणमा पार्ने सकारात्मक प्रभावका बारेमा बताए। पाँचवर्षदेखि साइकल चढ्दै आएका १४ वर्षीय बालक सुयोगमान सिंह बस्नेतले साइकल चढ्का मानिस स्वस्थ बन्नुका साथै यसले वातावरण जोगाउन र गाडीको इन्धनका लागि दैनिक रुपमा खर्च हुने करौडौं रुपैयाँ जोगिने बताए। साइकल फर अलका अध्यक्ष सुदिप पौडेलले र्यालीमा सहभागीलाई साइकल चलाउँदा अपनाइने सुरक्षा र सावधानीबारे अवगत गराए। र्यालीमा पाँच वर्षदेखि ७९ वर्षसम्म उमेर समूहका १५ भन्दा बढी राइडरको सहभागिता रहेको थियो। सहभागी मध्ये लक्की ड मार्फत भाग्यमानी विजेताको घोषणा गरिएको थियो। श्रीनिशाले जितिन माउन्टेन बाइक अन्नपूर्ण पोस्ट् राइड फर लाइफ साइकल र्यालीको उपाधि श्रीनिशा श्रेष्ठले जितेकी छन्। र्यालीमा सहभागीमध्ये लक्की ड्रमार्फत छनोट गरिएको भाग्यमानी विजेतमा श्रीनिशा पर्न सफल भइन्। उपाधिसँगै उनले हिमालय क्रसकन्ट्री माउन्टेन बाइक पुरस्कार प्राप्त गरिन्। यसैगरी जियाओमी रेडमी नोट नाइन मोबाइल पुरस्कार अमृत काजी शाक्य, सिको घडी अशोका देवकोटा, सिम्रिक एयरको गोसाइँकुण्ड टुर प्याकेज उमेश थापा र अन्नपूर्ण पोस्ट्को ६ महिनाको निःशुल्क ग्राहक सेवा अमृत थापा र कर्मा ढोन्दुकले प्राप्त गरे। विजेतालाई राखेप सदस्य सचिव रमेशकुमार सिलवाल, अन्नपूर्ण मिडिया नेटवर्कका सिईओ मानस घिमिरे, अन्नपूर्ण पोस्ट्का सम्पाद अखण्ड भण्डारी, अन्नपूर्ण अनलाइनका सम्पादक विष्णु सुवेदी, समाचार प्रमुख रोशन राउत, मार्केटिङ प्रमुख दिलिप तामाङ, फाइनान्स प्रमुख कुमार पोखरेल, मानव संसाधन विभागकी डेपुटी म्यानेजर इन्दु श्रेष्ठ लगायतले पुरस्कार प्रदान गरे। अन्नपूर्ण मिडिया नेटवर्कले विगत सात वर्षदेखि क्यान्सरविरुद्ध जनचेतना जगाउने उद्देश्यले साइकल र्याली आयोजना गर्दै आएको छ। क्यान्सर केयर फाउन्डेसनसँगको सहकार्यमा आयोजित र्यालीलाई यसपटक जगदम्बा स्टिलले मुख्य प्रायोजन गरेको थियो। नेपाल साइकल संघ र नेपाल साइकल सोसाइटीको प्राविधिक सहयोगमा सञ्चालित र्यालीलाई सर्वोत्तम सिमेन्ट, जियाओमी रेडमी नोट नाइन मोबाइल, नबिल बैंक, कुमारी बैंक, कामना सेवा विकास बैंक, शिखर इन्सुरेन्स, मेगा बैंक, अल्का अस्पताल, रियल जुस, एनसेल, सिम्रिक एयर, प्याङ्क बाइक, नेबिको, के एन्ड के इन्टरनेसनल कलेज, लायन्स क्लब अफ काठमाडौं समर्पण, नेपाल क्यान्सर हस्पिटललगायत संघसंस्थाले सहप्रायोजन गरेका थिए।"
देकोमिबाइतापाके जग्गा एकीकरण आयोजनाको मनोमानीविरुद्ध पीडित आन्दोलनरत,"भक्तपुर : भक्तपुर नगरपालिकाले सञ्चालन गरेको देकोमिबाइतापाके जग्गा एकीकरण आयोजनाले मनोमानीपूर्ण ढंगले जग्गा बाँडफाँट गरेको भन्दै पीडित जग्गाधनी तथा किसानहरु आन्दोलनरत छन्। भक्तपुर नगरपालिकाको साविक वडा नं ५, १० र १५ तथा हाल वडा नं २ र ६ स्थित देकोचा, कासन, व्यासी, मिबाछें, इतापाके क्षेत्रको एकहजार ६ सय ५४६ रोपनी जग्गामा उक्त आयोजना सञ्चालन गरिएको हो। उत्तरमा खासाङखुसङ खोला, दक्षिणमा भक्तपुर नगरकोट सडक, पूर्वमा देकोचा चोकदेखि बन्को जाने पुल र पश्चिममा सल्लाघारीठिमी पुरानो बाटोको चौघेरा भएको देकोमिबाइतापाके जग्गा एकीकरण आयोजना २ वर्षभित्र सम्पन्न गर्ने भनी २०७२ माघ २५ गते स्वीकृत गरिएको थियो। आयोजना अहिले छैटौं वर्षसम्म चालू अवस्थामा रहेको छ। पीडित जग्गाधनी तथा किसानहरुले भक्तपुर नपा र नपामा निर्वाचित जनप्रतिनिधिहरुको पार्टी नेपाल मजदुर किसान पार्टीले आयोजनामा चलखेल गरेको आरोप लगाएका छन्। नपा र नेमकिपाले आफ्नो आसेपासेलाई राम्रो एवं आकर्षक ठाउँमा जग्गा दिएर फरक मत राख्ने र पहुँच नभएकाहरुलाई खोला किनार र अनाकर्षक क्षेत्रमा जग्गा दिनेगरी बाँडफाँट गरेको उनीहरुको भनाइ छ। उनीहरुले जग्गाको योगदान र कटौतीमा समेत कसैलाई काखा र कसैलाई पाखा गरेको आरोप लगाएका छन्। पर्याप्त छन् आरोप पुष्टि गर्ने आधार पीडितहरुको आरोपलाई पुष्टि गर्ने केही आधार पनि छन्। पहिलो आधार, भक्तपुर सल्लाघारीबाट हाकुफल्चासानो व्यासी औद्योगिक क्षेत्र हुँदै ठूलो व्यासी भएर कमलविनायकनगरकोट पुग्ने सडक छेउकै घर भएको जग्गा गायब पारिएको छ। यो सडक सडक विभागअन्तर्गत छ। जुन हाल २० मिटर कायम भएको छ। दोस्रो आधार, आयोजनाभित्रै पर्छ भक्तपुर नपाले सञ्चालन गर्दै आएको ख्वप कलेज रहेको करिब ५ सयभन्दा बढी रोपनीको क्षेत्र। तर त्यस क्षेत्रलाई आयोजनाले छोएको छैन। उक्त क्षेत्र भएर विद्युत प्राधिकरणको हाइटेन्सन लाइन अघि बढेको छ। अरु क्षेत्रमा यस हाइटेन्सन लाइनमुनि बाटो कायम गरिएको छ तर ख्वप कलेज क्षेत्रभित्र बाटो जनाइएको छैन। उल्टै कलेजको उत्तरपट्टि सर्वसाधारणको बाटो काटेर कलेजलाई नै जग्गा छोडिएको छ। आयोजनाका अनुसार उक्त जग्गा किन्न भनेर कलेजले आयोजनालाई एक करोड रुपैयाँ अग्रीम भुक्तानी दिइसकेको छ तर पीडितहरुले आफूहरुको जग्गामा बाटो नराखी कलेज पोस्ने काम गर्नु अन्याय भएको गुनासो गरे। ख्वप कलेज व्यवस्थापन समितिको अध्यक्ष भक्तपुर नपाकै मेयर हुने व्यवस्था छ। जुन अन्यायपूर्ण काम गर्न मेयरको प्रत्यक्ष संलग्नता रहेको पीडितहरु बताउँछन्। तेस्रो आधार, आयोजनाभित्रै नेमकिपाले सञ्चालन गर्दै आएको प्रभात अंग्रेजी स्कुल रहेको छ। यस स्कुलको व्यवस्थापन समितिको अध्यक्ष नेमकिपाका केन्द्रीय सचिव एवं निवर्तमान प्रतिनिधिसभा सदस्य प्रेम सुवाल रहेका छन्। उक्त स्कुलको जग्गालाई पनि आयोजनाले छोएको छैन। उल्टै स्कुलको वरिपरि सेल्स प्लट र उत्तरपट्टि खुला ठाउँ छोडिदिएको छ। जुन खुला ठाउँ प्रवेश गर्ने दुई मुखमध्ये एउटा विद्यालयतर्फ राखिएको छ। यसले प्रस्ट हुन्छ स्कुलको निजी प्रयोजनको उद्देश्यले आयोजनाले खुला ठाउँ राखेको छ। जसमा नेता सुवालको प्रत्यक्ष संलग्नता रहेको पीडितहरुको दावी रहेको छ। पीडितहरुले सेल्स प्लट स्कुललाई नै बेच्ने उद्देश्यले त्यसको वरिपरि राखिएको दावी गर्छन्। स्कुल आफै खुला एवं सार्वजनिक ठाउँ हो, एकजना पीडितले भने, त्यसैले फेरि स्कुलसँगै अर्को खुला ठाउँ किन ? किनभने भोलि स्कुलले चलाउन परने ! चौथो आधार, नपा र पार्टीको कलेज तथा स्कुल क्षेत्रलाई छुनसम्म नछोएको आयोजनाले आयोजनाभित्रै रहेका दुइटा निजी स्कुल एभरेस्ट र सामुदायिकको जग्गामा भने हस्तक्षेप गरेको छ। एभरेस्ट स्कुल परिसरको बीचबाटै बाटो लगिएको छ भने सामुदायिक स्कुलको जग्गा नै अन्यत्र सारिएको छ। पाँचौं आधार, उपभोक्ता समितिका अध्यक्ष छन्, तुलसीराम धुख्वा। पेसाले कुखुरापालन व्यवसायी धुख्वा नेमकिपाकै कार्यकर्ता हुन्। आयोजनाले अध्यक्ष धुख्वाको पिताको नाममा रहेको करिब ३ रोपनी जग्गालाई एउटै प्लट र त्यसमाथि बीचमा पारेर चारैतिर बाटो कायम गरिदिएको छ। त्यस्तै नेमकिपाका कार्यकर्ता तथा भक्तपुर नपाका कर्मचारीहरुको जग्गालाई पनि यसरी नै राम्रो एवं आकर्षक ठाउँमा आकार मिलाएर जग्गा बाँडफाँट गर्न लागिएको पीडितहरु बताउँछन्। पार्टी नेताकार्यकर्ता नै विरोधी पार्टीका केन्द्रीय नेता तथा कार्यकर्ता र आफूले भोट हालेर जिताएका जनप्रतिनिधिहरुले नै अन्याय गर्न थालेपछि आयोजनाको विरोधमा नेमकिपाकै कार्यकर्ताहरु लागिपरेका छन्। आयोजनाको मनोमानीविरुद्ध आन्दोलन गर्न गठित संघर्ष समितिको अध्यक्षमा सञ्चज्ञान याकामी र सचिवमा विधान याकामी छन्। यी दुवै नेमकिपाका कार्यकर्ता हुन्। उनीहरु विद्यार्थीकालदेखि नै नेमकिपाको राजनीतिमा सक्रिय छन्। अध्यक्ष सञ्चज्ञान याकामीका पिता शंखबहादुर याकामी त झन् नेमकिपाका कट्टर कार्यकर्ता। नेमकिपाले सञ्चालन गरेको बाली काट्ने आन्दोलन र भर्पाइ आन्दोलनमा प्रत्यक्ष संलग्न भएका। उनको एक वर्षअघिमात्रै निधन भएको थियो। तर उनै दिवंगत याकामी जन्मे हुर्केको पुख्र्यौली घरजग्गा खोसेर आयोजनाले अर्कैलाई पारिदिएको छ। २० मिटर फराकिलो भक्तपुर नगरकोट सडक छोएको आफ्नो पुख्र्यौली घरजग्गा नै अरुलाई पारिदिएपछि किसान कार्यकर्ता शंखबहादुरका छोरा सञ्चज्ञानलाई के कस्तो बित्यो होला ? मेरो पिताले मात्रै होइन मैले पनि नेमकिपाको लागि अहिलेसम्म लडिरहेको छु, उनी भन्छन्, पार्टीको विरोध गर्दा एकपटक मेरो बुबाले काकालाई खाना खाइरहेको थालले नै हिर्काएको मैले अहिलेसम्म बिर्सेको छैन। तर अहिले त्यहीं बुबाको छोराले पार्टी र नपाको गलत काम कारबाहीको विरोधको नेतृत्व गर्नुपर्ने दिन आयो। उनी अहिले आयोजनाको विरोध गर्दा पार्टीकै विरोध गरेको भन्ने सम्झन नहुने तर्क गर्छन्। उनी अगाडि थप्छन्, केही नेता तथा कार्यकर्ताले फट्याइँ गरे होलान् तर सिंगो पार्टीले यस्तो त्रुटिपूर्ण काम गरेको छ भन्न मिल्दैन। तर पार्टीको नाम मुछिएपछि पार्टीले पनि समाधान दिनुपर्नेमा भने उनले जोड दिए। अहिले पार्टीले सत प्रतिशत नतिजा निकाले भक्तपुर नपाले सञ्चालन गरेको आयोजनाले अधिकांश पार्टीकै किसान कार्यकर्ताहरु अन्यायमा परेकाले हिजो पार्टीलाई सघाउनेहरु नै अहिले विरोधमा उत्रिएका छन्। पार्टीको आधार बलियो बनाउन पार्टीका हरेक आन्दोलनमा सहभागी पार्टीको पहिलो पुस्ता नै अहिले आयोजनाले अन्याय गरेको भन्दै सडकमा छन्। पार्टीका पूर्वकोषाध्यक्ष स्व आशाकाजी बासुकलाकी श्रीमतीसमेत आयोजनाले विस्थापित गर्न लाग्यो भन्दै प्लेकार्ड बोकेर संघर्षमा होमिएकी छन्। पार्टीको पहिलो पुस्तामात्रै होइन, दोस्रो छोरा पुस्ताको युवाविद्यार्थीहरु पनि आयोजनाविरुद्ध सडकमा उत्रिएका छन्। पहिलो र दोस्रो पुस्तासँगै तेस्रो नाति पुस्ता पनि अहिले आयोजनाविरुद्धको संघर्षमा सहभागी छ। त्यस्तै फास्टट्रयाक बनाउन लाग्दा खोकनावासीलाई विस्थापित गर्न लाग्यो भनी नेपाल मजदुर किसान पार्टीले भक्तपुरदेखि आफ्नो कार्यकर्ताहरु लगेर विरोध गर्दै आएको छ। जुन विरोध कार्यक्रममा देकोमिबाइतापाके जग्गा एकीकरण आयोजनाभित्र घरजग्गा भएका किसानहरु पनि सहभागी हुँदै आएका छन्। तर भक्तपुरमै किसानहरु विस्थापित हुन लाग्दा नेमकिपाले आधिकारिक रुपमा कुनै प्रतिक्रिया दिएको छैन। खोकनामा पार्टीले गरेको विरोध कार्यक्रममा सहभागी कार्यकर्ताहरु अहिले आयोजनाको विरोधमा भएको संघर्षका कार्यक्रममा पनि सहभागी छन्। उनीहरु खोकनाका किसान दुख्दा आय्या भन्ने पार्टीले आफ्नै कार्यकर्तालाई दुःख पर्दा र उठिबास गर्न लाग्दा पनि पार्टीले चुसम्म नबोलेकोमा अचम्भित छन्। हिजो पार्टीकै लागि लडेका थियौं, पीडित किसानहरु भन्छन्, अहिले पनि पार्टीको हरेक आन्दोलनमा साथ र सहयोग गर्दै आएका छौं तर पार्टीले हाम्रो दुःख देख्न सकेको छैन। उल्टो पार्टीले नै एकापसमा लडाउँदै छ। यसले भक्तपुर नपामा भोलि नेमकिपालाई राजनीतिक रुपले धेरै अप्ठ्यारो पार्ने प्रस्ट देखिएको स्वयम् पार्टीका नेता तथा कार्यकर्ता स्वीकार गर्छन्। त्यसमाथि यस संघर्षमा सत्तारुढ नेकपा (नेकपा) को दुइटै समूह ओली र दाहालनेपाल समूह तथा नेपाली कांग्रेसले चासो दिइसकेको संघर्ष समितिका अध्यक्ष याकामी बताउँछन्। सत्तारुढ नेकपा (नेकपा) का दुइटै समूह र नेपाली कांग्रेसले हाम्रो संघर्षमा चासो दिएर आवश्यक सहयोग गर्ने वचन दिएका छन्, उनले भने, तर हामै्र पार्टी नेमकिपाले के समस्या भयो भनेर प्रश्नसम्म सोधेको छैन। उनका अनुसार आयोजनाले उनको घर रहेको जग्गा पाउने उनकै छिमेकी हुन्। आयोजनाको कारण सञ्चज्ञान र उनका छिमेकी दुवै त्रास र दुःखमा छन्। सञ्चज्ञान आयोजनाको कारण आफ्नो पुख्र्यौली घरसहितको जग्गा गुम्ने त्रासमा छन्, त्यो पनि २० मिटरको पक्की सडक छोएको। फेरि उनका छिमेकीको पनि आफ्नै दुःख छ, करोडौं रुपैयाँ मूल्य पर्ने घरजग्गा आयोजनाबाट कसरी खरिद गर्ने, त्यो पनि आफ्नै छिमेकीको ? आयोजनाको कारण दुवैजनामा एउटै त्रास देखिन्छ, कतै आफूहरु जग्गाविहीन भएर सुकुम्बासी त हुनुपर्ने होइन ? मेरो त आयोजनाले पुख्र्यौली घरसहितको जग्गा खोस्ने देखियो, पीडित सञ्चज्ञान भन्छन्, मेरो छिमेकी पनि आयोजनाले थपिदिएको मेरो घरजग्गा किन्नुभन्दा आफ्नो भएको घरजग्गा पनि बेचेर हिँड्छु भन्दैछन्। त्यसैले आयोजनाले त वास्तविक जग्गाधनी र किसानलाई विस्थापित गर्ने सम्भावना पो बढ्यो। आयोजनामा पीडितका सयौं उजुरी पीडितहरुले जग्गा बाँडफाँट गर्दा अन्यायमा पारेको भन्दै आयोजनामा सयौं उजुरीसमेत दिएका छन्। त्यस्तै संघर्ष समितिले सुधार गर्नुपर्ने १६ बुँदे मागसमेत आयोजनामा पेस गरेको छ। संघर्ष समितिले नेमकिपाका केन्द्रीय सचिव एवं विघटित प्रतिनिधिसभाका सदस्य प्रेम सुवाल, उपभोक्ता समितिका अध्यक्ष तुलसीराम धुख्वा तथा पदाधिकारीहरुले आयोजनामा चलखेल गरेको भन्दै उनीहरुको घरसमेत घेरिसकेका छन्। त्यस्तै भक्तपुर नपाका १० वटै वडा अध्यक्षलाई ज्ञापनपत्र बुझाउँदै आयोजना सञ्चालन भएको वडा नं २ र ६ वडा कार्यालयमा घेराउ गरिसकेका छन्। उनीहरुले नपा कार्यालयमा घेराउ गर्ने कार्यक्रमसमेत तय गरेका छन्। पीडित गोपालकृष्ण याकामीले नेमकिपाका नेता तथा कार्यकर्ताहरुको नाम नलिइकनै पार्टी र नपाले आफ्ना आसेपासेहरुलाई राम्रो ठाउँमा आकार मिलाएर जग्गा दिएर अरुलाई मर्कामा पारेको आरोप लगाए। उनले २ वर्षमा सकाउँछौं भनेर जग्गा रोक्का गरेको आठ वर्ष पूरा हुँदा पनि आफूहरु चुप लागेर बसेकोमा अहिले आएर आयोजनाले झन् पेलेको गुनासो गरे। आयोजना छिटो टुंग्याउनुपर्नेमा ढिलो भइरहेको छ। काम धेरै नै सुस्त छ, पीडित याकामीले थपे, हामी आयोजनाको विरोधी होइनौं। त्यसैले राजीखुसी नै आफ्नो जग्गा दिएकै थियौं। काम गर्दा कुनै बाधा व्यवधान हालेनौं तर अन्तिममा आएर हामीलाई नै मर्कामा पार्ने काम भयो। उनले पारदर्शीपूर्ण ढंगले काम नगरेको भन्दै आक्रोश पोखे। एकपक्षले उक्त आयोजना सुरु गर्ने बेलादेखि विरोध गर्दै आएको थियो। खेतीयोग्य जग्गा क्षेत्रमा नपाले प्लानिङ गरेर किसानविरोधी काम गर्न लागेको भन्दै उनीहरुले विरोध गरेका थिए तर उक्त विरोध हुँदाहुँदै नपाले आयोजना अघि बढाएको थियो। पीडितहरुले महिना दिनदेखि संघर्ष गर्दा पनि आयोजना, भक्तपुर नगरपालिका र नेमकिपाले ठोस निर्णय दिएका छैनन्। पीडितहरुले पनि आफ्नो संघर्ष जारी राखेका छन्। भक्तपुर नपाको आठौं नगरसभा अहिले चालू नै छ। उक्त नगरसभाबाट कुनै न कुनै निकास दिने आशामा पीडितहरु रहेका छन्। जसले गर्दा आइतबार नपा कार्यालय घेराउ गर्ने संघर्ष समितिका अध्यक्ष याकामीले जानकारी दिए। गुनासो सम्बोधन हुन्छ : आयोजना यता आयोजनाले भने पीडित किसानहरुको गुनासो सम्बोधन हुने बताएको छ। आयोजना प्रमुख इञ्जिनियर ओमहरि थाले पीडितहरुले आरोप लगाए जसरी नियोजित रुपमा कुनै चलखेल नभएको स्पष्टीकरण दिए। आरोप लगाउन पाइन्छ तर त्यसरी आफ्नो मान्छेलाई हेरेर कसैलाई जग्गा उपलब्ध गराएको छैन, उनले भने, तैपनि आएको गुनासोको सम्बोधन हुन्छ। नियोजित रुपमा कसैले काम गरेको पाइए कारबाहीको भागीदार पनि बन्छ। उनले आयोजनाले अन्तिम निर्णय गरिनसकेको हुँदा सच्याउने र सच्चिने ठाउँ अझै बाँकी रहेको सुनाए। आयोजना क्षेत्रको भौगालिक अवस्था प्रायः एउटै भएकाले राम्रो ठाउँ कस्तोलाई र नराम्रो कस्तो ठाउँलाई भन्ने प्रश्न मुख्य नहुने उनको भनाइ थियो। आयोजनाभित्रको भौगोलिक क्षेत्र एउटै हो। राम्रो कस्तोलाई भन्ने, नराम्रो कस्तोलाई भन्ने ?, प्रमुख थाले थपे, आयोजनाले सबै क्षेत्रलाई समान विकास गर्ने र समान महत्वको मानेको छ। उनले विवाद समाधान भएको ३ महिनाभित्र सबै क्षेत्रको प्लट मिलान गरी जग्गाधनीलाई स्थायी पुर्जा वितरण गर्ने लक्ष्य लिइएको सुनाए। तर अहिले केही क्षेत्रमा विवाद आएकाले आयोजनाको समयावधि लम्बिने उनको भनाइ थियो। अबको ३ वर्षमा आयोजना सम्पन्न अहिलेकै अवस्थाले पनि आयोजना ३ वर्षभित्र पूरा गर्ने लक्ष्य रहेको छ, इञ्जिनियर थाले भने। उनका अनुसार सुविधा केही छैन तर प्रतिशतमात्रै बढी काटियो भन्ने धेरैको गुनासो रहेको छ। त्यस्तै नगरकोट सडक छोएको घरजग्गाको समेत प्रतिशत धेरै काटिएको गुनासो आएको उनले बताए। अहिले भौतिक रुपमा नगरकोट सडक विस्तार भए पनि नापी नक्सामा मापदण्डमा परेर सडक विस्तारमा परेको जग्गाको लगत कट्टा नहुँदा बढी समस्या भएको प्रमुख था बताउँछन्। सडकमा परेर पनि लगत कट्टा नहुँदा आयोजनाले त्यसलाई जग्गा मानेर अहिले बाटो छेउका जग्गालाई बाटो नभएको कित्ता जग्गा मानेर धेरै प्रतिशत काटिँदा धेरैको आपत्ति भएको हो, उनले भने, अब नक्सामा भएको जग्गालाई आयोजनाले बाटो मान्न त मिल्दैन नि ! तर पीडितहरुले भने सडक मापदण्डमा परेर सकिएको जग्गाको लगत कट्टा नभएको भए कट्टा गरेपछि मात्रै आयोजना अघि बढाउनुपर्ने माग गर्दै आएका छन्। उनीहरुले सडक मापदण्डमा गइसकेको जग्गा र वर्षौंदेखि भएको बाटोलाई आयोजनाको नयाँ सडकसरह जग्गाधनीको योगदान कटाउनु आयोजनाको बदमासी भएको बताएका छन्। आयोजनालाई १०५ रोपनी जग्गा आयोजनाभित्र २ हजार १३ जग्गाधनीका जग्गा रहेका छन्। आयोजनाले कूल ३ हजार ५ सय २५ कित्ता जग्गाको प्लट निर्माण गर्नेछ। जसमध्ये एकसय ५ रोपनी ९ आना जग्गा आयोजनाले पाउनेछ। आयोजनाले पाउने जग्गामध्ये ६१ रोपनी २ आनाको एकसय १५ वटा प्लट बिक्री गर्न पाउनेछ। त्यस्तै ४४ रोपनी ७ आना क्षेत्रफलको ९ सय ३५ वटा प्लट जग्गाधनीलाई थपेर दिनुपर्ने आयोजना प्रमुख थाले जानकारी दिए। उनका अनुसार आयोजनाले पाएको कूल क्षेत्रफलको ६३८ प्रतिशत अर्थात एकसय ५ रोपनी ९ आना जग्गामध्ये जग्गाधनीबाट मात्र ३ प्रतिशतमात्रै उपलब्ध भएको थियो। बाँकी जग्गा सार्वजनिक रहेको उनको भनाइ थियो। आयोजनाभित्र २८ ठाउँमा खुला क्षेत्र राखिएको छ। आयोजनाले जग्गाधनीबाट पूर्वाधार निर्माणको लागि ३ प्रतिशत र खुला क्षेत्रको लागि ३७५ प्रतिशत जग्गा कटौती गरेको छ। त्यस्तै आयोजनाले बाटोलगायत गरी ६९ प्रतिशतसम्म जग्गा कटौती हुने उल्लेख गरेको छ तर पीडितहरुले ८४ प्रतिशतसम्म जग्गा कटौती गरेर आयोजनाले असमान व्यवहार गरेको भन्दै संघर्ष गर्दै आएका छन्। सुरुमा एक अर्ब १७ करोड रुपैयाँ लागत अनुमान गरिएको आयोजनाको सञ्चालन खर्च अहिले आएर एक अर्ब ७० करोड पुग्ने अनुमान गरिएको छ। आयोजनाले औसत प्रतिआना ७ लाख ७५ हजार रुपैयाँ लाग्ने अनुमान गरिएको थियो तर अहिले प्रतिआना क्षेत्रअनुसार बढीमा २८ लाखसम्ममा जग्गा किनबेच भइरहेको बताइएको छ।"
ओलाङचुङगोलामा टेलिकम टावर,"ताप्लेजुङ : पूर्वोत्तर नेपालको अन्तिम बस्ती ओलाङचुङगोलामा नेपाल टेलिकमले मोबाइल नेटवर्क विस्तार गरेको छ। टेलिकमले स्याटेलाइट प्रविधिबाट चल्ने टावर राखेर बिहीबारदेखि सेवा सुरु गरेको हो। ओलाङचुङगोला ताप्लेजुङ सदरमुकाम फुङलिङबाट तीन दिन पैदलमा रहेको चीनसँगको सीमावर्ती दुर्गम गाउँ हो। स्थानीय महेन्द्र आधारभूत विद्यालयको प्राङ्गणमा टावर राखिएको फक्ताङलुङ गाउँपालिका७ ओलाङचुङगोलाका वडाध्यक्ष छेतेन भोटेले जानकारी दिए। अब मोबाइलबाटै फोन गर्न पाइने भयो, उनले गोलाबाटै टेलिफोनमा भने, हिमाली गाउँमा पनि सञ्चारको पहुँच सहज हुँदा खुसी लागेकोे छ। त्यहाँ माइक्रोहाइड्रोको बिजुलीले टावर सञ्चालन गरिएको छ। यसअघि यहाँ टेलिकमकै भिस्याट प्रविधिको फोन जडान गरिएको थियो। जुन प्रभावकारी थिएन। साथै, बिग्रिरहने र मर्मत गर्न काठमाडौंबाटै प्राविधिक पुग्नुपर्ने जस्ता समस्या थियो। अहिले एक दिन हिँडेर डाँडा चहार्नुपर्ने बाध्यता पनि हटेको छ, स्थानीय तेञ्जिङ शेर्पाले भने। मंसिर पहिलो हप्ता सोही गाउँपालिकाको घुन्सा पुगेका प्रधानमन्त्री केपी शर्मा ओलीले ओलाङचुङगोलाको सञ्चार समस्या छिट्टै अन्त्य हुने बताएका थिए। प्रधानमन्त्रीले समेत चासो दिएपछि छोटो समयमै सेवा सुचारु गर्न सफल भएको टावर राख्न पहल गरेकी याङ्जोम शेर्पाले बताइन्। याङ्जोमकै अग्रसरतामा दुई वर्षअघि घुन्सामा समेत मोबाइल सेवा सुचारु भएको थियो। तीन हजार १ सय मिटर उचाइमा रहेको ओलाङचुङगोलामा ५६ परिवारको बसोबास छ।"
ट्र्याक्टरको ठक्करबाट वृद्धको मृत्यु,मकवानपुर : मकवानपुरगढीमा शनिकार बिहान ट्र्याक्टरको ठक्करबाट एक वृद्धको मृत्यु भएको छ । मृत्यु हुनेमा मकवानपुरगढी गाउँपालिका३ बस्ने ७० वर्षीया जुनकिरी परियार रहेको जिल्ला प्रहरी कार्यालय मकवानपुरले जनाएको छ । आज बिहान मकवानपुरढीबाट मक्रान्चुलीतर्फ जाँदै गरेको ना७त ३८३ नंको ट्र्याक्टरको ठक्करबाट परियार गम्भीर घाइते भएका थिए । उनको हेटौँडा उपमहानगरपालिका१ स्थित सञ्चो हस्पिटलमा उपचारका क्रममा मृत्यु भएको जिल्ला प्रहरी कार्यालय मकवानपुरका प्रवक्ता इन्द्रबहादुर रानाले जानकारी दिए। उनका अनुसार ठक्कर दिने ट्र्याक्टर र चालकलाई मकवानपुर प्रहरीले नियन्त्रणमा लिई घटनाका विषयमा आवश्यक अनुसन्धान गरिरहेको छ ।
"चिसो भुईँमा विद्यार्थी, स्थानीय भन्छन्सरकार कहाँ छ ?","बागलुङ : कठ्यांग्रिने जाडो। खोला छेउको खुल्ला चौर दुरका बालबालिकाको विद्यालय भवन। खुल्ला आकाश विद्यालयको छानो। बस्ने बेञ्च छैन, चिसो भुईँँ उनीहरुको डेस्क, बेञ्च। जिल्लाको दुर ढोरपाटनको जनचेतना प्राथमिक विद्यालय गत असार १७ मा आएको भीषण बाढीले बगर बनाए यताको यो पछिल्लो दृश्य हो। ढोरपाटन ९ सुप्राङस्थित यस विद्यालयको बालकक्षासहित ४ कोठे भवनसहित खेल मैदान, धारो र शौचालय सबै बगाएको थियो। खोलाको तिरमा चिसो हावा चलिरहन्छ, मुटु कपाउँछ जाडोले। तर, यस विद्यालयमा अध्ययनरत १ सय ५० जना बालबालिकाको दैनिकी नयाँ शैक्षिक सत्र सुरु भएदेखि यही कठिन नियतिमा चलिरहेको छ। उसो त यस क्षेत्रमा बाढीले ठुलो मानवीय तथा भौतिक क्षति पुर्याएपछि हेलिकप्टरबाटै गृहमन्त्री रामबहादुर थापा बादल, गण्डकी प्रदेशका मुख्यमन्त्री पृथ्वीसुब्बा गुरुङदेखि सांसद, जनप्रतिनिधि र विपक्षी दलका नेतासमेत नआएका होइनन्। ७ महिनासम्म विद्यालय भुईँँमै बस्नुपर्ने विवसतामा स्थानीय आक्रोशित मुद्रामा भन्छन्, सरकार, मन्त्री, सांसद, जनप्रतिनिधिको काम यहाँ आएर हाम्रो कहालीलाग्दो अवस्था हेर्ने मात्र रहेछ, केही गर्ने होइन। भुईँँमा लटपटिएर धुलोले नचिनिने भएका कक्षा ३ मा अध्ययनरत हिमाल बिक चौरमा पढ्दा निकै गाह्रो भएको अनुभव सुनाउँछन्। पढ्ने ठाउँ धुलैधुलो छ, हावा चल्यो भने सबै धुलो आँखा मुखभित्र पस्छ, हामी त बिरामी भइराख्छौ, हिमाल भन्छन्, जाडो र धुलोले खासै स्कुल आउन मन पनि लाग्दैन, नआउँदा सर मिसले गाली गर्नुहुन्छ, त्यही भएर मन नलागी नलागी भए पनि आउने गरेका छौँ।जाडोयाममा खुल्ला धुलाम्य चौरमा पढ्नु र पढाउने बाध्यताले शिक्षक र विद्यार्थीहरु बिरामी पर्ने गरेका छन्। बाढी गएको यतिका समयसम्म पनि तलदेखि माथिसम्मको कुनै पनि सरकारले आफ्ना बालबच्चा धुलोमा बसेर पढ्नुपर्ने बाध्यतामा अस्थायी व्यवस्थापनमा समेत मुकदर्शक बनेको स्थानीय अभिभावक गोविन्द पुनले गुनासो गरे। विद्यालयको यस्तो हालत हुँदापनि कुनै पनि निकायले गम्भीरताका साथ लिएन, सरकार र सम्बन्धित निकायले चासो दिएको भए अहिलेसम्म विद्यालय भवन बनिसक्थ्यो, पुनले भने, सबै एकै ठाउँको चौरमा राखेर पढाइएको छ, चिसो र धुलोले बालबालिकाको ध्यान पढाइमा एकाग्र बनाउने अवस्था नै छैन, आएका जति सबैलाई व्यथा सुनायौँ, हाम्रो अरु पहुँच छैन। विद्यालय बगर बनेपछि विद्यालय प्रशासन र स्थानीयले तत्कालका लागि अस्थायी कक्षा बनाउने नसोचेका पनि होइन्। तर, सरकार र तीनका प्रतिनिधि, नेताहरुले छिट्टै निर्माण हुने आश्वासनले झुक्याएका कारण बालबालिकाले चिसो मौसममा सास्ती पाउनु परेको स्थानीय बताउँछन्। मन्त्री नेताहरु त जे पनि बोल्दा रहेछन्, तत्काल हुन्छ, ढुक्क हुनुस् भएर गएका, अहिलेसम्म रमिता हेरेरै बसिरहेका छन्, साना बालबच्चाले धेरै दुःख पाए, अभिभावक पुनले थपे। विद्यालयको समस्या लिएर ढोरपाटन नगरपालिका पुगेका जनचेतना प्राथमिक विद्यालयका प्रधानाध्यापक रामबहादुर घर्ति उल्टै अपमान भोगेर फर्किनु परेको गुनासो गर्छन्। बाढीले स्कुलमा बस्ने, लेख्ने, पढाउने सबै बगाएपछि ह्वाइट बोर्ड, घण्टी, अस्थायी शौचालयका लागि माग लिएर कार्यालय पुगेको थिए, प्रअ घर्तिले भने, हाकिमले उल्टै तपाई मास्टर की ठेकेदार भनेर जवाफ लगाए, त्यसपछि फर्केर पनि गएको छैन। यसका विषयमा निवर्तमान संघीय सांसद देवेन्द्र पौडेल र गण्डकी प्रदेश सांसद खिमबिक्रम शाहीको पटक पटक ध्यानाकर्षण गराए पनि केही नगरेको विद्यालयको गुनासो छ। अहिले विद्यालयमा दुई कोठे भवन निर्माणका लागि राष्ट्रिय पुर्ननिर्माण प्राधिकरणले काम सुरु गरेको छ। पुर्नर्निमाणबाट ट्रसको भवन निर्माणका लागि २३ लाख ९० हजार बजेट विनियोजन भएको छ भने ढोरपाटन नगरपालिकाबाट शौचालय निर्माणका लागि ७ लाख बजेट परेको छ। भवन निर्माणमा विद्यालयको आफ्नै जग्गा नभएपछि स्थानीय युवाको पहलमा सुप्राङमा ३० लाख रुपैयाँमा तीन रोपनी जग्गा खरिद गरिएको छ। प्राधिकरण र पालिकाबाट ढिला गरी प्राप्त यो बजेट पर्याप्त छैन, अहिले दुई निर्माण हुने दुई कोठे भवनलाई काठले बारेर चार वटा बनाएर पढाउने सोच छ, प्रअ घर्तिले भने, पछि तला थप्ने योजनाका साथ काम अघि बढाएका छौँ, यसका लागि बजेट आउने सुनिश्चितता भने छैन। भवन सकिन अझै २३ महिना लाग्ने भएकाले चिसो भुईँँमै राखेर पढाउनु पर्ने बाध्यता रहेको उनी बताउँछन्। ढोरपाटन नगरपालिकाका प्रमुख प्रशासकीय अधिकृत डिल्लीराम भट्टराईले विद्यार्थी खुल्ला चौर र भुईमा राखेर पढाएको बारे अनविज्ञता प्रकट गरे। बाढीले विद्यालय बगाएपछि पढाउन समस्या भएको हामी सबैलाई अवगत छ, त्यसमा भवनका लागि प्राधिकरण र शौचालयका लागि हामीले बजेट छुट्याएर काम भइरहेको छ, उनले भने, भवन निर्माण हुञ्जेलसम्मका लागि यथोचित व्यवस्थापन गरेर पढाउन भनेका थियौँ, विद्यालय प्रशासन र व्यवस्थापनले हामीले गरिरहेका छौँ भनेर भन्नुभएको थियो। चिसो भुईँँमै पढ्ने अवस्थाका बारेमा सम्बन्धित विद्यालयसँग बुझेर थप प्रतिक्रिया दिने प्रमुख प्रशासकीय अधिकृत भट्टराईले बताए। यस विद्यालयमा बाल कक्षादेखि ३ कक्षासम्म पढाइ हुन्छ। हाल १ सय ५० विद्यार्थी यहाँ अध्ययनरत छन्।"
जुम्लाका अग्नि पीडितलाई राहत जुटाउँदै युवा,"जुम्ला : गत हप्ता आगलागीका कारण घर जलेर नस्ट भएका जुम्लाको गोठिगाउँका अग्नि पीडितलाई राहात दिन आउने क्रम बढिरहेको छ। नेपाल तरुण दल जिल्ला कार्य समिति जुम्ला र नेपाल विद्यार्थी संघले प्रत्येक घरधुरीलाई एकएक बोरा चामल, तेल, सिरक, डसना, सिरानी लगाएतका समाग्री वितरण गरेका छन्। यस्तै हन्ड्रेस ग्रुपका बल्लु गुप्ताको टिमले पनि खच्चडबाट ढुवानी गर्दै गाउँमै गएर राहत वितरण गरेको छ। सँगै हिमा एण्ड माया फाउन्डेसन, वार्मी हेड नेपालले पनि गाउँमै गएर राहत वितरण गरेका छन्। प्रशासनको पहलमा तत्कालको लगि भन्दै हेलिकप्टरबाट प्रत्येक घरमा पाँच जना बराबर पन्ध्र हजार र सोभन्दा धेरै परिवार भएकालाई बिस हजारका दरले पाँच लाख बराबरको नगद र चामल, दाल, कपाडा, तेल लगाएतको राहत वितरण गरेको थियो। क्रसियन समाज हिमा गाउँपालिकाले पनि खाद्यान्न, लत्ता कपडा वितरण गरेको छ। यसै गरी जुम्ला क्षेत्र नम्बर दुईका संसद पदम रोकायाले आफ्नो एक महिनाको तलब बराबर ४२ हजार रुपैयाँ सहयोग गरेका छन्। सिंजा बहमुखी क्यम्पसका सभापति अम्मर खत्रीले भौगोलिक बिकटताले र चिसोका कारण दुर्गमका बस्तीहरुमा वर्षाको समयमा केही पनि उब्जनी नहुने भएकाले भोक भोकै बस्नु नपरोस् भनेर नेपाल विद्यार्थी संघ र नेपाल तरुण दल जुम्ला मिलेर रहात दिएको बताए। नेपाल तरुण दल जुम्लाका नेता विकाश शाहीले अग्नि पीडितलाई केही गर्न सकिन्छ कि भनेर सबैसँग सहयोग मागेरै भए पनि पीडितको घाउमा मलम लगाएको बताए। जुम्लाका तिला गाउँपालिका७ गोठीगाउँमा २६ घर जलेर नष्ट भएका छन्। मंगलबार साँझ गोठीगाउँमा आगलागी हुँदा गाउँका २६ घर जलेका थिए। आगलागीबाट २६ घर जलेर नष्ट भएका थिए भने १६७ जना बिस्तापित भएका थिए। आगलागीबाट ३७ वटा गाई गोरु २६ वटा भेडा बाख्र मरेका थिए। एकलाख पचास हजार नगद र खरायो कुखुरा पनि जलेर मरेका थिए।"

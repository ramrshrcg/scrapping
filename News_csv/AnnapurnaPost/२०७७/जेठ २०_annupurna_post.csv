शीर्षक,विवरण
नागरिकप्रतिको सरकारी दायित्व,"कोभिड१९ को कारण विदेशमा अलपत्र परेका नेपाली नागरिकलाई लकडाउन को ७० दिनपछि सरकारले बल्ल घर फर्काउने प्रक्रिया अघि बढाएको छ। यसका लागि सूची तय गरी घरसम्म पुर्याउने प्रक्रिया थालिएको छ। खाडी राष्ट्र र मलेसियामा गैरकानुनी बसाई मा परिणत भएका नेपालीलाई घर फर्काउन त्यहाँका सरकारले दबाब दिएका थिए। नेपाली नागरिकले आफ्नो मुलुक फर्कन पाउनु नैसर्गिक अधिकार हो तर केही दिन अघिसम्म सरकार सकारात्मक थिएन। कुवेतले तीन हजार चार सय र युनाइटेड अरब इमिरेट्स (यूएई) ले त्यसको दोब्बर नागरिकलाई नेपाल पठाउने प्रक्रिया अघि बढाएर सेल्टरमा राखेको मात्र छैन, त्रिभुवन विमानस्थलसम्म ओरालिदिने वचन दिएको पनि डेढ महिना बितिसकेको छ। कार्यवधि सकिएका मात्र होइन नियमित छुट्टीमा आउने, काम सकेर फर्कन लागेका र घरपरिवारका समस्याका कारण स्वदेश फर्कन चाहनेले नियमित रूपमा दूतावास घेर्न थालेपछि नेपाल सरकारले बल्ल उनीहरूको सुनुवाइ गरेको हो। विदेशको क्वारेन्टाइनमा रहेकालाई व्यवस्थित ढंगले स्वदेश ल्याएर क्वारेन्टाइनमा राखेपछि सुरक्षित ढंगले उनीहरूको घरसम्म पुर्याइदिने काम सरकारको हो। यसका लागि कामदारकै कोषमै रकम छ। यसअघि विदेशबाट ह्वारह्वार्ती भित्रिँदा कोरोना संक्रमण थप फैलनसक्ने टिप्पणी गर्दै प्रधानमन्त्रीले उनीहरूको सुनुवाइ गरेका थिएनन्। उनले पछिल्लो सम्बोधनमा विदेशमा रहेका नेपालीलाई प्राथमिकताका आधारमा स्वदेश फर्काउने बताएपछि बल्ल प्रक्रिया अघि बढाइएको हो। उता छिमेकी भारतमा रहेकाहरू भने स्थलमार्गबाट स्वदेश फर्किसकेका छन्। नेपाल पस्ने दिन उनीहरूले पनि सीमामा ठूलो कष्ट बेहोर्नुपरेको थियो। यतिखेर सरकारले स्वदेश फर्कने नेपालीको व्यवस्थापनका लागि कार्ययोजना बनाइएको जनाएको छ। कोभिड१९ क्राइसिस म्यानेजम्यान्ट सेन्टर (सीसीएमसी) ले बनाएको उक्त कार्ययोजनालाई मन्त्रिपरिषद्ले स्वीकृत गरेर काम अघि बढाएको हो। सीसीएमसीले बाहिरी मुलुकबाट हवाई वा स्थलमार्गबाट स्वदेश फर्कन चाहने नेपालीको लगत तथा विवरण संकलन थालेको छ। हुन त, सरकारले बनाएको योजनामा स्थलमार्गबाट आउनेको अवस्थाको अध्ययनबारे भने केही बताइएको छैन। खाडी राष्ट्र, मलेसिया तथा युरोप, अमेरिकाबाट ल्याइने भन्दा भारतबाट फर्केकालाई सीमामा सरकारले बढी ध्यान दिनुपर्छ किनकि उनीहरू निमुखा हुने भएकाले प्रतिवाद गर्न सक्ने छैनन्। भारतबाट फर्किएकाहरू क्वारेन्टाइन मा मृत्युवरणसमेत गरिरहेका छन्। त्यसबाट पाठ सिकेर पूर्ण तयारी साथ सरकारले आफ्ना नागरिकलाई सुरक्षित रूपमा नेपाल भित्र्याउनुपर्छ। अरूलाई देखाउनका लागि नभई नागरिकप्रति राज्यको दायित्व सम्झेर अन्यत्र रहेका नेपालीलाई छिटो स्वदेश फर्काउन सरकार लाग्नु आवश्यक छ। वैदेशिक रोजगारीलगायत अन्य कारणले विदेश गएका नेपालीको स्वदेश फर्कन पाउने अधिकार भएकाले सरकारले उनीहरूलाई कुनै पनि वहानामा रोक्न पाउँदैन। उनीहरू आफ्नै खर्चमा फर्कने भएकाले सरकारले त पहल मात्र गरिदिने हो। गैरकानुनी नेपालीलाई भने जुन देशमा छन् त्यही देशको सरकारले पठाइदिन्छ। काम सकिएकालाई सम्बन्धित कम्पनीले नै स्वदेश फर्कने टिकटको व्यवस्था गरिदिएको हुन्छ। वास्तविक उद्घार गर्नुपर्ने भनेको काम छाडेर अन्यत्र सरेका, दलालले पर्यटन भिसामा लगेर काममा लगाएका र बिरामी भएर काममा फर्कन नसकेकाका लागि मात्र हो। सरकारले खर्च गरेर ल्याउनुपर्नेको संख्या न्यून छ। कतिपय त नियमित अन्तर्राष्ट्रिय हवाई उडान स्थगित भएकाले पनि रोकिएका थिए। विशेषगरी वैदेशिक रोजगारीमा गएका युवा फर्केर स्वदेशमा आई उद्यम गरेर बसुन् भन्ने सरकारको चाहना देखिँदैन। सरकारले साना र मझौला उद्यमीलाई भन्दा पनि ठूला व्यापारीलाई पोस्ने नीति लिएकाले पनि उनीहरू यहाँ बस्न सक्ने वातावरण बन्ने छैन। सरकारले उनीहरूले सिकेको सीप, रुचि र योजनाबारे जानकारी लिएर त्यसअनुसारको व्यवस्था मिलाउन आवश्यक छ। यसका लागि संघ र प्रदेश सरकारले स्थानीय तहलाई प्रोत्साहित गर्नुपर्छ। स्वदेश फर्किएका नेपालीलाई सरकारले तोकेको क्वारेन्टाइनमा अनिवार्य राख्नुपर्छ। विमानस्थलमा यात्रु जम्मा गर्ने, अभिलेख राख्ने, स्वास्थ्य परीक्षण गर्ने र क्वारेन्टाइनमा पठाउने त्यहाँ राखेर आफ्नो घरसम्मको व्यवस्था सुरक्षित ढंगले गर्न आवश्यक छ।"
मंगलबार मात्र २८८ जनामा कोरोना पुष्टि,"काठमाडौं : कोरोना भाइरस (कोभिड१९) संक्रमणको दर पछिल्ला दिनमा बढ्दै गएको छ। पछिल्लो दुई हप्तामा नयाँ संक्रमितको संख्याले रेकर्ड तोड्दै आएको छ। स्वास्थ्य तथा जनसंख्या मन्त्रालयका अनुसार मंगलबार मात्र २८८ जनाका कोरोना संक्रमण पुष्टि भएको छ। योसँगै संक्रमितको संख्या दुई हजार ९९ पुगेको स्वास्थ्य तथा जनसंख्या मन्त्रालयका प्रवक्ता डा विकास देवकोटाले जानकारी दिए। मंगलबार संक्रमण पुष्टि भएकामध्ये २७० पुरुष र १८ जना महिला छन्। सोमबार मात्र २३९ जनामा कोरोना पुष्टि भएको थियो। मंगलबार पीसीआर विधिबाट ७५ हजार तीन सय ४३ र आरडीटी विधिबाट एक लाख १६ हजार तीन सय ४५ जनाको नमुना परीक्षण गरिएको छ। पछिल्लो २४ घण्टामा पीसीआर विधिबाट तीन हजार चार सय ४० र आरडीटी विधिबाट दुई हजार पाँच सय ८० जनाको नमुना परीक्षण गरिएको छ। मन्त्रालयका अनुसार अहिले १८ सय २५ जनाको आइसोलेसनमा उपचार भइराखेको छ। कोरोना जित्नेको संख्या २६६ पुग्योमंगलबारसम्म नेपालका कोरोना जित्नेको संख्या २६६ पुगेको छ। मंगलबार ४५ जना डिस्चार्ज भएसँगै कोरोना जित्नेको संख्या २६६ पुगेको मन्त्रालयका प्रवक्ता देवकोटाले जानकारी दिए। मंगलबार शिक्षण अस्पताल महाराजगञ्ज एक, गुल्मी अस्पताल एक, भीम अस्पतालबाट २५, कपिलवस्तुका ९, बिपी कोइराला स्वास्थ्य विज्ञान प्रतिष्ठान धरान १८ जना डिस्चार्ज भएका हुन्। जिस्चार्ज हुनेमध्ये २१२ पुरुष र ५४ जना महिला रहेका छन्। एक लाख ४५ हजार बढी क्वारेन्टाइनमा छन्। अपडेट"
बजेट भाषणअघि १२२ विद्युतीय गाडी छुटाइयो,"वीरगन्ज : भन्सार महसुल बढ्ने सूचना पाएपछि आयातकर्ताले विद्युतीय सवारी साधन हतारहतार बजेट भाषणको अघिल्लो दिनसम्म जाँचपास गराएर लगेका छन्। लामो समयदेखि थन्क्याएर राखिएका ती गाडी लैजान आयातकर्ता र सरकारबीच मिलेमतो आशंका गरिएको छ। सुख्खा बन्दरगाह भन्सार कार्यालय प्रमुख उमेश श्रेष्ठले जेठ १४ सम्म एमजीका १ सय २० र कियाका दुई गरी १ सय २२ वटा गाडी जाँचपास गराएर लगेको जानकारी दिए। उनका अनुसार एमजीका वैशाख १५ मा १५, १६ मा ३०, जेठ ५ मा ७५ र जेठ १४ मा कियाका दुई विद्युतीय गाडीको भन्सार जाँचपास गरिएको हो। पेट्रोल र डिजेलबाट चल्ने ६० वटा गाडी भने जाँचपास नगराएका कारण भन्सार परिसरमा थन्किएका छन्। उनले नयाँ बजेटमा भन्सार महसुल बढ्ने अनुमान गरेका आधारमा त्यसअगावै विद्युतीय गाडी जाँचपास गराएर लगेको हुन सक्ने बताए। उनका अनुसार आर्थिक वर्ष २०७७७८ को बजेट भाषणभन्दा पहिले विद्युतीय गाडीमा भन्सार शुल्क १० प्रतिशत र भ्याट १३ प्रतिशत लाग्थ्यो। अन्तःशुल्क लाग्दैनथ्यो। सरकारले जेठ १५ मा ल्याएको बजेटमा ८० प्रतिशतसम्म भन्सार लाग्ने उल्लेख छ। गाडीको क्षमताअनुसार ४० देखि ८० प्रतिशतसम्म अन्तःशुल्क पनि लाग्ने व्यवस्था गरिएको छ। विद्युतीय गाडीमा पहिले भन्सार शुल्क र भ्याट गरेर मूल्यको २२ देखि २४ प्रतिशत मात्रै राजस्व तिर्नुपथ्र्यो, उनले भने, तर, अब गाडीको मूल्यको १ सय २५ प्रतिशतसम्म राजस्व तिर्नुपर्ने अवस्था देखिन्छ। एमजी र कियाको एउटा विद्युतीय कारको मूल्य नेपालमा ५० देखि ५५ लाख रुपैयाँ पर्छ। नयाँ बजेटपछि अब एउटा विद्युतीय गाडी आयातमा पहिलेभन्दा झन्डै ४५ लाख रुपैयाँ बढी राजस्व लाग्ने भएको भन्सारका कर्मचारी बताउँछन्। यही सूचना अर्थमन्त्री डा युवराज खतिवडाले बजेट प्रस्तुत गर्नुभन्दा पहिले नै आयातकर्ताले पाएका कारण त्यसअगावै धमाधम जाँचपास गराएर भिœयाएको आशंका गरिएको छ। बजेट भाषणअगावै एउटा विद्युतीय गाडी भिœयाउँदा आयातकर्तालाई कम्तीमा पनि ४५ लाख रुपैयाँ फाइदा पुगेको छ, भन्सारका एक कर्मचारीले भने, १ सय २२ वटा गाडीमा झन्डै ५५ करोडजति रकम राजस्व नास भएको छ। कोभिड१९ का कारण देशभर लकडाउन छ। कुनै पनि गाडीका सो रुम खुलेका छैनन्। गाडी कारोबार पनि भएको छैन। महिनौंदेखि जाँचपास नगराई भन्सारमै थन्क्याएर राखिएका विद्युतीय गाडी नयाँ बजेट आउनुअघि मात्रै आयातकर्ताले धमाधम भन्सार छुटाएर लग्नुमा सरकार र आयातकर्ताको मिलेमतो रहेको ती कर्मचारीले बताए। नयाँ बजेटमा भन्सार शुल्क बढ्ने अनुमान थियो भने आयातकर्ताले भन्सारमा होल्ड गरिएका सबै प्रकारका गाडी छुटाएर लग्थे, ती कर्मचारीले भने, तर, बजेट भाषणअघिका दिनमा इन्धनले चल्ने गाडी एउटा पनि जाँचपास भएको छैन। आयातकर्ताले विद्युतीय गाडी मात्रै धमाधम जाँचपास गराएर लगे, एउटा पनि छोडेनन्।"
सहजकर्तालाई छानबिन दायरामा ल्याउने तयारी,"काठमाडौं : सरकारले मुद्दा वा कुनै विवादमा मेलमिलाप गराउने सहजकर्तालाई भ्रष्टाचारमा छानबिन गर्न सक्ने गरी कानुन संशोधन प्रक्रिया अघि बढाएको छ। यस्ता सहजकर्ताको संख्या देशभरमा झन्डै २५ हजार छ। सामुदायिक मेलमिलाप, अदालत र सबै स्थानीय तहमा मेलमिलापका लागि सहजकर्र्ता छन्। उनीहरूले हाल गैरनाफामूलक रूपमा काम गरिरहेका छन्। राष्ट्रसेवकको परिभाषाभित्र समेटेर छानबिनको दायरामा ल्याउन नमिल्ने भन्दै उनीहरूले आपत्ति जनाएका छन्। सरकारले भ्रष्टाचार निवारण ऐन २०५९ (पहिलो संशोधन २०७६) मा संशोधन प्रस्तावसहित पेस गरेको विधेयक राष्ट्रियसभाको विधायन व्यवस्थापन समितिमा छलफलका क्रममा छ। उक्त विधेयकको दफा २ को खण्ड (१) को (घ) (६) मा राष्ट्रसेवक भन्नाले कुनै विवादको निरुपण गर्न प्रचलित कानुनबमोजिम नियुक्ति भएको मध्यस्थ, मेलमिलापकर्ता वा यस्तै हैसियतको अन्य कुनै व्यक्ति उल्लेख गर्दै राष्ट्रसेवकको परिभाषामा समेटिएको छ। विधेयक पारित भए कुनै विवादमा मेलमिलापकर्ता र मध्यस्थकर्ताको भूमिका निर्वाह गर्ने सबैलाई अख्तियारको छानबिन दायरामा तान्न बाटो खुल्नेछ। सहजकर्ताका रूपमा अवकाशप्राप्त न्यायाधीश, कानुन व्यवसायी, अदालतका अधिकृत, उद्योग वाणिज्य क्षेत्रका व्यावसायिक व्यक्ति तथा सेवानिवृत्त शिक्षकसमेत कार्यरत छन्। यस्तै ३ सयको संख्यामा मध्यस्थकर्ता क्रियाशील छन्। राष्ट्रियसभाको समितिबाट पारित भएपछि विधेयक छलफलका लागि प्रतिनिधिसभामा पठाइनेछ। मेलमिलापकर्ता कुनै पनि सरकारी नियुक्तिको पद भने होइन। उनीहरूको नियुक्ति विवादका पक्षको सहमतिमा गरिन्छ। पक्षहरूको सहमतिमै उनीहरूले तोकिएको पारि श्रमिक पाउँछन्। उनीहरूलाई मुद्दाका पक्षले विवादकै छलफलका क्रममा हटाउन पनि सक्छन्। मध्यस्थकर्ता वा मेलमिलापकर्ता निर्णय दिने भूमिकामा हुँदैनन्। व्यावसायिक आचारसंहिता उल्लंघन भए कारबाहीका लागि छुट्टै ऐन र नियमावली छ। उनीहरूको नियमनकारी निकायका रुपमा मेलमिलाप परिषद् छ, मेलमिलाप विज्ञ वरिष्ठ अधिवक्ता डा कुमार शर्मा आचार्यले अन्नपूर्णसँग भने, बिनापारि श्रमिक पक्षको छनोटका आधारमा सहजकर्ता मात्र हुने स्वयम्सेवक प्रकृतिको काम हो। ३ हजारलाई त मैले नै तालिम दिएको छु। उनले अख्तियारको छानबिनको दायरामा ल्याउने हो भने कोही सहजकर्ता काम गर्न तयार नहुने बताए। विश्वमा यस्तो अभ्यास कतै नभएको दाबी उनको छ। अख्तियारको थ्रेटमा पर्ने भएपछि खाइनपाइ को काम गर्न तयार हुन्छ ? , उनले भने। कानुन र विधि निर्माण प्रक्रियामा सरकारले सरोकारवालासँग परामर्श र समन्वयसमेत नगरेको भनाइ सहजकर्ताको छ। नेपाल मेलमिलापकर्ता समाजका केन्द्रीय उपाध्यक्ष रामकृष्ण काफ्लेले यस विषयमा आइतबार राष्ट्रियसभाको समितिमा गएर ध्यानाकर्षण गराइएको बताए। यस्तो व्यवस्थाले कोही काम गर्न तयार हुँदैन। सधैं थ्रेटमा बस्नुपर्छ, उनले भने। अदालतलगायत मुलुकभरका विभिन्न निकायमा विवाद हेर्न मेलमिलापकर्ता सूचीकृत छन्। भ्रष्टाचारको दायरामा ल्याइने गरी कानुन संशोधन हुन थालेपछि अधिकांश मेलमिलापकर्ता बाहिरिने मनस्थितिमा देखिएका छन्। ७ सय ५३ वटै स्थानीय तह, सर्वोच्चसहित ९७ अदालत, न्यायाधिकरण, सामुदायिक क्षेत्रलगायतमा वर्षौंदेखि मेलमिलापकर्ता सहजकर्ताको भूमिकामा छन्।"
राजपा र समाजवादीद्वारा संविधान संशोधन विधेयक दर्ता,"काठमाडौं : राष्ट्रिय जनता पार्टी (राजपा) र समाजवादी पार्टीले संसदमा संविधान संशोधन विधेयक दर्ता गराएका छन्। गैरसरकारी विधेयकका रूपमा संघीय सांसद सचिवालयले सोमबार नेपालको संविधानलाई संशोधन गर्न बनेको विधेयक दर्ता गराएको हो। राजपाका तर्फबाट सांसद लक्ष्मणलाल कर्ण र समाजवादी पार्टीका तर्फबाट राजेन्द्र श्रेष्ठले प्रस्तावित संविधान संशोधन विधेयक दर्ता गराएका छन्। संविधानको धारा ६, धारा, ७ (१), धारा ११ (६), धारा १४, धारा ३८ (४), धारा ६६ (४,५), धारा ५८, धारा ७०, धारा ८६ (२), धारा ९१ (४), भाग ११, धारा १३७ (१), धारा २१५ (९), धारा २७४ (४,५,६,७,८), धारा २८२ (१), धारा २८३, धारा २८३ क, धारा २८७ (६) क१, धारा २८७ क, धारा ३०६ (१) ट, अनुसूची ५ र अनुसुची ६ लाई संशोधन गर्नुपर्ने विधेयकमा प्रस्ताव गरिएको छ। यी व्यवस्थाले पहिचान पक्षधर आमजनसामुदायको हक अधिकार सुनिश्चित नगर्ने हुनाले अहिलेको संविधानलाई सबैको स्वीकार्य बनाउने उद्देश्यले नेपालको संविधान संशोधन गर्ने प्रयोजनका लागि यो विधेयक पेस गरेका छौँ, प्रस्तावकले भनेका छन्। राजपासमाजवादी पार्टीले यसअघि शुक्रबार संविधान संशोधन प्रस्ताव लिएर संसद् सचिवालय पुगेका थिए। तर, दर्ताअघि परामर्श गर्नुपर्ने भन्दै सचिवालयले त्यतिबेला उक्त विधेयक दर्ता गरेको थिएन। सरकारले कालापानीलिम्पियाधुरासहितको नयाँ राजनीतिकप्रशासनिक नक्सा जारी गरेसँगै संसद्मा संविधान संशोधन विधेयक दर्ता गराएको थियो। निसान छापमा अंकित नक्सा परिमार्जन गर्ने उद्देश्यले सरकारले उक्त संशोधन प्रस्ताव दर्ता गराएको हो। तर, सरकारको प्रस्तावमा आफ्ना मुद्दा नसमेटिएको भन्दै राजपा र समाजवादी पार्टीले असन्तुष्टि जनाएको थियो। सरकारले आफ्नो प्रस्तावमा मधेसी, जनजाति सामुदायका मुद्दा नराखेपछि आफूहरूले गैरसरकारी विधेयक दर्ता गर्नुपरेको प्रस्तावक राजेन्द्र श्रेष्ठले बताए। प्रधानमन्त्री केपी ओली र नेकपाका अर्का अध्यक्ष प्रचण्डले हामीसँग संविधान संशोधनका विषयमा पहिले नै दुईबुँदे सहमति गरिसक्नुभएको छ, अब उहाँहरूमा राजनीतिक नैतिकता भए यो विधेयकलाई सहमतिमा पारित गर्नुपर्छ, उनले भने, नेपाल सरकारले ल्याएको सुगौली सन्धिअनुरूपको नक्सासहितको निसान छापसम्बन्धी संशोधन प्रस्तावमा हाम्रो समर्थन छ। विधेयकमा संघीयताको मर्म र भावनाअनुरूप पहिचानसहितको संघीयताका लागि मार्गप्रशस्त गर्ने, विशेष संरचना निर्माणका लागि संघीय आयोग बनाउने, प्रदेशको क्षेत्राधिकार, अवशिष्ट अधिकार, समानुपातिक समावेशीकरण, बहुभाषिक नीति, वैवाहिक नागरिकता, गोर्खा सेनाको नागरिकताको निरन्तरता, संघीय न्यायपालिका, संवैधानिक अदालत, भ्रष्टाचार नियन्त्रणका लागि लोकपालको व्यवस्थाजस्ता विषय समेटिएको सांसद श्रेष्टले बताए। राजपासमाजवादी पार्टीबीच एकता भइसकेको छ। तर, कानुनी रूपमा भने एकता नभएकाले छुट्टाछुट्टै पार्टीको तर्फबाट संविधान संशोधन विधेयक दर्ता गरिएको हो।"
रुकुम घटनाबारे गृहमन्त्रीको तर्क : अमेरिकामा पनि विभेद अन्त्य भएको छैन,काठमाडौँ : गृहमन्त्री रामबहादुर थापाले रुकुममा भएको घटनाबारे संसदीय समितिमा जवाफ दिने क्रममा अमेरिकामा पनि जातीय विभेद् कायम रहेको बताएका छन् । मंगलबार रुकुम पश्चिममा दलित युवाहरुको हत्याको विषयमा जवाफ दिन मन्त्री थापा पुगेका थिए । त्यस क्रममा उनले अमेरिका जस्तो लोकतन्त्रको पाठ सिकाउने देशले पनि विभेद अन्त्य गर्न नसकेको तर्क गरेका हुन् । लोकतन्त्रको उच्चतम रुप भएको अमेरिकामा पनि विभेद अन्त्य नभएको उदाहरण दिँदै उनले रुकुम घटनालाई जोडेका थिए । मार्टिन लुथर किङको हत्याको उदाहरण पनि उनले जवाफको क्रममा पेश गरेका थिए । साथै अमेरिकामा जर्ज फ्लोइडको हत्याको घटनालाई जोडेर त्यहाँ पनि आन्दोलन भएको तर्क मन्त्री थापाको थियो । संसदको कानुन न्याय तथा मानवअधिकार समितिले रुकुम पश्चिमको घटनालाई मानवअधिकार विरुद्धको अपराध ठहर गर्दै छानवीन गर्न निर्देशन दिएको छ । जाजरकोटका नवराज बिकसहित पाँचजना युवकलाई हत्या गरी भेरी नदीमा फालेपछि देशव्यापी रुपमा त्यसको विरोध भएको छ । घटनामा एक वेपत्ता छन् भने १२ जना घाइते भएका थिए । कथित उपल्लो जातकी युवतीसँग प्रेमपछि विवाह गर्न जाने क्रममा नवराजको हत्या गरिएको बताइएको छ ।
कोभिड१९ नियन्त्रणमा सेना परिचालन,"काठमाडौं : प्रधानमन्त्री केपी ओलीले राष्ट्रपति विद्यादेवी भण्डारीलाई सोमबार बिहान राष्ट्रपति कार्यालय शीतल निवास पुगेर कोभिड१९ नियन्त्रणका निम्ति सेना परिचालन गर्ने सरकारको निर्णय अवगत गराएका छन्। प्रधानमन्त्री ओलीले राष्ट्रपतिसँगको भेटमा पछिल्लो राजनीतिक गतिविधि, सरकार सञ्चालन र कोभिड१९ को कारण देखा परेको असहज अवस्थाबारे जानकारी दिएका हुन्। उहाँहरूबीच सरकार सञ्चालन, समसामयिक विषयवस्तु र घटनाक्रमबारे छलफल भएको हो। सरकार सञ्चालन र पछिल्लो अवस्थाबारे प्रधानमन्त्रीले रिपोर्टिङ गर्नुभएको हो, राष्ट्रपतिका प्रमुख स्वकीय सचिव डा भेषराज अधिकारीले भने, यो नियमित ब्रिफिङ र भेटघाटको सिलसिला हो। सञ्चार माध्यममा सेना परिचालन र अन्य विषयमा जानकारी दिन प्रधानमन्त्री आउनुभएको भनिए पनि त्यसप्रकारको छलफल भएको जानकारी छैन। विपद्मा मन्त्रिपरिषद्ले सेना परिचालन गर्न सक्ने संवैधानिक व्यवस्था छ र त्यहीअनुसार सेनाकै छाउनीमा कोभिड१९ क्राइसिस म्यानेजमेन्ट सेन्टर (सीसीएमसी) पनि स्थापना भएको हो। विदेशबाट फर्कने र प्रभावित क्षेत्रमा सेना परिचालन गर्ने सरकारले जनाइसकेको छ। यो विषय मन्त्रिपरिषद्बाट शनिबार सीसीएमसीले तयार गरेको कार्ययोजना पनि पारित भइसकेको छ। त्यहीअनुरूप काम हुने सरकारले कार्ययोजना सार्वजनिक गरिसकेको छ। कोभिड १९ का लागि सेना पहिलेदेखि कार्यरत भए पनि सेना परिचालन गर्ने भन्ने निर्णय शनिबार मन्त्रिपरिषद् बैठकपछि सुनाएको र तेस्रो दिन प्रधानमन्त्री ओली शीतल निवास पुगेपछि अनेकन अड्कल भएको बालुवाटार स्रोतले बतायो। प्रधानमन्त्री ओली आफ्ना सुरक्षा अधिकारीहरूसँग शीतल निवास पुगेको र करिब डेढ घण्टापछि बालुवाटार फर्किएको उनको सचिवालयले जनाएको छ। विकास निर्माण र विपद्बाहेक अन्य कुनै अवस्थामा सेना परिचालन गर्नुपरेको खण्डमा मात्र सुरक्षा परिषद्बाट पारित गर्दै त्यसलाई मन्त्रिपरिषद्ले स्वीकृत गर्नुपर्छ। मन्त्रिपरिषद्को निर्णय राष्ट्रपतिबाट अनुमोदन गर्नुपर्ने संवैधानिक व्यवस्था छ। त्यसका लागि औपचारिक पत्राचार आवश्यक पर्छ तर त्यस्तो कुनै पत्राचार नभएको प्रमुख स्वकीय सचिव डा अधिकारीले बताए। प्रधानमन्त्रीको प्रेस सल्लाहकार सूर्य थापाले नियमित भेट र छलफल होला, अरु औपचारिक प्रस्तावबारे कुनै त्यस्तो जानकारी नभएको बताए। प्रतिनिधिसभा संसद्मा सरकारले कोभिड १९को नाममा सेना परिचालन गरेको विषयमा प्रश्न उठाइएको छ। लकडाउनमा जनता राखेर कोभिडको नाममा सेना परिचालन गर्दै लोकतन्त्र कमजोर बनाउने पथमा सरकार लागेको समेत भनेका छन्। नागरिकलाई त्रसित पार्ने होइन, सेवा दिने हो भन्दै यसतर्फ सरकारको ध्यानाकर्षणसमेत गरेका छन्। जेठ १७ को मन्त्रिपरिषद् बैठकले विदेशबाट आएकालाई र जोखिम बढेको ठाउँमा सेना परिचालन गर्ने निर्णय गरेको थियो। संविधानको (सेना परिचालनसम्बन्धी भाग २८) धारा २६७ (४) मा नेपाल सरकारले सेनालाई संघीय कानुनबमोजिम विकास निर्माण र विपद् व्यवस्थापनलगायत अन्य कार्यमा समेत परिचालन गर्न सकिने व्यवस्था छ। व्यवस्थाअनुरूप सामान्य जानकारीबाहेक अनुमोदन राष्ट्रपतिबाट गर्नुपर्ने देखिन्न। अन्य परिस्थितिमा २६७ (६) अनुरुपको अवस्थामा मात्र सेना परिचालनको स्वीकृत प्रक्रियागत छ। शीतल निवासमा प्रधानमन्त्री र राष्ट्रपतिबीच भएको सवा एक घण्टा लामो कुराकानीमा त्यस्तो पछिल्लो अवस्थाबारे छलफलबाहेक अन्य कुरा भएको आफूलाई जानकारी नभएको प्रमुख स्वकीय सचिव अधिकारीले जानकारी दिए। सेनाले केके गर्छ ? नेपालभारत सीमाका प्रवेश विन्दु व्यवस्थापनमा गृह मन्त्रालयले मुख्य जिम्मेवारी लिए पनि सहयोगीको भूमिका निर्वाह गर्ने। नेपालभारत सीमाका प्रवेश विन्दुमा नेपाली नागरिक आएपछि होल्डिङ सेन्टरमा ठेगानासहितको व्यक्तिगत विवरण तयार गर्ने काममा गृह र स्थानीय तह जिम्मेवार भए पनि त्यसमा पनि सेनाले सहयोग गर्ने। प्रवेश नाका र विमानस्थलमा आउनेलाई होल्डिङ सेन्टरमा पुर्याई सेन्टरबाट होटल क्वारेन्टाइन वा स्थानीय तहले व्यवस्थापन गरेको क्वारेन्टाइनमा पुर्याउन आवश्यक यातायात साधनको व्यवस्थापनमा यातायात व्यवस्थापन विभाग, ट्राफ्रिक प्रहरी महाशाखाको सहयोगमा मुख्य जिम्मेवारी सेनाले लिने। भारतबाट आउनेलाई होल्डिङ सेन्टर र तेस्रो देशबाट आउनेलाई विमानस्थलमा स्वास्थ्य स्वघोषणा फारम भर्न लगाउने र ज्वरो मापनलगायत स्वास्थ्य जाँच गर्ने काममा पनि सहयोगी भूमिकामा खटिने। सीमानाकामा रहेका होल्डिङ सेन्टरको व्यवस्थापन गर्न स्थानीय तहको सहयोगमा मुख्य जिम्मेवारी सेनाले लिने। काठमाडौंमा रहेको होल्डिङ सेन्टरको व्यवस्थापन सेनाले गर्ने। क्वारेन्टाइनको सुरक्षा, रेखदेख, निगरानी र अभिलेख व्यवस्थापन गृह मन्त्रालयअन्तर्गतको प्रहरी सशस्त्र र स्थानीय तहको पनि साथ लिएर सेनाले मुख्य जिम्मेवारी लिने। भारत तथा अन्य मुलुकबाट नेपाल प्रवेश गरेकाहरूलाई जिल्ला सदरमुकाम हँुदै सम्बन्धित तहको क्वारेन्टाइनसम्म पुर्याउने काममा पनि सेनाले प्रदेश सरकारले तोकेका मन्त्री, स्थानीय प्रशासनहरूको सहयोगमा काम गर्ने। समग्र कार्यको सञ्चालन अनुगमन, नियन्त्रण र निर्देशनमा पनि सेना परिचालन हुने।"
जनमोर्चाको संविधान संशोधन विधेयक दर्ता भएन,"काठमाडौं : राष्ट्रिय जनमोर्चाले संघीय संसद सचिवालयमा पुर्याएको संविधान संशोधन विधेयक सचिवालयले अस्वीकार गरेको छ। संविधान संशोधन विधेयकको फर्म्याट नमिल्दा दर्ता नभएको जनमोर्चाकी सांसद दुर्गा पौडेलले जानकारी दिइन्। सचिवालयमा हामीले लगेको संविधान संशोधन विधेयकको फरम्याट नमिल्दा आज दर्ता हुन सकेन, सांसद पौडेलले भनिन्, सचिवालयले दिएको फर्म्याट अनुसार संशोधन विधेयक परिवर्तन गरेर भोलि वा पर्सि दर्ता गर्छौँ। जनमोर्चाले संघीयतासँगै सबै प्रादेशिक संरचना खारेज गर्नुपर्ने व्यवस्थासहितको संविधान संशोधन विधेयक दर्ता गर्न लागेको हो। जनमोर्चाले लामो समयदेखि संघीयता खारेजीको माग गर्दै आएको छ।"
छिमेकीसँग संवाद गर्दै बाबुरामको पेड्रो !,"काठमाडौं : पूर्वप्रधानमन्त्री बाबुराम भट्टराईले कुकुरबाट मान्छेले आफ्नो पुरानो साथीसँग केही सिक्नुपर्ने बताएका छन् । आफ्नो घरमा पालेको कुकुर (पेड्रो) घुमाउदै बाबुरामले सामाजिक सञ्जालमार्फत् यस्तो सुझाव दिएका हुन् । बाबुरामले कुकुर घुमाउँदै गर्दा अर्को घरको कुकुरसँग मुख जोड्न पुगेको तस्बिर सार्वजनिक गर्दै यस्तो लेखेका हुन् । हाम्रो  छिमेकी मित्रसँग सम्बाद गर्दै, बाबुरामले लेखेका छन्, मान्छेले पनि आफ्नो सबभन्दा पुरानो साथीबाट सिके कसो होला ? बाबुरामको यो पोस्ट्लाई लिएर सामाजिक सञ्जालमा विभिन्न खालका प्रतिक्रिया आएका छन् । उनको यो पोस्टले नेपाल र भारतबीचको सीमा विवादमा सरकारले कुरा गर्न नसकिराखेको अवस्थालाई इंगित गरेको कतिपयको ठहर छ । उनले जुनसुकै सन्दर्भमा कुकुर घुमाएका तस्बिर पोस्ट् गरेका भए पनि यसलाई विभिन्न कोणबाट हेरिएको छ । कुकुरको भेटलाई छिमेक शब्द उल्लेख लेखेपछि यसलाई विभिन्न ढंगले अर्थ लगाएको देखिन्छ । केही सामाजिक सञ्जाल प्रयोगकर्ताले भने भारतले नेपालका नेतालाई यसरी नै घुमाइरहेको भन्दै टिप्पणी गरेका छन् ।"
लकडाउन उलंघन गर्ने १८ सय कारबाहीमा,"काठमाडौं : लकडाउन उलंघन गर्ने १८ सय ६ सवारी साधन मंगलबार कारबाहीमा परेका छन्। सरकारले घोषणा गरेको लकडाउनको उल्लङ्घन गरेर सवारी चलाउनेलाई ट्राफिक प्रहरीले कारबाही गरेको हो। आम नागरिकहरूकोअत्यावश्यक सेवा र कामलाई थप सहजीकरण गर्दै एक जिल्लाबाट अर्को जिल्लामा पुग्ने नाका, मुख्य सडक तथा भित्री सडकमा ट्राफिक प्रहरीले चेकजाँचमा थप कडाई गरेको छ। मंगलबार उपत्यकामा लकडाउन उल्लङ्घन गर्ने १५ सय ८४ वटा २ पाङ्ग्रे र दुई सय २२ चार पाङ्ग्रे गरी जम्मा १८ सय ६ सवारी साधनलाई नियन्त्रणमा लिएको महानगरीय ट्राफिक प्रहरी महाशाखाका प्रमुख प्रहरी वरिष्ठ उपरीक्षक भीमप्रसाद ढकालले जानकारी दिए। बिहान ६ बजेदेखि साँझ ६ बजेसम्म यी सवारी साधन कारबाहीमा परेको उनको भनाइ छ। कोरोना भाइरसको संक्रमण रोकथाम तथा नियन्त्रणका लागि नेपाल सरकारले लकडाउन गरेको हो। पछिल्लो पटक सरकारले जेठ ३२ गतेसम्म लकडाउन गर्ने निर्णय गरेको छ। २०७६ चैत ११ गतेबाट सुरु भएको लकडाउनको समय सरकारले पटकपटक गर्दै थप गरेको हो। महानगरीय ट्राफिक प्रहरी महाशाखाले दिनमा १५५ स्थान र रातमा ४५ स्थानमा चेकप्वाईन्ट राखेर सवारी साधन चेकजाँच गर्ने व्यवस्था गरेको छ। भित्री सहरमा भने मोटरसाइकलमा प्रहरीको गस्ती खटाएको छ। काठमाडौँ उपत्यकामा चैत्र ११ गतेदेखि आजसम्म लकडाउन उल्लङ्घन गर्ने ४७ हजार तीन सय ३८ वटा सवारी साधन नियन्त्रणमा लिइसकेको महाशाखाले जनाएको छ।"
प्यूठानमा पनि एकजनामा कोरोना पुष्टि,प्यूठान : प्यूठानमा एकजनालाई कोरोना पुष्टि भएको छ । राप्ती स्वास्थ्य विज्ञान प्रतिष्ठान दाङमा गरिएको परीक्षणमा स्वर्गद्धारी नगरपालिकाका एकजनामा कोरोना पुष्टि भएको हो । अम्मर क्याम्पस भिगृको क्वारेन्टाइनमा बसेका वडा नम्बर ४ का ५९ वर्षीय पुरुषमा कोरोना संक्रमण भएको हो। प्यूठानमा पहिलो पटक कोरोना पुष्टि भएको हो । प्रतिष्ठानका अनुसार मंगलबार प्यूठानका सहित प्रदेश ५ मा ९ जनामा कोरोना देखिएको छ । पुष्टि भएकामध्ये बंगलाचुली गाउँपालिकाका ६ र राप्ती गाउँपालिका दाङका २ जना रहेका छन् ।
आफैँ आरडीटी किट किनेर कोरोना परीक्षण,"दैलेख : जिल्लाको भैरबी गाउँपालिकाले र्यापिड डाइग्नोस्टिक टेस्ट (आरडीटी) किट किनेर कोरोना परीक्षण सुरु गरेको छ। कोरोना भाइरस परीक्षणका लागि पीसीआर विधिबाट परीक्षण गर्न चाहिने भीटीएम (स्वाब राख्ने भाँडो) र कोरोनाको दु्रत परीक्षण र्यापिड डाइग्नोस्टिक टेस्ट (आरडीटी) किट गाउँपालिका आफैँले खरिद गरेको हो। गाउँपालिकाले ७ सय भीटीएम र एक हजार दुई सय र्यापिड डाइग्नोस्टिक टेस्ट (आरडीटी) खरिद गरेर कोरोना परीक्षण थालेको हो। जिल्ला स्वास्थ्य कार्यालयबाट किट उपलब्ध नभएपछि गाउँपालिकाले किट खरिद गरेको हो। झण्डै १४ लाख ८० हजारको लागतमा किट खरिद गरेको गाउँपालिकाका प्रमुख प्रशासकीय अधिकृत हिरासिंह थापाले बताए। ल्याब असिस्टेन्ट नियुक्ती गरेर कोरोना भाइरसको परीक्षण गरिरहेको थापाले बताए। भारतको विभिन्न क्षेत्रबाट आएका नागरिकको परीक्षण गरिरहेको गाउँपालिकाले जनाएको छ। गाउँपालिकामा मंगलबारसम्म एक हजार ४ सय १९ जना भित्रिएका छन्। ती मध्ये सबै गाउँपालिकाले निर्माण गरेको २२ वटा क्वारेन्टाइनमा बसिरहेका छन्। गाउँपालिकाले सामुदायिक विद्यालय, भवनलाई क्वारेन्टाइनको रुपमा प्रयोग गरिरहेको छ। हालसम्म ६ सय ४९ जनाको आरडीटी परीक्षण गरिएको गाउँपालिकाले जनाएको छ। ती मध्ये चारको आरडीटी परीक्षणमा एन्टीबडी पोजिटिभ देखिएको गाउँपालिकाले जनाएको छ। गाउँपालिकाका अनुसार पाँच जनाको स्वाब संकलन गरेर परीक्षणका लागि कर्णाली प्रदेश अस्पताल सुर्खेतको पशुपंक्षी रोग अन्वेषण प्रयोगशालामा पठाइएको छ। कोरोना संक्रमण हुन सक्ने आशंका गरिएका व्यक्तिलाई प्राथमिकता राखेर स्वाब संकलन गरिएको प्रमुख प्रशासकीय अधिकृत थापाले जनाए। भारतले बस र रेल सेवा सञ्चालन गरिसकेपछि गाउँपालिकामा फर्कने ह्वात्तै बढेका छन्, थापाले भने उनीहरुलाई लक्षित गरी आवश्यक तयारी भइरहेको छ, आरडीटी परीक्षणमा एन्टीबडी नेगेटिभ देखिएकालाई सेल्फ क्वारेन्टाइनमा पठाउने तयारी गरेका छौँ।"
क्वारेन्टाइनमा रहेका युवा नदीमा वेपत्ता,"बेनी : म्याग्दीको मालिका गाउँपालिका६ दरवाङस्थित क्वारेन्टाइनमा रहेका एक युवा मंगलबार दिउँसो नदीमा बेपत्ता भएका छन् । दरवाङको छ्यारछ्यारेमा मालिका गाउँपालिकाको क्वारेन्टाइनमा रहेका धौलागिरी गाउँपालिका ७ धारापानीका १९ वर्षीय राजेश थापा वेपत्ता भएको प्रहरीले जनाएको छ । दरवाङका वडा अध्यक्ष सन्तोष सुवेदीका अनुसार थापासहित क्वारेन्टाइनमा बसेका ७ जना नुहाउनका लागि दश मिनेटको समय लिएर नजिकै रहेको म्याग्दी नदी किनारको धारामा गएका थिए । उनी पौडी खेल्ने भन्दै खोलामा हाम फालेका थिए । म्याग्दीका डीएसपी किरन्ज कुँवरले थापा वेपत्ता भएको पुष्टि गरे । 'मान्छे वेपत्ता भएको हो,' उनले भने, 'दुर्घटना हो वा भागेको भन्ने विषयमा अनुसन्धान जारी छ ।' प्रहरी र स्थानीयबासीहरुले वेपत्ताको खोजी गरिरहेका छन् । थापाका आफन्तले भने कमजोर सुरक्षा र व्यवस्थापकीय लापरबाही भएको आरोप लगाएका छन् । 'क्वारेन्टाइनमा बस्नेको सुरक्षाको ग्यारेन्टि हुनुपर्दथ्यो,' राजेशका दाजु किरन थापाले भने, 'क्वारेन्टाइनमा बसेकालाई बाहिर निस्कन दिनुनै कमजोरी हो ।' क्वारेन्टाइन स्थापना भएको जनप्रिय माविको भवनमा घेराबार छैन् । थापा छ महिनाअघि रोजगारीका लागि भारत गएका थिए । कोरोनाको जोखिम र लकडाउनका कारण रोजीरोटी गुमेपछि भारतीय सिमानामा आएका उनलाई उद्धार गरेर बेनी ल्याइएको थियो। छयारछ्यारेको क्वारेन्टाइनमा मालिका गाउँपालिकाका १७ र धवलागिरिका एकजनालाई राखिएको छ। पीसीआर विधिबाट कोरोना परीक्षण गर्दा नेगेटिभ देखिएपछि कोभिड१९ संकट व्यवस्थापन केन्द्र म्याग्दीको निर्णयअनुसार दरवाङको क्वारेन्टाइनमा सारिएको थियो ।म्याग्दीमा हाल भारतबाट आएका १२२ जनालाई विभिन्न ठाउँको क्वारेन्टाइनमा राखिएको छ ।"
दाङका थप आठ जनामा कोरोना पुष्टि : वडाध्यक्षमा संक्रमण,"दाङ : दाङमा थप आठजनामा कोरोना भाइरस (कोभिड१९) संक्रमित पुष्टि भएको छ । मंगलवार बंगलाचुली गाउँपालिका र राप्ती गाउँपालिकाका थप ८ जनामा कोरोना पुष्टि भएको हो । राप्ती स्वास्थ्य विज्ञान प्रतिष्ठानमा भएको स्वाब परीक्षणमा बंगलाचुली गाउँपालिकाका ६ र राप्ती गाउँपालिकाका २ जनामा कोरोना संक्रमण पुष्टि भएको प्रतिष्ठानका रजिष्ट्रार कैलाशप्रसाद देवले जानकारी दिए । बंगलाचुलीको सुधा मावि झेल्नेटामा गरिएको स्वाब संकलनबाट वडा नम्बर ५ का १९, २७, ३१, ३२ र ५४ वर्षीय पुरुषमा कोरोना देखिएको हो । त्यस्तै बंगलाचुलीकै वडा नम्बर ७ का २९ वर्षीय पुरुषमा पनि कोरोना पुष्टि भएको छ । बंगलाचुली गाउँपालिकाबाट पछिल्लो समय ७४ जनाको स्वाब संकलन गरेर परीक्षण गराएको थियो । राप्ती गाउँपालिका वडा नम्बर ९ का ५५ वर्षीय र वडा नम्बर १ का १८ वर्षीय पुरुषमा कोरोना पोजेटिभ देखिएको छ । राप्ती गाउँपालिकाबाट १ सय १७ जनाको स्वाब संकलन गरिएकोमा एक सय १५ जनाको नेगेटिभ र दुई जनाको रिपोर्ट पोजिटिभ आएको हो । प्रतिष्ठानमा आइपुगेको अझै एक हजार ५ सय ९४ स्वाब परिक्षण गर्न बाँकी रहेको जनाइएको छ । दाङमा संक्रमित हुनेको सख्या संख्या ५१ पुगेको छ । वडाध्यक्षमा संक्रमण दाङको बंगलाचुली गाउँपालिका एक वडाध्यक्षमा संक्रमण देखिएको छ । बंगलाचुली गाउँपालिका वडा नम्बर ५ का वडा अध्यक्षलाई कोरोना संक्रमण भएको पुष्टि भएको छ । राप्ती स्वास्थ्य विज्ञान प्रतिष्ठान दाङमा गरिएको परीक्षणमा वडाध्यक्षमा संक्रमण पुष्टि भएको हो । भारतबाट आएकाहरुको उद्दार र व्यवस्थापनमा खटिएका ५४ वर्षीय वडाअध्यक्ष कोरोना देखिए पछि बंगलाचुलीका अन्य जनप्रतिनिधि र कर्मचारीको पीसीआर परीक्षण गर्ने तयारी भएको छ।"
टीकापुरमा थप चारजनामा कोरोना पुष्टि,"टीकापुर : कैलालीका टीकापुर नगरपालिकामा एकै परिवारका तीनजनासहित चारजनामा कोरोना पुष्टि भएको छ। टीकापुर नगरपालिकामा ५ का एउटै परिवारका २०, ३५ वर्षका पुरुष र १८ वर्षीया युवतीमा कोरोना पुष्टि भएको हो। टीकापुर नगरपालिका स्वास्थ्य शाखाका प्रमुख बलबहादुर रावलले दिएको जानकारी अनुसार उनीहरु भारतको सुरतबाट जेठ ९ गते टीकापुर पुगेका थिए । त्यस्तै भारतको लकडाउनमा जेठ ८ गते आएका टीकापुर नगरपालिका १ का ६३ वर्षीय एक पुरुषमा समेत कोरोना पुष्टि भएको हो। उनीहरु सबैलाई टीकापुर अस्पतालको आइसोलेसनमा राखिएको छ ।उनीहरुको स्वास्थ्य अवस्था सामान्य रहेको छ। टीकापुर नगरपालिका १ स्थित कर्णाली माविको क्वारेन्टाइनमा रहेका उनीहरुसहित ४२ जनाको स्वाब संकलन गरिएको थियो । अन्यको भने रिपोर्ट नेगेटिभ आएको छ। क्वारेन्टाइनमा १२ जना महिलासहित ९९ जनालाई राखिएको छ। उनीहरुको टीकापुर अस्पतालका स्वास्थ्यकर्मीको टोलीले थ्रोट स्वाब संकलन गरेको थियो। टीकापुर नगरपालिकाले १६ वटा विद्यालयमा भारतलगायत बाहिरबाट आएका ९ सय ८९ जनालाई क्वारेन्टाइनमा राखिएको छ ।"
थापाथलीमा रहेकी एक गर्भवतीमा कोरोना,"धादिङ : मंगलबार कोराना संक्रमण भएकामध्ये १ महिला धादिङको सिद्धलेक गाउँपालिका ५ कि २३ वर्षिय गर्भवती रहेको खुलेको छ । गर्भवती ति महिलाको थापाथलीस्थित प्रसूति गृहमा उपचार भइरहेको छ । स्वास्थ्य कार्यालय धादिङले दिएको जानकारी अनुसार उनी गत जेठ १४ गते जिल्ला अस्पताल धादिङवेशी आएकी थिइन् । त्यसपछि उनलाई आफन्तले एम्बुलेन्समा राखेर थापाथलीस्थित प्रसूति गृह पुयाएका थिए । उक्त एम्बुलेन्सले फर्कदा धादिङकै सुत्केरी महिला, शिशु लिएर फर्किएको थियो । काठमाडौ गएपछि कोरोनाको संक्रमण भयो कि धादिङमै संक्रमण थियो भन्ने बारेमा खुलेको छैन । ती महिलासँग सम्पर्क रहेका गाउँका स्थानीय र अन्य व्यक्तिहरु र उनलाई काठमाडौं लाने एम्बुलेन्सको पहिचान सुरु भइसकेको छ ।"
सुदूरपश्चिम प्रदेशमा थप २७ जनामा कोरोना पुष्टि,"धनगढी: सुदूरपश्चिममा मंगलबार थप २७ जनामा कोरोना संक्रमण पुष्टि भएको छ । सुर्खेत र धनगढीको प्रयोगशालामा गरिएको परीक्षणमा २७ जनामा कोरोना भाइरस पुष्टि भएको हो । धनगढी कोरोना परीक्षण प्रयोगशालामा १८ र सुर्खेतको प्रयोगशालामा ९ जना गरी २७ जनामा कोरोना पुष्टि भएसँगै सुदूरपश्चिममा संक्रमितको संख्या ७३ पुगेको छ । धनगढीमा गरिएको परीक्षणमा कैलालीका १० र कञ्चनपुरका ८ जनामा कोरोना पुष्टि भएको हो । कैलालीको टीकापुर नगरपालिकाको कर्णाली मावि क्वारेन्टिमा रहेका २०, ३५ र ६३ वर्षीय पुरुष र १८ वर्षीय युवतीमा कोरोना पुष्टि भएको सेती प्रादेशिक अस्पातलले जनाएको छ । धनगढी उपमहानगरपालिका ३ को त्रिभुवन माविको क्वारेन्टाइनमा रहेका ३२ वर्षीय पुरुष, गौरीगंगा नगरपालिकाको कालिका माविको क्वारेन्टाइमा रहेका १९, २०, २४, २८ र ३२ वर्षीय पुरुषमा कोरोना पुष्टि भएको हो। कञ्चनपुरको पुनरवास नगरपालिकाका ३३, ३५, ३६ र ५२ वर्षीय पुरुष, लालझाडी गाउँपालिकाका ३३ वर्षीय पुरुष, कञ्चनपुरको आइविआरडीमा रहेको क्वारेन्टाइनमा रहेका २८ र ३० वर्षीय पुरुष र महाकाली अस्पतालमा रहेका ५० वर्षीय पुरुषमा कोरोना पुष्टि भएको छ । सुर्खेतमा गरिएको परीक्षणमा अछामको मेल्लेख गाउँपालिकाका दुई महिलासहित ८ जना र मंगलसैन नगरपालिकाका एक जना गरी ९ जनामा कोरोना पुष्टि भएको छ । अछाम जिल्लाकै चौरपाटी गाउँपालिकाका एकजनामा सोमबार साँझ मात्रै सुर्खेतमा गरिएको परीक्षणमा कोरोना पुष्टि भएको थियो ।सुदूरपश्चिमका ७३ जना संक्रमितमध्ये ७१ जना प्रदेशभित्रै रहेका छन् भने एक जना बझाङ र एकजना बाजुराका संक्रमितको भने कर्णाली प्रदेशमा उपचार भइरहेको छ । एकजना संक्रमितको मृत्यु भइसकेको छ भने ७ जना प्रदेशभित्रबाटै डिस्चार्ज भइसकेका छन् । प्रदेशमा सबैभन्दा बढी कैलालीका ३३ जना, अछामका १३, कञ्चनपुरमा १०, बैतडीका ६, डोटीका पाँच, बाजुराका तीन, डडेल्धुरा, बझाङ र दार्चुलाका एकएक जनामा कोरोना पुष्टि भएको छ।"
पोखराका व्यवसायी भन्छन् : लकडाउन अवज्ञा गर्न बाध्य नपारियोस्,"पोखरा : निजी क्षेत्रको छाता संगठन उद्योग वाणिज्य संघहरुले लकडाउनलाई खुकुलो बनाउँदै सबै प्रकारका व्यापारव्यवसाय खुलाउन माग गरेका छन्। नेपाल उद्योग वाणिज्य महासंघ, गण्डकी प्रदेश, पोखरा उद्योग वाणिज्य संघ तथा लेखनाथ उद्योग वाणिज्य संघले मंगलबार गण्डकीको मुख्यमन्त्री पृथ्वीसुब्बा गुरुङलाई कार्यालयमा ज्ञापनपत्र बुझाउँदै लकडाउनले व्यवसायीको ढाड भाँचिएको जिकिर गर्दै लकडाउनको अवज्ञा गर्न बाध्य नपार्न आग्रह पनि गरे। ज्ञापनपत्रमा लकडाउनले निम्त्याएको संकटबाट बँच्दै कसरी आर्थिक गतिविधि सञ्चालन गर्न सकिन्छ भन्ने विषयमा हालै पोखरा उद्योग वाणिज्य संघले विभिन्न पेसा व्यवसाय गर्ने तथा संघमा आवद्ध वस्तुगत संघहरुसँग आयोजना गरेको भर्चुअल मिटिङले सुरक्षाको पूर्ण व्यवस्था गर्दै, समय तालिका मिलाएर व्यापारव्यवसाय सञ्चालन गर्नुपर्ने सुझाव दिएको स्मरण गर्दै सोही अनुसारको व्यवस्था मिलाउन माग गरिएको छ। हाम्रो ध्येय व्यापारमात्रै हैन, व्यापार गर्दै राज्यलाई कर र शुल्क तिर्नु पनि हो अनि अर्थतन्त्रलाई चलायमान बनाउनु पनि हो, ज्ञापनपत्रमा भनिएको छ, कोरोनाबाट व्यापारी मात्रै बँच्ने कुरा पनि आउँदैन। हामी हाम्रो र उपभोक्ताहरुको सुरक्षा अनि स्वास्थ्यप्रति सचेत छौं। र, सचेतताकै बीचमा व्यापारव्यवसाय गर्न चाहन्छौं। नेपाल उद्योग वाणिज्य महासंघ गण्डकीका अध्यक्ष सञ्जीवबहादुर कोइराला, पोखरा उद्योग वाणिज्य संघका अध्यक्ष दामु अधिकारी तथा लेखनाथ उद्योग वाणिज्य संघका अध्यक्ष बलराम ढकालद्वारा हस्ताक्षरित ज्ञापनपत्रमा व्यवसायको प्रकृति हेरी समय तालिका अनुसार व्यवसाय खुले त्यसले अर्थतन्त्रलाई गति दिने पनि उल्लेख गरिएको छ। ज्ञापनपत्रमा बैंकमा जाने र फर्कंदा, किनमेलमा जाँदा एवं अत्यावश्यक मालबाहक सवारी साधनलाई प्रशासनले अनावश्यक रुपले धरपकड गरेको जिकिुर गर्दै त्यस्तो कामप्रति आपत्ति पनि जनाइएको छ। बैंक तथा वित्तीय संस्थाहरु खुलेका, निर्माण र कृषि कार्यसँग सम्बन्धित व्यवसायहरु पनि संचालन गर्नुपर्ने बाध्यता भएको अवस्थामा त्यहाँ जान लागेका व्यक्ति एवं मालबाहक सवारी साधनहरुलाई प्रशासनले अनावश्यक धरपकड गरेको र बाटैमा रोक्ने काम भएकोमा हाम्रो आपत्ति छ, ज्ञापनपत्रमा भनिएको छ, यो अवस्था हेर्दा, कतै संघीय सरकारको गृहमन्त्रालय मातहत रहेका प्रशासनिक संयन्त्रहरुले प्रदेशको भूमिकालाई गौण ठानेका त हैनन् ? भन्ने प्रश्नले हामीलाई कोपिरहेको छ। ज्ञापनपत्रमार्फत् पोखराको निजी क्षेत्रले यसअघि सारेका माग र सुझावहरु यथावत् रहेको दोहोर्याउँदै परिस्थितिको विषमतालाई ध्यानमा राख्दै प्रदेश र स्थानीय सरकारको अधिकार क्षेत्रमा परेका घर जग्गा कर र अन्य करहरुमा छुटको व्यवस्था गर्न प्रदेश सरकारलाई आग्रह पनि गरिएको छ। ज्ञापनपत्रमा संघीय सरकारले ल्याएको बजेटले निजी क्षेत्रलाई उत्साहित बनाउन नसकेको उल्लेख गर्दै बजेटलाई भोको भन्छडाँडावारि, अघाएको भन्छडाँडापारि भन्ने उखानसँग तुलना गरिएको छ। निजी क्षेत्रले गण्डकी प्रदेशको नीति तथा कार्यक्रमको भने खुलेर प्रशंसा गरेको छ। प्रदेश सरकारसँग सीमित स्रोत र साधन भएकोबारे हामी स्पष्ट छौं तर संकटको बेला प्रदेश सरकारले नीति तथा कार्यक्रममार्फत् जुन घोषणा गरेको छ, त्यो सह्रानीय र स्वागतयोग्य छ, ज्ञापनपत्रमा भनिएको छ, महामारीबाट प्रभावित पर्यटन, कृषि, उद्योग, यातायात, निर्माण लगायतका क्षेत्रलाई जीवन्त राख्न एउटा छुट्टै व्यवसाय जीवन रक्षा कोष गठन गर्ने घोषणा र सो कोषबाट उद्यमशीलता विकास, क्षमता अभिवृद्धि, स्वरोजगार र रोजगार वृद्धि लगायत क्षेत्रगत विशेष कार्यक्रम सञ्चालन गरिने कुराले हामीलाई आशावादी बनाएको छ। यसैगरी सरकारले कोरोना परीक्षणलाई व्यापक र निशुल्क तथा विस्तार गर्ने, सर्वसुलभ तथा गुणस्तरीय स्वास्थ्य सेवा सुनिश्चित गर्ने र स्वास्थ्य प्रणालीलाई सुदृढ गरिने, रोजगारी गुमाएका, विदेश जान रोकिएका र विदेशबाट फर्केका व्यक्तिको श्रम, पुँजी, सीप र रुचिका आधारमा पर्यटन, कृषि, उद्योग, यातायात, निर्माण लगायत क्षेत्रमा आवश्यकता अनुसार प्राविधिक तथा व्यावसायिक तालिम, प्रविधि तथा बिउपुँजी प्रदान गरिने घोषणा पनि स्वागतयोग्य रहेको निजी क्षेत्रको ठहर छ।"
लकडाउनको बेवास्ता गर्दै वीरगन्जमा पसल खुल्न थाले,"वीरगन्ज : वीरगन्जमा लकडाउन उल्लंघन गरेर व्यापारीले मङगलबारदेखि बजार र पसल खोल्न थालेका छन् । कोराना संक्रमण रोकथाम र नियन्त्रणका लागि सरकारले जेठ ३२ गते सम्म लकडाउन यथावत रहने निर्णय गरेको छ । तर वीरगन्जमा भने मङगलबारदेखि व्यापारीले पसल खोल्न थालेका हुन् । स्थानीय प्रशासनले वीरगन्जमा लकडाउनमा औषधिका पसल २४ सै घण्टा र किराना, खाद्यान्न, दूध, पानीलगायतका अत्यावश्यक वस्तुका पसल बिहान साढे ८ बजेसम्म मात्रै खोल्न दिने निर्णय गरेको छ । यी बाहेकका अन्य पसल भने खोल्न नपाइने स्थानीय प्रशासनको निर्देशन छ । सरकारले कोरोना महामारी नियन्त्रणका लागि अन्य कुनै विकल्प नअपनाइ लकडाउन मात्रै लम्ब्याउँदै आएकाले व्यापार व्यवसाय धरायसी भइ भोकै मर्नुपर्ने अवस्था आएको भन्दै व्यापारीले पसल खोलेका हुन् । यसअघि सोमबार वीरगन्जमा व्यापारीले वीरगन्जको माइस्थानमा लकडाउनको विकल्प दिइ पसल खोल्न दिनुपर्ने माग गर्दै प्रदर्शन पनि गरेका थिए ।तर सोमबार प्रदर्शन गर्दा पनि कुनै सुनुवाइ नभएपछि मङगलबारदेखि व्यापारीले पसल खोलेका हुन् ।कपडा, जुत्ताचपल ,बिजुली, हार्डवेयर, पान गुट्कालगायतका पसल खुलेकाले मेनरोड र लिंकरोडमा मङगलबारदेखि अरु दिनको भन्दा चहल पहल पनि बढेको छ। वीरगन्जमा मङगलबार प्रहरीले पनि अरु दिनको जस्तो कडाइ गरेको छैन । लकडाउनको ७० औं दिन पुग्दा समेत सरकारले लकडाउनको विकल्प खोज्नुको सट्टा अझ १२ दिन लकडाउन थपेको भन्दै व्यापारीले अब लकडाउनलाई मानेर पसल बन्द गर्न नसकिने बताए। साढे २ महिनादेखि पसल बन्द हुँदा पसलको भाडा , कामदारको तलब , बैंकबाट लिएको ऋणको ब्याज तिर्न नसक्दा दिन दिनै ऋणको भार थपिदै गएको भन्दै उनीहरुले बालबच्चा समेत भोकै पर्ने अवस्था आएपछि पसल खोल्न बाध्य भएको बताए। सोमबार वीरगन्जमा गरिएको प्रदर्शनमा व्यापारीले सानो र मझौला व्यापारीको लागि राहत, पसलको भाडा मिनाहा, बैंक ब्याज, विद्युत महशुल, सटरभाडा र करमा छुटको माग पनि गरेका थिए । विद्युतीय व्यवसायी संघ पर्साका संस्थापक अध्यक्ष सिताराम सर्राफले भने, 'सरकारले यदि पूर्णरुपमा पसल खोल्न पहल गरेन भने आन्दोलन पनि गर्छौं। ' वीरगन्जको माइस्थानका बिजुली पसले सन्तोष सर्राफले भने, 'अढाइ महिनादेखि पसल व्यवसाय बन्द गरेर सरकारलाई सहयोग गरेकै हो , तर अब बन्द गर्न सकिन्न, त्यसैले सरकारले लकडाउनको विकल्प दिनैपर्छ।' वीरगन्ज आदर्शनगरका व्यापारी घनश्याम मिश्राले भने, 'लकडाउन गरेर सरकार सुतिसकेको छ, जनता के गरी खान्छन् सरकारलाई कुनै मतलब छैन, अब थेग्नै नसकेपछि बाध्य भएर पसल खोलेका हौं।' आर्दशनगरकै अर्का व्यापारी सचिन अग्रवालले भने, 'बजार पसल मात्रै बन्द गरेर कोरोना रोकिन्न ,यदि सरकारले घरभाडा, स्टाफ खर्च, खाना देओस् हामी एक वर्षसम्म पसल बन्द गरेर राख्छौं।' उनले थपे, 'पसल खोल्नु रहर होइन बाध्यता हो , हाम्रो पनि परिवार छ, बालबच्चा छन्, चोरी गर्नु भएन पसल खोल्नै पर्छ त्यसको विकल्प छैन।'पर्साका सहायक प्रमुख जिल्ला अधिकारी ललीत बस्नेतले व्यापारीले पसल खोलेर लकडाउन उल्लंघन गरेको बताए । संक्रमण नफैलिओस् भन्ने उदेश्यले नै लकडाउन गरिएको भन्दै उनले भने, 'व्यापारीलाई केही विकल्प दिन सकिन्छ कि भन्ने विषयमा उद्योग वाणिज्य संघसंग छलफल गरिनेछ , त्यहाँबाट आउने सुझाव गृहमन्त्रालयमार्फत संघीय सरकारमा जाहेर गर्छौं ।'"
जुम्लामा पुनः निषेधाज्ञा,"दैलेख : जिल्ला प्रशासन कार्यालय जुम्लाले कोरोना भाइरसको संक्रमण फैलिन नदिन बुधबार बिहान ९ बजेदेखि बिहीवार राति १२ बजेसम्मका लागि निषेधाज्ञा जारी गरेको छ। गत चैत्र १२ गतेदेखि जारी निषेधाज्ञा मंगलवार राति १२ बजे सकिने भएपछि समय बढाइएको हो। प्रमुख जिल्ला अधिकारी भूपेन्द्र थापाले मंगलबार सूचना सार्वजनिक गरेर अत्यावश्यक सेवाबाहेक सबै सार्वजनिकस्थल, बजार, उद्योग, कलकार खाना बन्द गर्न आग्रह गर्दै पुनः निषेधाज्ञा जारी गरेका हुन्। कोरोना संक्रमणको सम्भावित उच्च जोखिमलाई मध्यनजर गरेर कोरोना संक्रमण रोकथाम, नियन्त्रण तथा संक्रमण फैलिन नदिन पुनः निषेधाज्ञा जारी गरिएको हो। सूचनामा औषधि उपचारबाहेक कुनै पनि व्यक्ति घरबाट बाहिर ननिस्कन, अनुमती प्राप्त सवारी साधन, स्वास्थ्यकर्मी, सुरक्षा निकायलेबाहेक सबै सार्वजनिक तथा निजी सवारी साधन सञ्चालनमा पूर्ण रुपमा रोक लगाइएको छ। जिल्ला भित्रका औषधि पसल, उपकरण तथा औषधि सामग्री उत्पादन, बिक्री वितरण तथा ढुवानी सेवाबाहेक अन्य सबै पसल बन्द गर्न सूचनामा उल्लेख गरिएको छ। धेरै मानिस जम्मा भएर गरिने धार्मिक तथा सांस्कृतिक कार्यक्रम पूर्ण रुपमा रोक लगाइएको छ। सूचनामा आदेश पालना नभएमा कानून बमोजिम कारवाही हुने पनि उल्लेख छ।"
रुपन्देहीका व्यवसायीले भने : जेठमा कर बुझाउन सक्दैनौ,"भैरहवा : सरकारले लकडाउनकै बेला उद्योगी व्यवसायीलाई जेठ २५ गते भित्र आर्थिक वर्षको तेस्रो त्रैमासिक कर भुक्तानी गर्न अन्यथा जरिवाना तथा ब्याज समेत लाग्ने सार्वजनिक सूचना जारी गरेपछि रुपन्देहीका उद्योगी व्यवसायीले आपत्ति जनाएका छन् । रुपन्देहीको सिद्धार्थ उद्योग वाणिज्य संघले उद्योग वाण्ज्यि महासंघलाई पत्राचार र उद्योग व्यापार संगठन प्रेस विज्ञप्ती जारी गर्दै यस्तो विषम परिस्थितीमा पनि सरकारले कर बुझाउन दबाब दिएको भन्दै आपत्ति जनाएका हुन् । साथै उनीहरुले सरकारले तोकेको मिती जेठ २५ गते भित्र सबै कर बुझाउन नसक्ने बताएका छन् । लकडाउन भएपछि सरकारले चैत र वैशाख महिनामा करको भुक्तानी गर्ने समयापधि जेठ २५ गते सम्मका लागि म्याद दिएको थियो । वैशाख १४ गतेको मन्त्रिपरिषदको बैठकले वैशाख २५ गते सम्मको कर तिर्ने समय एक महिना थप्ने निर्णय गरेको थियो । तर, सरकारले पछिल्लो पटक लकडाउनको समय थप्दै जेठ ३२ गते सम्म पुराएपछि सरकारले जेठ २५ गते पछिको कर भुक्तानीका लागि म्याद थपेको छैन । म्याद थप नहुँदा आन्तिरक राजश्व विभागले सार्वजनिक सूचना जारी गर्दै जेठ २५ गते भित्र कर नबुझाए जरिवाना र ब्याज लाग्ने बताएको छ । उद्योगी व्यवसायीको कर सम्बन्धि आवश्यक सबै विवरण प्रतिष्ठानमै बन्द रहेको यथार्थ हुदाँ हुदै पनि सरकारले जेठ २५ भित्र नै सबै कर बुझाउने विषय न्याय संगत नभएको सिद्धार्थ उद्योग वाणिज्य संघ रुपन्देहीका अध्यक्ष कुलप्रसाद न्यौपानेले बताए । 'लकडाउनकै बेला अकस्मात २५ गते भित्र सबै कर तथा भ्याट विवरणहरु बुझाउने भन्ने विषय वस्तु न्याय संगत हुँदैन, उनले भने, 'लकडाउनका कारण समस्या परेका उद्योगी व्यवसायीहरुलाई राहत प्रदान गर्ने गरी विवरण बुझाउने म्याद असार मसान्तसम्म थप गर्नुपर्छ ।' त्यस्तै उद्योग व्यापार संगठनले विसम परिस्थितीमा सरकारद्धारा नीजि क्षेत्रलाई राहात प्याकेज दिनु त कता हो कता २५ गते भित्र सबै कर बुझाउन जारी गरेको सूचना सही नरहेको ठहर गरेको छ । संगठनका अध्यक्ष नारायण प्रसाद भण्डारीले सरकारले लकडाउनका कारण उद्योग व्यवसाय प्रभावित भएको राहात प्याकेज उपलब्ध गराउनुपर्ने अवस्थामा सबै कर रकम बुझाउन मिती तोकेर गरेको ताकेताले आफुहरु प्रति सरकारले दृष्टिकोण स्पष्ट भएको बताए । उनले उद्योगी व्यवसायी सरकारको सहयोगी पार्टनर रहेको भन्दै सरकारले यस विषयलाई नभुली लकडाउन रहेसम्म रकम बुझाउन नसकिने बताए । 'जबसम्म सरकारले लकडाउन जारी राख्छ, त्यो बेलासम्मको लागि कुनै पनि विवरण र कर रकम बुझाउन सक्दैनौँ,' उनले भने, सरकारले जारी गरेको सूचना फिर्ता लिनुपर्छ ।'"
पर्वतका संक्रमित कुश्माको कोरोना अस्पताल भर्ना,"कुश्मा : पर्वतमा मंगलबार भेटिएका पाँचजना कोरोना संक्रमितको जिल्लाकै सदरमुकाम कुश्माबजारमा संचालित अस्थायी कोरोना अस्पतालमा उपचार थालिएको छ । उनीहरुलाई कुश्माकै होटलमा बनाइएको क्वारेन्टाइनबाट दिउँसो अस्थायी अस्पतालको आइसोलेसनमा भर्ना गरिएको हो । उनीहरुलाई महाशीला गाउँपालिकाको कोरोनामैत्री एम्बुलेन्सबाट अस्पताल लगिएको हो। गण्डकी प्रदेशस्तरीय प्रयोगशालामा सोमबार साँझ रिपोर्ट पोजिटिभ देखिएका उनीहरुको विवरण मंगलबार बिहान सार्वजनिक गरेको थियो। पोजिटिभ देखिनेमा फलेबास नगरपालिकाका १० का २० र ४० वर्षीय पुरुष तथा महाशिला गाउँपालिकाका ३ र ४ का १९, २० र २१ वर्षीय पुरुष हुन् । पर्वत अस्पतालका निमित्त मेडिकल सुपरिटेन्डेन्ट डा शिशिर देवकोटाका अनुसार कोरोना पोजिटिभ देखिएकाको स्वास्थ्य अवस्था सामान्य छ । 'पीसीआर रिपोर्ट पोजिटिभ आएको भएपनि उनीहरुमा कुनै लक्षण छैन,' उनले भने, 'सँगै आएका अरुको पनि रिपोर्ट नेगेटिभ आएको छ । पोजिटिभ देखिएका बाहेक सबै सुरक्षित छन्।' आइसोलेसनमा भर्ना गरेपछि जुन लक्षण देखिन्छ सोही रोगको उपचार गरिने डा देवकोटाले जानकारी दिए । यदि कुनै लक्षण नदेखिए निश्चत मापदण्ड बनाएर अर्को पीसीआर परीक्षणको तयारी गर्ने उनले बताए । कुश्मासहित सबै पालिकाको लगानीमा २० शैयाको अस्थायी कोरोना अस्पताल तयार गरिएको छ। पहिलोपटक कोरोना संक्रमण देखिएका पाँचजनासँगै भारतबाट आएका थिए। उनीहरुसँगै ४१ जना आएका थिए । बाँकी १८ जनाको रिपोर्ट भने आउन बाँकी रहेको छ ।रिपोर्ट आएका २३ मध्ये१८ जनाको रिपोर्ट नेगेटिभ र पाँच जनाको पोजिटिभ आएको हो । पर्वत अस्पतालले दिएको जानकारीअनुसार भारतबाट नेपालको सुनौली नाका हुँदै बिहीबार आएका उनीहरुलाई पर्वतको कुश्मास्थित दुई स्थानको क्वारेन्टाइनमा राखिएको थियो । संक्रमण पुष्टि भएका व्यक्तिसँगै भारतबाट आएका अरु व्यक्ति तथा कुश्मा आइसकेकपछि राखिएका स्थान आसपासका व्यक्तिहरुको समेत पहिचान गरी कोरोना परीक्षण गरिने कोरोना रोकथाम जिल्लास्तरीय कमाण्ड फोर्सले जनाएको छ । यसअघि भारतबाट आएकामध्ये पीसीआर परीक्षण गरिएका ४८ जना नेगेटिभ रिपोर्ट आएपछि आआफ्नो गाउँपालिकाको क्वारेन्टाइनमा राखिएको छ । जिल्लामा कोरोना पोजिटिभ देखिएसँगै कन्ट्रयाक्ट ट्रेसिङ बढाउने,उनीहरु बसेका स्थानमा कीटाणुनाशक रसायन छर्किने, आइसोलेसन अस्पताललाई व्यवस्थित गराउनेलगायत विषयमा छलफल भएको पर्वतका प्रहरी नायब उपरीक्षक श्यामु अर्यालले बताए । पर्वत प्रशासनको पहलमा भारतबाट पछिल्लो दुई सातायता एक सय ६९ जना भित्रिएका छन् । उनीहरु सबैको पीसीआर परीक्षण भइरहेको छ । यसैबीच मंगलबार जिल्ला प्रशासनमा सम्पन्न जनप्रतिनिधि सहितको जिल्ला कमाण्ड पोष्टको बैठकले जिल्लामा क्वारेन्टाइनको संख्या थप गर्ने र त्यसका लागि विद्यालयलाई व्यवस्थापन गर्ने निर्णय भएको छ । होटलमा बस्न चाहने व्यक्तिले व्यक्तिगत रुपमा रकम तिर्नुपर्ने निर्णय भएको छ । प्रमुख जिल्ला अधिकारी शम्भुप्रसाद रेग्मीले सदरमुकाममा क्वारेन्टाइनको संख्या बढाउने निर्णय भएको जानकारी दिए । थप दुई जना पनि आइसोलेसनमा पर्वत जिल्लामा पहिलो पल्ट कोरोना संक्रमण पुष्टि भएका ५ जनासँगै थप दुईजनालाई पनि आइसोलेसनमा भर्ना गरिएको छ । कोरोना संक्रमितसँगै एउटै कोठामा रहेका कारण थप दुई जनालाई पनि आइसोलेसनमा भर्ना गरिएको हो । उनीहरुमध्ये १ कुश्मा नगरपालिका र अर्का महाशीला गाउँपाकिलाका हुन् । पीसीआर परीक्षणमा नेगेटिभ आएपनि संक्रमण पुष्टि भएका व्यक्तिसँग एउटै कोठामा ५ दिन भन्दा लामो समय बसेका कारण थप दुईजनालाई पनि आइसोलेसनमा भर्ना गरिएको पर्वत जिल्ला अस्पतालका निमित्त मेडिकल सुपरिटेन्डेन्ट डा शिशिर देवकोटाले जानकारी दिए ।"
करोडपति मालपोत अधिकृत !,"काठमाडौं : अख्तियार दुरुपयोग अनुसन्धन आयोगले मालपोत कार्यालय ललितपुरका शाखा अधिकृत बद्रीराज ढकाललाई सवा १० करोड अकूत सम्पत्ति आर्जनमा मुद्दा दायर गरेको छ। आयोगले उनीकी श्रीमती सिर्जना अर्याल र जेठान नाताका नवराज अर्यालसमेतलाई प्रतिवादी बनाएको छ। ढकालविरुद्ध ८ वर्षदेखि १० वर्षसम्मको कैद सजायको माग गरी विशेष अदालतमा मुद्दा दायर गरिएको छ। ढकालले १४ करोड ५३ लाख ८२ हजार रुपैयाँ कमाएको अख्तियारको दाबी छ। २०५४ माघ १४ मा अस्थायी शिक्षकबाट सार्वजनिक सेवामा प्रवेश गरेका थिए। मालपोत कार्यालय लमजुङ्गबाट २०५५ असोजमा १६ मा खरिदारमा स्थायी नियुक्ती प्राप्त गरी निजामती सेवामा प्रवेश पाएका थिए। नासु हुँदै हाल शाखा अधिकृतको पदमा बढुवा भएका हुन्। उनी निजामती सेवामा प्रवेशपश्चात् मालपोत कार्यालय तनहुँ, कास्की, डिल्लीबजार काठमाडाँै, पर्सा हुँदै हाल मालपोत लगनखेल, ललितपुरमा कार्यरत छन्। अवैधरुपमा कमाएको सम्पत्तिबाट उनले सालीलाई गाडी किनिदिएका छन्। जेठान नवराज अर्यालका नाममा जनता बैंकमा नयाँ खाता खोली ढकालले अवैध कारोबार सञ्चालन गरेको पाइएको अख्तियारले जनाएको छ। अख्तियारका अनुसार अवैध आर्थिक कारोबार लुकाउन हाल अष्ट्रेलियामा रहेका जेठान अर्यालको खातामा पैसा राखैकै दिन आफू अनुकुलका व्यक्ति एवं आफूसमेतले विभिन्न व्यक्तिका नाम पैसा जम्मा गराएका थिए। जेठानको खातामा पैसा जम्मा गरेर आफूले खरिद गरेको जग्गाका जग्गाधनी तथा जग्गा विक्रेता र जग्गा कारोबारसँग सम्बन्धित व्यक्तिलाई भुक्तानी तथा लगानी गर्ने कार्यमा ४ करोड २६ लाख ९९ हजार खर्च गरेको देखिएको छ। ढकालले आफू तनहुँ मालपोतमा कार्यरत रहँदा जिल्लाबासी डेकबहादुर गुरुङ्गलाई प्रभावमा पारी जग्गा हडपेको अनुसन्धानमा खुलेको छ। गुरुङ र उनकी श्रीमतीसमेतका नाममा दर्ता रहेका जग्गा कुनै किसिमको खरिद बिक्री कारोवार नै नगरी लिखतमा सरकारी न्युनतम मूल्य उल्लेख गरी खरिद बिक्री कारोवार देखाइ आफ्नो नाममा ल्याएका थिए। ढकालले पुनः जग्गा फिर्ता गर्दा लिखतमा अत्याधिक मूल्य खुलाई त्यो जग्गा गुरुङ्ग, उनीको श्रीमती, गुरुङ्गका दिदीभिनाजु र बहिनी समेतका नाममा बिक्री लिखतले स्वामित्व हस्तान्तरण गरी हुँदै नभएको खरिद बिक्री कारोवारमा १ लाख ९७ हजारबाट केही दिन र महिनाको अन्तरालमै १ करोड ६८ लाख आर्जन गरेको देखाई बदनियत तवरले आयस्रोत बढाउने काम गरेकोसमेत अनुसन्धानको क्रममा खुल्न आएको छ। ढकालले आर्जन गरेको स्रोत नखुलेको सम्पत्तिसमेत साविक भ्रष्टाचार निवारण ऐन, बमोजिम जफत गर्ने प्रयोजनार्थ उनीकी श्रीमती सिर्जना र जेठान नाताका नवराज समेतलाई प्रतिवादी कायम गरी विशेष अदालतमा आरोप पत्र दायर गरिएको अख्तियार प्रवक्ता एवं सहसचिव प्रदीपकुमार कोइरालाले जानकारी दिए ।"
विदेशबाट रामेछाप आउने नागरिकलाई होटलमा राख्ने तयारी,"काठमाडौं : रामेछापमा विदेशबाट आउने नागरिकहरुको होटल र गेष्ट हाउसमा राख्ने तयारी भएको छ। जिल्लास्तरीय संकट व्यवस्थापन केन्द्रको बैठकले रामेछापमा आएर आफ्नै खर्चमा होटल बस्न चाहने नागरिकलाई राख्न सम्भावित होटल, गेष्ट हाउसको सूची र बेड संख्या एकिन गरेर न्यूनतम शुल्कसमेतको विवरण तयार गर्ने निर्णय गरेको प्रमुख जिल्ला अधिकारी रुद्रादेवी शर्माले जानकारी दिइन्। यसका लागि क्वावारेन्टाइन बनाउन चाहने होटल व्यवसायीसँग बेड संख्या र दररेट माग गरिनेछ। तर सम्बन्धित पालिकामा गएर क्वारेन्टाइनमा बस्ने नागरिकले भने शुल्क तिर्नपर्ने छैन। बैठकमा विवरण संकलन गरी आवश्यक तयारी गर्न सहायक प्रमुख जिल्ला अधिकारीको संयोजकत्वमा समिति गठन गरिएको छ। बैठकले जिल्लाका सबै स्थानीय तहहरुले वैदेशीक रोजगारी तथा अन्य कामले विदेशमा गएपनि पालिकामा फर्केर आउन चाहने नागरिकको वडा कार्यालयमार्फत लगत संकलन गरी ७ दिन भित्र जिल्ला संकट व्यवस्थापन केन्द्रमा बुझाउन निर्देशन दिएको छ। शर्माका अनुसार भारत लगायत तेस्रो मुलुकबाट आउने नागरिकलाई अनिवार्य क्वारेटाइनमा राख्न क्वारेटाइन कक्षको क्षमता र स्तरवृद्धि गर्न निर्देशन दिइएको छ। भारत लगायत संक्रमित जिल्लाबाट आएर रामेछापका विभिन्न क्वारेन्टाइनआसोलेसनमा बसेका ५१० दिन बसेका व्यक्तिहरुको पिसिआर प्रविधीबाट जाँच गर्ने र नेगेटिभ आएपनि १४ दिनसम्म क्वारेन्टाइनमा बस्ने व्यवस्था सम्बन्धित स्थानीय तहले मिलाउने छ। किट अभाव हुन नदिन जिल्लाको लागि १० हजार थान आरडीटी र ५ हजार थान भिटीएम उपलब्ध गराउन सामाजिक विकास मन्त्रालयमा अनुरोध गर्ने निर्णयसमेत गरिएको छ। रामेछापमा मंगलबार दिउँसोसम्ममा ८३९ जनाको र्यापिड डायग्नोस्टिक टेष्ट (आरडीटी) गरिएको छ भने ४७ जनाको पिसिआर विधिबाट परीक्षण गरिएको छ। स्वास्थ्य कार्यालय रामेछापका प्रमुख जितेन्द्र कर्णका अनुसार स्वाब संकलन गरेर पठाइएकामध्ये अझै १७ जनाको परीक्षण रिपोर्ट आउन बाँकी छ। यस अगाडि जिल्लाबाट स्वाब संकलन गरेर पठाइएको सबैको रिपोर्ट नेगेटिभ आएको थियो। कुन पालिकामा कति जना छन् क्वारेन्टाइनमा ? रामेछाप जिल्लामा मंगलबार दिउँसोसम्ममा क्वारेन्टाइन र होम क्वारेन्टाइन गरी कूल १९६ जना बसिरहेका छन्। स्वास्थ्य कार्यालय रामेछापका प्रमुख कर्णले भारत लगायत विभिन्न स्थानबाट रामेछाप आएका १३९ जना क्वारेन्टाइन र ५७ जना होम क्वारेन्टाइन बसिरहेको जानकारी दिए। कर्णले भने, 'हाल गोकुलगंगा गाउँपालिकामा २३ जना क्वारेन्टाइनमा, उमाकुण्ड गाउँपालिकामा १८ जना क्वारेन्टाइनमा, मन्थली नगरपालिकामा १९ जना क्वारेन्टाइनमा सहित ४७ जना, खाँडादेवी गाउँपालिकामा ४ क्वारेन्टाइनसहित २३ जना र लिखुतामाकोशी गाउँपालिकामा ३६ जना क्वारेन्टाइन, रामेछाप नगरपालिकामा २८ जना क्वारेन्टाइनमा र दोरम्बा गाउँपालिकामा ९ जना क्वारेन्टाइनमासहित १६ जना र सुनापति गाउँपालिकामा २ जना क्वारेन्टाइनमा सहित ५ जना बसेका छन्।' उनीहरु चिकित्सकको निगरानीमा रहेको बताइएको छ। कति आइसोलेसन र क्वारेन्टाइन बेड ? जिल्ला स्वास्थ्य कार्यालय रामेछापकाअनुसार विभिन्न स्थानीय तह र अस्पतालमा ७१ वटा आइसोलेसन बेड र ३३१ क्वारेन्टाइन बेड निर्माण भएका छन्। कार्यालयकाअनुसार रामेछाप नगरपालिकामा १७ आइसोलेसन बेड र ७० क्वारेन्टाइन बेड, मन्थली नगरपालिकामा २२ आइसोलेसन बेड र ३६ क्वारेन्टाइन बेड, सुनापति गाउँपालिकामा ६ आइसोलेसन बेड र २६ क्वारेन्टाइन बेड, खाँडादेवी गाउँपालिकामा ११ आइसोलेसन बेड र ४७ क्वारेन्टाइन बेड, दोरम्बा गाउँपालिकामा ७ आइसोलेसन बेड र १६ क्वारेन्टाइन बेड, उमाकुण्ड गाउँपालिकामा ५३ क्वारेन्टाइन बेड, गोकुलगंगा गाउँपालिकामा ५ आइसोलेसन बेड ३४ क्वारेन्टाइन बेड, लिखु गाउँपालिकामा ३ आइसोलेसन बेड र ४९ क्वारेन्टाइन बेड निर्माण भएका छन्। प्रमुख जिल्ला अधिकारी शर्माका अनुसार जेठ १३ गतेको बैठकले भारतलगायत सिमा नाकाहरु संक्रमित फैलिएको जिल्लाबाट यस जिल्लामा प्रवेश गर्ने नागरिकको लागि यातायात व्यवस्थापन र प्रत्येक पालिकामा थप १००१०० वटा क्वारेन्टाइनको बेड क्षमता विस्तार गर्न सबै पालिकामा अनुरोध गरेको छ। भारत लगायत कोभिड१९ संक्रमित विभिन्न जिल्लाबाट सेलेघाट नाकामा आउने व्यक्तिहरूलाई होल्ड गरी सम्बन्धित पालिकामा पठाउन सेलेघाटमा होल्डिङ्ग स्थान निर्माण गरी राखिने छ। यस्तो छ सरकारको तयारी कोभिड १९ क्राइसिस म्यानेजम्यान्ट सेन्टर (सीसीएमसी)ले विभिन्न मुलुकबाट हवाई वा स्थलमार्गबाट स्वदेश फर्कन चाहने नेपालीको लगतलगायत तथा विवरण संकलन गर्न थालेको छ। हवाई माध्यमबाट स्वदेश फर्कने नेपालीले हवाई खर्च स्वयंले बेहोर्नु पर्नेछ। नेपाल फर्किएपछि सरकारले तोकेको क्वारेन्टाइनमा अनिवार्य बस्नु पर्नेछ। सरकारी क्वारेन्टाइन निःशुल्क हुनेछ। होटल क्वारेन्टाइनमा बस्न चाहे सम्बन्धित व्यक्तिले खर्च बेहोर्नु पर्नेछ। तर, खाडी र मलेसियामा अलपत्र परेका झण्डै २५ हजार मजुदुरको हवाईलगायत खर्च नेपाल सरकारले व्यहोर्ने छ। हवाई माध्यमबाट १० लाख यात्रु भित्रिने सरकारले प्रारम्भिक अनुमान गरेको छ। जसमा दैनिक १० हजार यात्रु हवाई माध्यमबाट भित्रिनेछन्। स्थलमार्गबाट झण्डै ५ लाख यात्रु भारतबाट आउन सक्ने सरकारले अनुमान गरेको छ। यसमा झण्डै ३ लाख ५० हजार नेपाली भारतबाट तत्काल फर्कन चाहेको सरकारी अनुमान छ। स्वदेश फर्कंदै नेपाली, व्यवस्थापन जिम्मा सेनालाई दिने तयारी विदेशबाट ल्याइने २५ हजारमा को पर्छन्, कस्ता छन् शर्त ? यसरी ल्याइँदै छ स्वदेश फर्कन चाहने नेपालीलाई पर्यटन तथा नागरिक उड्डयन मन्त्रालयले नेपाल आउने यात्रुको सबै विवरण २४ घण्टाअगावै उपलब्ध गराउने छ। सोहीअनुसार सीसीएमसीले उनीहरूको व्यवस्थापन गर्नेछ। स्थलमार्गबाट आउनेमध्ये स्वास्थ्य जाँचमा शंकास्पद देखिएमा यात्रुलाई नाका रहेको प्रदेशस्थित कोभिड अस्पताल लगिनेछ। सामान्य स्वास्थ्य अवस्था देखिएकाहरूलाई सम्बन्धित जिल्लास्थित क्वारेन्टाइनमा पठाइनेछ। विमानस्थलमा रहेको हेल्थ डेस्कले सबै यात्रुको प्रारम्भिक स्वास्थ्य परीक्षण गर्नेछ। स्वास्थ्य जाँचका क्रममा कोरोना भाइरसको शंका भएका त्यस्ता यात्रुलाई सीधै कोभिड अस्पताल लगिनेछ। स्वास्थ्य अवस्था सामान्य भएका यात्रुलाई होल्डिङ क्षेत्रमा लगिनेछ। क्वारेन्टाइनमा रहँदा कोरोना भाइरसको संक्रमण देखिए त्यस्ता यात्रुलाई तत्काल कोभिड १९ अस्पतालमा लागिनेछ। परीक्षणमा कोरोनाबाट संक्रमित नदेखिएका यात्रुलाई घर फिर्ता गरिने मन्त्रिपरिषद्ले पारित गरेको आन्तरिक योजनामा छ।"
बैतडीका कोरोना संक्रमित युवकको दोस्रो रिर्पोट नेगेटिभ,बैतडी : बैतडीका पहिलो कोरोना संक्रमित युवकको दोस्रो रिर्पोट नेगेटिभ आएको छ । गत जेठ ९ गते कोरोना पुष्टि भएका शिवनाथ गाउँपालिकाका २२ वर्षीय युवकको १० औं दिनमा स्वाब संकलन गरेर पठाएकोमा दोश्रो रिर्पोट नेगेटिभ आएको स्वास्थ्य कार्यालयका प्रमुख योगेशप्रसाद भट्टले जानकारी दिए। ती युवकको जिल्ला अस्पतालको आइसोलेसन कक्षमा उपचार भइरहेको छ। संक्रमित युवकको स्वास्थ्य अवस्था सामान्य छ । प्रहरीको हिरासतमा रहेका ती युवकमा कोरोना संक्रमण पुष्टि भएपछि जेठ ९ गतेदेखि नै जिल्ला अस्पतालको आइसोलेसनमा राखिएको छ । युवकको लगातार तेस्रो रिपोर्ट पनि नेगेटिभ आएमा मात्रै डिस्चार्ज गरिने भट्टले बताए ।संक्रमित युवकको तेस्रो रिर्पोट लागि स्वाब संकलन गरेर पठाइसकेको तर रिर्पोट आउन बाँकी रहेको बताइएको छ । शिवनाथ गाउँपालिकाकी १९ वर्षीय किशोरी गीता महरको मृत्यु प्रकरणमा पक्राउ परेका ती युवकलाई पुर्पक्षका लागि कारगार चलान गर्न अदालतले यसअघि नै आदेश दिइसकेको छ। ती व्यक्ति कोरोना जितेमा कारागार चलान हुनेछन्।
नेपाली भूमि फिर्ताको माग गर्दै डा केसी अनसनमा,"दार्चुला : मिचिएको नेपाली भूमी फिर्ताको माग राख्दै डाक्टर गोविन्द केसीले दार्चुलामा दुई दिने सत्याग्रह सुरु गरेका छन् । मंगलबार बिहान १० बजे खलंगाको जगन्नाथ मन्दिर गल्फैमा पत्रकार सम्मेलन गर्दै केसीले भूमि फिर्तालगायतका तीन बुँदे माग राख्दै सत्याग्रह सुरु गरेका हुन् । सीमा क्षेत्रलगायत सबै नागरिकको समृद्धी, नेपालको सार्वभौमसत्ताको रक्षा तथा गुणस्तरीय शिक्षा र स्वास्थ्यमा सबैको पहुँच लागि आफूले सत्याग्रह सुरु गरेको उहाले बताए ।उनले स्वास्थ्य, शिक्षा र रोजगारीलगायतका माग पनि उठाएका छन् । भारतले अतिक्रमण गरेको नेपाली भूमी कालापानी, लिपुलेक र लिम्यिाधुरा क्षेत्रमा गएर दुई दिने सत्याग्रह गर्ने घोषणा गरेका उनले भौगोलिक कठिनाइका कारण सो क्षेत्र पुग्न नसकेको बताए । 'वास्तवममै राष्ट्रियता बलियो पार्ने हो र देशको सीमा रक्षा गर्ने हो भने काठमाडौंका सडकमा नारा लगाएर वा बालुवाटार दरबारबाट हुंकार गरेर पुग्दैन,' डा केसीले भने । सीमा क्षेत्रका मानिसको पीडाप्रति राज्यको ध्यानाकर्षण गराउँदै यहाँको शिक्षा, स्वास्थ्य, यातायात र जीविकाको उचित व्यवस्था गर्न तथा नेपालको सार्वभौमसत्ताको रक्षा गर्दै भारतले मिचिको नेपाली भूमि फिर्ता गर्ने प्रक्रिया तत्काल सुरु गर्न माग गर्दै सत्याग्रह गर्ने घोषणा गरेका थिए । डा केसी दुई महिना डडेल्धुरा अस्पतालमा निःशुल्क सेवा गरेर बझाङ, बैतडी हुँदै दार्चुला पुगेका हुन् ।"
कोरोना महामारीमा सरसफाइ र स्वच्छतामा ध्यान दिन विज्ञको जोड,"काठमाडौं : कोरोना महामारीमा सरसफाइ र स्वच्छतामा विशेष ध्यान दिन विज्ञहरुले सुझाव दिएका छन् । पत्रकारको हकहितमा कार्यरत संस्था नेपाल पत्रकार मञ्चले सोमबार राजधानीमा आयोजना गरेको कार्यक्रममा सरसफाइ र स्वच्छताको क्षेत्रमा काम गर्ने संस्था एरोसानका नेपाल प्रतिनिधि प्रकाश अमात्यले उक्त सुझाव दिएका हुन् । महिनावारी स्वच्छता बुझाइ विषयक छलफल कार्यक्रममा उनले सरकारले गैरसरकारी संस्थाको क्षमतालाई विश्वास नगरेका र त्यहाँ भएको श्रोत, सीप र प्रविधिलाई उपयोग नगरेका कारण सरकारलाई सघाउन पनि सजिलो नभएको बताए । गत वर्ष सरकारले वार्षिक नीति तथा कार्यक्रममा स्मार्ट शौचालयको अवधारणा ल्याएको थियो । आगामी आर्थिक वर्षका लागि पनि यसले निरन्तरता पाएको छ । तर यो अवधिभित्र यस क्षेत्रमा कति काम भयो भन्न सक्ने अवस्था नभएको अमात्यले बताए । उनले भने,' सरकारले सरसफाइका क्षेत्रमा काम गर्नेका लागि घोषणा गरेका कार्यक्रममा अनौपचारिक क्षेत्र नसमेटिनु अर्को आश्चर्यजनक विषय हो ।' छलफल कार्यक्रममा मञ्चका अध्यक्ष युवराज विद्रोहीले कोरोना महामारीका बेलामा आम मानिसको स्वास्थ्य सबैभन्दा बढी महत्वपूर्ण हुने भएकाले खानेपानी र सरसफाइका विषयलाई पनि मुख्य मुद्धाका रुपमा उठाइदिन संचारकर्मीलाई आग्रह गरे । त्यसैगरी संस्थाका महासचिव बिमलकुमार थापाले पत्रकार पेशामा रहँदा पत्रकार भए पनि बाँकी समय सामाजिक प्राणी नै हुने भएकाले अहिलेको समयलाई महसुस गरेर सामाजिक विषयलाई उठाउनु पत्रकारको दायित्व रहेको धारणा राखे । कार्यक्रममा दिगो विकास लक्ष्यलाई सूचक मानेर स्वच्छतासँग सम्बन्धित सामाजिक, आर्थिक, सांस्कृतिक विषयमाथि नियमित निगरानी गरिनुपर्ने विचार मञ्चका अन्तरराष्ट्रिय विभाग प्रमुख चन्द्रमणि भट्टराईले प्रस्तुत गरे । कार्यक्रमका सहभागीलाई महिनावारी स्वच्छतासँग सम्बन्धित प्याडिलक्स नामक स्यानिटरी प्याडलगायतका सामग्री समेत वितरण गरियो ।"
जीप दुर्घटनामा चालकको मृत्यु,कालिकोट : जिल्लाको नरहरिनाथ गाउँपालिका १ लालिघाट बजार नजिकै खाद्यान्न बोकेको जीप दुर्घटना भएको छ । लालिघाटबाट नरहरिनाथ गाउँपालिकामा खाद्यान्न लिएर गएको जीप दुर्घटना हुँदा चालक डब्बल शाहीको घटनास्थलमै मृत्यु भएको स्थानीय वसन्त बुढाले जानकारी दिए । उनका अनुसार रारा मानसरोवर यातायात प्रालीद्वारा संचालित जीप खाद्यान्न लिएर लालिघाट बजारबाट नरहरिनाथ गाउँपालिका जाँदै गर्दा कर्णाली करिडोर निर्माणमा खटिएको नेपाली सेनाको क्याम्प नजिकै दुर्घटना हुँदा करिब ३ सय मिटर तल खसेको छ । शाही सो जीपका मालिक हुन्। उनी जिल्लाको रास्कोट नगरपालिका १ निवासी हुन्। भर्खरै डोजरमार्फत निमार्ण गरिएको उक्त सडकको स्थानीय प्रशासनले रुड प्रमिड पनि दिएको छैन ।
करेन्ट लगाएर माछा मार्ने जनही ५ हजारमा छुटे,"स्याङजा : जिल्ला प्रशासन कार्यालय स्याङजाले करेन्ट लगाएर माछा मार्दै गरेका ४ युवालाई जनही ५५ हजार रुपैयाँ जरिवाना गरेको छ। आँधीखोलामा करेन्ट लगाई माछा मार्दै गरेका ती युवालाई प्रहरीले पक्राउगरी कारवाही अघि बढाएको हो। पक्राउ पर्ने युवाहरु पनि पुतलीबजार नगरपालिका १० का हुन्। पुतलीबजार नगरपालिका११ बगालेथोक स्थित आँधीखोलामा ३९ बर्षका बसन्त राना, ३७ का सन्दिप गुरुङ, २६ का सनोज थापा, ३८ का चौबहादुर गुरुङले करेन्ट लगाई माछा मार्दै गरेको अवस्थामा पक्राउ गरिएको प्रहरीले जनाएको छ। ती युवा सहित माछा मार्न प्रयोग गरिएका ब्याट्री, मोटर, तार जेलिएको बाँस, माछा छोप्ने कुडुलो एकएक वटा र रसीसंगैको बल्छी २३ वटासहित पक्राउ परेको प्रहरी उपरीक्षक बिमलराज कडेँलले जानकारी दिए। खोलामा विजुलीको करेन्ट लगाई माछा मार्न काम अवैध हो प्रमुख उनले भने।"
चितवन राष्ट्रिय निकुञ्जमा हुर्कंदैछ अर्नाको दोस्रो पुस्ता,"चितवन : चितवन राष्ट्रिय निकुञ्जमा रहेका अर्नाले नयाँ पुस्ता हुर्काउँदैछ । तीन वर्षअघि स्थानान्तरण गरी चितवन राष्ट्रिय निकुञ्जमा ल्याइएको अर्नाको संख्या बढ्न थालेपछि संरक्षणकर्मी खुसी छन् । संरक्षित जातिको रुपमा सुचिकृत अर्नाको स्थानान्तरणपछि चार वटा बच्चा जन्मिएका छन्। निकुञ्जभित्रको हरियालीमा माउसँगैको हुलमा रमाउन थालेका छन् । माउसँग अर्नाका पाडापाडी चर्छन् । सबै एकैसाथ हिँड्छन् र समूहमै बस्छन् । निकुञ्जभित्रको पुरानो पदमपुर क्षेत्रमा २०७३ सालमा खुला खोर निर्माण गरी अर्ना ल्याएर राखिएको छ । कोसी टप्पुबाट १२ वटा र सदर चिडियाखानाबाट ३ गरी १५ वटा अर्ना ल्याइएको थियो । चिडियाखानाबाट ल्याइएको सबै अर्ना चार महिनामै मरे । भने २०७४ साउनमा आएको बाढीमा परी थप २ वटा र अर्को एउटा बाघको आक्रमणबाट मरेको थियो। अहिले १३ वटा अर्ना इन्क्लोजरमा रहेका छन् । अर्नाको नयाँ पुस्ता हुर्किन सफल भएको निकुञ्जले जनाएको थियो । पहिला अर्ना नजोगिएपछि त्यसबेला संरक्षणकर्मी निकै चिन्तित बनेका थिए । दोस्रो पुस्ता हुर्किएसँगै अर्ना स्थानान्तरण कार्य सफल भएको निकुञ्जका सौराहा सेक्टर प्रमुख गोपालबहादुर घिमिरेले बताए । '२०३० सालमा स्थापनाअघि नै चितवन राष्ट्रिय निकुञ्जबाट अर्ना लोप भइसकेको थियो । सन् १९६१ सम्म चितवनको घना जंगलमा अर्ना पाइन्थ्यो । बासस्थान विनाश भएकै कारण अर्ना लोप भएको हो', उनले भने , ' प्राकृतिक कारणले लोप भएको अर्नाको संख्या बढाउन निकुञ्ज लागिपरेको छ ।' अर्नाका लागि ३० हेक्टर क्षेत्रफलमा इन्क्लोजर बनाइएको उनले बताए । त्यसको वरिपरि सोलार फेन्सिङ गरिएको छ । निकुञ्जले १५ हेक्टर क्षेत्रफलको अर्को इन्क्लोजर बनाउन लागेको छ । घाँस ब्यवस्थापनका लागि विस्तार गर्न लागेको इन्क्लोजरभित्र पाँच वटा पोखरी निमार्ण गरिएको छ । त्यसमा अर्ना आहाल खेल्छन् ।"
कोरोना आशंकामा मुस्ताङबाट ७ स्वाब नमूना पोखरा पठाइयो,"जोमसोम : हिमाली जिल्ला मुस्ताङमा ७ जना व्यक्तिको स्वाब नमूना पोखरा पठाइएको छ । उनीहरु सबैको थासाङ४ को घासा कोरोना क्लिनिक र जोमसोम अस्पतालमा गरिएको आरडीटी परीक्षणमा रिपोर्ट पोजिटिभ देखिएपछि पीसीआर परीक्षणका लागि नमूना पोखरा पठाइएको जिल्ला स्वास्थ्य कार्यालय मुस्ताङले जनाएको छ । कोरोना आशंका गरिएका मध्ये ५ जनाको थासाङको घासा क्लिनिक र २ जना महिला स्वास्थ्यकर्मीको जोमसोम अस्पतालमा आरडीटी परीक्षण गरिएको थियो । कोरोना सम्भावित ५ पुरुष र २ महिलाको नमूना स्वाब सोमबार ५ जनाको र मंगलबार २ जनाको प्रादेशिक जनस्वास्थ्य प्रयोगशाला पोखरा पठाइएको जिल्ला स्वास्थ्य कार्यालयका प्रमुख टिकाराम भण्डारीले जानकारी दिए । आरडीटी परीक्षण गदा रिपोर्ट पोजिटिभ देखिएपछि रुपन्देही जिल्ला घर भएका २७ वर्षीय पुरुष ,चितवनका ३० वर्षीय पुरुष ,कास्कीका ३४ वर्षीय पुरुष, बाग्लुङका ३५ वर्षीय पुरुष र बर्दियाका १९ वर्षीय पुरुषको नमूना स्वाब पोखरा पठाइएको हो । यस्तै, जिल्ला अस्पतालका महिला स्वास्थ्यकर्मीको पनि मंगलबार स्वाब पोखरा पठाइएको जिल्ला अस्पताल जोमसोमका मेसु शिव भण्डारीले जानकारी दिए । पोखरा पठाएको ५ जना व्यक्तिको पीसीआर रिपोर्ट आजै बेलुकीसम्म आउने अस्पतालले जनाएको छ ।चालु आवको विकासे योजनाका काम संञ्चालन गर्ने मुस्ताङमा धमाधम निर्माण सामाग्री ल्याउने र मजदुर भित्रिने क्रममा मुस्ताङ र म्याग्दीको सीमानाकामा नियमित आरडीटी परीक्षण भइरहेको छ। ७ जनालाई जिल्ला अस्पताल जोमसोमको आइसोलेसन कक्षमा भर्ना गरिएको छ । यस्तै उनीहरुसँगै सम्पर्कमा आएका केही व्यक्तिलाई पनि सेल्फ क्वारेन्टाइनमा राखिएको छ । मुस्ताङबाट स्वाब नमूना प्रादेशिक जनस्वास्थ्य प्रयोगशाला पोखरा पठाउन समस्या देखिएको छ । स्वाब पठाउन १ सय ६० किलोमिटरको दुरी पार गर्नुपर्ने हुँदा स्वाब बोक्ने सवारी साधनको समस्या देखिएको मुस्ताङका सिडिओ वेदप्रकाश अर्यालले जानकारी दिए । उनले र्यापिड टेष्टको दायरा बढेको र सम्भावित कोरोना संक्रमित बढ्न थालेकाले समस्या उत्पन्न भएको बताए । मुस्ताङमा आइसोलेसन बेड समेत न्युन भएकाले बेड संख्या बढाउन आवश्यक भएको छ। मुस्ताङमा सोमबारदेखि स्थानीयमा कोरोना त्रास बढेको छ । सीमानाकामा आरडीटी पोजिटिभ रिपोर्ट आएपछि स्थानीयमा त्रास बढेको मुक्तिनाथ ग्राण्ड समलाका प्रोपाइटर सुरज गुरुङले जानकारी दिए ।कोरोना त्रास वृद्धिसँगै मुस्ताङका कतिपय गाउँमा बन्दाबन्दी एकान्तबासलाई कडाइ गर्न थालिएको छ।"
फेरि चक्रवातको प्रभाव नेपालमा,काठमाडौं : नेपालमा फेरि अर्का चक्रवातको प्रभाव पर्ने भएको छ । दक्षिणपूर्वी अरब सागरमा रहेको न्यून चापीय प्रणाली उत्तरतर्फ सर्दै गरेको छ। आउँदो २४ घण्टामा उक्त प्रणाली विकसित हुँदै चक्रवात हुने सम्भावना छ । त्यसको प्रभावले नेपालका केही स्थानमा जेठ २२२४ मा वर्षाका साथै पश्चिमी उच्च हिमाली क्षेत्रमा हिमपातसमेत हुने सम्भावना रहेको मौसम पूर्वानुमान महाशाखाले जनाएको छ। केही दिनअघि बङ्गालको खाडीमा विकसित शक्तिशाली चक्रवात अंपुनको अप्रत्यक्ष प्रभावले नेपालका पूर्वी र मध्य भूभागमा हावाहुरीसहित वर्षा भएको थियो । मौसमविद् विभूति पोखरेलका अनुसार नेपालमा चक्रवातको प्रत्यक्ष असर गर्दैन। नेपालसम्म आइपुग्दा सो प्रणाली कमजोर भइसकेको हुन्छ। नेपालमा चक्रवातको आंशिक प्रभाव मात्र पर्ने बताइएको छ । अहिलेसम्मको अवस्थालाई हेर्दा उक्त चक्रवातको प्रभावले सुदूरपश्चिमी भूभागका केही स्थानमा वर्षा र पश्चिमी उच्च हिमाली भूभागमा हिमपात हुने सम्भावना रहेको मौसमविद् पोखरेलले बताए।
अछाममा थप १० जनामा कोरोना संक्रमण पुष्टि,"अछाम : अछाममा थप १० जनामा कोरोना संक्रमण पुष्टि भएको छ । मेल्लेख गाउँपालिकाका ८ जना,मंगलसेन नगरपालिका १ र चौरपाटी गाउँपालिकाका १ जनामा संक्रमण भएको पुष्टि भएको हो। मेल्लेखका २२, २४, २७, २९, ३०, ३५,४० पुरुष र २७ वर्षीया महिलामा कोरोना संक्रमण भएको स्वास्थ्य कार्यालय, अछामका सूचना अधिकारी देव जोशीले जानकारी दिए । यस्तै, चौरपाटी गाउँपालिकाका२ का ३२ वर्षीय र मंगलसेन नगरपालिकाका २३ वर्षीय पुरुषमा सुर्खेतमा पीसीआर परीक्षणका क्रममा कोरोना पुष्टि भएको जोशीले बताए । सोमबार चौरपाटी गाउँपालिका२ का ३३ वर्षीय पुरुषको प्रादेशिक अस्पताल धनगढीमा पीसीआर परीक्षणका क्रममा कोरोना संक्रमण भेटिएको थियो । केही दिनअघि भारतबाट फर्कने क्रममा मेल्लेख गाउँपालिकाका बुवाछोरीलाई धनगढीमा कोरोना संक्रमण पुष्टि भएको थियो ।उनीहरुको सेती प्रादेशिक अस्पतालमा उपचार भइरहेको छ । हालसम्म जिल्लामा ४ सय ५ जनाको पीसीआरमार्फत कोरोना परीक्षण गरिएको छ । जसमा ३ सय २४ जनाको रिर्पोट नेगेटिभ आएको छ भने ११ जनाको पोजिटिभ आएको छ । १८ जनाको स्वाब संकलन गरिएकोमा पठाउन बाँकी रहेको जिल्ला स्वाथ्य कार्यालयले जनाएको छ । जिल्लामा हालसम्म ५ हजार ५ सय ७३ जना क्वारेन्टाइनमा रहेका छन् ।"
भैरहवा नाकाबाट मालवाहक गाडी आउन रोकिए,"भैरहवा : रुपन्देहीको भैरहवा (बेलहिया) नाकाहुँदै मुलुकमा भित्रिने मालवाहक गाडी भारतीय सीमामा रोकिएका छन्।सिमावर्ती भारतीय भन्सारका एजेन्टले कामकाजका लागि नेपाल भन्सारमा आउन नपाएको भन्दै भारतमा गाडीको जाँचपास रोक्ने निर्णय गरेपछि मुलुकमा आउने मालवाहक गाडी सीमामा रोकिएका हुन्। सिमापारी मालवाहक गाडीहरुको २० किलोमिटरसम्म लाम लागेको छ । भारतमा कोरोना संक्रमण फैलिदै गएको र भारतीयको भन्सारमा आवतजावतले नेपालमा संक्रमण फैलिन सक्ने भन्दै बेलहियाका स्थानीयले उनीहरुको आवतजावतमा रोक लगाउनमा माग गरेका थिए । सोही अनुसार भारतीय भन्सारका एजेण्टलाई नेपालमा आउने रोक लगाइएको थियो । जसकारण सिमापारीका सोनौली ट्रान्सपोर्ट एण्ड किल्यरिङ एजेण्ट एसोसियसनले मंगलबारदेखि आन्दोलनस्वरुप आफ्नो कामकाज ठप्प गरेका छन् । यस विषयमा उनीहरुले जिल्ला प्रशासान कार्यालय रुपन्देही, भैरहवा भन्सार कार्यालय र इलाका प्रहरी कार्यालय बेलहियामा पत्रमार्फत जानकारी समेत दिएका छन् । पत्रमार्फत उनीहरुले भैरहवा भन्सारमा आउन अनुमति नदिएसम्म आफूहरुले काम नगर्ने बताएका छन् । भारतको सोनौली ट्रान्सपोर्ट एण्ड किल्यरिङ एजेण्ट एसोसियसनलले भन्सार जाँचपास गर्न भैरहवा भन्सारमा आउन नपाउँदा गाडीलाई भाडा दिन, नेपालमा भन्सार राजश्व जम्मा गर्न, भन्सारबाट गाडी निकाल्न जस्ता अनेक समस्या भएको पत्रमा उल्लेख गरिएको छ । भैरहवा नाकाबाट विगतमा दैनिक चार सयको हाराहारीमा मालवाहक गाडीहरु भित्रिने गरेका थिए भने लकडाउन भएदेखि औसतमा दैनिक डेढ सय मालवाहक गाडीहरु भित्रिने गरेका थिए । भारतको सोनौली नाकाबाट मंगलबार बिहानदेखि भन्सारमा कुनै पनि मालवाहक गाडी नआएको भैरहवा भन्सार कार्यालयका सूचना अधिकृत पूर्णप्रसाद लम्सालले जानकारी दिए । 'मालवाहक गाडी भित्रिनमा हाम्रो तर्फबाट कुनै अवरोध सिर्जना भएको छैन,' उनले अन्नपूर्णसँग भने, उनीहरुको (भारततर्फ) आन्तिरक समस्याका कारण भन्सारमा मालवाहक गाडी आउन नसकेको हो ।' उनले सोनौली ट्रान्सपोर्ट एण्ड किल्यरिङ एजेण्ट एसोसियसन गरेको पत्राचारबारे आफूलाई जानकारी नभएको दावी गर्दै सिमापारी रोकिन पुगेका मालवाहक गाडीहरु भित्रयाउनका लागि पहल भइरहेको बताए ।"
भारतबाट घर फर्कनेको लर्को,"सन्धिखर्क : भारतबाट जिल्ला फर्किने क्रम बढिरहेको छ । कोरोना भाइरसको महामारिका कारण रोजगारी गुमाउन पुगेका अर्घाखाँचीवासीहरू धमाधम घर फर्किन थालेका हुन् । अर्घाखाँचीमा पछिल्लो दुई हप्तामा भारतबाट आउनेको संख्या ४ हजार १ सय ६९ पुगेको छ । रोजगारीको सिलसिलामा भारत गएका नागरिक कोरोनाको उच्च जोखिम भएसँगै विभिन्न माध्यमबाट गृह जिल्ला फर्किन थालेका हुन् । उनीहरु सबैलाई स्थानीय सरकारले निर्माण गरेका क्वारेन्टाइनमा राखिएको छ । जिल्ला भित्रिएका ४१ सय ६९ मध्ये सन्धिखर्क नगरपालिकाका ५ सय ६९ जना, भूमिकास्थान नगरपालिकाका १ हजार ८१ जना, शितगंगा नगरपालिकाका ९ सय ३० जना, पाणिनी गाउँपालिकाका ४ सय ८२ जना, मालारानी गाउँपालिकाका ७ सय ६४ जना र छत्रदेव गाउँपालीकामा ३ सय ४९ जना रहेको सहायक प्रमुख जिल्ला अधिकारी विनोद खनालले जानकारी दिए । जिल्लाका ६ स्थानीय सरकारले हालसम्म ४३ सय ८९ क्वारेन्टाइन बेड निर्माण गरेको स्थानीय तहका प्रमुखहरुले जनाएका छन् । यस्तै सन्धिखर्कको हटारीनेटामा ४५ बेडको आइसोलेसन बेड निर्माण गरिएको छ ।पाणिनी गाउँपालिकाका ८ पालिको कमला मावि क्वारेन्टाइनमा भारतबाट आएका मध्ये कोरोना संक्रमित २ जना पुरुषलाई उक्त आइसोलेसन बेडमा राखिएको छ । संक्रमितको स्वास्थ्य अवस्था समान्य रहेको अर्घाखाँची अस्पतालका प्रमुख डा कपिल गौतमले जानकारी दिए ।"
कर्णाली प्रदेशमा थपिए २९ जना कोरोना संक्रमित,"काठमाडौं : कर्णाली प्रदेशमा मंगलबार थप २९ जनामा कोरोना भाइरस (कोभिड१९) संक्रमण देखिएको छ। प्रदेश अस्पताल र पशुपन्छी रोग अन्वेषण प्रयोगशाला सुर्खेतमा गरिएको पीसीआर परीक्षणमा थप २९ जनामा कोरोना संक्रमण पुष्टि भएको हो । संक्रमित २९ जनामध्ये सुर्खेतका ११ जना, सल्यानका ९ जना र अछामका ९ जना रहेको सामाजिक विकास मन्त्रालय अन्तर्गतको जनस्वास्थ्य सेवा महाशाखा प्रमुख डा लक्ष्मीनारायण तिवारीले जानकारी दिए। वीरेन्द्रनगर नगरपालिका१ का ८ जना, वडानम्बर ३ का ३ जनामा कोरोना भाइरस संक्रमण देखिएको हो। उनीहरु १४ वर्षदेखि ५० वर्ष उमेर समूहका छन्। यस्तै सल्यानको दार्मा गाउँपालिका१ का दुई पुरुष, वडानम्बर २ का दुई पुरुष, वडानम्बर ३ का दुई पुरुष, वडानम्बर ४ का ४ जना पुरुष रहेका छन् ।उनीहरुको उमेर ३५ देखि ५० वर्ष उमेर समूहका छन्। यस्तै अछामको मंगलसेन नगरपालिका ४ का २३ वर्षीय पुरुष, मेल्लेख गाउँपालिका ४ का २२, २४, २७,२९, ३५ र ४० वर्षका ६ पुरुष, २७ र ३० वर्षका महिलामा कोरोना पुष्टि भएको छ ।"
रौतहटमा एकै दिन थपिए ७४ जना कोरोना संक्रमित,"रौतहट : रौतहटमा मंगलबार मात्रै ७४ जनामा कोरोना भाइरसको संक्रमण पुष्टि भएको छ । टेकु र धुलिखेलको प्रयोगशालमा गरिएको परीक्षणमा ७३ पुरुष र एक महिलामा संक्रमण देखिएको हो । भारतबाट रोजगारी गरेर घर फर्केकामा कोरोना भाइरसको संक्रमण देखिएको हो । राजपुर नगरपालिकामा २१, राजदेवी १८, गौर १३, परोहा ४, गढिमाइ १ दुर्गागवती गाउँपालिका १४ र यमुनामाइ गाउँपालिकाका ३ जनामा कोरोना भाइरस संक्रमण देखा परेको हो । मंगलबारसम्म रौतहटमा मात्रै ३ सय ७ जनामा संक्रमण देखिएको जिल्ला प्रशासन कार्यालय रौतहटले जनाएको छ । संक्रमित सबै भारतबाट आएका व्यक्ति हुन्। उनीहरुलाई सीमानाकाबाट सोझै क्वारेन्टाइन लगेर राखिएको थियो। संक्रमितको स्वास्थ्य अवस्था सामान्य रहेको र उनीहरु स्वास्थ्यकर्मीको निगरानीमा रहेको रौतहटका सिडिओ बासुदेव घिमिरेले जनाए।"
लकडाउनमा विकासका काम धमाधम,"बुटवल : विकास निर्माणको काम गर्ने 'पिक आवर'मा कोरोना नियन्त्रणका लागि लकडाउन भयो । थुप्रै विकासका योजना अलपत्र परेका छन् ।अझै काम गर्ने सहज वातावरण छैन। तर, रुपन्देहीका केही योजना भने निरन्तर रुपमा चलिरहेका छन् ।जलस्रोत तथा सिँचाइ विकास डिभिजन कार्यालयमार्फत सञ्चालनमा रहेको ८ वटा ठूला सिँचाइका योजना निर्माण निरन्तर भइरहेका छन् । निर्माण सामग्रीको भण्डारण गरेका कम्पनीले काम निरन्तर गरेको डिभिजन प्रमुख टंक केसीले बताए ।संघीय सरकारबाट हस्तान्तरित १२ र प्रदेश सरकारका ६ वटा योजना चालु अवस्थामा रहेका छन् । छत्तिस मौजा, खड्वा सिँचाइ, रोहिणी र सियारी सिँचाइ योजनाको काम निरन्तर भइरहेको छ । 'सामग्री रहेका योजनाको काम धमाधम भइरेको छ, डिभिजन प्रमुख केसीले अन्नपूर्णसँग भने, 'साना योजनाको काम हुन सकेको छैन ।' रुपन्देहीमा सञ्चालित यी योजनाले थप ९ हजार हेक्टरमा सिँचाइ सुविधा पुग्नेछ । ८२ हजार ६ सय २२ हेक्टर खेतीयोग्य जमिनमध्ये ५८ हजार ५ सय ४० हेक्टर सिँचाइ योग्य छ । सिँचाइ सुविधा पुगेको क्षेत्र भने ३७ हजार ६ सय हेक्टरमात्रै छ । अन्नभण्डारका रुपमा रहेको सिँचाइलाई विस्तार गर्न प्रदेश सरकारले जोड दिएको छ । प्रदेशका योजनाहरु रुपन्देहीका १० वटा पालिकामा चलिरहेका छन् । मर्चवार क्षेत्रमा सिँचाइ सुविधा पुराउने योजनाअनुरुप काम भइरहेको छ । चालु योजनामध्ये १६ मौजा सिँचाइ ३७ करोड लागतको हो । यो नहर ढलानको काम भइरहेको छ । रोहिणीमा ३६ करोडको अर्का योजना चलिरहेको छ । चैतदेखि जेठसम्म विकास निर्माणको 'पिक आवर' मानिन्छ । पुरानै रफ्तारमा काम नभएपछि ठप्प नै अवस्था नहरेको प्रमुख केसीले बताए ।अत्यावश्यक पुल बन्दै सडक डिभिजन कार्यालय बुटवलमार्फत करिब ४० वटाको हाराहारीमा पुल निर्माण प्रक्रियामा छन् । मोटरेबल पक्की पुल निर्माणको काम लकडाउन यता प्रभावित छ । अत्यावश्यक रहेका १६ वटा पुल निर्माणको काम भने धमाधम भइरहेको छ । सडक डिभिजन प्रमुख मेघराज मरासिनीका अनुसार रुपन्देही, पश्चिम र पूर्वी नवलपरासीमा पुल निर्माणका काम जारी रहेका हुन् । बर्खामा नदी आउने भएकाले ती पुलहरुको काम निरन्तर रहेको उनले बताए । मरासिनीका अनुसार लकडाउनकै अवधिमा पूर्वी नवलपरासीमा साढे ३ किलोमिटर कालोपत्रे समेत सकिएको छ । बुटवलको प्रदर्शनी केन्द्र र सम्मेलन केन्द्रको काम पनि निरन्तर चलिरहेको छ । लकडाउनकाबीच यस प्रदर्शनी केन्द्रमा ३५ जना मजदुरले काम गरिरहेका छन् । एक महिना निर्माण बन्द भएको प्रदर्शनी केन्द्र सहरी विकासबाट अनुमती प्राप्तपछि वैशाख १३ काम सुरु गरिएको हो । मजदुरलाई कामबाट बञ्चित हुन नदिन तथा समयमा काम सक्न भन्दै कोरोना भाइरसविरुद्ध विशेष सावधानी अपनाएर काम भइरहेको अन्र्तराष्ट्रिय प्रदर्शनी केन्द्रका सुपरभाइजर तारा सापकोटाले बताए । मजदुरलाई दूरी कायम गरेर खटाएको छ । आयोजनाका इन्जिनियर रेशा बस्यालले लकडाउनको समयमा सबै सामान उपलब्ध नहुँदा 'फुलफेज'को काम भने हुन नसकेको बताइन् । स्थानीय स्रोतसाधनबाट जेजति सामान उपलब्ध हुन्छ त्यसैअनुसार प्रयोग गरेर निर्माणको काम गरिएको उनले बताइन् । स्थानीय तहले समेत विकासका काम सुरु गरेका छन् । सडक ग्राभेल, कालोपत्रे, नाली निर्माणका काम भइरहेका छन् । असारअघि नै काम सक्नेगरी काम भइरहेको हो ।"
स्वदेश फर्कनेको सहजीकरण गर्न २६ बुँदे कार्ययोजना,"काठमाडौं : सरकारले कोभिड१९ को विश्वयापी संक्रमणबाट उत्पन्न असहज परिस्थितिले स्वदेश आउनैपर्ने परिस्थितिमा रहेका नेपाली नागरिकलाई सहजीकरण गर्न २६ बुँदे विशेष कार्ययोजना बनाएको छ । मन्त्रिपरिषद्को यही जेठ १२ गतेको बैठकले स्वीकृत गरेको उक्त कार्ययोजनामा नेपाल फर्कन चाहने त्यस्ता नागरिकलाई महामारी फैलन नदिने गरी संक्रमणबाट सुरक्षितरूपमा स्वदेश आउने, क्वारेन्टाइनमा बस्ने, स्वास्थ्य परीक्षण गर्ने, स्वास्थ्य सुरक्षासम्बन्धी मापदण्ड पालना गर्ने रगराउने विषय समेटिएको छ । कार्ययोजनामा स्वदेश फर्कने नागरिकको व्यवस्थापनका लागि कुन निकायले के काम गर्ने र कसरी सहजीकरण गर्ने भन्ने उल्लेख छ । सरकारले अलपत्र अवस्थामा रहेका भारतबाहेक देशबाट पहिलो चरणमा करिब २५ हजार नागरिक ल्याउने गृहकार्य गरिरहेको छ । पहिचान परराष्ट्र मन्त्रालयबाट तेस्रो मुलुकबाट आउने नेपाली नागरिकको पहिचान, प्राथमिकीकरण, विवरण संकलन गरी सरोकारवाला निकायलाई उपलब्ध गराउने काम परराष्ट्र मन्त्रालयले गर्ने छ । त्यस कार्यमा संस्कृति पर्यटन तथा नागरिक उड्डयन, श्रम रोजगार तथा सामाजिक सुरक्षा, गृह, प्रदेश सरकार र स्थानीय तहले सहयोग र्पुयाउनेछन् । भारतबाहेक तेस्रो मुलुकबाट आउन उडाउन अनुमति संस्कृति, पर्यटन तथा नागरिक उड्डयन मन्त्रालयले दिने तथा परराष्ट्र र गृह मन्त्रालयले उक्त कार्यमा सहयोग र्पुयाउनेछन् । विदेशबाट फर्कनेको होल्डिङ सेन्टर वा विमानस्थलमा स्वास्थ्य स्वघोषणा फाराम भर्न लगाउने र ज्वरो मापनलगायत स्वास्थ्य जाँच गर्ने, स्वास्थ्य तथा जनसङ्ख्या मन्त्रालयको जिम्मेवारीमा नेपाली सेना, प्रदेश सरकार र स्थानीय तहले सहयोग र्पुयाउने व्यवस्था गरिएको छ ।हवाईजहाजबाट आउने व्यक्तिले साथमा लिइ आएको सात दिनभित्रको स्वास्थ्य परीक्षण प्रमाणपत्रको जाँच विमानस्थलमा खटिएको चिकित्सक टोलीले गर्नेछ । मोबाइलको सिमकार्ड निःशुल्क उपलब्ध विदेशबाट आएर होल्डिङ वा क्वारेन्टाइनमा रहने व्यक्तिलाई नेपाल टेलिकम र एनसेलले निःशुल्करूपमा मोबाइलको सिमकार्ड उपलब्ध गराउने व्यवस्था मिलाइने छ। प्रवेश नाका र विमानस्थलमा आउनेलाई होल्डिङ सेन्टर र क्वारेन्टिनमा र्पुयाउन यातायातका साधनको व्यवस्था सेना, यातायात व्यवस्था विभाग र ट्राफिक प्रहरीले गर्नेछ । होल्डिङ सेन्टरको व्यवस्थापन नेपाली सेनाले गर्नेछ भने क्वारेन्टिनको सुरक्षा, रेखदेख, निगरानी र अभिलेख व्यवस्थापन नेपाली सेनासहितका सुरक्षा सङ्गठन र स्थानीय तहले गर्नेछन्। क्वारेन्टाइनमा लजिष्टिक सपोर्टको व्यवस्था स्थानीय तहले गर्नेछ भने त्यसमा शहरी विकास मन्त्रालय र प्रदेश सरकारले सहयोग र्पुयाउनेछन् । चौध दिन रु१७५ का दरले स्थानीय तहलाई रकम उपलब्ध स्थानीय तहलाई क्वारेन्टाइनको बन्दोबस्ती र त्यहाँ रहँदा खाना खर्चवापत प्रतिदिन प्रतिव्यक्तिवापत रु १७५ का दरले १४ दिनको रकम अर्थ मन्त्रालयबाट निकासा हुने व्यवस्था मिलाइएको उक्त कार्ययोजनामा उल्लेख छ । तेस्रो मुलुकबाट आउने यात्रुले हवाईभाडा र होटल क्वारेन्टिन खर्च स्वयंले व्यहोर्नुपर्ने छ । क्वारेन्टाइनमा बसेकालाई स्वास्थ्य परीक्षण तथा स्वास्थ्य सुरक्षासम्बन्धी कार्यको व्यवस्थापन स्वास्थ्य तथा जनसंख्या मन्त्रालयले गर्ने छ भने समग्र कार्यको सञ्चालन, अनुगमन, नियन्त्रण र निर्देशन कोभिड१९ संकट व्यवस्थापन सञ्चालन केन्द्रले गर्ने प्रधानमन्त्री तथा मन्त्रिपरिषदको कार्यालयबाट जानकारी प्राप्त भएको छ ।"
धानको पकेट क्षेत्रमै मलको हाहाकार,"गुलरिया : देशकै अन्न भण्डारको रुपमा चिनिने बर्दिया स्थित धानको पकेट क्षेत्रमा मलको हाहाकार छ । वर्षे तथा हिउँदे धानखेती गरिने राजापुर क्षेत्रमा रासायनिक मलको अभाव हुँदा किसान चिन्तामा छन् । किसान मलको लागि बिहानैदेखि लाइनमा लागे पनि मल नपाएर रित्तो हात घर फर्किनु पर्ने बाध्यता रहेको राजापुर नगरपालिका वार्ड नम्बर ४ निवासी छप्पुराम चौधरी बताउँछन् । 'मल किन्ने ठाउँमा हात हालाहालसमेत हुन्छ', उनले भने, 'कृषि प्रधान देशमा राज्यले नीति बनाएरै मलको आपूर्ति गर्न सक्नुपर्छ अन्यथा कृषि प्रधान देशको नारा लगाउनु व्यर्थ छ ।' किसानले माग गरेअनुसारको मल बजारमा नपाएको उनको भनाइ छ । उनले थपे, 'किसानले युरिया मल खरिद गर्न खोज्दा सुपर नामको रासायनिक मल जर्वजस्ती भिडाउने गरिन्छ । जुन मल अग्लो क्षेत्रका धान खेतमा उपयुक्त हुँदैन । बर्दियामा ५० हजारभन्दा बढी क्षेत्रफलमा धानखेती गरिन्छ । जसमध्ये राजापुर क्षेत्रमा चैते तथा वर्षे धानखेती गरिन्छ तर आवश्यक बिउ, मल समयमै उपलब्ध नहुँदा किसानहरु मर्कामा पर्ने गरेका छन् ।' गुलरिया नगरपालिका वार्ड नम्वर ४ स्थित तुल्सीपुरका किसान रुपेस चौधरी एक सातादेखि मल खोज्दै भौतारिएका छन् तर चाहिने जति मल पाउन सकेका छैनन् । बजार लगायत सहकारी डीपोमा मल खोज्दै हिंडे पनि मल नपाएको उनले बताए । 'बजारमा मल अभाव छ। प्रर्याप्त मल पाइंदैन', चौधरीले भने, 'लकडाउनका बेला सामाजिक दुरीको समेत प्रवाह नगरी लाइनमा बस्यो पालो आउने बेला डीपोको स्टक सकिएर घर फर्किनु पर्छ ।' किसान हुनुको पीडा पोख्दै उनले थपे, 'सरकारले नगरका वडाबाटै मलखाद पाउने सुलभ व्यवस्था गरिदिनुपर्छ ।' यस्तै कृषि अभावका कारण युवाको कृषिमा आर्कषण घट्दै जान थालेको उनको भनाइ छ । उनी मात्र होइन बर्दियाका हजारौं कृषकहरु यतिखेर मल नपाएर चिन्तित बनेको अवस्था छ । गुलरिया नगरपालिका वार्ड नम्बर ७ वदलुपुरका मुक्ती चौहान ५ दिनदेखि मलको खोजीमा हिँडेको तर १ बोरा मल पाउन नसकेको बताउँछन् । 'धानको बिउ महँगो छ, बजारमा मल छैन मल नपाउँदा धेरै समस्या भयो', चौहानले भने, 'धान, मकै, मेन्था, तरकारी लगायतका खेतीमा मलको धेरै आवश्यकता छ तर कतै मल पाएको छैन ।' बर्दियामा वार्षिक करिब १२ हजार मेट्रिक टन रासायनिक मलको आवस्यकता पर्छ । तर सरकारले पुर्याउन सकेको छैन । मल बिक्री वितरणको जिम्मा लिएको कृषि सामाग्री कम्पनी लिमिटेड यतिखेर निरिह बनेको अवस्था छ । बर्दिया स्थित कम्पनीको गोदाममा साढे २ टन युरीया, ३० टन डीएपी मौज्दात रहेको गुलरिया कम्पनीका कार्यालय प्रमुख मोहन सिंह केसीले बताए । 'कम्पनीले जिल्लाका १ सय ७५ वटा सहकारीलाई मल बिक्रीवितरण डीपोको अनुमति दिएको छ', उनले भने, 'कम्पनीसँगै मलको स्टक कम भएकाले सबै डीपोहरुमा मल बाँड्दा थोरै थोरै भाग पर्न आउँछ । भैरहवामै मलको कमी भएकाले जिल्लामा मल अभाव भएको हो । कलकत्तामा मल आएर थन्किएको छ । लकडाउनका कारण मल आउन सकेको छैन ।' भारतको कलकत्ता स्थित बन्दरगाहमा थन्किएको मल आउन सके अवस्था सामान्य बन्ने उनको भनाइ छ । रासायनिक मल किन्न लाइनमा किसान। तस्बिर : यादव आचार्य।"
कोरोना सर्ने डरले स्थानीयले फर्काइदिए जलविद्युत आयोजनाका मजदुरलाई,"बेनी : म्याग्दीको अन्नपूर्ण गाउँपालिकाको नारच्याङ र घारका बासिन्दाले जलविद्युत आयोजनामा काम गर्न आएका मजदुरलाई फर्काइ दिएका छन् । नारच्याङको ११० मेगावाट क्षमताको निलगिरी हाइड्रो र १४ मेगावाट क्षमताको घारखोला जलविद्युत आयोजनाका मजदुरलाई फर्काएका हुन् । नाकाबाटै छिर्न नदिएपछि अलपत्र परेका मजदुर चाउचाउ र चिउराको भरमा सडकमै बसेका छन् । निलगिरी हाइड्रोको सुरुङमा काम गर्न सल्यानबाट आएका प्रेम बस्नेतले काम गर्ने ठाउँमा जान नदिएपछि अलपत्र परेको बताए । 'ठेकेदारले बोलाएपछि गृह मन्त्रालयको अनुमति लिएर पोखरामा आरडीटी परीक्षण गरेर आएका हौं, उनले भने, 'चार दिनअघि घरबाट हिँडेदेखि खाना खान पाएका छैनौं।' बस्नेतको नेतृत्वमा ३० जना मजदुर तीनवटा माइक्रोबस रिजर्भ गरेर सोमबार बिहान नारच्याङ पुगेका थिए । ठेकेदारले स्थानीयसँग वार्ता गरेर मजदुरलाई काममा लगाउने प्रयास भइरहेको बताएका छन् । 'ठेकेदारले पर्ख भन्छन्,' मजदुर सुरेश बस्नेतले भने, 'गाउँलेले छिर्नै दिदैनौ भन्छन् ।' सल्यानबाट पचास हजार रुपैयाँ तिर्ने सहमतिमा माइक्रो रिजर्भ गरेर आएका थिए । उनीहरुलाई यातायात व्यवसायीले बेनी देखि नारच्याङ पुगेको थप १२ हजार रुपैयाँ मागेका छन् । फर्कनका लागि ७५ हजार मागेको मजदुरले गुनासो गरे । घर फर्कनका लागि आफूहरुको साथमा भाडा तिर्ने, खाजा र खाना खाने पैसा नभएको उनीहरुले बताए। उर्जा मन्त्रालयको सिफारिस र गृह मन्त्रालयको अनुमतिमा निलगिरिको ठेकेदार सिई कन्ट्रक्सनले सल्यानका साथै सिन्धुपाल्चोक र नुवाकोटबाट थप १५ जना मजदुर ल्याएको हो । घारखोला जलविद्युत आयोजनाको ठेकेदारले ल्याएका १५ जना मजदुर पनि स्थानीयले विरोध गरेपछि गाउँपालिकाको केन्द्र पोखरेबगरमा गाडीभित्रै बसेका छन् । नारच्याङका बासिन्दाहरुले जलविद्युत आयोजनाका कारण कोरोनाको जोखिम बढेको भन्दै ५० दिनदेखि गाउँ भित्र्ने सबै नाकामा जाली र गरालो हालेर तालाचाबी लगाएका छन् । युवा क्लब, आमा समूह र गाउँका अगुवाहरुले नाकामा निगरानी गर्न स्वमसेवक खटाएका छन् । जोखिमयुक्त जिल्लाबाट आएका मजदुर क्याम्पमा नबसी गाउँ डुल्न थालेकाले बाहिरबाट आउने सबैलाई प्रतिबन्ध लगाएको नारच्याङका वडा अध्यक्ष चन्द्रप्रकाश फगामीले बताए । 'सामाजिक दुरी कायम गर्ने र मजदुरलाई क्याम्पमै राखेर काममा लगाउने नियम पालना नभएपछि गाउँलाई सिल गरेका हौं, उनले भने । सरकारले जलविद्युत लगायतका ठूला र दीर्घकालिन महत्व राख्ने आयोजनालाई निरन्तरता दिने नीति लिएपनि प्रभावकारी समन्वय नहुँदा कार्यान्वयनमा समस्या भएको छ । नारच्याङको एउटै वडामा १६७ मेगावाट क्षमताका चारवटा जलविद्युत आयोजना निर्माण भइरहेका छन् । थप ६ वटा आयोजना प्रक्रियामा छन् । छिमेकी वडा दानामा २०० केभी क्षमताको सबस्टेसन र त्यहाँबाट पर्वतको खुर्कोट जोड्ने ३९ किलोमिटर दुरीको विद्युत प्रशारण लाइन पनि निर्माण अन्तिम चरणमा छ । कोरोना रोकथामका लागि सरकारले चैत ११ गते लकडाउन घोषणा गरेलगत्तै घर गएका मजदुरहरु काममा फर्कन थालेका छन् । तर स्थानीय, जलविद्युत आयोजना र ठेकेदारबीच मजदुरहरुको सुरक्षा, आवत जावत र व्यवस्थापनका विषयमा बिवाद बढेको छ । धेरै जसो आयोजनाका मजदुरहरु घर गएकाले प्रभावित भएका छन् । छलफलको माध्यमबाट आयोजना पनि चालू हुने गाउँले पनि सुरक्षित हुने वातावरण बनाउन पहल गरिरहेको अन्नपूर्ण गाउपालिकाका अध्यक्ष डमबहादुर पुनले बताए ।"
डोलेश्वरमा राजस्थानी शैलीको प्रवेशद्वार बन्न लागेपछि स्थानीयको विरोध,"भक्तपुर : भक्तपुरको सूर्यविनायक नगरपालिका ८ सिपाडोलस्थित डोलेश्वर महादेव मन्दिर प्रवेश गर्ने गरी राजस्थानीद्वार बनाउन लागिएपछि स्थानीयले विरोध गरेका छन्। नेपालको मौलिक एवं परम्परागत शैलीमा निर्माण भइरहेको डोलेश्वर महादेव मन्दिर परिसरमा राजस्थानी शैलीको प्रवेशद्वार मेल नखाने भन्दै उनीहरुले विरोध गरेका हुन्। उनीहरुले डोलेश्वर महादेव मन्दिर र यहाँको मौलिक एवं परम्परागत शैलीसँग मेल खाने प्रवेशद्वार बनाउन माग गर्दै सूर्यविनायक नपा ८ वडामा निवेदनसमेत दिएका छन्। डोलेश्वर मन्दिरका मूल पुजारी बच्चुराम जंगमले डोलेश्वर महादेव संरक्षण तथा विकास समितिकै निर्णयमा डोलेश्वर मन्दिर प्रवेश गर्ने द्वार राजस्थानी शैलीमा बन्न लाग्नु दुर्भाग्य भएको बताए। मूल पुजारी जंगमले नै उक्त प्रवेशद्वार नेपाली मौलिक एवं परम्परागत शैलीमा निर्माण हुनुपर्ने माग गर्दै सोमबार वडा कार्यालयमा निवेदन दिएका छन्। उनले नेपाली मौलिक शैली नअपनाई भारतको राजस्थानी शैलीमा प्रवेशद्वार बनाउन नेपाली कला र संस्कृतिको अवमूल्यन भएको जिकिर गरे। डोलेश्वर महादेवको मन्दिर, मन्दिर परिसरको चौबन्दी सत्तल, विभिन्न देवदेवीका मन्दिर सबै नेपाली मौलिक एवं परम्परागत शैलीका छन्, मूल पुजारी जंगमले भने, तर प्रवेशद्वार भने राजस्थानी शैलीमा बनाउनु नेपाली कला र संस्कृतिको अपमान हो, अवमूल्यन हो। डोलेश्वर महादेव मन्दिर संरक्षण तथा विकास समितिले आफ्नो घर आश्रम नेपाल, नेपाल मानव सेवा संघ, आदर्श निर्माण मन्दिर र पशुपति मारवाडी सेवा संघले करिब १७ लाख रुपैयाँमा उक्त प्रवेश निर्माण अघि बढाइरहेको छ। डोलेश्वर महादेव मन्दिरको दक्षिणपूर्वी प्रवेश नाकामा बनाइएको उक्त प्रवेशद्वारको अहिले जमिन सतहसम्मको काम भइसकेको छ। दुईतिर खम्बाको लागि डण्डी बाँधिएर उठाइएको छ। १६ फिट उचाइ भएको उक्त प्रवेशद्वारको भित्री बाटोको चौडाइ १४ फिट रहेको छ। त्यस्तै प्रवेशद्वारका दुईतिरको खम्बा दुईदुई फिट चौडाइको हुने डोलेश्वर संरक्षण तथा विकास समितिका अध्यक्ष बालहरि चालिसेले जानकारी दिए। उनले डोलेश्वर मन्दिर परिसर बाहिर रहेको आफ्नो घर आश्रम नेपालको निवेदनअनुसार समितिले राजस्थानी शैलीकै प्रवेशद्वार बनाउन दिइएको स्पष्ट गरे। आफ्नो घर आश्रम नेपालले गएको माघ २७ गते मन्दिर प्रवेश गर्ने दक्षिण पूर्वी नाकामा राजस्थानी शैलीको प्रवेशद्वार बनाउने पाऊँ भनी माग गरेको थियो, अध्यक्ष चालिसेले भने, उक्त मागबमोजिम समितिको फागुन ३ गते बसेको बैठकले राजस्थानी शैलीमै प्रवेशद्वार बनाउन दिने निर्णग गरिएको हो। उनले उक्त प्रवेशद्वार निर्माणबारे कसैले विमति राख्न नपर्ने जिकिर गरे। उनका अनुसार उक्त प्रवेशद्वार निजी जमिनमा बन्न लागेको हो। उक्त जमिनका धनीले बाटोसहित प्रवेशद्वार बनाउन स्वीकृति दिएको र सहयोगीहरुले राजस्थानी शैलीमै बनाउने भनेकाले त्यसको विरोध गरिरहन नपर्ने अध्यक्ष चालिसको जिकिर थियो। नक्सा पासविनै निर्माण : शिलान्यास गर्ने वडा अध्यक्ष प्रवेशद्वार निजी जमिनमा बन्न लागे पनि त्यसको नक्सापास भने नगरिएको पाइएको छ। नक्सापासविनै निर्माण गरिएको प्रवेशद्वारको शिलान्यास भने सूर्यविनायक नपा ८ का वडा अध्यक्ष किरण थापा स्वयंले गरेका थिए। वडा अध्यक्ष थापाले गएको फागुन ९ गते महाशिवरात्रीको दिन भूमिपूजासहित उक्त प्रवेशद्वारको शिलान्यास गरेका थिए। प्रवेशद्वार बन्ने जमिन निजी हो। प्रवेशद्वारको नक्सा पास पनि भएको छैन, उनले भने, यस विषयमा मैले बुझिरहेको छु। सोमबार उक्त प्रवेशद्वार नेपाली मौलिक शैलीमै बनाउनुपर्ने माग गरेर वडामा निवेदन परेपछि वडा अध्यक्ष थापाले मंगलबार यसबारे छलफल गरेर निष्कर्ष निकालिने नकारी दिए। अध्यक्ष चालिसेले झुक्याए यता डोलेश्वर महादेव मन्दिर संरक्षण तथा विकास समितिका पदाधिकारीहरुले भने उक्त प्रवेशद्वारका सम्बन्धमा समितिका अध्यक्ष चालिसेले झुक्याएको आरोप लगाएका छन्। उनीहरुले समितिको बैठकले दक्षिण पूर्वी नाकामा प्रवेशद्वारमात्रै बनाउन दिन निर्णय गरिएको तर पछि अध्यक्षले महासचिव धर्मराज बस्नेतसँग मिलेर राजस्थानी शैलीको भन्ने उल्लेख गरेको जिकिर गरे। समितिका वरिष्ठ उपाध्यक्ष सूर्यबहादुर खाइतू र सचिव विश्वराम थापाले बैठकमा नेपाली शैलीमै प्रवेशद्वार बनाउन दिनुपर्ने छलफल भएको तर दाताहरुले राजस्थानी बनाउने भनेकाले समितिले कुनै पनि शैली उल्लेख नगरी प्रवेशद्वारमात्रै बनाउन दिने निर्णय गरिएको जानकारी दिए। उनीहरुले डोलेश्वर महादेव मन्दिर प्रवेश गर्ने मुख्य द्वार, चौबन्दी सत्तलसँगै बन्ने थप दुई द्वार मौलिक नेपाली शैलीमै बन्ने र अरनिको राजमार्गसँगै जगातीमा बनेको प्रवेशद्वार नेपाली मौलिक शैलीमै बनिसकेकोले मन्दिर प्रवेश गर्ने दक्षिण पूर्वी प्रवेशद्वार पनि नेपाली मौलिक शैलीमै बन्नुपर्ने माग बैठकमा उठेको बताए। राजस्थानबाट मार्बल र मिस्त्री आउनमात्रै बाँकी यता राजस्थानी प्रवेशद्वार निर्माणका मुख्य सहयोगी आफ्नो घर आश्रम नेपालका सञ्चालक अनिश गोयल प्रवेशद्वारमा प्रयोग हुने मार्बलका सम्पूर्ण सामान तयार भइसकेको बताउँछन्। उनका अनुसार नेपालसँगै भारतमा पनि कोरोना भाइरस संक्रमण नियन्त्रण तथा व्यवस्थापन गर्न लकडाउन लगाइएकाले प्रवेशद्वारका सामान ल्याउन सकिएको छैन। प्रवेशद्वारको डिजाइनअनुसार आवश्यक पर्ने मार्बलको कलाकृतिलगायतका सामान भारतको राजस्थानमा तयार भइसकेको छ, गोयलले भने, लकडाउन भएकोले ल्याउन पाएको छैन। उनले मार्वलको कलाकृतिसँगै त्यो जोडजाड गर्ने मिस्त्री तथा मजदुरसमेत राजस्थानबाट आउने तयारीमा रहेको जानकारी दिए।"
भारतबाट धादिङ आएकाको कोरोना परीक्षण भएन,"धादिङ : कोरोना भाइरसको संक्रमण फैलिन थालेसँगै धादिङमा मंगलबारसम्म १९ सय १८ जनाको आरडीटी गरिएको छ । अन्य जिल्लाबाट भित्रिएका शंकास्पद व्यक्तिहरु, सुरक्षाकर्मी, गाउँपालिकाका कर्मचारी, स्वास्थ्यकर्मी, पत्रकार गरी १ हजार ९ सय १८ जनाको आरडीटी परीक्षण गरिएको स्वास्थ्य कार्यलय धादिङका प्रमुख डाक्टर भुवन पौडेलले जानकारी दिए । परीक्षण गराएकामध्ये ४१ जनाको आरडीटी पोजिटिभ देखिएको थियो।उनीहरुलाई तत्काल आइसोलेसनमा राखियो र उनीहरु सबैजनाको निको भएर घर आइसकेका छन्। जिल्ला अस्पताल धादिङका स्वास्थ्यकर्मीमध्ये ७ जनाको आरडीटी पोजिटिभ देखिएपछि एक हप्ताको लागि अस्पतालको ओपीडी सेवा बन्द भएको थियो । गएको जेठ १ गते यता मंगलबारसम्म धादिङ जिल्लाभर ७ सय १३ जना भारतबाट भित्रिएका छन् । उनीहरु सबैलाई सम्बन्धित स्थानीय तहले क्वारेन्टाइनमा राखेको छ । तर भारतबाट आउने एकजनाको पनि पीसीआर परीक्षण भएको छैन । धादिङ प्रहरीले जिल्ला भित्रिने नाकामा कडाइ गर्दै भारतबाट आएकालाई सुरक्षित तरिकाले गाउँपालिकाको जिम्मा लगाउने काम गरिरहेको छ तर क्वारेन्टाइनमा राखिसकेपछि गर्नुपर्ने परीक्षण हुन नसक्दा क्वारेन्टाइमै संक्रमण फैलिने खतरा बढेको छ । त्यस्तै धादिङ जिल्लामा हालसम्म १ सय ६२ जनाको पीसीआर परीक्षण गरिएको छ । पीसीआर भने कोरोना संक्रमण देखिएका व्यक्तिको सम्पर्कमा रहेका व्यक्ति र नियमित कामकाजमा खटिएका स्वास्थ्यकर्मी र आरडीटी पोजिटिभ देखिएकाको मात्रै पीसीआर परीक्षण गरिएको हो। १ सय ५१ वटा पीसीआर रिपोर्ट नेगेटिभ आएको र बाँकी ११ वटाको रिपोर्ट आउन बाँकी रहेको स्वास्थ्य कार्यलय धादिङका महामारी फोकल पर्सन दीपक अछामीले जानकारी दिए । धादिङका ३ जना संक्रमित घर फर्किए धादिङ जिल्लाका तीनजना कोरोना संक्रमित उपचारपछि घर फर्किएका छन् । तीनैजनालाई जिल्लाभित्र संक्रमण भएको थिएन । दुवइबाट नेपाल फर्किएका नेत्रावतीका एक पुरुष (नेपालमा भेटिएका तेस्रो कोरोना संक्रमित) गत महिना नै डिस्चार्ज भएका थिए भने पछिल्लो ३ साताभित्र भेटिएका गल्छी गाउँपालिका ८ कटुवालपौवा गाउँकी ३० वर्षीया महिला तथा थाक्रे गाउँपालिका ७ का ४१ वर्षीय पुरुष निको भएर घर फर्किएका हुन् ।"
लोकसेवाको अन्तर्वार्तामा सहभागी हुन पीसीआर रिपोर्ट अनिवार्य,"काठमाडौं : लोकसेवा आयोगको अन्तर्वार्तामा सहभागी हुन पीसीआर रिपोर्ट अनिवार्य बुझाउनु पर्ने भएको छ। मंगलबार सूचना सार्वजनिक गर्दै आयोगले अन्तर्वार्ताको सूचीमा रहेकाले कोरोना भाइरस (कोभिड१९) परीक्षण गराएको पीसीआर रिपोर्ट अनिवार्य देखाउनुपर्ने उल्लेख गरेको हो। आयोगले राजपत्रांकित प्रथम श्रेणी, सहसचिव वा सोसहरका प्राविधिक र अन्य पदको परीक्षा र अन्तर्वार्तामा सहभागी हुनेले पीसीआर रिपोर्ट बुभाउनुपर्ने सूचना सार्वजनिक गरेको हो। सूचनामा उम्मेदवारले अन्तर्वार्ता अघि नै पीसीआर रिपोर्ट आयोगको अन्तवार्ता तथा सिफारिस शाखामा बुझाउनुपर्ने उल्लेख गरिएको छ।"
पाल्पामा आइसोलेसनमा रहेका एक पुरुषको मृत्यु,"तानसेन : पाल्पामा आइसोलेसनमा रहेका एकजना पुरुषको मंगलबार मृत्यु भएको छ । मृत्यु हुनेमा पूर्वखोला गाउँपालिका १ सिलुवाका ४६ वर्षीय रामबहादुर दिशा हुन् । उनको युनाइटेड मिसन अस्पताल तानसेनको आइसोलेसनमा उपचारका क्रममा मृत्यु भएको हो । उनको स्वाब परीक्षणको रिर्पोट नआएकाले मृत्युको कारण एकिन भएको छैन। मृतक दिशा मगरमा श्वासप्रश्वासम्बन्धी समस्या र सुख्खा खोकी लाग्ने जस्ता कोरोनासँग मिल्दोजुल्दो लक्षण रहेको मिसन अस्पतालका प्रशासकीय प्रमुख जीवन भट्टराईले बताए । मृतक दिशा मगर पूर्वखोला गाउँपालिका १ सिलुवा घर भई २ जल्पाको शम्भु मावीको क्वारेन्टाइनमा बस्दै आएका थिए । दिशाको स्वास्थ्य अवस्था बिग्रिदै गएपछि सोमबार मात्र मिसन अस्पतालको आइसोलेसनमा भर्ना गरिएको थियो । भारतको मुम्बईबाट गाउँ आएका दिशा १८ गते क्वारेन्टाइनमा पुगेका थिए । मृतक दिशा मगरको सोमबार नै स्वाब संकलन गरी परीक्षणका लागि भैरहवा जनस्वास्थ्य प्रयोगशालामा पठाएको र मृत्युपछि पनि पुन स्वाब संकलन गरी परीक्षणका लागि पठाएको जिल्ला स्वास्थ्य कार्यालय पाल्पाले जनाएको छ । पाल्पामा हालसम्म ५ जनामा कोरोना संक्रमण देखिएको छ । पाल्पामा रैनादेवी छहरा गाउँपालिकामा २ जना, निस्दी गाउँपालिकामा २ जना र माथागढी गाउँपालिकामा १ जनालाई कोरोना संक्रमण देखिएको हो । माथागढीका कोरोना संक्रमितको कन्ट्रयाक ट्रेसिङ गरी २३ जनाको स्वाब संकलन गरी परीक्षणका लागि पठाइसकेको छ। मृतक दिशालाई कोरोना संक्रमणको लक्षण देखिएपछि मिसन अस्पतालमा पठाएको पूर्वखोला गाउँपालिकाका स्वास्थ्य संयोजक मोहन ढकालले बताए ।"
"कोरोना कहर : भारतबाट फर्किनेको व्यवस्थापनमै समस्या, जोखिममा गाउँ","धादिङ : भारतबाट घर फर्किएका त्रिपुरासुन्दरी गाउँपालिकाका १ का एक युवा आइतबार जिल्ला सदरमुकाम धादिङवेशीबाट मोटरसाइकल चढेर गाउँ पुगे । घर पुग्नु अघि र पछि पनि केही साथीभाइसँग भेटघाट गरे । गाउँ फर्किएर क्वारेन्टाइन नबसेको र साथीभाइ भेटघाटमा हिँडेको कुरा त्यसपछि मात्रै फैलिएपछि सल्यानटार प्रहरी चौकीको टोलीले नियन्त्रणमा लियो र गाउँपालिकाले रानीपौवामा संचालन गरेको क्वारेन्टाइनमा लगेर राख्यो । यो समस्या अहिले धादिङका सबैजसो स्थानीय तहहरुले भोग्न थालेका छन् । गाउँपालिकाको आधिकारिक सम्पर्कमा आएकालाई पनि व्यवस्थापन गर्न स्थानीय तहलाई चुनौती थपिदै गएको छ । साथै विना कुनै सूचना गाउँ फर्किनेले भने गाउँमा झनै त्रास बढाएका छन् । त्रिपुरासुन्दरी गाउँपालिका १ का स्थानीय प्रकाश श्रेष्ठले भने, 'सल्यानटारमा बनाइएको क्वारेन्टाइन गाउँ बीचमा छ । कुनै कम्पाउण्ड छैन । क्वारेन्टाइनसँगै आँगन जोडिएको स्थानीयलाई क्वारेन्टाइनमा कसरी सुरक्षा दिएर राख्न सक्ला त गाउँपालिकाले । यो त झन जोखिम बढाउने काम मात्र भयो ।' यतिबेला मोटरको सहायताले भारतबाट आफ्ना गाउँ ठाउँ फर्किने र गाउँपालिकाले पनि आफ्नो क्षेत्रका स्थानीयलाई सीमा क्षेत्रबाट उद्धार गरेर ल्याउने क्रम दिनहुँ बढिरहेको छ । तर, तिनीहरुलाई सोझै गाउँघरमा पुग्न नदिइ चेकजाँच गरेर मात्रै घर फर्किने वातावरण बनाउन निकै गाह्रो पर्न थालेको छ । समयमै चेकजाँच र पीसीआर गराउन नसक्दा एकातिर क्वारेन्टाइनको व्यवस्थापन गर्न गाह्रो हुँदै गइरहेको छ भने क्वारेन्टाइनमै रोग फैलने हो कि भन्ने चिन्ता थपिएको छ । जिल्ला प्रहरी कार्यलय धादिङको रेकर्ड अनुसार जेठ १ गते यता भारतबाट ६ सय ५३ जना नागरिक धादिङ भित्रिएका छन् । धादिङ प्रहरी प्रवक्ता डिएसपी रुपक खड्काले भने, 'भारतबाट आउनेलाई जिल्ला भित्रिने नाकाबाटै प्रहरीको निगरानीमा सदरमुकाम र प्रहरी चौकीमा ल्याइ यहाँबाट सम्बन्धित गाउँपालिकालाइ जिम्मा लगाउने गरेका छौँ।उनीहरुलाइ सम्बन्धित स्थानीय तहहरुले आफ्नो क्षेत्रमा क्वारेन्टाइनमा लगेर राखेका छन् ।' नीलकण्ठ नगरपालिकाका स्वास्थ्य संयोजक विष्णु रिजालले भने, 'भारत र देशकै अन्य क्षेत्रबाट आएका करिब ४ सय जना हाम्रो नगरक्षेत्रका विभिन्न ठाउँमा संचालित क्वारेन्टाइनमा रहेका छन् । उनीहरुको दैनिक व्यवस्थापन खर्च मात्रै ९० हजार भन्दा बढी आइरहेको छ।' क्वारेन्टाइनमा रहेका सबैजनाको आरडीटी गराउन पनि किट अभाव भएपछि नगरपालिकाले आफ्नै खर्चमा किट खरिद गर्ने तयारी गरिरहेको रिजालले बताए । 'हामीले क्वारेन्टाइनमा रहेको सबैजनाको पीसीआर नै गराउन माग गरेका हौँ, रिजालले भने, 'तर सबैलाई चेकजाँच गर्ने गरी स्वास्थ्य कार्यलयले भिटिएम उपलब्ध गराउन सकेको छैन, कम्तीमा पनि आरडीटी गराएर घर पठाउने सोचमा छौँ ।' स्वास्थ्य कार्यलय धादिङका महामारी फोकल पर्सन दीपक अछामीले शंकास्पदहरुको मात्र पीसीआर गराइरहेको जानकारी दिए। उनले भने, 'क्वारेन्टाइनका सबैलाई पीसीआर गराउन सक्ने अवस्था छैन, लक्षण देखिएका, पहिले संक्रमितको सम्पर्कमा रहेकालाई भने परीक्षण गराउने काम गरिरहेका छौं।' कर्णाली प्रदेश र तराइका जिल्लामा पछिल्लो समय भारतबाट आएका नै बढी संक्रमित भेटिएका छन् । धादिङ जिल्लामा भने भारतबाट आएकालाई ४५ दिन क्वारेन्टाइनमा राखेर आरडीटी चेकजाँचमा नेगेटिभ आउने वित्तिकै गाउँ पठाउन थालिएपछि स्थानीयले पीसीआरको माग गर्न थालेका छन् । सिद्धलेक गाउँपालिकाकी स्थानीय लक्ष्मी सिलवालले भनिन्, 'भारतबाट आएकालाई ५ दिन क्वारेन्टाइनमा राखेर आरडीटी गराउँदै पठाउँदै गरेको छ, अब गाउँमा रोग फैलियो भने कसरी नियन्त्रण होला?'"
पाटनका कोरोना संक्रमितको सम्पर्कमा रहेका ३१ जनाको स्वाब संकलन,"बैतडी : बैतडीको पाटनमा कोरोना संक्रमण पुष्टि भएका पुरुषको प्रत्यक्ष सम्पर्कमा रहेका ३१ जनाको थ्रोट स्वाब संकलन गरिएको छ । सोमबार पाटन नगरपालिका ६ स्थित भीमदत्त प्राविधिक शिक्षालय क्वारेन्टाइनमा रहेका पाटन नगरपालिका ८ का ३१ वर्षीय पुरुषमा कोरोना संक्रमण पुष्टि भएको थियो । ती व्यक्तिमा कोरोना संक्रमणको पुष्टि भएसँगै उनको प्रत्यक्ष सम्पर्कमा रहेका व्यक्तिको सोमबार राती नै थ्रोट स्वाब संकलन गरिएको पाटन नगरपालिकाका स्वास्थ्य शाखा प्रमुख मदनसिंह महराले जानकारी दिए । उनका अनुसार क्वारेन्टाइनमा बसेका २६ जना, क्वारेन्टाइनमा खाना पकाउने भान्छे, क्वारेन्टाइनमा खटिएका स्वास्थ्यकर्मीसहित ३१ जनाको स्वाब संकलन गरी धनगढी पठाइएको छ। कोरोना संक्रमित ती पुरुष यही जेठ ८ गते भारतको मुम्बईबाट नेपाल आएका थिए।पहिलो चरणमा संक्रमित पुरुषको प्रत्यक्ष सम्पर्कमा रहेका व्यक्तिको थ्रोट स्वाब संकलन गरिएको भएपनि उनको सम्पर्कमा रहेका अन्यको पनि खोजी भइरहेको महराले बताए । उनले भने, 'संक्रमितको सम्पर्कमा रहेकाको खोजी भइरहेको छ। मंगलबारदेखि कन्ट्याक्ट ट्रेसिङको काम पनि सुरु गर्छौं ।' योसँगै बैतडीका ६ जनामा कोरोना संक्रमण पुष्टि भएको छ । सोमबार कोरोना पुष्टि भएका पुरुषको पाटन प्राथमिक स्वास्थ्य केन्द्रको आइसोलेसनमा उपचार भइरहेको छ । जेठ ९ गते कोरोना पुष्टि भएका २२ वर्षीय युवकको जिल्ला अस्पतालको आइसोलेसनमा उपचार भइरहेको छ । यस्तै जेठ १० गते कोरोना पुष्टि भएका बैतडीको शिवनाथका ४ जनाको सेती प्रादेशिक अस्पतालको आइसोलेसनमा उपचार भइरहेको छ । संक्रमित सबै भारतबाट फर्केका बैतडीका संक्रमित सबै भारतबाट फर्केका पाइएको छ । जेठ ९ गते कोरोना संक्रमण पुष्टि भएका २२ वर्षीय युवक भारतको दिल्लीबाट चैत ६ गते स्वदेश आएका हुन् । स्वदेश फर्केलगत्तै शिवनाथ गाउँपालिकाकी किशोरी गीता महर मृत्यु प्रकरणमा उनी वैशाख १५ गते पक्राउ परेका थिए । प्रहरी हिरासतमै रहेका बेला उनको स्वाब संकलन गरिएको थियो । स्वाब परीक्षण गर्दा उनमा कोरोना पोजिटिभ देखिएको थियो । अहिले उनको जिल्ला अस्पतालको आइसोलेसन कक्षमा उपचार भइरहेको छ । यस्तै जेठ १० गते गौरीफान्टा नाकाबाट स्वदेश फर्किएका शिवनाथ गाउँपालिकाका ४ जना पनि भारतबाटै आएका हुन् । उनीहरु बैतडी नपुग्दै सीमानाकामै आरडीटी पोजिटिभ देखिएपछि सेती प्रादेशिक अस्पतालको आइसोलेसनमा राखिएको थियो । पछि पीसीआर परीक्षण गर्दा उनीहरुमा कोरोना पोजिटिभ देखिएको थियो । सोमबार कोरोना पुष्टि भएका बैतडीको पाटन नगरपालिका ८ का ३१ वर्षीय पुरुष पनि भारतको मुम्बईबाट आएका हुन्। अहिलेसम्म क्वारेन्टाइनमा ५ हजार बढी नागरिक भारतबाट फर्केका छन् । उनीहरुको पीसीआर परीक्षण भने भएको छैन।"
"गर्भ परीक्षण गर्दा कोरोना, साथ छोडेनन् श्रीमानले","चितवन : पाँच महिनाको गर्भ रहँदा गरिएको परीक्षणबाट कोरोना पोजेटिभ देखिएपछि हेटौंडाका नवीन पौडेल दम्पत्ति चकित परे। पोजेटिभ देखिएपछि उनले श्रीमतीलाई एक्लै छाडेनन्। भरतपुर अस्पतालको आइसोलेसनमा पौडेल दम्पत्ती संगै बसे। स्वास्थ्यकर्मीले अलग्गै बस्न भने पनि उनले जोखिम मोलेरै श्रीमतीसँगै बसेका हुन्। आईसोलेसनमा उनले श्रीमतीलाई आत्मबल दह्रो बनाउन लगाए। पहिला श्रीमतीलाई एकछिन पनि छोडेनन्। शुक्रबार र शनिबार कोरोना परीक्षण गर्दा नतिजा नेगेटिभ आएपछि अन्नतः आइतबार कोरोना मुक्त भए। उपचारका लागि भरतपुर अस्पतालको आईसोलेसनमा रहँदा उनले श्रीमतीलाई साथ दिएका हुन्। पाँच महिनाको गर्भ रहेका कारण श्रीमती आत्तिने डरले उनी पनि सँगै बसेका हुन्। सँगै स्वाब लिए पनि उनको पोजेटिभ आयो मेरो रिपोर्ट आउन ढिलो भयो, पौडेलले भने, पोजेटिभ नेगेटिभ केही थाहा नभएपछि गर्भवती भएपछि यस्तो बेलामा साथ छोड्न मन लागेन अनि जोखिम मोलेरै सँगै बसें। गर्भवती श्रीमती सँगैका पाँच दिनको बसाई पछि उनीहरू आइतबार खुसी हुँदै घर फर्किएका हुन्। उनीहरूलाई भरतपुर अस्पतालका चिकित्सक र स्वास्थ्यकर्मीले विदाइ गरेका थिए। पहिलो सन्तान भएकै कारण खुसी भएका उनीहरू बच्चामा के होला भन्ने डरमा थिए। अस्पतालको प्रसुती विभागका प्रमुख वरिष्ठ स्त्री रोग विशेषज्ञ डा सुनिलमणि पोखरेलले संक्रमितको गर्भमा रहेको बच्चामा कुनै असर नगर्ने भन्दै परामर्श दिएका थिए। जेठ १३ गते हेटौंडामा गरिएको स्वाब परीक्षणमा पौडेलकी श्रीमतीलाई कोरोना पोजेटिभ देखिएको थियो।"
स्याङजामा ५ जना कोरोना संक्रमित थपिए,"स्याङ्जा : स्याङ्जामा मंगलबार ५ जना कोरोना संक्रमित थपिएका छन्। चापाकोट नगरपालिकाका ४ जना र बिरुवा गाउँपालिकाका एक जनामा संक्रमण देखिएको हो। चापाकोट नगरपालिकाको क्वारेन्टाइनमा बस्दै आएका २२, २६, ३२ र ४० का र बिरुवा गाउँपालिकाकाको क्वारेन्टाईनमा बस्दै आएका २० वर्षीय पुरुषमा संक्रमण देखिएको हो। उनीहरु सबै भारतबाट आएका हुन्। योसँगै स्याङजामा कोरोना संक्रमितको संख्या १२ पुगेको छ। यस अघि वालिङका ५, गल्याङका २ जनामा कोरोना संक्रमण भेटिएको थियो। उनीहरुको उपचार भइरहेको छ। संक्रमित दशै जनालाई सम्बन्धित जिल्ला अस्पताल स्याङजाको आइसोलेसनमा राखिने भएको गण्डकी प्रदेश स्वास्थ्य निर्देशक डा विनोदविन्दु शर्माले जानकारी दिए।"
औषधि खाने पैसा नहुँदा क्वारेन्टाइनमा महिलाको ज्यान गयो,"बैतडी : बैतडीमा क्वारेन्टाइनमा बसेकी एक महिलाको मृत्यु भएको छ। जिल्लाको पुर्चौंडी नगरपालिका ४ भटनास्थित मालिका माध्यमिक विद्यालयको क्वारेन्टाइनमा बसेकी टनाकै २२ वर्षीय सुनिता लुहारको मंगलबार बिहान मृत्यु भएको हो। मृतक लुहार मुटु रोगको बिरामी रहेको भटना स्वास्थ्यचौकी इन्चार्ज रोहित कुमार धानुकले बताए । लुहारको अवस्था सामान्य रहेपनि मंगलबार बिहानै मृत्यु भएको उनले बताए। मृतक लुहार जेठ १६ गते गौरिफण्टा नाकाबाट हुँदै स्वदेश फर्किएका थिए । मृतक लुहार, उनका श्रीमान र १८ महिने बच्चा जेठ १८ गतेदेखि क्वारेन्टाइनमा बसिरहेका थिए। मृतक भारतको पञ्जाबबाट मुटु रोगको उपचार गराएर फर्किएको भए पनि आर्थिक अभावका कारण विगत १२ दिनदेखि औषधि सेवन नगरेको उनका श्रीमान हरिश लुहारले बताए। मृतकको लुहारको स्वाब संकलन गर्ने तयारी भइरहेको छ भने पोष्टमार्टमका लागि शवलाई जिल्ला अस्पताल ल्याउने तयारी भईरहेको स्वास्थ्य कार्यालयका प्रमुख योगेशप्रसाद भट्टले बताए। उनले भने मृतक मुटुरोगी भन्ने बुझिएको छ। क्वारेन्टाइनमा बसेका हुनाले उनको स्वाब संकलनको तयारी गरेका हौं। परीक्षणका लागि धनगढी पठाउनेछौं।"
मन्दिरको जग्गा व्यक्तिको नाममा,"काठमाडौं : सुनसरीको दुहबी नगरपालिका ८ सोनापुरस्थित राधाकृष्ण मन्दिरको जग्गा मालपोतका कर्मचारीको मिलोमतो व्यक्तिको नाम दर्ता गराइएको छ। यसमा मालपोत कार्यालय सुनसरी ईनरुवाका प्रमुख मालपोत अधिकृत सूर्यबहादुर थापासहित ६ जनाविरुद्ध राजश्व छलीमा विशेष अदालतमा मुद्दा दायर गरिएको छ। मन्दिरको नाममा रहेको १४ कठ्ठा १ धुर जग्गा व्यक्तिको नाम दर्ता गराउने उनीहरूविरुद्ध अख्तियार दुरूपयोग अनुसन्धान आयोगले मुद्दा दायर गरेको हो। राधाकृष्ण मन्दिर व्यवस्थापन समितिका उपाध्यक्ष उज्याला मानन्धर, जग्गा खरिद तथा बिक्रीकर्ता गोविन्दकुमार बजगाई, दुहबी नगरपालिका ८ का वडाध्यक्ष तारिकचन्द्र सरदार, मालपोत अधिकृत मातृका दंगाल, नासु गोविन्दकुमार पौडेललाई प्रतिवादी बनाइएको छ। जग्गा बिक्री गर्ने अख्तियारी पाएका मन्दिरका उपाध्यक्ष मानन्धरले पहिला त्यो बजगाईलाई बेचेका थिए। बजगाईबाट मानन्धरले खरिद गरेको देखाएर आफ्नो नाममा ल्याएको अख्तियारको अनुसन्धानले देखाएको छ। सोनापुरको नाममा रहेको कित्ता नम्बर १३ को १४ कठ्ठा १ धुर समितिको बैठकको निर्णयानुसार मोहीलाई आधा भाग छुट्टयाई बाँकी जग्गा प्रतिकठ्ठा ७ लाख ७१ हजारका दरले बिक्री गर्न उपाध्यक्ष मानन्धरलाई अख्तियारी दिएको थियो। मानन्धरले २०७५ असार १५ गते बजगाईलाई जग्गा बिक्री गरे। सोही जग्गालगतै असार २० मा बजगाईबाट मानन्धरले खरिद गरेको देखिएको छ। मालपोतका कर्मचारी जग्गा खरिद बिक्री कर्ता र वडाध्यक्ष समेतको मिलेमतोमा राजश्व रकम कम असुल गरी गराई लिखत पारित गरेको देखिएको छ। उनीहरूविरुद्ध भ्रष्टचार निवारण ऐनबमोजिम सजायको मागदाबी गरिएको छ।"
फौजी किरा नियन्त्रण गर्न दैनिक ६ सय भत्ता दिएर युवा परिचालन,"दैलेख : दैलेखको दुल्लु नगरपालिकाले फौजी किरा नियन्त्रणका लागि युवा परिचालन गरेको छ। बारीमा लगाइएको मकै फौजी किराले नष्ट गर्न थालेपछि नगरपालिकाले कृषि शाखामार्फत युवा परिचालन गरेको हो। आइतबारदेखि १३ वटै वडाका ६५ युवालाई कृषि सामग्री र विषादी दिएर परिचालन गरिएको नगरपालिकाको कृषि शाखाले जनाएको छ। प्रत्येक वडाका कृषि विषय पढेका पाँच युवालाई दैनिक रु ६०० पारिश्रमिक उपलब्ध गराउने गरी फौजी किरा नियन्त्रणमा खटाइएको शाखाका प्रमुख राजन विष्टले जानकारी दिए। 'किरा नियन्त्रण गर्नका लागि इमामेक्टिन बेञ्जाइट र इमाक्लोरप्रिङ स्टिकर र न्यापस्याक टर्की लगायतका विषादी प्रयोग गरेका छौँ' उनले भने। नगरपालिकाले सबै वडामा रोगसँग भोकको प्रकोप फैलिने सम्भावनाको नियन्त्रणका लागि अभियान सञ्चालन गरेको उनको भनाइ छ। एकातर्फ युवालाई हौसला पनि हुने र कृषकको घरदैलोमा पनि प्रत्यक्ष सेवा पुग्ने भएकाले निर्णय गरेर नै यो अभियान अघि सारिएको नगरपालिकाले बताएको छ। यसमा गत वर्ष खर्च हुन नसकिरहेको रकम खर्च गरिने छ। सबैजसो क्षेत्रमा मकै उत्पादन राम्रो हुने भए पनि फौजी किराले गत वर्षदेखि ८० प्रतिशत जति क्षति पुयाउँदै आएको नगरपालिका प्रमुख घनश्याम भण्डारीले बताउनुभयो। विगत दुईतीन वर्षदेखि यो किराको आक्रमणले उत्पादनमा ह्रास आइरहेको उनले बताए। 'यो वर्ष खाद्य सङ्कट आउने सम्भावना देखिन्छ, त्यही भएर हामीले समयमै यो अभियान थालेका हौँ', उहाँले भन्नुभयो। यस्तो अभियान स्थानीय तहका रूपमा नगरपालिकाले प्रदेशमै पहिलोपटक थालेको हो।"
पर्वतको महाशीला र फलेवासका पाँचजनामा कोरोना संक्रमण पुष्टि,"कुश्मा : पर्वत जिल्लामा पहिलोपटक पाँचजनामा कोरोना भाइस संक्रमण देखिएको छ।संक्रमित सबै पुरुष हुन्। गण्डकी स्वास्थ्य विज्ञान प्रयोगशालामा गरिएको पीसीआर परीक्षणमा ५ जनामा कोरोना संक्रमण पुष्टि भएको पर्वत जिल्ला अस्पतालले जनाएको छ । पर्वत अस्पतालका निमित्त मेडिकल सुपरिटेण्डेन्ट डा शिशिर देवकोटाका अनुसार पर्वतको फलेवासका दुई र महाशीला गाउँपालिकाका तीनजना गरी पाँचजनामा कोरोना पुष्टि भएको हो। फलेवास नगरपालिका १० कुर्घाका २० र ४० वर्षका दुई पुरुष ,महाशिला गाउँपालिका ४ पाखापानीका २० वर्षीय एक पुरुष र वडा नं३ वालाकोटका २ जना १९ र २१ वर्षका पुरुषमा संक्रमण देखिएको हो। संक्रमण पुष्टि भएका ५ जना कुस्मामा रहेको पुलिङ्ग क्वारेन्टाइनमा रहेका थिए । उनीहरु सबै भारतका विभिन्न ठाउँबाट आएका हुन् । उनीहरुको स्वास्थ्य अवस्था समान्य रहेको डा देवकोटाले बताए । पाँचैजनालाई कुश्माको अस्थायी कोरोना अस्पतालको आइसोलेसनमा राखिएको छ ।"
आइसोलेसन अभावमा संक्रमितहरु क्वारेन्टाइनमै,"मलंगवा : कोरोना भाइरस (कोभिड१९) का संक्रमित राख्नका लागि निर्माण गरिएको आइसोलेसन भरिएपछि सोमवार कविलासी नगरपालिकामा फेला परेका संक्रमित राख्नका लागि समस्या भएको छ। सर्लाही सदरमुकाम मलंगवा २ मा स्थित सन्त अल्पमाई रामनारायण यादव नर्सिङ्ग कलेजमा निर्माण गरिएको आइसोलेसन भरिएपछि संक्रमित राख्न ठाउँ अभाव भएको हो। सबै संक्रमितहरुलाई अहिले कविलासी नगरपालिका८ स्थित जनता माध्यमिक विद्यालय अगर्वामा बनाइएको क्वारेन्टाइनमै राखिएको नगरपालिकाले जनाएको छ। नगरपालिकाको आफ्नो आइसोलेसन वार्ड नहुदाँ उनीहरुलाई बस्दै आएको क्वारेन्टाइनमा नै राखिएको कविलासीका मेयर कौशल किशोर यादवले जानकारी दिएका छन्। केही दिन अगाडी भारतबाट आएकाहरुलाई जनता माध्यमिक विद्यालय अगर्वाको क्वारेन्टाइनमा राखेका थियौं। आइसोलेसन नहुदाँ अहिलेलाई उनीहरुलाई क्वारेन्टाइन भएकै विद्यालयमा राखेका छौं। तत्कालै आइसोलेसन बनाउने भवन नहुदाँ समस्या भएको हो मेयर यादवले भने, स्वास्थ्यकर्मी र सुरक्षा व्यवस्था राम्रो हुने भवन नहुदाँ क्वारेन्टाइनमै राख्नु परेको हो।क्वारेन्टाइनमा बस्दै आएका तर पीसीआर रिपोर्ट निगेटिभ आएकाहरुलाई सोमबार रातीनै र्यापिड (आरटीडी) गरेर घर पठाएका छौं । पीसीआर निगेटिभ आएकाहरु घर गएपछि उनीहरुलाई क्वारेन्टाइनमै राखिएको हो। पीसीआर नेगेटिभ आएकाहरु मध्ये ४ जनाको र्यापिड टेस्ट पोजिटिभ आएकाले ४० जनालाई अहिले त्यहाँ राखेर सुरक्षित तरिकाले राख्ने भवनको खोजी गर्दै छौं। खाना बनाउने भान्सेसमेत संक्रमित हुदाँ झन समस्या भएको हो। संक्रमितहरु राख्नका लागि नर्सिङ्ग कलेजमा बनाइएको क्वारेन्टाइन भरिएको प्रमुख जिल्ला अधिकारी मोहनबहादुर जिसीले जानकारी दिएका छन्। ५० बेडको बनाएको आइसोलेसन भरिएको छ। कविलासीका संक्रमितलाई राख्नका लागि हामीले आइसोलेसन बनाउने तयारी गर्दै छौं। कलेजकै निर्माणाधिन भवनमा सय बेडको आइसोलेशन बनाउने तयारीमा आफुहरु जुटेको प्रजिअ जिसीले बताए। सदरमुकाममा मात्रै आइसोलेशन बनाएर अब सम्भव छैन् । प्रत्येक दिन संक्रमितको संख्या बढ्दै छ। अटे सम्मका हामीले जिल्लामा ल्याएर राख्यौं। अब प्रत्येक स्थानिय तहमा बनाउने पर्ने अवस्था आएको छ। यता हरिपुर नगरपालिकाले आफ्नो स्थानिय तहमा फेला परेका संक्रमितलाई फरहदवा स्थित स्वास्थ्य चौकीको निर्माणाधिन भवनमा आइसोलेसन बनाएर राखेका छन्।"
चीनले दियो स्वास्थ्य सामग्री,"विराटनगर : चीनको स्वशासित क्षेत्र तिब्बतले प्रदेश १ सरकारलाई स्वास्थ्य सामग्री उपलब्ध गराएको छ। सो स्वास्थ्य सामग्री नेपाल चीन कार्यकारी परिषद्ले प्रदेश १ का मुख्यमन्त्री शेरधन राईलाई हस्तान्तरण गरेको छ। सोमबार मुख्यमन्त्री राईलाई परिषद्का प्रदेश १ कोअर्डिनेटर मुकेश उपाध्यायले स्वास्थ्य हस्तान्तरण गरेका हुन्। करिब ७ करोड ७४ लाख रुपैयाँ हाराहारीको स्वास्थ्य सामग्री प्राप्त भएको मुख्यमन्त्री तथा मन्त्रिपरिषद्को कार्यालयले जनाएको छ। प्रदेशलाई प्राप्त भएको स्वास्थ्य सामग्रीमा पीसीआर मेसिन २ सेट, भेन्टिलेटर ३ थान, एक्स रे पोर्टेबल मेसिन १ थान छन्। त्यस्तै आरडीटी किट १० हजार, भीटीएम भाएल १० हजार, स्वाब स्टिक २० हजार थान, पीपीई ५ हजार, एन ९५ माक्स ५ हजार थान छन्। त्यसैगरी सर्जिकल माक्स २० हजार, सर्जिकल ग्लोब्स १० हजार, फेस सिल्ड २५ सय, आइआर थर्माेमिटर २ सय, अल्ट्रा सोनो ग्राम पोर्टेबल मेसिन १ थान र ५ सय मिलिलिटरको ह्यान्ड स्यानिटाइजर रहेका छन्। प्राप्त स्वास्थ्य सामग्री प्रदेश सरकारले बनाएको कोरोना रोकथाम, उपचार र परीक्षण योजनामा प्रभावकारी रुपमा प्रयोग गरिने मुख्यमन्त्री राईले बताए। हामी प्रदेश १ का धेरै भन्दा धेरै नागरिकहरुको कोरोना परीक्षणमा छौं, उनले भने प्राप्त भएका सामग्रीले थप सहयोग पुगेको छ। सामग्री उपलब्ध गराएकोमा मुख्यमन्त्री राईले तिब्बत सरकारलाई धन्यवादसमेत दिए। यसैवीच प्रदेश १ सरकारले कोरोना परीक्षणको दायरा फराकिलो बनाएको छ। यो प्रदेशमा अहिलेसम्म करिब ८ हजार जनाको पीसीआर परीक्षण भएको छ। प्रदेश १ मा अहिलेसम्म १ सय ६२ जनालाई कोभिड१९ पुष्टि भएको छ भने ३० जना निको भएर घर फर्किएका छन्।"
"तीव्र गति र मादक पदार्थले दुर्घटना, रित्तियो पूर्णबहादुरको परिवार","नेपालगन्जदाङ : पूर्वपश्चिम राजमार्गमा पर्ने बाँकेको राप्ति सोनारी गाउँपालिका २ को मुगुवा खोला नजिकैको ठुरियाको जंगलमा दुर्घटना हुँदा १२ जनाको मृत्यु भएको छ। ११ जनाको घटनास्थलमै र एक जनाको उपचारार्थ नेपालगन्जको भेरी अस्पतालमा ल्याएपछि मृत्यु भएको हो। भारतको विभिन्न राज्यबाट घर फर्केका नेपालीलाई बोकेर नेपालगन्जको जमुनाहा नाकाबाट दाङको तुलसीपुरसम्म जान लागेको ना५ख ५९९५ नम्बरको हायस आइतबार राति ११ः३० बजेतिर रोकिराखेको बा४ख ९०६४ नम्बरको ट्रकमा ठोक्किँदा दुर्घटना भएको हो। जिल्ला प्रहरी कार्यालय बाँकेका प्रमुख प्रहरी उपरीक्षक वीरबहादुर ओलीले सोमबार राति अबेरसम्म चालक दलका तीनसहित सातजना मृतकको मात्र सनाखत भएको पुष्टि गरे। मृत्यु हुनेमा दैलेख घर भएका चालक दानबहादुर खड्का, सहचालक सुर्खेत घर भएका पवन भण्डारी र हायसमा सुर्खेतबाट आएका रितेश कार्कीको सनाखत भएको छ। यसैगरी, दाङको शन्तिनगर ३ का पूर्णबहादुर पुनका श्रीमती र छोरा तथा राजपुर ६ का रामबहादुर पुनको मृत्यु भएको प्रहरी प्रमुख ओलीले बताए। मृतक पुनका बुबा नरबहादुर र दाजु रमेशले भेरी अस्पताल पुगेर शव पहिचान गरेका थिए। सीमा नाका जमुनाहाबाट गाडीमा चढ्नेको सूचीका आधारमा अन्य ८ जना मृतकको नाम पत्ता लागे पनि परिवारका सदस्य र आफन्तले शव पहिचान गरेपछि मात्र सनाखत भएको मानिने प्रहरीले जनाएको छ। प्रहरीले आफन्तलाई पत्राचार गरेको जनाएको छ। भारतबाट आएकाले मृतक र घाइते सबै जनाको सोमबार बिहान भेरी अस्पतालमा कोरोना परीक्षण गरिएको थियो। भेरी अस्पतालका मेडिकल सुपरिटेन्डेन्ट डा प्रकाशबहादुर थापाले सबैको रिपोर्ट नेगेटिभ आएको बताए। अस्पतालमा उपचार गराएकामध्ये अहिले पनि चारजनाको अवस्था गम्भीर छ। धेरै जनाको हातखुट्टा भाँचिएका छन्। घाइतेले भने चाँडो उपचार गर्नुपर्ने बताइरहेका छन्। घाइतेमध्ये ४ जनाको छाती, टाउको र मुहारमा चोट लागेको छ। तीनजनाको खुट्टा भाँचिएको र हिप फ्याक्चर भएको छ। ४ जनाको अवस्था भने सामान्य रहेको डा थापाले जानकारी दिए। घाइते सल्यान, दाङ र रोल्पाका छन्। गाडी ओभर स्पिडमा यात्रुले गाडी दुर्र्घटना हुनुमा चालक दलका सदस्यले रक्सी सेवन गर्नु, क्षमताभन्दा दोब्बर बढी यात्रु राख्नु र गाडीको हेडलाइट नै डिम भएको बताए। नेपालगन्जको जमुनाहाबाट क्षमताभन्दा दोब्बर बढी यात्रु बोकेर सोमबार राति ८ः३० बजे गाडी दाङतिर प्रस्थान गरेको थियो। दुर्घटना भई भेरी अस्पतालको इमर्जेन्सीमा उपचार गराइरहेको दाङ तुलसीपुरका विष्णु गिरिले सुरुदेखि नै गाडी स्पिडमा चलाएको बताए। भारतको हरियाणा राज्यको पञ्चकुलाबाट आएका उनी सबै यात्रीलाई गाडीमा चढाइसकेपछि चालकसहित चालक दलका तीनजना नास्ता खान गएका थिए। उनीहरू रक्सी खाएर आए। सुरुदेखि नै गाडी निकै स्पिडमा थियो। हामीले रोक्ने कोसिस गर्दा पनि मानेनन्, गिरिले भने, तीन जनाको सिटमा चारजना बसाइएको थियो। ग्यालरीमा पनि बसेका थिए। सिट नपुगेर कोही उभिएका थिए। उनको दायाँ खुट्टा भाँचिएको छ। म पछाडिको सिटमा थिएँ र बाँचे। मृत्यु हुनेहरू सबै अगाडि बस्ने हुन्। दुर्घटनाबाट बायाँ हात भाँचिएका अर्का यात्री दाङ राजपुर ६ का दिपेश चौधरीले पनि क्षमताभन्दा धेरै व्यक्तिलाई राखेको र तीव्र गतिमा भएकाले रोक्न नसकेको बताए। उनले छेउमै बसेका साथी नारायण पुनलाई गुमाए। उनका अनुसार गाडीको गति एक सयदेखि एक सय १० सम्म थियो। घटनालगत्तै घटनास्थल पुगेर फर्केका बाँकेका प्रहरी प्रमुख वीरबहादुर ओलीले पनि तीव्र गतिमा गाडी चलाएको बताए। हायसको अगाडिको भाग पूरै डल्लो परेको छ। जुन ट्रकलाई ठक्कर दियो। १७ टनको चामल बोकेको ट्रकलाई ४५ मिटर पर धकेलेको छ। यसबाट गाडीको गति अनुमान हुन्छ ओलीले भने। रित्तियो पूर्णबहादुरको परिवार दुई देशको लकडाउन छिचोल्दै घरनजिकै आइपुगेका पूर्णबहादुर पुनको श्रीमती र छोरासँगै निधन भयो। दाङको शान्तिनगर गाउँपालिका ३ पातेटाकुराका ३२ वर्षीय पूर्णबहादुर पुनले आइतबार दिउँसो १ बजे भारतको बरेलीबाट जेठा दाजु भविश्वर पुनलाई फोन गरेर घर आउन लागेको खबर सुनाए। जेठा दाजु भविश्वरसँग लामो पारिवारिक गफसमेत गरे। पूर्णले दाजुसँग भनेका थिए, केही चिन्ता नलिनु, भोलि बिहानसम्म घर आइपुग्छौं, यो साल घर पनि बनाउनु छ, मिस्त्रीको पनि जोहो गर्नु होला। बुबा बिरामी हुनुहुन्छ, ख्याल गर्नुहोला। त्यतिबेलै उनले परिवार घर आउन लागेको जानकारी समेत गराएका थिए। तर पूर्णको घर पुग्ने सपना बाटोमै हरायो। पूर्वपश्चिम राजमार्गको अगैयानजिकै भएको सवारी दुर्घटनाले उनको ज्यान गयो। पूर्णबहादुरको तीन जनाको परिवार नै दुर्घटनाले चुडाएको छ। श्रीमती ३० वर्षीय सीता ९ वर्षीय हिमांशुको एउटै दुर्घटनामा परी ज्यान गएको हो। दुर्घटनाले शान्तिनगर३ पातेटाकुरा शोकमा डुबेको छ।"
'रिक्सा नचलाए अब परिवार भोकै मर्छ',"नेपालगञ्ज : नेपालगञ्ज९ बाँकेगाउँका घनश्याम कोरीले आफ्नो तीन पाङ्ग्रे इरिक्सा नचलाएको दुई महिना भयो। इरिक्सा चलाएर पाँच जना परिवारको पेट पाल्दै आएका कोरीको परिवारलाई लामो समयको बन्दाबन्दीले अहिले बिहान बेलुकाको हातमुख जोर्न नसक्ने अवस्थामा पुर्याएको छ। भाडाको घरमा बसेर रिक्सा चलाउने पेशा अंगालेका कोरीसँग आम्दानीको कुनै स्रोत नभएपछि तीन लालाबाला सन्तान र आफ्नो पेटको भोक मेटाउन उनकी धर्मपत्नी लक्ष्मी अहिले अरुका घरमा भाँडा माझ्न बाध्य भएकी छन्। बन्दाबन्दीका कारण इरिक्सा चलाएर आफ्नो दिनचर्या चलाउने सो दम्पती प्रतिनिधिमूलक पात्र मात्र हो। उनीहरु जस्तै करिब १० हजार परिवारको दैनिक जीवन इरिक्साको कमाइले धानेको छ। बाँके जिल्लामा झण्डै १० हजार इरिक्सा सञ्चालनमा रहेको नेपालगञ्ज उपमहानगरपालिकाका उपप्रमुख उमा थापा मगर बताउँछिन्। लामो समयको बन्दाबन्दीले अहिले यिनै रिक्सा चालकको दैनिक कमाइ गुमेको छ। आम्दानीको वैकल्पिक व्यवस्था भएका केही रिक्सा चालकलाई परिवार पाल्न ठूलै समस्या नपरे पनि रिक्सा चलाएरै बिहानबेलुकाको हातमुख जोर्ने रिक्सा चालकका परिवारलाई भने लामो समयको बन्दाबन्दीले पेटमाा भोक र मानसिक तनाव दिएको छ। झण्डै दुई महिनासम्म घरमै लकडाउनको पालना गरेर बसेका यहाँका केही रिक्सा चालक अहिले सडकमा रिक्सा लिएर निस्कन थालेका छन्। उनीहरुको यस्तो प्रयासले भने निरन्तरता पाउन सकेको छैन्। स्थानीय प्रशासनले कडाइ गरेका दिन घर फिर्ता जानुको उनीहरुसँग अरु कुनै विकल्प रहँदैन। अलिअलि जोगाएको पैसा पनि सकियो, साथीभाइ, आफन्तसँग ऋण लिएको रकम पनि भ्याइसकियो। रिक्सा नचलाए अब त हाम्रो परिवार भोकभोकै मर्छ बन्दाबन्दीमा रिक्सा चलाउने भनेर निस्किनुभएका नेपालगञ्ज१३ का मोहम्मद हमिद इद्रिसीले दुःख पोखे। बन्दाबन्दीमा ठूलै आँट गरेर रिक्सा सडकमा लिएर निस्कनेलाई सुरक्षाकर्मीले ठाउँठाउँमा रोक्ने तथा पैदल हिँड्नेहरु पनि कोरोना संक्रमणको डरले रिक्सामा बस्न नरुचाउने कारणले रिक्सा चालकले सोचे जस्तो भएको छैन। रिक्सा चलाउन त दिनै मिल्दैन। समस्या सबैलाई परेको अवस्था हो, रिक्सा चालक त्यसवाट अछुतो रहने सवाल नै रहँदैन बाँकेका प्रमुख जिल्ला अधिकारी रामबहादुर कुरुवाङ्गको भनाइ छ। बन्दाबन्दीको शुरुवाती चरणमा स्थानीय तहका वडा कार्यालयले केही मात्रामा चामल, दाल र नूनतेल राहत उपलब्ध गराए पनि अहिले त्यस्तो सहयोग पनि नपाएको रिक्सा चालकको गुनासो छ। बन्दाबन्दीभरि हामीले छाक टार्ने राहत पाएमा रिक्सा चलाउन जानै पर्दैन नि रिक्सा चालक इद्रिसीले भने।"
सुनवल नगरपालिकाले बनायो टेलिभिजन सुविधासहितको आइसोलेसन,"परासी : पश्चिम नवलपरासीको सुनवल नगरपालिकाले टेलिभिजनसहितको आइसोलेसन सेन्टर निर्माण गरेको छ । नगरपालिका क्षेत्रमा रहेको बाल सिकाइ केन्द्रको भवनमा २५ बेडको आइसोलेसन निर्माण गरिएको नगर प्रमुख भीम बहादुर थापाले बताए । आर्थिक बोझ कम गर्न नगरपालिकाले सहयोगी दाताबाट बेड सहयोग मागेको हो । आइसोलेसनमा रहेका सबै बेड बुटवलको एक स्वास्थ्य संस्थाले सहयोगस्वरुप उपलब्ध गराएको हो । बेड मात्र नगरपालिकाले खरिद गरेको हो । आइसोलेसन निर्माण गर्न १ लाख ३१ हजार लागेको प्रमुख प्रशासकीय अधिकृत रामलाल श्रेष्ठले जानकारी दिए ।आइसोलेसनमा महिलाका लागि ३ र पुरुषका लागि २२ बेड बनाइएको छ। प्रोटिनलगायतका नेपाल सरकारले उपलब्ध गराएका अन्य औषधिको व्यवस्था गरिएको छ । कोरोनाको पोजिटिभ रिर्पोट आएका तर लक्षण नदेखिएका आइसोलेसनमा बस्ने छन् । उनीहरु आफैले खाना नास्ता बनाएर खानका लागि छुट्टै भान्सा कोठा बनाइएको छ । मनोरञ्जनका लागि टेलिभिजन र वाइफाइको व्यवस्था गरिएको छ । आइसोलेसनमा नगरपालिकाका स्वास्थ्यकर्मी र अन्य १९ जना भोलेन्टिएर चिकित्सकले सेवा दिने व्यवस्था मिलाइएको नगर प्रमुख थापाले बताए । उनीहरु अहिले रुपन्देहीका अस्पतालमा भोलेन्टिएर गर्दै आएका छन् । 'सुनवल नगरपालिकाबाट एमबीबीएस गरेका गरेका १९ जना चिकित्सक छन् । 'उहाँहरु सबैले आइसोलेसनमा हरेक दिन एकजना बस्ने गरी सहयोग गछौं भन्नु भएको छ । उहाँहरुको सहयोगमा स्वास्थ्य सेवा उपलब्ध गराउने छौं, 'नगरप्रमुख थापाले भने,'स्थानीय तहले आइसोलेसन बनाउन ठूलै कसरत गर्नुपर्ने अवस्था नगरेको थापाको भनाइ छ । ' रकम अभाव भए सहयोगी दातालाई अनुरोध गर्न सकिन्छ । यस्तो बेला सबैले सहयोग गर्न तत्परता देखाउँछन् । २५ बेडले नपुगे अरु बेड तत्काल निर्माण गर्न सकिने गरी व्यवस्था मिलाइएको छ थापाले बताए। प्रदेश सरकारले हरेक स्थानीय तहलाई आइसोलेसन निर्माण गर्न निर्देशन दिएपनि अन्य स्थानीय तहले अहिलेसम्म निर्माण गर्न सकेका छैनन् । तर रामग्राम नगरपालिकाले निर्माण सुरु गरेको छ । अन्य स्थानीय तहले भने त्यसको सुरुवात समेत गरेका छैनन् । जिल्लामा ३ नगरपालिका र ४ गाउँपालिका छन् । अहिलेसम्म ६ जना संक्रमित भएका छन् । ३ जना उपचारपछि घर फर्केका छन् । भारतबाट आउनेको संख्या बढ्दै जानु र संक्रमित फेला पर्न थालेपनि अन्य स्थानीय तह भने आइसोलेसन निर्माणमा उदासिन छन् । आइसोलेसन नहुँदा जिल्लामा देखा परेका संक्रमितलाई भैरहवा र बुटवल पठाउनु पर्ने बाध्यता छ ।"
अन्धविश्वास : कोरोना भगाउन मधेसका महिलाले गरेर पुजापाठ,"वीरगन्ज : सोमबार मधेसका शहर गाँउ चारैतिर महिलाहरुले कोरोना महामारी भगाउन भन्दै घर बाहिरको खाली पर्ति जग्गामा भेला भएर पूजापाठ गरे। आइतबार सामाजिक सन्जालमा एउटा भिडियो भाइरल भएको थियो । उक्त भिडियोमा एक महिलाले घाँस चरिरहेको एउटा गाई एकाएक महिलाको रुप धारण गरेर म कोरोना माता हुँ , मलाइ पूजा गरे छिट्टै कोरोना रोग भाग्ने बताएको उल्लेख छ । त्यही भाइरल भएको भिडियोका कारण अन्धविश्वासमा परेर महिलाहरुले सोमबार बिहानै नुहाइधुवाइ गरी घर नजिकको खाली पर्ति जग्गामा भेला भएर फूल, ल्वाङ र लड्डु चढाएर कोरोना मातालाइ भन्दै पूजापाठ गरेका हुन् ।"
हङकङमा एकै दिन तीन चार्टर्ड उडान : फर्किए ५८२ यात्रु,"काठमाडौं : नेपाल वायु सेवा निगम (नेपाल एयरलाइन्स) ले एकै दिन हङकङमा तीन चार्टर्ड उडान गरेको छ। एयरलाइन्सका दुई न्यारोबडी ए३२० तथा एक वाइडबडी ए३३० जहाजमार्फत गए राति ५८२ यात्रु हङकङ फर्किएका छन्। उनीहरु केही हङकङेली र अधिकांश हङकङवासी नेपाली हुन्। निगमको दुई न्यारोबडी तथा एक वाइडबडी जहाजबाट एकएक घण्टाको अन्तरालमा हङकङ उडान भरेको निगमले जनाएको छ। निगमको पछिल्लो उडान गए राति ११ बजे भएको थियो। नेपालमा बन्दाबन्दीका कारण रोकिएका हङकङमा बसोबास गर्ने नेपाली हङकङ फर्किएको निगमले जनाएको छ। निगमका प्रवक्ता अर्चना खड्काले दुई न्यारोबडी जहाजले समान १५५ र एक वाइडबडी जहाजले २७२ गरी ५८२ यात्रु लिएर हङकङ उडेको जानकारी दिए। उनले तीनवटै उडानका जहाज हङकङ पुगेर नेपालतर्फ उडान भरिसकेकाले दिउँसो काठमाडौँ आइपुग्नेछन्। काठमाडौँहङकङ गन्तव्यको उडान साढे चार घण्टाको रहेको छ। तीमध्ये वाइडबडी जहाज भर्खरै त्रिभुवन अन्तराष्ट्रिय विमानस्थलमा अवतरण गरिसकेको छ। गन्तव्यमा निगमले एकैपटक यति धेरै यात्रु लगेको पहिलोपटक हो। त्यसो त निगमले सामान्य अवस्थामा यो गन्तव्यमा नियमित उडान गर्दै आएको छ। बन्दाबन्दीको अवस्थामा हवाई उडानसमेत स्थगन गरिएको अवस्थामा निगमले चार्टर्ड उडान गरेको हो। निगमका अपरेसनल विभाग प्रमुख दीपु जुहार्जनले सामाजिक सञ्जाल फेसबुकमा स्टाटस पोष्ट गर्दै एकै दिनमा काठमाडौँबाट हङकङ यतिका धेरै उडान तथा यात्रु सङ्ख्या निगमको इतिहासमा सायदै कुनै अभिलेख होला' लेखेका छन्। बन्दाबन्दीको अवस्थामा निगमले आफ्नो उड्डयन इतिहासमै वाइडबडी जहाजले पहिलोपटक लामो गन्तव्य अष्ट्रेलियाको सिड्नी र ब्रिसबेनमा चार्टर्ड उडान गरेको थियो। तेस्रोपटक अष्ट्रेलियाको राजधानी क्यानबेरामा आगामी जेठ २६ गते (जुन ८ तारिखका दिन) चार्टर्ड उडान गर्दैछ। यी सबै उडान मलेशियाको क्वालालम्पुर हँुदै करिब १३ घण्टाको हुनेछन्। हङकङमा थप तीन चार्टर्ड उडान नेपाल एयरलाइन्सले हङकङ गन्तव्यमा थप दुई चार्टर्ड उडान गर्दैछ। आगामी जेठ २१, २२ र २३ गते (जुन ३, ४ र ५ तारिख) मा हङकङका लागि चार्टर्ड उडान तालिका रहेको निगमका प्रवक्ता खड्काले बताए। यी उडानमा पनि निगमका दुई न्यारोबडी र एक वाइडबडी जहाज प्रयोग गरिनेछ। गैरआवासीय नेपाली सङ्घ (एनआरएनए) हङकङले नेपाली महावाणिज्य दूतावाससँगको पहलमा नेपालमा रोकिएका हङकङेली फर्किएको बताएको छ। नेपालबाट गएका हङकङवासी १४ दिन क्वारेन्टाइनमा बस्नेछन्। नेपालमा करिब एक हजार ३०० नेपालीमूलका हङकङवासी बन्दाबन्दीका कारण रोकिएका छन्। एक महिनाअघिदेखि फर्किन चाहनेको गैरआवासीय नेपाली सङ्घ हङकङले नामावली सङ्कलन गरेको थियो। निगमले आगामी जेठ २५ गते (जुन ७ तारिख) मा वाइडबडी जहाजमार्फत जापानको नारितामा सातौँपटक चार्टर्ड उडान गर्ने निश्चित भएको जनाएको छ। निगमले दुई वाइडबडी र दुई न्यारोबडी जहाजमार्फत अन्तर्राष्ट्रिय उडान भर्दै आएको छ। बन्दाबन्दीको दुई महिनाभन्दा बढीको अवधिमा दिनहुँजसो अन्तर्राष्ट्रिय उडान भएका छन्। यसमा सर्वाधिक उडान भर्ने नेपाल एयरलाइन्स रहेको छ। दोस्रोमा कतार एयरवेज छ। अन्तर्राष्ट्रिय विमानस्थलबाट तीन नेपालीसहित ३० वायु सेवा कम्पनीले उडान भर्दै आएका छन्।"
रुकुममा दुई सातादेखि दाजुभाइ वेपत्ता,रुकुम : रुकुम पूर्वको भूमे गाउँपालिका २ काँक्रीका सहोदर दाजुभाइ दुई सातादेखि वेपत्ता छन् । स्थानीय पलबहादुर नेपालीका १७ वर्षीय फर्कमान र १३ वर्षीय मस्त नेपाली हराएको आफन्तले जानकारी दिएका छन् । पारिवारिक स्रोतका अनुसार यही जेठ ४ गते दाजुभाइ दिदीको घर रोल्पा थबाङ गएका थिए । दिदीकहाँ बसेर जेठ ६ गते घर आउन भनी थबाङबाट हिँडे पनि अहिलेसम्म उनीहरु सम्पर्कमा आएका छैनन् । थबाङबाट बाटो लाग्दासम्म सम्पर्कमा रहेका उनीहरु साँझसम्म पनि घर नफर्केको बुवा पलबहादुरले जानकारी दिएका छन् । हराएको १९ दिनसम्म पनि दुई छोरा सम्पर्कमा नआएपछि खोजिदिन परिवारले सबैमा आग्रह गर्दै प्रहरीमा निवेदन दिएको जिल्ला प्रहरी कार्यालय रुकुम पूर्वका सूचना अधिकारी प्रहरी निरीक्षक दिनेश गुरुङले जानकारी दिए ।
भारतबाट आएकालाई बीचबाटोमै खाजा,"कालिकोट : भारतबाट भोकभोकै फर्किएका यात्रुहरुलाई कालिकोटका युवाले खाजा खुवान सुरु गरेका छन् । जिल्लाको महाँवै गाउँपालिका निवासी ओदा फाउण्डेसनका अध्यक्ष तथा कालिकोटका समाजसेवी युवा करन सिंहको सहयोगमा भारतबाट भोकभोकै फर्किएका यात्रुहरुलाई जिल्ला सदरमुकामस्थित ताडीमा सडकमै गाडी रोकेर यात्रुहरुलाई खाजा खुवान सुरु गरेका हुन् । समाजसेवी युवा सिंहको नेतृत्वमा फाउण्डेसनका कर्मचारी, पृथ्वी रक्तदान वीर फाउण्डेसन कालिकोटका अध्यक्ष रमित मल्ल सहितका पदाधिकारीले दिनभर सडकमा खटिएर भारतबाट फर्किएका नागरिकहरुलाई सडकमै गाडी रोकी खाजा खुवान थालेका हुन्। ओदा फाउडेसनका अध्यक्ष सिंहले हामीले भारतबाट गाडीमा आउने नागरिकलाई भोकभोकै आउने गरेको थाहा पाएपछि बीच बाटोमा खाजा खुवान सुरु गरेको बताए । उनका अनुसार शनिबारबाट यात्रुलाई खाजा खुवान सुरु गरेकोमा सोमबारसम्म ७ सय ६५ जनालाई खाजा खुवाइएको छ । उनले भने, 'हामीले कोरोना संक्रमणबाट जोगिन सावधानी अपनाएर फाइबरको झोलामा एकजनालाई एक पोका चिउरा, एक पोका दालमोट, एक बोतल पानी, चक्लेट, एउटा रुमाल, सेनिटाइजर, महिला भए सेनेटरी प्याड राखेर सबैलाई वितरण गर्ने गरेका छौँ।' उनले लकडाउन अवधिभर यही सडकमा बसेर गाडीमा आउने यात्रुहरुलाई खाजा खुवाइने तयारी रहेको बताए । भारतबाट फर्किएका कालिकोट, जुम्ला र मुगुका स्थानीय नागरिक तीन दिनदेखि भोकभोकै यात्रा गर्नु परेको बताए। भारतबाट फर्किएका महाँवै गाउँपालिकाका स्थानीय यसवाले भने, 'लकडाउनका कारण महेन्द्रनगबाट कालिकोट आउँदासम्म कतै पनि खाना, खाजा खान पाइएन् । भारतबाट फर्किँदा साथमा बोकेको चाउचाउ र चिउरा बन्बासामा दुई दिन रोकिँदा सकियो। उनले बन्बासाबाट भोकभोकै तीन दिन गाडीमा यात्रा गरेर कालिकोट आइपुगेको बताए।यहाँ सडकमा ओदा फाउण्डेशनले खाजा दिएपछि निकै राहत मिलेको उनले बताए। उनी मात्र होइन मुगुका तीन सय जना यात्रुहरुले पनि खाजा खाएर युवालाई धन्यबाद दिएर गए । पृथ्वी रक्तदान वीर फाउण्डेसनका अध्यक्ष रमित मल्ले समाजसेवी मनकारी युवा करन सिंहको सहयोगमा कर्णाली राजमार्गमा भोकभोकै गाडीमा आउने यात्रुहरुलाई खाजा खुवाउँदा कोरोनाको डर पनि भुलेको बताए । उनले भने,' हामीले सावधानीका साथ खाजा खुवाउँदैछौँ । तर गाडीमा आएका दाजुभाइको भोकभोकै यात्रा गरेको पीडा सुन्दा कोरोनाको डर पनि बिर्सिन थालियो ।' ओदा फाउण्डेसनमार्फत करन सिंहले लकडाउनका कारण समस्यामा परेका महाँवै गाउँपालिका २ का ८० विपन्न दलित परिवारलाई खाद्यान्न पनि सहयोग गरेका छन् । उनले महाँवै गाउँपालिका २ मा १५ शैयाको अस्पताल संचालन गरी निशुल्क स्वास्थ्य सेवा पनि दिइरहेका छन् । यसअघि कालिकोटका २६ जना खुट्टा गुमाएर अपांगता भएका नागरिकलाई कृतिम खुट्टा हालिदिएर सहयोग गरेका थिए । उनले अमेरीकाका दुई दाजुभाइ जोन किस्टोफर र बबी किस्टोफरको सहयोगमा कालिकोटमा रहेका असहाय, विपन्न, दलित तथा समस्यामा परेका नागरिकलाई सहयोग गर्दै आएका छन् ।"
रुकुम घटना : घटनास्थल पुगेर राष्ट्रिय मानव अधिकार आयोगले काम थाल्यो,"जाजरकोट : पाँचजनाको ज्यान जाने गरी पश्चिम रुकुमको सोतीमा भएको घटनाको राष्ट्रिय मानव अधिकार आयोगको टोलीले घटनास्थल पुगेर काम थालेको छ । राष्ट्रिय मानव अधिकार आयोग क्षेत्रीय कार्यालय नेपालगञ्जका उप निर्देशक चन्द्रकान्त चापागाईको नेतृत्वमा आएको टोलीले घटनाको सम्बन्धमा जाजरकोटका स्थानीय प्रशासन, प्रहरी, पीडित परिवार र सरोकारवालालाई भेटघाट गरेको छ । टोलीले घटनामा परी ज्यान गुमाएका नवराजका आमाबुवा, सन्जीव विकका परिवार र गणेश बुढाका परिवारलाई भेटेर जानकारी लिएको हो । मंगलबार घटनास्थल पुगेर त्यहाँका स्थानीयसँग छलफल गर्ने र घटनास्थलको अवलोकन गर्नेछ । पीडित परिवारले आयोग समक्ष घटनाको निश्पक्ष अनुसन्धान र छानबिन हुनुपर्ने, घटनालाई तोडमोड गरी अपराधीलाई उम्काउन नहुने, सुरक्षाको ग्यारेन्टी गर्नुपर्ने लगायतका माग राखेका छन् । 'दलित भएकै कारण मेरा छोराको हत्या गरिएको हो नवराजका बुवा मुनलाल विकले भने, 'हत्यारालाई कारवाही भएको देख्न पाउँ । घटनाको सत्यतथ्य छानवीन होस्। अपराधी उम्किन नपाउन।' आफू बिरामी भएको तर बयानका लागि रुकुम जानुपर्ने बाध्यता भएकाले मिल्ने भए जाजरकोटमै बयान गर्ने व्यवस्था मिलाई दिन मुनलालले आग्रह गरे। उनले रुकुमको मुसिकोट जाँदा बाटोमा असुरक्षा हुनसक्ने भन्दै सुरक्षाको पनि माग गरे । त्यस्तै सञ्जीव विकका बुवा बलबहादुरले केटालाई नियन्त्रणमा लिएर बर्वर तरिकाले हत्या गरी नदीमा फालेको बताउँदै घटनामा संलग्नलाई हदैसम्मको सजाय गर्न माग गरे । स्थलगत अध्ययन टोलीका संयोजक चापागाईले पीडित परिवारलाई घटनाको सत्यतथ्य छानवीन र अनुसन्धानका लागि आयोगले विशेष निगरानी र पहल गरिरहेको जानकारी दिए । संयोजक चापागाईले न्याय पाउनेमा पीडित परिवारलाई आवश्वास्त पार्दै भने, 'हामीले घटनापछि हरेक घटनाक्रमलाई सुक्ष्म ढंगले नियालिरहेका छौं। यसअघि नै घटनाको सत्यतथ्य छानवीनका लागि सरकारलाई निर्देशन समेत दिइसकेका छौं। ' उनले स्थलगत अध्ययन पछि प्राप्त तथ्यलाई समेटेर प्रतिवेदन पनि गरिने र सो प्रतिवेदन सरकारलाई बुझाउने बताए। यसअघि पनि आयोगले रुकुम र जाजरकोटका अधिकारकर्मी सम्मिलित टोलीले घटनाको स्थलगत अध्ययन गरी प्रारम्भिक प्रतिवेदन बुझाइसकेको छ । घटना जातीय विभेद र प्रेम सम्बन्धले निम्त्याएको आयोगको निश्कर्ष छ । गम्भीर मानवअधिकार उलंघनको बर्वर घटना भएको आयोगको ठहर छ । मंगलबार टोली रुकुम प्रस्थान गर्ने कार्यक्रम छ । घटनामा बेपत्ता भएका गोविन्द शाही अझै फेला पर्न सकेका छैनन् ।"
राहत माग्न गएका दलितलाई मेयरले कुटे,"जनकपुरधाम : कोरोना संक्रमण व्यवस्थापन तथा नियन्त्रणमा सरकारले गरेको लकडाउनमा भोकभोकै बस्न बाध्य दलितले राहत माग्न जादा मेयरबाट कुटिएका छन् । महोत्तरीको भंगहा नगरपालिकाका मेयर संजिव साहले राहत माग्न गएका दलितहरूलाई कुटपिट गरेका हुन् । महामारीले महिनौंदेखि काम गर्न नपाएका गरिब तथा विपन्न मुसहर समुदाय मेयर संजिव साहकहाँ राहत माग्न जाँदा कुटिएको उनीहरुले बताएका छन्। मेयरबाट कुटिएका भंगहा नगरपालिका ३ की रीता देबी सदाले भनिन, लकडाउनमा काम गर्न नपाएको दुई महिना भैसक्यो, घरमा एक सुक्को चामल छैन, बालबच्चालाई कसरी पाल्नु भनेर मेयर संजिव साहसँग राहत माग्न गएँ तर मेयरले उल्टै हामीलाई कुटे । भंगहा नगरपालिका ३ का रामपृत सदाले मेयरलाई राहतको लागि गुहार्न जाँदा मेयरका भाइ बिनोद साहसहित मोटसाइकलमा आएका एक हुल मानिसले कुटेको आरोप लगाए । कुटाइबाट आफू बेहोस भएपछि साथीहरुले उठाएर फुटेको कानमा टेप लगाएको देखाउँदै उनले भने, मलाई पिटेर कान नै फुटाइदिए, कानबाट रगत बगेर अहिले सुन्निएको छ । पहिलो चरणको राहत वितरणमा ८ किलो चामल, तीन पाउँ दाल, १ लिटर खाने तेल, १ किलो नुनले दैनिकी नचलेको भन्दै ५० किलो चामल, १० किलो दाल, ५ लिटर खाने तेल, ३ किलो नुन माग्न गएका थिए । त्यही बेलामा मेयरका भाइ विनोद साहले आफूलाई कुटेको उनले बताए । भारतबाट सीमासम्म आएर अलपत्र परेका छोरा र नातिको उद्धार गरिदिन गुहार माग्न गएकी रजिया देवी सदालाई मेयरको मान्छेले ५० किलो चामल माग्न दिन जसले उस्कायो, उसैलाई ल्याइदिन लाउनु भनेर फर्काएको गुनासो गरिन् । उनले भनिन, मेयर र वडा अध्यक्षलाई एक हप्तादेखि महोत्तरीमा मटिहानी नाकामा छोरा र नाति फसेको सुनाउँन जाँदा तेरो लागि हामी केही गर्न सक्दैनौं, आन्दोलन गर्ने बेला कोसँग सोधर गरिस् भनेर फर्काइदिए । नगरमा मेयरको भाइ विनोद साहको डरले हतपत्त स्थानीयवासीले मेयरविरुद्ध बोल्दैनन् । अहिले तपाईंहरु हाम्रो नाम र भिडियो समाचारमा हाल्नुहुन्छ, पछि मेयरको मान्छे आएर फेरि हामीलाई डराउँछ धम्काउँछ, ताल पर्यो भने कुट्छ पनि, हामीलाई धेरै बोल्नु छैन । भंगहा नगरपालिका ३ मा पसल सञ्चालन गरेर जिविकोपार्जन गर्दै आएका अशोक यादवले मेयर गुण र दोषको आधारमा जनतासँग व्यवहार गर्ने बताए । यादवले भने, मलाई कसले भोट दियो, कसले दिएन भन्ने मानसिकताबाट उठ्न नसकेकोले पटकपटक जनतामाथि आफूबाट होस् वा आफ्नो गुण्डा लगाएर होस् कुटपिट गर्न लाउँछन् । यता भंगहा नगरपालिकाका मेयर संजिव साहले नेकपा र नेपाली कांग्रेसका कार्यकर्ताले आफू र पार्टीलाई बदनाम गर्न झुठा हल्ला फिजाएको आरोप लगाए । उनले भने, मेरो श्रीमतीको अप्रेशनमा केही दिनदेखि व्यस्त छु, मलाई केही थाहा छैन। गत वर्ष भंगहा नगरपालिकाका मेयर संजिव साहले आफ्नै नगरपालिकाको लेखापाल पवनकुमार अधिकारीलाई कुटेका थिए । हिसाब नदिएको झोकमा १० असोज २०७५ मा कुटपिट गरेका थिए । पछि असोज १४ मा जिल्ला प्रहरी कार्यालय महोत्तरी जलेश्वरमा उजुरी दर्ता भएको थियो । सो काण्डमा मेयर फरारको सुचिमा थिए।"
खुला आकाश र रुख मुनी क्वारेन्टाइन,"कपिलवस्तु : क्वारेन्टाइनको व्यवस्था नहुँदा भारतबाट आएकाहरु बगैंचा र खुला आकाश मुनी बस्न बाध्य छन्। स्थानीय निकायले चासो नदिएपछि भारतबाट फर्किएका २३ जना युवाले मधु नगरा गाउँ किनाराको बगैंचालाई क्वारेन्टाइन बनाएका छन्। उनीहरु दिनभर रुखको छहारीमा बस्छन्। सामान्य त्रिपालको ओत लगाएर रात बिताउँछन्। कोरोना संक्रमण भन्दा पनि घाम, पानी तथा विषालु सर्पको टोकाईको डर छ, मधु नगरका स्थानीय चन्द्र भूषण मल्लाहले भने। ३९ बर्षिय मल्लाह तीन सातादेखि रुख मुनिको खुला क्वारेन्टाइनमा बसेका छन्। राती हुरी बतास आउँदा रुख समातेर बस्नुपर्ने बाध्यता रहेको बताउँदै उनले भने, वडाध्यक्षले हामीलाई घाम पानी ओत्ने सामान्य त्रिपालसम्म पनि दिएनन्। वडा कार्यालय र कोही पनि जनप्रतिनिधिले आफूहरुको खोजखबर नलिएको उनीहरुको गुनासो छ। गुजरातबाट घर फर्किए स्थानीय राजु मल्लाह पनि १८ दिनदेखि यहीको खुला क्वारेन्टाइनमा बस्दै आएका छन्। घर जादा परिवार र गाउँमासमेत कोरोना संक्रमणको जोखिममा पर्न सक्ने भएकाले आफूहरु सुख दुःख गरेर खुला क्वारेन्टाइनमा बस्नु परेको उनले बताए। क्वारेन्टाइन व्यवस्थित नभएपछि उनीहरुले आआफ्नो घरबाट खाट, ओड्ने ओछ्याउने विछौना, झुल लगायतका सामग्री ल्याएका छन्। सुख दुःख भए जसरी पनि बसेका छौ, कोरोना परीक्षण र रिपोर्ट नआउन्जेल सम्म क्वारेन्टाइनमै बसेका छौं, मल्लाहले भने, रिपोर्ट नेगेटिभ आए घर जाँउला, पोजिटिभ आए आईसोलेसन वार्ड जाउँला। भारतका विभिन्न सहरबाट आएकाहरुको क्वारेन्टाइन व्यवस्थापनका लागि सवै वडाध्यक्ष तथा वडा कार्यालयलाई जिम्मेवारी दिइएको यशोधरा गाउँपालिकाका प्रमुख गिरिजेश पाण्डेयले बताए। वडा कार्यालयले खानासम्म पनि नदिएको भन्ने गुनासो आएपछि खाना खुवाउने प्रबन्ध मिलाएको छु, उनले भने। गाउँपालिकाले खानपिनको व्यवस्था मिलाए पनि बसाई व्यवस्थित हुन नसक्दा संक्रमणको जोखिम बढेको छ। यशोधरामा कोरोना संक्रमितको संख्या एक सयभन्दा बढी छ। यशोधरा मात्रै होइन, कपिलवस्तुका अन्य क्वारेन्टाइनको अवस्था पनि दयनीय छ। कपिलवस्तुमा क्वारेन्टाइनमा रहनेहरुको संख्या ९ हजारको हाराहारीमा पुगेको छ। क्वारेन्टाइनमा बसेकाहरु स्वास्थ्य परीक्षणका लागि पालो कुर्न बाध्य छन्"

शीर्षक,विवरण
मधेसको काँडो मिटरब्याज,"तराई तथा भित्री मधेसमा थोरै रकम ऋण दिएर करोडौं रुपैयाँबराबरको सम्पत्ति हडप्ने प्रवृत्ति निकै वर्षदेखि फस्टाइरहेको छ। निमुखा जनतालाई अनेक जालझेलमा पारेर टाट उल्टाइको अवस्थामा पुर्याउँदा पनि घटनामा कमी आउन सकेको छैन। कानुनी राज्यको अभाव र पर्याप्त चेतना अभावमा यस्ता सामाजिक अपराधमा संलग्नहरू सल्बलाइरहेका छन्। जग्गाधनीलाई सडकमा रोइकराइ गर्नुपर्ने अवस्थामा पुर्याएर आफू भने आलिसान जिन्दगीमा रमाउनेलाई कडा कारबाही हुनुपर्छ। निमुखा जनतालाई न्याय दिने काममा प्रशासन कुनै पनि पक्षबाट प्रभावित हुनुहुन्न। कसैलाई पैसा सापटी लिनुपर्यो भने कबुल गरिएको रकमको २० प्रतिशत सुरुमै कट्टा गरेर ऋणीले साहुलाई नै बुझाउने चलन यहाँ छ। त्यसपछि उक्त रकमको हरेक महिना १० प्रतिशतका दरले ऋणीले साहुलाई बुझाउनुपर्ने हुन्छ। तोकिएको समयमा कबोल गरिएअनुसारको रकम बुझाउन सकिएन भने झन्डै दोब्बर रकम बुझाउनुपर्ने हुन्छ। तराईतिर त झन् खेतबारी नै बन्धकी राखेर साहुसँग पैसा लिने चलन छ। आफूले ऋण दिएको आडमा राम्रोसँग लेखपढ गर्नसमेन नजान्ने परिवारलाई थाहै नदिई जग्गा अर्कैलाई बेचेर कुस्त कमाउन पल्केकाहरूको बिगबिगी नै चलेको छ। प्रशासन, मालपोतलगायतका सरकारी कार्यालयलाई समेत प्रभावित पारेर लाखमा ऋण दिएका दलालहरूले ऋणीको करोडौं रुपैयाँ पर्ने सम्पत्ति हडपेका प्रशस्तै उदाहरण छन्। विधि सपना बोकेर यस्ता कार्यमा संलग्न ऋणी परिवार भने घरवारविहीन मात्रै भएका छैनन्, कतिले आत्महत्याको बाटोसमेत रोजिसकेका छन्। जग्गा धितो लिएर पैसा दिने साहुहरूमा ऋणीले ब्याज तिर्न खोज्दा सकेसम्म लिनै नमान्ने प्रवृत्ति मौलाइरहेको छ। ब्याज लिन नमान्ने तर केही समयपछि ब्याज तिर्न नसकेको दाबी गर्दै जग्गा हडप्ने जस्ता हर्कत उनीहरूबाट हुन्छ। महत्वपूर्ण पक्ष के छ भने कागजमा ब्याज तथा सावा तिर्ने कबुल गरे पनि महिनैपिच्छे तिरेको रसिद नदिने र जग्गा फुकुवा गर्न जाँदा पैसा तिरेको प्रमाण माग्दै उल्टै धम्क्याउने कार्यसमेत हुने गरेको छ। यसले निमुखा जनतालाई टाट पारेको छ। करोडौं सम्पत्तिको मालिक भएर पनि सडकमा रोइकराइ गर्नुपर्ने अवस्थामा पुर्याइदिएको छ। समाजमा धेरै जग्गा भएका कोही सोझा मानिस भेटियो भने उसलाई विविध प्रलोभनमा पारेर जग्गा धितो राख्न प्रेरित गरिन्छ। धितो राखेर आएको पैसाले व्यापारव्यवसाय गरेर अर्को करोडौं सम्पत्तको मालिक बन्ने सपना देखाइन्छ। यस्तो कार्यमा संलग्न गिरोहको पहिचान भए पनि कारबाहीको दायरामा ल्याउन सकिएको छैन। पीडितलाई झन् पीडा दिँदै सडकमै बास बस्नुपर्ने अवस्थामा पुर्याएका दलालहरू भने निस्फिक्री आलिसान जिन्दगी बिताइरहेका छन्। यस्ता विकृति नियन्त्रणका लागि समाजमा क्रियाशील राजनीतिक दल, नागरिक समाजलगायतका समूहले प्रभावकारी भूमिका निर्वाह गर्न सकेका छैनन्। कतिसम्म भने कतिपय घटनामा स्थानीय तथा केन्द्रीय राजनीतिमा पकड जमाइसकेका नेता नै यस्ता कुकृत्यमा लाग्ने गरेका छन्। समाजमा हुने अन्य अपराधसरह यस्ता गतिविधिमा सामेल हुने व्यक्तिलाई पनि आर्थिक अपराधी ठानेर कडा कारबाही गर्नुपर्छ। समाजका अगुवाले नै निमुखा जनताको सम्पत्ति हडप्नेजस्तो गम्भीर कार्यलाई प्रोत्साहन गर्नु दुखद हो। अझै पनि मधेसतिर साहुसँग ऋण लिने र कागज नै गरेर चर्को दरमा ब्याज दिने कार्य संस्कारजस्तै बनेको छ। यस्तो प्रचलनको अन्त्य नभएसम्म यस्ता कुकृत्य नियन्त्रण गर्न कठिन छ। कागजी प्रतिवद्धता नै गरेर ऋण लिने चलन भएका कारण कतिपय घटनामा प्रशासनलाई कारबाही प्रक्रिया सुरु गर्नसमेत समस्या हुने गरेको छ। तैपनि प्रशासनले यस्ता समस्यालाई मिहिन ढंगले केलाएर कडा कारबाही गर्नुपर्छ। समाजमा सोभा जनतालाई ठग्ने व्यक्तिलाई कुनै पनि राजनीतिक दलले संरक्षण गर्नुहुन्न। तत्कालको फाइदा मात्र हेरेर प्रचलित कानुनी प्रावधानभन्दा वाहिर गएर ऋण लिने दिने काम बन्द गर्नुपर्छ।"
विदेशी मिडियासँग प्रचण्डनेपालको अन्तरक्रिया: संसद पुनर्स्थापना नै उत्तम निकास,"काठमाडौ: प्रचण्डमाधव समूहको नेकपाका प्रमुख नेताहरुले नेपालस्थित विदेशी मिडियाका पत्रकारहरुसँग भेटघाट तथा अन्तरक्रिया गरेका छन् । मंगलबार राजधानीस्थित याक एण्ड यति होटलमा पुष्पकमल दाहाल प्रचण्ड, माधव नेपाल सहित प्रमुख नेताहरुले पत्रकारहरुसँग भेट गरेका हुन् । यसअघि सम्पादक, सञ्चार उद्यमी लगायतसँग भेट गरेका नेकपाका नेताहरुले मंगलबार विदेशी मिडियाका पत्रकारहरुसँग भेटघाट गरेका हुन् । प्रचण्ड माधव समूहले बुधबारका लागि राजधानीमा विशाल आमसभाको तयारी समेत गरिरहेको छ । आमसभाको अघिल्लो बिहान अर्थात्, मंगलबार बिहान ९ बजे उक्त समूहले पत्रकारहरुसँग भेट गरेको हो । 'यसअघि हामीले सम्पादक, सञ्चार उद्यमीलगायत मिडियाकर्मीहरुसँग अन्तरक्रिया गरिसकेका छौँ । सोही अन्तरक्रियाको श्रृंखलाको रुपमा मंगलबारको भेटघाट भएको हो,' नेकपा सम्बद्ध पत्रकार तथा नेता विष्णु रिजालले अन्नपूर्णसँग भने । नेता रिजालका अनुसार नेकपाले पछिल्लो अवस्थाबारे पत्रकारहरुसँग आफ्ना धारणा राखेको हो । प्रचण्ड निकट स्रोतका अनुसार अन्तरक्रियाको क्रममा प्रमुख नेताहरुले संसद पुनर्स्थापना नै उत्तम निकास भएकोमा जोड दिएका थिए । अन्तरक्रियाको क्रममा पत्रकारहरुले प्रधानमन्त्री केपी ओली समूहको २३ गतेको आमसभासँग जोडेर पनि प्रश्न गरेका थिए । नेकपाले आमसभालाई प्रतिष्पर्धाको रुपमा लिएको जस्ता जिज्ञासा अन्तरक्रियामा उठेका थिए । गत पुस ५ गते प्रधानमन्त्री ओलीले संसद विघटन गरेपछि प्रचण्डमाधव समूह निरन्तर सडक आन्दोलनमा छ । उनीहरुले संसद पुनर्स्थापनाको माग गर्दैआएका छन् ।"
अनि उनले मृत्यु रोजिन्,"सिन्धुली : दुई सन्तानसहित घरबाट निस्केकी एक महिला चार दिनपछि सुनकोसी नदीकिनारमा मृत भेटिएकी छन्। उनले सँगै लगेका १३ वर्षीया छोरी र ८ वर्षीय छोरा भने अझै बेपत्ता छन्। यही घटनाले सिन्धुलीको गोलन्जोर गाउँपालिका१ डुँडभन्ज्याङ गाउँ शोकमा डुबेको छ। चरम गरिबी सहन नसकेर स्थानीय देवकी नेपाली छोरी सुस्मिता र छोरा सुजनसहित घरबाट बाहिरिएकी थिइन्। मजदुरी गरेर सन्तानको हेरचाह र हातमुख जोर्दै आएकी ३३ वर्षीया देवकीको शव सुनकोसी नदीमा डुबेर मृत अवस्थामा भेटिएको हो। छोरीछोराले लगाएका चप्पल भने नदीको किनारमा एकै ठाउँमा भेटिएको छ। देवकी गत शुक्रबार साँझ दुई सन्तानलाई लिएर घरबाट निस्किएकी थिइन्। दैनिक मजदुरी गरेर परिवार चलाउँदै आएकी देवकीका पति गोपाल नेपाली पनि सँगै मजदुरी गर्छन्। तर, गोपालले अत्यधिक मदिरा सेवन गरेर घर व्यवहार नहेर्ने भएपछि गरिबीको चरम पीडामा परेकी देवकीले आत्महत्या नै गरेको गाउँलेको अनुमान छ, स्थानीय शंकर बरालले भने। देवकीका पति आइतबारदेखि नै बेहोस छन्। वृद्धा सासू, ससुराको होस ठेगानमा छैन। देवकीका माइती भेला भएका छन्। सुस्मिता र सुजनका साथीहरूको पनि आँखाबाट आँसु थामिएको छैन। दुःख गरेरै भए पनि परिवार चलाउँदै आएकी बहिनीले सन्तानसहित नदीमा हाम फालेर प्राणत्याग गरिन्, दाजु दीपक नेपालीले भने। देवकीले घर छाड्ने दिन साँझ रक्सी खाँदा घर व्यवहार चलाउन मुस्किल भएको भन्दै पति गोपालसँग सामान्य भनाभन भएको बरालले बताए। सुस्मिता कामदा माविमा कक्षा ७ मा पढ्थिन्। छोरा सुजन स्थानीय प्रावि च्याकुटारमै पढ्थे। बेपत्ता सुस्मिताले होमवर्क कपीमा गरिबीको पीडा र अभाव देखाउँदै नोट लेखेको पाइएको छ। सुस्मिताले आपूले धेरै पढेर प्रहरी बन्ने र बलात्कारीहरूलाई कडा कारबाही गर्ने सपना बोकेको भए पनि सबै पूरा गर्न नसकेको भन्दै घरपरिवार, मावली र साथीभाइलाई सम्झना पत्र लेखेकी छन्। मैले मेरो सपना पूरा गर्न सकिनँ, म र मेरो परिवारमा धेरै अभाव र पीडाहरू बढ्दै गए। अब म सदाका लागि बिदा हुँदैछु। मेरा सम्पूर्ण आफन्तसँग भेट हुने दिन यतिनै हो, उनले कपीमा लेखेको बरालले सुनाए। प्रहरीले पनि देवकीले गरिबीकै कारण जीवन त्याग गरेको अनुमान गरेको छ। बेपत्ता सुजन र सुस्मिताको खोजी भइरहेको सिन्धुलीका प्रहरी प्रवक्ता श्यामबहादुर खत्रीले बताए।"
बलात्कारपछि किशोरी बेहोस,"विराटनगर : नसालु पदार्थ खुवाएर बलात्कार गरिएका कारण बेहोस अवस्थामा बाटोमा भेटिएकी युवतीको कोसी अस्पताल विराटनगरमा उपचार भइरहेको छ। १७ वर्षीया ती किशोरीलाई शुक्रबार बेलुकी कोसीमा भर्ना गरिएको हो। उपचारमा संलग्न चिकित्सकले पनि मदिरासँगै नसालु पदार्थ खुवाएर लठ्याउँदै बलात्कार गरिएका कारण किशोरीको स्वास्थ्यमा समस्या आएको जानकारी प्रहरीलाई दिएका छन्। बलात्कारका कारण लागेको चोटसँगै किशोरीको अत्यधिक रक्तस्राव भएको पाइएको उपचारमा संलग्न चिकित्सकले बताएका छन्। गम्भीर अवस्थामा रहेकी किशोरी आइतबारबाट केही होसमा आएकी छन्। उनको स्वास्थ्य अवस्थामा क्रमिक सुधार हुँदै गइरहेको प्रहरीले जनाएको छ। सुरुमा किशोरीको अवस्था निक्कै गम्भीर थियो, उपचारमा संलग्न एक स्वास्थ्यकर्मीले नाम उल्लेख नगर्ने सर्तमा भने, बलात्कारका कारण योनिमा चोट लाग्नुका साथै धेरै रक्तस्राव पनि भएको थियो। तर सुरुमा अत्यधिक रक्तस्राव भइरहेका बेला ल्याइएकी किशोरीको स्वास्थ्य अवस्था अहिले भने सामान्य बन्दै गएको उनको भनाइ छ। घटना गत बिहीबार रातिको हो। नसालु पदार्थ खुवाएर मोरङ कानेपोखरी२ का २९ वर्षीय प्रेम चौधरीले १७ वर्षीया किशोरीमाथि बलात्कार गरेको घटना बाहिरिए पनि प्रहरीले पीडकलाई उन्मुक्ति दिने हिसाबले काम गरेको स्थानीयको गुनासो छ। सुरुमा घटनामा संलग्नलाई पक्राउ गर्न नै चासो नदिएको उनीहरूको भनाइ छ। प्रहरी अधिकारीले पनि यस घटनालाई लुकाउने प्रयास गरेका छन्। अहिलेसम्म प्रहरीले यो घटना सार्वजनिक गरेको छैन। चौधरीले दुई साताअघि चिनजान भएकी ती किशोरीलाई सल्लाह गर्नुछ भन्दै ललाइफकाई आफ्नै घरमा बोलाएर रातभर राखी बलात्कार गरेको खुलेको प्रहरी स्रोतले बतायो। चौधरी कानेपोखरीमा किराना पसल सञ्चालन गरेर बस्छन्। घटनाको अनुसन्धानमा संलग्न एक प्रहरीका अनुसार भोलिपल्ट शुक्रबार बिहान केही होसमा आएपछि किशोरीलाई चौधरीले घर पठाएका थिए। तर युवती चौधरीकै घर नजिकको बाटोमा बेहोस अवस्थामा भेटिएकी थिइन्। त्यसपछि स्थानीय बासिन्दाले उद्धार गर्दै उपचारका लागि अस्पताल लगेपछि बलात्कारको घटना बाहिरिएको हो। बलात्कारमा संलग्नलाई कारबाहीको माग राखेर पीडितका आफन्तले इलाका प्रहरी कार्यालय पथरीमा जाहेरी दिएका छन्। प्रहरीले घटनामा संलग्न चौधरीलाई पक्राउ गरेर आइतबार उनलाई पनि स्वास्थ्य परीक्षणका लागि कोसी अस्पताल ल्याएको थियो। जाहेरी दिँदा पनि प्रहरीले बलात्कारमा संलग्नलाई संरक्षण गर्दै पक्राउ गर्न आलटाल गरेको र अहिले पक्राउ गरेपछि पनि घटनालाई अन्यत्रै मोड्ने प्रयास गरेको गुनासो आफन्तको छ। प्रहरीले सुरुमै जाहेरी लिन अस्वीकार गरेको एक आफन्तले बताए। प्रहरीले दुवै जनाको सहमतिमा यौन सम्पर्क भएकाले घटनालाई बलात्कार भन्न नमिल्ने बताएर अन्यत्र मोड्ने प्रयास गरिरहेको गुनासो आफन्तको छ। कानुनले नै उमेर नपुगी सहमतिमै भएको यौन सम्पर्कलाई बलात्कार मानेको छ। प्रहरीले घटनालाई लिएर पीडित पक्षलाई मिल्न दबाबसमेत दिने गरेको स्थानीयले बताए। उपचारमा संलग्न चिकित्सकले पनि बलात्कार भएको भनिरहँदा प्रहरीले घटनालाई सामान्य रूपमा लिएर पीडकको संरक्षणमा लागेको उनको आरोप छ। इलाका प्रहरी कार्यालय पथरीका प्रहरी निरीक्षक अनिल पौडेलका भनाइले पनि प्रहरीले घटनालाई सामान्य रूपमा लिएको पुष्टि हुन्छ। उनले घटनाको प्रकृति र पीडकको विवरणसमेत खुलाउन मानेनन्। यस्ता घटना धेरै भएका छन्। यो सामान्य घटना हो, उनले भने, अहिलेसम्म पीडितले केही नभनेका कारण बलात्कार हो भनेर भन्न सक्ने अवस्था छैन। पीडित भनिएकी युवती केटाको घरमा आफैं गएको पाइएकाले घटनालाई यकिन गर्न सकिरहेको छैन।"
गरिब रुवाउँदै मिटरब्याजी,"महोत्तरी : सुरजले रोजगारीको खोजीमा विदेश जाने योजना बनाए। उनले पासपोर्ट एजेन्टलाई दिए। पासपोर्टमा भिसा लाग्यो। साउदी जाने दिन पनि जुर्यो। तर, एजेन्टलाई दिने रकम जुटेन। उनकी सासू सञ्जिला मण्डलले ज्वाईंको दुःख देख्न सकिनन्। महोत्तरी भंगहा५ सिद्धपुरकी उनी गाउँकै महाजन अनुरुद साहको घरमा पुगिन्। सँगै गए उनका पति जैयनाथ मण्डल। अनुरुदलाई ५० हजार कर्जा मिलाइदिन सञ्जिलाले बिन्ती गरिन्। हजुर ! मेरो ज्वार्इं विदेश जाँदै छ। हातमा उड्ने रुपैयाँ भएन, उनले दुवै हात जोड्दै जसरी पनि रकम मिलाइदिनु पर्यो भनिन्। मागेको कर्जा अनुरुदले दिए। तर सर्त राखे, सयकडा ३ रुपैयाँ ब्याज तिनुपर्ने। साउन १५ गते पति जैयनाथ मण्डलको नाममा कपाली तमसुक लेखेर सञ्जिलालाई ऋण दिए। उनका ज्वाइँ सुरज कोरोना कहरबीच भदौमा साउदी उडे। ४ महिनापछि ऋण तिर्न ७० हजार पठाए। रकम लिएर सञ्जिला अनुरुदको घर गइन्। तिर्नुपर्ने १२ लाख १८ हजार ९ सय ९० रुपैयाँ भइसकेछ। यस्तो सुनेर उनी चकित परिन्। हिसाब बुझाउँदै अनुरुदले ९ लाख ९० हजार साँवा र २ लाख २८ हजार २ सय ५० रुपैयाँ ब्याज भनेपछि उनको होसहवासै उड्यो। भक्कानिँदै पीडित सञ्जिला मण्डल मैले ५० हजार मात्रै ऋण लिएको थिएँ। कसरी भयो १२ लाख ? सञ्जिलाले जान्न चाहिन्। उनलाई जवाफ दिनुको सट्टा घरबाट निस्किहाल नत्र लात हान्छु भन्दै अनुरुदले धम्काए र जलेश्वर अदालतमा पैसा बुझाउनु भने। उनी दुःखी हुँदै घर फर्किइन्। सञ्जिलाले ऋण लिएको जम्मा ५० हजार। तर २५ जेठ २०७५ को पुरानो मिति राखेर अनुरुदले उनका पति जैयनाथको नाममा २० गुणा बढी कपाली कागज गराएको सञ्जिलाले थाहा पाइन्। ९ लाख ९० हजार ऋण लिएको कपाली तमसुक अनुरुदले अदालतमा पेस गरे। यसको ब्याजसहित असुलउपर गराउन जैयनाथविरुद्ध उनले असोज २२ गते जिल्ला अदालत जलेश्वरमा मुद्दा दर्ता गरिसकेका रहेछन्। ऋण लिएको भन्दा झन्डै १२ लाख बढी तिनु पर्ने भएपछि, न्यायका लागि उनी सबैसँग गुहार माग्दै छिन्। अनुरुदले अदालतमा पेस गरेको ९ लाख ९० हजार ऋणको कपाली तमसुक। सञ्जिलाका पति जैयनाथ भारतको मद्रासमा छन्। लिँदै नलिएको कर्जा तिर् भन्दै मिटरब्याजी साहुले अदालतमा मुद्दा हालेपछि सञ्जिला तारिख धाइरहेकी छन्। मंसिर र पुसमा अदालत गएर तारिख लिएँ। अब अदालत जाने बसभाडा पनि छैन। साँझ, बिहान छाक केले टार्नु ? उनले रुँदै भनिन् । अनुरुदले गरेका ठगीको यो एउटा प्रतिनिधि घटना मात्रै हो। उनले महोत्तरी, धनुषा र सर्लाहीका दर्जनौं गाउँका सयौं गरिबलाई रुवाएका छन्। थोरै ऋण दिएर २० गुणासम्म कर्जा दिएको कपाली तमसुक बनाई करोडौं ठगिसकेका छन्। उनले यस्तो धन्दा चलाउन थालेको १५ वर्ष बितिसक्यो। अदालतमा मुद्दा हालेर अनुरुदले सञ्जिलाका आफन्त मीनादेवी मण्डलको ४ कट्ठा र जिबच्छी धानुकको ११ कट्ठा जमिन रोक्का गराएका छन्। आफन्तले पनि ऋण तिरेर चाँडै फुकुवा गराउन दबाब दिएपछि उनी झनै तनावमा छिन्। अनुरुदको ठगीले सञ्जिला मात्र होइन, उनीजस्ता कैयौं गरिब कंगाल बनिसकेका छन्। ती निरक्षर गरिबलाई थोरै कर्जा दिई धेरैको कपाली कागज बनाएर सहीछाप गराउँछन्। पछि त्यही कागजलाई हतियार बनाएर अदालतमा मुद्दा हाल्ने र गरिबको उठिबास लगाउने उनको धन्दा बनिसकेको छ। महोत्तरीको भंगाहा५ सिद्धपुरका मिटरब्याजी अनुरुद साह । ऋणै नदिई १६ लाख तिर्नुपर्यो धनेश्वर महतोलाई घरखर्च जुटाउन हम्मे पर्यो। भंगहा ४, प्रेमनगरका ४८ वर्षीय उनी पनि ऋण माग्न अनुरुदकै दैलोमा पुगे। २०७४ सालमा सयकडा ३ रुपैयाँ प्रतिमहिना ब्याजदरमा उनले धनेश्वरलाई एक लाख ऋणको चेक दिए। घरमै लेखनदास बोलाएर अनुरुदले दाइ लक्ष्मण साहलाई धनी खडा गराएर चेक थमाएका थिए। तर, १२ लाख ऋण दिएको कपाली तमसुकमा धनेश्वरलाई सहीछाप गराएको निरक्षर उनले पत्तै पाएनन्। धनेश्वरसँग उनले १९ साउन, २०७२ सालको पुरानो मितिमा साँवाको १२ गुणा बढीको कपाली तमसुक गराएका थिए। चेक लिएर बैंक जाँदा खाता रित्तै थियो। धनेश्वर फर्केर अनुरुदको घर पुगे र गुनासो गरे। अनुरुदले हत्तनपत्त आफ्नो हातबाट चेक खोसेर च्यातिदिएको सुनाउँदै धनेश्वरले भने, भोलि नगदै दिन्छु भन्यो। अर्को दिन पनि पैसा दिएन। धेरै किचकिच गरेको भन्दै झपारेर पठाइदियो। भंगाहा४ का ऋणीहरू मोहन महतो र धनेश्वर महतो। तस्बिर : राजकरण महतो अनुरुदले १२ गुणा बढी रकमको कागजात बनाएको दुई वर्षपछि मात्र थाहा पाए। मिटरब्याजी अनुरुदले उनलाई न ऋण दिए, न कपाली तमसुक नै फिर्ता गरे। उनले ०७४ साल ७ कात्तिकमा जिल्ला अदालतमा १२ लाख लिएको जनाउँदै ब्याजसहित असुलउपर गराइपाऊँ भनी धनेश्वरविरुद्ध मुद्दा हाले। अदालतले २०७५ साल जेठ ६ गते ब्याज र साँवा गरी १८ लाख ७४ हजार ३ सय ८ रुपैयाँ धनेश्वरले लक्ष्मण साहलाई तिर्नुपर्ने फैसला सुनायो। खाँदै नखाएको विष लागेपछि उनले चार गाउँका भद्रभलादमीलाई बोलाएर समाजमै मुद्दा मिलाइदिन बिन्ती गरे। २०७६ साल वैशाखमा दुवै पक्षबीच गाउँमै छलफल भयो। १६ लाख रुपैयाँ लिएर दुवै पक्ष मिल्ने र मुद्दा फिर्ता लिने सहमति पनि भयो। एक बिघा खेत बेचे। पाँच लाख रुपैयाँ सहकारीबाट ऋण काढेर धनेश्वरले आफ्नै भाइ मोहनको हातबाट पाँच जनालाई साक्षी राखेर अनुरुदलाई १६ लाख गनेर दिए। पैसा बुझाएको प्रमाणस्वरूप धनेश्वरका भाइ मोहनको नाममा १६ लाख रुपैयाँ बुझेको अनुरुद्धले लिखित भर्पाइ दिए। आर्थिक रूपमा निकै कमजोर भए पनि ऋणबाट मुक्ति पाउन धनेश्वरले २०७६ साल जेठ ६ मा अनुरुदलाई रकम बुझाएका थिए। तर, त्यति गर्दा पनि उनले मुद्दा फिर्ता लिएनन्। पछि अदालतबाट धनेश्वरको नाममा बाँकी रहेको १३ कट्ठा जमिन पनि उनले रोक्का गराए। महोत्तरी जिल्ला अदालतले गत माघ २१ गते साहुको बिगो भर्न धनेश्वरको नाममा रहेको चलअचल सम्पत्ति डाक लिलाम गर्ने आदेश जारी गर्यो। धनेश्वरका दाजुभाइ मिलेर उजुरी गरेपछि लिलामी प्रक्रिया तत्कालका लागि रोकिएको छ। एक पैसा नलिएको ऋणमा १६ लाख तिरें। अझै १८ लाख तिर्नुपर्छ भन्दै उसले मुद्दा हालेको छ। अब मेरो केही छैन। घर भएको घडेरी पनि लिलामीमा चढेको छ। हाम्रो परिवार सडकमा आउँछ, पीडित धनेश्वरले भने। १२ लाख तिर्दा पनि फिर्ता भएन मोहन महतोको सपरिवार। तस्बिर : राजकरण महतो धनेश्वरका भाइ मोहनले २०६५ सालमा साहु अनुरुदसँग एक महिनाको अन्तरालमा दुई लाख रुपैयाँ मासिक सय कडा अढाई रुपैयाँ ब्याजमा ऋण लिएका थिए। पहिलो पटक एक लाख रुपैयाँ लिएको ऋणको अनिरुदले तीन गुणा बढी कपाली तमसुक बनाए। एक महिनापछि दोस्रो पटक लिएको अर्को एक लाख रुपैयाँ ऋण दिँदा ६ कट्ठा जग्गा बन्धक राखे। मोहनका अनुसार २०६९ सालसम्ममा ६ लाख ३० हजार रुपैयाँ दुई रुपैयाँ ब्याजदरसहित साहु अनिरुदको ऋण चुक्ता गरिदिएका थिए। तर, सय कडा तीन रुपैयाँ ब्याजदरले पैसा तिर्नुपर्ने साहु अनिरुदले अडान राख्दै ८० हजार रुपैयाँ बाँकी रहेको भन्दै तिर्नै पर्ने बताए। हिसाब गर्न जाँदा भोलिभोलि भन्दै तीन वर्ष अल्झाए। पछि उनले मोहनविरुद्ध अदालतमा मुद्दा हाले। उनको जग्गाजमिनसमेत अदालतबाट रोक्का भयो। अदालतको फैसलाअनुसार २०७५ साल पुस १३ मा थप ६ लाख १३ हजार बुझाएर रोक्का भएको जग्गा उनले फुकुवा गराए। तर, अहिलेसम्म बनाएको कपाली कागज अनुरुदले च्यात्न मानेका छैनन्। मोहनको १२ लाख पर्ने ६ कट्ठा जमिन पनि फर्काउन आलटाल गरिरहेका छन्। अनुरुदले एक लाख रुपैयाँको नसाटिने चेक दिएर जाली तमसुक बनाई भंगाहा४ का मोहन महतो र धनेश्वर महतोबाट बाट १६ लाख लिएर दिएको भर्पाइ। तस्बिर : राजकरण महतो त्यही तमसुक नच्याती ब्याज थपेर १८ लाख ७४ हजार रुपैयाँको मुद्दा हालेपछि अदालतले जारी गरेको महतोको जग्गा डाँक लिलामीको सूचना। तस्बिर : राजकरण महतो"
ओली नेतृत्वको नेकपाले आधिकारिता पाउँछ : प्रवक्ता गुरुङ,"काठमाडौं : सरकारका प्रवक्ता पार्वत गुरुङले प्रधानमन्त्री केपी ओली नेतृत्वको नेपाल कम्युनिस्ट पार्टी (नेकपा)लाई नै निर्वाचन आयोगले आधिकारिता दिने कानुनी आधार तयार भएकोे बताएका छन् । सञ्चार तथा सूचना प्रविधिमन्त्री गुरुङले आयोगले कानुनीरुपमा नचिनेका नेता माधवकुमार नेपालले हदम्याद सकेपछि गरेको दाबीको कुनै औचित्य नरहेकाले प्रधानमन्त्री ओली नेतृत्वको नेकपाले नै आधिकारिक दलको मान्यता पाउने स्पष्ट पारे । राजनीतिक दलसम्बन्धी नियमावलीमा गरिएको व्यवस्थानुसार नेकपाको अध्यक्षका रुपमा माधवकुमार नेपाललाई निर्वाचन आयोगले चिन्दैन । त्यसैले आयोगले नै नचिन्ने व्यक्तिले गरेको दाबी कानुनसम्मत छैन, मंगलबार मन्त्रिपरिषद्को निर्णय सार्वजनिक गर्न मन्त्रालयका आयोजित पत्रकार सम्मेलनमा भने, हकदैयाविहीन व्यक्तिले गरेको दलसम्बन्धी दाबीलाई आयोगले खारेज गर्छ । राजनीतिक दलसम्बन्धी ऐनमा निर्वाचनको मिति घोषणा भएको मितिबाट १२० दिनभित्र दलसम्बन्धी कुनै पनि विवादको सुनुवाइ निर्वाचन आयोगले नगर्ने व्यवस्था छ । मन्त्री गुरुङले २०७७ पुस १७ गतेपछि दलसम्बन्धी दर्ता भएका कुनै पनि दाबीलाई निर्वाचन आयोगले आधिकारिता मानेर हेर्न नमिल्ने पनि बताए। कानुन, बजेट, सुरक्षा र अन्य सबै तयारी अवस्थामा रहेको बताउँदै मन्त्री गुरुङले निर्वाचनको तयारीमा जुट्न पनि सबैलाई आह्वान गरे । मन्त्री गुरुङले दलहरुले निर्वाचनको तयारी गरिहेको दाबीसमेत गरेका छन् । आन्दोलनको नाममा दल निर्वाचनकै तयारीमा जुटेको उनको निष्कर्ष छ । उनले नेपालको संविधानले पूर्ण प्रेस स्वतन्त्रता, अभिव्यक्ति स्वतन्त्रता, सञ्चार गर्ने स्वतन्त्रताका साथै सूचनाको हकको सुनिश्चितता गरेको र त्यसलाई पूर्ण पालना गर्न नेपाल सरकार प्रतिबद्ध रहेको बताउँदै भने, पछिल्ला दिनमा अभिव्यक्ति स्वतन्त्रताको आडमा छाडा, घिनलाग्दा, उत्तेजक, व्यक्तिकेन्द्रित मन्तव्य दिँदै हिँड्ने र त्यसलाई सामाजिक सञ्जाल र केही जिम्मेवार अनलाइनसमेतले प्रकाशन तथा प्रसारण गर्ने गरेको पाइएको छ । यो गलत छ । लामो राजनीतिक द्वन्द्वबाट स्थापित लोकतान्त्रिक शासन पद्धतिमाथि प्रहार गर्ने, हिंसा फैलाउने र मुलुकलाई मुडभेठतर्फ धकेल्ने खालको अभिव्यक्ति र त्यसलाई सार्वजनिक गर्ने माध्यमको गतिविधि खेदजन्य भएको बताउँदै मन्त्री गुरुङले स्वतन्त्रताको उपभोग गर्ने नाममा कुनै दर्ताबिनै फेसबुक, युटुब, अनलाइनजस्ता कतिपय माध्यमको विकृति रोक्न छिट्टै सामाजिक सञ्जाल सञ्चालनसम्बन्धी निर्देशिका २०७७जारी गर्ने तयारी गरिएको जानकारी दिए खोप लगाउन सञ्चारकर्मीलाई आह्वान मन्त्री गुरुङले अग्रपङ्क्तिमा खटिएर समाचार सम्प्रेषण गरिरहेका पत्रकारका लागि कोभिडविरुद्धको खोप २०७७ साल माघ २६ गतेबाट लगाउने व्यवस्था मिलाइएको जानकारी दिए। उनले सूचना तथा प्रसारण विभागबाट जारी प्रेस प्रतिनिधि पास प्राप्त गर्ने सञ्चारकर्मी र नेपाल पत्रकार महासङ्घको सदस्यता प्राप्त गर्ने सञ्चारकर्मीका लागि तोकिएको स्थानमा गएर खोप सेवा लिन अनुरोध गरे । रासस"
प्रतिनिधिसभा विघटन सदर भए नेपाल ठूलो राजनीतिक भुमरीमा पर्छ : प्रचण्ड,"काठमाडौं : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले प्रतिनिधिसभा विघटनको निर्णय सदर भए नेपाल निक्कै ठूलो राजनीतिक भुमरीमा पर्ने बताएका छन्। मंगलबार नेपालमा बसेर विभिन्न अन्तर्राष्ट्रिय सञ्चारमाध्यमममा कार्यरत पत्रकारसँग अन्तरक्रिया गर्दै प्रचण्डले यस्तो बताएका हुन् । उनले वैशाखमा चुनाव हुन नसक्ने कुल पुष्टि भइसकेकोसमेत बताए । अब त वैशाखमा चुनाव हुन सक्दैन भन्ने लगभग पुष्टि भइसक्यो, प्रचण्डले भने, अदालतमा चलेको बहस तपाईहरुले हेर्नुभएकै छ । निर्वाचन आयोगको काम पनि देख्नु भएको छ । त्यसकारण यदि प्रधानमन्त्रीको असंवैधानिक र निरंकुश कदमलाई सदर गरियो भने नेपाल निक्कै ठूलो राजनीतिक भुमरीमा पर्छ । अध्यक्ष प्रचण्डले ओली हिन्दु महासंघको अध्यक्ष हुन् कि कम्युनिस्ट पार्टीको अध्यक्ष भन्ने बारेमा प्रश्न उठेको समेत बताए। उनले आफ्नो निर्वाचन क्षेत्रमा गएर ओलीले राम मन्दिर र अयोध्याबारे प्रचण्ड बोलेनन भनेर टिप्पणी गरेकोप्रति आपत्ति जनाए । विगतदेखि नै उहाँको सम्बन्ध, हिमचिम देखिएको छ । उहाँले पशुपतिमा गएर दीप प्रज्वलन गर्ने, ३० करोड हाताहाती जस्तो दिएर जलप लगाउने कुराले के गर्न खोज्नु भएको भन्ने उहाँले नै प्रश्न उठाउनु भएको छ प्रचण्डले ओलीमाथि प्रश्न गर्दै भने, मेरो निर्वाचन क्षेत्र चितवनमा राम मन्दिर र अयोध्याको कुरा गर्नुभएको छ । मेरो क्षेत्रमा गएर राम मन्दिर र अयोध्याबारे प्रचण्डले बोलेन भनेर आरोप लगाउनु भएको छ। यो सबैले मान्छेको मनमा प्रश्न उठेकै छन् नि । नेपाली जनताले प्रश्न उठाएका छन् । केपीजी कम्युनिस्ट पार्टीको अध्यक्ष हो कि हिन्दू महासंघको अध्यक्ष हो ? प्रचण्डले संविधान मिचिसकेपछि त्यसको मातहतमा हुने चुनाव असंवैधानिक र अलोकतान्त्रिक हुने बताए । अध्यक्ष प्रचण्डले प्रधानमन्त्री केपी शर्मा ओली विक्षिप्त रूपमा प्रस्तुत भएकोसमेत आरोप लगाएका छन् । उनले सर्वोच्च अदालतले संविधानको भावना अनुसार नै फैसला गर्छ भन्ने विश्वास व्यक्त गरेका छन्। संविधानभन्दा बाहिर गएर असंवैधानिक र अलोकतान्त्रिक ढंगले गरिएको निर्णयलाई अदालतले सदर गर्छ भन्ने लागेको छैन, प्रचण्डले भने, जहाँसम्म त्यस्तै भयो भने के हुन्छ ? प्रश्न तपाईंहरुको छ, म अहिले धेरै त भन्दिनँ । तर असंवैधानिक र अलोकतान्त्रिक ढंगले संविधान मिचिसकेपछि त्यसको मातहतमा हुने चुनाव पनि असंवैधानिक र अलोकतान्त्रिक नै हुन्छ । ओली समूहले निर्वाचन आयोग तथा सर्वोच्च अदालतजस्ता संवैधानिक निकायसँग साँठगाँठ मिलाइसकेको भएर अब संसद् पुनर्स्थापना नहुने दाबी गर्दै हिँडेको प्रचण्डले आरोप लगाए।अध्यक्ष प्रचण्डले अहिले चलेको लडाइँ पदको निम्ति नभई न्याय र अन्यायको निम्ति भएको स्पष्ट पारे । उनले ओलीलाई सत्ताको मात लागेको तानाशाहको संज्ञासमेत दिएका छन् ।"
"राष्ट्रपतिको होइन, भूमिकाको विरोध गरेकी हुँ : झाक्री","बागलुङ : नेपाल कम्युनिस्ट पार्टी (नेकपा) प्रचण्डनेपाल समूहकी नेतृ रामकुमारी झाक्रीले आफूले राष्ट्रपति पदको नभई कार्यशैली र भूमिकाको विरोध गरेको बताएकी छिन् । राष्ट्रपति विद्यादेवी भण्डारीविरुद्धमा बोलेर राष्ट्रपति जस्तो सम्माननीय पदको अपमान गरेको भन्दै आलोचना भएपछि नेतृ झाक्रीले कुनै पद र पात्रको नभई गलत प्रवृत्तिविरुद्ध आवाज उठाएको बताएकी हुन् । नेकपा प्रचण्डनेपाल पक्षले बागलुङ सदरमुकाममा मंगलबार आयोजना गरेको जिल्ला स्तरीय अगुवा कार्यकर्ता भेला तथा प्रशिक्षणमा बोल्दै उनले राष्ट्रपति भण्डारीले संसद विघटन जस्तो संवेदनशील विषयमा पनि केवल साक्षी बस्ने काम मात्र गरेको बताइन् । राष्ट्रपति सम्मानित पद हो, मुलुकुको अभिभावक पनि हो, सोही अनुसार भूमिका निर्वाह गर्नुपर्छ, नेतृ झाक्रीले भनिन्, प्रधानमन्त्रीले स्वेच्छाचारी रुपमा असंवैधानिक कदम चाल्दा पनि राष्ट्रपतिले रोक्ने प्रयास नै नगर्नु दुर्भाग्य हो । शाह वंशीय राजतन्त्रविरुद्ध यस्तै प्रश्न गरेर आन्दोलित हुँदै आएको पुस्ता भएकाले गलत कार्यशैली र भूमिकाका बारेमा निरन्तर प्रश्न उठाइरहने उद्घोष गरिन् ।"
गृहजिल्लामै प्रधानमन्त्री ओलीविरुद्ध पत्रकारको प्रदर्शन,"झापा: प्रधानमन्त्री केपी शर्मा ओलीको गृह जिल्ला झापाका सञ्चारकर्मीहरु प्रधानमन्त्रीको कदमको विरोध गर्दै सडकमा उत्रिएका छन् । प्रधानमन्त्रीले असंवैधानिक र अलोकतान्त्रिक निर्णय तुरुन्त फिर्ता लिएर संविधानको रक्षा गर्नुपर्ने उनीहरुले माग गरेका छन् । नेपाल प्रेस युनियन झापा र प्रेस संगठन नेपाल झापाको संयुक्त आयोजनामा मंगलबार विरोध र्यालीको आयोजना गरिएको थियो । उक्त विरोध र्यालीलाई आदिवासी जनजाति पत्रकार महासंघ (फोनिज), नारी सञ्चार गृह, आदिवासी पत्रकार संघसहित जिल्लाका विभिन्न सञ्चार सँग आवद्ध संघसंगठनले ऐक्यवद्धता जनाएका थिए । विरोध र्यालीमा सञ्चारकर्मीहरुले निधारमा कालोपट्टी र हातमा प्ले कार्ड बोकेर प्रधानमन्त्री ओली र उनको प्रतिगमनको कदम विरुद्ध चर्को नाराबाजी गर्दै प्रदर्शन गरेका थिए । पत्रकारहरूले प्रेस विरोधी कानुन फिर्ता गर, संविधानको रक्षा गर, प्रतिगमन मुर्दावाद लगायत नारा लगाएका थिए । बिर्तामोडको मुक्तिचोक बाट सञ्चारकर्मीहरुले निकालेको विरोध र्याली इलाका प्रहरी कार्यालय अनारमनि अगाडिबाट अदुवा पुलसम्म परिक्रमा गर्दै पुनः मुक्ति चोकमा आएर कोणसभामा परिणत भएको थियो । कोणसभा बोल्दै नेपाल पत्रकार महासंघ झापा शाखाका अध्यक्ष तारामणि सापकोटाले प्रधानमन्त्री ओलीका असंवैधानिक कदमले लोकतान्त्रिक संविधानसँगै प्रेस स्वतन्त्रता नै धरापमा परेकाले आफुहरु संयुक्त आन्दोलनमा उत्रिएको बताए । सापकोटाले भने, आफ्नै जिल्लाका प्रधानमन्त्रीलाई औँला ठड्याउने दिन आयो । प्रधानमन्त्रीले जसो भने पनि जे गरे पनि आफ्नो जिल्लामा जय जयकार गर्ने मान्छे मात्र छन् भन्ने सोच्नु नै गलत हो । विरोध सभामा प्रेस संगठन नेपाल प्रदेश नम्बर १ का अध्यक्ष राजन केडी, पत्रकार महासंघ झापाका पूर्वअध्यक्ष कृष्ण हुमागाई, प्रेस युनियन झापाकी अध्यक्ष इन्दु पूर्वेली लगायतले संविधान र प्रेस स्वतन्त्रता रक्षाका लागि यो विरोध र्याली सुरुवात भएको बताए ।"
पेरिसडाँडामा प्रचण्डनेपाल पक्षको सचिवालय बैठक,"काठमाडौं : नेपाल कम्युनिस्ट पार्टी )नेकपा) प्रचण्डनेपाल पक्षको सचिवालय बैठक पेरिसडाँडामा बस्दैछ । भोलि अर्थात् बुधबार हुने जनप्रदर्शनबारे छलफल गर्न सचिवालय बैठक बोलाइएको प्रवक्ता नारायणकाजी श्रेष्ठले जानकारी दिएका छन्। उनका अनुसार बैठक केही समयपछि बस्दैछ। यो समूहले बुधबार राजधानीमा वृहत जनप्रदर्शन गर्दैछ । संसद विघटनविरुद्ध सडक आन्दोलन गरिरहेको प्रचण्ड नेपाल समूहको नेकपाले भोलिको जनसभालाई सशक्त बनाउने तयारी गरेको छ । यसअघि २३ गते प्रधानमन्त्री केपी ओली समूहले दरबारमार्गस्थित नारायणहिटी दरबार अगाडि गरेको शक्ति प्रदर्शन लगत्तै प्रचण्ड समूहले जवाफी आन्दोलनको रुपमा प्रदर्शन गर्न लागेको हो । गत पुस ५ गते प्रधानमन्त्री ओलीले संसद विघटन गरेपछि प्रचण्ड माधव नेपाल, झलनाथ खनाल, नारायणकाजी श्रेष्ठ, पम्फा भुसाल लगायत नेताहरु निरन्तर सडक आन्दोलनमा छन् । उनीहरुले संसदको पुनर्स्थापना र प्रधानमन्त्रीको राजीनामालगायत माग गर्दै आएका छन् ।"
सर्वोच्चमा मंगलबार सुनुवाइ नहुने,"काठमाडौं : सर्वोच्च अदालतका पूर्वन्यायाधीश इन्द्रराज पाण्डेको निधनको शोकमा मंगलबार सर्वोच्च अदालतमा सुनुवाइ नहुने भएको छ। पाण्डेको सोमबार काठमाडौंमा निधन भएको थियो। सर्वोच्चका पूर्वन्यायाधीश र प्रधानन्यायाधीशको निधनमा श्रद्धाञ्जली व्यक्त गर्न एक दिन इजलास रोक्ने प्रचलन छ। यसैबीच, प्रतिनिधिसभा विघटन विवादमा परेका रिटको सुनुवाइ बुधबारका लागि सरेको छ। सोमबारको बहसमा वरिष्ठ अधिवक्ता विष्णु भट्टराईले प्रधानमन्त्रीको तर्फबाट बहस गर्दै जनताबाट निर्वाचित प्रधानमन्त्री भएका कारण सार्वभौम अधिकार स्वतः प्रधानमन्त्रीमा रहने जिकिर गरेका छन्। संसदीय प्रजातन्त्र र बहुदलीय व्यवस्थामा चुनावमा जाने निर्णय प्रधानमन्त्रीले लिन्छन् भने त्यसलाई सबैले स्वीकार गर्नुपर्छ, भट्टराईले भने। भट्टराईपछि अधिवक्ता महेश नेपाल र सीपी रेग्मीले पनि संसदीय व्यवस्थामा संसद् विघटन प्रधानमन्त्रीलाई स्वतः अधिकार हुने जिकिर गरे।"
निर्वाचनको कामलाई निरन्तरता दिन आयोगलाई प्रधानमन्त्रीको सुझाव,"काठमाडौं : प्रधानमन्त्री केपी ओलीले निर्वाचनको कामलाई निरन्तरता दिन निर्वाचन आयोगका अधिकारीलाई सुझाव दिएका छन् । मंगलबार आयोग कार्यालयमै पुगेर प्रमुख आयुक्त र आयुक्तलाई प्रधानमन्त्री ओलीले यस्तो सुझाव दिएका हुन् । प्रधानमन्त्रीका प्रेस संयोजक सूर्य थापाका अनुसार आयोगको तयारी सन्तोषजनक रहेको भन्दै प्रधानमन्त्री ओलीले आयुक्तहरुलाई धन्यवादसमेत दिएका छन् । वैशाख १७ र २७ गते घोषणा गरेको निर्वाचन तयारीका सम्बन्धमा जानकारी लिन सम्माननीय प्रधानमन्त्री केपी ओली निर्वाचन आयोग आउनुभयो, थापाले भने, आयोगमा प्रमुख आयुक्त र आयुक्तसँग छलफल भएको छ । प्रधानमन्त्रीले निर्वाचनको तयारी सन्तोषजनक रहेको भन्दै धन्यवाद दिनुभएको छ । उहाँले आयोगको कामलाई निरन्तरता दिन सुझावसमेत दिनु भएको छ । आयोगका प्रमुख आयुक्त दिनेश थपलियाले निर्वाचनको तयारीका लागि आयोगले गरेका कामको जानकारी गराए् । उनले सुरक्षा बन्दोबस्ती र बजेटका विषयमा प्रधानमन्त्रीलाई जनकारीसमेत गराएका छन् । थपलियाले आयोगले तोकिएको समयमा निर्वाचन गर्ने गरी काम गरिरहेको बताएका छन् । थापाले आयोगमा मंगलबार नेपाल कम्युनिस्ट पार्टी (नेकपा) विवादको विषयमा भने छलफल नभएको बताए । उनले माघ २० गते पार्टीको आधिकारिकता दाबी गर्दै अर्को निवेदन परेको विषय प्रधानमन्त्रीलाई जानकारी गराइएको भए पनि यो विषयमा थप छलफल नभएको बताए । प्रधानमन्त्री ओलीले आयोगलाई कानुन र अभ्यासको आधारमा अघि बढ्न भनेको थापाको भनाइ छ । ओलीले पुस ५ गते प्रतिनिधिसभा विघटन गरेपछि सत्तारुढ दल नेकपा दुई समूहमा विभाजित भएको छ । पुष्पमल दाहाल प्रचण्ड र माधवकुमार नेपाल समूहले आधिकारिकता दाबी गर्दै आयोगमा दोस्रो पटक निवेदन दिएका हुन् । प्रधानमन्त्री केपी ओली समूहले भने सक्कली आफूहरु भएको भन्दै आएको छ । प्रचण्डनेपाल समूहले प्रतिनिधिसभा विघटनविरुद्ध आन्दोलन चर्काइरहेका बेला ओली समूह भने निर्वाचनको तयारीमा जुटेको छ । प्रधानमन्त्रीसँगै निर्वाचन आयोगमा उपप्रधानमन्त्री ईश्वर पोखरेल, अर्थमन्त्री विष्णु पौडेल, कानुनमन्त्री शिवमाया तुम्बाहाङ्फे, संविधानसभाका पूर्वअध्यक्ष एवम् नेकपा नेता सुवास नेम्वाङलगायत नेतासमेत छलफलमा सहभागी थिए ।"
वैशाख १७ गते ४० र २७ गते ३७ जिल्लामा चुनाव गर्ने सरकारको निर्णय,"काठमाडौं : सरकारले पहिलो चरणमा ४० जिल्ला र दोस्रो चरणमा ३७ जिल्लामा चुनाव गर्ने निर्णय गरेको छ । सोमबार बसेको मन्त्रिपरिषद बैठकले आगामी वैशाख १७ गते देशका ४० र २७ गते बाँकी ३७ जिल्लामा मध्यावधि निर्वाचन गर्ने निर्णय गरेको हो। वैशाख १७ गते प्रदेश २, गण्डकी, लुम्बिनी र सुदूरपश्चिमका ४० जिल्ला र वैशाख २७ गते प्रदेश १, बागमती र कर्णालीमा चुनाव गर्ने निर्णय गरेको हो। आफूलाई पार्टीभित्रैबाट काम गर्न नदिइएको भन्दै प्रधानमन्त्री ओलीले गत पुस ५ गते प्रतिनिधिसभा विघटन गर्नुका साथै ताजा जनादेशका लागि वैशाख १७ र २७ गते निर्वाचन गर्न सिफारिस गरेका थिए । सो सिफारिसलाई राष्ट्रपति विद्यादेवी भण्डारीले सोही दिन सदर गरिदिएकी थिइन् । त्यसपछि संसद विघटनविरुद्ध सर्वोच्च अदालतमा एक दर्जन बढी रिट परेका थिए। ती रिटहरुको सर्वोच्च अदालतको संवैधानिक इजलासमा बहस जारी छ। संसद विघटन लगत्तै दुई खेममा विभाजित नेकपाको आधिकारिकताको विवाद पनि चुलिदै गएको छ। एक समूहको अध्यक्षता पुष्पकमल दाहाल प्रचण्ड र माधव नेपालले गरेका छन् भने अर्को समूहको केपी ओलीले गरेका छन्। दुवै समूहले आफू नै आधिकारिक नेकपा दावी गर्दै आएका छन्। सरकारले पुस ५ गते प्रतिनिधिसभा विघटन गर्दै दुई चरणमा मध्यावधि निर्वाचन गर्ने निर्णय गरेको थियो ।"
माघ २८ गतेको जनप्रदर्शनमा सहभागी हुन प्रचण्डनेपालको भिडियो अपील,काठमाडौं : नेपाल कम्युनिस्ट पार्टी (नेकपा) प्रचण्डनेपाल समूहले माघ २८ गतेको प्रदर्शनमा सहभागी हुन अपील गरेको छ। अध्यक्ष पुष्पकमल दाहाल प्रचण्ड र माधवकुमार नेपालले भिडियोमार्फत् प्रदर्शनमा सहभागी हुन अपील गरेका हुन् । प्रधानमन्त्री केपी ओलीले पुस ५ गते प्रतिनिधिसभा विघटन गरेपछि नेकपा दुई समूहमा विभाजित भएको छ । एउटा समूहको नेतृत्व प्रधानमन्त्री केपी ओलीले गरेका छन् भने अर्को समूहको नेतृत्व प्रचण्ड र नेपालले गरेका छन् । प्रतिनिधिसभा विघटनको विरोधमा नेकपा प्रचण्डनेपाल समूहले माघ २८ गते राजधानीमा विशाल प्रदर्शन गर्न लागेको हो । प्रतिनिधिसभा विघटनको मुद्दा सर्वोच्च अदालतमा विचाराधिन भए पनि प्रचण्डनेपाल समूहले आन्दोलन चर्काइरहेको छ । प्रधानमन्त्री ओली समूहले भने माघ २३ गते नारायणहिटी दरबार अगाडि सभा गरेर निर्वाचनमा जुट्न आह्वान गरेको थियो । पार्टीको दुई समूहले आआफ्नो पक्षका प्रदर्शन र सभालाई निरन्तरता दिएका हुन् ।
प्रधानमन्त्री ओली निर्वाचन आयोगमा,"काठमाडौं : प्रधानमन्त्री केपी शर्मा ओली मंगलबार निर्वाचन आयोग पुगेका छन्। वैशाख १७ र २७ गते हुने चुनावको तयारीका विषयमा बुझ्न प्रधानमन्त्री, उपप्रधानमन्त्री, अर्थमन्त्रीसहित नेताहरू आयोग पुगेका छन्। यसअघि नेकपा विवाद र निर्वाचनको तयारीका विषयमा छलफल गर्न आयोगले यही माघ १६ गते नेकपाका दुवै पक्षलाई बोलाएको थियो । प्रचण्ड नेपाल पक्ष आयोगको कार्यालय पुगेर आधिकारिकता दाबी गरे पनि प्रधानमन्त्रीसमेत रहेका ओली भने गएका थिएनन् । नेकपाका दुवै खेमाका नेताहरुले आफूहरु नै आधिकारिक नेकपा भएको दाबी गर्दै आएका छन् । तर, आयोगले दुवै पक्षको दाबी नपुगेको जनाउँदै आएको छ । प्रधानमन्त्री केपी ओलीले पुस ५ मा प्रतिनिधिसभा विघटन गरेपछि नेकपा दुई खेमा भएको छ। एक समूहको अध्यक्षता पुष्पकमल दाहाल प्रचण्ड र माधव नेपालले गरेका छन् भने अर्को समूहको प्रधानमन्त्री ओलीले गरेका छन्। यस्तै सोमबार बसेको मन्त्रिपरिषद बैठकले आगामी वैशाख १७ गते देशका ४० र २७ गते बाँकी ३७ जिल्लामा मध्यावधि निर्वाचन गर्ने निर्णय गरेको छ। वैशाख १७ गते प्रदेश २, गण्डकी, लुम्बिनी र सुदूरपश्चिमका ४० जिल्ला र वैशाख २७ गते प्रदेश १, बागमती र कर्णालीमा चुनाव गर्ने निर्णय गरेको हो। आफूलाई पार्टीभित्रैबाट काम गर्न नदिइएको भन्दै प्रधानमन्त्री ओलीले गत पुस ५ गते प्रतिनिधिसभा विघटन गर्नुका साथै ताजा जनादेशका लागि वैशाख १७ र २७ गते निर्वाचन गर्न सिफारिस गरेका थिए । सो सिफारिसलाई राष्ट्रपति विद्यादेवी भण्डारीले सोही दिन सदर गरिदिएकी थिइन् । त्यसपछि संसद विघटनविरुद्ध सर्वोच्च अदालतमा एक दर्जन बढी रिट परेका थिए। ती रिटहरुको सर्वोच्च अदालतको संवैधानिक इजलासमा बहस जारी छ। संसद विघटन लगत्तै दुई खेममा विभाजित नेकपाको आधिकारिकताको विवाद पनि चुलिदै गएको छ। एक समूहको अध्यक्षता पुष्पकमल दाहाल प्रचण्ड र माधव नेपालले गरेका छन् भने अर्को समूहको केपी ओलीले गरेका छन्। दुवै समूहले आफू नै आधिकारिक नेकपा दावी गर्दै आएका छन्। सरकारले पुस ५ गते प्रतिनिधिसभा विघटन गर्दै दुई चरणमा मध्यावधि निर्वाचन गर्ने निर्णय गरेको थियो ।"
विराट प्रदेश बनाउन माग,"विराटनगर : महाभारतकालदेखिको पौराणिक इतिहास रहेकोे विराट राजवंशीले प्रदेश १ को नाम विराट प्रदेश राख्न माग गरेका छन् । मत्स्य देशका राजासँग विराटसँग जोडिएका विराट राववंशीहरुले आफ्ना पहिचान झल्किने गरी प्रदेशको नाम विराट प्रदेश राख्न माग गरेका हुन् । लामो समयदेखि आदिवासी जनजापति प्रतिष्ठानमा छुट्टै सूचीकृत गर्न संघर्षरत उनीहरुले प्रदेशको नाम विराट प्रदेश राख्नुको विकल्प नभएको दाबी गरेका छन् । विराटनगरमा पत्रकार सम्मेलन गरेर विराट राजवंशीले आफ्नो पहिचान जोगाउन संघर्षका विभिन्न कार्यक्रमसमेत सार्वजनिक गरेक छन् । मोरङ, सुनसरी, झापामा छरिएर बसेका उनीहरुले आफ्ना जातीय उत्थान, पहिचान र अधिकारका लागि एकीकृत भई माघ ३० गतेदेखि संघर्षका चरणवद्ध कार्यक्रमहरु सार्वजनिक गरेका हुन् । उनीहरुले जातिय पहिचान, संस्कृति, वेशभूषा प्रदर्शन गर्नुको साथै आफ्ना जातीय उत्थान, अधिकार र पहिचानको स्थापना गर्न प्रदेश १ नाम विराट प्रदेश घोषणा गर्नुपर्ने उनीहरुको माग छ । उनीहरुले विराट प्रदेश घोषणासँगै अन्य ९ बुँदे माग अगाडि सारेका छन् । यसका लागि उनीहरुले आन्दोलनका कार्यक्रमसमेत घोषणा गरेका छन् ।"
ओली समूहलाई छोडेर प्रतिनिधिसभा सदस्य हुसेन प्रचण्डनेपाल समूहमा,"काठमाडौं : नेपाल कम्युनिस्ट पार्टीकी नेतृ तथा प्रतिनिधिसभा सदस्य समिना हुसेनले नेकपा ओली समूहलाई छोडेको जानकारी गराएकी छन् । मंगलबार विज्ञप्ति सार्वजनिक गर्दै हुसेनले प्रधानमन्त्री केपी ओली समूहले विभिन्न भ्रम सिर्जना गरेर आफ्ना कार्यक्रममा सहभागी गराउने षडयन्त्र गरिरहेको आरोपसमेत लगाएकी छन् । उनले प्रतिनिधिसभा विघटनलाई असंवैधानिक भन्दै संविधान र लोकतन्त्रको रक्षाका लागि आफू आन्दोलनमा होमिएको बताएकी छन् । प्रधानमन्त्री केपी शर्मा ओलीले गैर संवैधानिक ढंगबाट प्रतिनिधिसभा विघटन जस्तो प्रतिगमनकारी कदम चलाएपछि सिङ्गो राष्ट्र, संविधान र लोकतन्त्रको रक्षाका लागि आन्दोलनमा होमिएको छ, उनले विज्ञप्तिमा भनेकी छन्, केपी ओली गुटले विभिन्न भ्रम सिर्जना गरी म जस्ता कार्यकर्तालाई विभिन्न कार्यक्रममा सहभागी गराउने षड्यन्त्र गरिरहेका छन् । उनले नेकपा कार्यकर्ता, मुस्लिम, मधेसी, महिला र रौतहटबासीलाई ओलीको प्रतिनिधिसभा विघटनको विरोध गर्न आह्वानसमेत गरेकी छन् । नेतृ हुसेन रौतहटबाट प्रतिनिधिसभा सदस्य बनेकी हुन् । म नेपाल कम्युनिस्ट पार्टी (नेकपा) का सम्पूर्ण कार्यकर्ता, मुस्लिम समुदाय, मधेसी समुदाय, महिला र विशेष गरी प्रदेश नं २ र रौतहटबासी सम्पूर्ण श्रमजीवी जनताहरुमा निर्धक्कसँग सबै खाले भ्रम चिर्दै केपी ओलीको असंवैधानिक, अलोकतान्त्रिक कदमका विरुद्धमा चालिएका आन्दोलनहरुमा सहभागी हुन र सत्ताको कुनै पनि प्रकारको प्रलोभनमा नफस्न हार्दिक अनुरोध गर्दछु, उनले विज्ञप्तिमा थप भनेकी छन् ।"
हिंसाविरुद्ध प्रतिकार गर्न सिक्दै किशोरी,"दैलेख : गत मंसिर तेस्रो साता दैलेखमा १४ वर्षीया बालिका आफ्नै बावुबाट बलात्कृत भइन् । नारायण नगरपालिकाकी ती बालिकालाई ३८ वर्षीय बाबुले घरमा कोही नभएको मौका छोपी बलात्कार गरेको प्रहरीले जनाएको छ । उक्त घटनाको एक महिना नबित्दै नारायण नगरपालिकाकै पाँच वर्षीया बालिका बलात्कारमा परिन् । छिमेकी ३५ वर्षीय पुरुषले घरमा कोही नभएको मौका छोपेर बालिकालाई जबरजस्ती करणी गरेको प्रहरीको अनुसन्धानबाट खुलेको छ । पुष अन्तिम साता मात्रै उस्तै घटना दोहोरीयो । सुर्खेत घर भएकी १४ वर्षीया बालिका गुराँस गाउँपालिकास्थित सेरीमा बलात्कृत भइन् । २० वर्षीय युवकले उनीमाथि जबरजस्ती करणी गरेको प्रहरीले जनाएको छ । यी केही प्रतिनीधिमुलक घटना मात्रै हुन् । पछिल्लो समय दैलेखका छोरीहरु आफन्त र छिमेकीबाटै बलात्कृत भइरहेका छन् । घरबाट विद्यालय र विद्यालयबाट घर फिर्ता हुँदासमेत त्रसित हुनुपर्ने बाध्यता बालिका तथा किशोरीले झेल्नुपरेको छ । जिल्ला प्रहरी कार्यालय दैलेखका प्रहरी निरीक्षक इन्द्रजित सुनारका अनुसार पछिल्लो ६ महिनायता दैलेखमा सात वटा बलात्कारका घटना प्रहरीकोमा दर्ता भएका छन् । यी घटनामध्ये तीन जना बालिका बलात्कृत भएको प्रहरी निरीक्षक सुनारले बताए । बलात्कार तथा यौनजन्य हिंसाका घटनाहरु रोकथामका लागि आठबीस नगरपालिकाका बालिका तथा किशोरीहरुलाई आत्मरक्षा (सेल्फ डिफेन्स) तालिम दिइएको छ । बालिका र किशोरीलाई यौनहिंसाको प्रतिकार गर्ने उपाय सिकाउन आत्मरक्षा तालिम दिइएको हो । नगरपालिकाका १७ सामुदायिक विद्यालयका ६६ जना बालिका तथा किशोरीहरुलाई तालिम प्रदान गरिएको छ । तीन दिनसम्म दिईएको तालिममा बालिका तथा किशोरीहरुले यौन हिंसा तथा दुव्र्यवहार भएमा वा कसैले बलात्कारको प्रयास गर्न खोजे प्रतिकार गर्ने उपायहरु सिकाइएको छ । बालिका तथा किशोरीहरुलाई गलत नियतले हात समाते, पछाडिबाट अंगालो हाल्न खोजे, कपाल समाते, बलात्कार वा यौनहिंसाको प्रयास गरे त्यसबाट जोगिनका लागि प्रतिकार गर्ने सेल्फ डिफेन्सका सातवटा उपायहरु सिकाइएको बालिका र किशोरीलाई तालिमको सहजिकरण गर्दै आएकी सजना सुनारले बताइन् । उनले एक्लै हिँडडुल गर्दा कसैले जबरजस्ती गर्न खोजे त्यसबाट बच्ने तरिकाहरू सिकाइएको सुनारले जानकारी दिइन् । नगरपालिकाले स्कुले बालिका तथा किशोरीहरुलाई लक्षित गरेर तालिम सञ्चालन गरेको हो । पहिलो चरणमा सामुदायिक विद्यालयका बालिका तथा किशोरीहरुलाई आत्मरक्षाको सिपहरु सिकाएको आठबीस नगरपालिका उपप्रमुख दीपा बोहराले बताइन् । बालिका, किशोरी र महिलाहरुमा आत्मविश्वासको कमीले पनि हिंसादेखि बलात्कारसम्मको सिकार हुने भएकाले उनीहरुमा आत्मविश्वास जगाई आत्मरक्षा गर्ने विधि सिकाइएको उपप्रमुख बोहराको भनाइ छ । आत्मसुरक्षा तालिम सिकेका किशोरीहरुले पहिला भन्दा आत्मविश्वास र सुरक्षित महशुस गरेको बताएका छन् । जनज्योती मावीमा अध्ययनरत निशा शाही भन्छिन् कसैले यौन हिंसा तथा दुव्र्यवहारको प्रयास गरे प्रतिकार गर्न सक्ने सीप जानेका छौँ, यो सीप अरूलाई पनि सिकाउनेछौँ । आत्मसुरक्षाको सीप सिकेकी किशोरी कमला माझीले तालिममा यौनजन्य दुव्र्यवहारबाट कसरी जोगिने भन्ने सिकेको बताइन् । आफूहरूले बलात्कारको प्रयास गर्ने व्यक्तिको आँखामा दबाब दिने, संवेदनशील अंगमा प्रहार गर्ने लगायतका उपायहरु तालिममा सिकेको उनले बताइन् । माझीले भनिन् तालिम पश्चात आत्मविश्वास बढेको छ, सुरक्षित महशुस गरेका छौँ ।"
मुस्ताङमा गोरु काटेको आरोपमा २ व्यक्ति पक्राउ,"जोमसोम : गोरु काटेको आरोपमा मुस्ताङको थासाङ गाउँपालिका ४ घाँसाबाट दुई व्यक्तिलाई प्रहरीले पक्राउ गरेको छ । पक्राउ पर्नेमा थासाङ गाउँपालिका४ घाँसा बस्ने वर्ष २६ का अर्पन श्रेष्ठ र धवलागिरी गाउँपालिका ५ बस्ने वर्ष ३८ का पुरन विक रहेका छन् । सोमबार राति अन्दाजी १० बजेको समयमा गाउँमा स्थानीय रत्न शेरचनको गाई गोठमा गोरु काटिरहेको खबर पाएपछि गोप्य सूचनाको आधारमा जिल्ला प्रहरी कार्यालय मुस्ताङका प्रहरी निरीक्षक आशिष अधिकारीको नेतृत्वमा खटिएको प्रहरी टोलीले घटना स्थलबाट उनीहरुलाई पक्राउ गरिएको हो । यसअघि प्रहरी घटनास्थलमा पुग्दा गोरु काटिरहेको र केही गोरुको मासु सुुुकुटी बनाउन आगोमा सुकाई रहेको अवस्थामा फेला परेको थियो । मासुसहित पक्राउ परेका उनीहरुलाई पशुपंक्षी सम्बन्धी कसुर मुद्दामा म्याद थप गरी आवश्यक अनुसन्धान अघि बढाइने जिल्ला प्रहरी कार्यालय मुस्ताङका प्रहरी निरीक्षक आशिष अधिकारीले जानकारी दिए । उनका अनुसार गोरु काटिरहेको घटना स्थलबाट १ सय १६ केजी मासु बरामत गरी जोमसोम ल्याइएको र मंगलबार प्रशासन, प्रहरी, सरकारी वकिलको कार्यालयका प्रतिनिधि र जनप्रतिनिधिको रोहबरमा खाल्डो खनी डिस्पोज गरिएको जिल्ला प्रहरी कार्यालय मुस्ताङले जनाएको छ ।"
चोरिएका २५ मोटरसाइकल सवारी धनलाई बुझाइयो,"काठमाडौं : महानगरीय ट्राफिक प्रहरी महाशाखाले चोरी भएका २५ मोटरसाइकल खोजतलास गरी सम्बन्धित सवारी धनिलाई बुझाएको छ । मोटरसाइकल हराएपछि महाशाखामा निवेदन दिएकाहरुको गुनासो सम्बोधनका लागि प्रहरीले विशेष अपरेसन टोली परिचालन गरी मोटरसाइकल खोजेको थियो । साथै चोरीमा संलग्नहरुलाई पनि नियन्त्रणमा लिइएको महाशाखाले जनाएको छ । यस्तै, महाशाखाका सादा पोशाकमा खटिएको टोलीले गत असोज ९ गते गोकर्णबाट चोरी भएको बजाजको २२० सिसिको पल्सर मोटरसाइकलसहित नुवाकोटका विष्णु मिजारलाई मंगलबार पक्राउ गरेको छ । मिजारले गितराज पाख्रीनको प्रदेश३०२०११प७०१७ को पल्सर मोटरसाईकलको नम्बर परिवर्तन गरि प्रदेश३०२०११प५२३६ नम्बर राखि चलाएको अवस्थामा सोमबार बौद्धबाट पक्राउ गरेको हो । उपत्यकाका बालाजु, टोखा, सातदोबाटो, माछापोखरी, मुलपानी, तिनकुने, बलम्बु, दरबारमार्ग, बौद्ध, कालिमाटी, महाराजगंज, कलंकी लगायतका स्थानबाट फेला पारी मंगलबार २५ वटा मोटरसाईकल सम्बन्धित धनीलाई जिम्मा लगाएको छ। सादापोसाकमा प्रहरीपरिचालन गरेर हराएका मोटरसाइकल तथा स्कुटर खोजीलाई तीव्रता दिइएको महाशाखाले जनाएको छ । जथाभावी मोटरसाइकल पार्किङ गर्दा चोरी हुने गरेकाले सवारी साधनमा अतिरिक्त लक प्रयोग गर्न, साइरन लगायतका उपकरण जडान गर्नसमेत मोटरसाइकल चालकहरुलाई सुझाव दिइएको छ ।"
अछाममा नियमित हवाइ उडान,"अछाम : अछाममा नियमित हवाइ उडान हुन थालेपछि यात्रामा सहज हुन थालेको छ । साँफेबगर एयरपोर्ट संचालनमा आएपछि नियमित उडान हुन थालेको हो । जिल्लामा हवाइ उडानले ८ देखि ९ घण्टाको गाडीको कष्टपूर्ण यात्राबाट राहत मिलेको यात्रुले बताएका छन् । नेपाल एयरलाइन्स साँफे नेपालगंज उडान भर्दै आएको थियो । कोरोनाका कारण हवाइ सेवा बन्द भएपछि एयरलाइन्सले जहाज अभावमा उडान संचालन गर्न नसकिने बताएपछि अहिले समिट एयरले उडान गरिरहेको छ । समिटले हप्ताको एकदिन आइतबार साँफे नेपालगंज र बाँकी दिन साँफे धनगढी उडान गरिरहेको छ । समिटले साँफेदेखि धनगढी ३ हजार ५ सय ५० र साँफे नेपालगंजका लागि ४ हजार ६ सय ५० रुपैयाँ भाडादर कायम गरेको छ । सिता एयरलाइन्सले अछामको साँफेबगरमा उडान परिक्षण गरेको छ । सिताले मंगलबार साँफेबगर एयरपोर्टमा परिक्षण उडान गरेको हो । साँफे धनगढी उडान संचालनका लागि उडान भरेको एयरलाइन्सले जनाएको छ । प्रदेश राजधानीसँग सुदूरका पहाडि जिल्ला जोड्न डोटी,अछाम र बैतडीको पाटनलगायतका जिल्लामा उडान भएको सिता एयरका वरिष्ठ महाप्रबन्धक परिक्षण घनश्याम भुषालले बताए । नागरिक उड्यन प्राधिकरणलाई उडान परिक्षणको प्रतिवेदन बझाएपछि बजार व्यवस्थापकले नियमित उडानको मिति तोक्ने भुषालले बताए । सुदूरका पहाडि जिल्लामा रहेका एयरपोर्ट मध्ये साँफेबगर एयरपोर्ट उडानका लागि सहज रहेको क्याप्टन रबिन्द्र ढंगोलले बताए । नियमित उडानले निकै सहज भएको स्थानीयले बताएका छन् । बसको लामो यात्रा गर्दा हुने समस्याबाट छुटकारा मिलेको र बसमा ८ घण्टाको झन्झटिलो यात्रा अहिले १७ मिनेटमै धनगढी पुग्ने गरेको स्थानीय प्रेमराज रेग्मीले बताए । अब एयरलाइन्सबीच प्रतिष्पर्धामा भाडादर घट्ने उनले बताए । सुदूरपश्चिमका पहाडि जिल्लामध्ये अछाममा दुईवटा एयरपोर्ट रहेको छन् । साँफेको एयरपोर्ट संचालनमा रहेको छ भने कमलबजारमा रहेको एयरपोर्ट संचालनमा आएको छैन।"
ताप्लेजुङमा बिहानै ५४ रेक्टर स्केलको भूकम्प,काठमाडौं : ताप्लेजुङ केन्द्रविन्दु भएर ५४ रेक्टर स्केलको भूकम्प गएको छ । राष्ट्रिय भूकम्प मापन तथा अनुसन्धान केन्द्रका अनुसार मंगलबार बिहान ७ : ३५ बजे भूकम्प गएको हो । फक्ताङलुङ गाउँपालिका केन्द्रविन्दु भएर गएको भूकम्पको महसुस जिल्ला सदरमुकाम तथा छिमेकी जिल्लासम्म महसुस भएको थियो । यसअघि ताप्लेजुङमै २३ गते बिहान पनि ४५ रेक्टर स्केलको भूकम्प गएको थियो ।
"उत्तराखण्डको बाढीमा ११ नेपाली वेपत्ता, ४ को उद्वार",काठमाडौँ: भारतको उत्तराखण्डस्थित चमोली जिल्लामा हिमनदी फुटेर आएको बाढीमा परी ११ जना नेपाली वेपत्ता भएको बताइएको छ । आइतबार बिहान हिमनदी फुटेर बाढी आउँदा १ सय ७५ जना अझै वेपत्ता रहेको चमोली जिल्ला प्रहरीले सूची सार्वजनिक गरेको छ । जसमध्ये ११ जना नेपाली कामदारहरु पनि अझै भेटिएका छैनन् । वेपत्ता नेपालीहरुले ऋषिगंगा जलविद्युत परियोजना र तपोवनस्थित एनटीपीसीको जलविद्युत् आयोजनामा काम गर्दै गर्दैआएका थिए । तर यसअघि वेपत्ता सूचीमा रहेका चार नेपाली कामदारको जीवितै उद्वार गरिएको छ । उनीहरुको गत आइतबार साँझ नै इन्डोतिब्बत बोर्डर पुलिस (आईटीबीपी) को उद्धार टोलीले जीवितै उद्धार गरेको हो । घटनास्थलमा उद्वार कार्य अझै जारी रहेको पनि बताइएको छ । हिमनदी फुट्दा धौलीगंगा नदीमा आएको बाढीले प्रारम्भिक चरणमा २ सय जना वेपत्ता थिए । बाढीले बगाएर ल्याएको हिलो र ढुंगाले निर्माणाधीन सुरुङमा फसेका कामदारहरुको सकुशल उद्वार गरिएको छ भने अधिकांश मानिस अझै वेपत्ता छन् ।
माघ ३० गते सोनाम ल्होसारमा सार्वजनिक बिदा,"काठमाडौं : सरकारले माघ ३० गते सोनाम ल्होसार पर्वको अवसरमा सार्वजनिक बिदा दिने निर्णय गरेको छ । मन्त्रिपरिषद्को यही माघ २६ गतेको निर्णयअनुसार उक्त दिन सार्वजनिक बिदा दिइएको गृहमन्त्रालयले जनाएको छ । यही शुक्रबार सोनाम ल्होसारको अवसरमा नेपालभरका सबै सरकारी कार्यालय, सार्वजनिक सङ्घसंस्था र विदेशीस्थित नियोगमा बिदा दिने निर्णय भएको मन्त्रालयको विज्ञप्तिमा उल्लेख छ ।"
अन्नपूर्णकर्मी बुढालाई वर्ष पत्रकारिता पुरस्कार,"सुर्खेत : अन्नपूर्ण पोस्ट् दैनिकका कर्णाली ब्यूरो प्रमुख ललितबहादुर बुढा पुरस्कृत भएका छन्। नेपाल पत्रकार महासंघ सुर्खेत शाखाले बुढालाई पुरस्कृत गरेको हो । आफ्नो २५ औं साधारण सभाको अवसरमा पत्रकार महासंघले मंगलबार अन्नपूर्णकर्मी बुढालाई वर्ष पत्रकारिता पुरस्कार७७ प्रदान गरेको हो । अन्नपूर्णकर्मी बुढालाई कर्णालीका आन्तरिक मामिला तथा कानुनमन्त्री नरेश भण्डारीले पुरस्कार हस्तान्तरण गरे । महासंघले नगद पाँच हजारसहित सम्मान पत्रबाट सम्मान गरेको हो । पत्रकार महासंघ सुर्खेतले हरेक वर्ष जिल्लामा कार्यरत एकजना उत्कृष्ट पत्रकारलाई यो पुरस्कार प्रदान गर्दै आएको छ । यस वर्षको पुरस्कार अन्नपूर्णकर्मी बुढालाई प्रदान गरिएको पत्रकार महासंघ सुर्खेतका अध्यक्ष गणेशकञ्चन भारतीले बताए । अन्नपूर्णकर्मी बुढासहित जिल्लामा कार्यरत अन्य आठजना पत्रकारलाई पनि विभिन्न विद्यामा पुरस्कार प्रदान गरिएको शाखाका सचिव सुदिप पुरीले जानकारी दिए । साधारण सभाको अवसरमा कर्णालीका आन्तरिक मामिला तथा कानुनमन्त्री नरेश भण्डारीले कर्णालीको पत्रकारितालाई अब्बल बनाउन प्रदेश सरकारले सहयोग गर्ने बताए । संघीयता कार्यान्वयन, गणतन्त्रको संस्थागत विकास र कर्णालीको समृद्धिमा यहाँका पत्रकारको भूमिका महत्वपूर्ण रहेको मन्त्री भण्डारीको भनाइ छ ।"
स्कुलबाट फर्कँदै गरेकी छात्रालाई चक्कु देखाएर होटल लगेर बलात्कार प्रयास !,"नेपालगन्ज : बाँकेमा एक १५ वर्षीया छात्रामाथि विद्यालयबाट फर्कँदै गर्दा होटलमा लगेर बलात्कारको प्रयास भएको छ। नेपालगन्ज उपमहानगरपालिकाको एक सामुदायिक विद्यालयको ९ कक्षामा पढ्ने छात्रा घर फर्कंदै गर्दा स्थानीय युवाले आफूसँग नगए चक्कु देखाएर मार्ने धम्की दिँदै नेपालगन्ज बसपार्कस्थित एक होटलमा लगेर बलात्कारको प्रयास गरेकोपीडित परिवारले जनाएको छ। केही बोलिस् भने तँलाई मारिदिन्छु। चुप लागेर मसँग हिड् भन्दै होटलसम्म लग्यो। बलात्कार गर्न नसकेपछि ज्यान मार्ने उद्देश्यले सांघातिक आक्रमण गरेको हो, आफन्तले भने, मुख, ओठ र घाँटीमा जुत्ता र मुड्की प्रहार भएको छ। घटनाको ४ दिनसम्म पनि मुखमा जुत्ताको डाँम नै थियो। डोरीले घाँटी कसेर, नाक, कान र मुख नाकबाट रगत आएपछिअचेत अवस्थामा मर्यो भनेर केटा भागेको छ। घटना १६ माघ दिउँसोको हो। तीन दिन अघि छात्राकी आमाले जिल्ला प्रहरी कार्यालय बाँकेमा किटानी जाहेरी दिएपछि मात्र घटना सार्वजनिक भएको हो। जिल्ला प्रहरी कार्यालय बाँकेका मुद्दा फाँटका प्रहरी निरीक्षक इन्द्रदेव गिरीले पीडित छात्राकी आमाले जबरजस्ती करणी उद्योग र ज्यान मार्ने उद्योगमा किटानी जाहेरी दिएको बताए। अभियुक्त फरार रहेकाले खोजी गरिरहेको प्रहरीले जनाएको छ। पीडित बालिकालाई भेरी अस्पतालमा उपचार गरेर अहिले एउटा गैरसरकारी संस्थाको सेल्टरमा राखिएको छ।"
त्रिविमा फागुनदेखि भौतिक उपस्थितिमा पढाइ हुने,"काठमाडौं : त्रिभुवन विश्वविद्यालय (त्रिवि) ले आगामी फागुन अन्तिम सातादेखि स्नातक र वैशाखदेखि स्नातकोत्तर तहको पढाइ भौतिक रुपमा सञ्चालन गर्ने भएको छ । कोभिड१९ को कारणले भौतिक रुपमा उपस्थिति नभइ रोकिएको पढाइ फागुन अन्तिम सातादेखि सुरु गर्ने भएको त्रिविका रजिष्ट्रार प्रा डा पेशल दाहालले जानकारी दिए । उनले कोभिड१९ सामान्य भइसकेकाले भौतिक रुपमा विद्यार्थी उपस्थित गरेर कक्षा सञ्चालन गर्न थालिएको बताए। कोभिड१९ पछि त्रिविले भर्चुअल विधिबाट कक्षा सञ्चालन गर्दै आइरहेको थियो । त्रिविले कोभिड१९ को कारणले यस वर्ष तीन महिनापछि मात्र कक्षा सञ्चालन गर्न थालेको हो । उहाँका अनुसार केही क्याम्पसले स्थानीय तहको स्वीकृत लिएर पहिल्यैदेखि नै पठनपाठन सुरु गरिसकेका छन् । 'कोभिड१९ को कारणले हामीले तीन महिनापछि मात्र कक्षा सञ्चालन गर्न थालेका हौँ,' उनले भने, 'त्यो पनि कक्षा १२ को परीक्षाफल ढिला प्रकाशन भएकाले मात्र तीन महिना ढिला भएको हो ।' त्रिविले पढाइ सञ्चालनका लागि अहिले प्रवेश परीक्षा लिइरहेको छ । उनले बन्दाबन्दीले रोकिएका परीक्षा धमाधम लिँदै र नतिजा प्रकाशनको काम भइरहेको जानकारी दिए । 'मङ्सिरदेखि अहिले पनि परीक्षा सञ्चालन भइरहेका छन्,' उनले भने, 'ती सबै परीक्षाको परीक्षाफल यही फागुनचैत महिनाभित्र प्रकाशन गर्ने योजना रहेको छ ।' कोभिड१९ को कारणले गत चैतदेखि स्थगित त्रिविको परीक्षा गत मङ्सिरदेखि सञ्चालन भएको थियो । त्रिविअन्तर्गत देशभरि एक हजार १२४ क्याम्पस छन् । रासस"
सामाजिक सञ्जालको दुरुपयोग : लोभमा पारेर ठगी,"काठमाडौं : सामाजिक सञ्जालबाट चिनेको भरमा र धेरै पैसा कमाउने लोभमा मानिस फस्दा ठूलै नोक्सानी बेहोर्नुपरेका घटना बेलाबेलामा सार्वजनिक हुने गरेका छन् । पटकपटक त्यस्ता घटना सार्वजनिक भइरहे पनि घटना दोहोरिने क्रम भने रोकिएको छैन । महानगरीय अपराध नियन्त्रण महाशाखाले यस्तै एउटा घटना आज सार्वजनिक गरेको छ । सामाजिक सञ्जालबाट सम्पर्क गरी ठूलो रकम कमाउने प्रलोभनमा फसेर मानिस लाखौँ रकम गुमाउन पुगेका छन् । महाशाखाका प्रमुख प्रहरी वरिष्ठ उपरीक्षक दीपक थापाका अनुसार सामाजिक सञ्जाल फेसबुक, वाट्स एप, भाइबर, इमोलगायतबाट सिङ्गापुर, लण्डन, कोरियाको नागरिक हुँ भन्दै विभिन्न व्यक्तिलाई विश्वासमा पारी झण्डै २६ लाख ठगी गरेको पाइएको छ । यसरी ठगीमा झापाका ३० वर्षीय पङ्कज पौडेल रहेको र उनलाई थप कारवाहीका लागि मंगलबार महानगरीय प्रहरी परिसर काठमाडौँमा बुझाइएको महाशाखाले जनाएको छ । उनले कतिपयलाई नेक्लेस, घडी, जुत्ता, मोबाइल, डलरको पार्सल एवं गिफ्ट पठाएको, कतिलाई रोजगारीको लागि भिषा लगाई दिने भनी नक्कली भिषा पठाइ विश्वासमा पारेको र कतिलाई पार्सल सामान प्राप्त गर्न भन्सार शुल्क तिर्नुपर्छ भनी रकम ठगेको पाइएको छ । उनले रकम निकाल्दा रकम पठाएका व्यक्तिको सवारी चालक अनुमति पत्रमा एउटै फोटो प्रयोग गरी नक्कली सवारी चालक अनुमति पत्र पेश गरी रकम लिने गरेको पाइएको छ । अनुसन्धानका क्रममा उनको मोबाइलबाट एक करोड ९५ लाख प्राप्त गरेका अभिलेख फेला परेको छ । प्रहरीले उनको साथबाट १३ लाखसहित मोबाइल, विनोद काफ्लेको नाममा रहेको नक्कली सवारी चालक अनुमतिपत्र, अनिल बस्नेतको नामको सवारी चालक अनुमतिपत्रलगायत सामग्री फेला परेको जनाइएका छ ।"
"२४ घण्टामा थप १६० जनामा कोरोना संक्रमण, २ जनाको मृत्यु",काठमाडौं : पछिल्लो २४ घण्टामा थप १६० जनामा कोरोना भाइरस (कोभिड१९) संक्रमण पुष्टि भएको छ । ६१ महिला र ९९ पुरुषमा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। यो सहित कोरोना संक्रमितको संख्या २ लाख ७२ हजार २१५ पुगेको छ। पछिल्लो २४ घन्टामा ४ हजार ३०९ स्वाब परीक्षण गराउँदा १६० जनामा कोरोना संक्रमण देखिएको हो। यस्तै मंगलबार थप १६५ जना डिस्चार्ज भएका छन्। यो सहित निको हुनेको संख्या २ लाख ६८ हजार ४३१ पुगेको स्वास्थ्य तथा जनसंख्या मन्त्रालयले जनाएको छ। यस्तै मंगलबार कोरोनाबाट थप २ जनाको मृत्यु भएको छ। यो सहित मृत्यु हुनेको संख्या २ हजार ४७ पुगेको छ। अहिले १७ सय ३७ जना आइसोलेसनमा छन् भने ८७ जना क्वारेन्टाइनमा छन् । मन्त्रालयका अनुसार ६४ जनाको आइसीयू र १५ जनाको भेन्टिलेटरमा उपचार भइरहेको छ। काठमाडौं उपत्यकामा भने ७९ जनामा कोरोना संक्रमण देखिएको छ। नेपालमा कोरोना विरुद्धको खोपको दोस्रो चरणको अभियान सुरु भएको छ।

शीर्षक,विवरण
ओलीको फेरिएको बोली,"नारायणहिटी दरबारको गेटमा मञ्च राखेर आमसभा गर्ने घोषणा हुनासाथ प्रधानमन्त्री केपी शर्मा ओलीमाथि अन्यथा' टिप्पणी गरिए। केहीअघि मात्र उनले कम्युनिस्ट प्रधानमन्त्रीको परम्परा तोड्दै पशुपतिनाथको पूजाअर्चना गरेका थिए। सुनको जलहरी बनाउने प्रधानमन्त्रीको घोषणाको विरोध गर्ने परम्परावादीकै कित्तासमेत जन्मिएको थियो। कसैले मुख खोलेरै भन्थे, 'माघ २३ गते दरबारको गेटबाट प्रधानमन्त्रीले धार्मिक विषयमा केही बोल्नेछन्।' पार्टीको विभाजित समूहलाई थर्काउन पूर्वराजाको ढोका छान्नुको भित्री कारणको अनुमान मान्छेपिच्छे फरक थिए। सबैभन्दा ठूलो कुरा त प्रधानमन्त्रीले पुष्पकमल दाहालमाधवकुमार नेपाल खेमालाई साविकभन्दा कडै आलोचना गर्ने सबैजसोको अड्कलबाजी थियो। तर, भयो ठीक उल्टो। प्रधानमन्त्रीले धर्मको 'ध' सम्म उच्चारण गरेनन्। पूर्वराजाको पुरानो बिर्ताबाट गणतन्त्रको दीर्घ भविष्यप्रति कडा प्रतिबद्धता जनाए। र, सबैलाई छक्क पार्ने गरी दाहालनेपालप्रति कटु वचन प्रयोग गरेनन् । जति बोले, सरकार कसरी जनतासम्म छिर्नसक्छ भन्नेमा केन्द्रित भए।ओलीको फेरिएको यो बोलीले राम्र प्रशंसा बटुलेको छ। दुई खेमामा विभाजित नेपाल कम्युनिस्ट पार्टीको कुनै एक पक्षबाट सभासम्मेलन वा प्रदर्शन हुन लाग्यो भने राजनीतिक गतिरोध अन्त्यका लागि नेतृत्वबाट कस्तो धारणा आउँछ भन्ने अपेक्षा सर्वसाधारणले गर्न छाडिसकेका थिए। कार्यकर्तापंक्तिमा पनि नेताबाट रचनात्मक भूमिकाको सट्टा विपक्षीलाई खुइल्याउन भाषणमा कस्ता शब्द प्रयोग भए र भोलि यही भाषणलाई कसरी भाइरल बनाउन सकिन्छ भन्नेतर्फ मात्रै ध्यान जान थालेको थियो। गालीगलौजमा प्रयोग भएका कतिपय शैली र शब्द समाजमा प्रयोग गर्नसमेत हिच्किचाउनुपर्ने किसिमका थिए। तर, नेकपा सत्तापक्षीय खेमाले शुक्रबार राजधानीमा आयोजना गरेको जनसभाले भने सर्वसाधारणले अनुमान गरेभन्दा फरक सन्देश दियो। अर्थात् विपक्षीलाई गालीगलौज गरेर मात्रै ताली पाउन सकिन्छ भन्ने गलत अभ्यासलाई चुनौती दिँदै शालीन र भद्र शैलीमा सभा सम्पन्न भयो। यो सकारात्मक अभ्यासले अन्तत: सभाको गरिमा बढायो। विगतमा एकै पार्टीमा रहँदा देउतासरह पुजेका नेतालाई फरक गुटमा लागेकै आधारमा दानवीय व्यवहार गर्दै निम्नस्तरको गालीगलौजमा उत्रने गलत परिपाटी अन्त्यका लागि सभाले सकारात्मक भूमिका खेलेको छ। राजनीतिक नेताले 'ट्रोल' बन्ने होइन, अनुकरणीय काम गर्ने हो। संस्कार, सभ्यता र आचरणसमेत सिकाउने हो। नेताकार्यकर्ताले दिने सार्वजनिक अभिव्यक्तिले उनीहरूको चेतनास्तर र औकात पुष्टि गर्छ।क्षणिक स्वार्थका लागि अवलम्बन गरिने गलत पद्धतिले उनीहरूको राजनीतिक भविष्य त अन्धकारमा जान्छ नै; जनतामाथि पनि धोका हुन्छ। एकअर्कालाई सराप्दा तल्लो तहका कार्यकर्ता मात्रै होइन, प्रधानमन्त्री तथा मन्त्री भइसकेका र पार्टीको मूल नेतृत्वमा रहेका व्यक्तिले समेत न्यूनतम् मानवीय संवेदना भुल्ने गरेका छन्। रोचक पक्ष त के छ भने विगतमा एकै मन्त्रिमण्डलमा रहँदा इतिहासमै उत्कृष्ट काम गरेका प्रधानमन्त्री वा पार्टी अध्यक्ष भन्दै गुणगान गाएर नथाकेका व्यक्तिसमेत फरक गुटमा लागेपछि इतिहासकै नालायक र खलपात्रको संज्ञा दिँदै प्रचारबाजीमा उत्रेका छन।"
नमुना सहर अलपत्र,"अछाम : अछामको साँफेबगरलाई नयाँ सहर बनाउने योजना कछुवाको गतिमा छ। विश्व बैंकको अनुदानमा नेपाल सरकारले २०६८६९ सालमा देशका १० मध्यपहाडी जिल्लामा १० वटा नमुना सहर बनाउने घोषणा गरेको थियो। ती नमुना सहरमध्ये अछामको साँफेबगरलाई पनि अघि सारिएको थियो। पहाडी क्षेत्रबाट तीव्र रूपमा भइरहेको बसाइँसराइ रोक्न सरकारले नयाँ सहरको अवधारणा ल्याएको भए पनि नमुना सहर निर्माणको काम भने अपेक्षाकृत रूपमा अघि बढ्न सकेन। सुस्त गतिमा रहेको काम गत वर्ष कोरोनाका कारण ठप्प भयो। यो वर्ष ५ योजनाको टेन्डर गरिएको छ। ३ लाख ७२ हजारको शवदाह निर्माण, ४ लाख ९७ हजारको साँफेबगर क्षेत्रमा नाली निर्माण, ३ लाख ४१ हजारको एयरपोर्ट बजारको सडक निर्माण, ६ लाख ३५ हजारको जनकल्याणदेखि एयरपोर्ट बजारसम्म सडक निर्माण, ४ लाख ७३ हजार हिमालय माविदेखि बिम्कोट खोलासम्म सडक निर्माणको ठेक्का गरिएको छ। नयाँ सहर आयोजना सानासाना योजना निर्माणमा रुमल्लिन थालेको छ। बहुउद्देश्यीय हल, खेलमैदान, सपिङ कम्प्लेक्स, तरकारी तथा फलफूल संकलन केन्द्र, बसपार्कजस्ता ठूला योजनाको काम सुरु नै हुन सकेको छैन। अहिले ससाना सडक निर्माणलगायत काम भइरहेका छन्। आयोजनाले आवश्यक जग्गा खरिद गर्न नसक्दा र ऐलानी जग्गा आयोजना मातहतमा लिन नसक्दा सोचेअनुरूप काम हुन सकेको छैन। नयाँ सहरअन्तर्गत साँफेबगरको मुख्य बजार रहेको वडा नम्बर ३ र ४ मा काम हुनुपर्नेमा पहँुचका आधारमा सडक निर्माणका नाममा नयाँ सहरको बजेट अन्यत्रै जान थालेको छ। मुख्य काम अलपत्र छ, एक कर्मचारीले भने, साना योजनामा मात्र काम भइरहेको छ, पहुँचका आधारमा बजेट गएको छ। तत्काल साँफेको ३ र ४ वडामा काम हुनुपर्छ। त्यसपछि बिस्तारै अन्य ठाउँमा। भागेश्वरमा ३ सय जनसंख्या पनि छैनन् तर त्यहाँ ९ करोडभन्दा बढी बजेटले सडक निर्माण भएको उनले बताए। जग्गा एकीकरणको कामअन्तर्गत जयाकोटमा काम भइरहेको छ। जग्गा प्लटिङका लागि दुई वर्षअघि ठेक्का भएको थियो। अहिले काम सुरु भएको २ महिना भयो। जग्गा विवादका कारण दुई वर्षअगाडि काम हुन नसकेको नयाँ सहर आयोजनाका इन्जिनियर ललित बुढाले बताए। बसपार्कका लागि आवश्यक २९ रोपनी जग्गा खरिद प्रक्रिया अगाडि बढेको पूर्व नगर विकास समितिका अध्यक्ष मोहन कुँवरले बताए। बसपार्कका लागि ५० लाख बजेट आएको र बसपार्कको जग्गा खरिदका लागि मुआब्जा दिन ४ करोड रकम आएको उनले बताए। उनले भने, वडा नम्बर ३ हाटबजारमा बसपार्क बनाउन २९ रोपनी जग्गा रोक्का गरेका छौं, अब छिट्टै मुआब्जा वितरण गर्नेछौं, आयोजना प्रमुखले सक्रियता नदेखाउँदा समस्या भएको छ। यता कोही बस्नै मान्दैनन्, सरुवा माग्न थालिहाल्छन्। प्रमुख कार्यालयमा कहिल्यै भेटिँदैनन्। आर्थिक वर्ष २०७६७७ मा सञ्चालित चारवटा योजनासमेत सम्पन्न हुन नसकेको नयाँ सहर आयोजनाका प्रमुख मोहन विकले बताए। सम्पन्न हुन नसकेका योजनामध्ये कार्यालय भवन पनि रहेको उनले बताए। तर, निर्माणको ठेक्का पाएको स्वाँर कन्स्ट्रक्सनले निर्माण सम्पन्न भइसक्दा पनि आयोजनाले रकम अभावको कारण देखाउँदै भवन बुझ्न नमानेको बताएको छ। स्वाँर कन्स्ट्रक्सनका रवि स्वाँरले भने, कार्यालय प्रमुखसँग भेट नै हुँदैन, भवन निर्माण सम्पन्न भइसक्यो, हस्तान्तरण गर्छु भन्दा अहिले बजेट छैन भन्ने कुरा आयो, त्यसैले हस्तान्तरण भएको छैन। नयाँ सहर आयोजनाअन्तर्गत हालसम्म साँफेबगर बजारमा १ करोड ५७ लाखको सौर्य बत्ती जडान, ६० लाखको साँफेबगर खानेपानी आयोजना निर्माणलगायत काम मात्र सम्पन्न भएको छ। नयाँ सहरका लागि ८० करोड बराबरको स्टिमेट तयार गरेर केन्द्र सरकारलाई पेस गरिएको छ।"
"र्यालीका सहभागी भन्छन् , 'साइकल संस्कृतिको विकास गर्दैछ अन्नपूर्ण'","सातौं संस्करणको अन्नपूर्ण पोस्ट् राइड फर लाइफ साइकल र्यालीमा उत्साहजनक सहभागिता रहेको छ । र्यालीमा पाँचदेखि ७९ वर्षसम्मका एक हजार पाँच सयभन्दा बढी साइकलयात्री सहभागी भएका थिए । साइकल चलाउँदा वातावरण स्वच्छ हुन्छ साइकल स्वास्थ्यका लागि उपयोगी सवारीदेवेन्द्र बस्नेतआरुबारीमा हुर्किएको हुँ। बच्चादेखि नै साइकल कुदाउँथे। क्यान्सर रोगबारे सचेतना फैलाउन आयोजना गरिएको यो साइकल र्याली उपयोगी छ। क्यान्सर रोगसँग जुध्नुभएकाहरूलाई रोगसँग लड्ने आत्मविश्वास बढोस् भनेर नै म पनि सहभागी भएको हुँ। शारीरिक स्वास्थ्यसँगै साइकललाई पर्यटन, खेल र मनोरञ्जनका लागि पनि प्रयोग गर्न सकिन्छ। समयसमयमा हामीले विभिन्न कार्यक्रम पनि आयोजना गर्दै आएका छौं। साइकल स्वास्थ्यका लागि उपयोगी सवारी साधन हो।"
बीपीका चिकित्सक आन्दोलित,"धरान : बीपी कोइराला स्वास्थ्य विज्ञान प्रतिष्ठान भ्रष्टाचारको अखडा बनेपछि त्यसविरुद्ध यहाँका चिकित्सक आन्दोलित भएका छन्। उनीहरूले संस्थालाई तत्काल सुधार नगरे सामूहिक राजीनामा दिने चेतावनी दिँदै व्यवस्थापन पक्षसमक्ष दबाब बढाएका छन्। चिकित्सकले शुक्रबारदेखि उपकुलपति डा ज्ञानेन्द्र गिरीको कार्यकक्षअगाडि धर्ना दिन थालेका छन्। उनीहरूले शिक्षाध्यक्ष डा गुरु खनालको कार्यकक्षमा तालाबन्दी गरी आफ्ना माग पूरा गर्न आइतबारसम्मको अल्टिमेटम दिएका छन्। प्रतिष्ठानका उपकुलपति डा गिरी, शिक्षाध्यक्ष डा खनाल, रजिस्ट्रार डा मोहनचन्द्र रेग्मी र निर्देशक डा गौरीशंकर साहले प्रतिष्ठान सुधार गर्न पहल नगरेको गुनासो उनीहरूले गरेका छन्। यस्तै, नियमित कामकारबाहीसमेत स्थगन गरी प्रतिष्ठानलाई धराशयी बनाएको भन्दै प्रतिष्ठानका चिकित्सक मेडिकल तथा डेन्टल फेकल्टी कल्याण समाजका अध्यक्ष डा विष्णु पोखरेलको नेतृत्वमा आन्दोलनमा उत्रिएका हुन्। यी चिकित्सकले तत्काल प्रतिष्ठानलाई सुधार नगरिए आकस्मिकबाहेकका सेवा ठप्प पार्ने चेतावनीसमेत दिएका छन्। समाजका अध्यक्ष डा पोखरेलले प्रतिष्ठानको कमजोर व्यवस्थापनले गर्दा दैनिक आर्थिक अनियमितताका घटना वृद्धि भएको बताए। यस्तै, तीन वर्षदेखि चिकित्सकको बढुवा रोकिँदा विभिन्न विभाग सञ्चालनमा गम्भीर समस्या भएको, फोहोर व्यवस्थापन नहुँदा प्रतिष्ठानभित्रै दुर्गन्ध फैलिएकाले आन्दोलनमा उत्रिनुपरेको डा पोखरेलको भनाइ छ।चिकित्सकले प्रतिष्ठानमा भएको आर्थिक अनियमितताको छानबिन गरी दोषीउपर कारबाही गर्नुपर्ने मागसमेत गरेका छन्। समाजका महासचिव एसपी रिमालले नयाँ पदाधिकारी नियुक्त भएर आए पनि सुधार नगरेका कारण प्रतिष्ठानको अवस्था कमजोर बन्दै गएको बताए। व्यवस्थापन पक्षले कोरोन महामारीका बेला ज्यान जोखिम राखेर काम गर्ने चिकित्सक, कर्मचारीलाई जोखिम भत्ता नदिएको, वृद्धि भएको तलबसमेत नदिएर श्रम शोषण गरेको आरोप महासचिव रिमालले लगाए। यो संस्था १ अर्ब ७ करोड घाटामा पुग्दा पनि उपकुलपति डा गिरीले नजिकका व्यक्तिलाई विभिन्न पदमा भर्ती गराई थप आर्थिक भार थोपरेका छन्। प्रतिष्ठानको कर्मचारी कल्याण समाजका कार्यवाहक अध्यक्ष उमेश थापाले डा गिरीले गरेका सबै नियुक्ति खारेज गर्नुपर्ने माग गरे। प्रतिष्ठानका चारै जना पदाकिारीले अवैध रूपमा प्रयोग गरेको सेवासुविधाबराबरको रकम असुल हुनुपर्ने माग थापाले गरे। अख्तियार दुरुपयोग अनुसन्धान आयोगले तत्कालीन उपकुलपतिद्वय डा बलभद्रदास, डा आरके रौनियार, पूर्वरजिष्ट्रार तुलबहादुर श्रेष्ठ, पूर्वनिर्देशक अरविन्द सिन्हा, कर्मचारी अमित श्रीवास्तव, दिनेश दाहाल, रुपा अग्रवाल, रमेश खतिवडालगायतलाई भ्रष्टाचार मुद्दा चलाएको छ। तर, नयाँ पदाधिकारी आउँदा पनि आर्थिक अनियमितता नरोकिएको भन्दै चिकित्सक कर्मचारी चिन्तित भएका छन्। उपकुलपति डा गिरीले प्रतिष्ठानको कोभिड अस्पतालमा आवश्यक औषधि उपकरण खरिद गर्दा अख्तियारले भ्रष्टाचार मुद्दा चलाएका धरानका व्यवसायी चेतन अग्रवाललाई बिनाटेन्डर स्वीकृति दिएका छन्। उपकुलपति गिरीले कालोसूचीमा राख्नुपर्ने ठेकेदार विज्ञान अर्याललाई अक्सिजन प्लान्टको सम्झौताविपरीत कामको भुक्तानी प्रक्रिया अगाडि बढाएको प्रतिष्ठान स्रोतले बताएको छ। प्रतिष्ठानमा उपकुलपति गिरी आउनुअघि ३२ करोड घाटा थियो। अहिले एक अर्ब ७ करोड पुगेको छ। धरान उपमहानगरपालिकाका मेयर तिलक राईले प्रतिष्ठान सुधार गर्न पदाकिारी सक्षम नदेखिएको बताए। मेयर राईले प्रतिष्ठानको स्वास्थ्य सेवा सुधार गर्न प्रधानमन्त्रीको ध्यानाकर्षण गराएका छन्। योग्य र सक्षम व्यक्तिलाई पदाधिकारी नियुक्त गर्नुपर्नेमा खराब व्यक्तिहरूलाई राजनीतिक नियुक्ति दिने प्रवृत्तिले प्रतिष्ठानको अवस्था कमजोर बनेको उनको तर्क छ।"
ओलीले झापाको एक क्षेत्रबाट सांसद जितेका हुन : पुन,"स्याङजा : नेकपाको प्रचण्डनेपाल समूहका स्थायी समिति सदस्य वर्षमान पुन अनन्तले केपी ओलीलाई जनताले नभई पार्टीले प्रधानमन्त्री बनाएको बताएका छन् । ओलीले आफू जनताबाट प्रधानमन्त्री चुनिएको र विशेषाधिकार रहेको दाबी गरेको भन्दै पुनले ओली जनताबाट नभई संसदबाट प्रधानमन्त्री चुनिएको बताएका हुन् । देशभरका १ सय ६५ निर्वाचन क्षेत्रबाट एकएक र १ सय १० जना समानुपातिकबाट गरी २ सय ७५ सांसद मात्र जनताले छान्ने मन्त्री पुनको स्पष्टोक्ति छ । ओलीजी प्रधानमन्त्रीको उम्मेदवार भएर देशभरका जनताले भोट हालेको होइन, पार्टी सम्वद्ध युवा र विद्यार्थीको भेलालाई आइतबार सम्बोधन गर्दै पुनले भने, उहाँ झापाको एउटा क्षेत्रबाट निर्वाचित सांसद हो । देशभरबाट होइन। उहाँले जसरी १ सय ७५ जना सांसदले चुनाव जितेका छन् । ओली सरकारमा तीन वर्ष ऊर्जा, जलश्रोत तथा सिंचाइमन्त्री रहेका पुनले ओलीले पार्टीले पाँच वर्ष सरकार चलाउन दिएको जनमतमाथि घात गरेको टिप्पणी गरे । पार्टीले चुनावी घोषणापत्रमार्फत अघि सारेका समृद्धिको अभियानबाट ओली भागेको पुनले आरोप लगाए ।"
मुलुकलाई निकास दिने विकल्प स्वीकार गर्न कांग्रेस तयार छ : उपसभापति निधि,"वीरगन्ज : नेपाली कांग्रेसका उपसभापति बिमलेन्द्र निधिले प्रतिनिधिसभाको पुर्नस्थापना वा निर्वाचन जुनसुकै विकल्प भए पनि पार्टी जान तयार भएको बताएका छन् । पर्साको वीरगन्ज महानगरपालिका २८ बगहीमा आइतबार कांग्रेसले आयोजना गरेको बृहत आमसभालाई सम्बोधन गर्दै उनले भने, अहिलेको राजनीतिक संकटबाट मुलुकलाई निकास दिन दुई वटा मात्र संवैधानिक मार्ग छ, त्यो भनेको प्रतिनिधिसभा पुनस्र्थापना वा निर्वाचन हो । सर्वोच्च अदालतले संसद पुनस्र्थापना वा निर्वाचनमध्ये जे फैसला गरे पनि कांग्रेसले त्यसलाइ स्वीकार्ने उनको भनाइ छ । प्रधानमन्त्री केपी ओलीको संसद विघटन गर्ने असंवैधानिक कदमले देशमा अहिलेको राजनीतिक संकट निम्तिएको निधिले आरोप लगाए । ओलीको कदमले संविधान नै विघटन भयो : गगन आमसभालाई सम्बोधन गर्दै कांग्रेसका युवा नेता गगन थापाले भने प्रधानमन्त्री ओलीले प्रतिनिधिसभा विघटन मात्र नभइ संविधान नै विघटन गर्ने कदम चालेको बताए । ओलीको असंवैधानिक कदम सच्चिएन वा रोकिएन भने संविधान नै बिघटन हुने निश्चित छ, थापाले भने, त्यसैले संविधानको रक्षाका लागि कांग्रेस संसद विघटनको विपक्षमा उभिएको हो । प्रतिनिधिसभा विघटनको मुद्दमा अदालतले विवेक पुरयाएर फैसला गर्नेमा आफूलाई विश्वस्त रहेको उनले बताए । प्रधानमन्त्री ओलीलाई विगतमा माधव नेपाल, प्रचण्डले नै देवत्वकरण गरेर प्रस्तुत गरेका कारण अहिलेको संकट निम्तिएको उनले आरोप लगाए । थापाले ओली सरकारलाई दुई तिहाइको मत पुरयाउनुमा सबै भन्दा बढी दोषी जनता समाजवादी पार्टी (जसपा) रहेको आरोप लगाए । नेकपाको बहुमत मात्र थियो । जसपाले समर्थन गरेपछि मात्रै दुई तिहाइ पुगेको हो, उनले भने, मन्त्री पदको लोभमा उपेन्द्र यादवले ओलीलाई भोट हालेका थिए । मधेसका नागरिकलाई नागरिकता दिन नचाहेका ओलीले आज भगवान रामलाई नागरिकता दिने कुरा गरेर हिन्दु धर्मको आस्थासंग खेलवाड गरिरहेको थापाले बताए। कांग्रेसका स्थानीय नेता सरजुग महत्तोको अध्यक्षतामा आयोजित आमसभालाई काँग्रेसकी पूर्वकोषाध्यक्ष एंव पुर्वउपसभामुख चित्रलेखा यादव, पूर्वमन्त्री सुरेन्द्र चौधरी, काँग्रेस केन्द्रीय सदस्य अजय चौरसीया , फरमुल्लाह मन्सुर , पूर्व सांसदहरु राजेन्द्रबहादुर अमात्य, अनिल रुंगटा लगायतले पनि सम्बोधन गरेका थिए ।"
जुम्लाका अग्नि पीडितलाई राहत जुटाउदै युवा,"जुम्ला : जुम्लामा भएको अगलागी पीडितका लागि युवाले राहत जुट्न थालेको छ। नेपाल तरुण दल जिल्ला कार्य समिति जुम्ला र नेपाल विद्यार्थी संघले आगलागी पीडित परिवारलाई एकएक बोरा चामल, तेल डसना, सिरानीलगायत राहत सामग्री विरतण गरेको छ। त्यसैगरी हन्ड्रेस् ग्रुपका बल्लु गुप्ताको टिमले पनि खच्चडबाट ढुवानी गर्दै गाउँमै गएर राहत वितरण गरेको छ। सँगै हिमा एण्ड माया फाउन्डेसन, बार्मी हेड नेपालले पनि गाउँमै गएर राहत दिएको छ। सरकारलेसमेत प्रत्येक परिवारका पाँचजना बराबर १५ हजार र सोभन्दा धेरै सदस्य भएका परिवारलाई २० हजारका दरले पाँच लाख बराबरको नगद र खाद्यान्न वितरण गरेको छ। क्रसियन समाज हिमा गाउँपालिकाले पनि खाद्यान्न र कपडा वितरण गरेको छ भने सांसद पदम रोकायाले एक महिनाको तलब बराबरको रकम सहयोग गरेका छन्। राहत वितरणका लागि पुगेका समूहलाई स्थानीय युवाले सहजिकरण गरेका छन्। जुम्लाका प्रमुख जिल्ला अधिकारी भुपेन्द्र थपाका अनुसार तत्काल घर अवासको लागि प्रशासनको अनुरोधमा गृह मन्त्रालयबाट दिएको पालसमेत वितरण भइसकेको छ। विभिन्न समूहले राहत वितरण गरे पनि त्यसको विवरण भने प्रशासनसँग छैन। जुम्लाका तिला गाउँपालिका७ गोठीगाउँमा २६ घर जलेर नष्ट भएका छन्। मंगलबार साँझ गोठीगाउँमा आगलागी हुँदा गाउँका २६ घर जलेका हुन्।"
पर्वतमा एकैदिन दुई मोटरेबल पुल उद्घाटन,"कुश्मा : पर्वतमा आइतबार दुईवटा मोटरेबल पुल उद्घाटन भएका छन् । कुश्मा नगरपालिका३ दुर्लुङस्थित आम्बोट खोलामा निर्माण भएको मोटरेबल पुल र मोदी गाउँपालिका६ स्थित रतीखोलामा निर्माण भएको पुल उद्घाटन गरिएको हो । आम्वोट मोटरेबल पुलको भौतिक पूर्वाधार तथा यातायात मन्त्री वसन्तुकुमार नेम्वाङ र रतीखोलाको पुल राष्ट्रिय सभाका अध्यक्ष गणेशप्रसाद तिमिल्सिनाले उद्घाटन गरे । पुल छुट्टाछुट्टै उद्घाटन भएपनि कार्यक्रम भने एकै ठाउँमा गरिएको हो । सो अवसरमा बोल्दै राष्ट्रिय सभाका अध्यक्ष गणेशप्रसाद तिमिल्सिनाले संवैधानिक परिषदका सदस्य पार्टीको इशारामा चल्न नहुने बताएका छन् । संवैधानिक निकायमा भएको नियुक्तिको विरुद्धमा सभामुख अग्नि सापकोटाले सर्वोच्च अदालतमा मुद्दा दायर गरेको विषयप्रति इङ्गित गर्दै अध्यक्ष तिमिल्सिनाले संघीय संसदका दुई वटा सदनमध्ये आफू पनि एउटा सदनको अध्यक्षको हिसावले आफूपनि संवैधानिक परिषदको सदस्य भएकाले आफुले त्यस्तो नगर्ने बताए । उनले संवैधानिक परिषदको अध्यक्ष वा प्रधानमन्त्रीले गरेको निर्णयलाई सबैले मान्नुपर्नेमा जोड दिए । यसैगरी भौतिक पूर्वाधार तथा यातायातमन्त्री बसन्तकुमार नेम्वाङले प्रधानन्त्री केपी शर्मा ओलीले नेतृत्व गरेकै नेकपा आधिकारीक भएको बताए । मन्त्री नेम्वाङले निर्वाचन आयोगले समेत केपी शर्मा ओली अध्यक्ष रहेको पार्टीबाहेक अन्यलाई आफूले नजान्ने बताएकाले भ्रममा नपर्न आग्रह गरे । मन्त्री नेम्वाङले प्रधानमन्त्री ओलीले गरेका जनमुखी र मुलुकमा विकास निर्माणले छलाङ मारिरहेको हेर्न नसकेर प्रचण्ड र माधव नेपाल बाहिरिएको बताए । उनले प्रधानमन्त्री केपी ओली नै आधिकारीक अध्यक्ष र उहाँले नेतृत्व गरिरहेकै नेकपा संस्थापन पक्ष भएकाले कोही पनि कार्यकर्ता प्रचण्ड, मावधको प्रलोभनमा पर्न नहुने बताए । बहुमत प्राप्त प्रधानमन्त्रीलाई काम गर्न नदिने र चौतर्फी घेराबन्दी गर्ने पार्टीभित्रकै नेताहरुको षड्यन्त्रका कारण नयाँ जनादेशमा जानुको विकल्प नभएको बताए । २०७५ साल पुसदेखि निर्माण सुरु भएको आम्बोट खोला पुल २०७७ असोजमा सम्पन्न भएको थियो । २५ मिटर लामो उक्त पुल ४ करोड १७ लाख ६२ हजार रुपैयाँमा निर्माण सम्पन्न भएको हो । पुल निर्माण पछि दुर्लुङ्ग बाजुङ सडक बाह्रैमास संचालनमा आउने भएको छ । पुल सडक डिभीजन कार्यालय बागलुङले निर्माण गरेको हो । यस्तै सेतीखोलाको पुल पुल निर्माण भएपछि मोदी गाउँपालिकाका तिलाहार, चित्रे, राम्जा र आर्थर लगायतका वडाका नागरिहरुले बाह्रैमास सडक सुविधा पाउने भएका छन् । २०७२ सालदेखि निर्माण शुरु भएको उक्त पुल जग्गा विवाद, भुकम्प, कोरोना लगायतका कारणले ढिलाई भएको हो । ७० मिटर लामो उक्त पुल १० करोड ४६ लाख रुपैयाको लागतमा निर्माण सम्पन्न भएको हो । दुई वटा स्पान रहेको पुलको चौडाई ९ मिटर रहेको छ । जसमा १ दशमलब ७५ मिटर फुटपाथ रहेको छ ।"
बीपीका चिकित्सक आन्दोलित,"धरान : बीपी कोइराला स्वास्थ्य विज्ञान प्रतिष्ठान भ्रष्टाचारको अखडा बनेपछि त्यसविरुद्ध यहाँका चिकित्सक आन्दोलित भएका छन्। उनीहरूले संस्थालाई तत्काल सुधार नगरे सामूहिक राजीनामा दिने चेतावनी दिँदै व्यवस्थापन पक्षसमक्ष दबाब बढाएका छन्। चिकित्सकले शुक्रबारदेखि उपकुलपति डा ज्ञानेन्द्र गिरीको कार्यकक्षअगाडि धर्ना दिन थालेका छन्। उनीहरूले शिक्षाध्यक्ष डा गुरु खनालको कार्यकक्षमा तालाबन्दी गरी आफ्ना माग पूरा गर्न आइतबारसम्मको अल्टिमेटम दिएका छन्। प्रतिष्ठानका उपकुलपति डा गिरी, शिक्षाध्यक्ष डा खनाल, रजिस्ट्रार डा मोहनचन्द्र रेग्मी र निर्देशक डा गौरीशंकर साहले प्रतिष्ठान सुधार गर्न पहल नगरेको गुनासो उनीहरूले गरेका छन्। यस्तै, नियमित कामकारबाहीसमेत स्थगन गरी प्रतिष्ठानलाई धराशयी बनाएको भन्दै प्रतिष्ठानका चिकित्सक मेडिकल तथा डेन्टल फेकल्टी कल्याण समाजका अध्यक्ष डा विष्णु पोखरेलको नेतृत्वमा आन्दोलनमा उत्रिएका हुन्। यी चिकित्सकले तत्काल प्रतिष्ठानलाई सुधार नगरिए आकस्मिकबाहेकका सेवा ठप्प पार्ने चेतावनीसमेत दिएका छन्। समाजका अध्यक्ष डा पोखरेलले प्रतिष्ठानको कमजोर व्यवस्थापनले गर्दा दैनिक आर्थिक अनियमितताका घटना वृद्धि भएको बताए। यस्तै, तीन वर्षदेखि चिकित्सकको बढुवा रोकिँदा विभिन्न विभाग सञ्चालनमा गम्भीर समस्या भएको, फोहोर व्यवस्थापन नहुँदा प्रतिष्ठानभित्रै दुर्गन्ध फैलिएकाले आन्दोलनमा उत्रिनुपरेको डा पोखरेलको भनाइ छ।चिकित्सकले प्रतिष्ठानमा भएको आर्थिक अनियमितताको छानबिन गरी दोषीउपर कारबाही गर्नुपर्ने मागसमेत गरेका छन्। समाजका महासचिव एसपी रिमालले नयाँ पदाधिकारी नियुक्त भएर आए पनि सुधार नगरेका कारण प्रतिष्ठानको अवस्था कमजोर बन्दै गएको बताए। व्यवस्थापन पक्षले कोरोन महामारीका बेला ज्यान जोखिम राखेर काम गर्ने चिकित्सक, कर्मचारीलाई जोखिम भत्ता नदिएको, वृद्धि भएको तलबसमेत नदिएर श्रम शोषण गरेको आरोप महासचिव रिमालले लगाए। यो संस्था १ अर्ब ७ करोड घाटामा पुग्दा पनि उपकुलपति डा गिरीले नजिकका व्यक्तिलाई विभिन्न पदमा भर्ती गराई थप आर्थिक भार थोपरेका छन्। प्रतिष्ठानको कर्मचारी कल्याण समाजका कार्यवाहक अध्यक्ष उमेश थापाले डा गिरीले गरेका सबै नियुक्ति खारेज गर्नुपर्ने माग गरे। प्रतिष्ठानका चारै जना पदाकिारीले अवैध रूपमा प्रयोग गरेको सेवासुविधाबराबरको रकम असुल हुनुपर्ने माग थापाले गरे। अख्तियार दुरुपयोग अनुसन्धान आयोगले तत्कालीन उपकुलपतिद्वय डा बलभद्रदास, डा आरके रौनियार, पूर्वरजिष्ट्रार तुलबहादुर श्रेष्ठ, पूर्वनिर्देशक अरविन्द सिन्हा, कर्मचारी अमित श्रीवास्तव, दिनेश दाहाल, रुपा अग्रवाल, रमेश खतिवडालगायतलाई भ्रष्टाचार मुद्दा चलाएको छ। तर, नयाँ पदाधिकारी आउँदा पनि आर्थिक अनियमितता नरोकिएको भन्दै चिकित्सक कर्मचारी चिन्तित भएका छन्। उपकुलपति डा गिरीले प्रतिष्ठानको कोभिड अस्पतालमा आवश्यक औषधि उपकरण खरिद गर्दा अख्तियारले भ्रष्टाचार मुद्दा चलाएका धरानका व्यवसायी चेतन अग्रवाललाई बिनाटेन्डर स्वीकृति दिएका छन्। उपकुलपति गिरीले कालोसूचीमा राख्नुपर्ने ठेकेदार विज्ञान अर्याललाई अक्सिजन प्लान्टको सम्झौताविपरीत कामको भुक्तानी प्रक्रिया अगाडि बढाएको प्रतिष्ठान स्रोतले बताएको छ। प्रतिष्ठानमा उपकुलपति गिरी आउनुअघि ३२ करोड घाटा थियो। अहिले एक अर्ब ७ करोड पुगेको छ। धरान उपमहानगरपालिकाका मेयर तिलक राईले प्रतिष्ठान सुधार गर्न पदाकिारी सक्षम नदेखिएको बताए। मेयर राईले प्रतिष्ठानको स्वास्थ्य सेवा सुधार गर्न प्रधानमन्त्रीको ध्यानाकर्षण गराएका छन्। योग्य र सक्षम व्यक्तिलाई पदाधिकारी नियुक्त गर्नुपर्नेमा खराब व्यक्तिहरूलाई राजनीतिक नियुक्ति दिने प्रवृत्तिले प्रतिष्ठानको अवस्था कमजोर बनेको उनको तर्क छ।"
लोकतन्त्र संकटमा परेका बेला म कसरी विश्राम लिन सक्छु ?,"नेपाली कांग्रेसका वरिष्ठ नेता रामचन्द्र पौडेल गृहजिल्ला तनहुँमा विभिन्न कार्यक्रममा व्यस्त छन् । बुल्दी पुल प्रकरणमा गिरफ्तारीमा परेपछि कांग्रेसले थालेको आन्दोलन संसविरुद्धमा परिणत भएको छ। कांग्रेसले प्रधानमन्त्रीको संसद् विघटन असंवैधानिक भन्दै आए पनि पौडेलले भने संसद् पुनर्स्थापनाका पक्षमा अडान राख्दै आएका छन्। गृहजिल्ला तनहुँमै रहेका पौडेलसँग संसद् विघटन, पार्टीको आगामी नेतृत्व र विभिन्न समसामयिक विषयमा केन्द्रित रहेर अन्नपूर्णका तनहुँ संवाददाता पवन पौडेलले गरेको अन्तर्वार्ताको सम्पादित अंश : केही दिनयता गृह जिल्लामा हुनुहुन्छ, केमा व्यस्त हुनुहुन्छ ? ऋषिङको एउटा पुल उद्घाटन गर्नु थियो। त्यहाँ गएँ। जिल्लाको दक्षिणपश्चिम भेग घुमेर साथीहरू भेटघाट गरेर आएको छु। पुल भन्ने एउटा उपन्यास पढेको थिएँ मैले। ठूलो क्रान्ति त्यसकै वरपर भइराखेको थियो। तर अहिले परिबन्दले देशलाई झक्झक्याउने काम पनि त्यसैले गर्यो, पुलले। तर मेरो उद्देश्यचाहिँ विकास निर्माणका काम, हामीले गरेका पुल, बाटोघाटो, सडक, भवन सबै हाम्रै योगदान हो। त्यसैले हामीले बनायौं। जनताले बोलाउँछन्। राजनीतिकर्मीले जनसम्पर्क पनि गर्नुपर्छ। जनताले बोलाए अनि गएँ म। बुल्दी पुलमै यति धेरै विवाद हुनुको कारण के होला ? यो सरकार र सत्ताधारी दलको मती भ्रष्ट भएर हो। त्यो ठूलो विषय नै थिएन। हामीले मिलेर बनाएको पुल थियो। उपभोक्ता समितिका साथीहरूले आइदिनुपर्यो; जसरी पनि पुल उद्घाटन गरिदिनुस् भनेपछि म आएँ। सामान्य कुरा थियो। उद्घाटन हुन्थ्यो, जान्थ्यौं। उनीहरूले ठूलो इस्यु बनाए। अरू केही होइन। पुल उद्घाटन प्रकरणपछि कांग्रेस सडकमा गयो। व्यक्तिगत रूपमा तपाईंचाहिँ सरकारप्रति अलिबढी आक्रामक हुनुभयो भन्ने आरोप छ नि ? म त्यस्तो प्रतिक्रियामा आउने मान्छे होइन। केपी ओलीले जब छँदाखाँदाको प्रतिनिधिसभा भंग गरिदिएर देशलाई अन्योलतर्फ धकेलेदिए। ७० वर्ष लगाएर हामीले संविधान बनायौं। त्यतिखेर हामीले सोचेका थियौं। पटकपटक प्रतिनिधिसभा विघटन हुने, सरकार बन्ने र भत्किने, पाँच वर्षसम्म निरन्तर कोही पनि सरकार नटिक्ने हामीले देख्यौं। त्यसले विकास निर्माणमा नोक्सानी हुने र देशमा राजनीतिक वितण्डा चलिरहने भएपछि दिक्क भएर हामीले यो संविधान बनाएका हौं। यो संविधान बनाउँदा अब अस्थिरता नहोस् भनेर धेरै कुरा सोचेर प्रबन्ध पनि गरेको हो। अब प्रधानमन्त्रीलाई पनि सितिमिति अविश्वासको प्रस्ताव राख्न नपाइने अनि दुई वर्ष भएपछि मात्र राख्न पाइने र त्यो पनि वैकल्पिक प्रधानमन्त्री दिएर मात्र राख्न पाइने व्यवस्था गरेको हो। यस्तोयस्तो प्रावधान राखेर सरकार पनि स्थिर होस्। प्रधानमन्त्रीले पनि पाँच वर्षसम्म प्रतिनिधिसभा विघटन गर्न नपाउने भनेर हामीले विघटनको धारा नै हटाइदियौं। बहुमत भएन; दुई दल मिलेर गर्दा पनि भएन भने मात्र विघटन गर्न सकिने व्यवस्था गरिएको थियो। त्यो विषय त पछाडि आउँदै थियो। तर तपाईंमाथिको घटना भयो त्यसको भोलिपल्टै कांग्रेस सडकमा गयो। अरू घटना र परिघटना त पछिपछि विकसित हुँदै थिए। व्यक्तिगत रूपमा बुल्दी पुलको घटनापछि भावनात्मक रूपमा तपाईंलाई अलिबढी छोएको हो कि ? त्यो त संयोग मात्र हो। त्यसबेला नेपाली कांग्रेस सुतिराखेको जस्तै थियो। अरू मानिस भन्थे कांग्रेस प्रमुख प्रतिपक्षी कहाँ गयो भनेर यो कुरा चलिरहेको थियो राष्ट्रिय जनमानसमा। मैले भन्नैपर्छ कि यतातिर आएर मिडियाको माध्यमबाट केही विचार दिँदै आएको थिएँ। हामी प्रजातान्त्रिक समाजवाद भन्छौं त्यसको मूल मर्म कहाँ हो ? के हो ? त्यसलाई नेपाली जीवनमा कसरी उतार्ने ? यसका मूल फ्याक्टर के हुन् ? आदि विषयमा मैले मिडियामा लेख्दै र भन्दै गएरहेको थिएँ। देशका मूर्धन्य विद्वान्हरूले राम्रो विचार आयो। कांग्रेसमा विचारशून्यता भनेको त यस्तो राम्रो देशलाई नै दिशा दिने काम भयो भनेर मान्छेले प्रतिक्रिया जनाइरहेको मैले अनुभूत गरेको थिएँ। तर यो विषयको त्यो घटनासँग के साइनो रह्यो र ? विचारले मात्र त केही हुन्न। एक्सन वा कर्ममा पनि केही न केही हुनैपर्छ, जसले समाजमा एउटा तरंग पैदा गरोस्। तपाईंले पोखरीमा ढुंगा फाल्नुभयो भने छाल उत्पन्न गर्छ र त्यसले पल्लो छेउसम्म तरंग उत्पन्न गर्छ। त्यसकारण एक्सनको बेग्लै महत्व हुन्छ। मैले काठमाडौंमा भनेरै आएको थिएँ कि के एक्सन गरौं। विचारलाई तरंगित गरौं समाजमा भन्ने सोचेरै म यहाँ आएको हुँ। यहाँ आएपछि मलाई पुलमा अवरोध गर्न थाले। यता ठूलो पुलकै उद्घाटनमा अवरोध गर्न खोजे। पहिलो दिनमै मैले सीडीओहरूलाई भन्या थिएँ तिमीहरूले यस्तो गर्यौ भने मैले तनहुँबाटै सत्याग्रह सुुरु गर्न सक्छु विचार गर। मानसिक हिसाबले तपाईं तयार भएर आउनुभएको थियो ? हो। ऋषिङको पुल उद्घाटन भएर म पारिबाट आउँदानआउँदै मलाई सभापतिजी यसरी भोलि निषेधाज्ञा जारी गर्यो। सडकमा पुलिस ल्याएर राख्या छ हामीले जहाँसम्म हुन सक्छ त्यहीं गएर बसेर फर्कनुपर्ला भन्ने खालका कुरा गर्दै हुनुहुन्थ्यो। यो कुरा मैले आउनेबित्तिकै सुनें। त्यसपछि मैले के अधिकार छ मान्दिनँ। फिर्ता गर्ने भए गर नभए म तोड्छु भनेर जानाजान गएको हुँ। त्यो घटनापछि जति आन्दोलन भए, त्यसले कांग्रेसलाई के फाइदा गर्यो ? मैले तनहुँमा आएर भन्नुपर्छ यो कुरा। कांग्रेसले खुट्टा टेक्नुपर्छ नि। मुख छउञ्जेल नाकले पानी खाएर हुँदैन भन्छन् नि। अलिकति पार्टी सभापति र आधिकारिक नेतृत्व भनौं त्यहाँबाट त्यो ढुलमुले भनेर सबैले भन्ने परिस्थिति बनिदियो त्यो ब्याडलक हो। मैले जुन विचार दिइरहेको छु; अधिकांश साथीहरू त्यसको पक्षमै हुनुहुन्छ। कांग्रेसको धर्म लोकतन्त्र हो र यसको रक्षाका लागि नै कांग्रेस जन्मिएको हो। लोकतन्त्र र संविधानमाथि प्रधानमन्त्री केपी ओलीले प्रहार गरे। हुकुमी शासन आयो फेरि ? यो विषय न्यायालयले निरूपण गर्ला नि ? हामी सबै केपी ओलीसमेत मिलेर बनाएको संविधानलाई उनै प्रधानमन्त्रीले यसरी विघटन गरिदिने अनि हामी प्रतिक्रियाशून्य भएर बसिदिने कांग्रेस ? प्रधानमन्त्रीको कदमविरुद्ध कांग्रेस सडक आन्दोलनमा गएको छ नि त ? त्यसो होइन। प्रजातन्त्रका लागि जन्मिएको र त्यसैको संरक्षणका लागि लडिरहेको पार्टीले यसरी ठाडै प्रजातन्त्र र हामीले यत्रो दुःख गरेर बनाएको संविधानमाथि प्रहार हुँदा प्रतिक्रिया नजनाएर बस्ने भनेको त केपी ओलीले गरेको ठीक भयो भनेर मुन्टो हल्लाएको भयो नि ! हाम्रो पार्टीले तत्कालै यो कदम असंवैधानिक र अलोकतान्त्रिक हो भनेको छ। मुलुक प्रतिगमन र सर्वसत्तावादतिर गएको अवस्थामा यत्तिकै बसेर हुन्छ ? पार्टीले निर्णय गर्यो, देशैभर प्रधानमन्त्रीको कदमको विरोधमा आन्दोलन भयो, तपाईं आफैंले पनि सम्बोधन गर्नुभयो। तर न्यायालयमा यो विषय पुगिसकेपछि उसले पनि त संविधान र कानुन हेरेर व्याख्या गर्ला नि ! त्यतिसम्म धैर्य नगर्ने ? न्यायालयप्रति विश्वास छैन ? न्यायालयलाई विश्वास नभएको होइन। तर हामी पोलिटिकल पार्टी हौं। हाम्रो राजनीतिक अभिव्यक्ति जनताका बीचमा राम्रोसँग पुर्याउनु हाम्रो कर्तव्य हो। हामीले हाम्रा कुुरा जनताका बीचमा लानु थियो। हामीले जनताकै तहबाट यो असंवैधानिक कार्यको विरोध गर्ने भनेर निर्णय हामीले गरेकै हौं। सँगसँगै अदालत जाने वकिलहरूको काम हो, उहाँहरू र कतिपय सांसदहरू पनि अदालतमा जानुभयो। अदालतको आफ्नै प्रक्रिया छ। हामी राजनीतिक पार्टी हौं। प्रजातन्त्रको संरक्षक आफूलाई भन्ने पार्टी हो। हामीले जनताका बीचमा आफ्ना कार्यक्रम लग्यौं। प्रधानमन्त्रीले गर्न नहुने जघन्य अपराध गरे भनेर जनतालाई जगाउने, सजग गराउने अनि जनस्तरबाट विरोध जनाउने र प्रतिरोध गर्ने हाम्रो धर्म थियो। हामीले त्यो गर्यौं। केस अदालतमा गैराख्याथ्यो। यहींनेर एकातिर केपी ओली स्वयं कार्यकारी प्रमुख के भन्नुहुन्छ भने यो राजनीतिक निर्णय हो। अदालतले विधान हेर्ने काम छैन। यो फिराद खारेज गर्नुपर्छ भनेर प्रधानमन्त्रीले अदालतलाई धम्क्याउने। अनि हामी प्रतिपक्षी दल चुप लागेर अदालत के गर्छ भनेर बस्ने ? एकतर्फी दबाब अदालतलाई सत्ताले दिने ? भनेपछि अदालतप्रति विश्वास छैन तपाईंको ? अदालतलाई सत्ताले एकतर्फी दबाब दिन थालेपछि त्यसको प्रतिरोधमा उत्रनु हाम्रो कर्तव्य थियो। अदालतप्रति विश्वास र अविश्वासको कुराभन्दा पनि देशको राजनीतिमा अदालतलाई समेत प्रधानमन्त्रीले प्रभावित पार्ने कोसिस जो गरिरहेका थिए, त्यसलाई खबरदारी गर्ने काम गर्नुपथ्र्यो र त्यो हामीले गर्यौं। त्यहींनेर एकथरीको मानसिकता कताकता अदालत देखाएर प्रकारान्तरले केपी ओलीकै मतियार हो कि प्रतिपक्षजस्तो देखिने खालका क्रियाकलाप मलाई चित्त बुझेन। अधिकांश कांग्रेसका नेतालाई चित्त बुझेन र सबैले बोलेका छन्। मैले मात्र बोलेको छैन। हामी सबैले यो प्रतिगमन हो र यो पुनर्स्थापना गर्नुपर्छ भनेर बोलेका छौं। हाम्रो पार्टीमा पनि संसद् विघटन जथाभावी भएपछि पुनस्र्थापन भएर यस्ता कदम सच्चिएका उदाहरण छन्। पछिले २०५९ सालमा पनि शेरबहादुरजीले विघटन गर्दा अदालतले सदर गरे पनि गिरिजाबाबुको नेतृत्वमा यो पुनस्र्थापन हुनुपर्छ भन्ने नारा लिएर हामी सडकमा उत्रेकै हौं। अदालतले संसद् पुनर्स्थापना गरेन भने के गर्ने ? फेरि इतिहास दोहोरिन्छ। मेरा कुरा राख्ने र फाल्ने हुँदैनन्। म यसमा कुनै कञ्जुस्याईं नगरी भन्छु फेरि २०६२६३ दोहोरिन्छ। किनभने चुनाव हुने थितितिर गइराखेको छैन देश। वैशाखको १७ र २७ मा चुनाव हुन गइरहेको छैन। अनि चुनाव पनि नहुने र प्रतिनिधिसभा पनि नहुने ? अनि को अथोरिटी ? को भयो त यो देशमा आधिकारिक व्यक्ति ? कहाँ रह्यो त आधिकारिकता ? मुलुक कहाँ छ त अब ? त्यो खोज्नका लागि त फेरि प्रतिनिधिसभा नै खोज्नुपर्छ अब। भनेपछि सडकबाटै प्रतिनिधिसभा पुनर्स्थापना हुनसक्छ भन्न खोज्नुभएको ? त्यो हुन्छ। भएको इतिहास नेपालमै छ। सर्वोच्चले पुनर्स्थापना नगरे पनि प्रतिनिधिसभा पुनर्स्थापना हुन सक्छ। २०६२६३ मा जसरी भयो फेरि त्यसैगरी प्रतिनिधिसभा पुनर्स्थापना हुन्छ। तपाईं धेरै नेता आफूसँग सहमत छन् भन्नुहुन्छ तर कांग्रेसले यस विषयमा किन निर्णय गरेको छैन त ? पार्टीले त भन्यो। यो कदम असंवैधानिक हो, निरंकुशतातिर जान लागिसक्यो, सर्वसत्तावाद भयो भनेर भनिसकेपछि यतिले मात्र जिम्मेवारी पुग्छ ? असंवैधानिक हो भनेर निष्क्रिय बसिदिने ? नेकपा विभाजन भइसकेको अवस्थामा यही कुरा जनतामा लिएर जाँदा त कांग्रेस चुनाव जितेर पहिलो बलियो पार्टी बन्न सक्दैन र ? त्यो हुँदै छैन। यो असंवैधानिक हो भनेपछि त्यसले कहाँकहाँ असर गर्छ भनेर सबैभन्दा पहिले कांग्रेसले हेनुपर्छ। कांग्रेसले पद मात्र हेर्ने हो ? के पद र चुनाव लड्नका लागि मात्र कांग्रेस पार्टी बनेको हो ? चुनाव मात्र लड्ने भए त पञ्चायतमा पनि त खुला थियो नि। बालिग मताधिकारको चुनाव त राजाले गराएका थिए नि त। तर बीपीले चुनाव बहिष्कार गर्ने नीति लिनुपरेको हो कि होइन ? त्यसो भएकाले चुनावचुनाव भनेर जसले भनिरहेका छन्, प्रकारान्तरले उनीहरूले प्रतिगमनलाई सघाइरहेका छन् भन्ने मेरो दृष्टिकोण हो। त्यसकारण चुनाव मात्रको नारामा जनतालाई भुलभुलैयामा पारेर चुनाव पनि नगराउने अनि जनतालाई भुलभुलैयामा पार्ने नाटक मञ्चन जुन भइरहेको छ, त्यसलाई बुझेर मैले यसो भनेको हुँ। हेर्नुस् यो चुनाव सोझो नियतबाट हुन खोजिरहेको हैन। किनभने यत्रो बहुमत कम्युनिस्ट पार्टीको आएको थियो। दुनियाँमा बिरलै पाउने बहुमत कम्युनिस्ट पार्टीलाई आएको थियो। यस्तो बेला त्यसलाई फालिदिएर दुईवटा पार्टीलाई टुक्य्राइदिएर साथीहरू फालिदिएर कहाँबाट बहुमत आउँछ र कम्युनिस्ट पार्टीले चुनाव गराउँछ ? यो त लाटोले पनि बुझ्ने कुरा छ। प्रतिनिधिसभा पुनर्स्थापना गर्ने कि चुनावमा जाने भन्ने विषय त पार्टीले निर्णय गर्नुपर्ने होइन र ? किन केन्द्रीय समितिले यस विषयमा निर्णय गर्दैन ? मैलै कांग्रेसको कार्य समितिको बैठकमा पटकपटक यो विषय उठाइरहेको छु। हामीले संघर्ष त भन्यौं तर यसको उद्देश्य के हो ? हामीले मन्तव्य त असंवैधानिक र अलोकतान्त्रिक भन्ने भयो अब हाम्रो गन्तव्य के त ? मैले त्यही भनें। हाम्रो अबको गन्तव्य असंवैधानिकलाई संवैधानिक बनाउने, त्यो भनेको संसद् पुनर्स्थापना हो। यो भन्न हामी किन हिच्किचाउने ? मोही माग्ने ढुंग्रो लुकाउने नगरौं। मैले प्रस्टसँग कार्य समितिमा यो विषय राखेको छु र अरू साथीले पनि प्रस्टसँग राख्नुभएको छ। त्यसो भएकाले अब हाम्रोजस्तो पार्टीले जनतालाई अलमलमा पार्नु हुँदैन। अब अलिकति साथीहरू र सभापतिजीको कहाँनेर के कुरा छ ? म त्यतापट्टि बढी जान चाहन्न। परिबन्दले कताकता साँठगाँठ हो कि भन्ने भ्रम पर्ने परिस्थिति नबनोस् भनेर पार्टीका साथीहरूलाई सजग बनाउन लागिरहेको छु। तपाईंले केही दिनअघि एउटा कार्यक्रममा लोकतन्त्र जोगाउनका लागि म जस्तोसुकै कदम पनि चाल्न सक्छु भनेर भन्नुभएको थियो; कतिपयले यसलाई पार्टी विभाजनसम्म पनि जान सक्छ भनेर टिप्पणी गरिरहेका छन् नि ! यो विभाजनको कुरा त मबाट सम्भव छैन। किनभने म पहिल्यै पनि मध्यमार्गी धारको मानिस हुँ। किसुनजी, गणेशमान र गिरिजाबाबुबीच विवाद हुँदा पनि मिलाउन भनेर अथक् प्रयास गर्ने म नै हुँ। म धेरै कुरा सहेर पनि पार्टी बचाउने मानिस हुँ। मैले नसहेको भए जे पनि भइसक्थ्यो। जस्तोसुकै पनि कदमको अर्थ सबैथोक हुँदैन नि। मैले संयुक्त संघर्षको नेतृत्व गर्ने पनि हुन सक्छ नि। अरू पनि हुन सक्छ नि। ती सबै अहिल्यै किन भन्नुपर्यो ? पार्टी विभाजनै किन हुन्छ र ? हुनै सक्दैन। म त पार्टीको प्रक्रिया र अधिवेशनबाटै सुधार गर्ने पक्षमा छु। नेपाली कांग्रेसको अधिवेशन नै गोलमाल हुन खोजिरहेको छ, त्यसो हुनु हुँदैन भन्ने पक्षमा छु। पार्टीको आधिकारिक लाइन चुनावमा जाने भनेर तयार भए के हुन्छ ? चुनाव भए न हो। अदालतले चुनाव गराउने बाटो खुलाइदिए न हो। कल्पना नगरौं त चुनाव हुन्छ भनेर ? हाइपोथेसिसमा जाने कुरा काम छैन। मैले त त्यस्तो किसिमको कुनै सम्भावना देखेको छैन। अदालतलाई गलत सन्देश नजाओस् भन्ने हो। अदालतले एउटा कानुन र संविधान हेर्छ अर्को माहोल पनि हेर्छ। मेरोजस्तो पार्टी प्रजातन्त्रको पहरेदार पार्टी चुनावका पक्षमा ढल्किँदा अदालतलाई पनि प्रधानमन्त्रीले पनि गर्यो, प्रधानमन्त्रीले पनि मान्यो अब यो त ठिकै गर्यो क्यारे भन्ने नबुझोस् भन्ने मात्र मेरो चिन्ता हो। त्यसो भएर मैले न्यायमूर्तिलाई बारम्बार आग्रह गरिरहेको छु संविधानको अक्षर, भावना र मर्म हेरेर फैसला होस्। यो पनि भनिरहनुपर्ने विषय हो र ? नेपालजस्तो राष्ट्रमा यस्तो कुरा भन्नुपर्छ। बर्माजस्तो देशमा बहुमत ल्याएर शपथ लिने बेला आङ साङ सुकी जेलमा छिन्। नेपालजस्तो दक्षिण एसियामा कम्प्लिकेसन भएको ठाउँ हो। अहिलेचाहिँ राजनीतिक भुमरी आइरहेका छन्। यस्तो बेलामा चुनावको कुरा त्यति सरल छैन। पर्दापछाडि केके छन्, अनुमान गरेर खबरदारी किन नगर्ने ? बर्माको घटना जुन उल्लेख गर्नुभयो; त्यस्तो सम्भावना देख्नुहुन्छ नेपालमा ? त्यस्तो सम्भावना पनि हुन सक्छ। त्यो सम्भावना नआओस् भनेर मैले समयमै सचेत हुनुपर्छ। त्यसबाट समयमै सजग हुनुपर्छ। अहिलेसम्म नेपाली सेना त्यो अवस्थामा पुगिसकेको छैन। तर अराजकता भयो, शान्ति कायम गर्न सकिएन, परिस्थिति धेरै बिग्रेर बन्दुकै चाहिने अवस्था भयो भने के गर्ने ? त्यस्तो स्थितिमा जान नदियौं। देशलाई शान्तिपूर्ण संवैधानिक बाटोबाटै अघि बढाऔं र संविधानलाई भत्कन नदियौं भनेरै संसद् पुनर्स्थापनाको विकल्प रोजेका हौं। नेकपाको दुइटा गुट छ एउटा सत्तामा र अर्को सडकमा। कांग्रेसमा पनि दुई लाइन छ। यसले फेरि देशलाई मुठभेडमा लैजाने खतरा कत्तिको छ ? अब कांग्रेसमा दुई लाइन होइन। एकथरी साथीहरूले कञ्जुस्याईं गरेको हो। उहाँहरू किन लाज मान्नुहुन्छ मलाई थाहा छैन। तर कांग्रेसको मूल निर्णय त यो कदम असंवैधानिक हो। यसले सर्वसत्तावादतिर लान खोज्यो र यो रोक्नुपर्छ भन्ने नै कांग्रेसको मूल लाइन हो नि। अब कसरी रोक्नेभन्दा संसद् पुनर्स्थापनाको विकल्प छैन। त्यो त तपाईंले भन्नुभयो, पार्टीले त निर्णय गरेको छैन नि ? पार्टीले पनि असंवैधानिक भनेर आन्दोलन पनि गर्ने भनेर भन्यो नि। संघर्ष गर्ने भनिसकेपछि त्यसको गन्तव्य के त ? संसद् पुनर्स्थापना नै त्यसको आशय हो ? पार्टीको निर्णयको आशय नै त्यही हो। म पार्टीकै लाइन बोलिराखेको छु। मैले स्पष्टसँग भन्दै आएको छु कोहीकोही साथीले के भएर प्रस्टसँग भन्न सक्नुभएन त्यो उहाँहरूको कमजोरी होला। पार्टी सभापतिले महाधिवेशन गर्न चाहनुभएन भनेर भनिरहनुभएको छ। तर बहुमत पार्टी जिल्ला सभापति तपाईंको पक्षधर मानिन्छन्। तर ती जिल्लाले क्रियाशील सदस्यको नाम पठाएनन् भनिन्छ नि ? मजस्तो विचार राख्ने अधिकांश साथीबाट गइसकेको छ क्रियाशील। तनहुँ, लमजुङ र स्याङजाबाट धमाधम गइरहेको छ। इन्ट्री पनि भइरहेको छ। सभापतिसँग बढी नजिकका हुँ भन्ने जिल्लाबाट किन रोकिएको छ भन्ने विषयमा प्रश्न उठेको छ। भनेपछि तपाईंनिकट सभापति भएको जिल्लामा कुनै विवाद छैन ? विवाद त पारिदिएको छ। सिन्धुपाल्चोकमा हाम्रो निकटको हो। त्यहाँ क्रियाशील दिइएन। अहिलेसम्म फारम पठाइएको छैन। सोलुखुम्बुको पनि अवस्था त्यस्तै छ। पार्टीको अब आउने महाधिवेशनमा तपाईंलाई कुन भूमिकामा देख्न पाउँछन्, कार्यकर्ताले ? मेरो व्यक्तिगत भूमिका वा पदभन्दा पनि कजका लागि लडिरहेको छु। मिसनका लागि राजनीतिमा छु। पहिले सभापतिमा लड्नुभयो अब कुन पदमा लड्नुहुन्छ ? त्यो हुन सक्छ। तर अब हाम्रो पार्टीमा उमेर पुगेका, कुरा बुझेका र हैसियत बनेका धेरै साथी हुनुहुन्छ। सामूहिकतामा चल्छौं भनेर हाम्रो समझदारी छ। अब कसको आवश्यकता हुन्छ र कसको नेतृत्वमा साथीहरू सहमत हुन्छन्, उसैले नेतृत्व गर्छ। गैरसंस्थापन पक्षमा त सबैभन्दा वरिष्ठ नेता तपाईं नै होइन र ? त्यो होला तर सबैले मान्नुपर्यो नि ! तपाईंलाई मान्न सबै सहमत भएको देखिँदैन त ? त्यसबारेमा अहिलेसम्म छलफल भइसकेको छैन। निर्णयमा पुग्ने गरी कुरा भएको छैन। समय आएपछि कुरा गरौंला। क्रियाशील सदस्यको टुंगो लागेर वडाबाट चुनाव हुन थालेपछि त्यसबारे कुरा गरौंला। अहिल्यैदेखि किन यतातिर जाने ? पछिल्लो पुस्तालाई नेतृत्व हस्तान्तरण गर्नुपर्छ भन्ने आवाज उठिरहेको छ त ? नयाँ पुस्ताले पनि नेतृत्वको आकांक्षा राख्नु स्वाभाविक हो। सबै कुरा परिस्थितिमा निर्भर गर्छ। परिस्थिति यस्तो बनेर आउँछ कि नयाँ मान्छेले पनि नेतृत्व सम्हाल्न सक्छ। जस्तो भारतमा बिजेपीमा बन्यो। लालकृष्ण आडवाणीजस्ता धुरन्धर र एकसे एक नेता हुँदाहुँदै पनि दोस्रो पुस्ताका मोदी आएर नेतृत्व गरे। उनी कसरी आए भने गुजरातमा मुख्यमन्त्री भएर देशलाई दृष्टान्त देखाइदिएका थिए। भारतमा एउटा परिस्थिति बनेर आएर मोदीले नेतृत्व गरे। तर नेपालमा त्यस्तो परिस्थिति बनिसकेको छैन। म त कोही उदाएर नयाँ अनुहार आओस् भन्ने चाहन्छु। म त धुलोबाट उठेर आएको नेतृत्व स्वागत गर्न तयार छु। जसरी लालकृष्ण आडवाणीहरूले स्वागत गरे, त्यसैगरी स्वागत गर्न हामी पनि तयार छौं। अहिले नेपालमा जुन परिस्थिति छ, त्यो भारतभन्दा भिन्न छ। देशको परिस्थितिमा जुन खालको दृश्य र अदृश्य जटिलता छ, त्यो त्यस्तो (दोस्रो पुस्ताको) नेतृत्वका लागि तयार भएको छैन। अबको संसदीय निर्वाचनमा गृहजिल्लामा तपाईंको भूमिका के भनेर धेरैले प्रश्न गरिरहेका छन् ? तनहुँका जनताको सद्भाव, प्रेरणा र शक्तिले तनहुँ मात्र नभएर राष्ट्रकै राजनीतिमा लोकतन्त्र जोगाउने सुशासन र उन्नतिको बाटोमा लैजाने मेरो मिसन छ। अबको निर्वाचनमा फेरि तपाईं जनताको प्रतिनिधि बन्न आउनुहुन्छ ? यस्तो नाजुक अवस्था आएर लोकतन्त्र संस्थागत हुन नसकेको अस्थिर अवस्थामा यसलाई स्थिरतामा पुर्याएर छाड्नुपर्ने अभिभारा ममा छ। मैले यत्तिकै चटक्क छाड्नु हुँदैन। हाम्रो धर्मशास्त्रमा भनिन्छ वानप्रस्थ आसन र सन्न्यास आश्रम। देशको परिस्थिति ढुक्क भएको लोकतन्त्र संस्थागत भएको भए मैले सन्न्यासी बनेर आराम र विश्राम लिए पनि केही थिएन। तर त्यो विश्राम लिन पाउने अवस्था छैन। भनेपछि तपाईं मैदान छाड्नुहुन्न ? अहिले मैदान छाडें भने भागेको हुन्छ। म भगुवा होइन।"
प्रधानमन्त्रीलाई विद्यार्थी संगठनको विरोधपत्र : मन्त्रीलाई सरकारी गाडी नचढ्न चेतावनी,"काठमाडौं : नेपाल कम्युनिस्ट पार्टी (नेकपा) निकट विद्यार्थी संगठन अनेरास्ववियुले प्रधानमन्त्री केपी ओलीलाई विरोधपत्र बुझाएको छ । विरोधपत्र बुझाउन प्रधानमन्त्री ओलीले समय नदिएको भन्दै अनेरास्ववियुका सहसंयोजक रञ्जीत तामाङले सिंहदरबार अगाडि आयोजित धर्नापछि प्रधानमन्त्रीलाई बुझाउने तयारी गरेको विरोधपत्र सार्वजनिक गरेका हुन्। तामाङले प्रतिनिधिसभा असंवैधानिक भएको र त्यसपछि प्रधानमन्त्रीले चालेका हरेक कदम असंवैधानिक भएको भन्दै विरोधपत्र बुझाउने तयारी गर्दा समय नपाएकाले मिडियामार्फत् विरोधपत्र सार्वजनिक गर्नु परेको बताए । विरोधपत्रमा प्रधानमन्त्रीले भ्रष्टाचारमा मुछिएका व्यक्तिलाई संरक्षण गरेको भन्दै आपत्ति जनाइएको छ । जनतामा जतासुकै काला बादलहरु मडारिएका छन् । यतिबेला देश रोइरहेको छ, तपाई विभिन्न खाले प्रहसन देखाउन मस्त हुनुहुन्छ । तपाईंले भ्रष्टाचार गर्दिन र अरुलाई पनि गर्न दिन्न भन्नुभयो । तर, भ्रष्टाचारमा चुरलुम्म डुबेर गनाएर बदनाम भएका पात्रलाई निरन्तर संरक्षण गरिरहनुभयो, विरोधपत्रमा भनिएको छ, यति प्रकरण, बालुवाटार जग्गा प्रकरण, वाइडबढी प्रकरण आदि सबैमा तपाईको प्रष्ट देखिनेगरीको संरक्षकत्व रहयो । विरोधपत्र सार्वजनिक गर्दै तामाङले आफ्नो भोटबाट प्रधानमन्त्री बनेका ओलीले असन्तुष्टि सुन्ने धैर्यता नगरेको भन्दै अब प्रधानमन्त्री नै नमान्ने बताए । उनले अनेरास्ववियुले अब मन्त्री सरकारी गाडी चढे त्यो रतोडफोड गर्ने चेतावनीसमेत दिए । राज्यको करबाट तेल भरेर मन्त्री सरकारी गाडी चढे त्यो तोडफोड गर्छौँ, तामाङले भने ।"
"प्रदेश १ : प्रदेशसभा बैठक सुरु, मुख्यमन्त्रीविरुद्ध अविश्वासको प्रस्ताव पेश हुँदै",विराटनगर : कार्यसूचीमा सहमति भएपछि प्रदेश १ प्रदेशसभा बैठक सुरु भएको छ । दिउँसो २ बजेका लागि बोलाइएको बैठकले कार्यसूची तय गर्न नसक्दा केहीबेर ढिला गरी बैठक सुरु भएको हो । बैठकको कार्यसूचीमा मुख्यमन्त्रीविरुद्ध अविश्वासको प्रस्ताव पेश गर्ने भनिएको छ ।
कार्यसूची विवादले प्रदेश १ प्रदेशसभा बैठक बस्न सकेन,विराटनगर : कार्यसूचीमा विवाद हुँदा आइतबार बस्ने भनिएको प्रदेश १ प्रदेशसभाको बैठक तोकिएको समयमा बस्न सकेन । आइतबार दिउँसो २ बजेका लागि बोलाइएको बैठक कार्यव्यवस्था समिति बैठकले कार्यसूची तय गर्न नसक्दा तोकिएको समयमा बस्न नसकेको हो । अहिले पनि कार्यसमिति बैठकमा कार्यसूची के राख्ने भन्ने विषयमै छलफल भइरहेको छ । सरकारको तर्फबाट आन्तरिक मामिला तथा कानुनमन्त्री हिक्मतकुमार कार्कीले मुख्यमन्त्री शेरधन राईविरुद्धको अविश्वासको प्रस्ताव टेबल हुन नसक्ने र संसदीय दलको नेताको हैसियतमा मुख्यमन्त्री राईले निलम्बन गर्नुभएका १६ जना सांसद प्रदेशसभामा सहभागी हुन नपाउने अडान राखेपछि बैठक लम्बिएको बताइएको छ । दिउँसो २ बजेका लागि बोलाइएको संसद बैठकका लागि प्रदेशसभा सदस्य संसद भवन आइसकेका छन् । यसअघि प्रदेशसभा बैठकको मिति सभामुख प्रदीपकुमार भण्डारी र मुख्यमन्त्री राईबीचको छलफलपछि तय हुने बताइएको थियो । प्रदेश प्रमुखले पठाएको संसद अधिवेशन आह्वान सम्बन्धी पत्र पढेर अघिल्लो बैठक स्थगित भएको थियो ।
निर्मलाको घटनाको जस्तै भागरथी हत्याको दोषीले उन्मुक्ति नपाओस् : कोइराला,"काठमाडौं : नेपाली कांग्रेसका नेता शेखर कोइरालाले बैतडीकी भागरथी भट्टको हत्या घटनाको तत्काल अनुसन्धान गरी दोषीमाथि कारबाहीको माग गरेका छन्। उनले विगतमा निर्मला पन्त घटनाको जस्तै यसको दोषीले उन्मुक्ति नपाओस् भनी सरकारसँग आग्रहसमेत गरेका छन्। बैतडीको दोगडाकेदार गाउँपालिका वार्ड नं ७ चडेपानी निवासी १७ वर्षीया भागरथी भट्टको विध्यालयबाट घर फर्कँदै गर्दा बलात्कार र हत्याको खवरले मर्माहित भएको छु। उक्त घटनाका दोषीलाई कारबाही गर्न सरकारसँग माग गर्दछु।आइतबार बिहान ट्वीट गर्दै कोइरालाले लेखेका छन्,विगतमा निर्मला पन्त घटनाको जस्तै यसको दोषीले उन्मुक्ति नपाओस्। दोगडाकेदार गाउँपालिका७ चडेपानी (कतोला) की १७ वर्षीया भट्ट गाउँपालिका भवननजिकै रहेको सनातन धर्म माविमा कक्षा १२ मा अध्ययनरत थिइन्। बुधबार बिहान विद्यालय गएकी भागरथी नफर्केपछि आफन्तले खोजी गर्दा बिहीबार बेलुकी घरभन्दा तीन किलोमिटर दूरीमा रहेको लबलेक सामुदायिक वनमा बीभत्स अवस्थामा उनको शव फेला परेको थियो। इलाका प्रहरी कार्यालय खोचलेक र विद्यालयबाट झन्डै दुई किमि दूरीमा घाँटी निमोठिएको, हातमा धारिलो हतियार प्रयोग गरिएको र बलात्कार गरी आधा शरीर निर्वस्त्र पारिएको अवस्थामा शव फेला भेटिएको जिल्ला प्रहरी कार्यालय बैतडीले जनाएको छ। सुदूरपश्चिम प्रदेश प्रहरी प्रमुख डीआईजी उत्तम सुवेदीले बैतडीमा भएको किशोरीको हत्या घटनालाई गम्भीरतासाथ लिएको बताएका छन्। बालिका बलात्कार गरी हत्या भएको स्थानमा एसएसपी जनकराज पाण्डेसहित सिआईबीको अनुसन्धान टोली पुगेको छ। जिल्ला प्रहरी कार्यालय बैतडीका डीएसपीको टोलीले शुक्रबार घटनास्थल मुचुल्का तयार पारे पनि प्रदेश प्रहरीबाट एसएसपी जनकराज पाण्डे नेतृत्वको टिम घटनाको अनुसन्धानका खटेको हो। डीएसपी नेतृत्वको सीआईबीको टोलीले बलात्कारपछि हत्या घटनाको टेक्निकल पाटो केलाई रहेको छ। धनगढीबाट लगिएका तालिमप्राप्त कुकुरले युवतीको शव भन्दा केही पर उसको ब्याट्री झिकेको पत्ता लगाएको छ।"
"सिंहदरबार गेटमा विद्यार्थीको धर्ना : हामी केही जान्दैनौँ, संसद् विघटन मान्दैनौँ","काठमाडौं : प्रतिनिधिसभा विघटनविरुद्ध अनेरास्ववियुले सिंहदरबार अगाडि प्रदर्शन गरेको छ । नेपाल कम्युनिस्ट पार्टी (नेकपा) प्रचण्डनेपाल पक्षका विद्यार्थीले प्रतिनिधिसभा विघटनविरुद्ध नाराबाजीसहित धर्ना दिएका हुन् । प्रदर्शन सहभागी विद्यार्थीले प्रतिनिधिसभा विघटन गर्ने प्रधानमन्त्री केपी ओलीको कदमविरुद्ध चर्काचर्का नारबाजी गरेका छन् । प्रदर्शनमा सहभागी विद्यार्थीले हामी केही जान्दैनौँ, संसद विघटन मान्दैनौँ, संघीय लोकतान्त्रिक गणतन्त्र जिन्दावाद, निरंकुशता मुर्दावाद, भ्रष्ट सरकार मुर्दावाद, नालायक गृहमन्त्री मुर्दावाद, विधिको शासन लागू गर, केपी ओली मुर्दावाद, प्रतिगमन मुर्दावाद, प्रतिगमन खारेज गर, प्रतिगामीहरु होसियार, असंवैधानिक कू खारेज गर, कुन्डले मण्डलेहरु होसियार, भारतीय दलाल होसियार, केपी ओली वी हेट यू, प्रतिगमन ढालिन्छ, ओलीतन्त्र फालिन्छ, बलात्कारीलाई फाँसी देलगायत नाराबाजी गरेका छन्। पुस ५ गते प्रधानमन्त्री प्रधानमन्त्री ओलीले प्रतिनिधिसभा विघटन गर्ने निर्णय गरेपछि सत्तारुढ नेकपा दुई चिरा भएको छ । एउटा समूहको नेतृत्व ओलीले गरेका छन् भने अर्को समूहको नेतृत्व पुष्पकमल दाहाल प्रचण्ड र माधवकुमार नेपालले गरेका छन् । प्रतिनिधिसभा पुनस्र्थापना हुनुपर्ने माग राख्दै प्रचण्डनेपाल समूहले आन्दोलन चर्काएको छ ।"
सभामुख सापकोटाले दायर गरेको रिटमाथि सुनुवाइ जारी,"काठमाडौं : प्रतिनिधिसभा सभामुख अग्निप्रसाद सापकोटाले संवैधानिक निकायमा गरेको नियुक्ति वदरको माग गर्दै सर्वोच्च अदालतमा दायर गरेको रिटमाथि आइतबार सुनुवाइ सुरु भएको छ। सर्वोच्च अदातलका न्यायाधीश प्रकाशकुमार ढुंगानाको इजलासमा रिटमाथि सुनुवाइ भइरहेको छ। संवैधानिक निकायमा गरेको नियुक्ति वदरको माग गर्दै सभामुख सापकोटा आफै सर्वोच्च अदालत गएर शुक्रबार ( माघ २३ गते) रिट दायर गरेका थिए। सभामुख सापकोटाले राष्ट्रपति, प्रधानमन्त्री र प्रधानन्यायाधीशसहित ३७ जनालाई विपक्षी बनाएर रिट दायर गरेका थिए । राष्ट्रपति विद्यादेवी भण्डारीले माघ २१ गते (बुधबार) अख्तियारलगायत विभिन्न संवैधानिक निकायमा ३२ जना पदाधिकारी नियुक्त गरेकी थिइन् । त्यसअघि सभामुख सापकोटाले अदालतमा मुद्दा विचाराधीन र नियुक्तिको सिफारिस विवादास्पद भएको भन्दै सिफारिस परिषदमै फिर्ता पठाइ दिएका थिए। अख्तियार दुरुपयोग अनुसन्धान आयोग, निर्वाचन आयोग, मानव अधिकार आयोगलगायत संवैधानिक आयोगमा विवादास्पद रुपमा प्रधानमन्त्रीले गरेका नियुक्ति सभामुख अग्निप्रसाद सापकोटाले फिर्ता पठाएका थिए। उनले संवैधानिक अंगका प्रमुख र सदस्यहरूको सपथ ग्रहण समेत बहिष्कार गरेका थिए। प्रधानमन्त्री केपी ओलीले गत पुस ३० गते अध्यक्षसहित तीन सदस्यको मात्रै उपस्थितिमा परिषदको बैठक सक्ने गरी संवैधानिक परिषद्सम्बन्धी अध्यादेश ल्याएक थियो । त्यसपछि सभामुख सापकोटा र प्रतिपक्षी दल नेपाली कांग्रेसका सभापति शेरबहादुर देउवा अनुपस्थित भएको परिषदको बैठकले संवैधानिक आयोगमा नियुक्तिको सिफारिस गरेको थियो । संवैधानिक परिषद्को सिफारिशमा विभिन्न आयोगका पदाधिकारी र सदस्य पदमा नियुक्ति गर्नु अगाडि सङ्घीय कानुन बमोजिम संसदीय सुनुवाइ हुनुपर्ने संवैधानिक व्यवस्था छ।"
प्रदेश १ : सत्तापक्षका सांसदले अवरोध गरेपछि प्रदेशसभा बैठक दुई मिनेटमै स्थगित,विराटनगर : मुख्यमन्त्रीविरुद्ध अविश्वासको प्रस्ताव पेश हुने कार्यसूची तय गरेर सुरु भएको प्रदेश १ प्रदेशसभा बैठक दुई मिनेटमै स्थगित भएको छ । सत्ता पक्षका सांसदले निलम्बित १६ जना सांसदलाई उपस्थित हुन दिनु नहुने माग गर्दै सदन अवरुद्ध गरेका हुन् । सत्तापक्षका सांसदले बैठकमा अवरोध गरेपछि सभामुख प्रदिपकुमार भण्डारीले फागुन ९ गतेसम्मका लागि बैठक स्थगित भएको जानकारी गराएका हुन् । दिउँसो २ बजे बस्ने भनिएको बैठक कार्यसूची विवादका कारण ४ बजेमात्र सुरु भएको थियो । बैठक सुरु भए लगत्तै सत्ता पक्षका सांसदले बैठक अवरुद्ध गरेका हुन् । प्रधानमन्त्री केपी ओलीले पुस ५ गते प्रतिनिधिसभा विघटनको निर्णय गरेपछि सत्तारुढ नेपाल कम्युनिस्ट पार्टी (नेकपा) विभाजित भएको छ । केन्द्रमा नेकपा दुई समूह बनेपछि पुष्पकमल दाहाल प्रचण्ड र माधवकुमार नेपाल समूहले प्रदेश १ का मुख्यमन्त्री शेरधन राईविरुद्ध अविश्वासको प्रस्ताव पेश गर्ने तयारी गरेको हो । आफूविरुद्ध अविश्वासको प्रस्ताव पेश गर्ने तयारी भएको थाहा पाएपछि मुख्यमन्त्री राईले १६ सांसदलाई कारबाही गरेका छन् ।
प्रदेश १ प्रदेशसभा बैठक : अविश्वास प्रस्तावको त्रासमा सत्तापक्ष,"विराटनगर : सत्तापक्षका सांसदकै अवरोधका कारण प्रदेश १ को प्रदेशसभा बैठक कार्यसूचीमा प्रवेशनै नगरी स्थगित भएको छ। आइतबार बोलाइएको बैठकमा मुख्यमन्त्रीविरुद्ध अविश्वासको प्रस्ताव पेश हुने कार्यसूची तय गरिएको थियो। तर, सत्ता पक्षका सांसदले नेपाल कम्युनिस्ट पार्टी (नेकपा) ओली समूहले निलम्बन गरेका १६ सांसद सदनमा उपस्थित हुनुनहुने माग राखेपछि बैठक सुरु भएको दुई मिनेटमानै स्थगित भएको हो। बैठक सुरु भएर राष्ट्रिय गान सकिन साथ सत्तारूढ नेकपाका प्रमुख सचेतक बुद्धिकुमार राजभण्डारीले उठेर मुख्यमन्त्रीले कारबाही गरेका १६ जना सांसदलाई यहाँ बस्न दिनुहुन्न भन्दै विरोध गरेका थिए। लगत्तै अन्य ६ जना सांसद पनि उभिएर विरोध जनाएका थिए। उभिने सबै सांसद नेकपा ओली समूहका हुन्। सत्ता पक्षका ओली समूहमा रहेका सांसदले विरोध जनाएपछि प्रचण्डनेपाल समूहका सांसद लिलाबल्लव अधिकारी उठेर सदन सुचारु हुनुपर्ने र अविश्वासको प्रस्ताव टेबुल हुनुपर्ने माग राखेका थिए। तर, सभामुख प्रदिपकुमार भण्डारीले फागुन ९ गते आइतबार दिउँसो २ बजे सम्मका लागि बैठक स्थगित भएको जानकारी गराए। गत माघ ७ गते प्रदेशसभा बैठक सुरु भएर अनिश्चितकालका लागि स्थगित भएको बैठक आइतबार बोलाइएको थियो। बैठक अघि सभामुखले १२ बजे बोलाएको कार्यव्यवस्था समितिको बैठकमा समेत सांसद निलम्बन र सदनमा उपस्थित गराउने नगराउने विषयमा लामो छलफल भएको थियो। दिउँसो २ बजेका लागि बैठक आह्वान गरिए पनि समितिको बैठकमा दुई पक्षबीच विवाद हुँदा संसद बैठक दिउँसो ३ बजेर ५८ मिनेटमा मात्रै सुरु भएको थियो। समितिको बैठकमा सतारुढ दलका प्रमुख सचेतक बुद्धिकुमार राजभण्डारीले मुख्यमन्त्रीले निलम्बन गरेका सांसदलाई कुनै पनि हालतमा सदनमा उपस्थित गराउन नहुने अडान लिएका थिए। सत्ता पक्षको अडानबीच सभामुखले बैठक सुरु गरेका थिए। तर, कार्यसूचीमा प्रवेश गर्न नपाई पुनः सत्ता पक्षले सोही विषयलाई दोहोयाएर सदनमा विरोध गरेपछि बैठक लामो समयका लागि स्थगित भएको छ। मुख्यमन्त्रीले निलम्बन गरेका १६ सांसद नै आइतबारको बैठकमा उपस्थित थिए। ती निलम्बन गरिएका सांसद उपस्थित गराएर बैठक पुनः चालए फेरि पनि यसरीनै बैठक अवरुद्ध गर्ने सतारुढ दलका प्रमुख सचेतक बुद्धिकुमार राजभण्डारीको भनाइ छ। मुख्यमन्त्री दलको आधिकारीक नेता हो, म प्रमुख सचेतक हुँ, प्रमुख सचेतक राजभण्डारीले भने, नियम विपरित गतिविधि गर्ने सांसदलाई तीन महिना निलम्बन गरिएको अवस्थामा सदनमा उपस्थित गराइनु हुँदैन। सरकारको आयु थप्ने काम भयो नेकपा प्रचण्डनेपाल समूहले भने सरकारको आयु थप्नेकाम भएको आरोप लगाएको छ। उक्त समूहका सांसद इन्द्रबहादुर आङ्बोले सत्तापक्षले सहमतिको लागि कुनै परामर्श नगरेको र आफूहरुसँग पनि कुनै परामर्श नगरी सभामुखले मुख्यमन्त्रीको आयु लम्ब्याउने काम गरेको प्रतिक्रिया दिए। हामीसँग कुनै परामर्शनै नगरी लामो समयसम्म सभामुखले बैठक स्थगित गर्नु सोचनीय विषय हो, अविश्वासको प्रस्तावलाई टेबुल हुन समेत नदिएर सरकारको आयु लम्ब्याउने खेलमा सत्तापक्ष र सभामुख लागेको देखिन्छ, सांसद आङ्बोले भने, हामी भोलिनै सभामुखलाई भेटेर चाँडै बैठक राख्न आग्रह गछौँ, यसरी कुनै विषयलाई बन्धक बनाउन मिल्दैन। अविश्वासको प्रस्ताव ल्याएको लामो समयसम्म बैठक नराख्नु र पुन सार्नुपर्ने कारणको जवाफ समामुख र सचिवालयले दिनु पर्ने सांसद आङ्बो बताउँछन्। सत्ता पक्षको जुहारीले सदनमा समस्या आयो : कांग्रेससत्ता पक्ष र सभामुखकै कारण प्रदेशसभा सुचारु गर्ने विषयमा चुनौती थपिदै गएको भन्दै कांग्रेसले चिन्ता व्यक्त गरेको छ। प्रमुख प्रतिपक्षी दल नेपाली कांग्रेस संसदीय दलका नेता राजीव कोइरालाले सभामुख भण्डारी र सरकारबीचको अवैध साँठगाँठ र सेटिङका कारण सदन बन्धक बनेको बताए। इतिहासमा काही नभएको संसदीय अभ्यास प्रदेश १ मा गर्न खोजिएको छ, नेता कोइरालाले आइतबार पनि सूचना टाँस गरेर स्थगित गर्न खोजिएको थियो। हाम्रो प्रयासमा सदन सुरु भयो। तर, पुन सत्ता पक्षले विरोध गरे। सभामुखले बैठक लम्ब्याए।"
सभामुखको रिटमा सर्वोच्चले माग्यो कारण देखाउ आदेश,"काठमाडौं : प्रतिनिधिसभाका सभामुख अग्निप्रसाद सापकोटाले संवैधानिक निकायमा भएको नियुक्तिविरुद्ध दिएको रिटमाथि सर्वोच्च अदालतले कारणा देखाउ आदेश जारी गरेको छ। सापकोटाले दायर गरेको रिटको प्रारम्भिक सुनुवाइका क्रममा आइतबार न्यायाधीश प्रकाश ढुङ्गानाको एकल इजलासले कारण देखाउ आदेश जारी गरेको हो। नियुक्ति गर्नुको कारण खुलाएर पठाउन संवैधानिक परिषद् लगायतसँग जबाफ माग गरेको हो। न्यायाधीश ढुङ्गानाले मुद्दालाई अग्राधिकार पनि दिएका छन्। अग्राधिकार दिएसँगै अब मुद्दाको कारबाही छिटो अगाडि बढ्नेछ। मुद्दामा राष्ट्रपति, प्रधानमन्त्री, प्रधानन्यायाधीश, राष्ट्रियसभाका अध्यक्षसहित नव नियुक्त आयोगका पदाधिकारीलाई विपक्षी बनाइएको थियो। सभामुख सापकोटाले रिटमा राष्ट्रपति, प्रधानमन्त्री,संवैधानिक परिषद्लगायत नव नियुक्त आयोगका पदाधिकारीलाई विपक्षी बनाएका छन्। संवैधानिक निकायमा गरेको नियुक्ति वदरको माग गर्दै सभामुख सापकोटा आफै सर्वोच्च अदालत गएर शुक्रबार ( माघ २३ गते) रिट दायर गरेका थिए। राष्ट्रपति विद्यादेवी भण्डारीले माघ २१ गते (बुधबार) अख्तियारलगायत विभिन्न संवैधानिक निकायमा ३२ जना पदाधिकारी नियुक्त गरेकी थिइन् । त्यसअघि सभामुख सापकोटाले अदालतमा मुद्दा विचाराधीन र नियुक्तिको सिफारिस विवादास्पद भएको भन्दै सिफारिस परिषदमै फिर्ता पठाइ दिएका थिए। अख्तियार दुरुपयोग अनुसन्धान आयोग, निर्वाचन आयोग, मानव अधिकार आयोगलगायत संवैधानिक आयोगमा विवादास्पद रुपमा प्रधानमन्त्रीले गरेका नियुक्ति सिफारिस सभामुख अग्निप्रसाद सापकोटाले फिर्ता पठाएका थिए। उनले संवैधानिक अंगका प्रमुख र सदस्यहरूको सपथ ग्रहण समेत बहिष्कार गरेका थिए। प्रधानमन्त्री केपी ओलीले गत पुस ३० गते अध्यक्षसहित तीन सदस्यको मात्रै उपस्थितिमा परिषदको बैठक सक्ने गरी संवैधानिक परिषद्सम्बन्धी अध्यादेश ल्याएक थियो । त्यसपछि सभामुख सापकोटा र प्रतिपक्षी दल नेपाली कांग्रेसका सभापति शेरबहादुर देउवा अनुपस्थित भएको परिषदको बैठकले संवैधानिक आयोगमा नियुक्तिको सिफारिस गरेको थियो । संवैधानिक परिषद्को सिफारिशमा विभिन्न आयोगका पदाधिकारी र सदस्य पदमा नियुक्ति गर्नु अगाडि सङ्घीय कानुन बमोजिम संसदीय सुनुवाइ हुनुपर्ने संवैधानिक व्यवस्था छ।"
भक्तपुर नगरपालिका कार्यालय घेराउ,"भक्तपुर : देकोमिबाइतापाके जग्गा एकीकरण आयोजनाका पीडितहरुले आइतबार भक्तपुर नगरपालिका कार्यालय घेराउ गरेका छन्। भक्तपुर नगरपालिकाले सञ्चालन गरेको उक्त आयोजनाले मनोमानीपूर्ण ढंगले जग्गा बाँडफाँट गरेको भन्दै पीडित जग्गाधनी तथा किसानहरुले नगरपालिका कार्यालय घेराउ गरेका हुन्। भक्तपुर नगरपालिकाको साविक वडा नम्बर ५, १० र १५ तथा हाल वडा नम्बर २ र ६ स्थित देकोचा, कासन, व्यासी, मिबाछें, इतापाके क्षेत्रको एकहजार ६ सय ५४६ रोपनी जग्गामा उक्त आयोजना सञ्चालन गरिएको छ। उत्तरमा खासाङखुसङ खोला, दक्षिणमा भक्तपुर नगरकोट सडक, पूर्वमा देकोचा चोकदेखि बन्को जाने पुल र पश्चिममा सल्लाघारीठिमी पुरानो बाटोको चौघेरा क्षेत्रमा आयोजनाले काम गरिरहेको छ। २०७२ माघ २५ गते स्वीकृत गरिएको उक्त आयोजना अहिले ६ वर्षमा पनि चालू रहेको छ। २ वर्षभित्र सम्पन्न गर्ने भनी सुरु गरिएको आयोजना ६ वर्ष पूरा हुँदा पनि नसकिएको भन्दै पीडितहरुले गुनासो गरेका छन्। आयोजनाले अबको ३ वर्षपछि मात्रै आयोजना पूरा हुने बताएपछि पीडितहरु झन् आक्रोशित देखिएका छन्। पीडितले कसको स्वीकृतिमा आयोजना लम्ब्याउँदै गएको भन्दै प्रश्नसमेत गरेका छन्। आयोजनाका मुख्य अधिकार प्राप्त व्यक्ति हामी जग्गावालाहरु हौं। आयोजना त एउटा व्यवस्थापन समितिमात्रै हो, पीडित गोपालकृष्ण याकामीले नपा घेराउ कार्यक्रमलाई सम्बोधन गर्दै भने, हामी अधिकारवालालाई जानकारी नै नदिई अझै कति वर्षसम्म आयोजना लम्ब्याउने हो ? आयोजनाले अपारदर्शी ढंगले कहिलेसम्म काम गर्ने हो ? उनले आयोजना ढिलो हुँदा लागतसमेत बढिरहेको भन्दै बढेको लागत कसले व्यहोर्ने भनी प्रश्नसमेत गरे। आयोजना सुरु गरिँदा एक अर्ब १७ करोड लागत भनियो अहिले त्यो बढेर एक अर्ब ७० करोड लाग्छ भनिएको छ, याकामीले थपे, आयोजनाको अवधि लम्बिँदै जाँदा लागत पनि बढ्दै आएको छ। बढेको लागत कसले व्यहोर्ने ? के बढेको लागत पूर्ति गर्न अझै हामी जग्गावालाहरुले थप जग्गा काटेर तिर्ने हो ? पीडितहरु रामभक्त सुवाल, सत्य त्वायनालगायतले आयोजनाले आफ्नो मनोमानीपूर्ण ढंगले गरिएको जग्गा बाँडफाँट सच्याउनुपर्ने माग गरे। पीडित जग्गाधनी तथा किसानहरुले भक्तपुर नपा र नपामा निर्वाचित जनप्रतिनिधिहरुको पार्टी नेपाल मजदुर किसान पार्टीले आयोजनामा चलखेल गरेको आरोप लगाउँदै आएका छन्। नपा र नेमकिपाले आफ्नो आसेपासेलाई राम्रो एवं आकर्षक ठाउँमा जग्गा दिएर फरक मत राख्ने र पहुँच नभएकाहरुलाई खोला किनार र अनाकर्षक क्षेत्रमा जग्गा दिनेगरी बाँडफाँट गरिएको भन्दै उनीहरुले आक्रोश पोख्दै आएका छन्। पीडितहरुले जग्गा बाँडफाँट गर्दा अन्यायमा पारेको भन्दै आयोजनामा सयौं उजुरीसमेत दिइसकेका छन्। पीडितहरुले आफूहरुको गुनासो सम्बोधन गराउन संघर्ष समितिसमेत गठन गरेका छन्। त्यहीं संघर्ष समितिले आइतबार भक्तपुर नपाको कार्यालय र आयोजनाको कार्यालय घेराउ गर्दै विरोध प्रदर्शन गरेका हुन्। संघर्ष समितिले आयोजनामा सुधार गर्नुपर्ने १६ बुँदे मागसमेत पेस गरिसकेको छ। संघर्ष समितिले चरणवद्ध संघर्षका कार्यक्रमअन्तर्गत नेमकिपाका केन्द्रीय सचिव एवं विघटित प्रतिनिधिसभाका सदस्य प्रेम सुवालको घर समेत घेरिसकेका छन्। नेता सुवाल भक्तपुर नपामा जननिर्वाचित प्रमुखको हैसियतले काम गर्दैगर्दा उक्त आयोजना अघि बढेको थियो। उनले अहिले पनि आयोजनामा हस्तक्षेप गरेको भन्दै पीडितहरुले भक्तपुर नपा २ औद्योगिक क्षेत्रस्थित नेता सुवालको निवास घेरेका थिए। आयोजना उपभोक्ता समितिका अध्यक्ष तुलसीराम धुख्वा तथा पदाधिकारीहरुले आयोजनामा चलखेल गरेको भन्दै उनीहरुको घरसमेत घेरिएको थियो। त्यस्तै भक्तपुर नपाका १० वटै वडा अध्यक्षलाई ज्ञापनपत्र बुझाउँदै आयोजना सञ्चालन भएको वडा नं २ र ६ वडा कार्यालयमा घेराउ गरिसकेको संघर्ष समितिका अध्यक्ष सञ्चज्ञान याकामीले जानकारी दिए। उनले आफूहरुको माग सम्बोधन नभएसम्म चरणवद्ध आन्दोलन जारी रहने बताए।"
बैतडी घटनाप्रति मानव अधिकार आयोगको चासो : दोषीलाई कारबाही गर्न माग,"काठमाडौं : राष्ट्रिय मानव अधिकार आयोगले बैतडी घटनाको तत्काल निष्पक्ष र प्रभावकारी अनुसन्धान गर्न गरी दोषीलाई कानूनी दायरामा ल्याउन आग्रह गरेको छ । आयोगका प्रवक्ता डा टीकाराम पोखरेलले आइतबार विज्ञप्ति सार्वजनिक गर्दै यस्तो आग्रह गरेका हुन् । उनले अनुसन्धानका क्रममा साक्षीको सुरक्षा र प्रमाण सङ्कलनमा विशेष सावधानी अपनाउन आग्रह गरेका छन् । पोखरेलले घटनामा संलग्न दोषीको शीघ्र पहिचान गरी कानूनी दायरामा ल्याउन र पीडित परिवारलाई अन्तरिम राहतसमेत उपलब्ध गराउन सरकारलाई भनेका छन् । बैतडीको दोगडा केदार गाउँपालिका७ घर भई सनातन धर्म मावि खोचलेकमा कक्षा १२ मा अध्ययनरत १९ वर्षीया भागरथी भट्टको यही माघ २१ गते बलात्कारपछि हत्या गरिएको भनिएको घटनाप्रति आयोगको गम्भीर ध्यानाकर्षण भएको जनाएको छ । प्रदेश कार्यालय धनगढीबाट अनुगमन टोली घटनास्थलतर्फ प्रस्थान गरेको आयोगले जनाएको छ । आयोगले जिल्ला प्रहरी कार्यालय बैतडीलाई घटनाको अनुसन्धान तथा पछिल्लो अवस्थाबारे जानकारी माग गरी पत्राचार गरेको छ । विद्यालयबाट घर फर्कने क्रममा खोचलेक गिरेगाडा ग्रामीण सडकअन्तर्गत लवलेक जङ्गलमा बीभत्स हत्या गरी निजलाई फालिएको अवस्थामा भेटिएको थियो । बैतडीलगायत विभिन्न पहाडी तथा हिमाली जिल्लामा विद्यार्थीले धेरै टाढा पैदलै भौगोलिक दूरी पार गरी शिक्षा हासिल गर्नुपर्ने बाध्यता रहेको अवस्थामा शान्तिसुरक्षाको अभावमा हुने यस प्रकारका घटनाले बालबालिकाको बाँच्न पाउने, संरक्षित हुन पाउने र बालविकासको अधिकारमा अवरोध उत्पन्न भई बाल मनोविज्ञानमा नकारात्मक असर परेको देखिएको आयोगले जनाएको छ ।"
आजदेखि मौसम सफाः काठमाडौंको न्यूनतम तापक्रम १ डिग्री सेल्सियस,काठमाडौं : पश्चिमी वायुको प्रभावका कारण बिहीबारदेखि प्रभावित मौसम आइतबार (आज)देखि क्रमिक सुधार हुँदै जाने भएको छ । उक्त प्रणाली पूर्वी नेपालबाट बाहिरिसकेकाले मौसम सफा हुँदै जाने भएको हो । बिहीबारदेखि देशका अधिकांश भूभागको मौसम बदली भइ हिउँदे वर्षा हुनाका साथै उच्च पहाडी तथा हिमाली भूभागमा हिमपात भएको थियो । अबको केही दिन कुनै मौसमी प्रणाली विकसित हुने सम्भावना नरहेको मौसमविद् सविना शाक्यले जानकारी दिइन्। पश्चिमी वायुको प्रभाव हटेसँगै गर्मी सुरु हुने जनाइएको छ । काठमाडौँ उपत्यका वरपरका अग्ला डाँडामा हिउँ परेकाले आज बढी चिसो महसुस भएको छ । काठमाडौँ उपत्यकाको न्यूनतम तापक्रम आज १ दशमलव शून्य डिग्रीमा झरेको छ । काठमाडौँको न्यूनतम तापक्रम शनिबार ३ दशमलव ५ डिग्री सेल्सियस थियो । हाल देशको प्रदेश नं १ का पहाडी भूभागमा आंशिक बदली छ । प्रदेश नं १ का पहाडी भूभागमा अपराह्न आंशिक बदली रही बाँकी भूभागमा मौसम सामान्यतया सफा रहने जनाइएको छ । मौसम पूर्वानुमान महाशाखाको पछिल्लो विवरण अनुसार आज काठमाडौँ उपत्यकाको न्युनतम तापक्रम १ दशमलव शून्य डिग्री र अधिकतम तापक्रम १९ दशमलव शून्य डिग्री सेल्सियस रहेको छ । त्यस्तै आज सबै भन्दा कम जुम्लाको न्यूनतम तापक्रम माइनस ३ दशमलव ५ डिग्री र सबै भन्दा धेरै विराटनगरको न्युनतम तापक्रम ९ दशमलव ५ डिग्री सेल्सियस रहेको छ । रासस
मौसम खुलेपछि काठमाडौं,काठमाडौं : काठमाडौं उपत्यकाको मौसम खुलेको छ। बिहीबारदेखि बदली रहेको उपत्यकाको मौसम आइतबार बिहानैदेखि खुलेको हो। मौसम खुलेपनि उपत्यकावाबासीले चिसो महशुस गरेका छन्। बिहानैदेखि घाम लागेपनि काठमाडौँ उपत्यका वरपरका अग्ला डाँडामा हिउँ परेकाले आज बढी चिसो महसुस भएको छ । पश्चिमी वायुको कारण बिहीबारदेखि प्रभावित मौसम आइतबार (आज) देखि क्रमिक सुधार हुँदै जाने मौसम पूर्वानुमान शाखाले जनाएको छ। उक्त प्रणाली पूर्वी नेपालबाट बाहिरिसकेकाले मौसम सफा हुँदै जाने भएको हो । बिहीबारदेखि देशका अधिकांश भूभागको मौसम बदली भइ हिउँदे वर्षा हुनाका साथै उच्च पहाडी तथा हिमाली भूभागमा हिमपात भएको थियो । अबको केही दिन कुनै मौसमी प्रणाली विकसित हुने सम्भावना नरहेको मौसमविद् सविना शाक्यले जानकारी दिएकी छन् । पश्चिमी वायुको प्रभाव हटेसँगै गर्मी सुरु हुने जनाइएको छ । काठमाडौँ उपत्यकाको न्यूनतम तापक्रम आज १ दशमलव शून्य डिग्रीमा झरेको छ । काठमाडौँको न्यूनतम तापक्रम शनिबार ३ दशमलव ५ डिग्री सेल्सियस थियो । हाल देशको प्रदेश नं १ का पहाडी भूभागमा आंशिक बदली छ । प्रदेश नं १ का पहाडी भूभागमा अपराह्न आंशिक बदली रही बाँकी भूभागमा मौसम सामान्यतया सफा रहने जनाइएको छ । मौसम पूर्वानुमान महाशाखाको पछिल्लो विवरण अनुसार आज काठमाडौँ उपत्यकाको न्युनतम तापक्रम १ दशमलव शून्य डिग्री र अधिकतम तापक्रम १९ दशमलव शून्य डिग्री सेल्सियस रहेको छ । त्यस्तै आज सबै भन्दा कम जुम्लाको न्यूनतम तापक्रम माइनस ३ दशमलव ५ डिग्री र सबै भन्दा धेरै विराटनगरको न्युनतम तापक्रम ९ दशमलव ५ डिग्री सेल्सियस रहेको छ ।
"डिजेल तस्करी रोक्न खोज्दा प्रहरीमाथि आक्रमण, असइ गम्भीर घाइते","विराटनगर : मोरङमा डिजेल तस्करीमा संलग्न गिरोहको आक्रमणमा परेर नेपाल प्रहरीका एक जना असइ (सहायक निरीक्षक) गम्भीर घाइते भएका छन्। जहदा गाउँपालिका५ लक्ष्मीनीयास्थित प्रहरी चौकी मझारेका इन्चार्ज (प्रमुख) असइ रामकुमार माझीमाथि शनिबार साँझ ६:३० बजेतिर ज्यानै लिने हिसाबले आक्रमण गरिएको हो। उनीमाथि निर्घात ढंगले कुटपिट गरिएको छ। गम्भीर घाइते माझीलाई उपचारका लागि विराटनगरको विराट नर्सिङ होम एवं विराटनगर अस्पतालमा भर्ना गरिएको छ। डिजेल तस्करी गरेर भारततिर लैजाँदै गरेका जहदा७ का २१ वर्षीय बब्लु साहले असइ माझीमाथि आक्रमण गरेको मोरङ प्रहरीका प्रवक्ता डीएसपी मानबहादुर राईले बताए। उनका अनुसार साँझको समयमा डिजेल तस्करी भइरहेको सूचनाका आधारमा रोक्नलाई असइ माझी पुगेका थिए। त्यस क्रममा एनसेल टावरनजिकको नरहमा पुगेपछि उनको तस्करीमा संलग्न साहसँग जम्काभेट भएको डीएसपी राईले बताए। उनका अनुसार साहले ५० लिटर दरका तीनवटा ड्रम (ग्यालेन) मा भरेर डिजेल भारततिर लैजाँदै थिए। डिजेल भरिएका ड्रम को १४ प ७६३ नम्बरको मोटरसाइकलमा राखेर एक सय ५० लिटर डिजेल भारत लैजाँदै गरेको अवस्थामा तस्करी गर्ने गिरोहका नाइके साहलाई तत्काल एक्लै पुगेका असइ माझीले रोक्न खोजेका थिए। असइ माझीसँग भेट भएपछि साहले डिजेल लोड गरेको ड्रमसहितको मोटरसाइकल नहरमा लडाएका थिए। त्यस क्रममा माझीले मोटरसाइकलसहित लडेका साहलाई उठाए। तर लडेको ठाउँबाट उठिसक्न नभ्याइकन उनले एक्कासि आक्रमण सुरु गरेको डीएसपी राईले बताए। आक्रमणबाट भुइँमा ढलेका माझीलाई थप मद्धतका लागि पुगेको प्रहरी टोलीले तत्काल उद्धार गरेर उपचारका लागि अस्पताल लगेको हो। उद्धार गर्दा असइ माझी बोल्न सक्ने अवस्थामा थिएनन् भने अनुहारबाट रगतको धारा बगिरहेको थियो। मोटरसाइकलसहित लडेका साहको पनि खुट्टामा चोट लागेको छ। मुक्का, ढुंगासमेतले आक्रमण गर्दा असइ माझीको अनुहारका विभिन्न भागमा गहिरो चोट लागेको जानकारी प्रहरीले दिएको छ। उपचारमा संलग्न चिकित्सकलाई उद्रित गर्दै डीएसपी राईले दिएको जानकारी अनुसार घाइते असइको दुवै आँखामा चोट लागेको छ। नाकको हड्डी भाँचिनुका साथै ओठ पनि काटिएको छ। चिकित्सकले जतिसक्दो चाँडो नाकको शल्यक्रिया गर्नुपर्ने सुझाव दिएको प्रहरीले जनाएको छ। घटनाको प्रकृति हेर्दा हत्या नै गर्ने हिसाबले आक्रमण गरेको देखिने राईले बताए। उनका अनुसार चौकीमा कार्यरत अरु प्रहरीलाई पनि तस्करीको डिजेल नियन्त्रणमा लिनलाई फिल्डमा निस्कन निर्देशन दिँदै कार्यालयको बा २ ब ५६२८ नम्बरको मोटरसाइकलमा असइ माझी एक्लै अगाडि बढेका थिए। तर अरु प्रहरी पुग्न नपाउँदै तस्करसँग जम्काभेट भएपछि बिना हतियारका उनी आक्रमणको सिकार बनेका हुन्। घटनास्थलमा अरु प्रहरी पुग्दा उनीमाथि आक्रमण भइरहेको थियो। थप मद्धतका लागि गएका प्रहरीले आक्रमणमा संलग्न साहलाई नियन्त्रणमा लिँदै गम्भीर घाइते अवस्थामा असइ माझीको उद्धार गरेको हो। प्रहरीले तीनवटा ड्रमसहित तस्करीको एक सय ५० लिटर डिजेल र डिजेल तस्करीमा प्रयोग गरिएको मोटरसाइकल पनि नियन्त्रणमा लिएको छ। पक्राउ परेका साहले आफ्नो काममा अवरोधको प्रयास भएपछि आक्रमण गरेको बताएको डीएसपी राईले जनाए। तर आक्रमण गर्दा अँध्यारो रहेका कारण आफूले प्रहरी भनेर नचिनेको साहले बताएका छन्। साह लामो समयदेखि नेपालबाट भारततिर डिजेल, पेट्रोल लगायतका पेट्रोलीयम पदार्थको तस्करीमा संलग्न रहेको खुलेको डीएसपी राईले बताए। साहविरुद्ध कारबाही अघि बढाउन आवश्यक अनुसन्धान थालिएको प्रहरीले जनाएको छ। घटनास्थल नेपालभारत सीमाक्षेत्रबाट तीन किलोमिटर उत्तरमा पर्छ। प्रहरीले रोक्न नसकेको भए केही समयमै उनले डिजेल भारत कटाउने थिए। झापा घर भएका असइ माझी भने सात महिनदेखि प्रहरी चौकी मझारेमा कार्यरत थिए। मझारे प्रहरी चौकमा आठ जना प्रहरी कार्यरत छन्। अत्याधिक मात्रामा तस्करी हुने नेपालभारत सीमा क्षेत्रमा जनशक्ति कम हुँदा आफूहरु असुरक्षित हुनुपर्ने अवस्था रहेको, जोखिम मोलेर ड्युटी गरिरहेको र बारम्बार तस्करको निसानामा पर्ने गरेको गुनासो एक प्रहरीले गरेका छन्। यस घटनालाई गत कात्तिक १ गते राति तस्करी रोक्ने क्रममै नेपालभारत सीमा क्षेत्र अन्तर्गत कैलालीको धनगढी उपमहानगरपालिका१२ मा भएको घटनासँग जोडेर हेरिएको छ। त्यतिबेला मटर तस्करले आक्रमण गरेर प्रहरी सहायक निरीक्षक गोविन्द विक र प्रहरी जवान रामबहादुर साउदको हत्या गरेका थिए। मोरङमा पनि धनगढीको झल्को दिने खालको घटना भएको प्रहरी अधिकारीको भनाइ छ। नेपाल आयल निगम प्रदेश १ कार्यालय विराटनगरका प्रवक्ता दिवश विष्टका अनुसार नेपालमाभन्दा भारतमा डिजेल, पेट्रोल लगायतका पेट्रोलीयम पदार्थको मूल्य धेरै छ। भारतमा महँगो पर्ने भएकाले नेपालबाट तस्करको गिरोहले सुरक्षाकर्मीलाई छलेर लुकाईछिपाई इन्धन तस्करी गरी भारत पुर्याउँदै बिक्री गर्ने गरेको विभिन्न घटनाबाट पुष्टि हुने विष्टले बताए। उनका अनुसार प्रदेश १ मा डिजेलको मूल्य प्रति लिटर ९१ रुपैयाँ ५० पैसा र पेट्रोलको एक सय आठ रुपैयाँ ५० पैसा तोकिएको छ। नेपालमाभन्दा भारतमा डिजेल प्रति लिटर ३७ रुपैयाँ ६४ पैसा र पेट्रोल ३२ रुपैयाँ २६ पैसा महँगो रहेको जानकारी विष्टले दिए। विशेष गरेर सीमावर्ती क्षेत्रमा सञ्चालित पम्पहरुबाट पेट्रोलियम पदार्थको भारततिर तस्करी भइरहेको पाइन्छ, उनले भने, त्यही भएकाले पनि ति पम्पहरुमा नियमित अनुगमन र नियमन गर्ने काम भने जारी राखिएको छ। तर पनि तस्करी भने रोकिएको छैन। आयल निगम स्रोतले दिएको जानकारी अनुसार तस्करी रोक्नका लागि निगमले बनाएको नीति नै अव्यवहारिक छ। तस्करी रोक्न सीमाका पम्पहरुमा नियमित अगनुगमन गर्नुपर्ने नीति निगमको छ, स्रोतले भन्यो, तर पम्पहरुले मागेजति पेट्रोलियम पदार्थ उपलब्ध गराउनैपर्ने बाध्यता पनि निगमसँग छ। पम्पबाट भएको माग बमोजिम इन्धन आपूर्ति नगर्दा उपभोक्ताले नपाउने र माग भएजति दिँदा तस्करी हुने समस्या रहेको स्रोतको भनाइ छ। तस्करी रोक्नका लागि सीमा क्षेत्रका पम्पबाट हुने अत्याधिक मागको कोटा घटाउनुपर्ने र त्यसमा प्रशासनले महत्वपूर्ण भूमिका खेल्नुपर्ने अवस्था रहेको निगमले जनाएको छ।"
कोरोना संक्रमण घटेसँगै शैक्षिक भ्रमणमा आउन थाले विद्यार्थी (फोटोफिचर),"पोखरा : कोरोना भाइरस (कोभिड१९) पछि सुस्ताएको पर्यटन उद्योगले विस्तारै गति लिन थालेको छ । आन्तरिक पर्यटक घुमघाममा निस्कन थालेपछि पर्यटन उद्योग चलायमान हुन थालेको हो । विदेशी पर्यटक भने अझै पनि आउने अवस्था बनि नसकेको पोखराका पर्यटन व्यवसयीले बताएका छन् । सरकारको कोभिड प्रोटोकलका कारण विदेशी पर्यटक अझै आउन सहज नभए पनि आन्तरिक पर्यटकले पर्यटन उद्योग विस्तारै चलायमान भएको पोखरा पर्यटन परिषदका अध्यक्ष गोपीबहादुर भट्टराईले बताए । पछिल्लो समय विभिन्न जिल्लाबाट शैक्षिक भ्रमणमा विद्यार्थी आउने र विभिन्न कृर्षक समूह पनि अध्ययन भ्रमणमा आउन थालेको परिषदका अध्यक्ष भट्टराईले सुनाए । बद्रिया बाँझगढीका ४० जना कृर्षक समूह फेवातालको किनारमा आइतबार तालको अवलोकन गर्दै थिए । कोरोना सर्तकता अपनाएर पोखरा घुम्न आएको आमा फुलबारी कृषक समूहकी सदस्य सीता थारुले बताइन् । कृषक सोमली थरुले पहिलो पटक पोखरा घुम्न आएको र पोखरा निकै रमाइलो लागेको सुनाइन् । पोखरामा शैक्षिक भ्रमणमा आएका सलाही मलङ्वाको पदमरत्न विद्यामन्दिरका विद्यार्थी । कोरोना संक्रमणपछि लामो समय विद्यालय बन्द रहेर खुले पछि विद्यार्थीहरु पनि शैक्षिक भ्रमणमा आउने थालेका छन् । विद्यालयले नै विद्यार्थीलाई शैक्षिक भ्रमणमा ल्याउन थालेका हुन् । सलाही मलङ्वाको पदमरत्न विद्यामन्दिरका ४५ जना विद्यार्थीहरु पोखराको भ्रमणमा आएका छन् । कोरोनाको कारण लामो समय घरमै बस्नु परेको र विद्यालय खुले संगै शैक्षिक भ्रमणमा पोखरा आउन पाउँदा निकै खुशी लागेको विद्यार्थी राहुल यादबले बताए । पोखरा, मनकामना, सौराहा, देबघाट, हेटौडाको सहिद स्मारक घुम्ने गरि ५ देखि १० कक्षा सम्मका विद्यार्थीलाई शैक्षिक भ्रमण ल्याएको शिक्षक गुणराज धमलाले बताए । आन्तरिक पर्यटकले पोखराका होटल तथा रेष्टुरेण्ट बिस्तारै चलयमान हुन थालको पश्चिमाञ्चल होटल संघ पोखराका अध्यक्ष विकल तुलाचनले बताए । विदेशी पर्यटक आउने अवस्था सहज नबन्दा सम्म पर्यटन उद्योग सस्टेन हुन नसक्ने पनि उनले सुनाए । पोखराको पर्यटन अन्नपूर्ण संरक्षण क्षेत्रको पदयात्रामा जाने विदेशी पर्यटकको कारण बढी चलायमान हुने गर्दथ्यो । विदेशी पर्यटक नआउँदा सम्म यहाँका होटल, रेष्टुरेण्ट, ट्रेकिङ् सप लगायतका उद्योग चलायमान नहुने टान पोखराका अध्यक्ष सुशीलराज पौडेलले बताए । पदयात्रा क्षेत्रमा काम गर्ने मजदुरहरु पदयात्राका लागि आउने विदेशी पर्यटक नआउँदा सम्म बेरोजगार बन्ने पनि उनले सुनाए । अन्नपूर्ण संरक्षण क्षेत्रमा सन् २०१९ मा १ लाख ८१ हजार विदेशी पर्यटकले पदयात्रा गरेका थिए । अन्नपूर्ण संरक्षण क्षेत्रमा आउने पर्यटक पोखरा हुँदै संरक्षण क्षेत्रको पदयात्रामा जाने गर्दछन् । फर्कदा पनि पोखरामै केही दिन बसेर फर्कन्छ । यसैले पोखरा चलयमान हुने गरेको टान पोखराका अध्यक्ष पौडेलले बताए । कोरोना संक्रमणको कारण सन् २०२० मा भने स्थापना कालको भन्दा पनि कम पर्यटक अन्नपूर्ण संरक्षण क्षेत्रको पदयात्रामा पुगे । त्यो पनि कोरोना संक्रमण हुनु अघि । सन् २०२० मा १८ हजार ७ सय ९६ जना पर्यटकले मात्र पदयात्रा गर्न पुगको अन्नपूर्ण संरक्षण क्षेत्र आयोजना (एक्याप)का सूचना अधिकारी ऋषि बरालले जानकारी दिए । सन् १९८९ मा अन्नपूर्ण संरक्षण क्षेत्रमा ३६ हजार ५ सय ८४ पर्यटक पुगेका थिए । सन् १९९० मा घटेर ३५ हजार ८ सय ११ पर्यटक अन्नपूर्ण संरक्षण क्षेत्रमा पदयात्रा गरेको उनले बताए ।"
"ढिस्कोले पुरिएर तीन महिलाको मृत्यु, दुई जना घाइते","टीकापुर : माटोको ढिस्कोले पुरिँदा कैलालीको जानकी गाउँपालिका९ कुन्तीका तीन जनाको ज्यान गएको छ । उक्त घटनामा दुई जना घाइते छन् । एक जना बाहिरै रहेका कारण घटनाबारे तत्काल थाहा हुँदा दुई जनालाई उद्धार गरिएको थियो । घर लिपपोत गर्ने माटो लिन ६ जनाको समूह कर्णाली नदी किनारस्थित कालिका सामुदायिक वनमा गएको थियो । इलाका प्रहरी कार्यालय टीकापुरका प्रमुख डीएसपी मधुसूदन न्यौपानेका अनुसार मृत्यु हुनेमा ३१ वर्षीया गंगा जैगडी, २० वर्षीया भावना ओड र १७ वर्षीया धनसरी विक छन् । काजल विक र अञ्जु जैगडीको स्थानीयले स्काभेटरको सहायतामा उद्धार गरेका हुन् । घाइतेको उपचार टीकापुर अस्पतालमा भइरहेको छ । घाइते जैगडीकी आमा पुष्पादेवीले मृतक र घाइते आफन्त भएको बताइन् । हामी छिमेकी पनि हौं, आफन्त पनि पर्छौं । घर लिपपोत गर्न माटो लिन गएका थियौं, पुष्पाले भनिन् उनीहरू बिते, मेरी छोरीको डेढ घण्टापछि स्काभेटरले उद्धार भयो । स्थानीय चन्द्रसिंह रानाले माटो ल्याउने गरिएको ठाउँमा भित्रबाट खन्दा झन्डै १० फिट बढी माटोको ढिस्कोले उनीहरू पुरिएको बताए । तत्काल थाहा भयो, नजिकै नदीमा काम गरिरहेको स्काभेटरले उद्धारमा सघाउँदा दुई नानीलाई बचाउन सकियो, रानाले भने, त्यत्रो माटोले पुरिएपछि बाँच्ने आशा नै गरेका थिएनौं । जिल्ला प्रहरी कार्यालय कैलालीका प्रवक्ता डीएसपी प्रतीक विष्टका अनुसार वैशाखयता मात्रै माटोको ढिस्कोले पुरिएर ६ जनाको ज्यान गएको छ । पुस २७ गते जिल्लाको घोडाघोडी नगरपालिका ११ भलौवामा माटो खन्ने क्रममा ढिस्कोले पुरिएर वडा नम्बर १० तुलसीपुरका १७ वर्षीय अशोक धामीको ज्यान गएको थियो । गौरीगंगा नगरपालिका८ का १८ वर्षीय भुवन बोहराको जेठ १७ गते मृत्यु भएको थियो । जेठ ३२ गते नै घोडाघोडी नगरपालिका४ जनकपुरका १७ वर्षीया रेश्मा भण्डारीको माटोको ढिस्कोले पुरिएर ज्यान गएको थियो । कैलालीमा पटकपटक हुने यस्ता घटनामा सरोकारवालाले ध्यान नदिँदा अकालमा ज्यान गुमाउनुपरेको टीकापुरका सुरेश चौधरीले बताए । माटो खनिरहेको स्थानमा स्थानीय सरकारले रोक लगाएर कडाइ गरे घटना नियन्त्रण हुन सक्छ, उनले भने, हामी आफँै पनि यस्तो ठाउँमा जान सचेत रहन जरुरी छ ।"
छिमेकीको छुरा प्रहारबाट युवक गम्भीर घाइते,विराटनगर : मोरङको बेलबारीमा छिमेकीको छुरा प्रहारबाट शनिबार राति एक युवक गम्भीर घाइते भएका छन्। बेलबारी नगरपालिका२ का २२ वर्षीय अनिल उराउले छुरा प्रहार गर्दा छिमेकी २४ वर्षीय दिनेश दाहाल घाइते भएका हुन्। आफूलाई गालीगलौज गरेकोभन्दै उराउले विवाद निकालेर दाहालको पेटमा छुरा प्रहार गरेको पाइएको इलाका प्रहरी कार्यालय बेलबारीका प्रहरी निरीक्षक ऋषिराज ढकालले जानकारी दिए। उनका अनुसार छुरा प्रहारबाट गम्भीर घाइते भएका दाहालको पेटबाट आन्द्रा बाहिर निस्किएको छ। उनको चिन्ताजनक अवस्थामा विराटनगरस्थित विराट नर्सिङ होम एवं विराटनगर अस्पतालमा उपचार भइरहेको छ। चिकित्सकले अवस्था गम्भीर रहेकोभन्दै तत्काल पेटको शल्यक्रिया गर्न सुझाव दिएको ढकालले बताए। छुरा प्रहारपछि फरार भएका उराउलाई ढकाल नेतृत्वको प्रहरी टोलीले घटना भएको दुई घण्टाभित्रै खोर्सानेबाट नियन्त्रणमा लिएको छ। पक्राउ परेका उनले आफूमाथि गाली गरेका कारण छुरा हानेको प्रहरीलाई बताएका छन्। उराउविरुद्ध ज्यान मार्ने उद्योगको मुद्दा चलाउन म्याद थप गरेर अनुसन्धान थालिने जानकारी ढकालले दिए।
सञ्चारकर्मीलाई निःशुल्क कोभिड१९ खोप,"काठमाडौं : सरकारले कोभिड१९ खोप अभियानअन्तर्गत सञ्चारकर्मीलाई कोरोना भाइरसविरुद्धको कोभिसिल्ड खोप निःशुल्क उपलब्ध गराउने भएको छ । यो सुविधा कूटनीतिक नियोगमा कार्यरत कर्मचारीले पनि पाउनेछन् । स्वास्थ्य तथा जनसंख्या मन्त्रालयका प्रवक्ता प्राडा जागेश्वर गौतमले स्वास्थ्यकर्मीपछि सञ्चारकर्मी र कूटनीतिक नियोगमा कार्यरत कर्मचारीको पालो आएको जानकारी दिए । उनका अनुसार सूचना विभागद्वारा वितरित प्रेस पासका आधारमा सञ्चारकर्मीलाई खोप उपलब्ध गराइनेछ । त्यस्तै कूटनीतिक नियोग एवं संयुक्त राष्ट्रसंघको नेपालस्थित कार्यालयका विदेशी कर्मचारीका परिवारलाई पनि खोप लगाइनेछ । त्रिभुवन विश्वविद्यालय शिक्षण अस्पताल महाराजगन्ज, शहीद गंगालाल राष्ट्रिय हृदय केन्द्र, निजामती अस्पताल र पाटन अस्पतालमा खोप लगाउने व्यवस्था मिलाइएको छ । सरकारले भारत सरकारको अनुदानमा माघ ८ गते १० लाख मात्रा खोप नेपाल ल्याएको छ । हालसम्म १ लाख ८० हजारभन्दा बढीले खोप लगाइसकेका स्वास्थ्य मन्त्रालयले जनाएको छ । पहिलो चरणमा स्वास्थ्यकर्मी, फोहोरमैला व्यवस्थापनमा खटिने फोहोर संकलक, एम्बुलेन्स तथा शववाहन चालक र सहचालक, खोप केन्द्रमा खटिने सुरक्षाकर्मी तथा स्वयंसेवकले खोप लगाएका छन् । त्यसैगरी शव व्यवस्थापनमा खटिने व्यक्ति, स्वास्थ्य स्वयंसेविका, अन्तर्राष्ट्रिय प्रवेश बिन्दुमा कार्यरत स्वास्थ्यकर्मी, वृद्धाश्रमका व्यक्ति तथा हेरचाहमा खटिने कर्मचारी एवं कारागारका कैदी र सुरक्षाकर्मीलाई खोप दिइएको छ । थपिए ९९ संक्रमित पछिल्लो २४ घण्टामा मुलुकभर ९९ जना नयाँ कोरोना संक्रमित थपिएका छन् । थपिएका नयाँ संक्रमितसँगै नेपालमा कोरोना संक्रमितको संख्या २ लाख ७१ हजार ८ सय ६ पुगेको छ । हालसम्म कोरोना निको हुनेको संख्या २ लाख ६७ हजार ८ सय १२ पुगेको छ । हाल देशभर सक्रिय संक्रमितको संख्या १९ सय ५९ रहेको छ । त्यस्तै अहिले ९५ जना क्वारेन्टाइनमा रहेका मन्त्रालयले जनाएको छ ।"
सामान्य विवादमा श्रीमानले गरे श्रीमतीको हत्या,तेह्रथुम : तेह्रथुमको लालीगुराँस नगरपालिका३ मुसाङखेलमा श्रीमानले आफ्नै श्रीमतीको हत्या गरेका छन्। ४३ वर्षीय नरबहादुर लिम्बूले आइतबार बिहान ११ बजे बञ्चरो प्रहार गरी ४७ वर्षीया श्रीमती मइतरानी लिम्बूको हत्या गरेको प्रहरीले जनाएको छ। टाउकोमा चोट लागेर मृत्यु भएको अवस्थामा मइतरानीको शव घर नजिर्कको बारीमा फेला परेको जिल्ला प्रहरी कार्यालय तेह्रथुमका प्रहरी निरीक्षक कोमल ठाकुरले जानकारी दिए । सामान्य घरायसी विवादमा बारीमा काम गरिरहेको अवस्थामा नरबहादुरले आफ्नी श्रीमतीलाई एक्कासी बञ्चरो प्रहार गरेको मृतकको भतिज विवस लिम्बूले बताए । लिम्बूलाई प्रकाउ गरेको प्रहरी नायव उपरीक्षक गौतम थापाले जानकारी दिए । नरबहादुरले गाउँबाट मादक पदार्थ सेवन गरी घर आएर श्रीमतीको हत्या गरेको हुनसक्ने स्थानीयवासी र प्रहरीको अनुमान छ । मृतकका दुई छोरा छन् । घटनाबारे अनुसन्धान जारी रहेको प्रहरीले जनाएको छ ।
संसद् विघटन मुद्दामा प्रधानन्यायाधीशको आग्रह : माघभित्रै बहस सकाउनुहोस्,"काठमाडौं : सर्वोच्च अदालतका प्रधानन्यायाधीश चोलेन्द्रशमशेर राणाले प्रतिनिधिसभा विघटन मुद्दामा माघ ३० गतेभित्र सबै पक्षको बहस सकिनुपर्ने बताएका छन्। आइतबार संवैधानिक इजलासमा बहसका क्रममा प्रधानन्यायाधीश राणाले यस्तो बताएका हुन्। आफूहरुलाई पनि समय चाहिने भन्दै बहसको समय छोट्याउन प्रधानन्यायाधीशले आग्रह गरेका हुन्। उक्त मुद्दामा आइतबार सरकारी वकिलको बहस सकिएको छ। अझै प्रधानमन्त्री केपी शर्मा ओली, सभामुख अग्निप्रसाद सापकोटा र एमिकस क्युरीका वकिलको बहस र रिट निवेदकका वकिलको जवाफी बहस बाँकी छ। आइतबार प्रधानमन्त्री ओलीका निजी वकिल रमेश बडालले बहस गरेका थिए। प्रधानन्यायाधीश राणाले सुरुमा उनलाई २० मिनेट समय दिएका थिए। तोकिएको समयमा बडालको बहस नसकिएपछि थप १० मिनेट समय दिएका थिए। पुस ५ गते मन्त्रिपरिषद बैठकको सिफारिसमा विद्यादेवी भण्डारीले प्रतिनिधिसभा विघटन गरेका थिइन्। लगत्तै संसद विघटन संविधानविपरित भन्दै सर्वोच्च अदालतमा दर्जन बढी मुद्दा दायर भएका थिए। यही माघ ४ गते आइतबारदेखि संवैधानिक इजलासमै विषयकेन्द्रित बहस शुरु गरिएको हो । बहस लम्बिँदै गएपछि प्रधानन्यायाधीशले समय निर्धारण गर्दै बहस छोट्याउन निर्देशन दिएका थिए। रिट निवेदकका तर्फबाट बहस सकिएपछि माघ १९ देखि विपक्षीबाट बहस सुरु भएको हो। १३ रिट निवेदकका तर्फबाट ६८ जनाले बहस गरेका थिए। प्रधानन्यायाधीश चोलेन्द्रशम्शेर जबरा तथा न्यायाधीश विश्वम्भरप्रसाद श्रेष्ठ, अनिलकुमार सिन्हा, सपना मल्ल र तेजबहादुर केसीको संवैधानिक इजलासमा सुनुवाइ भइरहेको छ । प्रधानमन्त्रीको सिफारिसमा राष्ट्रपतिले गत पुस ५ गते प्रतिनिधिसभा विघटन गरेको निर्णयविरुद्ध राष्ट्रपति एवं प्रधानमन्त्री तथा मन्त्रिपरिषद्को कार्यालय, सभामुखलगायतलाई विपक्षी बनाई विघटित प्रतिनिधिसभाका सदस्य देवप्रसाद गुरुङ, कृष्णभक्त पोखरेल, शशि श्रेष्ठ र रामकुमारी झाँक्रीका तर्फबाट अधिवक्ता प्रवेश केसीले निवेदन दायर गर्नुभएको थियो । रिट निवेदनमा निवर्तमान सांसदले प्रधानमन्त्रीको सिफारिसमा राष्ट्रपतिले प्रतिनिधिसभा विघटन गर्ने गरी गरेको निर्णयबाट प्रतिनिधिसभाको पाँच वर्षसम्म प्रतिनिधित्व गर्न पाउने हकबाट वञ्चित भएको जनाउँदै सो निर्णय बदर गर्न माग गरिएको छ । त्यस्तै वरिष्ठ अधिवक्ता दिनेश त्रिपाठी तथा अधिवक्ता शालिकराम सापकोटा, ज्ञानेन्द्रराज आरण, समृत खरेल, कञ्चनकृष्ण न्यौपाने, भण्डारी, दीपक राई, अमिता गौतम, लोकेन्द्रबहादुर ओली, कमलबहादुर खत्री, मनिराम उपाध्याय, तुलसी सिंखडा र अच्युतप्रसाद खरेलले निवेदन दायर गरेका थिए। कानून व्यवसायीले दायर गरेको रिट निवेदनमा प्रधानमन्त्रीले गरेको सिफारिस र सो सिफारिसका आधारमा राष्ट्रपतिद्वारा प्रतिनिधिसभा विघटनसम्बन्धी सम्पूर्ण कामकारबाही तथा सो सिफारिसका आधारमा भएगरेका सम्पूर्ण कार्य नेपालको संविधानको धारा, १३३ को उपधारा, २ र ३ बमोजिम उत्प्रेषणका आदेशबाट बदर गरी प्रतिनिधिसभाले गर्नुपर्ने काम सम्पन्न गर्न उपयुक्त आदेश गर्न माग गरिएको छ ।"
दिवंगत पत्रकारको स्मृतिमा १४ पत्रकारलाई सम्मान,"काठमाडौं : नेपाल पत्रकार महासंघ काठमाडौं शाखाले अग्रज पत्रकारहरुलाई सम्मान गरेको छ । दिवंगत पत्रकारको सम्मानमा पुरस्कार स्थापना गरिएको थियो । महासंघ काठमाडौं शाखाको २२ औं साधारणसभाको अवसरमा उक्त सम्मान गरिएको शाखाका अध्यक्ष शन्तराम विडारीले अन्नपूर्ण पोष्टलाई जानकारी दिए । सञ्चार तथा सूचना प्रविधि मन्त्री पार्वत गुरुङले जनही २० हजार राशी र सम्मानपत्रसहित अग्रज पत्रकारहरुलाई पुरस्कार प्रदान गरेका थिए । जसअनुसार शक्ति लम्साल स्मृति पत्रकारिता पुरस्कार बलराम थापा, जसुदा प्रधान स्मृति पुरस्कार देवेन्द्र चुडाल, बासुदेव दाहाल स्मृति पत्रकारिता पुरस्कार इन्द्र रिजाल, अशोक श्रेष्ठ स्मृति पत्रकारिता पुरस्कार राजेन्द्र स्थापित, अग्नी शिखा स्मृति पत्रकारिता पुरस्कार शम्भु श्रेष्ठ, शोभा शाह स्मृति पुरस्कार निर्मला शर्मा, डम्बर गिरी स्मृति पुरस्कार विश्वराज किराँत, मुरारी गौतम स्मृति पुरस्कार निरोधराज पाण्डे, चक्रपाणी नेपाल स्मृति पुरस्कार ज्ञान उदास, रामचन्द्र हुमागाई स्मृति पुरस्कार ईश्वरीप्रसाद वाग्ले, गोविन्द शर्मा स्मृति पुरस्कार मानध्वज लामा, एमडी कुलुङ स्मृति पुरस्कार टिवी विरही, तारा न्यौपाने स्मृति पुरस्कार गोपाल बुढाथोकी र फणिन्द्र दाहाल स्मृति पुरस्कार दामोदरप्रसाद दवाडीलाई प्रदान गरिएको छ । विभिन्न समयमा निधन भएका अग्रज पत्रकारको नाममा उक्त पुरस्कार स्थापना गरिएको थियो । यसैबीच बासुदेव दाहाल स्मृति पत्रकारिता पुरस्कारबाट सम्मानित भएका ईन्द्र रिजालले आफूले प्राप्त गरेको २० हजार रुपैयाँ राशी पुरस्कारमा थप १ हजार १ सय ११ रुपैयाँ थपेर नेपाल पत्रकार महासंघ काठमाडौं शाखाको अक्षय कोषमा जम्मा गरेकोसमेत अध्यक्ष विडारीले जानकारी दिए । सञ्चार तथा सूचना प्रविधि मन्त्री गुरुङको प्रमुख आतिथ्यमा शुक्रवार सम्पन्न साधारण सभाले पत्रकार हकहित, प्रेश स्वतन्त्रता, पेशागत सुरक्षा, स्वरोजगा।रमूलक मिडियाको सम्बद्र्धनलगायत बिषयमा महत्वपूर्ण प्रश्तावसमेत पारित गरेको अध्यक्ष विडारीले बताए ।"
हिउँले ढाक्यो दामन (फोटोफिचर),हेटौंडा : सडकमा हिउँ जमेका कारण त्रिभुवन राजपथको भीमफेदी (९ गोलमोडदेखि थाहा ४ दामन) सम्मको सडक अवरुद्ध भएको छ । शनिबार दिउँसो परेको हिमपातका कारण मकवानपुरको दामनस्थित सीमभन्ज्याङस्थित सडकमा यातायात अवरुद्ध भएको इलाका प्रहरी कार्यालय पालुङका प्रहरी निरीक्षक विकासकुमार तामाङले जानकारी दिए। सडक अवरुद्ध भएपछि अहिले हेटौंडा र काठमाडौंबाट छुटेका सयौं सवारी साधन सीमभन्ज्याङ क्षेत्रमा रोकिएका छन् । सडक डिभिजन कार्यालय हेटौंडाअन्तर्गत दामन क्याम्पबाट खटिएका १० जनाको टोलीले सडकमा जमेको हिउँ हटाएर सडक सुचारु गर्ने प्रयास गरिरहेको सडक विभागका कर्मचारी गणेश खत्रीले बताए । सडकमा हिउँ जम्नुका साथै आइतबार बिहान तुषारो जमेपछि त्रिभुवन राजपथमा जोखिम बढेको छ । हिउँ पन्छाएर सडक खुलेपछि पनि पूर्ण होसियारीका साथ सवारी चलाउन जिल्ला प्रहरी कार्यालय मकवानपुरले चालकहरुलाई अनुरोध गरेको छ ।
तापक्रम माइनसमा,"बेंसीसहर : शुक्रबार बिहानदेखिको हिमपातले मनाङको तापक्रम माइनसमा झरेको छ । तापक्रम माइनस १० डिग्रीसम्म पुगेपछि जनजीवन प्रत्यक्ष प्रभावित भएको छ । प्रमुख जिल्ला अधिकारी विष्णुप्रसाद लामिछानेले भने, चिसो अत्यधिक बढेको छ । कोही पनि घरबाहिर निस्कन सकेका छैनन् । शुक्रबार र शनिबार गरेर एक फुटभन्दा बढी हिउँ जमेको छ । शनिबार सुरक्षा निकायले हिउँ पन्छाएर बाटो खोल्ने प्रयास गरे पनि पुनः हिमपात दोहोरिएर बाटो अवरुद्ध भएको छ । आइतबार गोरेटो तथा मोटरबाटो खुलाउन पहल गरिने प्रजिअ लामिछानेले बताए । मनाङको नासों गाउँपालिका९ दानक्युदेखि माथिल्लो क्षेत्रमा व्यापक हिमपात भएको छ । मनाङ ङिस्याङ, नार्पाभूमि र चामे गाउँपालिकामा एक फिटभन्दा बाक्लो हिमपात भएको हो । सडक अवरुद्ध भएपछि सवारी आवागमन ठप्प भएको छ । हिमपातले जनजीवन कष्टकर भए पनि किसानहरू भने खुसी छन् । हिमपातले आलु, फापर, गहुँ, जौ, उवालगायत बालीलाई राम्रो गर्ने गौरीशंकर आधारभूत विद्यालयका प्रधानाध्यापक कमल गुरुङले बताए । निस्याङ गाउँपालिका१ ढिकुरपोखरीका पर्यटन व्यवसायी समीरबाबु घलेका अनुसार मनाङमा यो वर्षको पहिलो हिमपात हो । शनिबार लमजुङका उच्च पहाडी क्षेत्रमा पनि हिमपात भएको छ । निभ्यो डढेलो हिमपातले मनाङको ताचैमा लागेको डढेलो निभेको छ । दुई सातादेखि लागेको आगो शुक्रबारको हिमपातले निभेको हो । मंसिर ११ गतेदेखि लागेको आगो निभ्न नपाउँदै नासो गाउँपालिकाको जंगलमा पुनः आगो लागेको थियो । जिल्लामा उपलब्ध सबै स्रोतसाधनको प्रयोग गर्दा पनि नियन्त्रणमा नआएको आगो अब भने रोकथाम भएको प्रजिअ लामिछानेले बताए । उनले भने, हिमपातले मनाङको डढेलो नियन्त्रण भएको छ । नासो गाउँपालिका८ ताचैका वडाध्यक्ष हुपजंग गुरुङले पनि हिमपातपछि डढेलो नियन्त्रणमा आएको बताए । गाउँको चारैतिरका डाँडाकाँडामा आगलागी भएको थियो, अहिले नियन्त्रणमा आयो, उनले भने, आगो निभाउन नसक्दा साह्रै चिन्तामा थियौं, हिमपातले हाइसन्चो बनायो ।"

शीर्षक,विवरण
महासंघबाट अपेक्षा,"अर्थतन्त्रले कोरोना कहरको चर्को मार खेपिरहेका बेला नेपाल उद्योग वाणिज्य महासंघले नयाँ नेतृत्व पाएको छ। कठिन परिस्थितिमा आएको नेतृत्वलाई धराशयी भएको अर्थतन्त्र सुधारका लागि सरकारको मुख्य साझेदार बन्ने अवसर र चुनौती दुवै छ। अर्थतन्त्र उकास्न सरकारलाई नीतिगत तथा व्यावहारिक सुझाव दिएर कार्यान्वयनमा हातेमालो गर्नुपर्ने जिम्मेवारी नयाँ नेतृत्वसामु आएको छ। थोरै लगानीका खुद्रा पसलेदेखि ठूला लगानीका उद्योगी व्यवसायीको लगानी सुरक्षा गर्नुपर्ने चुनौती पनि महासंघ नेतृत्वलाई छँदैछ। निजी क्षेत्रको प्रत्यक्ष संलग्नताविना करिबकरिब गति लिन नसक्ने अवस्थामा पुगेको आर्थिक गतिविधिलाई नयाँ जीवन दिएर पुरानै लयमा फर्काउन महासंघ पदाधिकारीले सरकारलाई रचनात्मक सहयोग गर्नु आवश्यक छ। महासंघ अध्यक्षमा औद्योगिक घरानाबाट उदाएका र उद्योग व्यवसायमा खारिएका शेखर गोल्छा आएका छन्। वेटिङ प्रेसिडेन्टसमेत मानिने वरिष्ठ उपाध्यक्षमा चन्द्रप्रसाद ढकाल बिजयी बनेका छन्। यी दुई व्यक्तित्वको छविले साना किराना पसलेदेखि ठूला लगानीकर्ताको समेत प्रतिनिधित्व गर्छ। विश्व अर्थतन्त्रबारे प्रशस्त ज्ञान बटुलेका उनीहरूले नेपालको मौलिक आवश्यकताअनुरूप सरकारलाई दिने सुझावले पनि विशेष महत्व राख्छ। अहिलेको आवश्यकता लगानी, उत्पादन र रोजगारी वृद्धि हो। यो कामका लागि निजी, सरकारी र सार्वजनिक क्षेत्रको सहकार्य आवश्यक छ। यो अभियानमा सरकारले नेतृत्वदायी भूमिका खेल्नुपर्छ। निजी क्षेत्र सहयात्री बन्नुपर्छ। निजी क्षेत्रको पनि बलियो साथ अनिवार्य हुनुपर्छ। यतिखेर कोरोनाका कारण उद्योग तथा प्रतिष्ठानले चर्को मार खेपिरहेका छन्। अधिकांश उद्योग तथा कलकारखाना पूर्णरूपमा अझै सञ्चालनमा आउन सकेका छैनन्। सीमितबाहेक सञ्चालनमा रहेका उद्योगहरू पनि घाटाको व्यापार गर्न बाध्य छन्। यो अवस्थाले उनीहरूको आम्दानी मात्रै घटाएको छैन। धेरैको रोजगारी गुमेको छ। यसको प्रत्यक्ष असर मुलुकको राजस्व संकलनमा परेको छ। योजनाअनुसार राजस्व संकलन नभएपछि सरकारलाई प्रशासन चलाउनसमेत हम्मेहम्मे परिरहेको छ। सरकारी खर्च हुने कार्यालय बढिरहेका छन्। संघीय संरचना कार्यान्वयनमा गएसँगै सरकारी खर्च हुने विन्दु अझै बढिरहेको छ। यस्तो अवस्थाबाट उन्मुक्ति पाउन जतिसक्यो छिटो अर्थतन्त्रलाई गतिशील बनाउनुपर्छ। उद्योगी व्यवसायीको सबैभन्दा ठूलो छाता संस्था भएकै कारण सरकारलाई पनि महासंघबाट सकारात्मक सहयोगको खाँचो छ। राजस्व संकलन, कर छुट, नयाँ लगानीको क्षेत्र पहिचान तथा लगानी सुरक्षाका विषयमा सरकार र महासंघ एकै ठाउँमा उभिनुपर्छ। व्यवसायीको हितलाई ध्यानमा राखेर भन्सार तथा कर छुटको सवालमा सरकार पनि लचक बन्नुपर्छ। निजी क्षेत्रसँग सहकार्य हुनेगरी विश्वासको वातावरण बनाउन सकिएमा कोरोना पनि अर्थतन्त्र सुधारका लागि विशेष अवसर हुनसक्छ। कोरोनाबाट सिर्जित संकट समाधान गर्दै अर्थतन्त्र चलायमान बनाउन, पूर्णरूपमा उद्योग तथा प्रतिष्ठान सञ्चालन गर्न र आर्थिक गतिविधिलाई प्रश्रय दिन सबैको साझा प्रयास चाहिन्छ। पछिल्लो समय औद्योगिक प्रतिष्ठानहरूमा मुख्य समस्या बनिरहेको श्रमिकका समस्या समाधानमा पनि महासंघ नेतृत्वले ध्यान दिनुपर्छ। रोजगारी सुरक्षा, श्रमिकको मूल्यको सम्मान र कानुनले तोकेअनुसारको ज्याला वितरणमा देखिएको समस्या सरोकारवालासँगको छलफलबाट टुंग्याउनुपर्छ। संकटको अवधि र पछिको अर्थतन्त्रलाई भी आकारमा विकास गर्न सकिन्छ भन्ने विश्वव्यापी मान्यतालाई मूर्तरूप दिनेतर्फ सबैको ध्यान केन्द्रित हुनुपर्छ। त्यसमा महासंघको नयाँ नेतृत्वलाई सफलता मिलोस् । शुभकामना ।"
३९६ अस्पताल एकसाथ,"काठमाडौं : सरकारले ३ सय ९६ स्थानीय तहमा सोमबार एकै दिन आधारभूत अस्पतालको शिलान्यास गरेको छ। स्वास्थ्य क्षेत्रमा राज्यको लगानी वृद्धि गरी पालिका तहमा अस्पताल निर्माणलाई सरोकारवालाले युगान्तकारी कदमको संज्ञा दिएका छन्। यो युगान्तकारी कदमको सुरुआत हो। एउटा पालिकामा एक अस्पताल बन्दै छ, स्वास्थ्य तथा जनसंख्या मन्त्रालयका प्रवक्ता प्रा डा जागेश्वर गौतमले भने, स्वास्थ्य क्षेत्रमा यस खालको युगान्तकारी काम पहिले भएको थिएन। सातै प्रदेशमा सरुवा रोग अस्पतालको पनि शिलान्यास गरिएको गौतमले जनाए। यसअघि स्वास्थ्यमा गरिने लगानीलाई खर्चका रूपमा लिने गरिएको थियो। तर, अहिले स्वास्थ्यमा बजेट विनियोजनलाई लगानीकै रूपमा हेर्न थालिएको विज्ञको टिप्पणी छ। चालु वर्षको नीति तथा कार्यक्रममा सरकारले पालिकामा ५, १० र १५ शड्ढयाको अस्पताल र सातै प्रदेशमा सरुवा रोग अस्पताल सञ्चालन गर्ने जनाएको थियो। ७ सय ५३ स्थानीय तहमध्ये अस्पताल नभएकाको संख्या ६ सय ४९ छ। बाँकी पालिकामा अस्पताल निर्माण गर्न आगामी वर्ष बजेट व्यवस्थापन गरिने प्रवक्ता गौतमले बताए। जिल्ला अस्पतालबाट प्रवाह गरिँदै आएको स्वास्थ्य सेवा गाउँपालिकास्तरमै उपलब्ध गराउने प्रयास सुरु भएको मन्त्रालयले जनाएको छ। यसअघि ०४८ सालमा तत्कालीन स्वास्थ्यमन्त्री डा रामवरण यादवको पालामा हरेक गाउँ विकास समितिमा उपस्वास्थ्य चौकी बनाउने कार्य थालिएको थियो। त्यो बेला पनि धेरैले युगान्तकारी भनेर प्रशंसा गरेका थिए, गौतमले भने, अहिले एउटा पालिकामा डाक्टरसहितको अस्पताल निर्माणको सुरुवात भएको छ। दुई वर्षभित्र निर्माण सम्पन्न गर्ने जनाइएको छ। डा यादवका पालामा भएको उपस्वास्थ्य चौकी बनाउने कामको थालनीलाई २३ वर्षपछि स्वास्थ्य चौकीमा स्तरोन्नति गरिएको थियो। तत्कालीन स्वास्थ्यमन्त्री खगराज अधिकारीका पालामा उपस्वास्थ्य चौकीलाई स्वास्थ्य चौकीमा स्तरोन्नति गरिएको थियो। अहिले वडामा स्वास्थ्य चौकी छन्। स्वास्थ्य चौकी नभएको स्थानमा स्वास्थ्य केन्द्र छन्। आधारभूत अस्पतालमध्ये प्रदेश १ मा ८६ वटा बनाइने भएको छ। त्यस्तै, प्रदेश २ मा ५३, बाग्मतीमा ५१, गण्डकीमा ५३, लुम्बिनीमा ५७, कर्णालीमा ४२ र सुदूरपश्चिममा ५४ वटा अस्पताल निर्माण हुन लागेको मन्त्रालयले जनाएको छ। यसपटक ५ शयाका ५२, १० शड्ढयाका १ सय ९, १५ शैड्ढयाका २ सय ३५ वटा अस्पताल निर्माण गरिनेछ। ३ सय ९६ वटा अस्पताल निर्माण पूरा हुँदा देशभर थप ४ हजार ८ सय ७५ शड्ढया थपिने स्वास्थ्य तथा जनसंख्या मन्त्रालयले जनाएको छ। स्वास्थ्य मन्त्रालयका पूर्वप्रमुख विशेषज्ञ डा सुशीलनाथ प्याकुरेल स्थानीय तहमा आधारभूत स्वास्थ्य संरचना निर्माणको कार्यारम्भ हुँदा स्वास्थ्यमा समान पहुँच पुग्ने बताउँछन्। जिल्लामा पाइने स्वास्थ्य सेवा पालिका तहमा पुगेको छ। यसले सेवामा समान पहुँच स्थापित गर्छ, डा प्याकुरेल भन्छन्, स्थानीय तहमा स्वास्थ्य सेवाका लागि निजी क्षेत्रको भर गर्नुपर्ने बाध्यता हट्छ। ७ सय ५३ पालिकामा अस्पताल स्थापना गरी सेवा पुयाउने योजना बनाइनु महत्त्वपूर्ण पक्ष भएको मन्त्रालयका प्रवक्ता गौतमको भनाइ छ। ५८ अर्बको स्रोत सुनिश्चितअर्थमन्त्री विष्णु पौडेलले आधारभूत अस्पताल निर्माण गर्न ५७ अर्ब ९७ करोड रुपैयाँबराबरको स्रोत सुनिश्चित गरिएको बताएका छन्। ललितपुरको गोदावरी नगरपालिका बज्रवाराही चापागाउँ अस्पताल भवन शिलान्यास कार्यक्रममा मन्त्री पौडेलले स्वास्थ्य क्षेत्रको पूर्वाधार निर्माणमा स्रोतको कमी नहुने बताए। मन्त्रालयले अस्पताल निर्माण गर्न ६ अर्ब १२ करोड २६ लाख रुपैयाँ स्थानीय तहमा पठाइसकेको छ। मन्त्री पौडेलका अनुसार सात प्रदेशमा सरुवा रोग नियन्त्रणका लागि ५०५० शड्ढयाका अस्पताल निर्माणको प्रारम्भिक कार्य अघि बढाउन ५६ करोड रुपैयाँको व्यवस्था गरिएको छ। अस्पताल निर्माण क्रममा थप बजेटको निकासा हुन्छ। बजेट अभाव हुँदैन, उनले भने। नेपालको संविधानमा स्वास्थ्यसम्बन्धी हकलाई मौलिक हकअन्तर्गत राखिएको छ। जसअनुसार प्रत्येक नागरिकलाई स्वास्थ्य सेवामा समान पहुँचको हक हुनेछ। त्यस्तै प्रत्येक नागरिकलाई राज्यबाट आधारभूत स्वास्थ्य सेवा निःशुल्क प्राप्त गर्ने हक हुनेछ। कसैलाई पनि आकस्मिक स्वास्थ्य सेवाबाट वञ्चित नगरिने संवैधानिक हक छ। अर्थमन्त्री पौडेलले मौलिक हकअनुसार स्थानीय तहमा पूर्वाधारसँगै जनशक्ति र सुविधासम्पन्न अस्पतालका रूपमा महाअभियानका रूपमा एकसाथ अस्पतालको शिलान्यास गरिएको बताए। स्वास्थ्यमन्त्री भानुभक्त ढकाल, अर्थमन्त्री पौडेल, संघीय मामिला तथा सामान्य प्रशासनमन्त्री हृदयेश त्रिपाठी, स्वास्थ्य राज्यमन्त्री नवराज रावतलगायत मन्त्री, मुख्यमन्त्रीहरूलाई शिलान्यास गर्न दौडधुप गर्नुपरेको थियो। पूर्वस्वास्थ्यमन्त्री खगराज अधिकारीले दुईवटा अस्पताल भवनको शिलान्यास गरेको जानकारी दिए। के छ चुनौती ?स्वास्थ्य सेवालाई सर्वसुलभ बनाउने राज्यको नीतिलाई भौतिक संरचना निर्माणले सघाए पनि गुणस्तरीय सेवा प्रवाहमा चुनौती छ। पूर्वमन्त्री अधिकारी स्वास्थ्य क्षेत्र नयाँ युगमा प्रवेश गरेको उल्लेख गर्दै चुनौती पनि थपिएको बताउँछन्। पूर्वाधार निर्माणसँगै जनशक्ति र उपकरणको व्यवस्थापन र पहुँच र सेवा पाउने ग्यारेन्टी गरी जनतालाई अनुभूति दिलाउने चुनौती छ, उनी भन्छन्। चिकित्सा विज्ञान राष्ट्रिय प्रतिष्ठान (न्याम्स)का पूर्वउपकुलपति प्राडा गणेश गुरुङ चिकित्सकहरू सहरकेन्द्रित रहेकाले दक्ष जनशक्ति व्यवस्थापनमा चुनौती रहेको बताउँछन्। भौतिक संरचना निर्माण हुनु राम्रो हो। तर, यससँगै गुणस्तरीय सेवा प्रवाहलाई दिगो बनाउनु ठूलो कुरा हो, गुरुङ भन्छन्। उनका अनुसार झन्डै ९० प्रतिशत चिकित्सक सहरमुखी छन्। स्थानीय तहमा भारपूर्वस्वास्थ्यमन्त्री अधिकारीका अनुसार अस्पताल सञ्चालनका लागि गाउँपालिकालाई भार थपिन्छ। मन्त्रालयका प्रवक्ता गौतमले सरकारी छात्रवृत्तिमा अध्ययन गरेका चिकित्सकलाई अस्पतालमा खटाइने बताए। सामुदायिक वन, समुदायले चलाएका विद्यालय सञ्चालनको मोडालिटी प्रभावकारी भएको उदाहरण दिँदै उनले भने, वन, विद्यालय सञ्चालन भइरहेका छन्। सरकारले पैसा दिएर मात्र हुँदैन। नयाँ मोडालिटीमा अस्पताल सञ्चालन गर्न गृहकार्य गर्नुपर्छ ।"
मृत्युपछि डायलासिस पालो,"झापा : इलाम रोङ गाउँपालिकाका मौसम लिम्बूले आफ्नो डायलासिस गर्न आठ महिना कुर्नुपर्यो। डायलासिस गरिरहेका अर्का बिरामीको १५ दिनअघि मृत्यु भएपछि लिम्बूको पालो आएको हो। धन्न पालो आयो। अलिक दिन भए पनि बाँच्ने भएँ, उनी भन्छन्। काठमाडौं जाने खर्च नभएकाले मेची प्रादेशिक अस्पतालमा निःशुल्क उपचार पाउने आसमा अस्पतालकै छेउमा आएर बसेको लिम्बूकी पत्नी धना लिम्बू सुनाउँछिन्। उनीहरू डायलासिस गर्नकै लागि अस्पतालनजिकै कोठा भाडामा लिएर बसेका छन्। लिम्बू दम्पती मात्र होइन, निःशुल्क डायलासिस गर्न पालो पर्खिने मिर्गौला बिरामी ८० जना छन्। झापा जिल्लाभरिका सरकारी र निजी अस्पताल गरेर दैनिक ६० देखि ६५ जनाले मात्रै डायलासिस सेवा पाउँदै आएका छन्। मिर्गौला रोगीका लागि अत्यावश्यक उपचार भनेको प्रत्यारोपण र नियमित डायलासिस नै हो। आर्थिक स्रोत नहुनेलाई मिर्गौला प्रत्यारोपण निकै महँगो पर्न जान्छ। अर्कोतिर प्रत्यारोपण गराउन पनि सहज नहुँदा नियमित डायलासिसको विकल्प देखिँदैन। झापाकै बिर्तामोडकी लक्ष्मी नेपालीले ७० वर्षका पतिलाई चार वर्षदेखि डायलासिस गराउँदै आएकी छन्। पैसा नहुनेले डायलासिसको पालो पर्खिंदा पर्खिंदा मर्नुपर्छ, नेपाली भन्छिन्, टाढा गएर डायलासिस गराउन पालो पाए पनि परिवारको सम्पत्ति नै सखाप हुने रैछ। निःशुल्क डायलासिस सेवामा पालो पाउन मिर्गौलाका बिरामीको प्रत्यारोपण गर्नुपर्यो या मृत्यु नै हुनुपर्ने अवस्था रहेको मेची अस्पतालका सूचना अधिकारी मनोज पोखरेल बताउँछन्। उनका अनुसार मेची अस्पतालमा दैनिक ९ जनाले निःशुल्क डायलासिस गराइरहेका छन्। तर, ८० जना बिरामी नाम लेखाएर पालो पर्खेर बसेका छन्। कुनै बिरामीले प्रत्यारोपण गर्यो वा मृत्यु भयो भने नाम लेखाएकाहरूलाई दर्ताका आधारमा डायलासिस गर्न खबर गर्ने गरिएको उनी सुनाउँछन्। भद्रपुरस्थित ओमसाई पाथीभरा अस्पतालका निर्देशक बालकृष्ण पोखरेल मिर्गौला रोगीको संख्या बढिरहेका कारण सबैलाई डायलासिस सेवा दिन सक्ने अवस्था नरहेको बताउँछन्। हामीले पाँच वटा मेसिन बिहान साढे ५ बजेदेखि बेलुका साढे ८ सम्म चलाइरहेका छौं, निर्देशक पोखरेल भन्छन्, २५ जना बिरामीलाई सेवा दिएका छौं। तर, पालो पर्खिएर बस्नेको संख्या ५० भन्दा बढी छ। उनका अनुसार दैनिक २० जना निःशुल्क उपचार गर्ने र अन्य भने आपतकालीन अवस्थामा डायलासिस गराउनुपर्ने अवस्थाका बिरामी आउने गरेका छन्। मिर्गौला रोगीको चापलाई हेरेर ओमसाईले थप २० वटा मेसिन तत्काल जडान गर्न लागेको उनको भनाइ छ। नियमित डायलासिस गराइरहेकाबाहेक पनि झापामा १ सय ३० जना बिरामीले निःशुल्क उपचारका लागि पालो पर्खेर बसेका छन्। नियमित पालो नपाउनेहरूले शुल्क तिरेर डायलासिस गराइरहेका छन्। एकपटक डायलासिस गरेको ३ हजारदेखि ४ हजार रुपैयाँसम्म पर्छ। तर, सरकारले दिएको सुविधामा पालो पाउने हो भने डायलासिस निःशुल्क गराउन पाइन्छ। शुल्क तिरेर डायलासिस गराउँदै आएका कचनकवल गाउँपालिकाका राजेश यादव भन्छन्, पालो कुर्दा पाएनौं। पैसा तिर्दा परिवार पाल्नै धौधौ छ। त्यसो त एक जना मिर्गौला रोगीले सामान्यतः सातामा दुईपटक नियमित डायलसिस गराउनुपर्छ। झापाका चार अस्पतालमा जम्मा १५ वटा डायलासिस मेसिन छन्। मेचीमा तीन वटाबाट दैनिक ९, ओमसाई पाथीभरामा ५ वटाबाट दैनिक २५ देखि २६, बिर्तासिटमा ४ वटा १२ र बीएन्डसी अस्पतालमा ३ वटाबाट १५ देखि १६ जनाको डायलासिस हुने गर्छ। यीमध्ये सरकारी अस्पताल मेचीमा मिर्गौला रोगीले निःशुल्क डायलासिस सेवा पाउँदै आएका छन्। ओमसाई र बिर्तासिटीले सशुल्क र निःशुल्क दुवै, बीएन्डसीले सशुल्क उपचार सेवा दिन्छन्।"
मानवअधिकार उल्लंघनकर्ता विदेश जान बाधा,"काठमाडौं : मानवअधिकार उल्लंघनकर्ताको सूचीमा परेका व्यक्तिलाई विदेश जान समस्या पर्ने देखिएको छ। राष्ट्रिय मानवअधिकार आयोगले असोजमा २ सय ८६ जनाको नामसहितको सूची सार्वजनिक गरेको थियो। यसबारे विदेशी दूतावास र कूटनीतिक क्षेत्रबाट सरोकार राखेको आयोगले जनाएको छ। सरकारका तर्फबाट भने दुई महिनासम्म कुनै प्रतिक्रिया आएको छैन। आयोगले अन्तर्राष्ट्रिय मानवअधिकार दिवसका अवसरमा डिसेम्बर १० मा यही विषयमा छलफल चलाउने भएको छ। संयुक्त राष्ट्रसंघको महासभाले मानवअधिकारको विश्वव्यापी घोषणापत्र जारी गरेको यस दिनलाई विश्वभर मानवअधिकार दिवसका रूपमा मनाइन्छ। उल्लंघनकर्ताका विषयमा विभिन्न दूतावास र कूटनीतिक निकायबाट चासो र सरोकार व्यक्त भइरहेको छ। उल्लंघनकर्ताको नाम चाँडो वेबसाइटमा राखिदिन दबाब आएको छ, आयोगका सचिव वेद भट्टराईले अन्नपूर्ण पोस्ट्सित भने, उनीहरूले हुबहु ट्रान्सलेट गर्दा पनि आधिकारिकता देखाएन भने कठिन हुने भएकाले यस्तो आग्रह भएको होला। उल्लंघनकर्ताको नाम अंग्रेजीमा पनि वेबसाइटमा राखिदिने तयारी छ। सचिव भट्टराईले उल्लंघनकर्ताको सूचीमा रहेका व्यक्तिलाई विदेश जान समस्या पर्ने बताए। दूतावासहरूले पनि चासो देखाएको अवस्थामा भोलि विदेश जान समस्या पर्न सक्छ, उनले भने, कतिपय सुरक्षा निकायका व्यक्तिले सूचीमा पुनर्विचार गरिदिनुपयो। अप्ठ्यारो पर्ने भो भनेर आयोगमा निवेदन पनि दिएका छन्। उनले नागरिक अधिकारका विषयमा प्रतिवेदन पठाउँदा यसबारे राष्ट्रसंघमा पनि जानकारी पुगेको बताए। आयोगले सूची सार्वजनिक गरे पनि कोभिड महामारीका कारण यस विषयमा थप छलफल भने अघि बढेको छैन। रिपोर्ट सार्वजनिक गरेलगत्तै असोजदेखि आयोग पदाधिकारी अवकाश भएर बिदा भएका थिए। आयोगको उक्त सूचीले भविष्यमा कुनै सरकारी लाभको पदमा जान पनि प्रश्न उठ्नेछ। आयोगले तत्कालीन प्रधानसेनापति, पूर्वसचिव, पूर्वप्रहरी महानिरीक्षकदेखि प्रमुख जिल्ला अधिकारी र माओवादी कार्यकर्तासम्मको नाम उल्लंघनकर्ताको सूचीमा राखेको छ। जसअनुसार तत्कालीन प्रधानसेनापति प्यारजंग थापा, प्रज्वलसमशेर जबरा, पूर्वसचिव नारायणगोपाल मलेगो, पूर्वप्रहरी महानिरीक्षक कुवेरसिंह राना, तत्कालीन प्रमुख जिल्ला अधिकारी श्यामप्रसाद मैनाली, तोयम रायमाझी, बालकृष्ण प्रसाईं, भोलाप्रसाद शिवाकोटी, रेवतीरमण काफ्ले र नरेन्द्र दाहालको नामसमेत परेको छ। प्रहरी र सेनाबाट अवकाश भएकाबाहेक अन्य अधिकांश व्यक्ति सचिव पदमा पुगेर अवकाश भइसकेका छन्। आयोगको सूचीमा सशस्त्र प्रहरी बलका तत्कालीन वरिष्ठ प्रहरी उपरीक्षक माधवबहादुर थापा, प्रहरी उपरीक्षक विकास श्रेष्ठ, तत्कालीन शाही नेपाली सेनाका मेजर निरञ्जन बस्नेत, अनुप अधिकारी, पदमसिंह खत्री, विवेक विष्ट, राजाराम केसी, हरेन्द्रबहादुर सिंह, सेनाका कर्नेल राजु बस्नेत, क्याप्टेन इन्दिवर राणा, सागर केसी, सेनानी (मेजर) अजित थापा, क्याप्टेन रमेश स्वाँरको नामसमेत सूचीमा छ। आयोग प्रतिवेदनअनुसार मानवअधिकार उल्लंघन कार्यमा राज्यपक्षको संलग्नता भएको संख्या ७ सय ७८, तत्कालीन नेकपा माओवादीको संलग्नतामा २ सय ८७ वटा, राज्य पक्ष र तत्कालीन नेकपा माओवादी दुवै मानवअधिकार उल्लंघनकर्ता भएको संख्या ३८ छ। सरकार र माओवादीबाहेक समुदायले उल्लंघन गरेको संख्या २९, प्रतिकार समूह २३ र अज्ञातबाट २३ रहेको छ। अन्तर्राष्ट्रिय कानुनका ज्ञाता वरिष्ठ अधिवक्ता शेरबहादुर केसीले विदेशी दुतावासले रेकर्ड राखेर अप्ठ्यारोमा पार्न सक्ने बताए। दूतावासबाट भोलि अप्ठ्यारो पर्न सक्छ। भिसा नदिन सक्छन्। भेटिङ लिस्टमा पठायो भने एअरपोर्टबाटै फर्किनुपर्ने अवस्था आइपर्न सक्छ, नेपाल बारका पूर्वअध्यक्षसमेत रहेका केसीले भने, दूतावास मात्र होइन, जेनेभामा सूची पुगेको रहेछ भने पनि समस्या आउँछ। उनले जनआन्दोलन दबाउनेलाई विगतमा गाह्रो परेको स्मरण पनि गराए।"
अनौठो भूत मेला !,"सिरहा : दिनानाथ कि जय हो। भन्दै नदीमा डुबुल्की लगाउँदै थिए। देवीदेउताकोे नाम पुकार्दै उनीहरू नदीमा बर्बराउँदै थिए। सोमबार सिरहाधनुषाको साँधमा पर्ने कमला नदीमा बिहानैदेखि हजारौंको भीड थियो। हातमा बेत (लठी) बोकेका व्यक्ति (धामी) इसारा देखाउँदै थिए। गेरुवा वस्त्रमा सजिएका महिला र पुरुष (भक्त) हा, हु गर्दै थरथरर्रकाँप्दै थिए। उनीहरूको जीउमा देवीदेवता चढेको हाक दिइरहेका थिए। यो दृश्य हेर्न नदी कनारामा मानिसको घुइँचो लागेको थियो। प्रत्येक वर्ष नदीकिनारमा लाग्ने यस्तो भीड जनबोलीमा भूत मेला भनिन्छ। नदीमा स्नान गर्नुअघि उनीहरूले हातहातमा माटोको ढकन र बेत लिएका थिए। गुरु (धामी) इसारामा उनीहरू भूत खेलिरहेका भनिएको थियो। ढकनामा आगो राखेर बालिएको धुप बालिएको थियो। दनदनी बलिरहेको त्यो ढकना उदाउँदो सूर्यलाई देखाएर उनीहरू स्नान गर्न नदीमा पसिएका थिए। यसरी नुहाएर तान्त्रिक विद्या सिद्ध हुने जनविश्वास छ। प्रत्येक वर्ष कात्तिक पूर्णिमामा सर्लाही, धनुषा, महोत्तरी, सप्तरीलगायत जिल्लाबाट हजारौं हजार मानिस आउँछन्। सूर्यको प्रकाश नदीको पानीमा परिसकेको थियो। एकएक गरी भक्त गुरुको इसारामा नदीमा डुबुल्की लगाइरहेका थिए। आआफ्ना देवीदेउतासँग वचनबद्धता धामीमार्फत गरे। यस्ता थुप्रै दृश्य सोमबार बिहानैदेखि कमला नदीमा देखिन्थ्यो। आआफ्नो घरको कुल देवीदेउता रिझाउन स्नान गर्न आएको उनीहरूले सुनाए। आइतबार रातिदेखि नै बस, ट्याक्टर, कार, जिप चढेर गाउँगाउँबाट नदीकिनार पुग्नेको लर्को देखिन्थे। कात्तिक शुक्ल पूर्णिमाको दिन कमला नदीमा स्नान गरे धामीझाक्रीमार्फत कुलदेउताबाट तान्त्रिक विद्या सिद्ध हुने मान्यता छ। वर्षभरिमा जानअञ्जानमा भएको पापबाट नदीमा स्नान गरे पखालिने जनविश्वास छ। सिरहको लहान नगरपालिका २४ झुटकी गाउँका रामविलास महतोको पत्नीले दुई महिना अघि आफूलाई देउताले हैरान गरिरहेको बताएका थिए। उनलाई निको पार्न मोहनपुर गाउँबाट धामीलाई बोलाएका थिए। धामीले उल्टै वर्षौंदेखि पुँज्दै आएको कुलदेउता उखेलर फाले मात्रै निको हुने बताए। घरको मानिसले त्यही गरे। स्थानीयका अनुसार केहीछिनमै उनको घरको मानिस बौलाहाजस्तो गर्न थालेको थियो। फेरि अर्को धामी बोलाएर कुलदेउतालाई मनाउन लगायो। उनी पनि कमला नदीमा देउतासँग धामीमार्फत सतबैद (बचनबद्धता) गराउन पुगेका थिए। उनीजस्तै यहाँका गाउँगाउँमा महिनौं पहिलेदेखि मानिसहरू आफूलाई देवीदेउता चढेको बताउँछन्। उनलाई सिद्ध गर्न धामी बोलाइन्छ। हरेक वर्ष यहाँ कात्तिक शुक्ल पूर्णिमाका दिन स्नान गरी देउता रिझाउन पूर्ण हुने गरेको जनविश्वास छ। स्नान गरेसँगै उदाउँदो सूर्यलाई साक्षी राखेर धामी र झाक्रीमार्फत कुलदेउताबाट सिद्धि प्राप्त गर्ने गरेको जानकार बताउँछन्। समयसमयमा देउताले सवारी (पुजारी) फेर्ने गर्छन्। नयाँ मान्छेको शरीरमा देउता आउँदा कमला नदीमा स्नान गराउन ल्याउनुपर्छ, सर्लाही मलंगवाका दयाराम पण्डितले भने, ६ महिनादेखि देवीदेउता चढेको व्यक्तिलाई लिएर कमला नदीमा यस वर्ष आएका छौँ। यहाँबाट गएपछि कहिल्यै हैरान नपार्ने विश्वास छ। घटस्थापनादेखि कात्तिक शुक्ल पूर्णिमापूर्व कैयौं पटकको बैठकीपछि सही ठम्याए भएर मात्र कमला स्नान गर्न आउने गरिएको उनले बताए। तान्त्रिक विधिअनुसार कुलदेउताबाट सिद्धि प्राप्त गर्दै कमला स्नान गरेपछि सोही व्यक्तिको जिउमा देउता आउने गरेको उनको दाबी छ। स्नान गरेका नयाँ भक्तले कमलाको जलले देउताको गहवर (स्थान) लिप्ने प्रचलन रहेको धामी बताउँछन्। घर परिवारका कुनै सदस्यलाई हानि नोक्सानी र भूतप्रेतले छोयो भन्ने जानकारी कमला स्नान गरेकै व्यक्तिमार्फत देउताले दिने तथा रक्षासमेत गर्ने गरेको जनविश्वास छ। सिद्धि प्राप्त गर्न सिरहाको माडरस्थित इनर्वाघाट, बसपिट्टा, सारश्वर, चतरी, कल्याणपुर, भेडिया, बन्दीपुरसँगै छिमेकी जिल्ला धनुषाको सघारा, टरिया लकडलगायत कमला नदी छेउमा विभिन्न स्थानमा स्नान गर्ने लाखौंं श्रद्धालुहरूको घुइँचो लागेको थियो।"
पार्टी फुट्दैन,इलाम : सत्तारूढ दल नेपाल कम्युनिस्ट पार्टी (नेकपा) का वरिष्ठ नेता झलनाथ खनालले अहिलेको द्वन्द्वले नेकपा विभाजन नहुने दाबी गरेका छन्। इलामको सूर्योदय र माई नगरपालिकामा अस्पतालको शिलान्यास गर्न आएका उनले पार्टी अझै समृद्ध भएर अघि बढ्ने बताए। सूर्योदय नगरपालिकामा १५ शैड्ढयाको अस्पतालको शिलान्यास गर्दै नेता खनालले मिडियाका कच्चा मान्छेहरूले पार्टी फुट्ने हल्ला चलाइएको आरोप लगाए। बादे बादे जायते तत्त्व बोध भन्ने सर्वमान्य विचारको प्रारम्भ नेपालबाटै भएकाले त्यसकै जगमा नेकपामा बहस भइरहेको उनको भनाइ थियो। पार्टी फुटाएर आफ्नो स्वार्थसिद्ध गर्न कोही लागेको भए त्यो इच्छा पूरा नहुने खनालले बताए।
नेकपा सचिवालय बैठकमा विष्णु पौडेलको जन्मदिन मनाइयो,"काठमाडौं : सत्तारुढ दल नेपाल कम्युनिस्ट पार्टी (नेकपा) सचिवालय बैठकमै महासचिव विष्णु पौडेलको जन्मदिन मनाइएको छ । प्रधानमन्त्रीको सरकारी निवास बालुवाटारमा सचिवालय बैठक सुरु हुनुअघि पौडेलको जन्मदिन केक काटेर मनाइएको हो । प्रधानमन्त्रीका प्रेस सल्लाहकार सूर्य थापाका अनुसार बैठकको सुरुमै केक काटेर महासचिव पौडेललाई अध्यक्ष एवम् प्रधानमन्त्री केपी ओली र कार्यकारी अध्यक्ष पुष्पकमल दाहाल प्रचण्ड लगायत सचिवालय सदस्यले शुभकामना दिए । बैठकमा सहभागी अध्यक्षद्वय ओली, प्रचण्डसहितका नेताले केक खुवाएर जन्मदिनको शुभकामना दिएका हुन् । दिउँसो १ बजेपछि सुरु भएको सचिवालय बैठकमा मंगलबार ओली र कार्यकारी अध्यक्ष प्रचण्डले पेस गरेको राजनीतिक प्रतिवेदनमाथि छलफल हुँदैछ । यसअघि मंसिर १३ गतेको बैठकमा प्रधानमन्त्रीले केपी शर्मा ओलीले र कार्त्तिक २८ गते कार्यकारी अध्यक्ष पुष्पकमल दाहाल प्रचण्डले आआफ्नो प्रस्ताव पेश गरेका छन्। मंसिर १३ गतेको बैठकमा प्रधानमन्त्रीले ओलीले प्रचण्डको प्रतिवेदनलाई आरोप पत्रको संज्ञा दिएका थिए ।"
नेकपा सचिवालय बैठक बालुवाटारमै बस्ने,काठमाडौं : सत्तारुढ नेपाल कम्युनिष्ट पार्टी (नेकपा) सचिवालय बैठक बालुवाटारमा बस्ने भएको छ। यसअघि सचिवालय बैठकले पार्टी केन्द्रीय कार्यालय धुम्बाराहीमा बस्ने निर्णय गरेपनि अन्तिम समयमा आएर 'सुरक्षा थ्रेट' देखाउँदै महासचिव विष्णुप्रसाद पौडेलले बैठक बालुवाटार बस्ने जानकारी दिएको एक सचिवालय सदस्यले अन्नपूर्ण अनलाइनसँग बताए। सुरक्षाको कारण धुम्बाराहीमा बैठक नबस्ने भएपछि नेताहरु बालुवाटार जाने भएका छन् । मंगलबारको बैठकमा यसअघि अध्यक्ष एवम् प्रधानमन्त्री केपी शर्मा ओली र कार्यकारी अध्यक्ष पुष्पकमल दाहाल 'प्रचण्ड' ले पेस गरेको प्रस्तावमाथि छलफल हुने बताइएको छ। यसअघि सचिवालय बैठकमा कार्त्तिक २८ गते कार्यकारी अध्यक्ष पुष्पकमल दाहाल 'प्रचण्डले र मंसिर १३ गते प्रधानमन्त्रीले केपी शर्मा ओलीलेले प्रतिवेदन पेश गरेका थिए। मंसिर १३ गतेको बैठकमा प्रधानमन्त्रीले ओलीले प्रचण्डको प्रतिवेदनलाई आरोप पत्रको संज्ञा दिएका थिए । बैठक दिउँसो १ बजे बस्दैछ।
नेकपा कुनै पनि हालतमा फुट्दैन : मुख्यमन्त्री भट्ट,"डोटी : सुदूरपश्चिम प्रदेशका मुख्यमन्त्री एंव नेपाल कम्युनिस्ट पार्टी (नेकपा) का केन्द्रीय सदस्य त्रिलोचन भट्टले नेपाल कम्युनिस्ट पार्टी (नेकपा) जस्तोसुकै परिस्थितिमा पनि नफुट्ने बताएका छन्। नेकपा डोटीले जिल्लाको दिपायलमा मंगलबार आयोजना गरेको कार्यकर्ता भेटघाट कार्यक्रममा उनले जुनसुकै शक्ति लागे पनि नेकपा नफुट्ने बरु थप मजबुत भएर जाने बताए । अहिले चलिरहेको बहसले पार्टी नफुट्ने बरु थप सशक्त तथा एक ढिक्का भएर जानेछ, उनले भने । मुख्मन्त्री भट्टले पार्टीमा बहस हुँदैमा पार्टी विभाजन भइहाल्छ भन्ने प्रचार गर्नु गलत रहेको उल्लेख गर्दै प्रतिपक्ष तथा सरकार ढलाउन खोज्ने कुतत्वले अहिले सरकार फेरबदेल हुने तथा कम्युनिष्टको एकता टुट्दै छ भन्ने हल्ला फिजाएको र त्यसता हल्लाका पछि नलाग्नसमेत सबैमा आग्रह गरे । नेकपाका केन्द्रीय सदस्य तथा पूर्वसङ्घीय सांसद हर्कबहादुर सिंहले कम्युनिस्ट पार्टीको एकता भङ्ग गराउन अन्यत्रबाट षड्यन्त्र भइरहेकाले त्यो षड्यन्त्र कुनै पनि हालतमा सफल नहुने दाबी गरे। प्रदेश सभा सदस्य पूर्ण जोशीले वर्तमान सरकार पाँच वर्षका लागि चुनिएको सरकार भएकाले यो सरकार ढल्ने तथा कम्युनिष्ट फुट्ने कुनै सम्भावना नरहेको बताए ।"
मध्यपुर थिमि नगरपालिकाको कार्यपालिका बैठक बोलाउन माग,"भक्तपुर : डेढ महिनादेखि जारी नगरपालिकाको गतिरोध अन्त्य गर्न मध्यपुर थिमि नगरपालिकाका उपमेयरसहित ८ जना कार्यपालिका सदस्यले तत्काल कार्यपालिका बैठक बोलाउन माग गरेका छन्। नेपाली कांग्रेसको तर्फबाट निर्वाचित उपमेयर अञ्जनादेवी मधिकर्मी, २ जना वडा अध्यक्ष र ५ जना कार्यपालिका सदस्यले तत्काल बैठक बोलाउन मेयर मदनसुन्दर श्रेष्ठसँग माग गरेका हुन्। मेयर श्रेष्ठ र प्रमुख प्रशासकीय अधिकृत उद्धवप्रसाद रिजालबीच भएको विवाद उत्कर्षमा पुगेपछि कार्तिक ७ गतेदेखि मध्यपुर थिमि नपा डेडलकको अवस्थामा रहँदै आएको छ। मेयर श्रेष्ठले प्रमुख प्रशासकीय अधिकृत रिजाललाई मन्त्रालय फिर्ता पठाएको भन्दै पत्रकार सम्मेलनमार्फत सार्वजनिक गरेपछि नपामा डेडलकको अवस्था आएको हो। जुन गतिरोध अहिलेसम्म अन्त्य हुन सकेको छैन। मेयर श्रेष्ठ आफैले पत्र काटेर बोलाएको नगर कार्यपालिकाको बैठकले प्रमुख प्रशासकीय अधिकृत फिर्ता गरेर नयाँ ल्याउने निर्णय गरे पनि मध्यपुर थिमिले नयाँ प्रमुख प्रशासकीय अधिकृत पाएको छैन। संघीय मामिला तथा सामान्य प्रशासन मन्त्रालयले मध्यपुर थिमिमा नयाँ प्रमुख प्रशासकीय अधिकृत आउन दुई हप्ता लाग्ने स्पष्ट गरिसकेको छ। जसले गर्दा नपाको गतिरोध थप लम्बिने देखिएपछि उपमेयर मधिकर्मीसहितका ८ जना कार्यपालिका सदस्यले बैठक बोलाउन माग गरेको नपाका प्रवक्ता एवं वडा नम्बर २ का अध्यक्ष राम थापामगरले जानकारी दिए। प्रवक्ता थापामगरले प्रेस विज्ञप्ति नै जारी गरेर उपमेयर मधिकर्मीसहित ८ जना कार्यपालिका सदस्यहरुले कार्यपालिकाको बैठक आह्वान गर्न मेयर श्रेष्ठसँग गरेको मागलगायत नपाको अहिलेसम्मको अवस्थाबारे नगरवासीलाई अवगत गराएका छन्। मेयर श्रेष्ठले नपामा नयाँ प्रमुख प्रशासकीय अधिकृत नआए पनि बहालवाला रिजाललाई कामसमेत गर्न दिइएको छैन। जसले गर्दा नपाको काम कारबाही प्रभावित हुँदै आएको छ। नपाले दसैं अगावै वितरण गरिसक्नुपर्ने ज्येष्ठ नागरिक, एकल महिला तथा अपांगता भएकाहरुको सामाजिक सुरक्षा भत्ता अहिलेसम्म गरेको छैन। कर्मचारीहरुको तलब भत्ता रोकिएको छ। जनप्रतिनिधिकै बैठकभत्ता तथा पारिश्रमिक वितरण ठप्प हुन पुगेको छ। नक्सापास प्रक्रिया अवरुद्ध छ। कोरोना भाइरस संक्रमण नियन्त्रण तथा व्यवस्थापन गर्न खटिएका चिकित्सक तथा स्वास्थ्यकर्मी कर्मचारीहरुको तलबभत्ता रोकिएको छ। अस्पताल र स्वास्थ्य चौकीलाई आवश्यक औषधि तथा उपकरण खरिद गरेर दिन सकिएको छैन। नपाले सञ्चालन गरेका जग्गा एकीकरण आयोजनाले सर्वसाधारणले रकम भुक्तानी गरे पनि जग्गा पास गरेर दिन सकेको छैन। अघिल्लो नगरसभाले पास गरेका विकास निर्माणका योजना सञ्चालन गर्न सम्झौता तथा टेन्डर प्रक्रिया अघि बढाउन सकेको छैन। जबकि बहालवाला प्रमुख प्रशासकीय अधिकृत रिजालले नगर कार्यपालिकाले वातावरण सहज बनाइदिए नपाको डेडकलक अन्त्य गर्ने गरी काम गर्ने बताउँदै आएका छन्। तर मेयर श्रेष्ठ र नेपाली कांग्रेसबाटै निर्वाचित ४ जना वडा अध्यक्ष र ३ जना कार्यपालिका सदस्यहरु रिजाललाई कुनै हालतमा काम गर्न दिने पक्षमा छैनन्। यसमा मेयर श्रेष्ठकै पार्टी नेकपाबाट निर्वाचित, नेमकिपाबाट निर्वाचित र स्वतन्त्रबाट निर्वाचित गरी ३ जना वडा अध्यक्ष पनि सहमत हुँदै आएका छन्। मेयर श्रेष्ठ लगायत यी नै ११ जना कार्यपालिका सदस्यहरुको बैठकले रिजाललाई मन्त्रालय फिर्ता पठाउने र मन्त्रालयमा नयाँ प्रमुख प्रशासकीय अधिकृत पठाउन माग गर्ने निर्णय गरेको थियो। उक्त बैठकमा सहभागी नभएका कार्यपालिका सदस्यहरुले नपाका अधिकांश काम कारबाही ठप्प हुँदा पनि आफै नगरसभा र नगर कार्यपालिका भनी दावी गर्दै आएका मेयर श्रेष्ठले नपाको गतिरोध अन्त्य गर्न कुनै चासो नदिएको आरोप लगाएका छन्। उनीहरुले मेयर श्रेष्ठको घमन्डी र दम्भी स्वभावको कारण डेढ महिनादेखिको नपाको गतिरोध अन्त्य गर्ने परिस्थिति सहज हुन नसकेको बताए। नपाका प्रवक्ता थापामगरले मेयर श्रेष्ठको मागअनुसार मन्त्रालयले तत्काल नयाँ प्रमुख प्रशासकीय अधिकृत नपठाइसकेको अवस्थामा बहालवाला रिजालबाटै डेडलक फुकाउनुपर्नेमा जोड दिए। मन्त्रालयले तत्काल नयाँ प्रमुख प्रशासकीय अधिकृत नपठाइसकेपछि बहालवालाबाटै नपाको डेडलक फुकाउन मेयरलाई पटकपटक ध्यानाकर्षण गर्दा पनि सुनुवाइ भएन, उनले भने, मेयर एक्लैको आग्रह पूर्वाग्रहले नगरको साग गुम्ने, नगर सरकारको बद्नाम हुने र नगरवासीहरु पीडित हुने कार्य सह्य हुँदैन। उनले अरु नगरपालिकाले हिउँदे नगरसभा आह्वान गरिसकेको अवस्थामा मध्यपुर थिमि नपाको कार्यपालिका बैठक आह्वान गर्न र गतिरोध अन्त्य गर्नेतर्फ अघि बढ्न मेयर श्रेष्ठको ध्यानाकर्षण गरेका छन्।"
नेकपा सचिवालय बैठक सकियो : ओली र प्रचण्डको प्रस्तावमाथि छलफल सुरु,"काठमाडौं : सत्तारुढ नेपाल कम्युनिस्ट पार्टी (नेकपा) सचिवालय बैठक सम्पन्न भएको छ । मंगलबार दिउँसो १ बजे सुरु भएको बैठक साँझ ४ बजे सकिएको हो । आजको बैठकमा अध्यक्ष एवम् प्रधानमन्त्री केपी ओली र अध्यक्ष पुष्पकमल दाहाल प्रचण्डले पेश गरेको राजनीतिक प्रतिवेदनमाथि छलफल सुरु भएको छ । अध्यक्ष ओलीले मंसिर १३ गतेको सचिवालय बैठकमा ३८ पृष्ठको ५३ बुँदे प्रतिवेदन पेश गरेका छन् भने कार्यकारी अध्यक्ष पुष्पकमल दाहाल प्रचण्डले कात्तिक २८ गतेको सचिवालय बैठकमा १९ पृष्ठको राजनीतिक प्रतिवेदन पेश गरेका थिए । मंगलबारको सचिवालय बैठकमा दुवै प्रतिवेदनमाथि छलफल सुरु भएको हो । मंगलबारको सचिवालय बैठकमा अध्यक्ष ओलीले कार्यकारी अध्यक्ष प्रचण्डको प्रतिवेदन र कार्यकारी अध्यक्ष प्रचण्डले अध्यक्ष ओलीको प्रतिवेदनमाथि धारणा राखेका छन् । पार्टी फुट्दैन : नेता खनाल नेकपा सचिवालय बैठक बालुवाटारमै बस्ने बालुवाटारमा नेकपा सचिवालय बैठक सुरू, के आउला निष्कर्ष ? नेकपा सचिवालय बैठकमा विष्णु पौडेलको जन्मदिन मनाइयो बैठकमा अध्यक्षद्वयसँगै अन्य सचिवालय सदस्यलेसमेत धारणा राखेको प्रवक्ता नारायणकाजी श्रेष्ठले जानकारी दिए । दुवै प्रतिवेदनमाथि थप छलफल आवश्यक भएको भन्दै सचिवालयको अर्को बैठक बुधबार दिउँसो १ बजे पुनः बस्नेगरी सम्पन्न भएको प्रवक्ता श्रेष्ठले बताए । सचिवालय बैठक बुधबारका लागि सरेसँगै नेकपा स्थायी कमिटी बैठक प्रभावित हुने देखिएको छ । यो विषयमा पत्रकारले राखेको जिज्ञासाको जवाफ दिँदै प्रवक्ता श्रेष्ठले पूर्वनिर्धारित सबै बैठक सञ्चालन हुने दाबी गरे ।"
"बालुवाटारमा नेकपा सचिवालय बैठक सुरू, के आउला निष्कर्ष ?",काठमाडौं : सत्तारुढ नेपाल कम्युनिष्ट पार्टी (नेकपा) सचिवालय बैठक बालुवाटारमा सुरु भएको छ। बैठक भर्खरै सुरु भएको हो यसअघि सचिवालय बैठकले पार्टी केन्द्रीय कार्यालय धुम्बाराहीमा बस्ने निर्णय गरेपनि अन्तिम समयमा आएर ' सुरक्षा थ्रेट' देखाउँदै बालुवाटार बैठक सुरु भएको हो मंगलबारको बैठकमा यसअघि अध्यक्ष एवम् प्रधानमन्त्री केपी शर्मा ओली र कार्यकारी अध्यक्ष पुष्पकमल दाहाल 'प्रचण्ड' ले पेस गरेको राजनीतिक प्रतिवेदनमाथि छलफल हुने बताइएको छ। यसअघि मंसिर १३ गतेको बैठकमा प्रधानमन्त्रीले केपी शर्मा ओलीले र कार्त्तिक २८ गते कार्यकारी अध्यक्ष पुष्पकमल दाहाल 'प्रचण्ड' ले आआफ्नो प्रस्ताव पेश गरेका थिए। मंसिर १३ गतेको बैठकमा प्रधानमन्त्रीले ओलीले प्रचण्डको प्रतिवेदनलाई आरोप पत्रको संज्ञा दिएका थिए । नेकपा सचिवालय बैठक बालुवाटारमै बस्ने
आन्दोलन र महाधिवेशन सँगसँगै : कमल थापा,"काठमाडौं : राष्ट्रिय प्रजातन्त्र पार्टीका अध्यक्ष कमल थापाले आन्दोलन र पार्टीको महाधिवेशनलाई सँगसँगै लाने बताएका छन्। पार्टी केन्द्रीय सचिवालयले गरेको अन्तरक्रिया कार्यक्रममा बोल्दै अध्यक्ष थापाले सरकारको अकर्मण्यताका कारण जनता दिक्क भएको र प्रतिपक्षी दल नेपाली कांग्रेस कमजोर भएको भन्दै राप्रपालाई वैकल्पिक शक्तिको रुपमा विकास गर्नुपर्नेमा जोड दिए। मुलुकमा व्याप्त भ्रष्टाचार, वेरोजगारी र धर्मपरिवर्तनले मुलुकलाई समस्याको दलदलमा फसायको भन्दै थापाले सशक्त र हस्तक्षेपकारी भूमिका खेल्दै अघि बढ्न देशव्यापी सक्रियतामा जोड दिए। हिन्दुराष्ट्र र राजसंस्थाको आवश्यकता दिनप्रतिदिन बढिरहेको र जनताको परिवर्तनको चाहना भएकोले जनभावना अनुसार पार्टीलाई नयाँ उत्साह र ऊर्जाका साथ अघि बढाउने समेत थापाले बताए। महाधिवेशनलाई सफलता पूर्वक सम्पन्न गर्नको निमित्त समय सीमा भित्र कार्य सम्पादन गर्न समेत थापाले सचिवालयको ध्यानाकर्षण गराए।"
स्वरुप परिवर्तन गरिएका बाइकविरुद्ध प्रहरी कारबाही,"विराटनगर : जिल्ला ट्राफिक प्रहरी कार्यालय मोरङले सडकमा अत्याधिक ध्वनी प्रदुषणसहित कुदाउने गरिएका मोटरसाइकलविरुद्धको कारबाही तीव्र पारेको छ। स्वरुप परिवर्तन (मोडिफाई) गरेर ठूलो आवाजसहित सडकमा पड्कँदै कुद्ने यस्ता मोटरसाइकल धमाधम कारबाहीमा पर्न थालेका हुन्। मोरङ ट्राफिक प्रमुख प्रहरी निरीक्षक राकेश पोदारका अनुसार कम्पनीको साइलेन्सर पाइप हटाएर मोडिफाई गर्दै कुदाइने बुलेटले ध्वनी प्रदूषण गरेर आतंक सिर्जना गर्न थालेपछि नियन्त्रणमा लिन थालिएको छ। मोटरसाइकलमा सवार व्यक्तिलाई नियन्त्रणमा लिएर जरिवानासहित कम्पनीकै साइलेन्सर प्रयोग गर्न लगाउन थालिएको उनले जानकारी दिए। कम्पनीको साइलेन्सर परिवर्तन गरेर ठूलो आवाज बनाई कुदाइने मोटरसाइकलका कारण प्रदेश ध्वनी प्रदूषण बढेको र तीव्र गतिमा कुदाइने गरेका कारण दुर्घटनाको जोखिम बढेको गुनासो आउने गरेको मोरङ प्रहरी प्रमुख एसपी सन्तोष खड्काले जानकारी दिए। एसपी खड्का र प्रदेश १ ट्राफिक प्रहरी प्रमुख एसपी सञ्जीव शर्माको निर्देशनमा स्वरुप परिवर्तन गरिएका बुलेटसहित सबै मोटरसाइकललाई कारबाहीको दायरामा ल्याउन ट्राफिक प्रहरीले सक्रियता बढाएको हो। ठूलो आवाज आउने बनाउन साइलेन्सर फेर्दै स्वरुप परिवर्तन गरेर कुदाइएकामध्ये एउटा मोटरसाइकललाई ट्राफिक प्रहरीले एक हजार पाँच सय रुपैयाँसम्म जरिवाना गर्ने गरेको छ। विराटनगरमा सोमबारदेखि यस्ता मोटरसाइकल नियन्त्रणमा लिएर कारबाहीको प्रक्रियामा लगिएको प्रनि पोदारले बताए। एकै दिनमा एक दर्जन मोटरसाइकल कारबाहीमा परेका छन्। यसैबीच सवारी चालकलाई जथाभावी प्रेसर हर्नको प्रयोग नगर्न उर्दी जारी गर्दै हर्न निषेध कार्यान्वयनमा मोरङ प्रहरी सक्रिय भएको छ। निजी, सरकारी तथा सार्वजनिक सवारी साधनले जथाभावी प्रेसर हर्नको प्रयोग गरिरहेको पाइएपछि कडाई थालिएको एसपी खड्काले बताए। हर्न बजाउने नाममा त्यसको दुरुपयोग भएको र ध्वनी प्रदूषणसमेत बढेकोभन्दै प्रदेश १ प्रहरी कार्यालय विराटनगरले २०७४ साल असोज १ गतेबाट साना तथा ठूला सवारी साधनलाई लक्षित गर्दै प्रदेशमा हर्न निषेध गरेको थियो। तत्कालिन प्रदेश प्रहरी प्रमुख एआईजी (प्रहरी अतिरिक्त महानिरीक्षक) पशुपति उपाध्यायले प्रदेशमा नो निषेधको अवधारणा ल्याएर लागू गरेका थिए। केही समयसम्म त्यसको प्रभावकारी रुपमा कार्यान्वयन भए पनि अहिले प्रभावकारिता शून्य छ। ट्राफिक प्रहरीले जथाभावी हर्न बजाउने सवारी साधन र चालकलाई कारबाही गर्ने गरेको थियो। तर पछिल्लो समय हर्न बजाउनेलाई कुनै कारबाही छैन। प्रदेशमा पर्ने झापा, मोरङ, सुनसरी, ताप्लेजुङ, पाँचथर, इलाम, तेह्रथुम, धनकुटा, भोजपुर, संखुवासभा, सोलुखुम्बु, खोटाङ, ओखलढुंगा र उदयपुर जिल्लामा हर्न बजाउन नपाइने नियम लागू गरिएको थियो। सबै जिल्लाका मुख्य राजमार्ग एवं सहायक राजमार्ग र सवारी साधनको चाप अत्यधिक हुने स्थानलाई लक्षित गरेर ट्राफिक प्रहरीले हर्न निषेधका बोर्डहरुसमेत राखिसकेको छ।"
आगो ताप्दा जलेर वृद्धाको मृत्यु,अर्घाखाँची : अर्घाखाँचीमा आगो ताप्ने क्रममा जलेर वृद्धाको मृत्यु भएको छ। मृत्यु हुनेमा जिल्ल्लाको पाणिनी गाउँपालिका वडा नम्बर २ पोखराथोक बस्ने ७१ वर्षीया पुतली नेपाली रहेको जिल्ला प्रहरी कार्यालय अर्घाखाँचीका सूचना अधिकारी रामनाराण गुप्ताले जानकारी दिए। घरमा एक्लै बसोबास गदै आएकी नेपालीको जलेर मृत्यु भएको हो। घरमा रहेको फलामको चुह्लोमा आगो ताप्दा कपडा जलेर उनको मृत्यु भएको हो। एक्लै बस्ने भएकाले उनको उद्धार हुन नसकेको स्थानीयले बताएका छन्।
सेती नदीमाथिको मोटरेबल पुल उद्घाटन : गण्डकी प्रदेशलाई तराईसम्म जोड्न सकिने,"दमौली : गण्डकी प्रदेशको पहाड र तराई भाग जोड्ने रणनीतिक महत्वको सेती पुल उद्घाटन भएको छ। व्यास नगरपालिका र ऋषिङ गाउँपालिका जोड्ने सेती नदी माथि निर्मित पक्की पुलको कांग्रेस वरिष्ठ नेता रामचन्द्र पौडेलले उद्घाटन गरे। व्यास १३ सोंडे र ऋषिङ १ तल्लो कोइदिम जोड्ने सेतीमाथि निर्मित पुलको उद्घाटन गर्दै पौडेलले यसले पछि परेको क्षेत्रलाई विकासमा अघि बढाउन मद्दत पुग्ने विश्वास व्यक्त गरे। आफैंल शिलान्यास गरेर उद्घाटन गर्न पाएको भन्दै पौडेलले खुशी व्यक्त गरे। ऋषिङ गाउँपालिका अध्यक्ष राजेन्द्रकृष्ण श्रेष्ठको अध्यक्षतामा कार्यक्रममा प्रदेश सभा सदस्यद्वय डोवाटे विक र सरिता गुरुङ, जिल्ला समन्वय समिति प्रमुख शान्तिरमण वाग्ले र उप प्रमुख पवित्रा पौडेल, व्यास नगर प्रमुख बैकुण्ठ न्यौपाने र आँबुखैरेनी गाउँपालिकाका अध्यक्ष गीरबहादुर थापालगायत उपस्थित थिए। राष्ट्रिय योजना आयोगका तत्कालीन उपाध्यक्ष डा जगदिशचन्द्र पोख्रेलले प्रदेशभित्रैबाट पहाड र तराई मधेशसम्म जोड्ने रणनीतिक महत्वको पुलका रुपमा पुललाई व्याख्या गरेका थिए। सो पुलबाट ऋषिङबाट देवघाट हुँदै नवलपरासीको गैंडाकोटसम्म पुग्न सकिने बताइन्छ। गैर सरकारी संस्था समन्वय समिति तनहुँका अध्यक्ष प्रतापसिं गुरुङले प्रदेशभित्रैबाट सीमासम्म जोड्नका लागि पुलको भूमिका महत्वपूर्ण हुने बताए। एक सय ५ मिटर लम्बाईको पुल १० करोड ७१ लाख २ सय ७८ रुपैयाँको लागतमा निर्माण सम्पन्न पुलको एड्भेन्चर कन्स्ट्रक्सन भरतपुरले निर्माण सम्पन्न गरेको हो। विगतमा एक पटक बाढीमा भत्केको पुल दोश्रो पटक निर्माण गरिएको हो। तर यसपाली लकडाउनकै बीचमा पनि काम गरेर निर्माण सम्पन्न गरेको निर्माण कम्पनीका सञ्चालक मोतिलाल शर्माले जानकारी दिए।"
दैलेखका सात तहमा अस्पताल,"दैलेख : जिल्लाको पश्चिममा पर्ने आठबीस नगरपालिकालाई कर्णाली राजमार्गले छिचोलेको छ । नगरमा सुविधायुक्त अस्पताल छैन् । अस्पताल नहुँदा यहाँका नागरिकहरुले धेरैपटक स्वास्थ्योपचारमा जोखिम बेहोरेका छन् । राजमार्गमा प्राय सवारी दुर्घटना भइरहन्छ । दुर्घटनामा परी घाइते भएकाहरुले समयमै उपचार नपाउँदै ज्यान समेत गुमाएका छन् । स्वास्थ्य चौकीकै भरमा रहेका यहाँका नागरिकहरुले अब भने स्वास्थ्योपचारमा जोखिम मोल्न नपर्ने भएको छ । नगरको राकमकर्णाली बजार नजिकै नैनलमाडुमा सुविधा सम्पन्न अस्पताल निर्माण हुने भनेपछि स्थानीयले राहत महसुस गरेका छन् । नगरका मेयर खड्गराज उपाध्यायले १५ शैयाको अस्पताल शिल्यान्यास गरेका छन् । 'अस्पताल निर्माण भएपछि आठबीस मात्रै नभई कालिकोट र सुदुरपश्चिम प्रदेशको अछाम जिल्लाको केहि भूभागका नागरिकहरुले गुणस्तरीय स्वास्थ्य सेवा पाउनेछन्, मेयर उपाध्यायले भने, 'संघीय सरकारको लगानीमा अस्पताल निर्माण थालनी भएपछि खुसी लागेको छ ।' नगरपालिका, कर्णाली स्वास्थ्य विज्ञान प्रतिष्ठान र कर्णाली प्रदेश सरकारको संयुक्त प्रयासमा आठबीस नगरपालिका३ जाक्सीमा एक सय शैयाको अस्पताल निर्माण गरिने मेयर उपाध्यायले बताए । त्यतिमात्रै नभइ नगरमा ट्रमा सेन्टर समेत स्थापनाको तयारी थालिएको छ । दैलेख सुर्खेत सडक खण्डमै पर्ने गाउँपालिकामा हो, गुराँस । सडक खण्डले छिचोलेको यो गाउँपालिकाका सर्वसाधरणहरु बिरामी हुँदा उपचारका लागि जिल्ला सदरमुकाम दैलेख, प्रदेश राजधानी सुर्खेत, लुम्बिनी प्रदेशको कोहलपुर तथा नेपालगंजका साथै भारतमा जानुपर्ने बाध्यता छ । सामान्य बिरामी भए पनि ठूलो रकम खर्चिएर नेपालगंज देखि भारतसम्म जानुपर्ने बाध्यता अब अन्त्य हुनेमा स्थानीय विश्वस्त छन् । गुराँस गाउँपालिका४ मा १५ शैयाको अस्पताल बन्ने भएपछि स्थानीय खुसी छन् । बराहस्थित सेरीबाडा स्वास्थ्य चौकी परिषरमा प्रतिनिधि सभाका सदस्य पार्वतीकुमारी विशुन्केले अस्पतालको शिलान्यास गरेकी छन् । आठबीस नगरपालिका र गुराँस गाउँपालिका सहित जिल्लाका ७ वटा स्थानीय तहमा अस्पताल निर्माण हुनेछ । जिल्लाको आठबीस नगरपालिका, गुराँस गाउँपालिका, नौमूले गाउँपालिका, भैरबी गाउँपालिका, चामुण्डाविन्द्रासैनी नगरपालिका, ठाटीकाँध गाउँपालिकामा १५१५ शैया र महाबु गाउँपालिकामा १० शैयाको अस्पताल निर्माण हुने भएको हो । ठाटीकाँध र नौमूले गाउँपालिकामा यसअघिदेखि नै प्राथमिक स्वास्थ्य केन्द्र सञ्चालनमा छन् । देशभरका सबै पालिकामा आधारभूत स्वास्थ्य सेवा पुर्याउन सरकारले अघि सारेको ५ देखि १५ बेडसम्मका अस्पताल निर्माण अन्तरगर्त दैलेखका सात वटै तहका अस्पतालहरु शिलान्यास गरिएको छ । यद्दपी जिल्लामा रहेका सरकारी अस्पताल, प्राथमिक स्वास्थ्य केन्द्र, स्वास्थ्य चौकीमा दरबन्दी अनुसार स्वास्थ्यकर्मी र पर्याप्त उपकरण नहुँदा स्तरीय सेवा पुयाउन नसकिरहेका बेला नयाँ संरचनाको शिलान्यास गरिए पनि भरपर्दो सेवा प्रवाह हुन सक्नेमा भने स्थानीय नागरिकहरु विश्वस्त छैनन् । तर, जनप्रतिनीधिहरु भने अस्पताल निर्माण भएपछि जनता गुणस्तरीय स्वास्थ्य सेवाको पहुँचमा पुग्ने दाबी गरेका छन् । प्रतिनीधि सभा सदस्य पार्वतीकुमारी विशुन्केले अस्पताल सञ्चालनमा आएसँगै स्थानीय नागरिकहरुले घरदैलोमै स्वास्थ्य सेवा पाउने बताउँछिन् । गुराँस लगाउँपालिकाका अध्यक्ष खेमराज ओलीले बहुवर्षीय योजनामा निर्माण हुन लागेको अस्पतालबाट सर्वसाधरणको स्वास्थ्यमा पहुँच बृद्धि हुने बताउँछन् । 'अस्पताल स्थापनाको लागि छिट्टै टेन्डर प्रक्रिया हुने र कुनै अवरोध बिना अस्पताल बनाउन स्थानीय बासीले सहयोग गर्नुपर्छ, अध्यक्ष ओलीले भने, 'अस्पताल बनेपछि उपचारका लागि बाहिर जानुपर्ने समस्याको अन्त्य हुनेछ ।'"
जग्गा नभेटिदा औद्योगिक क्षेत्र स्थापनामा अन्यौल,"सुर्खेतः जग्गाको टुंगो नलाग्दा कर्णाली प्रादेशिक औद्योगिक क्षेत्र स्थापनामा अन्यौल देखिएको छ । संघीय सरकारले चार वर्षअघि सुर्खेतमा प्रादेशिक औद्योगिक क्षेत्र स्थापनाको घोषणा गरेको थियो । सोही घोषणाअनुसार बजेट पनि विनियोजन भयो । तर हालसम्म पनि औद्योगिक क्षेत्र स्थापनाका लागि आवश्यक जग्गा नभेटिँदा बजेट नै फिर्ता भएको हो । औद्योगिक क्षेत्र स्थापनाका लागि सुर्खेतका विभिन्न दुई स्थानमा प्राविधिक टोलीले स्थलगत अध्ययन पनि गरे । तर ती स्थान औद्योगिक क्षेत्र स्थापनाका लागि उपयुक्त देखिएनन् । औद्योगिक क्षेत्र स्थापनाका लागि उपयुक्त जग्गा नभेटिदा औद्योगिक क्षेत्र स्थापनामा नै ढिलाइ भइरहेको हो । जग्गाको खोजीमै चार वर्ष विते पनि हालसम्म टुंगो भने लाग्न सकेको छैन । यसअघि सुर्खेतको साटाखानी र चौरासेमा प्रादेशिक औद्योगिक क्षेत्र स्थापनाका लागि अध्ययन गरिएको थियो । तर त्यहाँ भिरालो जमिन र धेरै जंगल भडानी गर्नुपर्ने भएका कारण औद्योगिक क्षेत्रका लागि उपयुक्त भएन । कर्णालीमा औद्योगिक क्षेत्र स्थापनाका लागि नेपाल सरकारले २०७३ सालदेखि नै जग्गाको खोजी थालेको छ । २०७४ मा आएरसाटाखानी र २०७५ मा चौरासेमा प्रादेशिक औद्योगिक क्षेत्र स्थापना गर्नका लागि सम्भाव्यता अध्ययन गरियो । तर दुबै क्षेत्र औद्योगिक क्षेत्रका लागि उपयुक्त नरहेको प्रारम्भिक अध्ययनले देखाए ।जहाँ सामुदायिक वनहरूले औद्योगिक क्षेत्रका लागि आवश्यक पर्ने एक हजार विगाह जग्गा उपलब्ध गराउने निर्णय गरेका थिए । २०७४ सालमा संघीय सरकारले प्रदेशमा औद्योगिक क्षेत्र स्थापनाका लागि पाँच करोड रकम विनियोजन गरेको थियो । तर कर्णालीमा औद्योगिक क्षेत्रका लागि जग्गा नै भेटिएन । आफ्नै नाममा जग्गा नहुँदा सरकारले विनियोजन गरेको उक्त रकम फिर्ता भयो । त्यस्तै २०७५ सालमा औद्योगिक क्षेत्रका लागि पूर्व सम्भाव्यता अध्ययन गर्न संघीय सरकारबाट ४० लाख रूपैयाँ विनियोजन भयो । जसबाट विस्तृत परियोजना प्रतिवेदन तथा वातावरणीय प्रभाव मूल्याङ्कन कार्यको थालनी पनि भयो । तर अध्ययन अनुसार औद्योगिक क्षेत्रका लागि जग्गा उपयुक्त भएन । जग्गा नभएकै कारण हालसम्म कर्णालीले औद्योगिक क्षेत्रको विकासका लागि झण्डै पाँच करोड बजेट गुमाएको छ । चालु आर्थिक वर्षमा पनिजग्गाको टुङ्गो लाग्न नसके अर्थतन्त्रमा कर्णाली धेरै पछाडिपर्ने वीरेन्द्रनगर औद्योगिक क्षेत्र व्यवस्थापन कार्यालयका प्रमुख जीवनारायण बन्जाडे बताउँछन् । उनका अनुसार यसअघिकादुबै ठाउँहरु औद्योगिक क्षेत्रका लागि उपयुक्त नभएपछि हाल जिल्लाकै छिन्चु क्षेत्रलाई सम्भावित औद्योगिक क्षेत्र स्थापनाका रुपमा हेरिएको छ । अब औद्योगिक क्षेत्रका लागि भेरीगंगा नगरपालिकाको ६, ९, १० र ११ को बीच भागमा रहेको क्षेत्र उपयुक्त भएको बन्जाडेको भनाइ छ । त्यस स्थानमा प्रादेशिक औद्योगिक क्षेत्र स्थापनाका लागि प्राविधिक सहितको टोलीले पहिलो चरणमासम्भावित क्षेत्रको स्थलगत अध्ययन गर्नेछ । यदी उक्त क्षेत्रमा औद्योगिक क्षेत्रका लागि स्थानीयले सहयोग नगरेको खण्डमा भने अर्का क्षेत्रमासमेतसम्भाव्यता अध्ययन थालिने छ ।"
नेपालभारत उडान सञ्चालन हुने,"काठमाडौं : कोभिड१९ महामारीका कारण उडान प्रतिबन्ध गरिएको नेपालभारत उडान यथाशीघ्र सञ्चालनमा आउने भएको छ । संस्कृति, पर्यटन तथा नागरिक उड्डयन मन्त्रालयले अर्को साताबाट दिल्लीकाठमाडौँ उडानका लागि अनुमति दिने तयारी गरेको हो । मन्त्रालयका सहचिव बुद्धिसागर लामिछानेले नेपालभारत उडानको टुङ्गो लागेको र अबको सातदेखि दश दिनभित्रमा उडान सुरु हुने जानकारी दिए। उनले भने, 'उडान खुल्ने टुङ्गो लाग्यो, कहिलेदेखि गर्ने भन्नेबारे मन्त्रालयले भारतको नागरिक उड्डयन मन्त्रालयलाई कूटनीतिक माध्यमबाट उसले पठाएको एयर बबल अवधारणाको सकारात्मक रेस्पन्स पठाउँछौं, त्यसपछि दुबै देशका एयरलाइन्सलाई उडान तयारीका लागि आग्रह गर्छौ, यो दश दिनजति समय लाग्छ उडान सुरु हुन ।' सहसचिव लामिछानेका अनुसार शुरुवाति चरणमा काठमाडौँदिल्ली दुई उडान मात्रै हुनेछन् । एउटा नेपाली वायुसेवा कम्पनीको र अर्को भारतीय एयरलाइन्सले उडान गर्नेछन् । पछि दुबै देशले आवश्यकताको आधारमा उडान अभिवृद्धि गर्न सकिनेछ । कोभिड महामारी नियन्त्रणका लागि गत चैत ११ देखि देशभर लागू गरिएको बन्दाबन्दी र त्यसपछिको निषेधाज्ञाका कारण करिब ६ महिनापछि गत भदौँ १६ देखि नियमित अन्तर्राष्ट्रिय उडान शुरु भएको थियो । छिमेकीमुलुक भारतमा भने कोरोना सङ्क्रमणदर उच्च रहेकाले भारतका तीनवटै गन्तव्य नयाँ दिल्ली, मुम्बई र बैङ्लोरको उडान प्रतिबन्ध थियो । गत मङ्सिर १० को मन्त्रिपरिषद् बैठकले भारतले प्रस्ताव गरेको एयर बबल मोडल लाई स्वीकार गर्ने निर्णय गरेको थियो । अरु देशको हकमा भने मन्त्रालयले आवश्यकताका आधारमा उडान सञ्चालन अनुमति दिनसक्ने मन्त्रिपरिषद्ले निर्णय गरेको छ । नियामक नेपाल नागरिक उड्डयन प्राधिकरणले भारतीय उड्डयन निकायसँग उडानसम्बन्धी मापदण्ड बनाएपछि उडान हुने जनाइएको छ । प्राधिकरणका अनुसार अहिले नेपालबाट भारतसहित बङ्गलादेश, भुटान र थाइल्याण्डमा उडान रोकिएको छ । अन्य गन्तव्यमा उडान भइरहेको छ । नेपालका तीनसहित २९ वायुसेवा प्रदायक कम्पनीले विभिन्न १६ मुलुकका गन्तव्यमा अन्तर्राष्ट्रिय उडान भर्दै आएका छन् । अन्तर्राष्ट्रिय उडान घट्यो भदौ १६ देखि नियमित रुपमा सुरु भएको अन्तर्राष्ट्रिय उडान शुरुतामा दैनिक २० देखि २५ वटासम्म उडान भएपनि अहिले मुश्किलले करिब २० वटा मात्र उडान हुने गरेको त्रिभुवन अन्तर्राष्ट्रिय विमानस्थलले जनाएको छ । विमानस्थलका प्रवक्ता देवचन्द्रलाल कर्णले पछिल्ला दिनमा अन्तर्राष्ट्रिय उडान बढ्नुको साटो क्रमशः घट्दै गएको बताए । उनका अनुसार अहिले अन्तर्राष्ट्रियतर्फ दैनिक २० वटासम्म मात्रै उडान हुने गरेको छ । यो आगमन र प्रस्थान दुबै गरेर हो । यो सङ्ख्यामा पनि अहिले केही घटेको छ । भदौको दोस्रो साताबाट खुलेको नियमित अन्तर्राष्ट्रिय उडानमा खाडी मुलुकबाट एयरलाइन्सले दैनिक दुई वटा उडान गर्ने गरेकामा अहिले दैनिक एउटा उडान गर्छन् । यता नेपालबाट जापानको नारिताको उडान पनि अहिले अवरुद्ध भएको छ । हङ्कङको पटकपटक अवरुद्ध भएको उडान अहिले सञ्चालनमा छ । नेपाल वायुसेवा निगम ९नेपाल एयरलाइन्स० को व्यावसायिक हिसाबले राम्रो गन्तव्य रहेको हङ्कङमा केही यात्रुको पिसिआर रिपोर्ट त्यहाँको परीक्षणमा पुनः पोजेटिभ देखिए पनि नेपाल एयरलाइन्सलाई तीन पटकसम्म उडान रोकेको थियो । त्यस्तै पछिल्लो पटक जापानमा पनि केही यात्रुमा पिसिआर परीक्षणको नतिजा पोजेटिभ देखिएपछि जापानको उडान नियामक निकायले नेपाल एयरलाइन्सलाई सचेतपत्र पठाएको थियो । आन्तरिकमा उत्साहवद्र्धक उडान अन्तर्राष्ट्रिय विमानस्थलबाट हुने आन्तरिक उडान भने उत्साहवद्र्धक रहेको विमानस्थल कार्यालयले जनाएको छ । अहिले ८५ देखि ९० प्रतिशत उडान अकुपेन्सी रहेको छ । ठूला एयरलाइन्स बुद्ध, यती र श्री एयरलाइन्सको उडान अकुपेन्सी झण्डै ९० प्रतिशत रहेको सम्बन्धित कम्पनीले जनाएका छन् । बुद्धले मात्र अहिले दैनिक चार हजार ८०० सम्म यात्रु बोक्ने गरेको छ । जबकी बुद्धले सामान्य अवस्थामा दैनिक पाँच हजार ५५५ देखि ६ हजारसम्म यात्रु बोक्ने गरेको थियो । उक्त कम्पनीले अहिले दैनिक दुईतर्फी ८२ उडान गरिरहेको छ । यती एयरलाइन्स र श्री एयरलाइन्सको गन्तव्य अनुसार उडान अकुपेन्सी राम्रो रहेको जनाइएको छ । आन्तरिकतर्फ १० हेलिकोप्टरसहित १९ वायुसेवा प्रदायक कम्पनीले उडान भर्दै आएका छन् । रासस"
रक्तश्रावबाट सुत्केरीको मृत्यु,"अछाम : अछाममा एक सुत्केरी महिलाको मृत्यु भएको छ। जिल्लाको तुर्माखाद गाउँपालिका४ की ३८ वर्षीया नामसरा विकको जिल्ला अस्पताल अछाममा मृत्यु भएको हो । सोमबार मध्यान्ह १२ बजे नै सुत्केरी व्यथा लागेर रक्तश्राव हुन थालेपछि स्थानीय स्वास्थ्य संस्थामा उनी पुगेकी थिइन् । त्यहाँ उपचार सम्भव नभएपछि उनलाई जिल्ला अस्पतालमा ल्याईएको थियो। सोमबार राती १२ बजेर १५ मिनेटमा जिल्ला अस्पतालमा उनको ज्यान गएको जिल्ला अस्पताल अछामका निमित्त प्रमुख डाक्टर अतुल भारद्धाजले जानकारी दिए । छैठौं बच्चा जन्माउने क्रममा नामसरालाई अस्पताल पुर्याइए पनि रक्तश्राव नरोकिएपछि ज्यान गएको भारद्धाजले जानकारी दिए। नामसराको पेटमा रहेको बच्चाको पहिले नै मुत्यु भइसकेको थियो डा भारद्धाजले भने, साढे ४ घण्टा ढिलो गरी अस्पतालमा पुर्याइएका कारण उनलाई बचाउन सकिएन। नामसराका यसअघि ३ छोरा र २ छोरी छन् ।"
बालयौन दुराचारका आरोपमा फ्रान्सेली नागरिक पक्राउ,"काठमाडौं : बाल यौन दुराचारका आरोपमा एक फ्रान्सेली नागरिक पक्राउ परेका छन् । प्रहरीको केन्द्रीय अनुसन्धान ब्यूरोको टोलीले पोखराका १२, आठ र सात वर्षीय तीन नाबालकलाई यौन दुराचार गरेको आरोपमा फ्रान्सका ६० वर्षीय क्रिष्टियन सर्ज हेनरी नौगारेटलाई सोमबार पक्राउ गरी मंगलबार सार्वजनिक गरेको हो । ब्यूरोका प्रवक्ता बेलबहादुर पाण्डेले पोखरा महानगरपालिका१७ बिरौटा पावर हाउसस्थित फुर्सेखोला बगर किनारामा यौन दुराचार गरिरहेका अवस्थामा नौगारेटलाई प्रहरीले पक्राउ गरेको जानकारी दिए। प्रहरीले यौन दुराचारमा परेका तीन नाबालकलाई समेत उद्धार गरेको छ । उद्धार गरिएका नाबालकलाई अभिभावकको जिम्मा लगाइसकिएको छ। नौगारेटविरुद्ध बालयौन दुरुपयोग तथा आप्राकृतिक मैथुन गरेका कसुरमा आवश्यक अनुसन्धान गरी कारवाही प्रक्रिया अगाडि बढाउन जिल्ला प्रहरी कार्यालय कास्कीलाई बुझाइएको ब्यूरोले जनाएको छ। नौगारेट गैरपर्यटकीय भिसामा नेपाल आई पोखरामा बस्दै आएको प्रहरी उपरीक्षक पाण्डेले बताए। रासस"
"बर्दिबास बालिका हत्या प्रकरण : दुई प्रहरी जिल्ला तानिए, छानबिन टोली घटनास्थलामा",बर्दिबास : बालिका हत्या प्रकरणमा मुच्छिएका दुई प्रहरी जिल्ला तानिएका छन् । ६ वर्षीय गुलाब्स खातुनको हत्या घटनामा प्रहरीको हात रहेको भन्दै गाउँलले आरोप लगाएका थिए । इलाका प्रहरी कार्यालय बर्दिबासमा कार्यरत एक हवल्दार र एक सइ जिल्ला प्रहरी कार्यालय महोत्तरी तानिएका हुन् । सइ बीरेन्द्र सिंह र हवलदार फुलगेन मण्डल तानिएका छन् । एसपी टिका केसीका अनुसार उनीमाथि अनुसन्धान भइरहेको छ । यता बालिका हत्या प्रकरणलाई छानबिन गर्न गृहमन्त्रालयले गठन गरेको छानबिन टोली घटनास्थल पुगेको छ। बालिका हत्या र गोली काण्ड घटनाको छानबिन गर्न टोली घटनास्थल पुगेको गृह मन्त्रालयका सहसचिव तथा प्रवक्ता चक्रबहादुर बुढाले बताए । बालिका हत्यालाई लिएर भएको प्रदर्शनमा प्रहरीको गोली लागेर स्थानीय सञ्जय न्यौपानेको ज्यान गएको थियो । बर्दिबास१४ शुभम् बस्तीकी ६ वर्षीया गुलाब्स खातुनको हत्या र गोली काण्ड घटनाको अनुसन्धान गर्न गृह मन्त्रालयको छानविन टोली महोत्तरी आएको हो । गुलाब्सालाई मंसिर ७ गते गौशालाका अरुण साहले अपहरण गरी हत्या गरेको प्रहरीले जनाएको छ। । सोही साँझ बालिकाको हत्या गरेर उनको शव बोरामा प्याक गरेर झाडीमा फलेका थिए ।
जरिवाना दुई सय : वर्षौदेखि फरार नौजना पक्राउ,"विराटनगर : जुवा मुद्दामा अदालतबाट दोषी ठहर भए पनि वर्षौदेखि फरार रहेका नौ जना प्रतिवादीलाई प्रहरीले मंगलबार विराटनगरबाट पक्राउ गरेको छ। पक्राउ परेकालाई केही वर्षअघि अदालतले दोषी ठहर गर्दै दुई सय रुपैयाँ जरिवानाको फैसला सुनाएको थियो। तर जरिवाना नतिरिकन वर्षौदेखि फरार रहेका उनीहरुलाई प्रहरीले पक्राउ गरेर अदालतमा बुझाएको छ। पक्राउ परेका सबै जना अदालतले तोकेको जरिवाना रकम बुझाएर मंगलबार नै छुटेका छन्। प्रहरीले विराटनगरमा जुवाको अखडा नै चलाउने गरेको आरोप लाग्दै आएका विराटनगर महानगरपालिका७ का ३५ वर्षीय हंशराज जैनलाई पक्राउ गरेको छ। उनीविरुद्ध चलाइएको जुवा ऐन अन्तर्गतको मुद्दामा अदालतले २०७० साल वैशाख १२ गते दुई सय रुपैयाँ जरिवानाको फैसला गरेको थियो। तर जैन अहिलेसम्म जरिवाना नतिरिकन फरार रहेको पाइएको मोरङ प्रहरीका प्रवक्ता डीएसपी मानबहादुर राईले जानकारी दिए। अदालतको फरार सूचीमा रहेका कारण प्रहरीले खोजी तीव्र पारेर उनलाई ट्राफिक चोकबाट पक्रिएको राईको भनाइ छ। जैन विराटनगरमा कानुनद्धारा प्रतिबन्धित जुवा, फाट्का र सट्टेबाज खेलाउने मुख्य नाइके भएको प्रहरीको दाबी छ। त्यस्तै प्रहरीले विराटनगरको घोघापुल चोकबाट चार जना र ट्राफिक चोकबाट चार जना गरेर अरु आठ जना फरार प्रतिवादीलाई पक्राउ गरेको छ। घोघापुल चोकबाट विराटनगर९ का ६० वर्षीय नविरज खाँ, ४४ वर्षीय मजमिल हुसेन, ६४ वर्षीय रजाक भनिने राजु खाँ र ६४ वर्षीय मुन्ना कुरेशी पक्राउ परेका हुन्। उनीहरुलाई अदालतले २०७१ जेठ २१ गते जुवा मुद्दामा दोषी ठहर गर्दै दुई सय रुपैयाँ जरिवानाको फैसला सुनाएको थियो। त्यस्तै ट्राफिक चोकबाट विराटनगर९ का ४१ वर्षीय रामबहादुर गुरूङ, ४१ वर्षीय लक्ष्मणबहादुर गुरूङ, ३० वर्षीय सुमित साह, विराटनगर१० शान्तिचोकका ३२ वर्षीय विजय श्रेष्ठ पक्राउ परेका छन्। उनीहरुलाई २०७० वैशाख १२ गते अदालतले दुई सय रुपैयाँ जरिवानाको फैसला सुनाएको थियो। मोरङ प्रहरी प्रमुख एसपी सन्तोष खड्काले जुवा मुद्दामा दोषी ठहर गर्दै अदालतले दुई सय रुपैयाँ जरिवानाको फैसला सुनाए पनि वर्षौदेखि फरार रहेकालाई पक्राउ गरेर अदालतमा बुझाइएको जानकारी दिए। अदालतबाट विभिन्न मुद्दामा दोषी ठहर भएर पनि कैद वा जरिवाना भुक्तान नगरिकन फरार रहेकाहरुलाई पक्राउ गर्न प्रहरीले सक्रियता बढाएको छ, उनले भने, अदालतको फैसला कार्यान्वयनका लागि फरार रहेका प्रतिवादीको सबै विवरण संकलन गरेर खोजी तीव्र पारिएको छ।"
चिकित्सक तथा स्वास्थ्यकर्मीहरुले सरकारविरुद्ध निर्णायक आन्दोलन गर्ने,"काठमाडौं : चिकित्सक तथा स्वास्थ्यकर्मीहरुले आफूहरुको १८ बुँदे माग पूरा नगरिए सरकारविरुद्ध निर्णायक आन्दोलन गर्ने चेतावनी दिएका छन्। उक्त आन्दोलनपछि सरकारसमेत परिवर्तन हुनसक्ने उनीहरुले उद्घोष गरे। नेपाल चिकित्सक संघको संयोजकत्वमा देशका १९ वटा स्वास्थ्य क्षेत्रका पेशागत संघसंगठन तथा क्रियाशील ट्रेड युनियनमा आवद्ध चिकित्सक तथा स्वास्थ्यकर्मीहरुले उक्त चेतावनी दिएका हुन्। १९ वटा संघसंगठनले नेपाल चिकित्सक संघका अध्यक्ष डा लोचन कार्कीको संयोजकत्वमा नेपाल संयुक्त स्वास्थ्य संघर्ष समितिसमेत गठन गरेका थिए। सोही समितिले मंसिर ७ गते स्वास्थ्यमन्त्री भानुभक्त ढकालसमक्ष २१ दिने अल्टिमेटमसहित १८ बुँदे माग पेस गरेका थिए। सरकारले देशभरका ३ सय ९६ वटा स्थानीय तह र सातै प्रदेशमा कोभिड अस्पताल उद्घाटन गरेकै दिन सोमबार उक्त समितिले राजधानीमा पत्रकार सम्मेलन गरी आफूहरुको १८ बुँदे माग पूरा नगरिए निर्णायक आन्दोलन गर्ने चेतावनी दिइएको हो। १८ बुँदे मागपत्रको पहिलो बुँदामै कोभिडलगायत जनताको अन्य जटिल रोगको सम्पूर्ण उपचार राज्यले निःशुल्क गर्नुपर्ने उल्लेख गरिएको छ। आईसीयू, भेन्टिलेटरलगायतका उपकरणहरुको संख्या देशैभरका अस्पतालहरुमा वृद्धि गरी सेवा विस्तार गर्नुपर्ने दोस्रो महत्वपूर्ण माग गरिएको छ। सरकारले स्वास्थ्यकर्मीहरुलाई उपलब्ध गराउने भनेको कोभिड जोखिम भत्ता, बीमालगायतका सुविधा सरकारी तथा निजी दुवै अस्पताल तथा स्वास्थ्य संस्था सबैका स्वास्थ्यकर्मीहरुलाई सहज उपलब्ध गराउन माग गरिएको छ। त्यस्तै कोभिड संक्रमण भएका चिकित्सक, नर्स तथा स्वास्थ्यकर्मीहरुको लागि छुट्टै डेडिकेटेड अस्पतालको व्यवस्था गर्नसमेत माग गरिएको छ।उनीहरुले कोभिड १९ नियन्त्रणको लागि गरिने कन्ट्याक्ट ट्रेसिङ, परीक्षण, आइसोलेसन, उपचारलगायतका सम्पूर्ण कार्यको दायरा बढाउन गरेका छन्। स्वास्थ्य सेवालाई संघअन्तर्गत राखी पुनर्संरचना गर्नुपर्ने तथा स्वास्थ्य सेवा सञ्चालन, व्यवस्थापनका लागि छुट्टै स्वास्थ्य सेवा ऐनको व्यवस्था गर्न माग गरिएको छ। पत्रकार सम्मेलनमा संघर्ष समितिका संयोजक डा कार्कीले आफूले दिएको समयभित्र माग पूरा नगरिए सरकारविरुद्ध निर्णायक आन्दोलन गर्ने चेतावनी दिए। कोभिड १९ लाई खेलाची गर्दा संयुक्त राज्य अमेरिकी राष्ट्रपति डोनाल्ड ट्रम्पले निर्वाचन हार्नुपर्यो, उनले भने, हाम्रो मागलाई सम्बोधन नगरेर नेपालमा पनि सरकारले राज्यसत्ता गुमाउनुपर्ला। स्वास्थ्य सेवा क्षेत्रका सबै संघसंगठन संयुक्त भएर आएकाले अब हुने आन्दोलन निर्णायक हुने उनको दाबी थियो। संयोजक डा कार्कीले नेपालमा कोरोना भाइरस परीक्षण भएकामध्ये २५ प्रतिशतलाई संक्रमण पुष्टि भएको अवस्थाले परीक्षणको दायरा बढाउनुपर्नेमा जोड दिए। तर हामीकहाँ कोरोना भाइरस संक्रमण परीक्षण नै कम भइरहेको छ, उनले थपे, कन्ट्याक्ट ट्रेसिङ नै हुन सकेको छैन। संक्रमित खुलमखुला हिँडिरहेका छन्। नेपाल स्वास्थ्यकर्मी युनियनका अध्यक्ष उज्ज्वलकुमार शर्माले सरकारको असफलता र असक्षमताको कारण कोरोना भाइरस संक्रमितको उपचार गर्दागर्दा स्वास्थ्यकर्मीले नै उपचार नपाई मर्नुपर्ने बाध्यता आइलागेको सुनाए। तैपनि कोरोना संक्रमणका कारण मरेका स्वास्थ्यकर्मीहरुले सरकारबाट कुनै राहत तथा क्षतिपूर्ति पाउन नसकिएको उनको गुनासो थियो। घरपरिवारको अभिभावक रहेका स्वास्थ्यकर्मी कोरोना संक्रमणले मर्दा उल्टै घरपरिवारलाई ऋण बोकाएर जानुपरेको छ, अध्यक्ष शर्माले भने, स्वास्थ्यकर्मी त्यसमाथि सरकारी कर्मचारीकै अवस्था यस्तो छ भने सर्वसाधारणको अवस्था कस्तो होला अनुमान लगाउन गार्हो छैन। उनले सरकारले दावी गरेअनुसार कोभिड १९ नियन्त्रणमा खटिएका चिकित्सक तथा स्वास्थ्यकर्मीहरुले कुनै भत्ता वा सुविधा नपाएको स्पष्ट पारे। त्यस्तै नेपाल स्वास्थ्यकर्मी संघका अध्यक्ष रामजी घिमिरेले वर्तमान दुईतिहाइ नजिक गणतान्त्रिक एवं समाजवादउन्मुख सरकार पञ्चायत सरकारभन्दा गएगुज्रेको र असक्षम रहेको जिकिर गरे। पञ्चायत सरकारले त्यसबेला संक्रामक रोग नियन्त्रण गर्न छुट्टै संक्रमण ऐन ल्याएको थियो, उनले भने, तर केपी ओलीको गणतान्त्रिक तथा समाजवादउन्मुख सरकारले पञ्चायत सरकार जत्तिको पनि क्षमता देखाएन। कोभिड १९ विरुद्ध दिनरात खटिएका चिकित्सक तथा स्वास्थ्यकर्मीहरुले जोखिम भत्ता नपाउने तर स्वास्थ्य मन्त्रालय र विपद् व्यवस्थापन समितिका बसेर टेबलकुर्सी हल्लाउनेले पाउन यो कस्तो व्यवस्था भन्दै उनले अध्यक्ष घिमिरेले प्रश्न गरे। कार्यक्रममा स्वास्थ्य सेवा प्रणाली असफल भइसकेको हुँदा तत्काल संघमातहत ल्याएर रेस्क्यु गर्नुपर्नेमा जोड दिइएको थियो। नेपालमा कोभिड १९ को पहिलो केस आउँदा नै गर्नुपर्ने तयारी, कोभिड १९ नियन्त्रण र व्यवस्थापन गर्न विज्ञहरुको टोली बनाई उनीहरुले दिएको सुझावको आधारमा स्वास्थ्य सेवासम्बन्धी नीतिनियम बनाउन आफूहरुले समयमै ध्यानाकर्षण गर्दा पनि सरकारले अहिलेसम्म नसुनेको चिकित्सक तथा स्वास्थ्यकर्मीहरुको गुनासो थियो।"
उपत्यकामा थप ५३० जनामा कोरोना संक्रमण,काठमाडौं : काठमाडौं उपत्यकामा थप ५३० जनामा कोरोना भाइरस (कोभिड१९) संक्रमण देखिएको छ। विभिन्न प्रयोगशालामा गरिएको परीक्षणमा २४० महिला र २९० पुरुष गरी ५३० जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। पछिल्लो २४ घण्टामा १३ सय ४ जना कोरोना भाइरस (कोभिड१९) संक्रमित थपिएका छन्। स्वास्थ्य तथा जनसंख्या मन्त्रालयका अनुसार मंगलबार देशभरै थपिएका १३ सय ४ सहित संक्रमितको संख्या २ लाख ३३ हजार ४५२ पुगेको छ। यस्तै मन्त्रालयका अनुसार मंगलबार २ हजार ७३ जना डिस्चार्ज भएका छन्। योसहित निको हुनेको संख्या २ लाख १६ हजार ५९४ पुगेको छ। यस्तै आज कोरोनाबाट थप २१ जनाको मृत्यु भएको छ। हालसम्म कोरोनाबाट मृत्यु हुनेको संख्या १५ सय २९ पुगेको छ। देशभर क्वारेन्टिनमा ६१६ जना रहेका छन् भने आइसोलेसनमा १६ हजार ६३३ जनाको उपचार भइराखेको छ। मन्त्रालयका अनुसार ३७० जनाको आइसीयू र ६३ जनाको भेन्टिलेटरमा उपचार भइरहेको छ।
धरानमा झापाकी कोरोना संक्रमित महिलाको मृत्यु,धरान : कोरोना भाइरस (कोभिड१९) संक्रमणका कारण बीपी कोइराला स्वास्थ्य विज्ञान प्रतिष्ठानको कोभिड अस्पतालमा झापाको दमक नगरपालिका३ की ८२ वर्षीया वृद्धाको मृत्यु भएको छ। उनको उपचारका क्रममा सोमबार निधन भएको प्रतिष्ठानका सहायक प्रवक्ता डा चुडामणि पोखरेलले जानकारी दिए। कोरोना पोजिटिभ देखिएपछि वृद्धा मंसिर ७ गते अस्पताल भर्ना भएकी थिइन् । उनमा कोरोनासँगै दीर्घरोग भएको सहायक प्रवक्ता पोखरेलले बताए । शव व्यवस्थापनको पहल भइरहेको पोखरेलले जानकारी दिए।
काम गर्ने वातावरण नभएको भन्दै वडाध्यक्षले दिए राजीनामा,डडेल्धुरा : डडेलधुरामा निर्वाचित एक वडा अध्यक्षले राजीनामा दिएका छन् । जिल्लाको अलिताल गाउँपालिका१ का वडा अध्यक्ष पूर्णबहादुर ऐरले सोमबार कार्यपालिका बैठकमा सहकर्मीबाट असहयोग नभएको भन्दै आफ्नो राजीनामा पत्र दर्ता गराएका छन्। बैठकमा वडा अध्यक्ष ऐरको राजीनामा पत्र आएको भन्ने जानकारी पाएको गाउँपालिका अध्यक्ष बलबहादुर गुरुङले बताए। उनले आफू गाउँपालिका बाहिर भएकाले राजीनामा पत्र हेर्न नपाएको र वडा अध्यक्षले किन राजीनामा गरे भन्ने विषयमा थाहा नभएको जनाए । वडा अध्यक्ष ऐर नेपाल कम्युनिस्ट पार्टी (नेकपा) बाट निर्वाचित जनप्रतिनिधि हुन् । अध्यक्ष ऐरले सहकर्मीले निरन्तर असहयोग गर्दै आएका र आफूलाई काम गर्ने वतावरण नभएका कारणले राजीनामा दिएको बताए। अध्यक्ष ऐरको राजीनामाको विषयमा छलफल गरेर निर्णय गरिने गाउँपालिकाले जनाएको छ । उनले दिएको राजीनामाका बारेमा बैठकमा छलफल गरेर समाधान गरिने गाउँपालिका अध्यक्ष बलबहादुर गुरूङले बताए ।
"'सरल सरकार, सहज सेवा' को बाटोमा सन्धिखर्क नगरपालिका","सन्धिखर्क : अर्घाखाँचीको सन्धिखर्क नगरपालिकाले सिंह दरवारको अधिकार गाउँगाउँमा पुर्याउनका लागि 'सरल सरकार सहज सेवा' को नाराका साथ आफ्ना गतिविधि अगाडि बढाएको छ । आफ्नै गाउँबाट सेवा प्राप्त गरेको नागरिकले महशुस गर्ने गरी नगरपालिकको मुख्यालयमा सीमित सेवाहरु वडा कार्यालयबाट प्रदान गर्न सुरु गरिसकेको छ । राजस्व प्रशासनको सेवालाई वडास्तरबाट पुराउन तथा नागरिकलाई कम लागतमा छिटो छरितो र गुणस्तरीय सेवा प्रवाह सुरु भएपछि नगरबासी खुशी भएका छन् । सिंहदरवारको अधिकार गाउँगाउँमा भनेर नारामा भनिने तर पहिले गाउँ विकास समितिबाट प्रदान हुने सेवाको लागि पनि नगरपालिकामा धाउनुपर्ने बाध्यतालाई हटाएर वडा कार्यालयलाई मजबुत बनाई बडा कार्यालयबाटै सेवा प्रवाह गरिने नगरपालिकाका प्रमुख प्रशासकीय अधिकृत कृष्ण प्रसाद सापकोटाले बताए । नगरपालिकाको कार्यालयबाट प्रदान हुने जनताको प्रत्यक्ष सरोकार रहेका सेवाहरुलाई वडावडाबाट सुरु गरेको छ । नगरवासीलाई मालपोत कर, सम्पत्ती कर, व्यवसाय दर्ता, नविकरण र खारेजी आदि कामका लागि नगरपालिकाको कार्यालयमा धाउनुपर्ने बाध्यता हटेको छ । अहिले मालपोत कर, सम्पत्ती कर तथा व्यवसाय दर्ताको सबै काम सम्बन्धित वडा कार्यलयबाटै सुरु गरेको नगर पालिकाका प्रमुख प्रशासकीय अधिकृत कृष्ण प्रसाद सापकोटाले बताए । नगरवासीहरुको मालपोत कर तथा सम्पत्ति कर तिर्न तथा व्यवसाय दर्ता र व्यवसाय नविकरणका लागि नगरपालिकामा धाउनुपर्ने समय तथा आतेजाते भाडाको समेत बचत भएको छ । कम लागतमा बढी सेवा नागरिकले पाउने गरी कामहरु अगाडि बढेपछि नगरवासी पनि दंग छन् । ज्येष्ठ नागरिकहरु ज्येष्ठ नागरिक परिचयपत्र बनाउन नगरपालिकाको कार्यलयमा जानु पर्ने बाध्यता थियो । अहिले ज्येष्ठ नागरिक परिचय पत्र पनि वडा कार्यलयबाटै प्रदान गर्न सुरु गरेको छ । वृद्धवृद्धाहरुले सहजरुपमा आफ्नै गाउँबाट परिचयपत्र प्राप्त गरुन भन्ने उद्देश्यले वडा कार्यलयबाटै वितरण गर्न सुरु गरिएको सन्धिखर्क नगर पालिकाका नगर प्रमुख कमल प्रसाद भुसालले बताए । अहिले सबै वडा कार्यलयमा प्राविधिक खटिएका छन् । पहिले जस्तो प्राविधिक भेट्न भन्दै नगरपालिकामा धाउनु पर्दैन । वडा कार्यलयमै बसेका प्राविधिकले योजनाको इस्टिमेट तथा मुल्यांकन गर्न थालेपछि वडावासीहरु पनि खुशी भएका छन् । प्रशासनीक कर्मचारीको कमी भएमा वडामा रहेका प्राविधिक कर्मचारीहरुलाई खटाएर भएपनि सेवा प्रवाहलाई छिटो र छरितो बनाउन नगरपालिका लागि परेको छ । व्यक्तिगत घटना दर्ता पनि सबै वडा कार्यलयबाट अनलाइन प्रणालीमै सुरु गरेको छ । योजना सम्झौता गर्न उपभोक्ता समितिका पदाधीकारीहरु नगरपालिकामा आउन जान समस्या हुने भएपछि वडा कार्यलयमै पुगेर योजना सम्झौता गर्ने गरेको छ । ज्येष्ठ नागरिकलाई घरमै पुगेर सम्मान गर्ने कार्य गरेको छ । ज्येष्ठ नागरिकहरु समाजका गहना भएको तथा उहाँहरुको योगदान महत्वपुर्ण रहेको ठहर गर्दै ९० वर्ष माथिका ज्येष्ठ नागरिकलाई घरमै पुगेर सम्मान पनि गर्दै आएको सन्धिखर्क नगरपालिकाका नगर उप प्रमुख ठाकुर कुमार विकले बताए । वडा कार्यलयको भौतिक संरचनामा पनि नगरपालिकाले जोड दिएको छ । वडा नम्बर १ र १० का भवन निर्माण सम्पन्न भएपछि आफ्नै भवनबाट सेवा दिइरहेका छन् । ३,४,५ र ९ नम्वर वडा कार्यलयको भवन निर्माण सुरु भएको छ । वडा नं १२ को वडा कार्यालयको भवन निर्माण सम्पन्नै हुन लागेको छ । वडा कार्यालयहरुको संस्थागत विकासका लागि अभियान नै सुरु गरी वडाकार्यालयलाई अधिकतम प्रविधिमैत्री बनाउनका लागि सवै वडा कार्यालयमा डेडिकेट इन्टरनेट सुविधा, फर्निचर, कम्प्युटर, प्रिन्टर, फ्याक्स आदिको प्रयाप्तता प्रदान गरेको छ । कर्मचारीको अभाव परिपूर्ति गर्नका लागि वडा कार्यालयमा खटाइएका प्राविधिक कर्मचारीहरु (सवन्जिनियर, एसिस्टेन्ट सब इन्जिनियरहरु) पनि आफ्नो नियमित कामका अतिरिक्त वडा सूचना प्रविधिसँग सम्बन्धित काममा सघाउन पर्ने अनिवार्य गरिएको छ । कृषि तथा पशु पंक्षी सेवाका लागि हाललाई मोवाईल सेवाको रुपमा प्रति प्राविधिक २ वडाको जिम्मेवारी दिइएको छ । भने निकट भविष्य एक वडा एक प्राविधिक खटाइने छ । स्वास्थ्यतर्फका कर्मचारीहरु वडा कार्यालयसँग समन्वय गरेर काम गर्नुपर्ने गरी पत्रिपत्र गरिएको छ । यसैगरी प्रमुख प्रशासकीय अधिकृत कृष्णप्रसाद सापकोटा आएपछिको पहिलो बैठकमा नै बेरुजु शून्य नगरपालिका घोषणा गर्ने निर्णय भयो । सो निर्णयसँगै बेरुजु शून्य हुने गरी काम अगाडि बढिरहेको छ । आन्तरिक लेखा परीक्षण शाखाले आफ्नो कार्ययोजना नै बनाएर बेरुजु शून्य बनाउने रणनीतिका साथ काम गरिरहेको छ । विगत वर्षका वेरुजुरुहरु केलाएर सम्बन्धित पक्षलाई पत्राचार गरी असुल गर्नुपर्ने भए रकम दाखिला गर्न लगाइएको छ भने नियमित गर्नुपर्ने भए नियमित गर्नका लागि कागजात झिकाइ राखि महालेखा नियन्त्रक कार्यालयबाट खटिइ आउने सदरमुकाममार्फत फर्छ्यौट गरिने कुरा उल्लेख छ । यसैगरी कार्यालयमा उपयुक्त वातावरण बनाइएको छ । सबै कर्मचारीहरुलाई कार्यविवरण प्रदान गरिएको छ । प्रतिस्पर्धात्मक परीक्षाबाट सूचना प्रविधि अधिकृत भर्ना गरिएको छ भने कार्यालयलाई सूचना प्रविधिमैत्री बनाउन कार्यायोजना बनाइ काम अगाडि सारिएको छ । त्यसैगरी वेवपेजलाई नियमित अद्यावद्यिक गर्ने, सेवा प्रवाहलाई भरपर्दो, गुणस्तरीय, पहुँचयोग्य बनाइ विकासका क्रियाकलापलाई प्रभावकारी रुपमा संचालन गर्ने अभियानको सुरुवात गरिएको छ । आम्दानी, खर्च, निर्माण भएका ऐन, नियम कार्यविधि, लेखा परीक्षण प्रतिवेदन र वार्षिक प्रतिवेदन कार्यालयको वेवसाईटमा सार्वजनिक गरिएको छ । त्यसैगरी राजनीति तटस्थ र सेवाप्रति प्रतिवद्ध भइ काम गर्ने वातावरण निर्माण गरिएको छ । कार्यालयमा रहेका स्थायी, अस्थायी, करार र ज्यालादारी कर्मचारीको विवरण अद्यावद्यिक गरी वेबसाइटमा राखिएको छ। सार्वजनिक जवाफदेहिता प्रवर्धनका लागि सार्वजनिक सुनुवाई सम्पन्न गरिएको छ भने सार्वजनिक परीक्षण् र सामाजिक परीक्षाण गर्ने कार्ययोजना अगाडि सारिएको छ। स्थानीय तहका कर्मचारीहरुलाई आधारभूत प्रशासनिक संस्कृति र कार्यप्रक्रिया सम्बन्धमा विभिन्न प्रशिक्षण (राजस्व प्रशासन, घटना दर्ता) नियमित बैठक, शाखा प्रमुखहरुको बैठकजस्ता कामहरु नियमित रुपमा संचालन गरिएको छ । वित्तिय सुशासन कायम राख्न सम्पूर्ण आथिक कारोवार सुत्रमार्फत संचालन गरिएको छ । आवश्यक कानुहरुको तर्जुमा गरी कामहरु अगाडि बढाइएको छ । नगरपालिकाले प्रदान गर्ने पशु सुत्केरी भत्ता लिन नगरपालिकामा कृषकहरुलाई धाउन नपरोस भनेर वडा कार्यलयमै पुगेर कृषकलाई बोलाएर पशु सुत्केरी भत्ता वितरण गरेको छ। गाई भैसी व्याएको कृषकलाई एक पशुको सुत्केरी भत्ता बराबर २ हजार रुपैयाँ प्रदान गरेको नगरपालिकाका पशु शाखा प्रमुख प्रकाश न्यौपानेले बताए । सबैलाई वडा ,गाउँगाउँ तथा घरघरमा समेत पुगेर भत्ता प्रदान गरेको उनले जानकारी दिए । कृषकहरुको मागको आधारमा मौषमी तथा बेमौषमी तरकारीको बिउ तथा गहुँको बिउ सम्बन्धित वडा कार्यलयमै कृषकहलाई वितरण गरिएको छ । कृषकलाई बन्दा, फूल काउली, ब्रो काउली, पयाज, केराउलगायतका तरकारीका बिउ कृषकको मागका आधारमावितरण गरेको कृषि शाखा प्रमुख राजेन्द्र भट्टराइले बताए ।"
बैतडीमा थप १७ जनामा कोरोना पुष्टि,"बैतडी : बैतडीमा थप १७ जनामा कोरोना पुष्टि भएको छ । मंगलबार जिल्ला अस्पताल बैतडीको प्रयोगशालामा गरिएको परीक्षणमा १६ जना र डडेल्धुरा अस्पतालको प्रयोगशालामा गरिएको परीक्षणमा १ जनामा कोरोना पुष्टि भएको हो । जिल्ला अस्पताल बैतडीको प्रयोगशालामा गरिएको परीक्षणमा नेपाली सेनामा कार्यरत ४ जना, सशस्त्र प्रहरीमा कार्यरत २ जना, दशरथचन्द नगरपालिकाका ४ जना र डिलाशैनी गाउँपालिकाका ६ जनामा कोरोना पुष्टि भएको स्वास्थ्य कार्यालयका प्रमुख योगेशप्रसाद भट्टले जानकारी दिए । जिल्ला अस्पतालको प्रयोगशालामा १८३ जनाको स्वाब परीक्षण भएकोमा १६ जनामा कोरोना पुष्टि भएको हो । यस्तै डडेल्धुरा अस्पतालको प्रयोगशालामा भएको परीक्षणमा पुर्चौंडी नगरपालिकाका १ जनामा कोरोना पुष्टि भएको स्वास्थ्य कार्यालयका प्रमुख भट्टले जानकारी दिए । मंगलबार थप १७ जनामा कोरोना पुष्टि भएसँगै जिल्लामा कोरोना संक्रमितको संख्या ५६८ पुगेको छ । ५ सय ६८ जना मध्ये ६८ जना सक्रिय संक्रमित रहेका छन् । सबैभन्दा बढी दशरथचन्द नगरपालिकामा ४६ जना सक्रिय संक्रमित रहेका छन् । यस्तै डिलाशैनी गाउँपालिकामा १६ जना, पाटन नगरपालिकामा ३ जना, पुर्चौंडी नगरपालिकामा २ जना र सुर्नया गाउँपालिकामा १ जना सक्रिय संक्रमित रहेका छन् । जिल्लामा अहिले सम्म ६ हजार ९६३ जनाको स्वाब परीक्षण गरिएकोमा ५६८ जनामा कोरोना पुष्टि भएको हो । संक्रमित मध्ये ४९९ जनाले कोरोना जितेका छन् भने एकजनाको कोरोनाका कारण मृत्यु भइसकेको छ ।"
त्रिभुवन विश्वविद्यालयमा पढाइ सुरु हुने,काठमाडौं : त्रिभुवन विश्वविद्यालय (त्रिवि) अन्तर्गतका सबै क्याम्पसमा अब पढाई सुरु हुने भएको छ । त्रिवि कार्यकार्यकारी परिषद्को बैठकले कोरोना भाइरस (कोभिड१९) संक्रमणपछि रोकिएको पढाइ सुरु हुन लागेको हो । त्रिविले भौतिक उपस्थितिमा कक्षा सञ्चालन गर्ने बताएको छ । भौतिक उपस्थितिमा सम्भव नभए अन्य वैकल्पिक विधिको प्रयोग गर्न सकिने त्रिविले जनाएको छ । मंगलबार त्रिवि सूचना तथा जनसम्पर्क महाशाखाका प्रमुख सूर्यप्रसाद अधिकारीले सूचना प्रकाशित गर्दै यस्तो जानकारी दिएका हुन् ।
जनमुक्ति सेनाको ब्रिगेडमा प्राविधिक शिक्षालय,"बर्दिबास : काम गरेर खाने शिक्षाको अभावमा दलाली, अनयमितता, भ्रष्टाचार मौलाएको छ, शिक्षा, विज्ञान तथा प्रविधिमन्त्री गिरिराजमणी पोखरेलले भने,श्रम प्रति विश्वास गर्नुपर्छ। अनि मात्रै समाजले फड्को मर्छ। देशमा बढ्दैं गरेको भ्रष्टाचारप्रति मन्त्री चिन्तित देखिन्थे। कार्यक्रमका सहभागीहरु चासो दिएर सुनिरहेका थिए। दक्ष शिक्षक र अभ्यास सहितको शिक्षाले मात्रै प्राविधिक शिक्षा नमुना बन्ने मन्त्री पोखरेलले बताउँदै थिए, ब्ल्याक बोर्डमा पढाएर प्रमाणपत्र दिइन्छ कि भन्ने अझै मलाई चिन्ता छ। दक्ष जनशक्तिले मात्रै सुखी नेपाली र समृद्ध नेपालको सपना पूरा गर्ने उनले औंल्याए। महोत्तरीको बर्दिबासस्थित निर्मल लामा बहुप्राविधिक शिक्षालयको नवनिर्मित भवनको उद्घाटन गर्दै उनले भने,देशभरी प्राविधिक शिक्षाको एक किसिमको लहर चलेको छ। सातै प्रदेशमा एकएक वटा नमुना प्राविधिक शिक्षालय संचालन गरेको उनले बताए। प्राविधिक शिक्षाले मात्रै देशमा विकासको नेतृत्व गर्न सक्ने उनको तर्क थियो। प्रावधिक शिक्षाले मात्रै गरिबीलाई शून्यमा झार्न सक्छ, उनले भने।महोत्तरी जिल्लाको कर्णाली भनेर खयरमारालाई चिनिन्छ। जहाँ गाउँलेलाई पिउने पानीको समस्या छ। विकासको खासै स्वाद नचाखेका गाउँलेहरुको अनुहारमा मंगलबार खुसीयाली देखिन्थ्यो। शिक्षा, विज्ञान तथा प्रविधी मन्त्री गिरिराजमणी पोखरेलले नवनिर्मित तीन तले भवनको उद्घाटन गरे। २१ कोठामा फैलिएको भवन विकट गाउँमा बनेको छ। प्रदेश२ कै सान्दार शैक्षिक भवन हो यो। मुस्कुराइरहेको भवनमा गाउँले आफ्ना छोराछोरीको भविष्य देखिरहेका थिए। यो गाउँ अहिलेसम्मको सबै भन्दा बढी तीन करोंड ७४ लाखको भवन बनेको हो। बर्दिबास बजारबाट २२ किलो मिटर पश्चिमउत्तरको विकट गाउँ खयरमारा पुग्न जंगलको बाटो पार गर्नुपर्छ। द्वन्द्वकालमा बाहिरका मानिस त के स्वंय प्रहरी नै खयरमारा जान डराउँथें। त्यहाँ माओवादीको गढ नै थियो। सर्लाही, महोत्तरी र सिन्धुली जिल्लाको केन्द्रमा त्यो गाउँ पर्छ। समय फेरिएसँगै मनमा डर होइन्, सपना बोकेर पूर्व ताप्लेजुङ्गदेखि पश्चिम बाजुरासम्मका २२ जिल्लाका विद्यार्थी निर्धक भएर पढिरहेका छन्। त्यहाँ अहिले पाँच सय ३८ जना विद्यार्थी आफ्नो उज्जवल भविष्यका लागि मिहेनत गरिरहेका छन्। २०७५ सालमा निर्मल लामा बहुप्राविधिक शिक्षालयको स्थाना भयो। दुई वर्षमै यो शिक्षालयले गाउँको मुहार मात्रै फेरेन बाहिरी जिल्लाहरुमा सकारात्मक प्रभाव कायम गर्न सफल भएको स्थानीय विनोद श्रेष्ठ बताउँछन्। तीन करोड ७१ लाखमा शिक्षालयको अर्को भवन युद्धस्तरमा निर्माण भइरहेको छ। डिप्लोमा तलमा सिभिल इन्जिनिरिङ्ग, जियोमेट्रिक इन्जिनिरिङ, फोरेस्ट्री, होटल मेनेजमेन्ट, फुड एन्ड डेरी, फर्मेसी, रेडियोग्राफीको पढाइ भैरहेको शिक्षालयका प्राचार्य रमणकुमार मेहताले बताए। सीटीभीटीले तयार पारेको डिप्लोमा तह, टिएसएलसी र छिटो अवधिको सम्पूर्ण कार्यक्रमहरु क्रमस संचालित हुनेछ। यस वर्ष नयाँ ६ वटा विषय शिक्षालयमा थप गरिएको छ। डिप्लोमा तहमा एचए, नसिंङ्ग, ल्याब, डेण्टल, नेत्र साहयक लागायत विद्याको सम्बन्ध प्राप्त गरेका छ। प्रदेश २ मा प्राविधक शिक्षाको लहर चलेको छ। प्राविधिक शिक्षा तथा व्यवसायिक तालिम परिषद् प्रदेश २ का निर्देशक नागेन्द्र साहका अनुसार प्रदेशभरीमा १ सय २१ वटा शिक्षण संस्थामा विभिन्न प्राविधक विषयको पठनपाठन भइरहेको छ। डिप्लोमा तहमा १५ हजार ७ सय ८६ जना र प्रिडिप्लोमा तहमा २ हजार ९ सय ४ जना पढ्दैं छन्। दुई वर्ष अघि प्रदेशभरीमा ३६ वटा शैक्षिक संस्थामा मात्रै प्राविधिक शिक्षाको पहुँच थियो। महोत्तरी जिल्लाको कर्णाली मानिने विकट गाउँ खयरमारा।"
नागडाँडाबाट देखिएको माछापुच्छ्रे हिमाल,पाँचथरको फालेलुङ गाउँपालिकामा पर्ने फालोट क्षेत्रबाट देखिएको कञ्चनजङ्घा र कुम्भकर्ण हिमाल । फालोट हिमश्रृङ्खला अवलोकनका लागि प्रसिद्ध मानिन्छ । तस्बिर : रासस बागलुङको काठेखोला गाउँपालिका७ रेशको बौरबाट देखिएको धौलागिरि हिमाल । तस्बिर : रासस
इन्सपेक्टरकी श्रीमती न्यायको खोजीमा,"बेनी : प्रहरी निरीक्षक रहेका श्रीमानबाट पीडित भएको भन्दै म्याग्दीकी एक युवती न्यायको खोजीमा भौतारिएकी छिन् । प्रहरी निरीक्षक ध्रुव शर्मासँग गत असारमा विवाह गरेकी बेनीकी स्मृति शर्माले श्रीमानबाट पीडित भएको भन्दै न्यायको अपिल गरेकी हुन् । स्मृतिले विवाहअघि रहेको गर्भलाई पतन गर्न बाध्य बनाएको, सम्बन्ध बिच्छेदका लागि मानसिक यातना दिएको र सरुवा भएपछि आफूलाई अलपत्र छाडेर सम्पर्क बिहिन भएको आरोप लगाएकी छिन् । 'अफिस जान्छु भनेको मान्छे एक्कासी सरुवाको रमना लिएर गएको र फोन स्वीच अफ गरेपछि खोजतलासका लागि प्रहरी र प्रशासनमा उजुरी गरेको हो,' स्मृतिले भनिन्, 'मेरो जीवनलाई रोडमा ल्याउन खोज्दैछ । मलाई न्याय दिनुस् ।' स्मृतिले जिल्ला प्रहरी कार्यालय म्याग्दीमा न्याय दिलाइ दिनका लागि निवेदन दिएको आधारमा प्रहरी निरीक्षक शर्मालाई झिकाएर दुई पक्षबीच गत शुक्रबार छलफल गराए पनि उनीहरुबीच सम्बन्ध सुधार भएको छैन् । प्रहरी नायब उपरीक्षक किरणजंग कुँवरले विवाद निरुपणका लागि दुवै पक्षको चाहनाअनुसार छलफल गराएको बताए । छलफलबाट सम्बन्ध सुधार र विवाद समाधान नभए कानुनी प्रक्रियाबाट कारबाही अघि बढ्ने उनले बताए । जिल्ला प्रहरी कार्यालय म्याग्दीमा कार्यरत ध्रुबको केही दिनअघि पोखरा सरुवा भएको थियो । ध्रुबले स्मृतिलाई कानुनी र व्यवहारिक हिसाबले श्रीमती स्वीकार गरिसकेकको बताउँदै आफ्नो चरित्रहत्या गर्न खोजिएको गुनासो गरे । श्रीमती स्वीकार गरेर विवाह दर्ता र नागरिकता दिलाएको छु, 'उनले भने, 'सरुवा भएपछि उनलाई जानकारी गराएरै पोखरा गएको हो । नयाँ ठाउँमा काम सुरु गर्दा एकदुई दिन सम्पर्क टुटेको हुनसक्छ । हाम्रो सम्बन्धमा आएको खटपट एकाएक सामाजिक सञ्जालमा आउँदा मलाई पनि आश्चार्य लागेको छ ।' स्मृति जिल्ला निर्वाचन कार्यालयमार्फत जिल्ला प्रशासन कार्यालयमा काम गर्थिन् । प्रशासनमा बसेर मतदाता नामावली दर्ता गर्ने स्मृति र प्रशासनमा आउजाउ गरिरहने ध्रुबबीच आठ महिनाअघि भएको चिनजान प्रेम, शारीरिक सम्पर्क हुँदै विवाहसम्म पुगेको स्मृतिको दावी छ । गत चैत महिनामा ध्रुवको पोखरामा एक युवतीसँगै विवाहका लागि टिकाटालो भइसकेको थियो । टिकाटालोको तस्बीर सामाजिक सञ्जालमा समेत सार्वजनिक भएको थियो । टिकाटालेको तस्बीर सार्वजनिक भएपछि स्मृतिले जिल्ला प्रहरी प्रमुख र आफन्तहरुलाई ध्रुबसँगको सम्बन्धको बारेमा जानकारी गराएकी थिएन् । टिकाटालो भइसकेको विवाह रद्द भयो । स्मृति र ध्रुबले गत असारमा बेनीकै मन्दिरमा विवाह गरेको तस्बीर समेत सार्वजनिक गरेका थिए । विवाह गरेपछि शर्मा दम्पत्ती बेनीमै कोठा भाडा लिएर बस्दै आएका थिए । विवाह बन्धनमा बाँधिए पनि उनीहरुको सम्बन्ध सुमधुर हुन सकेन् । बेलाबेलामा खटपट भइरहन्थ्यो । सँगै बसेपनि, सामाजिक सञ्जालमा विभिन्न ठाउँ घुम्न गएको तस्बिर राख्ने गरेका थिए । उनीहरुबीच हार्दिकता र आत्मीयताको वातावरण बन्न नसक्नु तथा अविश्वासकै कारण पारिवारिक विषय सामाजिक सञ्जालमा छताछुल्ल भएको हो । पछिल्लो पटक ध्रुबले सम्बधबिच्छेद गर्नका लागि बागलुङ अदालतबाट प्रक्रिया सुरु गरेका छन् । आफूपनि स्मृतिबाट पीडित भएको बताउने शर्माले अदालतमा पुगिसकेको विषयमा सार्वजनिक रुपमा प्रतिक्रिया नदिने बताए ।"
मुस्ताङको थासाङमा कोभिड अस्पताल,"जोमसोम : दुर्गम हिमाली जिल्ला मुस्ताङको थासाङ गापा३ लेतेमा सोमबार ५ बेडको अस्थायी कोभिड अस्पताल उद्द्घाटन भएको छ ।कोभिड अस्पतालको मुस्ताङका संघीय सासद प्रेमप्रसाद तुलाचनबाट उद्द्घाटन भएको हो। सरकारले कोरोना सक्रमित व्यक्तिको उपचारमा सहज रुपमा सहयोग पुर्याउन देशभरका सरकारी अस्पताल नभएका स्थानीय तहमा ५ बेडको कोभिड अस्पताल बनाउने निर्णयसँगै १० लाख बजेट पठाएको छ। सो बजेटको आधारमा थासाङमा अस्थायी कोभिड अस्पताल स्थापना भएको प्रमुख प्रशासकीय अधिकृत सन्तोष केशीले जानकारी दिए । उनका अनुसार स्वास्थ्य तथा जनसंख्या मन्त्रालयले निकासा गरेको बजेटबाट कोभिड अस्पतालका लागि चाहिने आवश्यक बेड,स्वास्थ सामग्री, औषधि खरिद र स्वास्थ्य जनशक्तिमा खर्च गरिने भएको छ । स्वास्थ मन्त्रालयको निर्देशिका बमोजिम स्थानीय तहमा संचालनमा आउने अस्थायी कोभिड अस्पतालमा एकजना मेडिकल अफिसर, २ जना स्टाप नर्स र १ जना कार्यालय सहयोगी गरी ४ जनाको जनशक्ति तोकेको प्रमुख प्रशासकीय अधिकृत केशीले उल्लेख गरे। कोभिड अस्पताल उद्दघाटनका क्रममा सासद तुलाचनले विश्वव्यापी महामारीको रुपमा फैलिएको कोरोना भाइरस संक्रमित व्यक्तिको प्राथमिक उपचार र कोरोना रोकथाम तथा नियन्त्रणका लागि अस्थायी कोभिड अस्पतालले सहयोग पुर्याउने दाबी गरे। उनले मुकाम केन्द्रित स्वास्थ्य सेवाको पहुँच फराकिलो बनाउँदै सरकारले स्थानीय तहला अधिकार र अवसर प्रदान गरेको बताए । सो अवसरमा थासाङ गापाका अध्यक्ष बुद्धिप्रसाद शेरचनले कोरोना रोकथाम तथा उपचार व्यवस्थापनमा सरकारले महत्वपूर्ण भूमिका खेलेको बताए ।स्थानीय तहभित्रै स्वास्थ्य सेवाको अवसर प्राप्त हुनु नागरिकका लागि गर्वको विषय भएको र यसबाट नन कोभिडका बिमारीलाई पनि सेवा दिन सकिने जनाए । यस्तै मुस्ताङको लोमान्थाङ ,वारागुङ मुत्तिक्षेत्र र लोघेकर दामोदरकुण्ड गापाले पनि अस्थायी कोभिड अस्पतालको तैयारी गरेको जनाइएको छ । मुस्ताङमा हालसम्म २६ कोरोना सक्रमित व्यक्तिमध्ये २१ जना निको भएको छ्न् । यसमा अझै ५ जना सक्रिय कोरोना संक्रमित व्यक्ति रहेको जिल्ला स्वास्थ्य कार्यालय मुस्ताङले जनाएको छ ।"
भीडभाड नगर्न काठमाडौं जिल्ला प्रशासनको आग्रह,"काठमाडौं : राजधानीमा भीडभाड नगर्न जिल्ला प्रशासन कार्यालय काठमाडौंले आग्रह गरेको छ । प्रशासनले मंगलबार विज्ञप्ति जारी गर्दै राजधानीमै कोरोना संक्रमणको उच्च जोखिम रहेको अवस्थामा जिल्लामा विभिन्न माग राख्दै राजनीतिक तथा अन्य भीडभाडजन्य गतिविधि बढेको पाइएकाले सोसँग सम्बन्धित सभा, जुलुस, प्रदर्शन र अभियान सञ्चालन नगर्न आग्रह गरेको हो । यी गतिविधिले कोरोना संक्रमणको स्थिति झन भयावह हुनसक्ने दाबी प्रशासनको छ। पछिल्लो समय राजधानीलगायत विभिन्न जिल्लामा राजावादीसहित विभिन्न समूह र संघ संगठनको प्रदर्शन गर्दैै आएका छन्। प्रशासनले विज्ञप्तिमार्फत स्वास्थ्य सुरक्षाका मापदण्ड अपनाउन समेत अनुरोध गरेको छ । पछिल्लो समय जिल्लामा विभिन्न माग राखी राजनीतिक तथा अन्य भीडभाडजन्य गतिविधि जस्तै, सभा, जुलुस, प्रदर्शन र अभियान सञ्चालन गरेको भन्ने सूचना प्राप्त हुन आएको र त्यस्ता गतिविधिहरु संक्रमणको स्थितिलाई भयावह बनाउछ, विज्ञप्तिमा भनिएको छ, यस्ता गतिविधि स्थानीय प्रशासन ऐन, २०२८ तथा संक्रामक रोग ऐन २०२० को विपरित हुने भएकाले भिडभाडजन्य गतिविधि नगर्न र नगराउन सबैमा हार्दिक अनुरोध गर्दछ। संक्रमणका बीच जुलुस तथा प्रदर्शन भएमा कानुन बमोजिम कारबाही हुने प्रशासनले जनाएको छ ।"
स्कुटर दुर्घटनामा एकको मृत्यु,भक्तपुर : भक्तपुरकाठमाडौं ६ लेन सडकको मध्यपुर थिमि नगरपालिका ४ एसएस चोकमा गएराति स्कुटर दुर्घटना हुँदा एकजनाको मृत्यु भएको छ। महानगरीय प्रहरी परिसर भक्तपुरका अनुसार भक्तपुरबाट काठमाडौंतर्फ जाँदै गरेको बा ७३ प ३८२ नम्बरको स्कुटी अनियन्त्रित भई आफै दुर्घटना हुन पुगेको थियो। उक्त घटनामा परी स्कुटर चालक मध्यपुर थिमि नपा ९० राधेराधे बस्ने २९ वर्षीय राजु तामाङको मृत्यु भएको परिसरले जनाएको छ। परिसरका प्रवक्ता प्रहरी नायब उपरीक्षक दीपक गिरीले स्कुटर एसएस चोकमा रहेको ट्राफिक आइल्याण्डलाई ठक्कर दिई दुर्घटना भएको जानकारी दिए। उनका अनुसार दुर्घटनामा परी घाइते भएका तामाङलाई उपचारका लागि तत्काल नजिकै रहेको मध्यपुर अस्पताल लगिएको थियो। त्यहाँ प्राथमिक उपचारपछि गएराति नै काठमाडौंको थापाथलीस्थित नर्भिक अस्पताल लगिएको थियो। नर्भिक अस्पतालका सम्बन्धित चिकित्सकले घाइते तामाङको मृत्यु भइसकेको भनी पुष्टि गरेको प्रहरी नायब उपरीक्षक गिरीले बताए। उनले घटनासम्बन्धमा थप अनुसन्धान कार्य भइरहेको जानकारी दिए।
आज ३३औं विश्व एड्स दिवस : नेपालमा दैनिक २ जनालाई एचआईभी संक्रमण,"काठमाडौं: आज डिसेम्बर १ तारिख। प्रत्येक वर्ष यस दिन विश्वभर एड्स दिवस मनाइँदै आएको छ। जुन क्रम नेपालमा समेत ३३ वर्षदेखि जारी छ। नेपालमा ३३ वर्षअघि अर्थात् सन् १९८८ मा पहिलो एचआईभी एड्स संक्रमित फेला परेको थियो। एड्सलाई एचआईभी संक्रमणको अन्तिम अवस्था मानिन्छ। त्यसैलाई आधार मानेर नेपालमा पनि प्रत्येक वर्षको डिसेम्बर १ तारिखमा एड्स दिवस मनाइँदै आएको छ। विश्व एड्स दिवसअन्तर्गत यस वर्षको नारा एचआईभी नियन्त्रण तथा रोकथामका लागि विश्वव्यापी ऐक्यबद्धता तथा साझा जिम्मेवारी तय गरिएको छ। नेपालमा २९ हजार ५ सय ३ जना एचआईभी संक्रमित भएको अनुमान गरिन्छ। यस्तै नेपालमा दैनिक दुईजनालाई एचआईभी संक्रमण भएको पाइएको छ। जसअनुसार आर्थिक वर्ष २०७६७७ मा ७ सय ९० जनालाई एचआईभी संक्रमण भएको राष्ट्रिय एड्स तथा यौनरोग नियन्त्रण केन्द्रले जनाएको छ। विश्व एड्स दिवसको अवसरमा केन्द्रले सार्वजनिक गरेको तथ्यांकअनुसार गत वर्ष ५ सय पुरुष र २ सय ९० महिलामा एचआईभी संक्रमण पुष्टि भएको छ। जसअनुसार एकजना महिला संक्रमित हुँदा दुईजना पुरुषमा संक्रमण भएको देखिएको छ। एचआईभी संक्रमण हुने नयाँ महिलामध्ये २ सय ३९ जना गर्भवती हुने गरेका छन्। केन्द्रले नेपालमा गत वर्षसम्म ३७ हजार ५ सय ९६ जना एचआईभी संक्रमितको तथ्यांक दर्ता भएको जनाएको छ। जसमध्ये १४ हजार ४ सय ६० जनाको मृत्यु भई गत वर्षसम्म २३ हजार एकसय ३६ जनामात्रै जीवित रहेको केन्द्रको तथ्यांकले देखाउँछ। तथ्यांकअनुसार जीवित एचआईभी संक्रमितमध्ये पुरुष १३ हजार ३ सय ४१, महिला नौ हजार ५ सय ७२ र तेस्रो लिंगी २ सय २३ जना रहेका छन्। केन्द्रको तथ्यांकअनुसार कूल संक्रमितमध्ये ३१६ प्रतिशत यौनकर्मीका ग्राहक रहेका छन्। त्यस्तै गृहिणी महिला, बालबालिका, पुरुष पार्टनरलगायत ३१ प्रतिशत रहेका छन्। विदेश गई काम गर्ने ११२ प्रतिशत आप्रवासी मजदुरमा एचआईभी संक्रमण पाइएको छ। सुईबाट लागूपदार्थ प्रयोग गर्नेहरुको संख्या ८९ प्रतिशत, आप्रवासी मजदुरका श्रीमतीहरुमध्ये ८४ प्रतिशत र ६ प्रतिशत यौनकर्मीहरु एचआईभी संक्रमित रहेका छन्। कूल संक्रमितमध्ये ७१७ प्रतिशत २५ देखि ४९ वर्ष उमेरभित्रका रहेका छन्। महिला संक्रमिततर्फ यस उमेर समूहका ४५ प्रतिशत रहेको केन्द्रको तथ्यांकले देखाउँछ। २० देखि २४ वर्षका ११६ प्रतिशत, ५० वर्षमाथिका ६७ प्रतिशत, १५ देखि १९ वर्षका ३१ प्रतिशत, ५ देखि ९ वर्षका २९ र ५ वर्षमुनिका २४ प्रतिशत रहेका छन्। १० देखि १४ वर्ष उमेरका भने १६ प्रतिशतमात्रै संक्रमित रहेका छन्। केन्द्रको तथ्यांकअनुसार कूल संक्रमितमध्ये ८३८९ प्रतिशत अर्थात १९ हजार ४ सय १० जनामात्रै जीवनदायिनी औषधि एन्टिेरेट्रोभाइरल थेरापी (एआरभी) सेवा पाएका छन्। एचआईभी एड्सको क्षेत्रमा कार्यरत संघसंस्थाले नेपालमा अनुमानित १० हजार जना एचआईभी संक्रमितहरुको पहिचान नै हुन सकेको छैन। देशका ६१ जिल्लामा ८० वटा एआरटी केन्द्रहरु रहेका छन्। त्यस्तै एचआईभी संक्रमितहरुको लागि देशका ५६ जिल्लामा समुदायमा आधारित स्याहार केन्द्र रहेका छन्। ती केन्द्रमार्फत गत वर्ष २ हजार एकसय ३ जनाले सेवा पाउँदा दुई हजार ८ सय ७ जना एआरटी सेवामा भित्रिएको केन्द्रले जनाएको छ। यसैबीच ३३ औं विश्व एड्स दिवसको अवसरमा केन्द्रले राजधानीमा पत्रकार अन्तरक्रिया कार्यक्रम गरेको छ। कार्यक्रममा केन्द्रकी प्रमुख डा सुधा देवकोटाले नेपालमा सन्तोषजनक रुपमा एचआईभी संक्रमण घट्दै आएको दावी गरिन्। उनले सरोकारवाला सम्पूर्ण दातृनिकाय, संघसंस्थाहरुसँग सहकार्य, समन्वय गरेर एचआईभी एड्सको क्षेत्रका समस्या समाधान गर्दै लगिने बताइन्। डा देवकोटाले कोरोना भाइरस संक्रमण महामारीको बेलासमेत एचआईभी संक्रमितहरुको सेवाको लागि केन्द्र खुला गरिएको जानकारी दिइन्। केन्द्रकै अधिकृत मदन श्रेष्ठले कोभिड १९ को कारण एचआईभी एड्सको क्षेत्रमा बजेट अभाव भएको बताए। एचआईभी एड्सको लागि विनियोजित बजेटको ५६ प्रतिशत रकम एआरटीमा खर्च हुने उनको भनाइ थियो। एड्स हेल्थकेयर फाउन्डेसन (एएचएफ) नेपालका राष्ट्रिय कार्यक्रम व्यवस्थापक दीपक ढुंगेलले एचआईभी एड्ससम्बन्धी समस्या समाधान गरी गुणस्तरीय स्वास्थ्य सेवा दिने कार्यमा सहकार्य गर्न एएचएफ नेपाल सदैव तयार रहेको बताए। उनले एचआईभी संक्रमितहरुको जीवनयापन सहज बनाउन उनीहरुको उद्यमशीलता विकास गर्न सरकारले पहल गर्नुपर्ने सुझाव दिए। राष्ट्रिय एचआईभी एड्स महासंघ नेपालका अध्यक्ष राजेश दिदियाले देशभरका अस्पताल तथा स्वास्थ्य संस्था कोभिड १९ को केन्द्रित गरिँदा उपचारमा पहुँच अभावले कार्तिकभित्र एकसय ६ जना एचआईभी संक्रमितले ज्यान गुमाउनु परेको सुनाए। कोभिड १९ का बीच महासंघले संक्रमितको घरघरसम्म पुगेर एआरभी औषधि तथा खाद्यान्न र स्वास्थ्य सामग्री राहतस्वरुप उपलब्ध गराएको उनले जानकारी दिए। यसक्रममा ३० जना एचआईभी संक्रमितलाई कोरोना भाइरस संक्रमण भएको थियो, उनले भने, कोरोना भाइरस संक्रमण जितेर उहाँहरु डिस्चार्जसमेत भइसक्नुभएको छ। अध्यक्ष दिदियाले कोभिड १९ कै बीच एचआईभी संक्रमितले प्रयोग गर्दै आएको एआरभी औषधि विश्व स्वास्थ्य संगठनको सिफारिसअनुसार परिवर्तन गरिएको बताए। पहिलेको एआरभी औषधिले संक्रमितहरुमा नकारात्मक असर (साइड इफेक्ट) देखिएपछि त्यसको ठाउँमा नयाँ एआरभी औषधि चलाइएको उनको भनाइ थियो। नियमित एआरभी औषधिका सेवनले संक्रमितको शरीरमा एचआईभीका भाइरसको संख्यामा उल्लेख्य कमी आई संक्रमण नसर्ने अवस्था विकास हुने उनको भनाइ थियो।"
मानवअधिकार उल्लंघनकर्ता विदेश जान बाधा,"काठमाडौं : मानवअधिकार उल्लंघनकर्ताको सूचीमा परेका व्यक्तिलाई विदेश जान समस्या पर्ने देखिएको छ। राष्ट्रिय मानवअधिकार आयोगले असोजमा २ सय ८६ जनाको नामसहितको सूची सार्वजनिक गरेको थियो। यसबारे विदेशी दूतावास र कूटनीतिक क्षेत्रबाट सरोकार राखेको आयोगले जनाएको छ। सरकारका तर्फबाट भने दुई महिनासम्म कुनै प्रतिक्रिया आएको छैन। आयोगले अन्तर्राष्ट्रिय मानवअधिकार दिवसका अवसरमा डिसेम्बर १० मा यही विषयमा छलफल चलाउने भएको छ। संयुक्त राष्ट्रसंघको महासभाले मानवअधिकारको विश्वव्यापी घोषणापत्र जारी गरेको यस दिनलाई विश्वभर मानवअधिकार दिवसका रूपमा मनाइन्छ। उल्लंघनकर्ताका विषयमा विभिन्न दूतावास र कूटनीतिक निकायबाट चासो र सरोकार व्यक्त भइरहेको छ। उल्लंघनकर्ताको नाम चाँडो वेबसाइटमा राखिदिन दबाब आएको छ, आयोगका सचिव वेद भट्टराईले अन्नपूर्ण पोस्ट्सित भने, उनीहरूले हुबहु ट्रान्सलेट गर्दा पनि आधिकारिकता देखाएन भने कठिन हुने भएकाले यस्तो आग्रह भएको होला। उल्लंघनकर्ताको नाम अंग्रेजीमा पनि वेबसाइटमा राखिदिने तयारी छ। सचिव भट्टराईले उल्लंघनकर्ताको सूचीमा रहेका व्यक्तिलाई विदेश जान समस्या पर्ने बताए। दूतावासहरूले पनि चासो देखाएको अवस्थामा भोलि विदेश जान समस्या पर्न सक्छ, उनले भने, कतिपय सुरक्षा निकायका व्यक्तिले सूचीमा पुनर्विचार गरिदिनुपयो। अप्ठ्यारो पर्ने भो भनेर आयोगमा निवेदन पनि दिएका छन्। उनले नागरिक अधिकारका विषयमा प्रतिवेदन पठाउँदा यसबारे राष्ट्रसंघमा पनि जानकारी पुगेको बताए। आयोगले सूची सार्वजनिक गरे पनि कोभिड महामारीका कारण यस विषयमा थप छलफल भने अघि बढेको छैन। रिपोर्ट सार्वजनिक गरेलगत्तै असोजदेखि आयोग पदाधिकारी अवकाश भएर बिदा भएका थिए। आयोगको उक्त सूचीले भविष्यमा कुनै सरकारी लाभको पदमा जान पनि प्रश्न उठ्नेछ। आयोगले तत्कालीन प्रधानसेनापति, पूर्वसचिव, पूर्वप्रहरी महानिरीक्षकदेखि प्रमुख जिल्ला अधिकारी र माओवादी कार्यकर्तासम्मको नाम उल्लंघनकर्ताको सूचीमा राखेको छ। जसअनुसार तत्कालीन प्रधानसेनापति प्यारजंग थापा, प्रज्वलसमशेर जबरा, पूर्वसचिव नारायणगोपाल मलेगो, पूर्वप्रहरी महानिरीक्षक कुवेरसिंह राना, तत्कालीन प्रमुख जिल्ला अधिकारी श्यामप्रसाद मैनाली, तोयम रायमाझी, बालकृष्ण प्रसाईं, भोलाप्रसाद शिवाकोटी, रेवतीरमण काफ्ले र नरेन्द्र दाहालको नामसमेत परेको छ। प्रहरी र सेनाबाट अवकाश भएकाबाहेक अन्य अधिकांश व्यक्ति सचिव पदमा पुगेर अवकाश भइसकेका छन्। आयोगको सूचीमा सशस्त्र प्रहरी बलका तत्कालीन वरिष्ठ प्रहरी उपरीक्षक माधवबहादुर थापा, प्रहरी उपरीक्षक विकास श्रेष्ठ, तत्कालीन शाही नेपाली सेनाका मेजर निरञ्जन बस्नेत, अनुप अधिकारी, पदमसिंह खत्री, विवेक विष्ट, राजाराम केसी, हरेन्द्रबहादुर सिंह, सेनाका कर्नेल राजु बस्नेत, क्याप्टेन इन्दिवर राणा, सागर केसी, सेनानी (मेजर) अजित थापा, क्याप्टेन रमेश स्वाँरको नामसमेत सूचीमा छ। आयोग प्रतिवेदनअनुसार मानवअधिकार उल्लंघन कार्यमा राज्यपक्षको संलग्नता भएको संख्या ७ सय ७८, तत्कालीन नेकपा माओवादीको संलग्नतामा २ सय ८७ वटा, राज्य पक्ष र तत्कालीन नेकपा माओवादी दुवै मानवअधिकार उल्लंघनकर्ता भएको संख्या ३८ छ। सरकार र माओवादीबाहेक समुदायले उल्लंघन गरेको संख्या २९, प्रतिकार समूह २३ र अज्ञातबाट २३ रहेको छ। अन्तर्राष्ट्रिय कानुनका ज्ञाता वरिष्ठ अधिवक्ता शेरबहादुर केसीले विदेशी दुतावासले रेकर्ड राखेर अप्ठ्यारोमा पार्न सक्ने बताए। दूतावासबाट भोलि अप्ठ्यारो पर्न सक्छ। भिसा नदिन सक्छन्। भेटिङ लिस्टमा पठायो भने एअरपोर्टबाटै फर्किनुपर्ने अवस्था आइपर्न सक्छ, नेपाल बारका पूर्वअध्यक्षसमेत रहेका केसीले भने, दूतावास मात्र होइन, जेनेभामा सूची पुगेको रहेछ भने पनि समस्या आउँछ। उनले जनआन्दोलन दबाउनेलाई विगतमा गाह्रो परेको स्मरण पनि गराए।"
अनौठो भूत मेला !,"सिरहा : दिनानाथ कि जय हो। भन्दै नदीमा डुबुल्की लगाउँदै थिए। देवीदेउताकोे नाम पुकार्दै उनीहरू नदीमा बर्बराउँदै थिए। सोमबार सिरहाधनुषाको साँधमा पर्ने कमला नदीमा बिहानैदेखि हजारौंको भीड थियो। हातमा बेत (लठी) बोकेका व्यक्ति (धामी) इसारा देखाउँदै थिए। गेरुवा वस्त्रमा सजिएका महिला र पुरुष (भक्त) हा, हु गर्दै थरथरर्रकाँप्दै थिए। उनीहरूको जीउमा देवीदेवता चढेको हाक दिइरहेका थिए। यो दृश्य हेर्न नदी कनारामा मानिसको घुइँचो लागेको थियो। प्रत्येक वर्ष नदीकिनारमा लाग्ने यस्तो भीड जनबोलीमा भूत मेला भनिन्छ। नदीमा स्नान गर्नुअघि उनीहरूले हातहातमा माटोको ढकन र बेत लिएका थिए। गुरु (धामी) इसारामा उनीहरू भूत खेलिरहेका भनिएको थियो। ढकनामा आगो राखेर बालिएको धुप बालिएको थियो। दनदनी बलिरहेको त्यो ढकना उदाउँदो सूर्यलाई देखाएर उनीहरू स्नान गर्न नदीमा पसिएका थिए। यसरी नुहाएर तान्त्रिक विद्या सिद्ध हुने जनविश्वास छ। प्रत्येक वर्ष कात्तिक पूर्णिमामा सर्लाही, धनुषा, महोत्तरी, सप्तरीलगायत जिल्लाबाट हजारौं हजार मानिस आउँछन्। सूर्यको प्रकाश नदीको पानीमा परिसकेको थियो। एकएक गरी भक्त गुरुको इसारामा नदीमा डुबुल्की लगाइरहेका थिए। आआफ्ना देवीदेउतासँग वचनबद्धता धामीमार्फत गरे। यस्ता थुप्रै दृश्य सोमबार बिहानैदेखि कमला नदीमा देखिन्थ्यो। आआफ्नो घरको कुल देवीदेउता रिझाउन स्नान गर्न आएको उनीहरूले सुनाए। आइतबार रातिदेखि नै बस, ट्याक्टर, कार, जिप चढेर गाउँगाउँबाट नदीकिनार पुग्नेको लर्को देखिन्थे। कात्तिक शुक्ल पूर्णिमाको दिन कमला नदीमा स्नान गरे धामीझाक्रीमार्फत कुलदेउताबाट तान्त्रिक विद्या सिद्ध हुने मान्यता छ। वर्षभरिमा जानअञ्जानमा भएको पापबाट नदीमा स्नान गरे पखालिने जनविश्वास छ। सिरहको लहान नगरपालिका २४ झुटकी गाउँका रामविलास महतोको पत्नीले दुई महिना अघि आफूलाई देउताले हैरान गरिरहेको बताएका थिए। उनलाई निको पार्न मोहनपुर गाउँबाट धामीलाई बोलाएका थिए। धामीले उल्टै वर्षौंदेखि पुँज्दै आएको कुलदेउता उखेलर फाले मात्रै निको हुने बताए। घरको मानिसले त्यही गरे। स्थानीयका अनुसार केहीछिनमै उनको घरको मानिस बौलाहाजस्तो गर्न थालेको थियो। फेरि अर्को धामी बोलाएर कुलदेउतालाई मनाउन लगायो। उनी पनि कमला नदीमा देउतासँग धामीमार्फत सतबैद (बचनबद्धता) गराउन पुगेका थिए। उनीजस्तै यहाँका गाउँगाउँमा महिनौं पहिलेदेखि मानिसहरू आफूलाई देवीदेउता चढेको बताउँछन्। उनलाई सिद्ध गर्न धामी बोलाइन्छ। हरेक वर्ष यहाँ कात्तिक शुक्ल पूर्णिमाका दिन स्नान गरी देउता रिझाउन पूर्ण हुने गरेको जनविश्वास छ। स्नान गरेसँगै उदाउँदो सूर्यलाई साक्षी राखेर धामी र झाक्रीमार्फत कुलदेउताबाट सिद्धि प्राप्त गर्ने गरेको जानकार बताउँछन्। समयसमयमा देउताले सवारी (पुजारी) फेर्ने गर्छन्। नयाँ मान्छेको शरीरमा देउता आउँदा कमला नदीमा स्नान गराउन ल्याउनुपर्छ, सर्लाही मलंगवाका दयाराम पण्डितले भने, ६ महिनादेखि देवीदेउता चढेको व्यक्तिलाई लिएर कमला नदीमा यस वर्ष आएका छौँ। यहाँबाट गएपछि कहिल्यै हैरान नपार्ने विश्वास छ। घटस्थापनादेखि कात्तिक शुक्ल पूर्णिमापूर्व कैयौं पटकको बैठकीपछि सही ठम्याए भएर मात्र कमला स्नान गर्न आउने गरिएको उनले बताए। तान्त्रिक विधिअनुसार कुलदेउताबाट सिद्धि प्राप्त गर्दै कमला स्नान गरेपछि सोही व्यक्तिको जिउमा देउता आउने गरेको उनको दाबी छ। स्नान गरेका नयाँ भक्तले कमलाको जलले देउताको गहवर (स्थान) लिप्ने प्रचलन रहेको धामी बताउँछन्। घर परिवारका कुनै सदस्यलाई हानि नोक्सानी र भूतप्रेतले छोयो भन्ने जानकारी कमला स्नान गरेकै व्यक्तिमार्फत देउताले दिने तथा रक्षासमेत गर्ने गरेको जनविश्वास छ। सिद्धि प्राप्त गर्न सिरहाको माडरस्थित इनर्वाघाट, बसपिट्टा, सारश्वर, चतरी, कल्याणपुर, भेडिया, बन्दीपुरसँगै छिमेकी जिल्ला धनुषाको सघारा, टरिया लकडलगायत कमला नदी छेउमा विभिन्न स्थानमा स्नान गर्ने लाखौंं श्रद्धालुहरूको घुइँचो लागेको थियो।"
फेरि छाउगोठमा,"अछाम : देउता रिसाएको भन्दै अछामका महिला फेरि छाउगोठमा बस्न थालेका छन्। लकडाउनअघि अछाममा छाउगोठ भत्काउने अभियान नै चलेको थियो। तर, अहिले देउता रिसाएर बाघ पठाएको, घरमा सर्प आएको भन्दै उनीहरू फेरि छाउगोठमा बस्न थालेका हुन्। कानुनमा के छ ? थाहा छैन तर हामीले छाउगोठमा नबसेपछि देउता भने रिसाएका छन्, चौरपाटी गाउँपालिका३ सोकटकी माता साउँदले भनिन्। गोठ भत्काएपछि घरमै बस्न थाले। पाँच पटक बाघ आयो, सर्प पनि आयो। घर नजिकै देउताको मन्दिर छ। देउता रिसाए, त्यसैले फेरि छाउगोठमा बस्न थालेकी छु। छाउगोठ भत्काइसके पनि सोकट गाउँमा फेरि सामूहिक गोठ बनेका छन्। सोकटको डुग्रीमा गाउँ वरिपरि देवी देउताका मन्दिर छन्। त्यही देउताको डरले फेरि गोठको बास हुन थालेको छ। सोकटकी झुप्री साउदको घर असार २९ गते भत्कियो। रातभर परेको अविरल वर्षाका कारण जीर्ण बनेको घर भत्कियो। तीन छोराछोरीसँगै सुतेकी झुप्री छोराछोरीलाई हत्तपत्त समातेर बाहिर निस्किन्। घर भत्केको दिन उनलाई छाउ भएको तीन दिन भएको थियो। छाउगोठ भत्काएपछि उनी घरमै बस्न थालेकी थिइन्। घर भत्किनुको कारण, छाउगोठ नबसेको हो भन्दै उनले फेरि छाउगोठ बनाएकी छन्। घरको पाँड (घरको माथिल्लो तला) मा देउताको भण्डार छ, घरमा बस्न थालेपछि घर भत्कियो, सासूलाई देउता काप्न थाल्यो, अनि दुःखले गोठ बनाएँ, झुप्रीले भनिन्। रहर नभएर समाज र घरपरिवारका कारणले गोठमै बस्नुपर्ने बाध्यता आएको सुनिता साउदले बताइन्। उनले भनिन, सम्झाउन खोज्दा उल्टै गाली गर्छन्, बुढापाका मान्दैनन्। सबैभन्दा पहिला त टोलमा रहेका देउताका मन्दिरलाई अलग्गै नराख्दासम्म यो समस्या समाधान हुँदैन। कोरोनाको महामारीपछि छाउगोठ बन्न थालेका हुन्। गत मंसिर १५ गते राति साँफेबगर नगरपालिका३ सिद्धेश्वरमा २१ वर्षीया पार्वती बुढा रावतको छाउगोठमा मृत्यु भएपश्चात् गोठ भत्काउने अभियान निकै तीव्र थियो। चैत ११ गतेदेखि लकडाउन भएपछि छाउगोठको अनुगमन नहुँदा फेरि गोठ बन्न थालेका छन्। भत्काएका पुराना छाउगोठ मर्मत गरेर अछामका कतिपय ठाउँमा फेरि गोठमै बस्न थालेका छन्। छाउगोठ फेरि बन्न थालेको वडा अध्यक्षले समेत स्वीकार गरेका छन्। चौरपाटी गाउँपालिकाका१ का वडाध्यक्ष सालीभान साउदले फेरि छाउगोठ बन्न थालेकाले चुनौती थपिएको बताए।"
सुनको मूल्य फेरि बढ्यो,काठमाडौं : स्थानीय बजारमा सुनको मूल्यमा वृद्धि भएको छ। मंगलबार प्रतितोलामा ५०० रुपैयाँले बढेर तोलाको ९० हजार ५०० सयमा कारोबार भइरहेको नेपाल सुनचाँदी व्यवसायी महासंघले जनाएको छ। सोमबार प्रतितोला सुन ९० हजारमा कारोवार भएको थियो। त्यसैगरी सोमबार प्रतितोला ८९ हजार ५५० मा कारोवार भएको तेजाबी सुनको मूल्य आज भने ९० हजार ५० तोकिएको महासङ्घले जनाएको छ । तेजाबी सुन पनि प्रतितोला ५०० ले वृद्धि भएको हो । यस्तै चाँदी प्रतितोला एक हजार १५५ रुपैयाँमा कारोबार भइरहेको छ। सोमबार प्रतितोला एक हजार १२० रुपैयाँमा कारोबार भएको चाँदी आज भने तोलामा ३५ रुपैयाँले वृद्धि भएको हो ।
अस्पताल लैजाँदै गर्दा मोटरसाइकलबाट खसेर वृद्धाको मृत्यु,"विराटनगर : आफ्नै छोराले उपचारका लागि अस्पताल लैजाँदै गरेको अवस्थामा मोटरसाइकलबाट खसेर विराटनगरमा सोमबार साँझ एक वृद्धा महिलाको ज्यान गएको छ। विराटनगर महानगरपालिका१५ रामजानकी चोककी ६० वर्षीया मनकामना झाको मृत्यु भएको हो। मोटरसाइकलबाट खसेकी वृद्धाको उपचारका क्रममा न्युरो अस्पतालमा साँझ ५ बजेतिर ज्यान गएको मोरङ ट्राफिक प्रमुख प्रहरी निरीक्षक राकेशकुमार पोदारले जानकारी दिए। उनका अनुसार अचानक आमा बिरामी परेपछि २२ वर्षीय छोरा राजन झाले को १२ प ३५६ नम्बरको मोटरसाइकलमा राखेर उपचारका लागि न्युरो अस्पताल लग्दै गरेको अवस्थामा घटना भएको हो। अस्पताल लैजाने क्रममा व्यथाले झन च्यापेर थामिन नसकेकी वृद्धा विराटनगर९ बुद्ध चोकस्थित भित्री सडक खण्डमा मोटरसाइकलबाट खसेर घाइते भएको प्रहरीले जनाएको छ। तत्काल छोराले उपचारका लागि न्युरो अस्पताल पुयाए पनि वृद्धा जीवित रहन नसकेको प्रहरीको भनाइ छ। यता उपचार गराउन आमालाई अस्पताल लिएर गएका छोरालाई प्रहरीले नियन्त्रणमा लिएर हिरासतमा राखेको छ। आमा बिरामी परेपछि उपचार गरेर बचाउनका लागि छोराले अस्पताल लिएर जाँदै रहेछन्, प्रहरी निरीक्षक पोदारले भने, मोटरसाइकलबाट खसेर मृत्यु भएपछि आमा जीवित् रहिनन् भने छोरा उल्टै अनुसन्धानका तानिएका छन्। प्रहरीले मोटरसाइकल र चालकसमेत रहेका छोरा राजनलाई नियन्त्रणमा लिएर घटनाको अनुसन्धान थालेको हो।"

शीर्षक,विवरण
विपक्षी आक्रामक,"काठमाडौं : संघीय संसद्को बजेट अधिवेशनको पहिलो दिन नै विपक्षी सरकारप्रति आक्रामक देखिएका छन्। कांग्रेस सभापति शेरबहादुर देउवाले सरकारले शासन गर्ने नैतिक र राजनीतिक आधार गुमाएको दाबी गरे। नवगठित जनता समाजवादीका नेता डा बाबुराम भट्टराईले प्रधानमन्त्री केपी ओलीको राजीनामा नै मागे। सरकारले अलोकतान्त्रिक चरित्र देखाएको भन्दै उनीहरूले प्रतिनिधिसभाको शुक्रबारको बैठकमा आलोचना गरेका हुन्। देउवाले कोरोना रोकथाम तथा नियन्त्रणमा प्रभावकारी काम गर्नुपर्ने बेला सरकारले अलोकतान्त्रिक र संविधानविपरीतका गतिविधि गरेको आरोप लगाए। अत्यन्त विषम अवस्थामा भ्रष्टाचारका घटना हुनु, सरकार लोकतान्त्रिक मूल्यमान्यता र संविधानको भावनाविपरीत क्रियाकलापमा व्यस्त रहनु, सांसदको अपहरण हुनुजस्ता अवाञ्छित र आपराधिक गतिविधि कुनै पनि रूपले स्वीकार्य हुन सक्दैनन्, उनले भने, यी विषयलाई नेपाली कांग्रेसले गम्भीरतापूर्वक लिनुका साथै अत्यन्त सूक्ष्म ढंगले विश्लेषण गरी यो सरकारले शासन गर्ने राजनीतिक र नैतिक आधार गुमाइसकेको ठहर गरेको छ। उनले कोरोनाबाट विभिन्न क्षेत्रमा उत्पन्न हुने नकारात्मक प्रभावको अध्ययन गरी तत्कालीन र दीर्घकालीन रणनीति बनाउने दिशामा सरकारले सुरसारै नगरेको भन्दै आपत्ति जनाए। लकडाउनका बेला राजनीतिक दल र संवैधानिक परिषद्सम्बन्धी अध्यादेश जारी गर्नुमा प्रधानमन्त्रीको नियोजित नियत लुकेको आरोप उनले लगाए। सबैले कोरोनाविरुद्धको लडाइँमा एक भएर साथ दिइरहेका बेला दल विभाजनको अध्यादेश ल्याउनु र संवैधानिक परिषद्को गरिमा समाप्त पार्ने षड्यन्त्र गर्नु प्रधानमन्त्रीको नियोजित नियत थियो, उनले भने। सांसद अपहरणमा कुनै न कुनै रूपले सरकारको संलग्नता देखिनु अर्को दुर्भाग्य भएको उनको भनाइ थियो। उनले कोरोनासँग लड्ने साझा दायित्व रहे पनि सरकारले नियोजित नियतबाट लोकतन्त्र र संविधानविरुद्ध घात गरिरहेको आरोप लगाए। वर्तमान संविधान र लोकतान्त्रिक व्यवस्थाको रक्षा गर्नुपर्ने परिस्थिति पनि आएको छ, उनले भने। उनले कोभिड१९ नियन्त्रण गर्न विवेकसम्मत तवरले जिम्मेवार भई कार्य गर्नुपर्नेमा सरकार पूर्णरूपले असफल भएको बताए। महामारीविरुद्ध लड्न पूर्वतयारी, लकडाउनका बेला राहत, क्वारेन्टाइन, अस्पताल आदिको उचित व्यवस्थापन, स्वास्थ्य तथा सुरक्षालगायत अग्रपंक्तिमा काम गरिरहेका व्यक्तिहरूको व्यक्तिगत सुरक्षा सामग्री, परीक्षण सामग्रीको आपूर्तिका काम उचित तवरले गर्न उनले सरकारको ध्यानाकर्षण गराए। उनले कोरोनालाई प्राथमिकता दिने बजेट ल्याउन पनि ध्यानाकर्षण गराएका थिए। जनता समाजवादीका नेता डा भट्टराईले प्रधानमन्त्रीको राजीनामा माग्दै भने, रोगले जीर्ण शरीरलाई आराम दिनुहोस्। आफ्नो उचाइ कायम राखिराख्नुहोस्। नेतृत्व परिवर्तन गरेर राम्रो मान्छे अघि सार्नुहोस्। पाँच वर्ष तपार्इंहरूकै पक्षमा जनमत हो। ेअर्काको पार्टी फुटाउन राजनीतिक दलसम्बन्धी अध्यादेश ल्याएको भन्ने प्रधानमन्त्रीको भनाइ आपत्तिजनक रहेको उनको भनाइ थियो। राजनीतिमा नैतिकता ठूलो कुरा हो। प्रधानमन्त्री जुन उचाइमा पुग्नुभएको छ, त्यसलाई कायम गर्नुहोस्, उनले भने, तपार्इं अनावश्यक ढंगले यस्ता गतिविधिमा संलग्न हुँदा आफंैमाथि अन्याय भएको छ। रोेगले जीर्ण भएको शरीरलाई तपाईंले आराम दिनुपर्छ। लोकतन्त्र र आफ्नै छविलाई बचाइराख्न तपाईंले राजीनामा दिनु नै उपयुक्त हुन्छ। उनले सांसद अपहरणको जाहेरी प्रहरीले लिन नमानेको गुनासो गरे। लकडाउनका बेला महोत्तरीबाट सांसद किन ल्याइयो ? यो विषय कानुनी प्रक्रियाबाट हल होस् भन्ने म चाहन्छु, उनले भने, जाहेरी नलिन प्रहरी प्रशासनलाई धम्क्याइएको छ। नेकपा संसदीय दलका उपनेता सुवास नेम्बाङले कोरोनाविरुद्धको लडाइँमा जित्ने आधार बजेट अधिवेशनले तय गर्नुपर्ने बताए। सरकारको वार्षिक नीति तथा कार्यक्रम र बजेटले कोरोेनाले पुर्याएको क्षति र नकारात्मक असरलाई सम्बोधन गर्नुपर्ने उनको भनाइ थियो। विपक्षी दलले सांसद अपहरणको कुरा गरेकाले त्यससम्बन्धी यथार्थ अधिवेशनकै क्रममा खुल्ने उनले बताए। सांसद अपहरणसम्बन्धी विषय उठेकोे छ, यो संसद् चल्दाचल्दै यथार्थ आउँछ, उनले भने, हामी कुनै आपराधिक कार्यका पक्षमा छैनौं। प्रतिनिधिसभाको अर्को बैठक यही वैशाख २८ गते आइतबार बिहान ११ बजे बस्नेछ। कोरोना भाइरसबाट जोगिन भौतिक दूरीसहितको बसाइ, मास्क र कोरोना संक्रमण नभएको सांसदहरुको रिपोर्टसहित बैठक बसेको थियो। अर्को बैठकदेखि प्रिबजेटमाथि छलफल हुनेछ। राष्ट्रियसभाको अर्को बैठक पनि वैशाख २८ गते तय भएको छ।"
भारतले खोल्यो नेपाली भूमि मिचेर मानसरोवर जाने बाटो,"काठमाडौं : नेपाली पक्षसँग सल्लाह नै नगरी छिमेकी भारतले नेपाली भूमि लिपुलेक हुँदै चीनको तिब्बतमा रहेको धार्मिकस्थल मानसरोवर जाने सडक मार्ग खोलेको छ। नेपालले उक्त भूभाग आफ्नो रहेको र त्यसलाई त्रिदेसिय विन्दु बनाउन सक्ने सम्मको लचकता देखाउँदा समेत भारतले एकतर्फी रूपमा यस्तो सडक निर्माण गरेको हो। उक्त सडक भारतबाट मानसरोवर जाने सबैभन्दा छोटो बाटोको रूपमा हेर्न सकिन्छ। यो सडक भारतको राजधानी दिल्लीबाट लिपुलेकको दूरी सात सय ५० किलोमिटर हुन्छ र त्यहाँबाट मानसरोवरको दूरी ९७ किलोमिटर मात्र छ। भारतका रक्षामन्त्री राजनाथ सिंहले दिल्लीबाट भिडियो कन्फरेन्समार्फत उक्त सडकको उद्घाटन गरेपछि सञ्चार माध्यमले सार्वजनिक गरेका हुन्। यो विषयमा दिल्लीस्थित नेपाली दूतावास पनि वेखबर छ। दिल्लीस्थित नेपाली दूतावासमा कूटनीतिज्ञमात्र छैनन्। नेपाली सेना, नेपाल प्रहरी र राष्ट्रिय अनुसन्धानका अधिकारी समेत छन्। उनीहरूले त्यहाँ भइरहेका गतिविधिबारे कुनै जानकारी परराष्ट्र मन्त्रालयलाई दिन सकेका छैनन ्। भारतीय प्रधानमन्त्री नरेन्द्र मोदीले ०७२ को जेठ १ मा चीन भ्रमणका दौरान चिनियाँ राष्ट्रपति सी चिनफिङसँग गरेका सहमतिमध्ये एक बुदाँमा लिपुलेकलाई भारतचीनबीचको व्यापारिक नाका बनाउने निर्णय पनि थियो। नेपालको लिपुलेक भञ्ज्याङलाई चीनभारतको व्यापारिक नाका बनाउने समझदारी नै अहिले कार्यावन्यनमा ल्याएको हो। उक्त सम्झौताबारे नेपाल बेखबर रहँदा लामो बहस र छलफल भएको थियो। तत्कालीन सुशील कोइराला नेतृत्वको सरकारले उक्त सम्झौताका विषयलाई लिएर दुवै मुलुकलाई कूटनीतिक नोट लेखेर आफ्नो भूभागमा किन यस्तो सहमति गरेको भन्दा र आफ्नो भूभाग रहेको प्रमाण पेस गर्दा पनि दुवै छिमेकबाट हालसम्म जवाफ आएको छैन। उल्टै भारतले पाँच महिना अघि नयाँ राजनीतिक नक्सा जारी गर्नेक्रममा पनि लिपुलेक, लिम्पियाधुर लगायत क्षेत्र आफ्नोमा परेको थियो। गत कात्तिक १६ गते नेपाली भूमि लिम्पियाधुरा, लिपुलेक र कालापानी आफ्नोमा पारेर नक्सा जारी गरेको हो। नेपाली भूमि भारतमा ३ सय ९५ वर्ग किमी भन्दा बढी भूभाग आफ्नोमा पारेर नक्सा सार्वजनिक गरेपछि भारतको विरोध भएको थियो। सरकारले पनि लिम्पियाधुरा, लिपुलेक र कालापानी नेपाली भूभाग भएको भन्दै नेपाल र भारतबीच कूटनीति छलफल भएको थियो। प्रधानमन्त्री केपी ओलीले उक्त भूभाग नेपालकै रहेको ठहर भएकाले फिर्ता हुने बताए पनि त्यसयता कुनै बैठक अघि बढेन। भारतले आधार तय गर्दै अहिले नेपाली भूमिमै चीनसँग सीमा जोड्ने नाकासम्म सडक मार्ग निर्माण गरेको छिपेको छैन। यसमा कूटनीतिक संयन्त्र बेखबर हुनु दुःखद रहेको यो क्षेत्रका विज्ञले बताए। भारतको उत्तराञ्चल राज्यको घटियागढबाट लिपुलेकसम्म ८० किलोमिटर सडक बनाएर भारतले शुक्रबार उद्घाटन गरेको हो। भारतीय रक्षामन्त्री सिंहले भारतको उत्तराखण्डको धार्चुला क्षेत्रको पिथौरागढबाट नेपालको दार्चुलाको गुन्जी क्षेत्रबाट लिपुलेक पुग्ने सडक मार्गको भारतीय सेना प्रमुखसहित उपस्थित रहेको कार्यक्रममा उद्घाटन गरेका हुन्। सिंहले उक्त सडक निर्माण गरेकोमा भारतको बोर्डर रोड अर्गनाइजेसन (बीआरओ) लाई केही वर्षदेखि चीनसँग जोड्ने उत्कृष्ट काम गर्दै आएको भन्दै धन्यवाद समेत दिएका छन्। यसबाट स्पष्ट हुन्छ भारत आफ्नो तयारीमा लामो समयदेखि क्रियाशील छ। तर, नेपालको निकाय आफ्नो क्षेत्र मिच्दा समेत वेखवर छन्। उक्त सडक बनेको क्षेत्र लिम्पियाधुरा भन्दा पनि निकै वर रहेकोले नेपालले हाम्रो हो भनिरहनु नपर्ने र भारतले पनि नेपालको क्षेत्रमा यस्तो सडक बनाउने भएपछि नेपालसँग सहमति गर्नपर्ने थियो। त्रिदेशिय सहकार्यमा मात्र यस्तो सडक बन्नुपर्ने परराष्ट्रका एक उच्च अधिकारीले बताए। पिथौरागढ भारततर्फ भए पनि गुन्जी र लिपुलेक नेपाली क्षेत्रमा पर्ने विषय भारततीहरू जानकार छन्। तर, किन यसो गरे भन्ने विषयमा एउटै उत्तर छ, हाम्रा नेताहरू र कूटनीतिज्ञहरू भारतीयसँग कूटनीतिक पहल नै गर्न सक्र्दैनन्। परराष्ट्र मन्त्रालयका एक अधिकारीका अनुसार लिपुलेकसम्म सडक पुगेको विषयमा नेपाल सरकारलाई हालसम्म केही जानकारी छैन भन्दै टक टकिए। नयाँ राजनीतिक नक्सा सार्वजनिक गरेको विवाद कूटनीतिक माध्यमबाट संवाद गर्ने भनिए पनि कुनै बैठक बसेको छैन। परराष्ट्रसचिव स्तरको बैठक बसेर यस्ता समस्या सल्टाउने भनिए पनि त्यसतर्फ ध्यान गएको देखिँदैन। उल्टै नेपालको सहमति बेगर र सुगौली सन्धिविपरीत भारतले नेपाली भूमि अतिक्रमण गर्दै तिब्बतमा रहेको हिन्दुहरूको धार्मिकस्थल मानसरोबर जाने सडकको शुक्रबार उद्घाटन गरेको हो। मानसरोवर जान अहिलेसम्म नेपालको काठमाडौंतातोपानी, लखनउनेपालगन्ज हुँदै सिमकोटबाट मात्र जाने बाटो छ। सिक्किमको नाथुला भएर पनि मानसरोवर जान सकिने भए पनि त्यो बाटो एकदमै लामो छ। भारतीय मिडियाले कारबाटै मानसरोवर जान सकिने प्रचार गर्न थालिसकेका छन्। लिपुलेक १७ सय फिट उचाइमा छ। यो नेपालको दार्चुला जिल्लाको व्यास गाउँपालिका१ मा पर्छ। सन् १८१६ मा नेपाल र तत्कालीन ब्रिटिस इन्डिया कम्पनीबीच भएको सुगौली सन्धिअनुसार नेपाल र भारतबीचको पश्चिमी क्षेत्रमा सीमानाको उद्गमविन्दु लिम्पियाधुरा हो, जहाँबाट काली नदी बग्छ। सुगौली सन्धिमा काली नदीपारीसम्म नेपालले दाबी नगर्ने उल्लेख छ। नेपालका राजा स्वयंका लागि निजका उत्तराधिकारी वा वारिसहरूका लागि काली नदीको पश्चिममा पर्ने देशहरूसित सम्बन्ध र सम्पूर्ण दाबीहरू परित्याग गरिबक्सन्छ र ती देशहरू वा तिनका बासिन्दाहरू सित काहिल्यै कुनै चासो राखिबक्सने छैन, सुगौली सन्धिमा भनिएको छ। हालसम्म भारतले चार चरणमा नेपाली भूभाग अतिक्रमण गरेको थियो। अहिले आएर सडकमार्फत अतिक्रमण थालेको हो। सन् १८१६, १९, २६, २७, ३०, ३४, ३५, ३७, ४१, ४६, ५०, ५६ र ६७ गरी १३ वटा नक्साले महाकाली नदीको मुहान लिम्पीयाधुरा देखाइएको छ। लिम्पियाधुराबाट आउने नदीलाई काली भनि भनि उल्लेख छ। सुगौली सन्धिको ५० वर्षपछि नक्सा मार्फत भारतले नेपाली भूभागको अतिक्रमण थालेको थियो। तर भारतले काली नदीलाई नक्कली बताएर सन् १८५६ देखि नै नेपाली भूभाग अतिक्रमण गर्दै आएको विज्ञहरूले पुष्टि गरिरहेका छन्। सन् १८५६, ६५, ७९, ८१, १९०३, २१, २४, ३१, ३४, ६० सम्मका ९५ वर्ष लगाएर १० वटा नक्सा मार्फत काली नदीको नाम परिवर्तन गरी कृटियङदी लेख्न थालेको देखिएको सीमाविद्हरू बताउँछन्। यसपछि लिपुलेकबाट आउने खोलालाई काली भन्न थाल्यो। सन् १९६२ मा भारतचीन युद्धको नेपाल भूभाग कालापानीमा भारतीय सेना राखेर भारतले लिम्पियाधुरा, कालापानी र लिपुलेक अतिक्रण गर्दै आएको छ। भारतले कालापानीलगायतका नेपालका १७ स्थानमा इण्डो तिब्बत बोर्डर पुलिस फोर्स राख्यो। चीन र भारतको विवाद समाधान भएपछि कालापानीबाहेकका अन्य स्थानबाट भारतीय सेना हटायो। सामारिक स्थानको रूपमा रहेका कालापानीमा नक्कली काली मन्दीर र नाला बनाएर, त्यही नक्कली नालालाई काली नदी कायम गरेर नेपाली भूभाग अतिक्रमण गर्यो। कूटनीतिक असफलता नेपाली भूभाग भएर जाने सडकको उद्घाटनको अवस्था पुग्दा पनि नेपालले थाहा नपाउनु कुटनीतिक असफलता भएको सीमाविद्हरू बताउँछन्। उनीहरूले राष्ट्रियता, सार्वभौमिकता, स्वाधिनताको खिलाप भारतले नेपाली भूभाग बाटो बनाएको धारणा राखे। पूर्वसचिव द्धारिकानाथ ढुंगेल यो विषयमा आफू खासै आश्चर्यमा नपरेको बताउँछन्। भारतले आफ्नो जे काम बढाइरहेको छ, त्यही नै हो, उसले सडक बनाइरहेको छ भन्ने त हामीलाई थाहा नै थियो नी, त्यसको उद्घाटन गरेको हो, के आश्चर्य मान्नु र यसलाई, पूर्वसचिवले ढुंगेलले भने, नेपाल गम्भीर नहुँदा नै भारतले नेपाली भूभाग अतिक्रमण गरिरहेको हो। भारतको राजनीतिक नक्सा सार्वजनिक भएपछि हामी सबै तात्यौं अनि प्रधानमन्त्री ओलीले समेत लिपिम्याधुरासम्म नै हाम्रै हो भने तर खै त पहल गरेको उनले भने, भारतले बनाए जसरी नक्सा बनाउने हिम्मत नेपालले गर्न सकेन, मात्र मौसमी बाजा बजाउने काम भयो। उनले यत्रो सडक बन्दा दूतावास के हेरेर बस्यो ? भारत स्वयंले स्वीकार गरेको कालापानी र सुस्तामा सीमा विवाद छ भन्ने विषयको खिलाप उ आफैं किन गयो यसमा सरकारले तत्कल पहल गर्न आवश्यक छ। सन् २०१४ मा नै कालापानी र सुस्तामा रहेका सीमा समस्याको विषयमा परराष्ट्र सचिवस्तरबाट विवाद टुग्याउने सहमति भएको थियो। तर त्यो सहमति विपरीत भारत त्यहींबाट सडक बनाउनु नेपालकै कमजोरी उपज भएको ढुंगेलले बताए। तत्काल राजदूतलाई यस विषयमा बोलाएर परराष्ट्रले सोध्नुपर्छ भने। सरकारको तर्फबाट कडा प्रोटेस्ट नोट भारतलाई पठाउनु आवश्यक छ, उनले भने। लिम्पियाधुरा समुद्री सतहबाट झन्डै ५ हजार ५ सय ३२ मिटर उचाइमा छ। सीमाबारे जानकार बुद्धिनारायण श्रेष्ठले नेपालको कूटनीतिक कमजोरी र फितालोपनको फाइदा उठाउँदै नेपाली भूभाग भारतले अतिक्रमण गरिरहेको बताए। दिल्ली बसेका राजदूत र अन्य अधिकारी के गर्दैछन्, त्यत्रो हुँदा पनि उनले चाल पाएनन्, उनले भने, नेपालकै कमजोरीले भारतले हेपेको हेप्पै छ। यति यो सूचना नेपाल सरकारलाई दूतावास मार्फत आएको भए, प्रधानमन्त्रीमार्फत केही पहल पनि हुन सक्थ्यो तर नेपालका कुटनीतिकले चाल नै पाएनन् झै लाग्दैछ। उनले सीमा समस्यामा नेपाल भारतले प्रेस नोट पठाउने बाहेक केही गर्न नसकेको टिप्पणी पनि गरे। भारतले लिम्पियाधुरा, कालापानी, लिपुलेकका साथै सुस्तासहित ७१ स्थानमा ६०६ वर्गकिलोमिटर नेपाली भूभाग अतिक्रम गर्दै आएको सीमा जानकार श्रेष्ठको धारणा छ।"
चिनियाँ मिडियाको झुटो दाबी : सगरमाथा हाम्रै हो !,"काठमाडौं : भारत सरकारले नेपाली भूभाग हुँदै चीनसँग सडक जोडेपछि काठमाडौँबाट त्यसको व्यापक विरोध भइरहेको छ । नेपाल सरकार र सत्तारुढ दल नेकपाले समेत भारतीय गतिविधिको विरोध गर्यो । भारत सरकार र नेपालबीच लिपुलेकको सडकलाई लिएर विज्ञप्ति मार्फत सवालजवाफ भइरहेको छ । यो विवाद बल्झिरहँदा चीनले सञ्चालन गरिरहेको एक अन्तर्राष्ट्रिय मिडियाले सर्वोच्च शिखर सगरमाथा चीनको भएको भन्दै झुटो दावी गरेको छ । चिनियाँ टेलिजिभन चाइना ग्लोबल टेलिभिजन नेकवर्ट (सिजिटिएन) यस्तो दावी गरेको हो । उक्त टेलिभिजनले ट्वीटर मार्फत सगरमाथाका केही तस्बिर राख्दै चीनको तिब्बतमा पर्ने जनाएको छ । उक्त टेलिभिजनको आधिकारिक ट्वीटरमा लेखिएको छ, शुक्रबार माउन्ट कोमोलांग्मामाथि देखिएका सूर्यको किरणका असाधारण दृश्यहरु । चीनको तिब्बतमा पर्ने विश्वकै सर्वोच्च शिखरलाई सगरमाथा पनि भनिन्छ । चिनियाँहरु सगरमाथालाई आफ्नो भाषामा कोमोलांग्मा पनि भन्छन् । उक्त टेलिभिजनले पनि सगरमाथाको तस्बिर राख्दै आफ्नो भूमिमा पर्ने दावी गरेको हो । तर अन्तर्राष्ट्रिय मिडियाको यस्तो झुटो दावीप्रति धेरै नेपाली लगायत अन्य ट्वीटर प्रयोगकर्ताले पनि विरोध जनाएका छन् । धेरैको आलोचनापछि ट्वीटरमै उक्त टेलिभिजनले सच्याएको भन्दै सगरमाथालाई चीन र नेपालको सिमानामा पर्ने उल्लेख गरेको छ । जुन आफैँमा अर्धसत्य हो । जब कि, समुद्र सतहदेखि ८८४८ मिटर उचाइको सगरमाथाको उत्तरी मोहोडा मात्रै चीनतर्फ फर्केको हो । यद्यपि हरेक वर्ष चीनको बाटो हुँदै सयौँको संख्यामा पर्यटकहरु सगरमाथा चढ्ने गर्छन् । जुन नेपाली बाटो भन्दा सहज मानिन्छ । यसवाहेक चीनले आफ्नै क्षेत्रतर्फबाट सगरमाथाको उचाइ मापन गरिरहेको छ । मिडियाका अनुसार १९४९ पछि सगरमाथाको उचाइबारे चिनियाँ सर्वोक्षणकर्ताले पाँच पटकसम्म अध्ययन गरेका छन् । नेपाल सरकारले भने सगरमाथाको उचाइ सम्बन्धी रिपोर्ट सार्वजनिक गरेको छैन । त्यसो त, यसअघि सगरमाथाको उचाइ बारे चिनियाँ सर्वेक्षणकर्ताले फरक तथ्यांक पनि देखाएका थिए । चिनियाँ मिडिया सिजिटिएनले सुरुमा यस्तो लेखेको थियो :"
कृषिका ८ ठूला कार्यक्रम तर्जुमा,"काठमाडौं : सरकारले आगामी आर्थिक वर्षको बजेटका लागि कृषि क्षेत्रका आठ ठूला तीन वर्षे कार्यक्रम तर्जुमा गरेको छ। कृषि मन्त्रालयले प्रस्ताव गरेका कार्यक्रमलाई राष्ट्रिय योजना आयोगले स्वीकृत गरेको छ। यी कार्यक्रमका लागि करिब ४० अर्ब रुपैयाँभन्दा बढी लाग्ने अनुमान गरिएको छ। आठवटा कार्यक्रम संघीय कृषि मन्त्रालयमातहत सञ्चालन हुने गरी प्रस्ताव गर्ने तयारी छ, आयोगका सदस्य दीलबहादुर गुरुङले भने। मासु आत्म निर्भरताका लागि पशुपन्छीपालन तथा बजारीकरण कार्यक्रम, धान चामल आत्मनिर्भरताका लागि धान प्रवद्र्घन आयोजना, मकै उत्पादन प्रवद्र्घन कार्यक्रम, फलफूल विकास कार्यक्रम, बिउ उत्पादन तथा प्रवद्र्घन कार्यक्रम, कृषि अनुसन्धान कार्यक्रम, समृद्ध तराई मधेश सिँचाइ विशेष कार्यक्रम र प्रधानमन्त्री कृषि आधुनिकीकरण कार्यक्रम छन्। यीमध्ये ६ वटा कार्यक्रम नयाँ हुन्। तीन वर्षको अवधिका लागि यी कार्यक्रम प्रस्ताव गरिएको छ। मन्त्रालयबाट प्रस्ताव गरिएका त्यस्ता कार्यक्रमको लागत अनुमान, अवधि, प्रतिफलसमेत तय भएको छ। केही कार्यक्रम सञ्चालनका लागि विभिन्न दातृ निकायबाट सहायता लिइने प्रस्तावमा उल्लेख छ। कोरोना संक्रमणबाट अर्थतन्त्र प्रभावित भएको अवस्थामा कृषि क्षेत्रलाई मुख्य प्राथमिकतामा राख्ने उद्देश्यसहित कृषिमा ठूला कार्यक्रम ल्याउने तयारी गरेको सदस्य दिलबहादुर गुरुङले बताए। उनले भने, यी कार्यक्रमको उद्देश्य कम्तीमा कृषिजन्य वस्तु उत्पादन गरी निर्यात गर्न नसके पनि आत्मनिर्भरताको बाटोमा अघि बढोस् भन्ने हो। कृषि क्षेत्रलाई उद्योगको रूपमा विकास गर्ने योजना रहेको उनले बताए। कस्ता छन् कार्यक्रम मासु आत्मनिर्भरताका लागि पशुपन्छीपालन तथा बजारीकरण कार्यक्रमअन्तर्गत मासु उत्पादनमा ४० प्रतिशत वृद्धि भई आयात प्रतिस्थापन गर्ने लक्ष्य लिएको छ। मासुको मूल्य शृंखलाका उद्यमको क्षमता सुधार भई विभिन्न मूल्य अभिवृद्धि गर्ने भनिएको छ। यसको लागत चार अर्ब लाग्ने अनुमान छ। धान चामल आत्मनिर्भरताका लागि धान प्रवद्र्घन आयोजनाअन्तर्गत धान खेतीको श्रम लागतमा ७० प्रतिशतले कमी ल्याउने बताइएको छ। चैतेधानको क्षेत्रफल २ लाख ५० हजार हेक्टर पुर्याउने लक्ष्य छ। धान खेती हुने क्षेत्रफलको ३५ प्रतिशत हिस्सा मसिनो प्रकृतिका धानको भएको हुने उल्लेख छ। यसको कुल लागत तीन अर्ब ६५ करोड रुपैयाँ छ। बर्षे धानको उत्पादकत्व ५ टन प्रतिहेक्टर पुगेको हुनेछ। र कम्तीमा २० लाख मेट्रिक टन धानको थप उत्पादन भई धान चामलमा आत्मनिर्भर बनाउने लक्ष्य राखेको छ। मकै उत्पादन प्रवद्र्घन कार्यक्रमअन्तर्गत वर्णशंकर मकैको क्षेत्र ६० हजार हेक्टरमा विस्तार गर्ने योजना छ। मकैको उत्पादकत्व ८ टन प्रतिहेक्टर पुगेको हुने उल्लेख छ। दानाका लागि प्रयोग हुने मकैमा आत्मनिर्भर भई आयात प्रतिस्थापन भएको हुने भनिएको छ। फलफूल विकास कार्यक्रममा ५० हजार हेक्टर थप क्षेत्रफलमा फलफूल खेती विस्तार गर्ने योजना छ। प्रमुख फलफूल बिरुवा उत्पादनमा आत्मनिर्भर हुने उद्देश्य रहेको यो कार्यक्रममा फलफूलको थप उत्पादन १७ लाख ७५ हजार टन गर्ने उल्लेख छ। फलफूलको उत्पादकत्व १२ टन प्रतिहेक्टर पुग्ने उल्लेख छ। बिउ उत्पादन तथा प्रवर्द्धन कार्यक्रमअन्तर्गत उन्मोचित जातको खुला सेचित बालीमा ४२३ वटा पुर्याउने लक्ष्य लिएको छ। जसमा सूचीकृत स्थानीय जात १०० वटा पुगेको हुनेछ भने वर्णशंकर जातको संख्या २५ वटा पुग्नेछ। ३ लाख कृषक परिवारलाई गुणस्तरीय बिउ उपलब्ध गराउने समेत कार्यक्रममा उल्लेख छ। बिउ प्रतिस्थापन दर २५ प्रतिशत पुग्नेछ। कृषि अनुसन्धान कार्यक्रममा धानको २ वटा र मकैको ६ वटा वर्णशंकर जातका साथै धानको २ वटा वासनादार र २ वटा मसिनो दाना र मकैको २ वटा खुला सेचित जात विकास गर्ने उल्लेख छ। तेलबालीमा ४ वटा, आलु चिप्सका लागि २ र खायन आलुका लागि २ वटा जात विकास गर्ने उल्लेख छ। लक्ष्यअनुसार सुन्तला जातको १० लाख बिरुवा उत्पादन भएको हुनेछ। शुद्ध बोर र बोर क्रस बाख्राको ५००० पाठापाठी र माछाको ५० करोड भूरा उत्पादन गर्ने उल्लेख छ। साथै विभिन्न जातको १ हजार २ सय मेट्रिक टन स्रोत बिउ उत्पादन गर्ने लक्ष्य लिइएको छ। सिँचाइ कार्यक्रमअन्तर्गत तराई मधेश क्षेत्रका १८ जिल्ला र भित्री मधेशका ४ जिल्लामा सिँचाइ सेवा विस्तार गर्ने लक्ष्य छ। भूमिगत स्यालो तथा डिप ट्युबवेल निर्माण गरी ९४ हजार हेक्टर तथा ताल तलैया र इनार निर्माण गरी १६ हजार ५ सय हेक्टर कृषियोग्य भूमिमा सिँचाइ सेवा विस्तार भएको हुने कार्यक्रममा उल्लेख छ।"
लिपुलेकबारे भारतको विरोध गर्दै नेकपाले निकाल्यो विज्ञप्ति,"काठमाडौं : सत्तारुढ दल नेपाल कम्युनिस्ट पार्टी (नेकपा)ले नेपाली भूमिमा भारतले सडक बनाएकोमा गम्भीर ध्यानाकर्षण भएको भन्दै विरोध जनाएको छ । उक्त घटनाले नेपालको सार्वभौमसत्ताको अवमुल्यन भएको नेकपाले जनाएको छ । भारत सरकारले शुक्रबार मात्रै नेपाली भूमि हुँदै तिब्बतको मानसरोवरसम्मको सडक उद्घाटन गरेको थियो । भारतको उक्त गतिविधिको विरोधमा नेपाल सरकारले शनिबार दिउँसो नै विज्ञप्ति जारी गरेको थियो । सत्तारुढ दल नेकपाले शनिबार साँझ अर्को विज्ञप्ति जारी गर्दै भारत सरकारको गतिविधिमा आपत्ति जनाएका हुन् । नेकपाका अध्यक्षद्वय केपी ओली र पुष्पकमल दाहाल प्रचण्डको संयुक्त हस्ताक्षरमा विज्ञप्ति जारी गरिएको थियो । कोभिड १९ महामारीका कारण विश्व मानवजातिले नै स्वास्थ्य संकट व्यहोरिरहेका बेला भारतको गतिविधिले निराश बनाएको विज्ञप्तिमा उल्लेख छ । लिम्पियाधुरा, कालापानी र लिपुलेक विवाद : मन्त्रीकै कार्यकक्षबाट नक्सा गायब भारतले खोल्यो नेपाली भूमि लिपुलेक हुँदै मानसरोवर जाने बाटो लिपुलेक कालापानीबारे सरकार सजग छ : परराष्ट्रमन्त्री ज्ञवाली लिपुलेक, कालापानीबारे सरकार सजग छ, बुझेर बोल्नेछौं : परराष्ट्रमन्त्री भारतको जिकिर : लिपुलेकको सडक भारतीय भूमिमै बनाइएको हो साथै सुगौली सन्धि सहित ऐतिहासिक कागजातले महाकाली नदीपूर्वका लिम्पियाधुरा, कालापानी र लिपुलेक नेपाली भूमिमा पर्ने विज्ञप्तिमा उल्लेख गरिएको छ । यस्तै नेकपाले सीमा मुद्दालाई कुटनीतिक माध्यमबाट समाधान गर्न आफूहरु तयार रहेको जनाएको छ । शनिबार दिउँसो नै नेकपाको भ्रातृ संगठन अनेरास्ववियुका विद्यार्थी नेताहरुले काठमाडौँस्थित भारतीय दूतावास अगाडि गएर भारत सरकारको गतिविधिको विरोध प्रदर्शन गरेका थिए । नेपाल सरकारको विज्ञप्तिपछि लगत्तै भारतको विदेश मन्त्रालयले भने लिपुलेक खण्डको सडक भारतले आफ्नै भूमिमा बनाएको दावी गरेको छ । नेकपाले जारी गरेको विज्ञप्ति :"
नेपालका लागि बेलायती पूर्वराजदूत रिचर्ड चार दिनदेखि वेपत्ता,लण्डन : नेपालका लागि बेलायती पूर्वराजदूत रिचर्ड मोरिस गत बुधबारदेखि हराइरहेका छन् । ५२ वर्षीय रिचर्ड पछिल्लो पटक गत बुधबार मे ६ को बिहान १० बजेर ३० मिनेटमा बेन्ट्लीमा देखिएको स्थानीय अखबार फर्नहाम हेरल्डले जनाएको छ । उनी वेपत्ता भएको भन्दै प्रहरीले खोजी कार्य जारी राखेको छ । ६ फिट अग्ला रिचर्डको हुलिया सहित प्रहरीले उनको खोजी गरिरहेको छ । रिचर्ड २०१५ को नोभेम्बरदेखि २०१९ नोभेम्बरसम्म नेपालका लागि बेलायती राजदूतको रुपमा कार्यरत थिए । त्यसअघि उनी दुई वर्षको लागि बेलायती परराष्ट्र मन्त्रालयको प्यासिफिक विभागको प्रमुखको रुपमा कार्यरत थिए ।
नेपाल भूमि मिचेर भारतले मानसरोवर जान बाटो बनाएकोमा साझाको भर्त्सना,"काठमाडौं : भारतले नेपाली भूमि लिपुलेक हुँदै चीनको तिब्बतस्थित मानसरोवर जाने सडक मार्गको उद्घाटन गरेकोबारे साझा पार्टीले गम्भीर ध्यानाकर्षण भएको जनाएको छ। धेरै ठाउँमा नेपालको सीमा अतिक्रमण गरेको भारतले ६ महिना पहिले नयाँ नक्सा जारी गरी नेपाली भूभाग कालापानी, लिपुलेक र लिम्पियाधुरालाई आफ्नो दावी गरेकोमा अहिले थप हस्तक्षेप गर्दै सो सडक मार्ग निर्माण गरेकोप्रति साझापार्टीले भत्सर्ना गरेको छ। शनिबार सहप्रवक्ता शरदराज पाठकद्वारा जारी प्रेस नोटमा भनिएको छ 'भारत सरकारको लगातारका यस्ता कदम अन्तराष्ट्रिय कानुन विपरीत नेपालको सार्वभौमिकता र भौगोलिक अखण्डतामाथिको ठाडो हस्तक्षेप भएको साझा पार्टीले दोहोर्याउँदै आएको छ। त्यो स्पष्टत: भारतले बारम्बार देखाउँदै आएको हेपाहा प्रवृत्तिको अर्को नमूना हो।' साझाले भारतले गरेको सीमा अतिक्रमण र नयाँ नक्सामा नेपाली भूमि समेटिएको विषय सुल्झाउन नेपालका तर्फबाट भारत सरकारसँग परिणाममुखी कुटनीतिक संवाद हुन नसक्नु दुखद् भएको बताएको छ। साझाले भारतबाट बारम्बार सीमा अतिक्रमणका घटना हुनुमा कुटनीतिक कमजोरी पनि उत्तिकै जिम्मेवार रहेको जनाएको छ। आफ्नो भूभागमा छिमेकी मुलुकले सडक निर्माण गरेर उद्घाटन गर्दासम्म नेपाल सरकार बेखवर रहेको देखिनु अत्यन्तै विडम्वनापूर्ण भएको साझा पार्टीको ठहर छ। 'भारतले सबै अतिक्रमित भूमि छोडेर जानु पर्छ, कालापानी, लिपुलेक र लिम्पियाधुरा नेपालको भूभाग रहेको स्पष्ट पार्नु पर्छ, पछिल्लो समय उसले जारी गरेको नयाँ नक्सा सच्याउनु पर्छ र नेपाली भूमिमा सडक निर्माण गरेकोमा क्षमायाचना गर्नुपर्छ भन्ने साझा पार्टीको धारणा रहेको छ' पाठकद्वारा जारी प्रेस नोटमा भनिएको छ। भारतले खोल्यो नेपाली भूमि मिचेर मानसरोवर जाने बाटो नेकपा प्रवक्ता श्रेष्ठले भने, नेपाली भूमि अतिक्रमणविरुद्ध सरकारले तुरुन्त कदम चालोस् भारतले नेपाली भूमि मिचेको बिषयमा परराष्टमन्त्रीलाई युवाको एसएमएस"
माइतीघरमा नारा : सरकार ! सीमा मिचियो कि बेचियो ?,"काठमाडौं : भारतले लिपुलेककालापानी क्षेत्रमा सडक बनाएको विरोधमा युवा विद्यार्थीले प्रदर्शन गरेका छन्। शनिबार उनीहरुले माइतीघर मण्डलामा विरोधमा प्रदर्शन गरेका हुन्। सरकार सीमा मिचियो ! कि बेचियो थाहा चाहियो भन्ने नारा लेखिएका कालो ब्यानर बोकेर उनीहरुले प्रदर्शन गरेका थिए।नेपाल सरकार सीमा जोड, भारत सरकार सीमा छोड भन्ने कालोपट्टि बाँधेका थिए। प्रदर्शनमा उनीहरुले प्रधानमन्त्री केपी शर्मा ओलीको राजीनामा माग्दै नारा लगाएका थिए। लकडाउन र सरकारको विरोध गरेका उनीहरुलाई प्रहरीले केही बेरमै पक्राउ गरेको थियो। भारतले शुक्रबार मात्रै नेपाली पक्षसँग सल्लाह नै नगरी भारतले नेपाली भूमि लिपुलेक हुँदै चीनको तिब्बतमा रहेको धार्मिकस्थल मानसरोवर जाने सडक मार्ग खोलेको छ। नेपालले उक्त भूभाग आफ्नो रहेको र त्यसलाई त्रिदेसिय विन्दु बनाउन सक्नेसम्मको लचकता देखाउँदासमेत भारतले एकतर्फी रूपमा यस्तो सडक निर्माण गरेको हो। उक्त सडक भारतबाट मानसरोवर जाने सबैभन्दा छोटो बाटोको रूपमा हेर्न सकिन्छ। यो सडक भारतको राजधानी दिल्लीबाट लिपुलेकको दूरी सात सय ५० किलोमिटर हुन्छ र त्यहाँबाट मानसरोवरको दूरी ९७ किलोमिटर मात्र छ।"
भारतीय हेपाहा र मिचाहा प्रवृतिको भण्डाफोर गरौं : पूर्वमन्त्री पण्डित,"काठमाडौं : नेपाल कम्युनिष्ट पार्टी (नेकपा) का नेता एवम् पूर्वमन्त्री लालबाबु पण्डितले नेपाली भूमि अतिक्रमण गर्दै भारतले चीनसँगको बाटो खुलाउनु गम्भीर विषय भएको बताएका छन्। शनिबार फेसबुकमार्फत उनले भारतीय हेपाहा र मिचाहा प्रवृतिको विरोध र भण्डाफोर गर्न सबैलाई आह्वान गरेका छन्। नेपालको दार्चुला जिल्लामा पर्ने गुन्जीबाट लिपुलेक जोडिने क्षेत्र भारतले अतिक्रमण गर्दै तिब्बतमा रहेको कैलाश मानसरोवर यात्राका लागि नयाँ बाटो खुलाएको छ। भारतका रक्षामन्त्री राजनाथ सिंहले दिल्लीबाट भिडियो कन्फरेन्समार्फत उक्त सडकको शुक्रबार उद्घाटन गरेको सञ्चार माध्यमले सार्वजनिक गरेपछि पण्डितले विरोध जनाएका हुन्। पण्डितले कुटनीतिक र राजनीतिक तहबाट नेपालको सीमा रक्षामा लाग्न सरकारलाई आग्रह गरेका छन्।' लिम्पियाधुरा नेपालको पश्चिमी सिमाना हो। नेपालको सहमतिबिना भारतले सडक बनाउन मिल्दैन।सडक उद्घाटन गर्न आँट गर्छ यो गम्भीर विषय हो।' उनले लेखेका छन्, 'नेपाल सरकारले अभिलम्ब पहल कदमी लेओस्। कुटनीतिक र राजनीतिम तहबाट नेपालको सीमा रक्षामा लागौं। नेपाली पक्षसँग सल्लाह नै नगरी छिमेकी भारतले नेपाली भूमि लिपुलेक हुँदै चीनको तिब्बतमा रहेको धार्मिकस्थल मानसरोवर जाने सडक मार्ग खोलेको छ। नेपालले उक्त भूभाग आफ्नो रहेको र त्यसलाई त्रिदेसिय विन्दु बनाउन सक्ने सम्मको लचकता देखाउँदा समेत भारतले एकतर्फी रूपमा यस्तो सडक निर्माण गरेको हो। भारतले नेपाली भुभाग मिचेको बिषयलाई परराष्टमन्त्रीको ध्यानाकर्षण गराउन सिमानाका युवाहरुले एसएमएस गर्न थालेका छन् । सामाजिक संजालमा समेत परराष्टमन्त्री प्रदीप ज्ञवालीको मोबाइल नम्बर ९८५१०८८२२२ मा एसएमएस गरी सीमा अतिक्रमणका सन्दर्भमा दबाब दिन युवाहरुले अपिल गरिरहेका छन्। लिपुलेक कालापानीबारे सरकार सजग छ : परराष्ट्रमन्त्री ज्ञवाली भारतले खोल्यो नेपाली भूमि मिचेर मानसरोवर जाने बाटो नेकपा प्रवक्ता श्रेष्ठले भने, नेपाली भूमि अतिक्रमणविरुद्ध सरकारले तुरुन्त कदम चालोस्"
'लिपुलेकको सीमा समस्या सुल्झाउन सरकार गम्भीर भएन',"काठमाडौं : नेपाली कांग्रेसका सहमहामन्त्री एवं पूर्व परराष्ट्रमन्त्री डा प्रकाशशरण महतले लिपुलेक घटनाबारे नेपाल सरकारको मौनताप्रति आश्चर्य व्यक्त गरेका छन् । नेपाली भूमि लिपुलेक हुँदै मानवसरोवर जोड्ने सडक भारत सरकाले निर्माण गरी शुक्रबार उद्घाटन गरिसक्दासमेत नेपाल सरकारले आधिकारिक धारणा सार्वजनिक नगरेको भन्दै उनले सरकारको नियतमाथि प्रश्न उठाए । अहिलेसम्म सरकारको आधिकारिक धारणा आएको छैन, त्यसमा पनि जानकारी छैन भनेर सरकारले टार्नु दुर्भाग्य हो, उनले भने, यसले नेपाल सरकारको नियत प्रष्ट हुन्छ । पूर्व परराष्ट्रमन्त्री महतले भारतले नेपाली भूमि समेटेर नक्सा सार्वजनिक गरेको महिनौं हुँदासम्म सरकारले कुटनीतिक पहल नगरेको प्रसंग उल्लेख गर्दै त्यसकै निरन्तता सडक निर्माण भएको दावी गरे । भारतले नेपाली भूमि समेटेर नक्सा सार्वजनिक गर्दा पनि कुनै कुटनीतिक पहल गरेन। अहिले सडक निर्माण गरेर उद्घाटन गरिसक्दा पनि सरकार बोल्दैन, उनले भने, 'यसमा नेपाल सरकार नै बढी दोषी छ । सीमा समस्या सुल्झाएर नेपालको भौगोलिक अखण्डता जोगाउन सरकार गम्भीर छैन भन्ने उदाहरण लिपुलेक घटनाले छर्लंग भएको छ । सरकारले बोलीमा राष्ट्रवादी देखिन खोजे पनि व्यवहार ठीक उल्टो भइरहेको महतको दावी छ । सरकार जे बोल्छ, त्यो गर्दैन, जुन नारामा चुनाव जिते, त्यसप्रति उनीहरु प्रतिवद्ध न हिजो थिए, न आज छन्, न भोलि हुनेछन्, उनले भने । सरकार जनतामा भ्रम छरेर सत्ता टिकाउन लागिपरेको उनको भनाइ छ ।"
कोरोना नियन्त्रणमा इमान्दार प्रयासको खाँचो,"काठमाडौं : कोभिड१९ क्राइसिस् मेनेजमेन्ट सेन्टर (सिसीएमसीओपिसी) को औपचारिक एप कोभिडएनपीको सुरुवात गरेको छ। उपप्रधानमन्त्री पोखरेलले कोभिड१९ महामारी रोकथाम, नियन्त्रण र प्रतिकार्यका लागि छाउनीमा स्थापना गरिएको सिसीएमसी सञ्चालन केन्द्रमा शनिबार आयोजित समारोहमा उक्त एपको डाउनलोड गरी उद्घाटन गरेका हुन्। सम्भावित बिरामीको पहिचान गरी समयमा नै दु्रत स्वास्थ्य परामर्शलगायत थप उपचारको व्यवस्थालाई सहज बनाउने उद्देश्यले उक्त एप प्रयोगमा ल्याइएको हो। जो कसैले पनि डाउनलोड गरी प्रयोग गर्नसक्ने उक्त एपबाट कोभिड १९ रोगका लक्षण, सङ्क्रमणबाट जोगिन अपनाउनुपर्ने सतर्कता, स्वास्थ्य परीक्षणलगायतका विषयमा विस्तृत जानकारी प्राप्त हुनेछ। प्रयोग गर्ने व्यक्तिलाई सोधिएको प्रश्नका आधारमा प्राप्त उत्तरको मूल्याङ्कन गरी प्रयोगकर्तालाई हरियो, पहेँलो र रातो गरी तीन श्रेणीमा विभाजन गरी आवश्यकताअनुसार पत्ता लगाउन सक्ने व्यवस्था गरिएको सैनिक जनसम्पर्क तथा सूचना निर्देशनालयले जनाएको छ। कोभिड १९ को विश्वव्यापी महामारी र नेपालको हालको अवस्था, सो को रोकथाम, नियन्त्रण र उपचारको व्यवस्थाका सम्बन्धमा भएर गरेका मुख्य कार्य, भावी रणनीति तथा कार्यनीतिबारे छलफलमा जानकारी दिइएको छ। समारोहमा रक्षामन्त्री पोखरेलले महामारी रोकथाम, नियन्त्रण र प्रतिकार्यलाई थप प्रभावकारी बनाउँदै परिस्थितिलाई सहज बनाउने कार्यतर्फ सबैको इमान्दार प्रयासको खाँचो औंल्याए। कोभिड १९ बारे सूचना दिन बनाइएका एप आम नागरिकले सरल ढङ्गबाट थाहा पाउने, बुझ्ने र प्रयोग गर्नसक्ने हुनुपर्छ, गलत सूचना प्रवाह हुन नदिनेतर्फ सबै होसियार रहनुपर्छ, पोखरेलले भने। कोभिडबारे यथार्थ जानकारी जनतालाई दिन जरुरी रहेको बताउँदै उपप्रधानमन्त्री पोखरेलले हरेक व्यक्तिले जानकारी होस् भन्ने हेतुले तयार गरिएको एपको प्रयोग गर्न, सही सूचना प्राप्त र प्रवाह गर्न सम्पूर्ण नागरिकलाई आह्वान गरे। उक्त एपमार्फत कोरोनासम्बन्धी आवश्यक जानकारी लिइ रोग नियन्त्रण र रोकथाममा सहयोग पुर्याउन आम नागरिकलाई अनुरोध गरिएको छ। उक्त एपमा राखिएका तथ्य तथ्याङ्क राष्ट्रिय सूचना केन्द्रमा समेत रहनेछन्। कोभिड १९ का सम्बन्धमा तथ्यपरक र एकीकृत तथ्याङ्क राख्न एप फलदायी हुनेछ। प्रधानमन्त्री तथा मन्त्रिपरिषद् कार्यालयका सचिव नारायणप्रसाद बिडारीले कोभिड१९ सम्बन्धी जानकारी र सूचना एकीकृतरुपमा प्राप्त गर्न सकियोस् भन्ने हेतुले तयार गरिएको एपबाट प्रयोगमा सहज र सरल गराउने तथा दुरुपयोग नहोस् भन्नेमा उच्च सतर्कता हुन आवश्यक रहेको बताए। रासस"
चिनियाँ मिडियाको झुटो दाबी : सगरमाथा हाम्रै हो !,"काठमाडौं : भारत सरकारले नेपाली भूभाग हुँदै चीनसँग सडक जोडेपछि काठमाडौँबाट त्यसको व्यापक विरोध भइरहेको छ । नेपाल सरकार र सत्तारुढ दल नेकपाले समेत भारतीय गतिविधिको विरोध गर्यो । भारत सरकार र नेपालबीच लिपुलेकको सडकलाई लिएर विज्ञप्ति मार्फत सवालजवाफ भइरहेको छ । यो विवाद बल्झिरहँदा चीनले सञ्चालन गरिरहेको एक अन्तर्राष्ट्रिय मिडियाले सर्वोच्च शिखर सगरमाथा चीनको भएको भन्दै झुटो दावी गरेको छ । चिनियाँ टेलिजिभन चाइना ग्लोबल टेलिभिजन नेकवर्ट (सिजिटिएन) यस्तो दावी गरेको हो । उक्त टेलिभिजनले ट्वीटर मार्फत सगरमाथाका केही तस्बिर राख्दै चीनको तिब्बतमा पर्ने जनाएको छ । उक्त टेलिभिजनको आधिकारिक ट्वीटरमा लेखिएको छ, शुक्रबार माउन्ट कोमोलांग्मामाथि देखिएका सूर्यको किरणका असाधारण दृश्यहरु । चीनको तिब्बतमा पर्ने विश्वकै सर्वोच्च शिखरलाई सगरमाथा पनि भनिन्छ । चिनियाँहरु सगरमाथालाई आफ्नो भाषामा कोमोलांग्मा पनि भन्छन् । उक्त टेलिभिजनले पनि सगरमाथाको तस्बिर राख्दै आफ्नो भूमिमा पर्ने दावी गरेको हो । तर अन्तर्राष्ट्रिय मिडियाको यस्तो झुटो दावीप्रति धेरै नेपाली लगायत अन्य ट्वीटर प्रयोगकर्ताले पनि विरोध जनाएका छन् । धेरैको आलोचनापछि ट्वीटरमै उक्त टेलिभिजनले सच्याएको भन्दै सगरमाथालाई चीन र नेपालको सिमानामा पर्ने उल्लेख गरेको छ । जुन आफैँमा अर्धसत्य हो । जब कि, समुद्र सतहदेखि ८८४८ मिटर उचाइको सगरमाथाको उत्तरी मोहोडा मात्रै चीनतर्फ फर्केको हो । यद्यपि हरेक वर्ष चीनको बाटो हुँदै सयौँको संख्यामा पर्यटकहरु सगरमाथा चढ्ने गर्छन् । जुन नेपाली बाटो भन्दा सहज मानिन्छ । यसवाहेक चीनले आफ्नै क्षेत्रतर्फबाट सगरमाथाको उचाइ मापन गरिरहेको छ । मिडियाका अनुसार १९४९ पछि सगरमाथाको उचाइबारे चिनियाँ सर्वोक्षणकर्ताले पाँच पटकसम्म अध्ययन गरेका छन् । नेपाल सरकारले भने सगरमाथाको उचाइ सम्बन्धी रिपोर्ट सार्वजनिक गरेको छैन । त्यसो त, यसअघि सगरमाथाको उचाइ बारे चिनियाँ सर्वेक्षणकर्ताले फरक तथ्यांक पनि देखाएका थिए । चिनियाँ मिडिया सिजिटिएनले सुरुमा यस्तो लेखेको थियो :"
भारतको मिचाहा प्रवृत्ति विरुद्ध राष्ट्रसंघमा आवाज उठाऔं : कमल थापा,"काठमाडौं : राष्ट्रिय प्रजातन्त्र पार्टीका अध्यक्ष कमल थापाले भारतको मिचाहा प्रवृत्तिविरुद्ध संयुक्त राष्ट्रसंघमा आवाज उठाउनुपर्ने बताएका छन्। लिपुलेकमा नेपालीभूमी अतिक्रमण गरेर भारतले बाटो बनाएकोप्रति विरोध जनाउँदै थापाले यस्तो बताएका हुन्। उनले भारतको मिचाहा प्रवृत्तिविरुद्ध सरकारले सार्वजनिक गरेको विज्ञप्ति सहि भएको उल्लेख गर्दै यस्तो माग गरेका हुन्। उनले ट्वीटरमार्फत यस विषयमा भारतीय राजदूतलाई बोलाएर विरोध जनाउनसमेत माग गरेका छन्। नेकपा प्रवक्ता श्रेष्ठले भने, नेपाली भूमि अतिक्रमणविरुद्ध सरकारले तुरुन्त कदम चालोस् नेपाल भूमि मिचेर भारतले मानसरोवर जान बाटो बनाएकोमा साझाको भर्त्सना भारतीय हेपाहा र मिचाहा प्रवृतिको भण्डाफोर गरौं : पूर्वमन्त्री पण्डित भारतीय दूतावास अगाडि प्रदर्शन गर्न पुगेका विद्यार्थी पक्राउ नेपाली भूमि अतिक्रमण गरेर बाटो बनाउने भारतीय मिचाहा प्रवृत्तिविरुद्ध सरकारको वक्तव्य सहि छ, थापाले ट्वीटमा लेखेका छन, सो भावना अनुरुप भारत सरकारलाई विरोधपत्र पठाउन, भारतीय राजदूतलाई बोलाई विरोध जनाउन र राष्ट्रिय सहमति कायम गरेर राष्ट्रसंघमा आवाज उठाउनेलगायत अन्य कदम चाल्न सरकारसंग आग्रह गर्दछु।"
भारतीय दूतावास अगाडि प्रदर्शन गर्न पुगेका विद्यार्थी पक्राउ,काठमाडौै : छिमेकी भारतले नेपाली भूमि लिपुलेक हुँदै चीनको तिब्बतमा रहेको धार्मिकस्थल मानसरोवर जाने सडक मार्ग खोलेपछि नेपालमा विरोध सुरु भएको छ। शनिबार दिउँसो भारतीय हेपाहा प्रवृत्तिको विरोधमा भारतीय दुतावास लैनचौर घेराउ गर्न पुगेका युवाविद्यार्थीलाई प्रहरीले पक्राउ गरेको छ। भारतले नेपाली भूमि मिचेर सडक मार्ग खोलेको विरोध गर्न सत्तारुढ दल नेकपानिकट विद्यार्थी संगठन अनेरास्ववियूका नेता सुदेश पराजुलीको नेतृत्वमा पुगेका विद्यार्थीलाई प्रहरीले नियन्त्रणमा लिएको हो। प्ले कार्डसहित शान्तिपूर्ण रुपमा सांकेतिक रुपमा विरोध गर्न पुगेका १५२० जना विद्यार्थीलाई प्रदर्शन सुरु हुनु अगावै प्रहरीले पक्राउ गरेको हो। भारतले नेपाली भुभाग मिचेको बिषयलाई परराष्टमन्त्रीको ध्यानाकर्षण गराउन युवाहरुले एसएमएसमार्फत पनि दबाव गर्न थालेका छन्। भारतका रक्षामन्त्री राजनाथ सिंहले दिल्लीबाट भिडियो कन्फरेन्समार्फत उक्त सडकको शुक्रबार उद्घाटन गरेको सञ्चार माध्यमले सार्वजनिक गरेपछि नेपालीले विरोध जनाएका हुन्। प्रदर्शन गर्न पुगेका युवालाई प्रहरी नियन्त्रण लिँदै गर्दा अन्नपूर्णकर्मी उमा विष्टले कैद गरेका तस्बिर
"नेपालले भारतलाई भन्यो, 'लिपुलेकको गतिविधि रोक्नू'","काठमाडौं : भारत सरकारले लिपुलेकस्थित नेपाली भूमि हुँदै तिब्बतसम्मको सडक खोलेकोमा नेपाल सरकारले चासो देखाएको छ । शनिबार परराष्ट्र मन्त्रालयले विज्ञप्ति जारी गर्दै महाकाली नदीपूर्वका सबै क्षेत्र नेपालको भएको जनाएको छ । जहाँ लिपुलेक, लिम्पियाधुरा र कालापानी पर्छन् । १८१६ को सुगौली सन्धि बमोजिम त्यस क्षेत्र नेपालको रहेको भन्दै परराष्ट्र मन्त्रालयले भारत सरकारलाई नेपाली भूमिभित्र भएका गतिविधि रोक्न आग्रह गरेको छ । नेपाली भूमिमा कुनै पनि गतिविधि नगर्न नेपाल सरकार भारत सरकारलाई आग्रह गर्दछ, शनिबार परराष्ट्रमन्त्रालयले जारी गरेको विज्ञप्तिमा भनिएको छ । मन्त्रालयले ऐतिहासिक घटनाक्रमलाई जोड्दै उक्त भूमि नेपालको भएकाले त्यस्ता गतिविधि रोक्न आग्रह गरेको हो । शनिबार परराष्ट्र मन्त्रालयले विज्ञप्ति जारी गर्दै महाकाली नदीपूर्वका सबै क्षेत्र नेपालको भएको जनाएको छ । जहाँ लिपुलेक, लिम्पियाधुरा र कालापानी पर्छन् । १८१६ को सुगौली सन्धि बमोजिम त्यस क्षेत्र नेपालको रहेको भन्दै परराष्ट्र मन्त्रालयले भारत सरकारलाई नेपाली भूमिभित्र कुनै पनि गतिविधि रोक्न आग्रह गरेको छ । लिपुलेकमा भारतले गरेको गतिविधिमा नेपालले यसअघि पनि दोहोर्याएको र सीमाका मुद्दा सम्वादमार्फत सल्टाउने प्रधानमन्त्री स्तरमा सहमति भएको स्मरण गराइएको छ । ऐतिहासिक सन्धि, तथ्य, नक्सा र दस्तावेजका आधारमा दुई देशबीच घनिष्ठ र मैत्रीपूर्ण सम्बन्ध कायम राख्दै कुटनीतिक समाधान खोज्न नेपाल सरकार प्रतिवद्ध छ, परराष्ट्र मन्त्रालयले जारी गरेको विज्ञप्तिमा उल्लेख छ । २०१५ मा भारत र चीन सरकारले लिपुलेकलाई दुई देशबीच व्यापारीक मार्गको रुपमा विकास गर्ने सम्झौता गर्दा नेपालले असहमति जनाएको पनि विज्ञप्तिमा स्मरण गराइएको छ । सवाहेक थाती रहेका सीमा मुद्दा दुई पक्षबीच कुटनीतिक माध्यमबाट समाधान गर्नुपर्ने पनि सरकारले जनाएको छ । यसका लागि नेपालले दुई पटकसम्म वार्ताको आह्वान गर्दा पनि भारतीय पक्षबाट प्रतिक्रिया नआएको विज्ञप्तिमा उल्लेख गरिएको छ । भारतको रक्षा मन्त्रालयले यही शुक्रबार लिपुलेक हुँदै तिब्बतसम्मको सडक खोलेपछि नेपाल सरकारले विज्ञप्ति निकालेको हो । भारतीय रक्षामन्त्री राजनाथ सिंहले भिडिओ सम्मेलनमार्फत सडकको उद्घाटन समेत गरेका थिए । उक्त सडकलाई भारत र तिब्बतस्थित मानसरोवर जोड्ने पर्यटकीय तथा व्यापारीक मार्गको रुपमा विकास गरिने भारत सरकारले जनाउँदैआएको छ । नेपाल सरकार परराष्ट्र मन्त्रालयले जारी गरेको विज्ञप्ति : भारतका रक्षामन्त्री राजनाथ सिंहले लिपुलेकको सडक उद्घाटन गर्दाको दृश्य । यसबारे उनले ट्वीटरमार्फत पनि जानकारी दिएका थिए ।"
भारतको जिकिर : लिपुलेकको सडक भारतीय भूमिमै बनाइएको हो,"काठमाडौं : नेपाल सरकारले लिपुलेकमा भारतीय गतिविधिप्रति असन्तुष्टि जनाउँदै विज्ञप्ति निकालेको केही घण्टामै भारत सरकारले जवाफी प्रतिक्रिया दिएको छ । भारतले शनिबार नै लिपुलेकमा बनाएको सडक भारतीय भूमिमै रहेको जवाफ फर्काएको छ । भारतको विदेश मन्त्रालयले विज्ञप्ति जारी गर्दै धार्चुला लिपुलेक सडक भारतीय भूमिमै बनाइएको दावी गरेको हो । भारतका रक्षामन्त्री राजनाथ सिंहले शुक्रबार भारतको जिल्ला धार्चुलादेखि नेपाली भूमि लिपुलेक हुँदै तिब्बत जोड्ने सडकको उद्घाटन गरेका थिए । त्यसको विरोधमा काठमाडौँमा शनिबार विरोध प्रदर्शन समेत भयो । भारतले खोल्यो नेपाली भूमि लिपुलेक हुँदै मानसरोवर जाने बाटो लिपुलेक कालापानीबारे सरकार सजग छ : परराष्ट्रमन्त्री ज्ञवाली लिपुलेक, कालापानीबारे सरकार सजग छ, बुझेर बोल्नेछौं : परराष्ट्रमन्त्री यस्तैमा शनिबार दिउँसो परराष्ट्र मन्त्रालयले विज्ञप्ति जारी गर्दै भारतलाई आफ्नो भूमिमा यस्ता गतिविधि रोक्न आग्रह गरेको थियो । भारतको विदेश मन्त्रालयले नेपालको तर्फबाट आएको विज्ञप्ति जानकारीमा भएको भन्दै प्रतिउत्तर स्वरुप उक्त सडक भारतको भूमिमा नै बनेको दावी गरेको हो ।"
"नेकपा प्रवक्ता श्रेष्ठले भने, नेपाली भूमि अतिक्रमणविरुद्ध सरकारले तुरुन्त कदम चालोस्","काठमाडौं : नेपाल कम्युनिष्ट पार्टी (नेकपा) का प्रवक्ता नारायणकाजी श्रेष्ठले नेपाली भूमि अतिक्रमण गर्दै भारतले चीनसँगको बाटो खुलाएकोप्रति आपत्ति जनाएका छन् । शनिबार एक ट्वीट गर्दै उनले भारत आफैँले समेत विवादित भनेर स्विकार गरेको पश्चिम सिमाक्षेत्रको नेपाली भूमीमा सडक बनाएर उद्घाटन गरेकोप्रति भर्त्सना गरेका हुन्। उनले कोरोनाविरुद्ध लडिरहेको अवस्थामा गरिएको अतिक्रमणको विरुद्ध सरकारले तुरुन्त कदम चाल्नुपर्ने बताएका छन् । श्रेष्ठले लेखेका छन् भारतले अनधिकृतरुपमा कब्जा गरेको र आफैले समेत विवादित भनी स्विकार गरेको पश्चिम सिमाक्षेत्रको नेपाली भूमीमा सडक बनाई हिजो उद्घाटन गरेको कार्यप्रति घोर आपत्ति प्रकट गर्दै भर्त्सना गर्दछु। हामी सबै कोरोनाविरुद्ध लडिरहेको अवस्थामा गरिएको यो अतिक्रमणको विरुद्ध सरकारले तुरुन्त कदम चालोस् । नेपालको दार्चुला जिल्लामा पर्ने गुन्जीबाट लिपुलेक जोडिने क्षेत्र भारतले अतिक्रमण गर्दै तिब्बतमा रहेको कैलाश मानसरोवर यात्राका लागि नयाँ बाटो खुलाएको हो । भारतका रक्षामन्त्री राजनाथ सिंहले दिल्लीबाट भिडियो कन्फरेन्समार्फत उक्त सडकको शुक्रबार उद्घाटन गरेपछि सञ्चार माध्यमले सार्वजनिक गरेका हुन्। नेपाली पक्षसँग सल्लाह नै नगरी छिमेकी भारतले नेपाली भूमि लिपुलेक हुँदै चीनको तिब्बतमा रहेको धार्मिकस्थल मानसरोवर जाने सडक मार्ग खोलेको छ। नेपालले उक्त भूभाग आफ्नो रहेको र त्यसलाई त्रिदेसिय विन्दु बनाउन सक्ने सम्मको लचकता देखाउँदा समेत भारतले एकतर्फी रूपमा यस्तो सडक निर्माण गरेको हो। यो विषयमा दिल्लीस्थित नेपाली दूतावास पनि वेखबर छ। दिल्लीस्थित नेपाली दूतावासमा कूटनीतिज्ञमात्र छैनन्। नेपाली सेना, नेपाल प्रहरी र राष्ट्रिय अनुसन्धानका अधिकारी समेत छन्। उनीहरूले त्यहाँ भइरहेका गतिविधिबारे कुनै जानकारी परराष्ट्र मन्त्रालयलाई दिन सकेका छैनन्। भारतीय प्रधानमन्त्री नरेन्द्र मोदीले ०७२ को जेठ १ मा चीन भ्रमणका दौरान चिनियाँ राष्ट्रपति सी चिनफिङसँग गरेका सहमतिमध्ये एक बुदाँमा लिपुलेकलाई भारतचीनबीचको व्यापारिक नाका बनाउने निर्णय पनि थियो। नेपालको लिपुलेक भञ्ज्याङलाई चीनभारतको व्यापारिक नाका बनाउने समझदारी नै अहिले कार्यावन्यनमा ल्याएको हो। उक्त सम्झौताबारे नेपाल बेखबर रहँदा लामो बहस र छलफल भएको थियो। तत्कालीन सुशील कोइराला नेतृत्वको सरकारले उक्त सम्झौताका विषयलाई लिएर दुवै मुलुकलाई कूटनीतिक नोट लेखेर आफ्नो भूभागमा किन यस्तो सहमति गरेको भन्दा र आफ्नो भूभाग रहेको प्रमाण पेस गर्दा पनि दुवै छिमेकबाट हालसम्म जवाफ आएको छैन। उल्टै भारतले पाँच महिना अघि नयाँ राजनीतिक नक्सा जारी गर्नेक्रममा पनि लिपुलेक, लिम्पियाधुर लगायत क्षेत्र आफ्नोमा परेको थियो। गत कात्तिक १६ गते नेपाली भूमि लिम्पियाधुरा, लिपुलेक र कालापानी आफ्नोमा पारेर नक्सा जारी गरेको हो। नेपाली भूमि भारतमा ३ सय ९५ वर्ग किमी भन्दा बढी भूभाग आफ्नोमा पारेर नक्सा सार्वजनिक गरेपछि भारतको विरोध भएको थियो। सरकारले पनि लिम्पियाधुरा, लिपुलेक र कालापानी नेपाली भूभाग भएको भन्दै नेपाल र भारतबीच कूटनीति छलफल भएको थियो। प्रधानमन्त्री केपी ओलीले उक्त भूभाग नेपालकै रहेको ठहर भएकाले फिर्ता हुने बताए पनि त्यसयता कुनै बैठक अघि बढेको छैन। नेपाल सरकारले अहिलेसम्म यसबारे औपचारिक प्रतिक्रिया सार्वजनिक गरेको छैन । बुझेर आधिकारिक धारणा सार्वजनिक गर्नेछौं : परराष्ट्रमन्त्री परराष्ट्रमन्त्री प्रदीप ज्ञवालीले सरकारले बुझेर औपचारिक धारणा बाहिर ल्याउने जनाएका छन्। उनले भने, 'हामीले यो विषय सामाजिक सञ्जाल हेरेर जानकारी पाएका छौं। अब यसबारे वास्तविकता बुझेर मात्र धारणा बनाउनेछौं। लिपुलेक, कालापानीबारे सरकार सजग छ, भारत सरकारबाट स्पष्ट विवरण लिएपछि हामीले केकस्तो प्रतिक्रिया दिने भन्ने आधिकारिक धारणा सार्वजनिक गर्नेछौं।' उनले शुक्रबार नै सरकारले दिल्लीस्थित नेपाली राजदूत नीलाम्बर आचार्यलाई टेलिफोन गरेर यसबारे यथार्थ विवरण पठाउन निर्देशन दिएको बताए। ज्ञवालीले राजदूतले भारतबाट विवरण पठाएपछि सरकारले आफ्नो धारणा बाहिर ल्याउने जनाएका छन्। उनले भने, 'नबुझीकन बोल्दा अलिक हतारो हुने हाम्रो बुझाइ हो। दुईपक्षीय सम्बन्ध र निकै संवेदनशील विषय हुनाले सामाजिक सञ्जालमा आएको र उद्घाटनको कुराले मात्र धारणा बनाउन भएन।' भारतले खोल्यो नेपाली भूमि लिपुलेक हुँदै मानसरोवर जाने बाटो नेपाली भूमि मिच्दै भारतले खोल्यो चीनसँगको बाटो लिपुलेक कालापानीबारे सरकार सजग छ : परराष्ट्रमन्त्री ज्ञवाली भारतले खोल्यो नेपाली भूमि मिचेर मानसरोवर जाने बाटो लिपुलेक, कालापानीबारे सरकार सजग छ, बुझेर बोल्नेछौं : परराष्ट्रमन्त्री"
भारतले खोल्यो नेपाली भूमि मिचेर मानसरोवर जाने बाटो,"काठमाडौं : नेपाली पक्षसँग सल्लाह नै नगरी छिमेकी भारतले नेपाली भूमि लिपुलेक हुँदै चीनको तिब्बतमा रहेको धार्मिकस्थल मानसरोवर जाने सडक मार्ग खोलेको छ। नेपालले उक्त भूभाग आफ्नो रहेको र त्यसलाई त्रिदेसिय विन्दु बनाउन सक्ने सम्मको लचकता देखाउँदा समेत भारतले एकतर्फी रूपमा यस्तो सडक निर्माण गरेको हो। उक्त सडक भारतबाट मानसरोवर जाने सबैभन्दा छोटो बाटोको रूपमा हेर्न सकिन्छ। यो सडक भारतको राजधानी दिल्लीबाट लिपुलेकको दूरी सात सय ५० किलोमिटर हुन्छ र त्यहाँबाट मानसरोवरको दूरी ९७ किलोमिटर मात्र छ। भारतका रक्षामन्त्री राजनाथ सिंहले दिल्लीबाट भिडियो कन्फरेन्समार्फत उक्त सडकको उद्घाटन गरेपछि सञ्चार माध्यमले सार्वजनिक गरेका हुन्। यो विषयमा दिल्लीस्थित नेपाली दूतावास पनि वेखबर छ। दिल्लीस्थित नेपाली दूतावासमा कूटनीतिज्ञमात्र छैनन्। नेपाली सेना, नेपाल प्रहरी र राष्ट्रिय अनुसन्धानका अधिकारी समेत छन्। उनीहरूले त्यहाँ भइरहेका गतिविधिबारे कुनै जानकारी परराष्ट्र मन्त्रालयलाई दिन सकेका छैनन ्। भारतीय प्रधानमन्त्री नरेन्द्र मोदीले ०७२ को जेठ १ मा चीन भ्रमणका दौरान चिनियाँ राष्ट्रपति सी चिनफिङसँग गरेका सहमतिमध्ये एक बुदाँमा लिपुलेकलाई भारतचीनबीचको व्यापारिक नाका बनाउने निर्णय पनि थियो। नेपालको लिपुलेक भञ्ज्याङलाई चीनभारतको व्यापारिक नाका बनाउने समझदारी नै अहिले कार्यावन्यनमा ल्याएको हो। उक्त सम्झौताबारे नेपाल बेखबर रहँदा लामो बहस र छलफल भएको थियो। तत्कालीन सुशील कोइराला नेतृत्वको सरकारले उक्त सम्झौताका विषयलाई लिएर दुवै मुलुकलाई कूटनीतिक नोट लेखेर आफ्नो भूभागमा किन यस्तो सहमति गरेको भन्दा र आफ्नो भूभाग रहेको प्रमाण पेस गर्दा पनि दुवै छिमेकबाट हालसम्म जवाफ आएको छैन। उल्टै भारतले पाँच महिना अघि नयाँ राजनीतिक नक्सा जारी गर्नेक्रममा पनि लिपुलेक, लिम्पियाधुर लगायत क्षेत्र आफ्नोमा परेको थियो। गत कात्तिक १६ गते नेपाली भूमि लिम्पियाधुरा, लिपुलेक र कालापानी आफ्नोमा पारेर नक्सा जारी गरेको हो। नेपाली भूमि भारतमा ३ सय ९५ वर्ग किमी भन्दा बढी भूभाग आफ्नोमा पारेर नक्सा सार्वजनिक गरेपछि भारतको विरोध भएको थियो। सरकारले पनि लिम्पियाधुरा, लिपुलेक र कालापानी नेपाली भूभाग भएको भन्दै नेपाल र भारतबीच कूटनीति छलफल भएको थियो। प्रधानमन्त्री केपी ओलीले उक्त भूभाग नेपालकै रहेको ठहर भएकाले फिर्ता हुने बताए पनि त्यसयता कुनै बैठक अघि बढेन। भारतले आधार तय गर्दै अहिले नेपाली भूमिमै चीनसँग सीमा जोड्ने नाकासम्म सडक मार्ग निर्माण गरेको छिपेको छैन। यसमा कूटनीतिक संयन्त्र बेखबर हुनु दुःखद रहेको यो क्षेत्रका विज्ञले बताए। भारतको उत्तराञ्चल राज्यको घटियागढबाट लिपुलेकसम्म ८० किलोमिटर सडक बनाएर भारतले शुक्रबार उद्घाटन गरेको हो। भारतीय रक्षामन्त्री सिंहले भारतको उत्तराखण्डको धार्चुला क्षेत्रको पिथौरागढबाट नेपालको दार्चुलाको गुन्जी क्षेत्रबाट लिपुलेक पुग्ने सडक मार्गको भारतीय सेना प्रमुखसहित उपस्थित रहेको कार्यक्रममा उद्घाटन गरेका हुन्। सिंहले उक्त सडक निर्माण गरेकोमा भारतको बोर्डर रोड अर्गनाइजेसन (बीआरओ) लाई केही वर्षदेखि चीनसँग जोड्ने उत्कृष्ट काम गर्दै आएको भन्दै धन्यवाद समेत दिएका छन्। यसबाट स्पष्ट हुन्छ भारत आफ्नो तयारीमा लामो समयदेखि क्रियाशील छ। तर, नेपालको निकाय आफ्नो क्षेत्र मिच्दा समेत वेखवर छन्। उक्त सडक बनेको क्षेत्र लिम्पियाधुरा भन्दा पनि निकै वर रहेकोले नेपालले हाम्रो हो भनिरहनु नपर्ने र भारतले पनि नेपालको क्षेत्रमा यस्तो सडक बनाउने भएपछि नेपालसँग सहमति गर्नपर्ने थियो। त्रिदेशिय सहकार्यमा मात्र यस्तो सडक बन्नुपर्ने परराष्ट्रका एक उच्च अधिकारीले बताए। पिथौरागढ भारततर्फ भए पनि गुन्जी र लिपुलेक नेपाली क्षेत्रमा पर्ने विषय भारततीहरू जानकार छन्। तर, किन यसो गरे भन्ने विषयमा एउटै उत्तर छ, हाम्रा नेताहरू र कूटनीतिज्ञहरू भारतीयसँग कूटनीतिक पहल नै गर्न सक्र्दैनन्। परराष्ट्र मन्त्रालयका एक अधिकारीका अनुसार लिपुलेकसम्म सडक पुगेको विषयमा नेपाल सरकारलाई हालसम्म केही जानकारी छैन भन्दै टक टकिए। नयाँ राजनीतिक नक्सा सार्वजनिक गरेको विवाद कूटनीतिक माध्यमबाट संवाद गर्ने भनिए पनि कुनै बैठक बसेको छैन। परराष्ट्रसचिव स्तरको बैठक बसेर यस्ता समस्या सल्टाउने भनिए पनि त्यसतर्फ ध्यान गएको देखिँदैन। उल्टै नेपालको सहमति बेगर र सुगौली सन्धिविपरीत भारतले नेपाली भूमि अतिक्रमण गर्दै तिब्बतमा रहेको हिन्दुहरूको धार्मिकस्थल मानसरोबर जाने सडकको शुक्रबार उद्घाटन गरेको हो। मानसरोवर जान अहिलेसम्म नेपालको काठमाडौंतातोपानी, लखनउनेपालगन्ज हुँदै सिमकोटबाट मात्र जाने बाटो छ। सिक्किमको नाथुला भएर पनि मानसरोवर जान सकिने भए पनि त्यो बाटो एकदमै लामो छ। भारतीय मिडियाले कारबाटै मानसरोवर जान सकिने प्रचार गर्न थालिसकेका छन्। लिपुलेक १७ सय फिट उचाइमा छ। यो नेपालको दार्चुला जिल्लाको व्यास गाउँपालिका१ मा पर्छ। सन् १८१६ मा नेपाल र तत्कालीन ब्रिटिस इन्डिया कम्पनीबीच भएको सुगौली सन्धिअनुसार नेपाल र भारतबीचको पश्चिमी क्षेत्रमा सीमानाको उद्गमविन्दु लिम्पियाधुरा हो, जहाँबाट काली नदी बग्छ। सुगौली सन्धिमा काली नदीपारीसम्म नेपालले दाबी नगर्ने उल्लेख छ। नेपालका राजा स्वयंका लागि निजका उत्तराधिकारी वा वारिसहरूका लागि काली नदीको पश्चिममा पर्ने देशहरूसित सम्बन्ध र सम्पूर्ण दाबीहरू परित्याग गरिबक्सन्छ र ती देशहरू वा तिनका बासिन्दाहरू सित काहिल्यै कुनै चासो राखिबक्सने छैन, सुगौली सन्धिमा भनिएको छ। हालसम्म भारतले चार चरणमा नेपाली भूभाग अतिक्रमण गरेको थियो। अहिले आएर सडकमार्फत अतिक्रमण थालेको हो। सन् १८१६, १९, २६, २७, ३०, ३४, ३५, ३७, ४१, ४६, ५०, ५६ र ६७ गरी १३ वटा नक्साले महाकाली नदीको मुहान लिम्पीयाधुरा देखाइएको छ। लिम्पियाधुराबाट आउने नदीलाई काली भनि भनि उल्लेख छ। सुगौली सन्धिको ५० वर्षपछि नक्सा मार्फत भारतले नेपाली भूभागको अतिक्रमण थालेको थियो। तर भारतले काली नदीलाई नक्कली बताएर सन् १८५६ देखि नै नेपाली भूभाग अतिक्रमण गर्दै आएको विज्ञहरूले पुष्टि गरिरहेका छन्। सन् १८५६, ६५, ७९, ८१, १९०३, २१, २४, ३१, ३४, ६० सम्मका ९५ वर्ष लगाएर १० वटा नक्सा मार्फत काली नदीको नाम परिवर्तन गरी कृटियङदी लेख्न थालेको देखिएको सीमाविद्हरू बताउँछन्। यसपछि लिपुलेकबाट आउने खोलालाई काली भन्न थाल्यो। सन् १९६२ मा भारतचीन युद्धको नेपाल भूभाग कालापानीमा भारतीय सेना राखेर भारतले लिम्पियाधुरा, कालापानी र लिपुलेक अतिक्रण गर्दै आएको छ। भारतले कालापानीलगायतका नेपालका १७ स्थानमा इण्डो तिब्बत बोर्डर पुलिस फोर्स राख्यो। चीन र भारतको विवाद समाधान भएपछि कालापानीबाहेकका अन्य स्थानबाट भारतीय सेना हटायो। सामारिक स्थानको रूपमा रहेका कालापानीमा नक्कली काली मन्दीर र नाला बनाएर, त्यही नक्कली नालालाई काली नदी कायम गरेर नेपाली भूभाग अतिक्रमण गर्यो। कूटनीतिक असफलता नेपाली भूभाग भएर जाने सडकको उद्घाटनको अवस्था पुग्दा पनि नेपालले थाहा नपाउनु कुटनीतिक असफलता भएको सीमाविद्हरू बताउँछन्। उनीहरूले राष्ट्रियता, सार्वभौमिकता, स्वाधिनताको खिलाप भारतले नेपाली भूभाग बाटो बनाएको धारणा राखे। पूर्वसचिव द्धारिकानाथ ढुंगेल यो विषयमा आफू खासै आश्चर्यमा नपरेको बताउँछन्। भारतले आफ्नो जे काम बढाइरहेको छ, त्यही नै हो, उसले सडक बनाइरहेको छ भन्ने त हामीलाई थाहा नै थियो नी, त्यसको उद्घाटन गरेको हो, के आश्चर्य मान्नु र यसलाई, पूर्वसचिवले ढुंगेलले भने, नेपाल गम्भीर नहुँदा नै भारतले नेपाली भूभाग अतिक्रमण गरिरहेको हो। भारतको राजनीतिक नक्सा सार्वजनिक भएपछि हामी सबै तात्यौं अनि प्रधानमन्त्री ओलीले समेत लिपिम्याधुरासम्म नै हाम्रै हो भने तर खै त पहल गरेको उनले भने, भारतले बनाए जसरी नक्सा बनाउने हिम्मत नेपालले गर्न सकेन, मात्र मौसमी बाजा बजाउने काम भयो। उनले यत्रो सडक बन्दा दूतावास के हेरेर बस्यो ? भारत स्वयंले स्वीकार गरेको कालापानी र सुस्तामा सीमा विवाद छ भन्ने विषयको खिलाप उ आफैं किन गयो यसमा सरकारले तत्कल पहल गर्न आवश्यक छ। सन् २०१४ मा नै कालापानी र सुस्तामा रहेका सीमा समस्याको विषयमा परराष्ट्र सचिवस्तरबाट विवाद टुग्याउने सहमति भएको थियो। तर त्यो सहमति विपरीत भारत त्यहींबाट सडक बनाउनु नेपालकै कमजोरी उपज भएको ढुंगेलले बताए। तत्काल राजदूतलाई यस विषयमा बोलाएर परराष्ट्रले सोध्नुपर्छ भने। सरकारको तर्फबाट कडा प्रोटेस्ट नोट भारतलाई पठाउनु आवश्यक छ, उनले भने। लिम्पियाधुरा समुद्री सतहबाट झन्डै ५ हजार ५ सय ३२ मिटर उचाइमा छ। सीमाबारे जानकार बुद्धिनारायण श्रेष्ठले नेपालको कूटनीतिक कमजोरी र फितालोपनको फाइदा उठाउँदै नेपाली भूभाग भारतले अतिक्रमण गरिरहेको बताए। दिल्ली बसेका राजदूत र अन्य अधिकारी के गर्दैछन्, त्यत्रो हुँदा पनि उनले चाल पाएनन्, उनले भने, नेपालकै कमजोरीले भारतले हेपेको हेप्पै छ। यति यो सूचना नेपाल सरकारलाई दूतावास मार्फत आएको भए, प्रधानमन्त्रीमार्फत केही पहल पनि हुन सक्थ्यो तर नेपालका कुटनीतिकले चाल नै पाएनन् झै लाग्दैछ। उनले सीमा समस्यामा नेपाल भारतले प्रेस नोट पठाउने बाहेक केही गर्न नसकेको टिप्पणी पनि गरे। भारतले लिम्पियाधुरा, कालापानी, लिपुलेकका साथै सुस्तासहित ७१ स्थानमा ६०६ वर्गकिलोमिटर नेपाली भूभाग अतिक्रम गर्दै आएको सीमा जानकार श्रेष्ठको धारणा छ।"
कानुनको पालना सबैले गर्नुपर्छ : चिनियाँ दूतावास,काठमाडौं : चिनियाँ दूतावासले सिंहदरबार अगाडि आफ्ना नागरिकको प्रदर्शनबारे नेपाल प्रहरीसँग सम्पर्कमा रहेर छलफल भइरहेको जनाएको छ।प्रहरीमाथि जाइलाग्ने चार जनाविरुद्ध मुद्दा चलाउने तयारीपछि दूतावासले शुक्रबार राति पौने ११ बजे प्रेस विज्ञप्ति जारी गरी उक्त घटनाप्रति जानकार रहेको जनाएको हो। चिनियाँले नेपालको कानुन पालना गर्नुपर्ने पक्षमा चीन वकालत गर्ने विज्ञप्तिमा उल्लेख छ। उचित मागबारे भने नेपाल सरकारले ध्यान दिने भन्ने विश्वास लिएको जनाइएको छ। उसले आफ्ना नागरिक अन्तर्राष्ट्रिय उडान लामो समय स्थगन हुँदा घर जान हतारिएको जनाएको छ। नेपालमा रहेका चिनियाँको संख्या ठूलो रहेकाले चार्टर्ड उडानमा जान नपाएकाहरू जाने प्रयत्नमा रहेका जनाइएको छ। चीनले ३ सय ४० जनालाई लगिसकेको छ। सीमित उडानका कारण धेरै चिनियाँ अझै नेपालमा रहेको जनाउँदै दूतावासले आफ्ना नागरिकलाई संयम हुन भनेको छ। महामारीको यो कठिन घडीमा यस्ता घटनालाई संयुक्त रूपमा सम्हाल्दै अघि बढ्ने पनि विज्ञप्तिमा उल्लेख छ।
विपक्षी आक्रामक,"काठमाडौं : संघीय संसद्को बजेट अधिवेशनको पहिलो दिन नै विपक्षी सरकारप्रति आक्रामक देखिएका छन्। कांग्रेस सभापति शेरबहादुर देउवाले सरकारले शासन गर्ने नैतिक र राजनीतिक आधार गुमाएको दाबी गरे। नवगठित जनता समाजवादीका नेता डा बाबुराम भट्टराईले प्रधानमन्त्री केपी ओलीको राजीनामा नै मागे। सरकारले अलोकतान्त्रिक चरित्र देखाएको भन्दै उनीहरूले प्रतिनिधिसभाको शुक्रबारको बैठकमा आलोचना गरेका हुन्। देउवाले कोरोना रोकथाम तथा नियन्त्रणमा प्रभावकारी काम गर्नुपर्ने बेला सरकारले अलोकतान्त्रिक र संविधानविपरीतका गतिविधि गरेको आरोप लगाए। अत्यन्त विषम अवस्थामा भ्रष्टाचारका घटना हुनु, सरकार लोकतान्त्रिक मूल्यमान्यता र संविधानको भावनाविपरीत क्रियाकलापमा व्यस्त रहनु, सांसदको अपहरण हुनुजस्ता अवाञ्छित र आपराधिक गतिविधि कुनै पनि रूपले स्वीकार्य हुन सक्दैनन्, उनले भने, यी विषयलाई नेपाली कांग्रेसले गम्भीरतापूर्वक लिनुका साथै अत्यन्त सूक्ष्म ढंगले विश्लेषण गरी यो सरकारले शासन गर्ने राजनीतिक र नैतिक आधार गुमाइसकेको ठहर गरेको छ। उनले कोरोनाबाट विभिन्न क्षेत्रमा उत्पन्न हुने नकारात्मक प्रभावको अध्ययन गरी तत्कालीन र दीर्घकालीन रणनीति बनाउने दिशामा सरकारले सुरसारै नगरेको भन्दै आपत्ति जनाए। लकडाउनका बेला राजनीतिक दल र संवैधानिक परिषद्सम्बन्धी अध्यादेश जारी गर्नुमा प्रधानमन्त्रीको नियोजित नियत लुकेको आरोप उनले लगाए। सबैले कोरोनाविरुद्धको लडाइँमा एक भएर साथ दिइरहेका बेला दल विभाजनको अध्यादेश ल्याउनु र संवैधानिक परिषद्को गरिमा समाप्त पार्ने षड्यन्त्र गर्नु प्रधानमन्त्रीको नियोजित नियत थियो, उनले भने। सांसद अपहरणमा कुनै न कुनै रूपले सरकारको संलग्नता देखिनु अर्को दुर्भाग्य भएको उनको भनाइ थियो। उनले कोरोनासँग लड्ने साझा दायित्व रहे पनि सरकारले नियोजित नियतबाट लोकतन्त्र र संविधानविरुद्ध घात गरिरहेको आरोप लगाए। वर्तमान संविधान र लोकतान्त्रिक व्यवस्थाको रक्षा गर्नुपर्ने परिस्थिति पनि आएको छ, उनले भने। उनले कोभिड१९ नियन्त्रण गर्न विवेकसम्मत तवरले जिम्मेवार भई कार्य गर्नुपर्नेमा सरकार पूर्णरूपले असफल भएको बताए। महामारीविरुद्ध लड्न पूर्वतयारी, लकडाउनका बेला राहत, क्वारेन्टाइन, अस्पताल आदिको उचित व्यवस्थापन, स्वास्थ्य तथा सुरक्षालगायत अग्रपंक्तिमा काम गरिरहेका व्यक्तिहरूको व्यक्तिगत सुरक्षा सामग्री, परीक्षण सामग्रीको आपूर्तिका काम उचित तवरले गर्न उनले सरकारको ध्यानाकर्षण गराए। उनले कोरोनालाई प्राथमिकता दिने बजेट ल्याउन पनि ध्यानाकर्षण गराएका थिए। जनता समाजवादीका नेता डा भट्टराईले प्रधानमन्त्रीको राजीनामा माग्दै भने, रोगले जीर्ण शरीरलाई आराम दिनुहोस्। आफ्नो उचाइ कायम राखिराख्नुहोस्। नेतृत्व परिवर्तन गरेर राम्रो मान्छे अघि सार्नुहोस्। पाँच वर्ष तपार्इंहरूकै पक्षमा जनमत हो। ेअर्काको पार्टी फुटाउन राजनीतिक दलसम्बन्धी अध्यादेश ल्याएको भन्ने प्रधानमन्त्रीको भनाइ आपत्तिजनक रहेको उनको भनाइ थियो। राजनीतिमा नैतिकता ठूलो कुरा हो। प्रधानमन्त्री जुन उचाइमा पुग्नुभएको छ, त्यसलाई कायम गर्नुहोस्, उनले भने, तपार्इं अनावश्यक ढंगले यस्ता गतिविधिमा संलग्न हुँदा आफंैमाथि अन्याय भएको छ। रोेगले जीर्ण भएको शरीरलाई तपाईंले आराम दिनुपर्छ। लोकतन्त्र र आफ्नै छविलाई बचाइराख्न तपाईंले राजीनामा दिनु नै उपयुक्त हुन्छ। उनले सांसद अपहरणको जाहेरी प्रहरीले लिन नमानेको गुनासो गरे। लकडाउनका बेला महोत्तरीबाट सांसद किन ल्याइयो ? यो विषय कानुनी प्रक्रियाबाट हल होस् भन्ने म चाहन्छु, उनले भने, जाहेरी नलिन प्रहरी प्रशासनलाई धम्क्याइएको छ। नेकपा संसदीय दलका उपनेता सुवास नेम्बाङले कोरोनाविरुद्धको लडाइँमा जित्ने आधार बजेट अधिवेशनले तय गर्नुपर्ने बताए। सरकारको वार्षिक नीति तथा कार्यक्रम र बजेटले कोरोेनाले पुर्याएको क्षति र नकारात्मक असरलाई सम्बोधन गर्नुपर्ने उनको भनाइ थियो। विपक्षी दलले सांसद अपहरणको कुरा गरेकाले त्यससम्बन्धी यथार्थ अधिवेशनकै क्रममा खुल्ने उनले बताए। सांसद अपहरणसम्बन्धी विषय उठेकोे छ, यो संसद् चल्दाचल्दै यथार्थ आउँछ, उनले भने, हामी कुनै आपराधिक कार्यका पक्षमा छैनौं। प्रतिनिधिसभाको अर्को बैठक यही वैशाख २८ गते आइतबार बिहान ११ बजे बस्नेछ। कोरोना भाइरसबाट जोगिन भौतिक दूरीसहितको बसाइ, मास्क र कोरोना संक्रमण नभएको सांसदहरुको रिपोर्टसहित बैठक बसेको थियो। अर्को बैठकदेखि प्रिबजेटमाथि छलफल हुनेछ। राष्ट्रियसभाको अर्को बैठक पनि वैशाख २८ गते तय भएको छ।"
सिंहदरबारअगाडि चिनियाँ नागरिकको प्रदर्शन,"काठमाडौं : घर जान नपाएको भन्दै झन्डै चार दर्जन चिनियाँ नागरिकले सिंहदरबारअगाडि प्रदर्शन गरेपछि प्रहरीले पक्राउ गरेको छ। प्ले कार्डसहित प्रदर्शनमा उत्रिएका ४५ जना चिनियाँ नागरिकलाई निषेधित क्षेत्रमा प्रदर्शन गरेपछि प्रहरीले पक्राउ गरेको हो। बिहीबार दुई सय चिनियाँ नागरिकलाई उतैको सरकारले चार्टड गरेर लगेको थियो। केही चिनियाँ नागरिक त्यसमा छुटेका थिए। छुटेका चिनियाँ नागरिकले शुक्रबार बिहान बालुवाटारस्थित चिनियाँ दूतावासअगाडि प्रर्दशन गरेका थिए। प्रहरीले त्यहाँ पनि तितरबितर पारेको थियो। उनीहरू बालुवाटारबाट प्रदर्शनीमार्गस्थित पर्यटन बोर्ड अगाडि प्रदर्शन गर्न पुगेका थिए। त्यहाँबाट सिंहदरबारको मुख्य प्रवेशद्धारअगाडि प्रदर्शन गर्न पुगेपछि प्रहरी र उनीहरूबीच झडप भएको जानकारी प्रहरीले दिएको छ। महानगरीय प्रहरी कार्यालयका प्रवक्ता एसएसपी किरण बज्राचार्यका अनुसार निषेधित क्षेत्रमा प्रदर्शन गर्न पाउँदैन भनेर चिनियाँ नागरिकलाई सम्झाउँदा नमानेपछि उल्टै प्रहरीमाथि उनीहरू जाइलागेका थिए। निषेधित क्षेत्रमा प्रदर्शन गर्न खोजेपछि हामीले सुरुमा सम्झायौं तर, मानेनन्, उल्टै प्रहरीमाथि ढुंगामुढा गरे, एसएसपी बज्राचार्यले भनिन्। पक्राउ परेका सबै चिनियाँ नागरिकलाई प्रहरीले छाड्न खोज्दा उनीहरू आपूसित खाने बस्ने पैसा नभएको भन्दै हिरासतमै बस्न अनुरोध गरेका थिए। प्रहरीले उनीहरूलाई हाल हिरासतमा राखेको छ भने चिनियाँ दूतावासले अलपत्र परेका आफ्ना नागरिक बारे कुनै चासो देखाएको छैन। अध्यागमन विभागका महानिर्देशक रमेशकुमार केसीले उनीहरूको मागबमोजिम नेपालले चाइना पठाउन नसक्ने बताए। चिनियाँ दूतावासले लैजानुपर्ने हो, सबै देशले आफ्ना नागरिक लगिरहेका छन्, केसीले शुक्रबार साँझ अन्नपूर्णसँग भने।"
काठमाडौं हिँडेका पाकिस्तानी सिन्धुलीबाट फिर्ता,"सिन्धुली : बिपी राजमार्ग हुँदै माइक्रोबसबाट काठमाडौं हिँडेका पाकिस्तानी नागरिक फिर्ता भएका छन् । सुनसरीबाट सिन्धुली हुँदै काठमाडौँ जाँदै गरेका पाकिस्तानी नागरिकलाई प्रहरीले फिर्ता पठाएको हो । सुनसरीमा १६ दिन क्वारेन्टाइन बसेका र कोरोना नेगेटिभ रहेको, साथै पिसिआरलगायतका सबै जाँच भएको, स्वास्थ्य जाँचको प्रमाणपत्र र सवारी पास भएपछि भिमान चेकपोष्टबाट बा४ख ५०६४ नंको माइक्रोबसलाई शनिबार काठमाडौँ जान दिइएको थियो । सशस्त्र प्रहरी नायब उपरीक्षक गोपी भट्टराईले सवारी जाँच र आवश्यक कागजपत्र सबै भएको पाइएपछि प्रमुख जिल्ला अधिकारीको समन्वयमा छाडिएको जानकारी दिए । उक्त माइक्रोबसमा ११ पाकिस्तानी नागरिक रहेका उनले बताए । उनका अनुसार उनीहरु स्वदेश फिर्ताका लागि भन्दै काठमाडौँ हिँडेका हुन् । प्रमुख जिल्ला अधिकारी योगेन्द्र पाण्डेको समन्वयमा उक्त माइक्रोबस सिन्धुलीबाट छाडिए पनि बिपी राजमार्गअन्तर्गत सिन्धुलीकै सुनकोशी गाउँपालिकाबाट उक्त माइक्रोबसलाई भने सुनसरी नै फिर्ता पठाइएको छ । सुनसरीबाट काठमाडौँ हिँडेका पाकिस्तानी नागरिकलाई सोही माइक्रोबसबाटै सुनसरी नै फिर्ता पठाइएको जिल्ला प्रहरी कार्यालय सिन्धुलीले जनाएको छ ।रासस"
किट अभावमा क्वारेन्टाइन बसेकालाई विनापरीक्षण घर पठाइँदै,रुकुमपूर्व : र्यापिड डाइग्नोष्टिक टेष्ट (आरडिटी) किट सकिएकाले रुकुम (पूर्व) मा क्वारेन्टाइनमा बसेकाहरुलाई जाँचविना नै घर पठाउन थालिएको छ। प्रदेश सरकारले पठाएको किट सकिएपछि जाँचै नगरी क्वारेन्टाइनमा बसेकाहरुलाई घर पठाउन थालिएको स्वास्थ्य कार्यालयले जनाएको छ। किटको अभावपछि क्वारेन्टाइनमा बसेकाहरुको थर्मल गनले ज्वरो नाप्दै घर पठाउने गरिएको छ। भूमे र पुथाउत्तरगंगा गाउँपालिकाले निर्माण गरेका विभिन्न क्वारेन्टाइनमा बस्दै आएका दुई सयभन्दा बढी व्यक्तिलाई जाँचविनै घर पठाइएको स्वास्थ्य कार्यालयका निमित्त प्रमुख यादवप्रसाद शर्माले बताए। क्वारेन्टाइनबाट घर पठाइएका उनीहरुलाई होम क्वारेन्टाइनमै बस्न भनिएको छ। प्रशासन कार्यालयको तथ्याङ्कानुसार १६५ नागरिक विदेशबाट भित्रिए पनि १२९ जनाको मात्र आरडिटी गरिएको छ। कोरोना परीक्षणका लागि प्रदेश सरकारले १६० वटा मात्रै किट पठाएको थियो। त्यसमध्ये १२९ जनाको आरडिटी गरिएको र ३१ किट आकस्मिक अवस्थाका लागि राखिएको छ। प्रदेश सरकारसँग किट माग गरिए पनि अहिलेसम्म नपठाइएको शर्माले बताए।
एक महिनापछि खुल्यो काँकडभिट्टा नाका,झापा : झापाको काँकडभिट्टास्थित पूर्वी नाका आजदेखि खुला भएको छ। गत चैत २६ गतेदेखि भारतको पश्चिम बङ्गाल प्रान्तीय सरकारले एकतर्फीरुपमा सीमावर्ती पानीटङ्की नाका बन्द गरेपछि नेपालतर्फ आयातनिर्यात ठप्प भएको थियो। यो नाका एक महिनापछि खुलेको हो। मेची भन्सार कार्यालयका प्रमुख ध्रुव विश्वकर्माले भारतबाट आज ३० मालवाहक गाडी नेपाल भित्रिएका बताउनुभयो। उहाँका अनुसार सीमावर्ती पानीट्याङ्कीस्थित भारतीय भन्सार कार्यालयले नाका खुलेको जानकारी दिएको छ। नेपाल इन्टरमोडल यातायात विकास समिति काँकडभिट्टा सुख्खा बन्दरगाहका प्रमुख अम्बिका सुवेदीले आज नेपाल प्रवेश गरेका ३० गाडीमध्ये २५ मा कोइला रहेको र अरु पाँच गाडीको सिल खोल्न बाँकी रहेको बताउनुभयो। उहाँले २५ मालवाहक गाडी पहिलेदेखि नै भन्सार परिसरमा रहेका जानकारी दिनुभयो। कोभिड १९ को सङ्क्रमण फैलिन थालेको जनाउँदै भारतको पश्चिम बङ्गाल सरकारले एकतर्फीरुपमा भन्सार बन्द गरेपछि भारतीय मार्ग हुँदै नेपाल आउने अत्यावश्यक मालसामानको आयात रोकिएको थियो। कोलकत्ता बन्दरगाह र सिलगढीमा नेपाली सामान रोकिएको थियो। पेट्रोलियम पदार्थ बोक्ने ट्याङ्करसमेत विराटनगरको सीमापारि जोगवनी नाकाबाट भित्रिएर झापा आउने गरेका थिए। भारतीय भन्सार कार्यालयले नेपालबाट खाली गाडी फर्किन नदिने मौखिक जानकारी दिएको जनाउँदै मेची भन्सार कार्यालयका प्रमुख विश्वकर्माले सामान अनलोड गरेपछि ती गाडी कसरी फर्काउने भन्ने विषयमा अन्योल रहेको बताए। खाली गाडीलाई पानीट्याङ्की नाकाबाट जान नदिने हो भने नेपालबाट पेट्रोलियम पदार्थ लिन जाने खाली ट्याङ्करमा समेत अवरोध पुग्ने उनको भनाइ छ।
होटलमा भारतीय नागरिक मृत फेला,कपिलवस्तु : कपिलवस्तु नगपालिका१ आनन्दवागस्थित एक होटलमा भारतीय नागरिक मृत फेला परेका छन्। भारतको महाराष्ट्र उदयुरका करिब ६२ वर्षीय निर्भय सिंहको होटलकै एक कोठामा मृत फेला परेको जिल्ला प्रहरी कार्यालयले जनाएको छ। मृतक सिंह बुद्धभूमि नगरपालिकामा निर्माण हुँदै गरेको शीत भण्डार गृह निर्माण कार्यमा मेकानिकल ईन्जिनियरको रुपमा केही समय देखि सेवा दिन भारतबाट आएका थिए। विहान अबेरसम्म कोठाबाट बाहिर ननिस्किएपछि होटलको मास्टर चाबीले कोठा खोलेर हेर्दा सिंह मृत अवस्थामा फेला परेको होटल सञ्चालकले बताएका छन् । घटनाबारे थप अनुसन्धान भइरहेको प्रहरी नायब उपरीक्षक सुनिल मल्लले बताए। मृतक सिंहको शव पोष्टमार्टमका लागि जिल्ला अस्पताल तौलहवामा राखिएको छ।
कोरोना संक्रमितहरुसँग सम्पर्कमा आएकाहरुको खोजी गरिँदै,कपिलवस्तु : कोरोना भाइरस संक्रमित ५ जनासंग सम्पर्कमा आएका अन्य व्यक्तिहरुको पहिचान गरी पिसीआर परीक्षणका लागि काम शुरु गरिएको छ। स्वास्थ्य मन्त्रालयबाट डा यदु चन्द्र घिमिरेको नेतृत्वमा स्थास्थ्यकर्मीहरुको टोली जिल्ला पुगेको छ। संक्रमित युवासँग सम्पर्कमा आएका सबैको पहिचान र परीक्षणका लागि स्थानीय स्वास्थ्यकर्मीको टोलीलाई मन्त्रालयको टोलीले सघाउन गर्ने मन्त्रालयका टोलीका एक सदस्य डा प्रकाश बुढाथोकीले बताए। संक्रमितहरु मायादेवी गाउँपालिकाका ४ जना र शुद्धोधन गाउँपालिकाका १ जनासँग सम्पर्कमा आएका सबैको पिसीआर गरिने डा बुढाथोकीले बताए। मायादेवी गाउँपालिकाको पकडीस्थित क्वारेन्टाइनमा राखिएका ६५ जनाको स्वाब राष्ट्रिय जन स्वास्थ्य प्रयोगशाला टेकुमा परिक्षणको लागि पठाइएकोमा ५ जनामा कोरोना संक्रमण देखिएको छ। स्थानीय प्रशासनले क्वारेन्टाइन बनाइएको पकडीस्थित छत्रपाली तिर्थादेवी मावि क्षेत्र र वरपरको क्षेत्रलाई सिल गरि राखेको छ। संक्रमति पाँचै जना युवाहरुलाई बुटवलस्थित कोरोना अस्पतालमा उपचारका लागि पठाइएको छ। उनीहरु सबैको अवस्था भने सामान्य नै रहेको गाउँपालिकाका स्वास्थ्य संयोजक महेन्द्र यादवले बताए। कोरोना संक्रमित सबै युवाहरु एक साता अघि भारतको मुम्बईबाट आएका हुन्। सीमा नाकामा खटिएका सुरक्षाकर्मीहरुलाई छलेर उनीहरु गाउँ प्रवेश गरेका थिए। जिल्लामा खुला नाकाका कारण ठुलो संख्यामा सर्वसाधारणहरु जिल्ला भित्रदै गरेका कारण कोरोना संक्रमितको अवस्था भयावह हुन सक्ने गाउँपालिकाका प्रमुख बजरंगी चौधरीले बताए।
तेह्रथुममा तीन जनाको आरडिटी पोजिटिभ,तेह्रथुम : जिल्लामा ५ सय ६९ जनाको र्यापिड डायग्नोष्टिक टेष्ट (आरडीटी) मार्फत कोराना भाइरसको परीक्षण भएको छ। शुक्रबार ६० जनाको आरडिटी परीक्षण गरिदा सो मध्ये तीन जनाको आरडिटी पोजिटिभ देखिएको जिल्ला श्वास्थ्य कार्यलयका प्रमुख योगराज घिमिरेले जानकारी दिए। आरडिटी परीक्षण रिपोर्ट पोजिटिभ देखिएका तीन सहित १२ जनाको स्वाव परीक्षणका लागि कोशी अस्पताल विराटनगर पठाइएको स्वास्थ्य कार्यालयले जनायो । क्वारेन्टाईनमा राखिएका र देश बाहिरबाट आएका नागरीकहरुको कोरोना (कोभिड१९) को आरडिटी मार्फत तिव्र परीक्षण भईरहेको छ । यस अघि मेन्छ्यायेम गाउपालिका र म्याङलुङ नगरपालिकामा पनि ६ जनामा आरडिटी पोजिटिभ देखिएको थियो तर उनिहरुको पिसिआर रिपोर्ट भने नेगेटिभ आएको छ ।
नेपाली आकाशमा देखिँदै पुच्छ्रेतारा,"काठमाडौं : नेपाली आकाशमा यो साता धूमकेतु नामक पुच्छ्रेतारा देखिदैछ । बिहान सूर्योदय भन्दा २ घन्टा अघि पूर्वी आकाशमा धूमकेतु देखिने छ । एक सातासम्म देखिने यो तारा मंगलबार विहान भने अन्य दिन भन्दा प्रष्टै देखिने खगोलविद् जयन्त आचार्यले बताए । आकाश खुला भएमा एकसातासम्म धूमकेतु देखिन्छ, ३० गते मंगलबार चाहिँ पृथ्वीबाट नजिक हुने भएकाले झनै प्रष्ट देखिदैछ, उनले भने । खुला आँखाले देख्न सकिने धूमकेतु वाइनाकुलर र टेलिस्कपको सहायताले प्रष्टै नियाल्न सकिने र एक सातापछि पृथ्वीबाट क्रमशः टाढा भएर देखिन छोड्ने आचार्यले बताए । यूरोपेली खगोलविद्हरुले गत चैतमा पत्ता लगाएको धूमकेतुको वैज्ञानिक नाम भने कमेट २०२० स्वान हो । वैज्ञानिकहरुले यसको चमकपनको मात्रा ३ दशमलव ५ म्याग्नीच्यूट मानेका छन् । यो तारा क्षितिजबाट १५२० डिग्री माथि सूर्योदय हुनु भन्दा डेढ दुई घन्टा अघि पृथ्वीको सम्पूर्ण भागबाट नियाल्न सकिने बताइएको छ । पृथ्वीको दक्षिणी गोलाद्र्धबाट अझ चम्किलो देख्न सकिने विज्ञहरुको ठहर छ । धूमकेतु देखिदा विवाह, व्रतबन्ध, राज्याभिषेक, चूडाकर्म, गृहप्रवेश जस्ता कार्य गर्न शुभ नहुने धार्मिक मान्यता छ । दक्षिणतर्फ देखिने धूमकेतुको फल नराम्रो मान्ने गरिएपनि यो तारा उत्तरपूर्वमा देखिएकाले राम्रो फलदिने मानिएको आचार्यले बताए ।"
"लकडाउनमा वृद्ध भन्छन्, भत्ता पाएँ, अब खिर र मासु खान्छु (भिडियो)","बर्दिबास :आठ हजार वृद्ध भत्ता पाएँ । पसलमा गएर चामल, दूध, चिनी, मासु र नुनभुटन किनेर घर जान्छु, दाउरा बिक्री गरेर जीवन चलाउने ६५ वर्षीय इखबहादुर दर्नालले भने, खिर र मासु भात खाने मन छ । लकडाउनमा समाजिक सुरक्षा भत्ता पाएर महोत्तरीको बर्दिबास नगरपालिका३ का ६५ वर्षीय इखबहादुर दर्नाल खुसीले दंग परेका छन् । उनी भन्छन्,महिना दिनदेखि खिर र मासुभात खाने बाटो हेरिबसेको थिएँ । हातमा पैसै थिएन । उनलाई लकडाउनमा दाउरो बिक्री नभएपछि नुनरोटी पनि खान धौंधौं थियो । लकडाउनको मरमा परेका उनलाई हातमुख जोड्नै कठिन थियो । समाजिक सुरक्षा भत्ता पाएपछि छाँक टार्न सहज भएको बताउँछन् । उनी जंलगमा दाउरा संकलन गरेर बजारमा बिक्री गरी जीवन चलाउँदै आएका थिए । लकडाउनले बर्दिबासका होटलहरु बन्द भएपछि दाउरा बिक्री भएन र बिहान बेलुका खाना खान समस्या पर्न थाल्यो । एक गरिव मान्छे , त्यसमाथि बन्द छ । कमाइ गरेर खान सकिँदैन, बाटोमा पुलिसले हिँड्नै दिँदैन, दर्नालले भने, के गरी गरिव बाँच्छ । खेतिपाती छैन, जागिर छैन । बन्दीमा सरकारले घरै आएर भत्ता दियो । वृद्धा भत्ता खुवाएर राम्रो काम गर्नु भयो । समाजिक सुरक्षा भत्ताकै भरमा जीविका चलाउनेहरुलाई लकडाउनमा निकै कठिन भएपछि घरमै गएर दोस्रो चौमासिकको समाजिक सुरक्षा भत्ता वितरण गरिएको बर्दिबास नगरपालिका वडा नम्बर३ का वडा अध्यक्ष राजन ढुङ्गानाले बताए ।बैंकबाटै हामीले समाजिक सुरक्षा वितरण गर्दै आएका थियौं । लकडाउनमा सबै बैंकहरु बन्द भएपछि बैंककका कर्मचारीहरुलाई बोलाएर घरघरमै पुगेर समाजिक सुरक्षा वितरण गरिरहेका छौं, उनले भने, हाम्रो वडा भित्र समाजिक सुरक्षा रकम बाप्त हालसम्म ३३ लाख रुपैंया बाँढिसकेका छौं । घरघरमै वितरण गर्ने क्रम जारी छ । समस्या हुनेलाई विशेष प्राथमिकतामा राखिएको उनले बताए । बर्दिबास नगरपालिका३ का समाजिक सुरक्षा भत्ता बुझ्ने ६ सय ५० छ ।"
प्यूठानका दुई जनामा आरडिटी पोजिटिभ,प्यूठान : र्यापिड डाइग्रोस्टिक टेस्ट (आरडिटी) चेक गर्दा प्यूठानमा दुई जनामा पोजिटिभ देखिएको छ। प्यूठान नगरपालिकाले बनाएको क्वारेन्टाइनमा बसेका उनीहरुलाई १४ दिनपछि घर पठाउने क्रममा रिपोर्ट पोजिटिभ देखिएको छ। २१ र ४३ वर्षका ती यूवाको पिसिआर चेकजाँचका लागि बुटवल पठाउने तयारी भइरहेको स्वास्थ्य कार्यालय प्यूठानका प्रमुख विशाल सुवेदीले जानकारी दिए। दुवै जना व्यक्ति प्यूठान नगरपालिका क्षेत्रका हुन्। आरडिटी पोजिटिभ देखिएपछि उनीहरुलाई छुट्टै कोठामा राखिएको छ। उनीसँगै बसेका अन्य तीन जनाको रिपोर्ट नेगेटिभ देखिएपनि स्वाव चेकजाँजका लागि पठाउने तयारी भएको सुवेदीले जानकारी दिए। आरडिटीमा पोजिटिभ देखिदैमा आत्तिनु नपर्ने सुवेदीको भनाई छ।
निकुञ्जको वनमा यार्सागुम्बा चोर,"डोल्पा : डोल्पाको शेफोक्सुण्डो राष्ट्रिय निकुञ्जका वनहरुमा यार्सागुम्बा चोरी गर्ने पुगेका छन् । शेफोक्सुण्डो राष्ट्रिय निकुञ्जले यस वर्ष यार्सागुम्बा संकलनमा रोक लगाएको छ । कोरोना भाइरस (कोभिड१९)बाट बच्नको लागि भन्दै शेफोक्सुण्डो राष्ट्रिय निकुञ्जले आधिकारिक निर्णय र सूचना जारी गर्दै यार्सागुम्बा संकलनमा रोक लगाएको हो । तर यार्सा पाउने पाटनहरुमा चोरहरु पुगेपछि स्थानीय त्रसित भएका छन् । निकुञ्जको कोर क्षेत्रमा पर्ने कुनासा पाटनमा जुम्लाका २४ जनाभन्दा धेरै मानिसहरु यार्सा चोरी गर्न आएपछि स्थानीय त्रसित भएको पुग्मोका स्थानीय धावा लामाले जानकारी दिए । धावाले भने, 'हामी कोरोनाकै डरले सरकारको निर्णय मानेर घरमा बसेका छौँ तर जुम्लाका मान्छेले पाटनमा यार्सागुम्बा चोरी गरिरहेका छन् यो न्यायसँगत भएन । तत्काल सुरक्षाकर्मी खटाइदिनु पर्ने भयो ।' यार्सागुम्बा चोरीभन्दा पनि जुम्लाका मानिसहरु भागेर आएको र उनीहरु भारतबाट सिधै डोल्पाका पाटनमा पुगेको भन्ने सूचना आएकोले स्थानीय डराएको धावा लामाले बताए । चौरी गोठाला गएकी धावासाङमु लामाले यार्सा चोरी गरिरहेको देखेपछि उनी डरले भागेर घर आएको लामाले बताइन् । धावासाङमुका अनुसार गोठमा राखिएका आलुसमेत खाएको र यार्साचोरी गरी रहेकोले डरले भागेर चौरी छोडी घर आएको बताइन् । पुग्मो गाउँको उवा आलु गहुँ लगाउने कुनासामा यो वर्ष कोरोनाकै कारण डरले स्थानीयहरुले जेष्ठ २ गतेसम्म नजाने निर्णय गरेका छन् । एकातिर कोरोनाको डर अर्कोतिर चोरको डरले स्थानीयहरु घरबाहिर निस्कन नसकेको धावा लामाले बताए । यता शेफोक्सुण्डो राष्ट्रिय निकुञ्जक प्रमुख संरक्षण अधिकृत सरोजमणि पौडेलले भने सुरक्षाकर्मी पुगिसकेकोले स्थानीयलाई त्रसित नहुन आग्रह गरेका छन् । पौडेलले भने, 'हामी सबैतिर सुरक्षा खटाइरहेका छौँ। वनको संरक्षण गर्ने जिम्मा निकुञ्जको हो स्थानीयले पनि साथ दिनुहोस्।' शेफोक्सुण्डो राष्ट्रिय निकुञ्ज तथा १७ वटा मध्यवर्ती क्षेत्र उपभोक्ता समितिले निकुञ्ज तथा मध्यवर्ती क्षेत्रका दश नाकामा सुरक्षाकर्मी र कर्मचारी परिचलान गर्ने भने पनि हालसम्म सबै क्षेत्रमा नपठाएको स्थानीयको आरोप छ । निकुञ्ज र मध्यवर्तीका जगदुल्ला नाका, त्रिपूरा सुन्दरी नाका, धो नाका, सुम्दुहा नाका, रिग्मो नाका, रह नाका र मुगुको डोल्फु नाका शिल गरी सुरक्षाकर्मी राख्ने भएको छ । निकुञ्ज र मध्यवर्ती क्षेत्रका पाटनहरुमा यार्सागुम्बा चोरी गर्न गए राष्ट्रिय निकुञ्ज तथा वन्यजन्तु संरक्षण ऐन २०२९ बमोजिम कानुनी कारवाही हुने संरक्षण अधिकृत पौडेलले जानकारी दिए । तर स्थानीयले नियम पालना गरिरहेको बेलामा बाहिर जिल्लाका मानिसहरु चोरीका लागि पाटनमा पुगिसकेका छन् । जिल्लामा यार्सागुम्बा पाउने पाटनहरुमा करिब ७० प्रतिशत क्षेत्र शेफोक्सुण्डो राष्ट्रिय निकुञ्ज अन्य बाँकी वन अन्तरगत पर्दछन् । निकुञ्ज र वनमा हरेक वर्ष सरदर ४० हजारभन्दा धेरै मानिस यार्सागुम्बा संकलनमा जाने गर्छन् ।"
वैशाखभित्रै पोखराका विद्यालयको नतिजा,"पोखरा : आफ्नो नगर क्षेत्रका विद्यालयहरुलाई वार्षिक परीक्षाको परीक्षाफल प्रकाशित गर्न पोखरा महानगरपालिकाले निर्देशन गरेको छ। महानगरपालिकाको शिक्षा महाशाखा प्रमुख गंगाबहादुर गुरुङद्वारा हस्ताक्षरित सूचनामा वैशाखभित्र नतिजा निकाल्न निर्देशन दिइएको छ। कोरोना भाइरसको महामारी रोक्न घोषित लकडाउनकै बेला पनि केही विद्यालयले भने नजिता निकालिसकेका छन्। महानगरपालिकाको सूचनाअघि नै कतिपय विद्यालयले नजिता निकालेका हुन्। ती विद्यालयले अनलाइनमार्फत विद्यार्थी र अभिभावकलाई नतिजा सूचित गरेका छन्। नतिजा प्रकाशन नहुँदा विद्यार्थी र अभिभावकमा अन्योल सिर्जना भएकाले, गुरुङले जारी गरेको सूचनामा भनिएको छ, विश्व स्वास्थ्य संगठनले निर्धारण गरेका मापदण्ड प्रतिकुल नहुने गरी २०७६ सालको वार्षिक परीक्षाको परीक्षाफल वैशाखभित्र प्रकाशित गरी विद्यार्थी र अभिभावकलाई जानकारी गराउन सम्पूर्ण विद्यालयलाई अनुरोध छ। महानगरपालिका आफैंले भने कक्षा ८ को पालिका स्तरीय परीक्षाको नतिजा २९ वैशाखमा सार्वजनिक गर्ने जनाएको छ। महानगरपालिकाले नयाँ भर्ना भने नगर्न निर्देशन गरेको छ। २२ वैशाखको मन्त्रिस्तरीय निर्णयानुसार अर्काे सूचना नभएसम्म नयाँ भर्ना नगर्न महानगरले भनेको छ। निजी तथा आवासीय विद्यालय संगठन प्याब्सन कास्कीका अध्यक्ष प्रेम शर्मा आफूहरुले पनि सबै सदस्य विद्यालयलाई ३१ वैशाखभित्र नतिजा प्रकाशन गर्न भनेको जानकारी दिए। उनले भने, कुनै विद्यालयका शिक्षक, कर्मचारी टाढा र इन्टरनेट भएका ठाउँमा भए केही समस्या होला, नत्र सबैजसो विद्यालयको नतिजा प्रकाशित हुन्छ। चैत ५ गते नै सकिएको परीक्षाको नजिताबारे विद्यार्थी र अभिभावकका उत्सुकता रहेको हुँदा आफूहरु महानगरपालिकाको सूचना आउनु अघि नै नतिजामा तयारी गरेको शर्माले सुनाए। अन्य क्रियाकलाप गर्न नसकिएपछि नतिजा आएपछि विद्यार्थीले स्वअध्ययन गर्न पनि पाउँछन्, नयाँ किताब नपाए पनि छरछिमेकका दाइदिदीहरुका पुराना किताब पनि पढ्न सक्छन्, उनले भने। शर्माले नयाँ पाठ्यपुस्तक उपलब्ध गर्ने वातावरणसमेत बनाउने आशा उनले प्रकट गरे। उनकै भनाइमा पोखरामा १७५ वटा संस्थागत विद्यालय छन्। साुमदायिक विद्यालयको संख्या २ सय ७ छ। ती विद्यालयमा १ लाखभन्दा बढी विद्यार्थी छन्। यसअघि पोखरा महानगरपालिकाको शिक्षा महाशाखाले अनलाइन कक्षा नचलाउन दिएको निर्देशनको भने आलोचना भएको थियो। अनलाइन कक्षाले विकृति ल्याएको महानगरपालिकाको भनाइ थियो। तर अनलाइनबाट व्यवहारिक ज्ञान दिएको भन्दै कतिपय विद्यालयले महानगरपालिकाको निर्देशनको आलोचना गरेका थिए। अनलाइनले डिजिटल खाडल पैदा गर्ने भन्ने कतिपयको भनाइमाथि प्रतिक्रिया दिँदै केही विद्यालय सञ्चालकले भनेका थिएखाडल त अहिल्यै सामुदायिक र निजी विद्यालयले गर्दा भएको छ। सक्ने भए सरकारले सामुदायिक विद्यालयलाई पनि निजी सरह स्तरीय बनाए हुन्छ।"
लकडाउनमा खानेपानी महसुल छुट,दाङ : दाङको तुलसीपुरमा रहेको तुलसीपुर खानेपानी तथा सरसफाई उपभोक्ता संस्थाले उपभोक्ताले तिर्दै आएको खानेपानी महसुल छुट गरेको छ । कोरोना भाइरसको महामारीका कारण देशमा लकडाउन भइरहेको मध्यनजर गर्दै लकडाउन अवधिको एक महिनाको खानेपानी महसुल छुट दिएको संस्थाका अध्यक्ष खेमराज वलीले बताए । यो रकम झण्डै १२ लाख हुन आउँछ । संस्थाको बैशाख २५ गते बसेको बैठकले लकडाउनका कारण उपभोक्तालाई आर्थिक भार परेको भन्दै एक महिनाको महसुल छुट दिने निर्णय गरेको छ । चैत महिनाको न्यूनतम शुल्क छुट गर्ने निर्णण गरिएको र न्यूनतमभन्दा बढी महसुल आउने उपभोक्ताले भने बढी आएको महसुल रकम तिर्नु पर्ने सचिव मनोज लामिछानेले बताए । संस्थाका आठ हजार उपभोक्तालाई एक महिनाको न्यूनमत महसुल छुट दिने निर्णय गरिएसँगै संस्थालाई १२ रुपैयाँ मासिक व्यभार पर्ने छ । लकडाउन लम्बिंदा आम्दानीका सबै श्रोत बन्द भएको र उपभोक्तामा आर्थिक भार परेको कुरालाई मध्यनजर गरी महसुल छुटको निर्णय गरिएको उनले बताए । तुलसीपुर खानेपानीमा रहेका आठ हजार उपभोक्तामध्ये एक सय ५० संस्थागत र सात हजार आठ सय ५० व्यक्तिगत धारा रहेका छन् । संस्थागतको मासिक न्यूनमत महसुल तीन सय ५० र व्यक्तिगत खानेपनी महसुल एक सय ५० रहेको छ । हरेक उपभोक्तालाई एक महिनाको न्यूनतम शुल्क छुट दिँदा पनि संस्थालाई १२ लाख रुपैयाँ बढी व्ययभार थपिने कोषाध्यक्ष सिताराम शर्मा आचार्यले बताए । बैठकले लकडाउन अवधिभरको विलम्व (जरिवाना) शुल्क छुट दिने पनि निर्णय गरेको सचिव मनोल लामिछानेले जानकारी दिए । खानेपानी संस्थाको यो निर्णयले आठ अजार उपभोक्ताहरु प्रत्यक्ष रुपमा लाभाम्वित भएका छन् । खानेपानीले उपभोक्ताहरुको सहजताका लागि गत वर्षबाट डिजिटल भुक्तानीको समेत व्यवस्था गरिरहेको छ ।
"दूधले बजार नपाएपछि पनिर, नौनी र घ्यू बनाउँदै व्यवसायी","बेंसीसहर : लकडाउनका कारण उत्पादित दूधले बजार नपाएपछि यहाँका एक व्यवसायीले पनिर, नौनी र घ्यू उत्पादन थालेका छन् । लामो समयसम्म राख्न सकिने गरी पनिर, नौनी, घ्यू उत्पादन थालेको सुन्दरबजार नगरपालिका७ पाउँदीका व्यवसायी ध्रुव पोख्रेलले बताए । पोख्रेलको २५ वटा गाईबाट दैनिक एकसय ६० लिटर दूध उत्पादन हुन्छ । लकडाउन अवधिमा सबै दूध बिक्री हुन सकेको छैन, उनले भने, पोखरा दूध जान नसकेपछि स्थानीय बजारमा सबै कट्न सकेको छैन । उनका अनुसार लकडाउनका कारण मानिस गाउँगाउँ पुगेपछि बजारमा दूध खपत घटेको हो । दूध खपत नभएकाले पनिर, नौनी, घ्यू लगायत वस्तु उत्पादन गर्न थालेको छु, पोख्रेलले भने, उत्पादन भएको दही, पनिर, नौनी र घ्यू पनि बिक्न समस्या भएको छ । बेंसीसहर, सुन्दरबजार, भोटेओडारमा बिक्री गर्ने गरिएको उनले बताए । फार्मबाट लकडाउन अघि तीनसय लिटर दूध उत्पादन हुन्थ्यो । लकडाउनले दानाचोकर खुवाउन नसक्दा र केही गाई थकाउँदा दूध घटेको पोख्रेलले बताए । सुन्दरबजार नगरपालिकाले उत्पादित वस्तुको बजारीकरण, पशु आहारा, दानापानी ओसारपसारमा आइपरेका समस्याको बारेमा सहजीकरण प्रयास भइरहेको नगरप्रमुख जनक मिश्रले बताए ।"
रोकिएको कोरोना परीक्षण सुचारु,धनगढी : सुदूरपश्चिममा रोकिएको कोरोना परीक्षण सुचारु भएको छ। परीक्षणका लागि आवश्यक किट अभाव भएपछि रोकीएको थियो। किटको अभावमा विभिन्न जिल्लाबाट संकलित ५५ थ्रोट स्वावको रिपोर्ट आउने रोकीएको थियो। सुदूरपश्चिम स्वास्थ्य निर्देशानालयका प्रमुख डा गुणराज अवस्थीले आरएनए एक्सप्रेसन किट पुगेपछि परीक्षण सुचारु भएको जानकारी दिए। ३ सय ८४ जनालाई पुग्ने किट आईपुगको छ उनले भने आरडीटी किट लगायत थप सामग्री आउन बाँकी छ।धनगढीको पशु अन्वेषण प्रयोगशाला स्थापना गरिएको आरटी पीसीआर मेसिनमार्फत हुने कोरोना परीक्षण किट अभावका कारण दुई दिन परीक्षण रोकिएको थियो। सुदूरपश्चिममा पीसीआरबाट २ हजार ९ सय २३ र आरडीटी विधिबाट १४ हजार ६ सय ९१ जनाको परीक्षण गरिएको छ। अहिलेसम्मको परीक्षणबाट ५ जनामा कोरोना संक्रमण देखिएको थियो। पाँचै जना सेती प्रादेशिक अस्पतालमा उपचारपछि घर फर्किसकेका छन। संक्रमितहरु निको भएर घर फर्केसँगै सुदूरपश्चिम अहिलेलाई कोरोनामुक्त भए पनि क्वारेन्टाइनमा बसेकाहरुको परीक्षण नगर्दासम्म जोखिम कायमै रहेको स्वास्थ्यकर्मीले बताए। क्वारेन्टाइनमा रहेका ३ हजार बढी जनाको परीक्षण गर्न बाँकी रहेको जनाएको छ।
आमाको अन्त्येष्टिमा छोरालाई आउन दिएन प्रहरीले,"फिदिम : जन्मदिने आमाको अन्त्येष्टिले हरेक सन्तानलाई गहिरो चोट दिन्छ। अत्येष्टिमा आमाको अनुहार देख्न नपाउने सन्तान झनै ठूलो पीडामा छटपटिएका हुन्छन्। लकडाउनका कारण फालेलुङ गाउँपालिका२ पञ्चमुखिका एक युवकले यस्तै पीडा भोग्नु परेको छ। मृत्युको खबर सुनेर आमाको अत्येष्टिमा हिडेका पञ्चमुखिका भगिराज राई बीचबाटोबाटै फर्किनु परेको छ। प्रहरीले आमाको अन्त्येष्टिमा जान नदिएपछि उनीसहित अत्येष्टिमा हिडेका आफन्तहरु बाटोबाटै फर्कनुपरेको हो। भगिराजकी आमा रामबुङ राईको शुक्रबार निधन भएको हो। रामबुङका तीन छोरामध्ये कोही पनि अत्येष्टिमा उपस्थित हुन सकेन्। जेठो र माहिलो दाजु मलेसियामा हुनुहुन्छ, कान्छो छोरा भगिराजले भने म पनि आमाको अत्येष्टिमा पुग्न पाइन्। अन्त्येष्टिमा आफूपनि पुग्न नपाएपछि कान्छा काका जितबहादुरले दागबत्ति दिनु परेको भगिराजको भनाई छ। म धरानमा बस्दै आएको थिए, राईले भने शुक्रबार अचानक आमाको मृत्यु भएको खबर सुने। गाडीको पास मिलाएर चालकसहित नौ जना अन्त्येष्टिमा जाँदै गर्दा प्रहरीले रोकेपछि फर्कनुपर्यो। राँके पुगेपछि राई चढेको गाडी प्रहरीले रोकेको थियो। फालेलुङ गाउँपालिका२ का वडाध्यक्ष तील बहादुर खत्रीको निर्देशनमा आफूलाई प्रहरीले रोकेको राईको भनाई छ। राँकेमा प्रहरीले रोकेपछि राई राँकेबाटै झापा फर्किएको थियो। आमाको अत्येष्टिमा आउँदै गरेको छोरालाई आफूले रोक्न प्रहरीलाई निर्देशन नदिएको वडाध्यक्ष खत्रीले बताए। आएपछि क्वारेन्टाइनमा बस्नुपर्छ भनेपछि उनीहरु रिसाएर फर्किका हुन्, खत्रीले भने अन्त्येष्टिमै आउनै रोक लागाएको हैन।"
"झारफुक गरेपछि रक्तश्राव, हेलिकप्टरबाट सुत्केरीको उद्धार",अछाम : अछामको बयलपाटा अस्पतालबाट शनिबार सुत्केरी हेलिकप्टरमार्फत उद्धार गरिएको छ। सुत्केरी भएको २५ दिनपछि स्वास्थ्यमा समस्या देखिएपछि रामारोशन गाउँपालिका६ भाटाकाटियाकी २४ वर्षीया देउमा साउँदको उद्धार गरिएको हो। साउँदले बैशाख २ गते भाटाकाटिया स्वास्थ चौकीमा छोरीलाई जन्म दिएकी थिइन। बयालपाटा अस्पतालमा चेकजाँच गर्दा उनको पेटमा रगत जमेको देखिएपछि थप उपचारका लागि हेलिकप्टरमार्फत नेपालगञ्ज रेफर गरिएको न्याय हेल्थ नेपाल बयालपाटा अस्पतालका स्वास्थ्य सेवा निर्देशक डाक्टर विकास गौचनले बताए। साउँदलाई एक्कासी पेट दुखेपछि धामी झाँक्रीमार्फत उपचार गर्न थालेपछि रक्तश्राव हुन थालेको उनका श्रीमान् मानबहादुर साउँदले बताए। उनले भने शुक्रबार बिहान एक्कासी पेट दुख्न सुरु भयो। धामी कहा लगेर गएर धामीले पेट र ढाडमा हानेर झारफुक गरेपछि केहि निको भए पछि धेरै रगत बग्न थाल्यो।
व्यास नगरपालिकाले विद्यालय भर्ना खुलायो,दमौली : व्यास नगरपालिकाले विद्यालय भर्ना खुलाएको छ। केही दिन अघि नै नगरपालिकाले विद्यालयका प्रधानाध्यापक तथा शिक्षा क्षेत्रका सरोकारवालासँगको छलफलका आधारमा वैशाख अठठाइस गतेभित्र नतिजा निकाल्न तथा जेठ १० भित्र भर्ना खुलाउन निर्देशन दिएको थियो। नगरपालिकाले वैशाख बाइस गते नै यससम्बन्धी परिपत्र गरेको भए पनि यसबीचमा शिक्षा मन्त्रालयले भने भर्ना नलिन परिपत्र गरे पछि आफ्नो पुरानै निर्णयमा कायम रहने निर्णय नगरपालिकाले गरेको हो। नगर शिक्षा समितिका अध्यक्ष समेत रहेका व्यास नगर प्रमुख बैकुण्ठनाथ न्यौपानेको अध्यक्षतामा बसेको बैठकले सामाजिक दुरी कायम गरेर नै भर्ना अभियान सञ्चालन गर्न विद्यालयहरुलाई निर्देशन दिएको हो। नगर प्रमुख न्यौपानेले जोखिमलाई मुल्यांकन गर्दै भिडभाड नहुने गरी अनलाईन प्रविधिमार्फत नतिजा प्रकाशन तथा भर्ना पनि गर्न मिल्ने गरी बाटो खुलाइएको बताए। उनले यस निर्णयले सामाजिक दुरी कायमै राख्ने गरी शैक्षिक गतिविधि अघि बढाए पनि कक्षा सञ्चालनको अनुमति भने नदिएको बताए। नगरपालिकाका प्रवक्ता मोहनकुमार श्रेष्ठले सरकारले पठनपाठन मात्र बन्द गरेकाले सामाजिक दुरीसहित भर्ना गर्न अनुमति दिइएको बताए। नगरपालिकाले एक पटक भर्ना भैसकेका विद्यार्थीलाई फेरि भर्ना शुल्क लिन भने रोक लगाएको छ।
संकटबीच सीमामा सशक्त सशस्त्र,"जनकपुरधाम : जस्ताको छाना भएको दुई सानो कोठामा ३० जनाको ओढ्ने ओछ्याउने, झुल र खानपिनको सामान जेनतेन राखिएको छ। पानी पर्दा निर्थुक्क भिज्नेगरी चुहिन्छ। घाम लाग्दा सहनै नसक्ने गरी गर्मी हुन्छ। रात पर्ने बित्तिकै लामखुट्टै झुमिन्छन्। नत व्यवस्थित शौचालय छ, नत इन्टरनेट र सञ्चार सुविधा नै ! तर, यी सबै समस्यालाई झेल्दै सीमा रक्षामा खटिएका छन् सशस्त्र प्रहरीका जवान। महोत्तरीको मनरा सिसवा नगरपालिका१० को मधवा गाउँमा लकडाउनका बेला बन्द भएको निम्न माध्यमिक विद्यालयको दुई कोठा नै सशस्त्र प्रहरी सीमा सुरक्षा क्याम्प बनेका छन्। नेपाल भारतको सीमाको यो गाउँ भएर भारतीय नेपाल छिर्ने उच्च जोखिम छ। अधिकांश गाउँलेको जग्गा र खेतीपाती दुवै तिर छ। घाँस दाउरा गर्ने बहानामा पनि एक देशबाट अर्को देशमा सर्वसाधारण लुकिछिपी छिर्छन्। तर, सीमामा प्रहरीको आँखा २४ घण्टा भएकै कारण जोखिमको स्तर कम छ। दिनरात सीमामा खट्ने सशस्त्रका जवानको दैनिकी भने कष्टकर छ। हामी यहाँ आउँदा त बासको कुनै व्यवस्था नै थिएन, मधवा गाउँको प्रहरी क्याम्पका प्रमुख इन्सपेक्टर गणेश खड्काले भने, पछि यो विद्यालयमा बस्ने बन्दोबस्त गाउँलेले नै मिलाई दिए। उनका अनुसार पानी पर्यो भने रातभर सुत्न सक्दैनन्। पानी पर्न थालेपछि कुनामा बसेर पानी छुट्ने समय कुर्छौ, खड्काले थपे, हामीले यी जोखिममा काम गर्ने तालिम लिएका छौं। जस्तोसुकै कठिन परिस्थितिमा पनि सीमा सुरक्षा हाम्रो प्रमुख जिम्मेवारी छ। कोरोना माहामारी रोकथामका लागि फ्रन्टलाइनमा खटिएका प्रहरीले नत राम्रो मास्क पाएका छन् नत सेनिटाइजर वा अन्य कुनै स्वास्थ्य उपकरण नै। सामान्य मास्क, चस्मा र कामचलाउ पञ्जा लगाएरै खटिएका उनीहरु सक्दो आफ्नो जिम्मेवारी वहन गर्ने प्रयास गर्छन्। लुकेर सीमाबाट नेपाल प्रवेश गर्न खोज्ने ७ जना भारतीयलाई शुक्रबार नियन्त्रणमा लिएर भारतीय प्रहरीलाई बुझाइएको इन्सपेक्टर खड्काले बताए। भारतीय सुरक्षा अधिकारी पनि सीमामा २४ घण्टा खटिएका हुन्छन्, उनले भने, हामीले भारतीय पक्षसँग निरन्तर फोन सम्पर्क गरेर सीमा सुरक्षाका बारे समन्वय गरिराखेका हुन्छौं। गाउँलेलाई नेपाली बजारबाट आवश्यक सरसामान, खाद्यान्न र औषधी ल्याउन खासै रोकटोक छैन्। तर, भारतीय बजारबाट वर्षौदेखि किनमेल गर्ने सीमा क्षेत्रका ग्रामिणलाई लकडाउनको बेला पनि भारतबाटै लुकिछिपी सामान ल्याउने प्रयास गर्छन्। भारतमा तिव्र गतिमा फैलिएको कोरोना संक्रमणले किनमेल गर्न जानेलाई सजिलै सर्न सक्ने जोखिम छ। घरको किराना सामान पनि लुकेर भारतको बजारबाटै किन्ने गाउँलेको गतिवीधिले सुरक्षा जोखिम बढाएको सीमा सुरक्षामा खटिएका प्रहरीहरु बताउँछन्। मधवा गाउँको विद्यालयको दुईटा कोठामा जेनतेन सरसामान अटाएर बनाइएको सशस्त्र प्रहरी क्याम्प। तस्बिर : मनिका झा"
नगर प्रमुख राणाले स्वाबको नमूना परीक्षण गरेपछि,"नेपालगन्ज : मैले त स्वाब परीक्षण गराए, तपाईले नि ?, नेपालगन्ज उपमहानगरपालिका प्रमुख डाधवल शम्शेर राणाले शनिबार नेपालगन्जको टाँगा स्टेशनमा थ्रोट स्वाब संकलन कार्यक्रमको शुभारभ्भ आफैले स्वाब दिँदै गरेको तस्बिरसहितको स्टाटास सचिवालयको फेसबुक पेजमा लेख्दै भनेका छन्, कोरोना भाइरसका लक्षण देखिएमा वा आफूलार्ई कुनै त्यस्तो शंका लागेमा तुरुन्तै चेकजाँच गराइ सहयोग गरौं । आफू पनि बाँचौं र अरुलाई पनि बचाऔं । नगर प्रमुख राणाले स्टाटसमा यसो लेख्नुको तात्पर्य खोले, संक्रमित क्षेत्रका जनता परीक्षण गर्नदेखि डराइरहेका छन् । उनीहरुले परीक्षण गर्न नमानेपछि हामीले आफैबाट स्वाब दिन सुरु गरेर जनतालाई पनि सहभागी गराएका हौं । संक्रमित क्षेत्रबाट परीक्षण नभएको आलोेचना भइरहेका बेला नगरका जनप्रतिनिधिहरु आफैले स्वाब संकलन गरेर सर्वसाधारणलाई सहभागी गराएका थिए । नेपालगन्ज उपमहानगरपालिका स्वास्थ्य शाखा प्रमुख रामबहादुर चन्दका अनुसार शनिबार अपरान्हसम्म नगरभवन (टाँगा स्टेशन)मा नगर प्रमुख राणा, उपप्रमुख उमा थापा मगर, प्रदेशसभा सदस्य याकूब अन्सारी, आधा दर्जनभन्दा बढी वडाअध्यक्षलगायतका जनप्रतिनिधि गरी एक सय ६२ जनाको स्वाब संकलन गरिएको थियो । ती सबै स्वाब नेपाली सेनाको विमानबाट शनिबार नै राष्ट्रिय जनस्वास्थ्य प्रयोगशालामा परीक्षणका लागि पठाइएको थियो । शनिबार नै नेपालगन्जको जामा मस्जिद क्षेत्रमा पनि वडा नं ३ का अध्यक्ष मोअयुब सिद्धिकीले आफूले स्वाब दिएर शुभारम्भ गरेको चन्दले बताए । सो क्षेत्रबाट पनि एक सयभन्दा बढीको नमूना संकलन गर्ने लक्ष्य रहेको छ । संक्रमित ब्यक्तिको सम्पर्कमा आएका अन्य ब्यक्ति तथा समुदायमा कन्ट्याक्ट ट्रेसिङका आधारमा त्यहाँ धेरै जनाको कोरोना परीक्षण गर्नुपर्ने भए पनि सबैको परीक्षण हुन सकेको छैन । १९ वैशाखमा नेपालगन्जमा पहिलो व्यक्तिमा संक्रमण देखिएपछि त्यस यता शनिबारसम्म २४ जना संक्रमित भेटिएका छन् ।"
सडक मजदुरको आरडीटी परीक्षण,"धनकुटा : कोशी राजमार्ग अन्र्तगत धनकुटाहिले सडकखण्डमा खटिएका १७ मजदुरको यापिड डाइग्नोस्टिक टेस्ट (आरडीटी) गरिएको छ । धनकुटा उद्योग वाणिज्य संघको पहलमा तथा जिल्ला स्वास्थ्य कार्यालय धनकुटाको सहयोगमा शनिबार जिल्ला अस्पतालमा आरडीटी टेस्ट गरिएको हो । आरडीटी टेस्ट गरिएका सबै मजदुर धनकुटा जिल्ला बाहिरका हुन् । धनकुटाहिले सडकखण्डको कालोपत्रे गर्न उनीहरु सुनसरी, सिराहा र सप्तरीलगायत जिल्लाबाट आएका मजदुर भएको धनकुटा उद्योग वाणिज्य संघका अध्यक्ष विजय सन्तोषी राईले बताए । जिल्ला बाहिरबाट आएका मजदुरको आरडीटी टेस्ट गरेपछि मात्रै कार्यस्थलमा खटाइने उनले बताए । यस्तै शनिबारसम्म जिल्लाभर २ सय १८ जनाको यापिड टेस्ट र ७ जनाको स्वाब परीक्षण गरिएको छ। सिमावर्ती जिल्ला उदयपुर र भोजपुरमा कोरोना संक्रमित बिरामी फेला परेपछि धनकुटामा तिब्र रुपमा परीक्षण थालिएको हो । परीक्षण गरिएका सबैको नतिजा नेगेटिभ आएको स्वास्थ्य कार्यालय धनकुटाका प्रमुख तुलसी गुरागाईले बताए । उनका अनुसार केहीको यापिड टेस्ट गरेर रिपोर्ट पोजेटिभ आएका र कोरोनाको लक्षणको शंका लागेकाको स्वाब परिक्षण गरिएको हो ।"
नेपालको छातीमा भारतीय गाडी,"काठमाडौं : भारतले नेपाली भूमि लिपुलेक भएर कैलाश मानसरोवर जाने बाटो निर्माण गरेको सीमा बचाऊ अभियानले विरोध जनाउँदै तत्का भारतस्थित नेपाल राजदुत निलम्बर आचार्यलाई बोलाएर जानकारी माग गरेको छ। अभियानले नेपाली राजदूतावास ८० किलोमिटर सडक निर्माण हुँदा पनि जानकारी नहुँनु दुखत भएको बताएको छ। नेपालको छातीमा भारतीय गाडी गुड्न सुरु भएको छ, अभियानका संयोजक भैरव रिसालले जारी गरेको विज्ञप्तिमा भनिएको छ, सरकारको नालायकीपनका कारण नेपाली जनता आफ्नो भूमिमा विदेशीले परेड खेलेको टुलुटुलु हेरेर बस्न बाध्य छन्। संयोजक रिसालले जारी गरेको विज्ञप्तीमा भारतका लागि नेपाली राजदूतलाई बोलाएर यस बारे जवाफ माग्न आग्रह गरिएको छ। नेपाल सरकारको प्रतिनिधि भएर आधिकारिक रुपमा नयाँ दिल्लीस्थीत नेपाली राजदूतावासमा रहेका भारतका लागि नेपाली राजदूतलाई रक्षा मन्त्रीले बाटो उद्घाटन हुँदैछ भन्ने कसरी थाहा भएन वा हुन सकेन ?, विज्ञप्तिमा थप भनिएको छ, थाहा पाई उनले सरकारलाई जानकारी गराएको भए परराष्ट मन्त्रालय के हेरेर बस्या ? यदि राजदूतलाई थाहा छैन भने तत्काल बोलाएर जानकारी लेऊ। अभियानका सदस्य कमल बरालले विश्व कोरोना भाइरस (कोभिड१९) को संक्रमणबाट ग्रस्त भएको र नेपाल भारत दुवैमा बन्दबन्दी (लकडाउन)मा रहेको मौका छोपी भारतका रक्षामन्त्रीले सडक उद्घाटन कार्य गर्नु र सार्वजनिक भइसकेको विषय पनि सरकारका सम्बन्धित निकाय र राजदूत बेखर भएको समाचार छापामा पढ्दा आश्चर्य चकित भएको बताएका छन्। भारतीय रक्षामन्त्री राजनाथ सिंहले शुक्रबार भिडियो कन्फेरेन्सनमार्फत लिपुलेक हुँदै कैलाश मानसरोवर जाने बाटो उद्घाटन गरेका थिए। नेपालको छातीमा भारतीय गाडीहरु दोड्न सुरु भएको जनाउँदै सरकारको नालायकीपनका कारण नेपाली जनता आफ्नो मातृभूमिमा विदेशीले परेड खेलेको र गाडी दौडाएको टुलुटुलु हरेर बस्न बाध्य भएको विज्ञप्तिमा उल्लेख छ। कालापानी र सुस्तामा नेपाल भारत सीमामा विवाद रहेको कुरा दुवै देशले स्वीकार गरेको, समस्या समाधानको लागि परराष्ट्र सचिवस्तर संरचना बनाएको बताउँदै अभियानले त्यसको बैठकका लागि नेपालले गरेका आग्रह बेवास्ता गरी नेपाली भूमिमाथि भारतद्वारा गरिएको नांगो हस्तक्षेपको भत्र्सना गरेको छ। नेपाल सरकारलाई आफ्नो भूमिको रक्षाका लागि तुरुन्त कदम चाल्न आग्रह गर्दै तत्काल सुगौली सन्धिले तोकेको नेपालको आधिकारिक नक्सा प्रकाशन गरी आफ्नो दाबी पेश गर्न मागसमेत गरेको छ।"
विकास निर्माणका योजना सञ्चालन गर्न अनुमति,"बैतडी : लकडाउनका कारण रोकिएका विकास निर्माणका कामहरु सुचारु हुने भएका छन्। लकडाउनमा पनि सावधानी अपनाएर निर्माणका कामहरु गर्नका लागि जिल्ला प्रशासन कार्यालय बैतडीले अनुमति दिएको छ। जिल्ला प्रशासन कार्यालयबाट १ सय बढी योजना सञ्चालनका लागि अनुमति दिइएको सहायक प्रमुख जिल्ला अधिकारी लोकेन्द्रसिंह नेगीले जानकारी दिए। उनले भने लकडाउनका समयमा विकास निर्माणका कामलाई सावधानी अपनाएर निर्माण गर्नको लागि स्थानिय तह र विकासे कार्यालयलाई अनुमती दिएका हौं। अनुमति पाएका विकास निर्माणका योजनाहरुको काम सुचारु हुनेछ। लकडाउनको अवधि थपिदै गएपछि जिल्ला प्रशासन कार्यालयले स्थानीय तहका समपुरक अनुदानका योजना र ठूला आयोजनालाई अनुमति दिएको जनाएको छ। विकास निर्माणका काम प्रायः ठप्प भएपछि सरकारकै निर्णय अनुसार हामीले ठूला र सञ्चालन गर्नैंपर्ने योजनाहरुमा काम सञ्चालन गर्न अनुमति दिएका हौं। निर्माण व्यवसायीले सम्वन्धित कार्यालयलाई र सम्वन्धित कार्यालयले जिल्ला प्रशासनलाई अनुमतिका लागि सिफारिस गरिएका योजनालाई अनुमती दिएको सहायक प्रमुख जिल्ला अधिकारी नेगीले बताए। भने प्रदेश गौरवका योजना,रकम फ्रिज जान सक्ने योजना र सम्बन्धित कार्यालयहरुले सिफारिश गरि पठाएका योजनाहरुमा काम गर्न अनुमति दिइएको छ। स्थानीय तहमा सुर्नया गाउँपालिका बाहेक सबै स्थानीय तहले विकास निर्माणको कामका लागि अनुमती लिएका छन् भने विकासे योजनामा महाकाली जलाधार पाटन बाहेक सबैले अनुमती मागेको जिल्ला प्रशासन कार्यालयले जनाएको छ। माग भई आएका सबै स्थानीय तह र विकासे कार्यालयलाई अनुमति दिइएको जिल्ला प्रशासन कार्यालयले जनाएको छ। विश्वभरी महाकारीका रुपमा फैलिएको कोरोना भाइरस रोकथाम तथा नियन्त्रणका लागि गत चैत ११ गतेदेखि लकडाउन गरिएपछि यहाँका विकास निर्माणका कामहरु ठप्प रहेका थिए। प्रदेश गौरवको योजना र अन्य पूर्वाधार विकास योजनामा काम सञ्चालन गर्ने अनुमति पाइएकाले अब काम सञ्चालन हुने पूर्वाधार विकास कार्यालयका प्रमुख जगतप्रसाद जोशीले बताए। उनले भने अनुमति पाएका योजनाहरुमा काम शुरु गर्न भनिसकेका छौं। सम्बन्धित निर्माण व्यवसायीहरुले सामग्रीको जोहो गर्न थालेका छन्। यसैबीच लकडाउनका कारण काम अघि बढ्न नसकेको सतबाँझश्रीभावरहाट सडकको पनि काम अघि बढ्ने भएको छ। प्रदेश गौरवको योजनाको रुपमा रहेको सो सडकको काम अघि बढ्ने पूर्वाधार विकास कार्यालयका प्रमुख जोशीले बताए।"
आरडिटि नेगेटिभ आएपछि पिसिआर परिक्षण गर्न सुर्खेत लगियो,डोल्पा : डोल्पामा आरडिटि परिक्षण गर्दा एक जनाको रिपोट भोजेटिभ आएको थियो। जिल्लाबाट ल्याब र डाक्टरको टोलीले पुन: परिक्षण गर्दा नेगेटिभ आएको छ। त्रिपूरासुन्दरी नगुरपालिका७ को कस्तुरी आधारभुत विद्यालयमा क्वारेन्टाइनमा बसेका ६४ वर्षीय पुरुषमा आरडिटि परिक्षण गर्दा पोजिटिभ देखिएपनि पुन परिक्षण गर्दा नेगेटिभ आएको प्रमुख जिल्ला अधिकारी सुरेस सुनारले जानकारी दिए। नेगेटिभपोजिटिभनेगेटिभ भएपछि थप पिसिआर परिक्षणको लागि हेलीकप्टरबाट उनीसँगै उनकी छोरी र अन्य ५ जना जतिको स्वाप लगिने प्रजिअ सुनारले बताए। निकै अन्यौलमा पारेको छ किटले त्यसैले पिसिआरको लागि हेलीकप्टरबाट सुर्खेत पठाउन लागेको छौ नागरिकमा त्रास बढेको छ पिसिआरको रिपोटपछि नागरिक ढृक्क हुनेछन। ३६ जनाको परिक्षण गर्दा उनको परिक्षण पोजिटिभ आएको थियो तर पुन जिल्लाबाट लगेको आरडिटी किटले परिक्षण गर्दा रिपोट नेगेटिभ आएको प्रमुख जिल्ला अधिकारी सुरेस सुनारले जानकारी दिए। सरकारले नागरिक उद्धार क्रममा डोल्पा नागरिक ल्याउने क्रममा उनी पनि डोल्पा आएका थिए। आउने बित्तिकै उनि क्वारेन्टाइनमा बसेका थिए। जिल्लामा सुरक्षा कडाइ गरिएको छ। आरडिटि रिपोट भोजेटिभ आएसँगै नागरिकहरु त्रसित भएका छन। तर जिल्ला प्रशासन र स्वास्थ्यकर्मिले सजक रहन तर नआत्तिन आग्रह गरेका छन्। सरकारले सूरुमा खरिद गरेको आरडिटी किट बाहेक अन्य स्थानीयतहले खरिद गरेका कोरोना परिक्षण गर्ने किटहरु विश्व स्वास्थ्य संगठनले प्रमाणित नगरेका किटहरु खरिद गरेर ल्याएको हुन सक्ने भन्दै नागरिकले प्रश्न गरेका छन्। यति बेला स्थानीय तहले आफै कोरोना परिक्षणका किट खरिद गरेर ल्याएका छन र क्वारेन्टाइनमा रहेका सयौ नागरिकलाइ परिक्षण गरेर घर पठाएका छन्।
सप्तकोशी किनारमै थन्किए डुङ्गा,"राजविराज : लकडाउनका कारण डुङ्गा चलाउन नपाउँदा पुख्र्यौली रुपमा सप्तकोशीमा माछा मारेर गुजारा चलाउँदै आएका सप्तरीको १ सय ५० परिवार मुखिया समूदायलाई हातमुख जोर्न समस्या परेको छ। लकडाउन कार्यान्वयनका क्रममा स्थानीय प्रशासनले डुङ्गामा ताल्चा मारेर चलाउन रोकेपछि उनीहरुले सञ्चालन गर्दैआएको डुङ्गा सप्तकोशी किनारामै थन्किएको छ। सप्तरीको हनुमाननगर कंकालिनी नगरपालिका१२ मुखियाटोलका १ सय ५० परिवार मुखिया समूदाय सप्तकोशी नदीमै आश्रित छन्। पुर्ख्यौली रुपमा माछा मारेरै उनीहरु आफ्ना परिवारको गुजारा चलाउँदै आएपनि यतिवेला वन्दाबन्दीका कारण डुङ्गा किनारमै थन्किएको हो। आफूलगायत परिवारको गुजारा चलाउने एक मात्र उपायका रुपमा रहेको डुङ्गा पनि किनारमै थन्किदा भोकभोकै बस्नुपर्ने अवस्था आएको स्थानीय मनिकलाल मुखियाको दुखेसो छ। सिजनमा माछा मार्ने,वर्षामा कोशीको बाढीमा बगेर आउने काठ दाउरा डुंगाकै माध्यमले संकलन गरी बेचेर गुजारा चलाउने गरेको सुनाउँदै उनले अहिले बेकाम भएर बस्नु पर्दा साह्रै समस्या परेको बताए। स्थानीय सरकारले उपलब्ध गराएको थोरै राहतले केही दिन खान पाए पनि लम्बिएको बन्दीले चिन्ता बढेको उनको भनाई छ। यस्तै अर्का स्थानीय मनोजकुमार मुखियाले सप्तकोशी र डुँगा आफ्ना जिविकोपार्जनको आधार रहँदै आएकोमा अहिले पुख्र्यौली पेशाबाट बञ्चित हुनु पर्दा बालबच्चा कसरी पाल्ने भन्ने चुनौति थपिएको समस्या सुनाए। कि त बन्द गराइएको डुंगा चलाउने बातावरण मिलाई दिनु पर्यो कि हामीलाई थप राहतको व्यवस्था हुनु पर्यो,उनले भने। हनुमाननगर कंकालनी नगरपालिकाका मेयर शैलेशकुमार साहले रोजगारीबाट बञ्चित भएकाहरुलाई राहत वितरण कार्य जारी रहेको भन्दै मुखिया बस्तीको समस्या बुझेर त्यसको पनि समाधान गरिने बताए।"
लकडाउनमा किसान : स्ट्रबेरीले पनि पाएन बजार,"ललितपुर : विश्वव्यापी महामारीको रुपमा फैलिएको कोरोना भाइरस (कोभिड१९)को प्रभाव हरेक क्षेत्रमा परेको छ। कम प्रभाव पारेको भनेको कृषि क्षेत्रलेसमेत बजार नपाएर किसान पीडित बनेका छन्। ललितपुरको गोधावरी नगरपालिका लेले क्षेत्रमा लगाइएको स्ट्रबेरीलेसमते बजार नपाएको स्थानीय कृष्णगोविन्द महर्जनको गुनासो छ। ठूलो लगानी गरेर लगाएको स्ट्रबेरीलेसमेत बजार पाएको छैन, उनले भने, लकडाउनका कारण स्ट्रबेरी बारीमै कुहिन थालेको छ। लकडाउनअघि स्ट्रबेरी किलोको सात सयदेखि आठ सय रुपैयाँमा बेच्दै आएका किसान बजार नपाएपछि एक दुई सय रुपैयाँ किलो बेच्न बाध्य छन्। कृषि क्षेत्रका अन्य काममा भने किसानलाई लकडाउनले छेकेको छैन। आलु खन्नेदेखि गहुँ बाली भित्र्याउनेसम्मका काममा किसान व्यस्त छन्। लेले क्षेत्रका किसानको व्यस्ततालाई अन्नपूर्णकी फोटो पत्रकार सुनिता डंगोलले आफ्नो लेन्समा कैद गरेकी छन्।"
लकडाउनमा दाना नपाएर मर्न थाले कुखुरा,"भोजपुर : लकडाउनका कारण कुखरापालन व्यावसाय धरासायी बनेको छ । लकडाउनले बजार अभाव र दाना अभाव हुन थालेपछि व्यावसायीहरु निराश बनेका छन् । बजारमा दाना नपाएर कुखुरा मर्न थालेपछि धेरै पोल्ट्री फर्महरु रित्तिन थालेका छन् । विदेशको मोह त्यागी लाखौँको लगानीमा थालेको व्यावसायिक कुखुरापालनमा लागेका युवा लकडाउनका कारण व्यावसाय धरासायी बनेपछि निराश भएका हुन्। बैंकबाट ऋण लिएर थालेको व्यावसाय लकडाउनले चौपट बनाएपछि किस्ता तिर्नसमेत विकल्प खोज्न समस्या भएको अजिमा पोल्ट्री फर्म, टक्सारका सञ्चालक दिपक श्रेष्ठले बताए । ३० लाखभन्दा बढीको लगानी छ, दैनिक २२ हजारभन्दा बढीको दानामा खर्च हुन्छ, दाना खरिद गर्न नसक्दा कुखुरा मर्न थाले, गाउँगाउँबाट मकै किनेर ख्वाइरहेको छु, उनले भने, बैङ्कको किस्तै तिर्न समस्या हुने भयो, लकडाउन यसरी नै बढिरह्यो भने के गर्ने, यतिबेला अरु विकल्प पनि छैन। लकडाउनले जिल्लाभित्र र बाहिर नै ठप्प बनाएपछि कुखुराको माग घटेपछि व्यावसाय चौपट भएको उनी गुनासो गर्छन् । जिल्लाका करिब ३ दर्जन बढी व्यावसायिक कुखुरा, पशुपालन, तरकारी फर्महरु लकडाउनले ठप्प भएका छन् । व्यावसायिक पशुपालन तथा कुखुरापालनमा लागेका युवालाई लकडाउन टाउको दुखाइ बनेको छ । व्यवसायबाट मनग्गे आम्दानी गरिरहेका कोभिड१९ संक्रमण रोकथाम तथा नियन्त्रणमा गरिएको लकडाउनले सबै क्षेत्र बन्द भएपछि व्यवसायबाट पलायन हुने सम्भावना बढेको सुनाउँछन् । पौवादुङमा गाउँपालिका तिवारीभञ्ज्याङस्थित व्यावसायिक लेयर्स कुखुरापालन फर्म चलाएका दिपक सुवेदीले भने, लकडाउनमा फर्मको कुखुरा बचाउनै गाह्रो भएको छ, दाना सबै सकिन थालेको छ, उत्पादित अण्डा बिक्री नहुँदा फाल्नुपर्ने अवस्था छ। लम्बिएको लकडाउनले व्यावसाय नै टाट पल्टिने अवस्थामा रहेको पौवादुङमा गाउँपालिका बास्तिमकी अनिता प्रधानले सुनाइन् । भनिन्, लकडाउनले कुखुरा बिक्दैन, भएको दाना पनि सकियो, दाना नभएपछि धेरै कुखुराहरु मर्न थालिसके। फर्ममा बिक्रीका लागि तयारी कुखुरा र अण्डा व्यवस्थापन गर्न सकस भएको उनले सुनाइन् । लकडाउनले बजारीकरण नभएपछि किसानलाई कृषि उपज निल्नु न ओकल्नु जस्तै भएको भोजपुर नगरपालिका ५, बोखिमका मनि राई बताउँछन् । बजार नै ठप्प भएपछि उत्पादित कृषि उपज काउसो बनेको उनले सुनाए । लकडाउनले फर्मबाट उत्पादित सबै तरकारीबाली नबिकेपछि त्यतिकै कुहिंदैछ, सारा मेहनत खेर गइरहेको छ। पशुपालन र कृषिलाई व्यावसायीकरण गरेर राम्रो आम्दानी लिइरहेका टेम्केमैयुङ गाउँपालिका २, छिनामखुका दिप राईलाई पनि लकडाउनले व्यावसायमा धक्का दिएको छ । लकडाउनले सिजनको समयमा पनि उत्पादनबाट कुनै फाइदा लिन नसकेको उनले सुनाए । भने, बजारै नभएपछि लगानी कसरी उठाउने भएको छ, व्यावसायिक बनेर आम्दानी गरुम्ला भन्ने सपना मात्रै होला जस्तो छ। लकडाउनले विशेष गरी पशुपालन, कुखुरापालन तथा व्यावसायिक तरकारी खेती गर्ने किसान मारमा छन् । उत्पादित सामाग्री बिक्री नै नभएपछि कुहाउनु र फ्याँक्नुपर्ने बाध्यताले ती व्यावसायहरु संकटमा परेका हुन् । ठुलो लगानीमा व्यावसाय थालेर अन्य व्यक्तीलाई समेत रोजगारी दिँदै आएका धेरै व्यावसायिक कृषकहरु लकडाउनले आफैँ समस्यामा परेको बताउँछन् ।"
बेमौसमी झरीले बोटमै उम्रियो गहुँ,"जाजरकोट : बेमौसमी झरीले जाजरकोटमा गहुँबालीमा क्षति पुर्याएको छ । भित्र्याउने बेलाको गहुँ बालीमा पानी परेपछि जिल्लाका धेरै किसानको गहुँ कुहिएको छ । कतै चिसोले गहुँ उम्रिएको छ । जिल्लाका केही स्थानमा असिनाले गहुँ सबै झारेको छ । बेमौसमी झरीले जाजरकोटमा भित्र्याउने अवस्थाको गहुँबालीमा ठूलो क्षति भएको कृषि विकास कार्यालय जाजरकोटले जनाएको छ । किसानको ठूलो क्षति भएको छ क्षतिको एकिन विवरण अझै आइनपुगेको कार्यालयले जनाएको छ । जिल्लाको भेरी नगरपालिकाका रिसाङ्ग, कालेगाँउ, स्याला, मटेला, इवर, डिंगा, तिमिले, पोखरा, राङ्गसी, पुन्मा, भुर, कुशेका ढिमे, दमदाला, खुर्पा, पैक, नलगाडका दल्ली, कैना, रोली, बगरा लगायतका ठाँउमा लगातारका बेमौसमी झरीले भित्र्याउने अवस्थाका गहुँ कुहिने अवस्था पुगेको किसानले बताएका छन् । 'काटेको गहुँ कुहिएर उम्रेको छ भने नकाटेको गहुँ पुरै कालो भएको छ', भेरी नगरपालिका २ का किसान गणेशबहादुर रोकायले भने, 'एक हप्तासम्म आएको लगातारको वर्षाले गहुँबाली चौपट बनाइदियो । लगातारको बर्षातले गहुँ माड्नै पाइएन ।' वर्षदिनसम्म खाने गहुँ कुहिएपछि चिन्तित भएको उनले बताए । उनले भने, गहुँ सबै कुहियो । केही गहुँ उम्रेका छन् । केही पुरै कालो भएका छन् । हाम्रो ठूलो नोक्सान भयो । के खाएर बाँच्ने हो ? गहुँ काटेर बारीमै कुहिएका छन् भने त्रिपालले छोपेका गहुँ उम्रिएका छन् । भेरी नगरपालिका ३ का किसान निमबहादुर खड्काले भने,झरीले ठूलो नोक्सान गरिदियो । गहुँबालीका साथै जौ, मसुरो, चना, तरकारी खेती लगायतमा लाखौको क्षति पुगेको छ । यसपालि फेरी खाद्यसंकट बढ्ने संभावना देखियो । लगातारको झरीले तरकारी पनि बारीमै कुहिएको किसानको गुनासो छ । असिनाले गुहँबाली सखाप जिल्लाको नलगाड नगरपालिका र बारेकोट गाँउपालिकाका विभिन्न स्थानमा हालै परेको असिनापानीले गहुँबाली सखाप पारिदिएको छ । नलगाड १ जुरेली, मैदे, पाली, कल्पत बारेकोटको काउली, सक्ला, छुचीपाल्ती, सुवाकोट लगायतका स्थानमा परेको असिनाले पाक्ने अवस्थाको गहुँ बारीमै झारी दिएको छ । गहुँ, जौ लगायतका बालीमा असिना परेपछि वर्षदिन खाने अन्न भित्र्याउन नपाएको नलगाड १ का किसान लालबहादुर रानाले बताए । असिनाले ५० परिवारको गहुँखेती नष्ट गरिदिएपछि गाँउमा भोकमरीको खतरा बढेको उनको भनाइ छ । कोरोना महामारीका कारण विश्व नै लकडाउनमा छ । जाजरकोट हरेका वर्ष खाद्य संकट हुने जिल्ला हो । यस वर्ष गहुँबाली राम्रो भए पनि भित्र्याउने बेला लगातारको झरीले गर्दा उत्पादनमा ह्रास आउने कृषि प्राविधिक यज्ञ अधिकारीको भनाइ छ । यस वर्ष उत्पादनमा ह्रास आउँदा खाद्य संकट निम्तिने खतरा रहेको उनले बताए ।"
भारतले नेपाली भूमि मिचेको बिषयमा परराष्टमन्त्रीलाई युवाको एसएमएस,"कालिकोट : भारतले नेपाली भुभाग मिचेको बिषयलाई परराष्टमन्त्रीको ध्यानाकर्षण गराउन सिमानाका युवाहरुले एसएमएस गर्न थालेका छन् । नेपाली भूभाग मिचेर भारतले सडक निर्माण गरेको बिषयलाई परराष्टमन्त्रीले आफुलाई थाहा नभएको भनेको बिषय विभिन्न संचार माध्यममा आउन थालेपछि कालिकोट लगायत सिमानाका युवाहरुले मन्त्रीलाई नेपाली भुभाग मिचिएको जानकारी दिई फिर्ता गर्न दबाब दिने उद्देश्यले एसएमएस गर्न थालेका हुन् । सामाजिक संजालमा समेत परराष्टमन्त्री प्रदीप ज्ञवालीको मोबाइल नम्बर ९८५१०८८२२२ मा एसएमएस गरी सीमा अतिक्रमणका सन्दर्भमा दबाब दिन युवाहरुले अपिल गरिरहेका छन्। कालीकोटको खाँडाचक्र नगरपालिका निवासी हिक्मतजंग मल्लले परराष्टमन्त्री ज्ञवालीको मोवाईल नम्बरमा लेखेका छन्, 'माननिय मनत्री ज्यू नमस्कार । दार्चुला गुन्जी क्षेत्र अतिक्रमण गरी भारतले सडक निर्माण गरेको सन्दर्भ र लिपुलेक बिबादको सन्दर्भमा तत्काल भारत र चिनसँग कुटनीतिक पहल गर्नुस ।' उनले हरेक नेपालीले आफ्नो देशको सीमा रक्षाका लागि सरकारलाई दबाब दिनु आवश्यक रहेको बताए । उनले भने, 'मैले त परराष्टमन्त्री ज्यूलाई एसएमएस गरेर दबाद दिएको छु । सबैले यसरी दबाब दिनुपर्छ ।' यस्तै स्थानीय रोशन धामी, खगेन्दै मल्ल लगायतका युवाहरुले पनि परराष्टमन्त्री ज्ञवालीलाई एसएमएस गरेको बताए। नेपाली पक्षसँग सल्लाह नै नगरी छिमेकी भारतले नेपाली भूमि लिपुलेक हुँदै चीनको तिब्बतमा रहेको धार्मिकस्थल मानसरोवर जाने सडक मार्ग खोलेको छ। सिमाना मिचिएको विरोधमा अहिले सामाजिक संजालमा भारतको चर्को आलोचना हुन थालेको छ। भारतका रक्षामन्त्री राजनाथ सिंहले दिल्लीबाट भिडियो कन्फरेन्समार्फत उक्त सडकको शुक्रबार उद्घाटन गरेपछि सञ्चार माध्यमले सार्वजनिक गरेका हुन्। नेपालले उक्त भूभाग आफ्नो रहेको र त्यसलाई त्रिदेसिय विन्दु बनाउन सक्ने सम्मको लचकता देखाउँदा समेत भारतले एकतर्फी रूपमा यस्तो सडक निर्माण गरेको हो। नेपाली भूमि मिच्दै भारतले खोल्यो चीनसँगको बाटो लिपुलेक कालापानीबारे सरकार सजग छ : परराष्ट्रमन्त्री ज्ञवाली भारतले खोल्यो नेपाली भूमि मिचेर मानसरोवर जाने बाटो नेकपा प्रवक्ता श्रेष्ठले भने, नेपाली भूमि अतिक्रमणविरुद्ध सरकारले तुरुन्त कदम चालोस्"
भारतबाट आएर क्वारेन्टाइनमा बसेकी महिलाले जन्माइन् जुम्ल्याहा छोरी,दाङ : दाङको तुलसीपुर उपमहानगरपालिमा भाततबाट आएर क्वारेन्टाइनमा बसेकी एक महिलाले जुम्ल्याहा बच्चा जन्माएकी छिन्। उपमहानगर वडा नम्वर १३ फुलवारी घर भएकी अनिता यादवले राप्ती प्रादेशिक अस्पतालमा जुम्ल्याहा छोरी जन्माएकी हुन् । अस्पतालकी मेडिकल अधिकृत डा लिजा पुरीका अनुसार एक जनाको तौल कम भएपनि दुवै शिशु स्वस्थ छन् शिशुहरुको तौल १८ र १५ केजी छ । महिलाले शुक्रवार राति ९१५ मा दुई शिशुको जन्म दिएको अस्पताल जानकारी दिएको छ। गर्भवती यादव बिहीबारबाट क्वारेन्टाइनमा बसेकी थिइन् । चार महिनादेखि भारत रुपैडिहाको विलौनीमा रहेको माइतीघरमा बस्दै आएकी यादव बिहीबार मात्रै २ दिन हिडेर घर आएकी थिइन्। भारतबाट आएको भनी गाउँलेले खबर गरेपछि उनलाई तुलसीपुर उपमहानगरपालिकाको कोरोना रेस्क्यु टिमले बिहीबार राति नै क्वारेन्टाइनमा ल्याएको जनस्वास्थ्य शाखाका प्रमुख ओमप्रकाश न्यौपानेले जानकारी दिए । उनको कोरोना परीक्षणमा उनको रिपोर्ट नेगेटिभ आएको थियो। यादवलाई शुक्रबार दिउँसो सुत्केरी व्यथाले च्यापेपछि प्रादेशिक अस्पतालमा ल्याइएको विपद् शाखाका प्रमुख भीमप्रकाश खत्रीले जानकारी दिए। जटिल अवस्था भनेपछि हामीले नेपालगञ्ज लैजाने तयारी पनि गरेका थियौ खत्रीले भने। गर्भवती यादवका कोही पनि आफन्त नआएपछि उपमहानगरपालिकाले नै सबै जिम्मेवारी लिएर उनको उद्दार गरेको थियो।
एसईई खारेज गरौं : बाबुराम भट्टराई,काठमाडौं : पूर्व प्रधानमन्त्री डा बाबुराम भट्टराईले माध्यमिक शिक्षा परीक्षा (एसईई) खारेज गर्न सरकारसँग माग गरेका छन् । संघीय संसदको बजेट अधिवेसनमा बोल्दै उनले शुक्रबार यस्तो बताएका हुन् । माध्यमिक शिक्षाको अधिकार स्थानीय तहमा गइसकेको तथा माध्यमिक शिक्षाको अन्तिम खुड्किलो कक्षा १२ को परीक्षा भएकोले केन्द्रबाट नियन्त्रण गरेर यो परीक्षा सञ्चालन गर्नुको औचित्य नभएको उनले बताए । कोभिड १९ को संक्रमण त्रासका कारण अहिले एसईई रोकिएको छ । तर विद्यार्थीहरुमा परीक्षाको कारण मानसिक तनाव दिएको उनले बताए । औचित्य नरहेको परीक्षा सञ्चालन गर्नुको अर्थ नरहेको उनको भनाइ थियो । कोभिड १९ को त्रासमा रहेका विद्यार्थीलाई लकडाउन खुल्ने बित्तिकै परीक्षा हुन्छ भन्दै वर्तमान शिक्षामन्त्रीले भाषणा गरेर थप त्रास सिर्जना गरेको उनले आरोप लगाए । कोभिड १९ को त्रासका कारण स्थगित भएपछि पछिल्लो समय एसईई आन्तरिक मूल्यांकन गरेर सञ्चालन गर्ने किन नगर्ने भन्दै यस क्षेत्रका जानकारहरुबीच पक्ष र विपक्षमा वहस सुरु भएको छ ।
शिक्षा मन्त्रालयले बनायो इ लर्निङ पोर्टल,काठमाडौं : फुर्सदमा रहेका कक्षा १ देखि १० सम्मका विद्यार्थीले पढ्न मिल्ने गरी शिक्षा विज्ञान तथा प्रविधि मन्त्रालयले लर्निङ पोर्टल सञ्चालनमा ल्याएको छ । कक्षा १ देखि १० सम्मकाविद्यार्थीले विद्यालयमा पढ्ने सामग्रीलाई यो पोर्टलमा समावेश गरिएको छ । सबै विषयको सामग्री यसमा समेटिएको छ । यसको सञ्चालन तथा नियन्त्रण शिक्षा तथा मानव स्रोत विकास केन्द्रले गर्नेछ । केन्द्रका महानिर्देशक डा तुल्सी थपलियाका अनुसार विद्यार्थीले यो पोर्टलमा गएर आफूलाई आवश्यक कक्षा र उक्त कक्षाका विषय अनुसारको सामग्री पढ्न पाउनेछन् । तर त्यस्त विद्यार्थीमा इन्टरनेटको पहुँच हुनुपर्छ । एक पटक इन्टरनेट खोलेर आफूलाई मन परेको सामग्री डाउनलोड गरेर फुर्सदमा पढ्न मिल्ने पनि केन्द्रले जनाएको छ । कोभिड १९ को संक्रमण त्रासका कारण पढाईबाट बञ्चित भएका विद्यार्थीलाई लक्षित गरेर यो पोर्टल सुरु गरिएको हो । फुर्सदमा रहेका विद्यार्थीलाई अनलाइनबाट पढाउने होडबाजी चलिरहेको बेलामा केन्द्रले यो पोर्टल सञ्चालनमा ल्याएको हो । पोर्टलमा समावेश गरिएका सबै सामग्री हार्ड ड्राइभकम राखेर सातै प्रदेशमा पठाइएको पनि थपलियाले बताए । विद्यार्थीले स्कुलमा पढ्ने पुस्तकका सामग्री नै यो पोर्टलमा राखेको हुनाले अहिले पढेका विद्यार्थीलाई स्कुल खुलेपछि सिक्न सहज हुने उनले विश्वास व्यक्त गरे । केन्द्रले सरकारी तथा नीजि लगानीका विद्यालयलाई यो पोर्टलबाट आवश्यक सामग्री प्रयोग गर्न भनेको छ । फुर्सदमा रहेका शिक्षक र विद्यार्थीलाई यो पोर्टल उपयोगी हुने केन्द्रको दावी छ । पोर्टल खोल्न  मा क्लिक गर्नुपर्छ ।

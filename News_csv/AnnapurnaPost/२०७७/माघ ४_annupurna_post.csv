शीर्षक,विवरण
नेपालभारत सम्बन्ध सुधारको सेतु,"बिग्रिएको सम्बन्ध तबसम्म बिग्रिइरहन्छ, जबसम्म संवादहीनता हुन्छ। जब संवादको ढोका हुन्छ, सम्बन्ध क्रमश: सुध्रिन्छ। नक्सा प्रकरणसँगै नेपाल र भारतबीच बढेको तिक्तता पनि अब हट्दै गएको छ। आआफ्नै अहंमा दुईतिर फर्किएका दुई देशबीच उच्च कूटनीतिक संवाद सुरु भएको छ। यसले परापूर्वकालदेखि रहेको मैत्रीपूर्ण घनिष्टता पूर्ववत् बन्ने बाटो खोलेको छ। परराष्ट्रमन्त्री प्रदीप ज्ञवालीको भारत भ्रमण र त्यहाँ भएको सौहार्दपूर्ण वार्ता यसको सेतु बनेको छ। लिम्पियाधुरा, लिपुलेक, कालापानी क्षेत्रको सीमा विवादसँगै बढेको दूरी यसले निकै छोट्याएको छ। नेपालभारत परराष्ट्रमन्त्रीस्तरीय संयुक्त आयोगको बैठकले सीमा समस्या चाँडै सुल्झाउने सहमति गरेको छ। द्विपक्षीय सम्बन्ध र सहयोगका विषयको समीक्षा गरेको छ। नेपालमा कोभिड १९ खोपको सहज उपलब्धता, नाका व्यवस्थापन, अन्तरदेशीय यातायात, आर्थिक सहयोग, व्यापार, जलविद्युत्, जलस्रोतलगायत विषय बैठकका एजेन्डा बने। बैठकले सन् १९५० को शान्ति तथा मैत्री सन्धिको समीक्षा, प्रबुद्ध व्यक्ति समूह (ईपीजी) को प्रतिवेदन ग्रहण र थप नयाँ हवाई रुटबारे पनि छलफल गर्यो। व्यापार तथा पारवहन सन्धि र रेल सेवामा सहकार्यलाई अझ सुदृढ तुल्याउने सहमति भएको छ। अन्तरदेशीय जलमार्गमार्फत यातायात पहुँचबारे समेत छलफल गरियो। नेपाल र भारतबीच शदीयौंदेखि सुमधुर सम्बन्ध छ। दुई मुलुकबीच समान हावापानी, भाषा, धर्म र संस्कार मात्रै नभएर रोटीबेटीको समेत प्रगाढ सम्बन्ध छ। ऐतिहासिक तथा सांस्कृतिक सम्बन्ध अझ मजबुत छ। पछिल्लो संवादहीनता लामो समय रहेकामा दुवै देश र दुवैका नागरिक चिन्तित थिए। अब भने भरोसालाग्दो परिस्थिति बनेको छ। सबैभन्दा मुख्य कुरा सीमा विवाद आपसी छलफलबाटै टुंग्याउने सहमति दुई मुलुकबीच भएसँगै धेरैको चासो रहेको यो समस्या सल्टिने अपेक्षा गरिएको छ। यस हिसाबले भर्खरै सम्पन्न बैठकलाई उपलब्धिमूलक मान्नुपर्छ । बैठकमा भएका सहमतिअनुसार आगामी दिनमा पनि निरन्तर प्रभावकारी रूपमा वार्ता र छलफल अघि बढाउनुपर्छ। अहिले उपलब्धिमूलक ठानिएको बैठक कति सफल भयो वा भएन भन्ने निक्र्योल त्यतिखेर हुन्छ, जतिखेर सीमा विवाद सधैंका लागि टुंगिन्छ। र, दुई देशबीचका असमझदारी हटेर जान्छन्। नेपाल र भारतको सीमा एक हजार नौ सय किलोमिटर छ। त्यसमध्ये अधिकांश सीमा खुला छ। सन् १८१६ को सुगौली सन्धिलाई आधार मानेर निर्धारण गरिएको सीमा सम्बन्धमा पटकपटक समस्या आउने गरेका छन्। कतिपय ठाउँमा सीमा स्तम्भ गायब भएका छन्। कतिपय ठाउँमा प्राकृतिक सीमा रेखा (खोला, नदी आदि) परिवर्तन भएका छन्। कतै नेपाली भूमि भारतीय नागरिकका हकभोगमा छन्, कतै भारतीय भूमि नेपाली नागरिकका हकभोगमा। निश्चित मापदण्डका आधारमा समस्या सल्टाउने हो भने विवादै रहँदैन। त्यसका लागि पनि उपयुक्त अवसर वार्ता नै हो। अहिले जुन वार्ताको प्रारम्भ भएको छ, त्यसले भविष्यमा पुन: कुनै विवाद नबल्झिने गरी समस्या सल्टाउन सके दुवै देशका लागि फाइदाजनक हुने थियो। त्यसैले वार्तामा दुवै मुलुका सरकार एवं उच्च अधिकारीहरू कूटनीतिक कौशल र प्राविधिक क्षमताका साथ प्रस्तुत हुनुपर्छ। त्यसपछि आफूसँग भएका तथ्य, प्रमाण र दस्ताबेजका आधारमा छलफल गर्नुपर्छ। झगडाको शैलीमा होइन सौहार्द वातावरणमा समस्या सल्टाउने प्रयास हुनुपर्छ। यतिखेर मुलुकमा सत्तारूढ दल नै विभक्त छ। प्रधानमन्त्रीले संसद् विघटन गरेका छन् । नेकपाकै अर्को खेमासहित विपक्षीहरू विरोधमा सडकमा छन् । यस्तो अवस्थामा सरकारलाई कामचलाउको उपमा दिँदै परराष्ट्रमन्त्रीको भ्रमण र वार्तालाई 'अवैध' भन्ने आवाजसमेत सुनिन्छ । तर, यो पूर्वनिर्धारित बैठक हो। नेपालभारत सम्बन्ध लामो समय कचपल्ट्याएर बिगारिरहनु पनि राम्रो होइन । त्यस कारणले वर्तमान सरकारको वार्ताको अग्रसरमा प्रश्न उठाउनु अर्थहीन हो। विवाद मत्थर पार्नेभन्दा सरकारको विरोध मात्रै गर्ने र अझ चर्काउन प्रेरित गर्ने गतिविधि बन्द हुनुपर्छ। सरकारको विरोध गर्ने नाममा छिमेकीसँग सम्बन्ध बिगारिरहनु हुँदैन।"
"ओलीको प्रश्न : संसद् विघटन मैले गरेको हुँ, राष्ट्रपतिमाथि किन हमला ?","काठमाडौं : प्रधानमन्त्री केपी शर्मा ओलीले आफूले नेपालको संविधानको धारा ७६ को उपधारा १ र ७, धारा ८५ एवं राष्ट्रिय तथा अन्तराष्ट्रिय अभ्यास र अनुभवका आधारमा विघटनको सिफारिस गरेको बताएका छन्। अखिल नेपाल महिला सङ्घ(अनेमसं) को दोस्रो केन्द्रीय कमिटीको बैठकलाई सम्बोधन गर्दै ओलीले देश बर्बाद हुनबाट बचाउन आफूले प्रतिनिधिसभा विघटन गर्न वाध्य भएको बबताएका छन्। उनले भने, संविधानको धारा ७६ (७) र धारा ८५ अनुसार राष्ट्रिय एवम् अन्तर्राष्ट्रिय अभ्यासलाई समेत ध्यानमा राखेर सिफारिस गरिएको छ।' 'संविधानमा राष्ट्रपतिले सरकारको सिफारिशमा काम गर्ने व्यवस्था छ, अहिले त्यसअनुसार नै भएको हो', ओलीले भने, 'कमीकमजोरी कुरा गर्ने हो भने मसँग भन्ने हो, राष्ट्रपतिले हेर्ने होइन ।' उनको प्रश्न थियो, 'संसद् विघटन मैले गरेको हुँ, राष्ट्रपतिमाथि किन हमला ? संसद् विघटनको विषयमा टिप्पणी गर्ने नेताहरूले राष्ट्रपतिको मर्यादा समेत ख्याल ओलीले बताए । उनले संसद् विघटन आफूले गरेको तर राष्ट्रपति माथि हमला गर्न थालिएको बताउँदै भने, 'हिजो नक्कली राजालाई दाम चढाउनेले यतिबेला गणतन्त्र माथि हमला गर्दैछन्।' ओलीले गणतन्त्रको सम्मानित संस्था राष्ट्रपति माथि नै चरणबद्ध हमला गर्नु लोकतान्त्रिक पद्धति नभएको बताउनुभएको छ । लोकतन्त्र र गणतन्त्रको विरुद्ध प्रचण्डमाधव पक्षले शृङ्खलाबद्ध हमला गरिरहेकाले उहाँहरु लोकतान्त्रिक अभ्यास बाहिर रहेको टिप्पणी गर्नुभयो । न्यायाधीशको मनोबल गिराउने गरी स्वतन्त्र न्यायलयमाथि प्रहार गरिएको बताउँदै भने, न्यायलय र निर्वाचन आयोगजस्ता संवैधानिक निकायमाथि पनि सडकबाट हमला भइरहेको छ।' पार्टी र आन्दोलनमा एउटा महान् शुद्धीकरण आवश्यकता रहेको र अहिले त्यो अवसर प्राप्त भएको ओलीले बताए।"
मैले कुन न्यायाधीश भेटें ?,"काठमाडौं: प्रधानमन्त्री केपी शर्मा ओलीले सर्वाेच्च अदालतका कुनै न्यायाधीशलाई आफूले भेटेको प्रमाणित गर्न चुनौती दिएका छन्। प्रधानमन्त्री ओलीले शनिबार आफू नेतृत्वको नेकपाको प्रदेश १ स्तरीय कार्यकर्ता भेलालाई काठमाडौंमा सम्बोधन गर्दै आफूले भेटेको भनी नाम आएका न्यायाधीशलाई सायद कहिल्यै नभेटेको र नचिनेको पनि बताए। ओलीले यस्तो झुट र बेइमानीको सहारा नेकपाकै अर्काे खेमाका नेताहरू पुष्पकमल दाहाल र माधवकुमार नेपाल पक्षले लिन थालेको आरोप लगाए। निर्वाचन हुनु हुँदैन, पुरानै संसद् पुनःस्थापना हुनुपर्छ भनेर अदालत जानुहुन्छ। उहाँहरूसँग कुनै तर्क छैन। झुट र बेइमानीको सहारा लिएर उहाँहरू बोल्नुभएको छ, ओलीले भने, फलानोफलानो न्यायाधीश प्रधानमन्त्रीलाई भेट्न गए। यति बजेदेखि यति बजेसम्म भन्नुभन्दा झुट के हुन्छ ? न्यायालयमाथि योभन्दा ठूलो प्रहार के हुन्छ ? उहाँहरू यो कुराको प्रमाणित गर्नुहुन्छ ? एकपटक होइन, सायद कहिल्यै भेटेको छैन। उनले सपना प्रधान मल्ललाई न्यायाधीश हुनुअघि कार्यक्रममा देखेको उल्लेख गरे। अरू न्यायाधीशलाई मैले देखेको पनि छैन र चिनेको पनि छैन, उनले भने, एउटा पत्रिका जो झुट बोल्ने प्रक्रियाको ठेक्का लिएर बसेको छ। हिजो सर्वोच्चले भनिसक्यो। फेरि आज पनि न्यायाधीशले प्रधानमन्त्रीलाई भेटेको हो भनेर समाचार लेख्यो। लोकतान्त्रिक संस्थामाथि हमला ? मन्त्रिपरिषद् बैठकले प्रतिनिधिसभा विघटन गर्ने र नयाँ निर्वाचनमा जाने निर्णय गर्यौँ। यो प्रधानमन्त्रीले सिफारिस गर्ने हो। प्रधानमन्त्रीले सिफारिस गर्दा संविधानको ७६ को १ उपधारा ७ र संविधानको धारा ८६ को प्रयोग गरेको छ। देशमै भएका संवैधानिक अभ्यासलाई विघटनको सिफारिस गरेको छु। त्यही कुरा कोट गरेर राष्ट्रपतिबाट सिफारिस भएको छ, उनले भने। उनले दाहाल र नेपाल समूहको नेकपामा जस्तो भाँडभैलो अराजकता, अनुशासनहीनता, आन्तरिक ध्वंस संसारमा कुनै पार्टीमा नदेखिएको बताए। यति अराजकता र अनुशासनहीनता देख्नुभएको छ ? कुनै देशको राष्ट्रपतिमाथि अश्लीलता बोलेको ?, उनले भने, नेपालका केही बुद्धिजीवी र केही राजनीतिज्ञ हुँ भन्नेहरूले कस्तो बनाउन खोजेका यो देश ? राष्ट्रको सर्वोच्च संस्थामाथि तथानाम बोलेर हुर्मत लिएको छ। शक्तिपृथकीकरणको सिद्धान्तअनुसार स्वतन्त्र न्यायालय र स्वतन्त्र न्यायपालिकामाथि हुर्मत लिएको छ। उनले दाहाल नेपाल पक्षले आफूलाई अध्यक्षबाट हटाएको प्रसंग पनि कोट्याए। उहाँहरूले केपी ओलीलाई हटाउनुभयो रे ! अचम्म लाग्छ। राजनीतिक हिसाबले जेठो अध्यक्ष हुन्छ। अध्यक्षमा उहाँहरू पुरानो अध्यक्ष हो, उनले भने, उहाँहरूले जेसुकै छाडे पनि अध्यक्ष छाड्नु हुन्न। माधव नेपालजी अध्यक्ष हुनुभएछ। कसले छानेको अध्यक्ष ? हुन त उहाँ नछानी हुन बानी परेको मान्छे। उहाँ पार्टी महासचिव निर्वाचनबाट हुनुभएको होइन, कमरेड मदन भण्डारीको निधन भएपछि हो। दुई पटक चुनाव हार्नुभयो। प्रधानमन्त्री हुनुभयो। दाहाल र नेपाललाई अध्यक्ष र वरिष्ठ नेताको पद अझै नखोसेको भन्दै उनले अझै पार्टीमा आउन आग्रह गरे। अब परिस्थितिको आकलन भइसक्यो होला। बुझिसक्नुभयो। तपाईंको अध्यक्ष पद खोसेको छैन आउनुहोस्। वरिष्ठ नेताको पद खोसेको छैन आउनुहोस्, उनले भने, उहाँहरू कुद्नुभएको छ। मनपरी बोल्नुभएको छ। मुख छाड्नुभएको छ। यस्तो बोल्दा पनि केपी ओली मुस्कुराएको छ । के भएको छ। चुनाव हुँदै छ, हामी जित्दै छौँ। आउनुहोस् पार्टीमा आउनुहोस्। पार्टीमा आउने भनेको चुनावमा आउने हो। उनले दाहाल र नेपालले दुनियाँलाई रुवाउँदा आफूले हँसाएको बताए। उहाँहरूलाई केपी ओलीले मान्छे हँसाउँदै हिँड्दा चिन्ता छ। के म दुनियाँलाई रुवाउँदै हिँडौँ ? म बालबालिका, किशोरकिशोरी, युवा, दाजुभाइ दिदीबहिनी, बाआमाको अनुहारमा मुस्कान ल्याउन चाहन्छु। मजदुरमा मुस्कान ल्याउन चाहन्छु। उनीहरूका आँखामा आँसु हुनु हुँदैन, उनले भने, उहाँहरूले कसैको घोडा खोसेर रुवाउनुभयो। कसैलाई गाडी खोसेर रुवाउनुभयो। कसैको खेत खोस्या छ। कसैको घर र पैसा खोस्या छ। रुवाउने अनेक काइदा छन्। अनि मैले हँसाएँ भनेर कुरा गरिराख्नुभएको छ । जता गए पनि हँसाएर मख्ख पार्यो भनेको छ। नेपाली जनता हाँस्दा किन पिर परेको हो ? विचाराधीन मुद्दामा म बोल्दिनँ : नेम्बाङओली पक्षका स्थायी समिति सदस्य तथा प्रदेश १ का संयोजक सुवास नेम्बाङले केपी ओलीलाई अस्वीकार गरेर के गर्न खोजेको भन्दै दाहाल र नेपालमाथि प्रश्न गरेका छन्। केपी ओलीलाई अस्वीकार गरेर गर्न खोजेको के हो ?, नेम्बाङले भने, देशले त्यसको जवाफ खोजिरहेको छ। त्यसको जवाफ म खोजिराखेको छु। उनले नेकपा अध्यक्ष ओली र महासचिव विष्णु पौडेल भएको बताए। हाम्रो पार्टीका अध्यक्ष केपी ओली त्यसका महासचिव विष्णु पौडेल हुनुहुन्छ। मैले नाम लिनुको विशेष कारण छ, उनले भने, हाम्रा दोस्रा अध्यक्ष पुष्पकमल दाहाल प्रचण्ड हुनुहुन्छ। वरिष्ठ नेतामा माधवकुमार नेपाल, झलनाथ खनाल कसैलाई पनि हामीले कारबाही गरेर निकालेका छैनौं। किनभने हामी पार्टी एकताको पक्षमा छौँ। दाहालनेपाल समूहले ओलीलाई कारबाही गरेकोप्रति उनले आपत्ति जनाए। नेपालप्रति व्यंग्य गर्दै उनले अध्यक्ष बन्ने यत्ति सजिलो प्रक्रिया थाहै नभएको टिप्पणी गरे। केपी कमरेडलाई कारबाही गरेर आफैँ अध्यक्ष हुनुभयो रे ! मैले नाम बिर्सिएँ। केही अगाडि केपी कमरेडसँग निर्वाचनमा हार्नुभएको थियो रे ! अहिले उहाँलाई निकालेर अध्यक्ष हुनुभयो रे !, उनले आश्चर्य व्यक्त गर्दै भने, कस्तो सजिलो रहेछ प्रक्रिया मलाई थाहै थिएन। अध्यक्षलाई कारबाही गर्दै आफैँ अध्यक्ष भएको थाहा पाएको तर महासचिवलाई निकालेर १० जनालाई महासचिव बनाउन लागेको भन्दै उनले दाहालनेपालको आलोचना गरे। फेरि समाचार सुनियो महासचिव पौडेललाई पनि कारबाही गरियो रे ! यो सबै त बुझियो। अध्यक्षलाई निकालेर आफैँ बन्नुभएछ। महासचिवलाई निकालेर आफैँ बन्नुहोला ! त्यसमा पनि पाँच १० जना लाग्नुभएको छ रे ! महासचिव कसलाई बनाउनुहुन्छ थाहा छैन, उनले भने। उनले यो सरकार कामचलाउ नभएको बताए। संविधानअनुसार यो सरकार कार्यसञ्चालन गरिराखेको छ। यो सरकारले सबै कुरा गर्न पाउँछ। एउटा सरकारले गर्ने सबै काम यो सरकारले गर्न पाउँछ, उनले भने, जुन दिन निर्वाचन आयोगले आचारसंहिता घोषणा गर्छ त्यसपछि केही विषयमा रोक लगाउन सक्छ। त्यसअघिसम्म सबै काम गर्छ। उनले सर्वाेच्च अदालतमा विचाराधीन मुद्दामा अहिले पनि आफू नबोल्ने बताए। प्रधानमन्त्रीले संसद् विघटन गरेको हो, उहाँ बोल्न सक्नुहुन्छ। यो मुद्दा सर्वोच्च अदालतमा विचाराधीन भएको हुनाले म बोल्दिनँ भनेको थिएँ, अहिले पनि त्यही भन्छु, उनले भने, प्रधानमन्त्रीले संसद् विघटनबारे आफ्ना कुरा भन्न सक्नुहुन्छ। भन्न पाउनुहुन्छ। ठीक हो होइन भनेर सर्वोच्च अदालतले फैसला गर्छ।"
प्रतिनिधिसभा विघटनविरुद्ध कांग्रेसको देशव्यापी प्रदर्शन,"काठमाडौं : नेपाली कांग्रेसले शनिबार प्रतिनिधिसभा विघटनको विरोध गर्दै सबै स्थानीय तहमा प्रदर्शन गरेको छ। यसअघि कांग्रेसले सबै प्रतिनिधिसभा निर्वाचन क्षेत्र र प्रदेशसभा निर्वाचन क्षेत्रमा विरोध प्रदर्शन गरेको थियो। कांग्रेस सभापति शेरबहादुर देउवाले देशव्यापी प्रदर्शनले सरकारको कदमविरुद्ध आमनागरिकको भावना अभिव्यक्त भएको दाबी गरेका छन्। केपी शर्मा ओलीको नेतृत्वमा रहेकोे नेकपाको सरकारले गरेको संसद् विघटनको असंवैधानिक र अलोकतान्त्रिक कदम एवं सर्वसत्तावाद, कुशासन र भ्रष्टाचारविरुद्ध देशव्यापी रूपमा भएको शान्तिपूर्ण प्रदर्शनले नेपाली जनताको भावना अभिव्यक्त गरेको छ, देउवाले प्रेस विज्ञप्तिमा भनेका छन्। कांग्रेसले माघ ८ गते ६ हजार ७ सय ४३ वडामा विरोध प्रदर्शन गर्दै छ। सभापति देउवाले शनिबार साँझ विज्ञप्ति जारी गर्दै विरोध प्रदर्शनलाई थप व्यापक र प्रभावकारी बनाउन आग्रह गरेका छन्। कांग्रेसका पूर्वमहामन्त्री प्रकाशमान सिंहले प्रधानमन्त्रीको कदमविरुद्ध पार्टीले सशक्त आन्दोलन गर्ने चेतावनी दिए। नेता सिंहले कांग्रेस नेतृत्वमा संविधान बनेको उल्लेख गर्दै संविधानको रक्षा गर्ने दायित्व पनि कांग्रेसकै काँधमा भएको बताए। वसन्तपुरमा आयोजित कार्यक्रममा उनले भने, कांग्रेसको नेतृत्वमा संविधान जारी भएको हो। संसद्बाट निर्वाचित प्रधानमन्त्रीले असंवैधानिक कदम उठाउँछन् भने कांग्रेस टुलुटुलु हेरेर बस्दैन। कांग्रेस सहमहामन्त्री डा प्रकाशशरण महतले राष्ट्रिय जागरण अभियानको निरन्तरताका रूपमा कांग्रेस जनताबीच आएको बताए। डा महतले काठमाडौंको कागेश्वरी मनोहरा नगरपालिकामा आयोजित कार्यक्रमलाई सम्बोधन गरेका थिए। अर्का नेता गगनकुमार थापाले प्रतिनिधिसभा विघटन कदम असंवैधानिक मात्रै नभएर अनधिकृत भएको दोहोर्याए। हाम्रो संविधानले बहुमतप्राप्त प्रधानमन्त्रीलाई संसद् विघटनको अधिकार दिएकै छैन, महांकाल गाउँपालिकामा आयोजित कार्यक्रममा उनले भने, यो हामीले नजानेर लेखेको होइन, जानेरै लेखेको हो। ०४७ सालमा प्रधानमन्त्रीले चाहेको बेलामा संसद् विघटन गर्ने अधिकार दिइएको थियो। त्यतिबेला पटकपटक संसद् विघटन गरिए। ती पनि गलत थिए तर त्यो संविधानमै व्यवस्था थियो। कांग्रेस दोधारे बन्नु हुन्न नेपाली कांग्रेसका वरिष्ठ नेता रामचन्द्र पौडेलले संविधान र लोकतन्त्रको रक्षा कांग्रेसको एजेन्डा रहेको बताएका छन्। पहिला सिद्धान्त जोगाएर मात्रै चुनावमा जाने नेता पौडेलले बताए।नेता पौडेलले शनिबार भरतपुर महानगरपालिकामा आयोजित विरोधसभालाई सम्बोधन गर्दै कांग्रेस दोधारे चरित्रमा लाग्न नहुने बताए। पहिला संविधान जोगाए त्यसपछिको निर्वाचनले कांग्रेसलाई सरकारको नेतृत्वमा जनताले पुर्याउने दाबी उनको थियो। संविधानविरोधी कार्यको शिरोधार्य गरेर चुनावमा जान्छौं भन्नु मोही माग्ने ढुंग्रो लुकाउने काम हो, उनले भने, लोकतन्त्र र संविधान बचाउनुपर्छ भने प्रतिनिधिसभा पुनःस्थापना हुनुपर्छ। योभन्दा अर्को विकल्प छैन। उनले सत्ताको दुविधा र लोभलालचमा लाग्न नहुने धारणा व्यक्त गरे। कुनै पनि सत्ताको लोभ र सांसद बन्ने लोभ अहिले गर्न जरुरी छैन, उनले भने, खेतै रहेन भने के खेती आउँछ ? पहिला खेत बचाऔं, खेत बचे अर्कोपटक बाली आउँछ। यो कुरा कांग्रेसले बुझ्न आवश्यक छ।"
भारतसँग फलदायी छलफल,"काठमाडौं : परराष्ट्रमन्त्री प्रदीप ज्ञवालीले कालापानी, लिम्पियाधुरा र लिपुलेक विवाद समाधान गर्न भारत तयार देखिएको बताएका छन्। कालापानी, लिम्पियाधुरा र लिपुलेक विवाद छिटो समाधान गर्न राजनीतिक र कूटनीतिक संयन्त्रलाई क्रियाशील गर्न दुवै मुलुक सहमत भएको मन्त्री ज्ञवालीले बताएका हुन्। भारत भ्रमणबाट फर्किएपछि शनिबार त्रिभुवन अन्तर्राष्ट्रिय विमानस्थलमा सञ्चारकर्मीसँग मन्त्री ज्ञवालीले सन् १९५० को सन्धिको पुनरवलोकन, ईपीजी प्रतिवेदन र बाँकी रहेको सीमा विवाद समाधान गर्न भारतीय पक्षसँग गम्भीर र फलदायी छलफल भएको बताएका छन्। मन्त्री ज्ञवालीले शनिबार बिहान भारतीय रक्षामन्त्री राजनाथ सिंहसँग भेटवार्ता गरेका थिए। भारतीय रक्षामन्त्रीलाई उद्धृत गर्दै ज्ञवालीले भने, कालापानी, लिम्पियाधुरा र लिपुलेकको समस्या समाधानका लागि छलफल गरौं। भारतीय रक्षामन्त्री सिंहले सीमा समस्यालाई यथाशीघ्र समाधान गर्नुपर्ने भनेको उनले पत्रकारलाई सुनाएका थिए। सिंहसँगको भेटमा रक्षा सहयोगबारे समेत छलफल भएको मन्त्री ज्ञवालीको भनाइ थियो। आयोगको बैठकमा सीमा विवाद सुल्झाउन सन् २०१४ मा बनेको सचिवस्तरीय संयन्त्रलाई क्रियाशील बनाउने विषयमा छलफल भएको छ। दुवै मुलुक उच्चस्तरीय राजनीतिक संयन्त्रलाई क्रियाशील बनाई सीमा समस्या समाधान गर्न तयार भएका हुन्। मन्त्री ज्ञवालीले कालापानी, लिम्पियाधुरा र लिपुलेकमा देखिएको सीमा विवाद समाधान गर्न संवाद र वार्ता एक मात्र विकल्प भएको समकक्षी एस जयशंकरसँग भेटमा भनेका थिए। भारतीय विदेशमन्त्री जयशंकरले नेपालसँग देखिएका सीमालगायत असमझदारीलाई संवादको माध्यमबाट निरुपण गर्र्दै लैजाने बताएका थिए। ज्ञवालीले नेपालभारत संयुक्त आयोगको बैठकमा आर्थिक सहायता, कनेक्टिभिटी, ऊर्जालगायत विषयमा छलफल भएको बताए। बैठकमा नेपाल र भारतका विविध विषयमा छलफल भयो, ज्ञवालीले भने, बैठक बस्नु नै आफैँमा सकारात्मक विषय हो। उनले कारोना भाइरसविरुद्धको खोप उपलब्ध गराउन भारत तयार रहेको पनि बताए। भारतले शनिबार खोप लगाउन सुरु गरेको छ। तर, ज्ञवालीले कहिलेसम्म भारतले खोप दिन सक्छ भन्ने विषयमा केही खुलाएनन्। नेपालभारत संयुक्त आयोगको सातौँ बैठक नेपालमा बस्नेछ।"
'गिरिजाप्रसाद कोइरालालाई जस्तो संसद विघटन गर्ने अधिकार ओलीलाई छैन',"काठमाडौं : प्रतिनिधिसभा विघटनविरुद्ध परेको रिट निवेदनबमोजिम आइतबार संवैधानिक इजलासमा भएको सुनुवाइमा रिट निवेदकका तर्फबाट अधिवक्ता सन्तोष भण्डारीले प्रतिनिधिसभाको कार्यकाल पाँच वर्षका लागि भएकाले प्रधानमन्त्रीलाई विघटन गर्ने अधिकार नभएको दावी गरे । रिट निवेदकको माग र विषयवस्तुबारे आजदेखि निरन्तर सुनुवाइ भएको हो । त्यस्तै अधिवक्ता गिरिराज भट्टले विगतमा गिरिजाप्रसाद कोइरालाले आफूसँग भएको अधिकार प्रयोग गरेर तत्कालीन श्री ५ लाई विघटन सिफारिश गरिएपछि प्रतिनिधिसभा विघटन भए पनि अहिले नेपालको संविधानमा त्यो व्यवस्था नभएको जिकिर गरे। अधिवक्ता डा भीमार्जुन आचार्यले वर्तमान संविधानमा प्रतिनिधिसभा विघटन गर्ने अधिकारबारे कहीँकतै उल्लेख नगरिएको जिकिर गरे। गत पुस ११ देखि सर्वोच्च अदालत, संवैधानिक इजलासमा सुनुवाइ सुरु भई क्षेत्राधिकार विवादमा बहस भएपछि संवैधानिक इजलासमै सुनुवाइ गरिने भनी यही माघ २ गते आदेश भएको थियो । प्रधानन्यायाधीश चोलेन्द्रशम्शेर जबरा तथा न्यायाधीश विश्वम्भरप्रसाद श्रेष्ठ, अनिलकुमार सिन्हा, सपना मल्ल र तेजबहादुर केसीको संवैधानिक इजलासले शुक्रबार संवैधानिक इजलासमै सुनुवाइ गर्ने तय गरेपछि आजदेखि विषयवस्तुमा प्रवेश गरेर बहस सुरु भएको हो । उक्त विवादमा संवैधानिक इजलास वा बृहत् पूर्ण इजलासमा सुनुवाइ गर्ने भनेर गत पुस २२, २९ गते हुँदै यही माघ २ गते संवैधानिक इजलासमै सुनुवाइ गर्ने तय भएको हो । रिट निवेदक १३ जनामध्ये ११ जनाले उक्त विषय बृहत् पूर्ण इजलासमा सुनुवाइ गर्नुपर्ने माग गर्दै पूरक निवेदन दिएकाले क्षेत्राधिकारका विषयमा लामै बहस र छलफल भयो । गत १० पुस गते संवैधानिक इजलासले प्रतिनिधिसभा विघटन गर्नुपर्ने कारणसहित लिखित जवाफ पेश गर्न सरकारका नाममा आदेश जारी गरेको थियो । आदेशअनुसार राष्ट्रपति एवं प्रधानमन्त्री तथा मन्त्रिपरिषद्को कार्यालय र सभामुखले गत पुस १९ गते महान्यायाधिवक्ता कार्यालयमार्फत लिखित जवाफ पेश गरिसकेका छन्। अदालतले प्रतिनिधिसभा विघटनसम्बन्धी सिफारिश र निर्णयको सक्कलप्रति राष्ट्रपति एवं प्रधानमन्त्री तथा मन्त्रिपरिषद्को कार्यालयबाट झिकाउने तथा प्रतिनिधिसभामा अविश्वासको प्रस्ताव दर्ता भएको खुल्ने गरी सक्कल रजिष्ट्रारसमेतका कागजात सङ्घीय सचिवालयबाट झिकाउने आदेश जारी गरेको थियो । अदालतका सहयोगी (एमिकस क्युरी) मा वरिष्ठ अधिवक्ता बद्रीबहादुर कार्की, सतिशकृष्ण खरेल, विजयकान्त मैनाली, पूर्णमान शाक्य र गीता पाठक छन्। प्रधानमन्त्रीका सिफारिशमा राष्ट्रपतिले यही पुस ५ गते प्रतिनिधिसभा विघटन गरेको निर्णयविरुद्ध राष्ट्रपति एवं प्रधानमन्त्री तथा मन्त्रिपरिषद्को कार्यालय, सभामुखलगायतलाई विपक्षी बनाई विघटित प्रतिनिधिसभाका सदस्य देवप्रसाद गुरुङ, कृष्णभक्त पोखरेल, शशी श्रेष्ठ र रामकुमारी झाँक्रीका तर्फबाट अधिवक्ता प्रवेश केसीले निवेदन दायर गरेका थिए। रिट निवेदनमा निवर्तमान सांसदले प्रधानमन्त्रीका सिफारिशमा राष्ट्रपतिले प्रतिनिधिसभा विघटन गर्ने गरी गरेको निर्णयबाट प्रतिनिधिसभाको पाँच वर्षसम्म प्रतिनिधित्व गर्न पाउने हकबाट वञ्चित भएको जनाउँदै सो निर्णय बदर गर्न माग गरिएको छ । त्यस्तै वरिष्ठ अधिवक्ता दिनेश त्रिपाठी तथा अधिवक्ता शालिकराम सापकोटा, ज्ञानेन्द्रराज आरण, समृत खरेल, कञ्चनकृष्ण न्यौपाने, सन्तोष भण्डारी, दीपक राई, अमिता गौतम, लोकेन्द्रबहादुर ओली, कमलबहादुर खत्री, मनिराम उपाध्याय, तुलसी सिंखडा र अच्युतप्रसाद खरेलले निवेदन दायर गरेका थिए। कानुन व्यवसायीले दायर गरेको रिट निवेदनमा प्रधानमन्त्रीले गरेको सिफारिश र सो सिफारिशका आधारमा राष्ट्रपतिद्वारा प्रतिनिधिसभा विघटनसम्बन्धी सम्पूर्ण कामकारवाही र सो सिफारिशका आधारमा भएगरेका सम्पूर्ण कार्य नेपालको संविधानको धारा, १३३ को उपधारा, २ र ३ बमोजिम उत्प्रेषणका आदेशबाट बदर गरी प्रतिनिधिसभाले गर्नुपर्ने काम सम्पन्न गर्न उपयुक्त आदेश गर्न माग गरिएको छ ।रासस"
संवैधानिक इजलासमा सवालजवाफ : प्रधानमन्त्रीले संसद् विघटन गर्न नसक्ने अधिवक्ताको जिकिर,"काठमाडौं : प्रतिनिधिसभा विघटनविरुद्ध परेको रिट निवेदनबमोजिम आइतबार संवैधानिक इजलासमा सुनुवाइ सुरु भएको छ । रिट निवेदकका तर्फबाट अधिवक्ता सन्तोष भण्डारीले प्रतिनिधिसभाको कार्यकाल पाँच वर्षका लागि भएकाले प्रधानमन्त्रीलाई विघटन गर्ने अधिकार नभएको दाबी गरेका छन् । त्यस्तै अधिवक्ता गिरिराज भट्टले विगतमा गिरिजाप्रसाद कोइरालाले आफूसँग भएको अधिकार प्रयोग गरेर तत्कालीन राजालाई विघटन सिफारिश गरिएपछि प्रतिनिधिसभा विघटन भए पनि अहिले नेपालको संविधानमा त्यो व्यवस्था नभएको जिकिर गरे । वरिष्ठ अधिवक्ता डा भीमार्जुन आचार्यले वर्तमान संविधानमा प्रतिनिधिसभा विघटन गर्ने अधिकारबारे कहीँकतै उल्लेख नगरिएको दाबी गरेका छन् । अधिवक्ता आचार्यले पहिलो प्रतिनिधिसभाको कार्यकाल पाँच वर्ष पूरा भएको अवस्था र संविधान अनुसार सरकार गठन हुन सक्ने अवस्था नभएको खण्डमा मात्र प्रधानमन्त्रीले संसद विघटन गर्न सक्ने व्यवस्था संविधानमा भएको बताए । उनले अन्य अवस्थामा प्रतिनिधिसभा विघटन हुनै नसक्ने दाबी प्रस्तुत गरे । संविधानले प्रधानमन्त्रीलाई संसद् विघटनको अधिकार नै नदिएको जिकिर पटकपटक दोहोर्याए । अधिवक्ता आचार्यले प्रधानमन्त्रीलाई अधिकार नै नभएको दाबी गर्दै गर्दा बहसमा सहभागी न्यायाधीशले संविधानको धारा ७६ को कसले उपयोग गर्छ भन्दै प्रश्न गरेका थिए । संविधानको धारा राम्ररी पढ्नसमेत न्यायाधीशले आचार्यलाई सुझाए । बहसका क्रममा न्यायाधीश र अधिवक्ता आचार्यबीच सवालजवाफ भएको छ । न्यायाधीश सपना मल्ल प्रधानले अवस्थालाई आकलन गरेर संसद विघटन गर्न नसक्ने दाबी प्रस्तुत गरिन् । सुनुवाइका क्रममा अधिवक्ता आचार्य र संवैधानिक इजलासको नेतृत्व गरेका प्रधानन्यायाधीश चोलेन्द्र शम्शेर राणबीच सवाल जवाफ भएको छ । अधिवक्ता आचार्यले प्रधानमन्त्रीलाई अधिकार नदिएको जिकिर गर्दा त्यसको जवाफमा प्रधानन्यायाधीश राणाले जवाफ दिएका हुन् । राणाले अधिवक्ता आचार्यलाई प्रश्न गर्दै भने, धारा ७६ को आधारमा प्रधानमन्त्रीले संसद् विघटन गर्न पाउँदैनन् र ? त्यसको जवाफमा अधिवक्ता आचार्यले काल्पनिक कुरा अदालतमा जान नमिल्ने बताए । संविधानमा भएका विकल्पको प्रयोग नै नगरी संसद विघटन भएको तर्क गर्न नमिल्ने आचार्यको भनाइ छ । प्रधानमन्त्रीले आफूसँग विकल्प नभएको जानकारी सदनलाई गराउनुपर्नेसमेत उनले बताएका छन् । पुस ११ देखि सर्वोच्च अदालत, संवैधानिक इजलासमा सुनुवाइ शुरु भई क्षेत्राधिकार विवादमा बहस भएपछि संवैधानिक इजलासमै सुनुवाइ गरिने भनी यही माघ २ गते आदेश भएको थियो । प्रधानन्यायाधीश राणा तथा न्यायाधीश विश्वम्भरप्रसाद श्रेष्ठ, अनिलकुमार सिन्हा, सपना मल्ल र तेजबहादुर केसीको संवैधानिक इजलासले शुक्रबार संवैधानिक इजलासमै सुनुवाइ गर्ने तय गरेपछि आइतबारदेखि विषयवस्तुमा प्रवेश गरेर बहस सुरु भएको हो । उक्त विवादमा संवैधानिक इजलास वा बृहत् पूर्ण इजलासमा सुनुवाइ गर्ने भनेर गत पुस २२, २९ गते हुँदै यही माघ २ गते संवैधानिक इजलासमै सुनुवाइ गर्ने तय भएको हो । रिट निवेदक १३ जनामध्ये ११ जनाले उक्त विषय बृहत् पूर्ण इजलासमा सुनुवाइ गर्नुपर्ने माग गर्दै पूरक निवेदन दिएकाले क्षेत्राधिकारका विषयमा लामै बहस र छलफल भयो । गत १० पुस गते संवैधानिक इजलासले प्रतिनिधिसभा विघटन गर्नुपर्ने कारणसहित लिखित जवाफ पेश गर्न सरकारका नाममा आदेश जारी गरेको थियो । आदेशअनुसार राष्ट्रपति एवं प्रधानमन्त्री तथा मन्त्रिपरिषद्को कार्यालय र सभामुखले गत पुस १९ गते महान्यायाधिवक्ता कार्यालयमार्फत लिखित जवाफ पेश गरिसकेका छन् । अदालतले प्रतिनिधिसभा विघटनसम्बन्धी सिफारिश र निर्णयको सक्कलप्रति राष्ट्रपति एवं प्रधानमन्त्री तथा मन्त्रिपरिषद्को कार्यालयबाट झिकाउने तथा प्रतिनिधिसभामा अविश्वासको प्रस्ताव दर्ता भएको खुल्ने गरी सक्कल रजिष्ट्रारसमेतका कागजात सङ्घीय सचिवालयबाट झिकाउने आदेश जारी गरेको थियो । अदालतका सहयोगी (एमिकस क्युरी) मा वरिष्ठ अधिवक्ता बद्रीबहादुर कार्की, सतिशकृष्ण खरेल, विजयकान्त मैनाली, पूर्णमान शाक्य र गीता पाठक रहेका छन् । प्रधानमन्त्रीका सिफारिशमा राष्ट्रपतिले यही पुस ५ गते प्रतिनिधिसभा विघटन गरेको निर्णयविरुद्ध राष्ट्रपति एवं प्रधानमन्त्री तथा मन्त्रिपरिषद्को कार्यालय, सभामुखलगायतलाई विपक्षी बनाई विघटित प्रतिनिधिसभाका सदस्य देवप्रसाद गुरुङ, कृष्णभक्त पोखरेल, शशी श्रेष्ठ र रामकुमारी झाँक्रीका तर्फबाट अधिवक्ता प्रवेश केसीले निवेदन दायर गरेका थिए । रिट निवेदनमा निवर्तमान सांसदले प्रधानमन्त्रीका सिफारिशमा राष्ट्रपतिले प्रतिनिधिसभा विघटन गर्ने गरी गरेको निर्णयबाट प्रतिनिधिसभाको पाँच वर्षसम्म प्रतिनिधित्व गर्न पाउने हकबाट वञ्चित भएको जनाउँदै सो निर्णय बदर गर्न माग गरिएको छ । त्यस्तै वरिष्ठ अधिवक्ता दिनेश त्रिपाठी तथा अधिवक्ता शालिकराम सापकोटा, ज्ञानेन्द्रराज आरण, समृत खरेल, कञ्चनकृष्ण न्यौपाने, सन्तोष भण्डारी, दीपक राई, अमिता गौतम, लोकेन्द्रबहादुर ओली, कमलबहादुर खत्री, मनिराम उपाध्याय, तुलसी सिंखडा र अच्युतप्रसाद खरेलले निवेदन दायर गरेका थिए । कानून व्यवसायीले दायर गरेको रिट निवेदनमा प्रधानमन्त्रीले गरेको सिफारिश र सो सिफारिशका आधारमा राष्ट्रपतिद्वारा प्रतिनिधिसभा विघटनसम्बन्धी सम्पूर्ण कामकारवाही र सो सिफारिशका आधारमा भएगरेका सम्पूर्ण कार्य नेपालको संविधानको धारा, १३३ को उपधारा, २ र ३ बमोजिम उत्प्रेषणका आदेशबाट बदर गरी प्रतिनिधिसभाले गर्नुपर्ने काम सम्पन्न गर्न उपयुक्त आदेश गर्न माग गरिएको छ ।"
मर्न तयार छु तर झुक्दिनँ : प्रचण्ड,"काठमाडौं : नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले प्रतिनिधिसभा पुर्नस्थापनाका लागि कुनै हालतमा नझुक्ने बताएका छन् । प्रतिगमनविरुद्ध संघर्षका लागि आफू मर्न तयार रहेको तर, नझुक्ने बताएका हुन् । आइतबार राजधानीमा आयोजित उपत्यकास्तरीय विद्यार्थी भेलालाई सम्बोधन गर्दै प्रचण्डले यस्तो बताएका हुन् । प्रधानमन्त्री केपी ओली र प्रतिनिधिसभा विघटनविरुद्ध आक्रोशित ढंगले प्रस्तुत भएका प्रचण्डले अखिल नेपाल राष्ट्रिय स्वतन्त्र विद्यार्थी युनियनको भेलालाई सम्बोधन गर्दै यस्तो बताएका हुन् । उनले युवा विद्यार्थीलाई अझ जुझारु र आक्रमक कार्यक्रम ल्याउनसमेत निर्देशन दिए । उनले देशलाई अध्यारो भड्खालोमा हालेको हेर्न नसक्ने प्रष्ट पारे । विद्यार्थी साथीहरु तपाईहरु अलि जुझारु र आक्रमक कार्यक्रम बनाउनुहोस् । हामी नेतृत्व गर्न अन्तिमसम्म पनि तयार छौँ, विद्यार्थीलाई निर्देशन दिनेक्रममा प्रचण्डले भने, देशलाई अध्यारो भड्खालोमा हालेको धेरै बेर हेर्न सकिँदैन । हिजो पनि मर्न हिँडेको हो । मर्नुपरे मर्न तयार छौँ । तर, झुक्न तयार छैनौँ । इतिहासको निर्माता जनता भएको र इतिहासमा ठूलाठूला परिवर्तन जनताले गरेको भन्दै प्रचण्डले प्रतिनिधिसभा विघटनविरुद्ध अन्तिम समयसम्म संघर्ष गर्ने भन्दै यस्तो बताएका हुन्। इतिहासको निर्माता जनता हो अरु कोही होइन, अगाडि उनले भने, इतिहासमा ठूलठूला परिवर्तन जनताले गरेका छन् । प्रचण्डले यो प्रतिगमनलाई कुनै हालतमा सफल हुन नदिने प्रष्ट पारे । नेपाललाई प्रतिगमनतर्फ लाने भ्रम नपार्न आग्रह गर्दछु, उनले भने, हाम्रो लोकतान्त्रिक बाटोबाट अगाडि बढ्ने प्रतिवद्धतालाई कसैले कमजोर नठानोस् । प्रतिगमन कुनै हालतमा सफल हुँदैन ।"
घडी देखाउँदै विवेकशील पार्टीको सांकेतिक विरोध,काठमाडौँ: संसद विघटनविरुद्ध विवेकशील पार्टीले आइतबार माइतीघर मण्डलामा प्रदर्शन गरेको छ । प्रधानमन्त्रीको असंवैधानिक कदमविरुद्ध विवेकशीलका नेता तथा कार्यकर्ताहरुले घडी बोकेर सांकेतिक रुपमा प्रदर्शन गरेका हुन् । देशलाई अप्ठ्यारो परिस्थिति भएको समयसमा कोरोना खोप उपलब्ध गराउनुपर्नेमा प्रधानमन्त्रीले देशलाई झन संकटतिर धकेलेको भन्दै उनीहरुले विरोध जनाएका हुन् । प्रधानमन्त्रीलाई कूमतीमा नलाग्न सुझाव दिँदै घडी देखाएर सांकेतिक विरोध गरिएको विवेकशीलले जारी गरेको विज्ञप्तिमा उल्लेख गरेको छ । संसद विघटनपछि निरन्तर विरोध गर्दैआएको विवेकशील पार्टीले गरेको आइतबारको प्रदर्शन २८ औं दिन हो। विवेकशीलले सोमबार बिहान माइतीघर मण्डलामै प्रदर्शन गर्ने पार्टीका नेता शशिबिक्रम कार्कीले जनाएका छन् ।
ओली साइबर सेना भएका दुर्योधन हुन् : माधव नेपाल,"नेपालगन्ज : नेपाल कम्युनिस्ट पार्टी (नेकपा) अध्यक्ष माधवकुमार नेपालले केपी ओलीलाई महाभारतका खलपात्र दुर्योधनको संज्ञा दिएका छन् । नेकपा बाँकेले आइतबार नेपालगन्जमा आयोजना गरेको जिल्लास्तरीय अगुवा कार्यकर्ता भेला तथा प्रशिक्षण कार्यक्रमलाई सम्बोधन गर्दै नेता नेपालले हारिसक्दा पनि दम्भ र अहंकारले अन्तिम अवस्थामा युद्ध लडिरहेका दुर्योधन जस्तै भएको बताए । उनले भने, कौरवका सारा ९९ भाइ मरिसकेका छन् । दुर्योधनको भने फुर्ती घटेकै छैन । यस्तै प्रवृत्ति बोकेका व्यक्ति हुन्, पात्र हुन् केपी ओली । ओलीको अब फुर्ती चल्नेवाला छैन । नेता नेपालले ओलीको नेकपालाई धुन्धुकारी, मेला, झमेला भएको माछा बजार र जात्राको संज्ञा पनि दिए । उनले ओलीले थप गरेका केन्द्रीय सदस्यलाई जात्रामा सहभागी व्यक्तिको रुपमा टिप्पणी गरे । सोही कार्यक्रममा नेकपा प्रवक्ता नारायणकाजी श्रेष्ठले पनि निर्वाचन आयोगले आफूहरु रहेको पार्टीलाई सूर्य र पार्टीको नाम दिनुको विकल्प नभएको दाबी गरेका थिए । उनले भने, निर्वाचन आयोगले हाम्रो पार्टीलाई आधिकारिकता दिनुको अब विकल्प छैन । कार्यक्रममा नेकपा स्थायी कमिटी सदस्यद्वय युवराज ज्ञवाली र वर्षमान पुन लगायतका नेताले संसद विघटनाका विरुद्धमा गाउँ तहबाटै कार्यकर्ता आन्दोलित हुन आव्हान गरेका थिए।"
प्रधानमन्त्रीको आर्थिक सल्लाहकार बनेपछि दुगडले भने बेरोजगारी हटाउन केन्द्रित हुन्छु,"काठमाडौं : प्रधानमन्त्रीका विशेष आर्थिक सल्लाहकारमा पूर्वराज्यमन्त्री मोतीलाल दुगड नियुक्त भएका छन् । प्रधानमन्त्रीको सिफारिशमा मन्त्रिपरिषद्ले उनको नियुक्ति गरेको हो । सल्लाहकार दुगडले मङ्गलबारदेखि सिंहदरबारमा आफ्नो कार्यभार सम्हाल्ने छन् । उनी यसअघिका विशेष आर्थिक सल्लाहकार डा युवराज खतिवडाका स्थानमा नियुक्त भएका हुन् । मुलुकमा विद्यमान आर्थिक अनियमितता हटाउँदै आर्थिक समृद्धि गर्ने विषयमा आफूले प्रधानमन्त्रीलाई सिफारिश गर्ने विशेष सल्लाहकार दुगडले बताए । औद्योगिकीकरणमार्फत आर्थिक गतिविधि बढाउँदै बेरोजगारी हटाउने, आयातनिर्यात सन्तुलन कायम गर्ने, व्यापार घाटा घटाउने, आर्थिक अनियमितता हटाउने र भ्रष्टाचार निवारण गर्ने विषयमा मेरो विशेष जोड रहने छ, उनले भने । सही बजेट विनियोजन, आयातनिर्यात, शेयर मार्केट, बैकिङ, राजश्व आदि विषयमा पनि आफू केन्द्रित हुने उनले बताए । विराटनगरका दुगड यसअघि नेपाल सद्भावना पार्टी, नवनेपाल निर्माण पार्टी, नेकपा (एमाले) हुँदै नेपाल कम्युनिस्ट पार्टी(नेकपा)सँग आबद्ध भएका हुन् । रासस"
"ओलीलाई पार्टीले प्रधानमन्त्री बनाएको हो, जनताले होइन : प्रचण्ड","काठमाडौं : नेपाल कम्यनुस्टि पार्टी (नेकपा) प्रचण्ड नेपाल समूहका अध्यक्ष पुष्पकमल दाहाल 'प्रचण्ड' ले जनताले नभएर नेपाल कम्युनिस्ट पार्टी (नेकपा)ले चाहेर मात्र केपी ओलीलाई प्रधानमन्त्री बनाएको बताएका छन्। राष्ट्रिय युवा संघ नेपालको दोस्रो पूर्ण बैठकमा बोल्दै अध्यक्ष प्रचण्डले यस्तो बताएका हुन्। 'पार्टीले चाहेर मात्रै केपी ओलीलाई प्रधानमन्त्री बनाएको हो, जनताले चाहेर होइन,'उनले भने। उनले युवाहरुको काँधमा भोलीको नेपालको नेतृत्व गर्ने जिम्मेवारी आएको बताउँदै देश दुनियाँले देख्नेगरी आन्दोलनलाई सशक्त बनाउन समेत आग्रह गरे। विगतका आन्दोलनमा पनि युवाहरुको सशक्त भूमिका रहेको भन्दै अध्यक्ष प्रचण्डले संसद विघटनविरुद्ध आन्दोलनलाई सफल पार्न युवाहरुलाई जोश जाँगर लामो संघर्ष र बलिदान पछि पाएको संविधानमाथि प्रहार भएको भन्दै सिंगो देश नै स्तब्ध भएको जिकिर गरे। 'जनाताको भाषा बोलिएको संविधानको मूल मर्ममाथि प्रहार भएको छ। हाम्रा सहिद ,वीर योद्धाहरुको उपलब्धिमाथि प्रहार भएको छ। यसकारण हामी चिन्तित छौं। हामी हसिमजाक गर्ने वातावरणमा छैनौं। हामी गम्भीर मुडमा छौं।' अध्यक्ष प्रचण्डले प्रधानमन्त्री ओलीको बाटोमा आफू कुनै हालतमा हिंड्न नसक्ने बताए। 'हामी तपाईँको बाटोमा हिँड्न सक्दैनौं तपाईले रोजेको पतनको बाटो हो। त्यो बाटो हामीलाई स्वीकार्य छैन। तपाईसँग हाम्रो व्यक्तिगत केही रिसिबी छैन। त्यो बाटोलाई घृणा गरेका हौं। गलत प्रवृत्तिका विरुद्ध संघर्ष गर्नु परेको हो।' उनले ओलीभित्रको रोग कतै आफूलाई सर्छ किन भनेर डर लागिरहेको टिप्पणी गरे। 'तपाई भित्रको रोग हामीलाई पनि सर्छ कि भनेर डर लागिरहेको छ। त्यसैले केपी प्रवृत्तीको मेजर उपचार गर्नुपर्ने आवश्यक ठानेर संघर्षमा उत्रिएका हौं।' संसदविघटन विरुद्ध प्रचण्डनेपाल समूहले पहिलो चरणको आन्दोलन सकाएर दोस्रो चरणको आन्दोलन सुरु गरेको छ। प्रधानमन्त्रीको असंवैधानिक कदमविरुद्ध यो समूह सडक संघर्षमा उत्रिएको हो।"
राष्ट्रपति र प्रधानमन्त्रीबीच भेटवार्ता,काठमाडौं : राष्ट्रपति विद्यादेवी भण्डारी र प्रधानमन्त्री केपी ओलीबीच भेटवार्ता भएको छ । आइतबार बिहान शीतल निवासमा प्रधानमन्त्री र राष्ट्रपतिबीच भेटवार्ता भएको हो। भेटमा समसामयिक राजनीतिक विषयमा छलफल भएको बालुवाटार स्रोतले जनाएको छ। पुस ५ गते प्रतिनिधिसभा विघटन भएपछि राष्ट्रपति र प्रधानमन्त्रीबीच भेटवार्ता बाक्लो हुँदै आएको छ । भेटमा राजनीतिक विषयमै छलफल भएको बताइएको छ । भेटको विषयमा राष्ट्रपति र प्रधानमन्त्री कार्यालयले औपचारिक जानकारी भने गराएका छैनन् । प्रतिनिधिसभा विघटनको विरुद्धमा परेका रिटमाथि संवैधानिक इजलासमा सुनुवाइ सुरु भएको छ । राष्ट्रपति र प्रधानमन्त्रीबीचको भेटमा यिनै समसामयिक विषयमा करिब दुई घण्टासम्म छलफल भएको स्रोतको दाबी छ । प्रधानमन्त्री ओलीले प्रतिनिधिसभा विघटन गरेपछि सत्तारुढ दल नेपाल कम्युनिस्ट पार्टी (नेकपा) दुई समूहमा विभाजित भएको छ । एउटा समूहको नेतृत्व ओलीले गरेका छन् भने अर्को समूहको नेतृत्व पुष्पकमल दाहाल प्रचण्ड र माधवकुमार नेपालले गरेका छन् ।
लोकतन्त्र र संविधानको रक्षाका लागि एक होऔँ : वरिष्ठ नेता पौडेल,चितवन :नेपाली कांग्रेसका वरिष्ठ नेता रामचन्द्र पौडेलले लोकतन्त्रको संरक्षणका लागि सबै एक हुनुपर्ने बताएका छन् । कांग्रेस चितवन क्षेत्र नं २ ले प्रजातन्त्रका सेनानी कांग्रेसका पूर्वक्षेत्रीय सभापति भक्तिप्रसाद तिमिल्सिनाको सातौँ पुण्यतिथिका दिन यहाँ आइतबार आयोजित श्रद्धाञ्जलिसभामा उनले सबैको एकता र लगनशीलताले मात्र लोकतन्त्र र संविधानको रक्षा गर्न सकिने स्पष्ट गरे। उनी तत्कालीन नारायणपुर गाउँ पञ्चायतमा दुई पटक अध्यक्ष र भरतपुर नगरपालिका वडा नं ५ का वडाध्यक्ष भएका थिए समाजसेवामा पनि क्रियाशील तिमिल्सिनाले पार्टीका लागि सरकारी जागिर छाडेको जनाइएको छ । रासस
गण्डकी प्रदेशमा कोभिड नियन्त्रण सम्बन्धी संकल्प प्रस्ताव,"पोखरा : गण्डकी प्रदेश सभामा सत्ता र प्रतिपक्षसमेतको सहमतिमा कोभिड नियन्त्रण सम्बन्धी संकल्प प्रस्ताव पेस भएको छ। प्रमुख प्रतिपक्ष दल कांग्रेस संसदीय दलका नेता कृष्णचन्द्र नेपाली पोखरलेले प्रस्ताव पेस गरेका हुन्। सकारात्मक सुझाव, दिशानिर्देश गर्ने गरी सबै दलबीच साझा संकल्पको प्रस्ताव ल्याउने सहमति सत्तारुढ नेकपासहितका दलले गरेका थिए। सत्तारुढ नेकपा संसदीय दलका प्रमुख सचेतक मायानाथ अधिकारी, जनता समाजवादी पार्टीका सांसद हरिशरण आचार्य, नेकपा सचेतक गायत्री गुरुङ र राष्ट्रिय जनमोर्चाका सांसद कृष्ण थापा प्रस्तावको समर्थक छन्। प्रमुख सचेतक अधिकारी नेकपा ओली पक्षका हुन् भने सचेतक गुरुङ नेकपाको अर्को समूह दाहाल नेपाल पक्षकी हुन्। प्रस्ताव पेस गर्दै नेता पोखरेलले महामारीमा जनताका समस्या समाधान भन्दा प्रचार धेरै भएको टिप्पणी गरे। उनले भने, प्रतिपक्षीको सुझावलाई पनि आत्मसात गरिएन, निर्णय गर्ने लागु नगर्ने प्रवृत्तिमात्र देखाइयो। प्रदेशले केही गरेन भन्नु पनि न्यायोचित हुँदैन र गरेको भन्न पनि पूर्ण काम गरेको भन्न सकिन्न। पोखरेलले कोरोना कोषको रकम पनि जनताका लागि खर्च हुन नसकेको सुनाए। करोडौं रकम कोरोना कोषमा राखियो, तर जनताका लागि प्रयोग गरिएन, उनले भने। प्रदेशकी सामाजिक विकास मन्त्री नरदेवी पुनले सकेजति काम गरिरहेको र विपक्षीले भनेझैं काम नै नभएको भन्ने कुरा सही नभएको बताइन्। अस्पताल, जनशक्ति, बजेट, आइसोलेसन केही पनि नरहेको अवस्थाबाट काम सुरु गरेको उनले सुनाइन्। सीमित स्रोत साधनको अधिकतम प्रयोग गरेका छौं, उनले भनिन्। मन्त्री पुनले विदेशबाट आउनेलाई राख्न क्वारेन्टिनमा राख्न १ करोड ५३ लाख रुपैयाँ निकासा गरेको जानकारी दिइन्। १४१३ शैय्याका ४० आइसोलेसन केन्द्र बनाइएको पनि उनले बताइन्। कोरोना कोषमा ३४ करोड ७८ लाख जम्मा भएको र २७ करोड ८ लाख रुपैयाँ खर्च भएको फेहरिस्त मन्त्री पुनले पस्किइन्। नेकपा संसदीय दलका प्रमुख सचेतक मायानाथ अधिकारीले सरकारी अस्पतालको स्तरोन्नतिमा सफलता मिलेको विचार राखे। तर जनता यतिले मात्र सन्तुष्ट हुने अवस्था होइन, उनले भने, सरकारले काम गर्या छ, संघीयताको बलमा कोरोनालाई जितेका हौं। राष्ट्रिय जनमोर्चाकी सांसद पियारी थापाले कोभिडबारे संकल्प प्रस्ताव ल्याउन ढिला भएको धारणा राखिन्। नेकपा सांसद राजीव पहारीले सरकारले काम नगरेको भनेर प्रतिपक्षी सांसदले गलत प्रचार गरेको बताए। सरकारले नगरे छाया सरकारले गर्यो त ? उनले भने। कांग्रेस सांसद विष्णुप्रसाद लामिछानेले सुझाव नमानेर सरकारले कोरोना केबल प्रतिपक्षीको मात्र टाउको दुखाइको विषयको रुपमा रुपमा लिएको बताए। नेकपा सांसद दीपक चर्ती मगर, नेपाली कांग्रेसका सांसद प्रकाशचन्द्र दवाडी, कांग्रेसकै सांसद मेघराज श्रेष्ठ लगायतले बोलेका थिए। सोमबार पनि संकल्प प्रस्तावमाथि छलफल हुनेछ। गण्डकीमा अहिले विशेष अधिवेशन चलिरहेको छ। प्रमुख प्रतिपक्षी दल नेपाली कांग्रेस र जनता समाजवादी पार्टीले मुख्य ४ विषयमा छलफल हुनुपर्ने मागसहित विशेष अधिवेशनको मागेका थिए। बजेट कार्यान्वयन, बेरोजगारी र महँगी र कोरोना नियन्त्रणका विषयमा छलफल हुनुपर्ने माग थियो। तीमध्ये कोरोना नियन्त्रणबाहेक अरु ३ विषयलाई जरुरी सार्वजनिक महत्वको प्रस्तावका रुपमा प्रदेशसभामा छलफल भइसकेको छ।"
हामी हुँदासम्म ओलीको षड्यन्त्र पूरा हुँदैन : माधव नेपाल,"गुलरिया : नेपाल कम्युनिस्ट पार्टी (नेकपा) अध्यक्ष एवम् पूर्वप्रधानमन्त्री माधवकुमार नेपालले आफूहरु जिउँदै रहेकाले प्रधानमन्त्री केपी ओलीका षड्यन्त्र सफल नहुने बताएका छन् । बर्दियाको सदरमुकाम गुलरियास्थित जिल्ला समन्वय समितिको खुला प्रांगणमा आयोजित बृहत कार्यकर्ता भेला तथा प्रशिक्षण कार्यक्रमलाई सम्बोधन गर्दै प्रमुख अतिथि नेपालले ओलीका दम्भ र षडयन्त्रलाई सफल हुन नदिने दाबी गरेका हुन् । संविधान मिचेर गरिएको संसद विघटन अलोकतान्त्रिक भएकोल ओलीको हुरीले नेकपालाई उडाउन नसक्ने उनको जिकिर छ । आफूहरु बाँचुन्जेल केपी ओलीले नेकपालाई हल्लाउन नसक्ने उनको दाबी छ । सम्बोधनमा धेरै समय ओली प्रतिको आक्रोशमा खर्चेका अध्यक्ष नेपालले कुनै आन्दोलन, गणतन्त्र एवम् लोकतन्त्रप्रति प्रतिबद्ध नभएका ओलीमा दम्भ सवार भएको बताए । ओलीले देशमा जेपनि गर्न सक्छु भन्दै आफूलाई संसारको शक्तिशाली हुँ भन्ने भ्रम पालेका छन् । महेन्द्र, ज्ञानेन्द्रबाट जोगाएको नेपाल अब तानाशाह केपी ओलीबाट जोगाउन आवश्यक छ, नेपालले भने, हामी हुँदासम्म ओलीको षड्यन्त्र सफल हुन सक्दैन । बर्दियाको प्रशिक्षण कार्यक्रममा नेकपाका नारायणकाजी श्रेष्ठ, वर्षमान पुन, ओनसरी घर्ती, युवराज ज्ञवाली लगायतका नेताहरु सहभागी भएका छन् । प्रधानमन्त्री केपी शर्मा ओलीले गरेजस्तै फेरि पनि नेकपामा दुई अध्यक्षबीच फुटको राजनीति नहोस् भनेर खबरदाी गरेको नेता वर्षमान पुनले बताए ।"
माधवलाई मुख्यमन्त्री पोखरेलको प्रश्न : यति छिट्टै इतिहास बिर्सन मिल्छ र ?,"काठमाडौं : लुम्बिनी प्रदेशका मुख्यमन्त्री शंकर पोखरेलले विघटित नेपाल कम्युनिष्ट पार्टी (नेकपा) अध्यक्ष माधव नेपाललाई यति छिट्टै इतिहासको कटु सत्यलाई बिर्सन मिल्छ र भन्दै प्रश्न गरेका छन्। पोखरेलले माधवबाट जारी गरेको निर्देशन अनुसार तात्कालिक माओवादी उग्रवामपंथको राजनीतिक विरोध र प्रतिवाद गर्दा यदु गौतमलगायत तात्कालिक एमालेका झण्डै ५०० कार्यकर्ताले जीवन बलिदान गरेको स्मरण गरेका छन्। उनले प्रचण्डसँग सुरुदेखिनै सहकार्यमा रहेको गर्दा पार्टी विरुद्धको घात भएन भन्दै प्रश्न उठाएका छन्। माधव कमरेड तपाईले जारी गरेको निर्देशन अनुसार तात्कालिक माओवादी उग्रवामपंथको राजनीतिक विरोध र प्रतिवादगर्दा कमरेड यदु गौतम् लगायत तात्कालिक एमालेका झण्डै ५०० कार्यकर्ताले जीवन वलिदान गर्नुभएको थियो। आज तपाई कमरेड प्रचण्डसँग सुरुदेखिनै सहकार्यमा रहेको दाबी गर्दै हुनुहुन्छ। नेपाल कम्युनिष्ट पार्टी (नेकपा) स्थायी कमिटी सदस्यसमेत रहेका पोखरेलले आइतबार फेसबुकमार्फत भनेका छन्,शान्तिप्रकृयामा ल्याउन वार्ता गर्नु र निरन्तर सहकार्य गर्नु फरक होला नि कमरेड। त्यतिबेला साच्चै माओवादी नेता प्रचण्डसँगको सहकार्य रहनु भएको हो भने त्यो पार्टी विरुद्धको घात भएन र कमरेड ? उनले विधि र पद्धतीमा जोड दिने नेपालले अहिले प्रचण्डसँगको साँठगाँठको औचित्य पुष्टि गर्नका लागि आफ्नै मान्यताका विपरित नबोलेको भए हुन्थ्यो भन्दै टिप्पणी गरेका छन्। पोखरेलले नेपालकै नेतृत्पमा माओवादी उग्रवामपंथविरुद्ध वैचारिक तथा राजनीतिक संघर्षमा गरेको कुरा उल्लेख गरेका छन्।शान्तिप्रकृयामा प्रवेशपछि त हामी सबै सहकार्यमा होइन एकतामा नै बाधिएका हौँ।उनले भनेका छन्,त्योभन्दा पहिले लामो समयसम्म तपाईकै नेतृत्वमा माओवादी उग्रवामपंथविरुद्ध वैचारिक तथा राजनीतिक संघर्षमा रहेको कुरा सत्य होइन र ? यति छिट्टै इतिहासको कटु सत्यलाई कसरी बिर्सन मिल्छ र ? उनले प्रतिनिधी सभा विघटन नया जनादेशमार्फत जनताप्रति समर्पित र अनुशासित जनप्रतिनिधिको बलियो उपस्थिति रहने नयाँ संसदको खोजीका लागि भएको बताएका छन्। उनले भनेका छन्, प्रचण्ड कमरेडहरुले भनेझै संसद मासेकोसंसदको हत्या गरेको नभै नयाँ जनादेशमार्फत जनताप्रति समर्पित र अनुशासित जनप्रतिनिधिको बलियो उपस्थिति रहने नयाँ संसदको खोजी भएको हो, नयाँ युगतर्फको यात्राका लागि।"
"योगेशको ओलीलाई जवाफ, केटाकेटीकै रगत र पसिनाले तपाईंले कुर्सी पाएको हो","काठमाडौं : नेपाल कम्युनिष्ट पार्टी (नेकपा) प्रचण्डनेपाल समूहका नेता योगेश भट्टराईले केटाकेटीकै रगत र पसिनाले प्रधानमन्त्री केपी शर्मा ओलीले कुर्सी पाएको प्रतिक्रिया दिएका छन्। शनिबार काठमाडौंमा आयोजित प्रदेश १ का कार्यकर्ता भेलालाई सम्बोधन गर्दै ओलीले भट्टराईलाई बैगुनी केटोको संज्ञा दिएपछि उनको यस्तो प्रतिक्रिया आएको हो। ओलीले केटोभन्दा आफूलाई दु:ख नलागेको बताउँदै भट्टराईले प्रधानमन्त्रीको स्तर थाहा पाउँदा खुशी लागेको बताएका छन्। केटा र केटीहरुको रगत, पसिना र मेहनतको जगमा खडा भएको व्यवस्था मै यहाँले कुर्सीप्राप्त गर्नुभएको हो। भट्टराईले शनिबार राति लेखेका छन्,केटो भनिपाउँदा मलाई दु:ख छैन। तपाईंको स्तर थाहा पाएँ खुशी लाग्यो। ओलीले योगेशमाथि केटोको संज्ञा दिएको विषय अहिले सामाजिक सञ्जालमा भाइरल भएको छ। ओलीले शनिबार आफू दौडिएर गएर केटालाई जिताएर पठाउनु मन्त्री बनाएर पठाउँछु भनेको तर उसले पुक्क लात्तले हानेर भागेको बताएका थिए। यो प्रदेशका बैगुनी केटाकेटीबारे केही भन्नु छैन। आफू दौडेर गएर केटालाई जिताएर पठाउनुस्, मन्त्री बनाएर पठाउछु भनेँ। मन्त्री पनि बनाइयो, ओलीले भट्टराई प्रचण्डनेपाल समूहमा गएकोप्रति कटाक्ष गर्दै भने, एक दिन पुक्क लात्ताले हानेर भाग्यो। को रहेछ भनेर यसो हेरेको त उही केटो पो रहेछ। केटा र केटीहरुको रगत, पसिना र मेहनतको जगमा खडा भएको ब्यबस्था मै यहाँले कुर्सीप्राप्त गर्नुभएको हो । केटो भनिपाउदा मलाई दु:ख छैन । तपाईंको स्तर थाहा पाएँ खुशी लाग्यो ।"
अर्घाखाँचीमा १ सय ९४ जना कांग्रेसमा प्रवेश,"सन्धिखर्क : सरकारको असंवैधानिक कदमको विरोध गर्दै अर्घाखाँचीका ६ वटै स्थानीय तहमा नेपाली कांग्रेसले विरोध प्रदर्शन गरेको छ। सरकारले लोकतनत्र माथि नै प्रहार गरेर विघटन गरेको प्रतिनिधि सभाको पुनर्स्थापनाको माग गर्दै कांग्रेसले अर्घाखाँचीका ६ वटै स्थानीय तहको मुकाममा सरकारविरुद्ध प्रदर्शन गरेको हो। सन्धिखर्क नगरपालिकाको सन्धिखर्क, शितगंगा नगरपालिकाको ठाडा, भुमिकास्थान नगरपालिकाको ठाडा, पाणिनि गाउँपाकिलाको दुर्गाफाट, मालारानी गाउँपालिकाको खनदह र छत्रदेव गाउँपालिकाको राशिपमा सरकारविरुद्ध नाराबाजी सहित विरोध प्रदर्शन गरेको थिए। स्थानीयतहमा भएका कार्यक्रममा नेकपा परित्याग गरी शितगंगा नगरपालिकाबाट ९७ जना, मालारानी गाउँपालिकाबाट ७७ जना र भुमिकास्थान नगरपालिकाबाट २० जना गरी १ सय ९४ जना नेपाली कांग्रेसमा प्रवेश गरेका छन्। विरोध सभामा बोल्ने वक्ताहरुले लामो संघर्षपछि प्राप्त भएको लोकतन्त्र नै समाप्त पार्ने खेलमा ओली सरकार लागेका कारण लोकतन्त्र बचाउन कांग्रेसले जस्तोसुकै मुल्य चुकाउन पनि पछि नपर्ने बताएका छन्। सन्धिखर्कमा भएको कार्यक्रमलाई वूर्व जिल्ला पाटी सभापति तथा जिल्ला समन्वय प्रमुख पिताम्बर शर्मा, जिल्ला सचिव छविलाल पौडेल, शितगंगामा जिल्ला सभापति विष्णुप्रसाद खनाल (मुस्कान), मालारानीमा नेविसंघ महामन्त्री बलदेव तिमिल्सिना, लुम्विनी प्रदेश सांसद तथा सचेतक निर्मला क्षेत्री लगायतले सम्बोधन गरेका थिए। पाणिनिमा जिल्ला कोषाध्यक्ष कृष्णबहादुर ज्ञवाली, महासमिति सदस्य यादव घिमिरे, क्षेत्रीय सभापति तथा पाणिनि गाउँपालिकाका अध्यक्ष अच्युत गौतम, छत्रदेवमा भएको कार्यक्रममा जिल्ला उपसभापति शान्ता भण्डारी, महाधिवेशन प्रतिनिधि तथा जिल्ला सदस्य कृष्णप्रसाद खनाल र भुमिकास्थान नगरपालिकामा भएको कार्यक्रममा जिल्ला सचिव विष्णुप्रसाद भुसाल लगायतले सम्बोधन गरेका थिए।"
राजनीतिक दलसँग छलफल गर्दै निर्वाचन आयोग,"काठमाडौं : निर्वाचन आयोगले चुनावबारे छलफल गर्न सर्वदलीय बैठक बोलाएको छ। आगामी निर्वाचनका विषयमा छलफल गर्न आइतबार बैठक बोलाइएको आयोगको कार्यालयले जनाइएको छ। प्रतिनिधिसभा र प्रदेशसभामा सहभागी रहेका सबै राजनीतिक दललाई बैठकमा बोलाएको हो। प्रधानमन्त्री केपी शर्मा ओलीले यही पुस ५ गते प्रतिनिधिसभा भंग गरेर वैशाख १७ र २७ गते निर्वाचनको घोषणा गरेका छन्। मतदान केन्द्र र मतदान स्थल, मतदाता नामावली अद्यावधिकलगायत विषयमा दलहरूसँग आयोगले छलफल गर्न लागेको हो। तर,संसद विघटनसम्बन्धी मुद्दा सर्वोच्च अदालतमा विचाराधीन रहेका बेला निर्वाचन आयोगले भने निर्वाचन तयारी थालेको हो। कोरोना महामारीको समयमा निर्वाचन गर्दा देशलाई थप आर्थिक भार पर्ने भन्दै कतिपयले यसको चर्को आलोचना गरिरहेका छन्। संसद विघटनविरुद्ध सत्ता पक्ष र अन्य राजनीति दलहरु संघर्षका कार्यक्रम घोषणा गरी आन्दोलित छन्। प्रधानमन्त्री केप ओली भने वैशाखमा चुनाव गराइ छोड्ने अडानमा छन्।"
अघि बढ्यो कोटेश्वरजडीबुटी सडक निर्माण,"काठमाडौं : काठमाडौँ उपत्यकामा सवारीसाधनको चाप बढी हुने सडकमा पर्ने कोटेश्वरजडीबुटी सडक बिस्तार अघि बढेको छ। डिभिजन सडक कार्यालय काठमाडौँले आगामी असारसम्ममा सडक निर्माण सम्पन्न गर्ने गरी ठेक्का सम्झौता गरिएको जनाएको छ। सो सडकमा निर्माणस्थल खाली भएसँगै निर्माण अघि बढाउन लागिएको हो। हालसम्म सो सडकको निर्माणको काम सात प्रतिशत सकिएको डिभिजन प्रमुख कुबेर नेपालीले बताए। टुन्डी सुसन जेभिसँग सो सडकको निर्माण छ महिनामा सम्पन्न गर्ने गरी ठेक्का सम्झौता गरिएको थियो। सडकका लागि रु १२ करोड छुट्याइएकामा रु आठ करोडमा ठेक्का सम्झौता भएको उनले बताए। उनका अनुसार सडकमा तीन लेन थपेर बिस्तार गरिनेछ। उनले भने, 'कोटेश्वरबाट जडीबुटीतर्फ जाँदा दायाँ दुई लेन र बायाँ एक लेन थप गर्न लागिएको छ।' सो सडकमा विस्तारको तयारी अन्तिम चरणमा पुगेको छ। हाल चार लेन रहेकामा तीन लेन थप्न संरचना हटाउने काम अघि बढेको छ। उक्त सडकमा तीन लेन थपिएपछि यहाँको सवारी चाप केही कम हुनेछ। डिभिजनले गत भदौदेखि सडकका दुवैतर्फको निर्माणस्थल खाली गरिरहेको जनाएको छ। देशभरका अधिकांश सडक निर्माणमा त्यहाँ रहेका पूर्वाधार हटाउँदै काम अघि बढाइएको प्रमुख नेपालीले बताए। उनले भने, 'संरचना हटिसकेपछि निर्माणको काम सरासर अघि बढ्न सक्नेछ।' सडक निर्माणका क्रममा विमानस्थलको सुरक्षालाई ध्यान दिइएको छ। बाहिरी बारलाई पहिले स्थानान्तरण गरिसकेपछि मात्रै अहिलेको बार भत्काइएको हो। विमानस्थलले सडक चौडा गर्न सहमति दिएसँगै सडक विस्तारलाई बाटो खुलेको थियो। अहिले उत्तरतर्फको एउटा घरका कारण निर्माणस्थल खाली हुन नसक्ने देखिएकाले घर धनीसँग कुरा भइरहेको र सहमतिमा ल्याएर जग्गा उपलब्ध गराउनेतर्फ प्रयास भइरहेको छ। सडक निर्माणको केही समयमा भत्काउन नपरोस् भनी सडकमा बिच्छ्याउने संरचना पहिले नै राखिनेछ। यसका लागि विद्युत् प्राधिकरण, नेपाल टेलिकमलगायतका सेवा प्रदायक संस्थासँग समन्वयमा संरचना निर्माण भइरहेको छ। सडक निर्माणसँगै सो स्थानमा अपाङ्गतामैत्री सहितको पैदलयात्रुमार्ग र हरियाली क्षेत्र हुनेछ। त्यसपछि जडीबुटीबाट आएका सवारीसाधन कोटेश्वर हुँदै बालकुमारीतर्फ र कोटेश्वरबाट आएका जडीबुटी हुँदै पेप्सीकोलातर्फ जान रोकिने छैनन्। चोक नै पार गर्नुपर्दा केही समय रोकिए पनि चोक पार नगर्ने सवारी भने राकिने छैनन्। सो सडक आगामी दिनमा मनोहरा पुलसम्म विस्तार गर्ने योजना छ। सामान्य अवस्थामा यो सडकमा लामो समयसम्म जाम हुँदा यात्रु र सवारीचालक हैरान थिए। तीनकुनेबाट लोकन्थलीसम्म नै जाम हुँदा नागरिकलाई केही किमी यात्रा गर्न घण्टौँ लाग्ने गरेको थियो। अहिलेको सडक विस्तार अल्पकालीन समाधान भए पनि दीर्घकालीन रुपमा यसको समाधान अण्डर पास वा फ्लाई ओभर नै भएको सडक विभागले बताउँदै आएको छ। यी संरचना बन्न अझै केही वर्ष लाग्नेछ। तीनकुनेसूर्यविनायक सडक विस्तार गरेको जापान अन्तरराष्ट्रिय सहयोग नियोग(जाइका) ले सो स्थानमा फ्लाई ओभर वा अण्डर पास निर्माणका लागि अध्ययन गरिसकेको छ।"
मौसम सफा हुन अझै केही दिन लाग्ने,"काठमाडौं: मौसम सफा हुन अझै केही दिन लाग्ने भएको छ । देशका पूर्वी भूभागमा उत्तरी बङ्गलादेश र आसपासमा बनेको न्यून चापीय प्रणालीको प्रभावले देशका केही स्थानमा आंशिकदेखि सामान्य बदली रहेको छ । उक्त प्रणालीको प्रभाव अझै दुई तीन दिन कायम रहने भएकाले मौसम पूर्णरुपमा सफा हुन केही दिन लाग्ने जल तथा मौसम विज्ञान विभागका वरिष्ठ मौसमविद् निराजन सापकोटाले बताए । उनका अनुसार तत्काल वर्षा हुने सम्भावना भने रहेको छैन । वर्षा हुने उल्लेखनीय मौसमी प्रणाली देशभर नै नरहेकाले वर्षाको सम्भावना नभएको बताइएको छ । वर्षा हुनका लागि प्रयाप्त मात्रामा जलवाष्युक्त हावा प्रवेश हुनुपर्दछ । अहिले त्यो भएको छैन । गत वर्ष डिसेम्बर वा जनवरीभित्रै हिउँदे वर्षा भएको थियो । यसवर्ष अहिलेसम्म हिउँदे वर्षा हुनसकेको छैन् । ९मङ्सिर, पुस र माघ० महिनामा ३।५ प्रतिशत वर्षा हुने गर्दछ । यस वर्ष माघ शुरु भइसक्दा पनि हिउँदे वर्षा भएको छैन् । हाल देशका प्रदेश नं १, वाग्मती र गण्डकी प्रदेशका पहाडी भूभागमा आंशिकदेखि सामान्य बदली रही देशका तराईका भूभागमा बाक्लो हुस्सु र कुहिरो लागेको छ । राति देशका पहाडी भूभागमा आंशिक बदली रही देशका बाँकी भूभागमा मौसम सामान्यतया सफा रहने बताइएको छ । मौसम पूर्वानुमान महाशाखाको पछिल्लो विवरणअनुसार आज काठमाडौँ उपत्यकाको न्यूनतम तापक्रम ८८ डिग्री र अधिकतम तापक्रम १९५ डिग्री सेल्सियस रहेको छ । त्यस्तै आइतबार सबै भन्दा कम जोमसोमको न्यूनतम तापक्रम माइनस २६ डिग्री र सबै भन्दा धेरै धनगढीको न्यूनतम तापक्रम १२ दशमलव ५ डिग्री सेल्सियस रहेको छ ।"
आगोले नै निभायो मनाङको जङ्गलमा लागेको डढेलो,"मनाङ : जिल्लाका जङ्गलमा लागेको डढेलो अझै पूर्ण नियन्त्रणमा आउन सकेको छैन। नासो गाउँपालिकास्थित दानाक्यु पारी रुखका ठुटामा आगो बलिरहेको देखिन्छ। स्थानीयवासी र अन्नपूर्ण संरक्षण क्षेत्रको पहलमा जिल्ला प्रशासन, नेपाली सेना ,सशत्र प्रहरीबल र नेपाल प्रहरीले डढेलो नियन्त्रण लिएका थिए। यसका लागि अग्नि रेखा तयर गरी आगो आउने क्षेत्रमा आगो लगाएर आगो नियन्त्रण गरिएको थियो। प्रमुख जिल्ला अधिकारी विष्णु लामिछानेले आगो नियन्त्रणमा लिन जिल्लाका सम्पूर्ण संयन्त्र परिचालन गरिएको जानकारी दिए। हिमाली क्षेत्रमा बिरुवा उम्रन समय लाग्छ। उम्रिए जोगाउनै हम्मेहम्मे पर्ने जिल्लामा स्थानीयवासीले दुःख गरेर जोगाएका वनमा आगो लाग्न थालेको डेढ महिना भयो। स्थानीय खान्की नै बोकेर जङ्गल आगो निभाउन पसेका थिए। पातलो बस्ती र सल्लाको वन रहेको नासो गाउँपालिका८ ताचै गाउँको बस्तीतर्फ आगो फैलिएको थियो। आगोका कारण जिल्लाको आकाश धुवाँको मुस्लोले अझै ढाकेको छ। चामे गाउँपालिका२ थानचोक पारी वनबाट गत मङ्सिर ११ गतेदेखि सुरु भएको आगो ताचैसम्म पुगेको थियो। त्रासैत्रासबीच स्थानीय आगो नियन्त्रणमा जुटेका थिए। मानवबस्ती जोखिममा पर्ने अवस्था आएपछि मात्र प्रशासनले सक्रियता देखाएको थियो। वडा नं ८ का वडाध्यक्ष हुपजङ्ग गुरुङ विपद्को समयमा प्रशासनले सहयोग नगर्दा पूरै बस्ती जोखिममा परेको बताए। अहिले बस्ती सुरक्षित छ। 'वन र वन्यजन्तु जोगाउन सकिएन', उनले भने। यस वडामा ६५ घरधुरीको चरान क्षेत्र मात्रै नभई घाँस दाउरा र जडीबुटी सङ्कलन क्षेत्रसमेत रहेको अध्यक्ष गुरुङले जानकारी दिए। घरबाटै अन्नपानी बोकेर स्थानीयवासी गत मङ्गलबारबाट आगलागी भएको क्षेत्रमै खाना पकाएर खाँदै आगो नियन्त्रणमा जुटेका थिए। यसअघि स्थानीयवासी मात्रले आगलागी नियन्त्रणको प्रयास गर्दै आएका थिए। मङ्गलबारबाट आगलागी नियन्त्रणमा स्थानीयवासीसँगै सुरक्षाकर्मी र प्रशासनका प्रतिनिधि पनि सहभागी बनेका थिए। फायर लाइन बनाएर नियन्त्रण आगो नियन्त्रणका लागि सशस्त्र प्रहरीको विपद् व्यवस्थापनमा तीनवटै सुरक्षा निकाय र स्थानीयवासीको प्रयासमा फायर लाइन बनाएर नियन्त्रणको प्रयास थालिएको थियो। फायर लाइन निश्चित आगो थप फैलन नपाओस् भनेर निश्चित क्षेत्रमा आगो लगाएर आगो फैलन नदिने प्रविधि हो। के हो अग्निरेखा आगोलाई नियन्त्रण गर्न निर्माण गरिने आगोको घेरालाई नै अग्नि रेखा भनिन्छ। यहाँ पनि सेना, सशत्र प्रहरी र स्थानीयवासीले आगो आएको ठाउँतिर करीव १०० मिटर वरबाट आगो अएको दिशातर्फ आगो लगाएर आगो नियन्त्रण लिएका हुन्। यसरी अग्निरेखा निर्माण गर्दा दुबैतर्फको आगोको भेट हुने र बढी क्षेत्रमा फैलन नपाउने अन्नपूर्ण संरक्षण क्षेत्र मनाङका प्रमुख लेखनाथ गौतमले जानकारी दिए। उनले भौगोलिक जोखिम र स्रोत साधनको अभावमा तत्काल फायर लाइनको विकल्प नभएको बताए। एक्यापको संरक्षकत्वमा रहेको जङ्गलको सात सय हेक्टर वन जलेर सखाप भएको छ। स्रोतसाधन अभाव र समयमा प्रशासनको बेवास्ताका कारण लामो समयदेखि आगो नियन्त्रणमा आउन नसकेको स्थानीयवासीको गुनासो छ। सशस्त्रको विपद् व्यवस्थापन टोलीको नेतृत्व गरिरहेका वरिष्ठ प्रहरी उपरीक्षक होमनाथ पन्थी यस क्षेत्रको आगलागी नियन्त्रण मानवीय स्रोतबाट मात्र सम्भव नरहेको हुनाले आवश्यक सामाग्रीको व्यवस्थापन हुनुपर्ने बताए। मानव बस्तीदेखि घरपालुवा जनावरको सुरक्षा र आवश्यक चरण क्षेत्रको सुरक्षाका लागि तत्काल जोगाउन सफल भए पनि वन क्षेत्र भने जोकाउन नसक्नु भौगोलिक बिकटता र स्रोत साथानको अभाव भएको उनले जानकारी दिए। जोगिएन वन भौगोलिक विकटता र प्रशासनको समयमा ध्यान नपुग्दा यस क्षेत्र अन्तर्गतका महत्वपूर्ण जडीबुटी र वन्यजन्तु लोप हुने भएका छन्। यस क्षेत्र अन्तर्गत निरमसी, पाँच औंले, जटामसी, कुट्कीलगायतका जडीबुटी डढेलोले सखाप पारेको छ। घोराल, झारल कस्तुरी मृगलगायत महत्वपूर्ण वन्यजन्तुको बास्थानसमेत हराएको छ। कति मरे र कती घाइते छन् भन्ने एकीन छैन। ठूलो परिणममा आगजानी हुँदा यस क्षेत्रका महत्पूर्ण जीवजन्तु लोप हुने अवस्था देखिएको संरक्षण क्षेत्रले जनाएको छ। हाल आगो पूर्णरुपमा नियन्त्रण नभएसम्म अन्नपूर्ण संरक्षण क्षेत्रले हेरालु राखेको छ भने जिल्ला प्रसासनले दैनिक निगरानी राखेको प्रजिअ लामिछानेले बताए।"
उपत्यकामा थपिए १७७ जना कोरोना संक्रमित,"काठमाडौं : काठमाडौं उपत्यकामा थप १७७ जना कोरोना भाइरस (कोभिड१९) संक्रमित थपिएका छन्। जसमध्ये काठमाडौंका १४५ जना, भक्पुरमा ९ जना र ललितपुरमा २३ जना रहेको स्वास्थ्य तथा जनसंख्या मन्त्रालयले जनाएको छ। पछिल्लो २४ घण्टामा नेपालमा थप २६६ जनामा कोरोना भाइरस (कोभिड१९) संक्रमण पुष्टि भएको छ । यो सहित कोरोना संक्रमितको संख्या २ लाख ६७ हजार ३२२ पुगेको छ । जसमध्ये २ लाख ६१ हजार ४४४ जनाले कोरोना जितेका छन् । आइतबार थप ४०० जना डिस्चार्ज भएको स्वास्थ्य तथा जनसंख्या मन्त्रालयले जनाएको छ। नेपालमा अहिलेसम्म २० लाख १२ हजार ४५२ जनाको आरटी पीसीआर परीक्षण भएको छ । मन्त्रालयका अनुसार कोरोनाबाट मृत्यु हुनेको संख्या १९ सय ५९ पुगेको छ । आइतबार थप ५ जनाको मृत्यु मन्त्रालयले पुष्टि गरेको छ। अहिले सक्रिय संक्रमितको संख्या ३ हजार ९१९ छ । यस्तै २२१ जना क्वारेन्टिनमा छन् भने ३ हजार ९१९ जना आइसोलेसनमा छन्।"
सुन बिक्री गर्नेलाई जीवन धान्नै मुस्किल,"धादिङ : बजारमा सुनको मुल्य दिनहुँ बढिरहेको छ। सुनको मुल्य सुन्दा मात्रै पनि जोकोहीको मुखबाट जिब्रो निक्लन्छ। तर यही सुन चालेर जिविका चलाउनेहरुको दैनिकी भने चलाउनै मुस्किल छ। सुन्दा अचम्म लागेपनि वास्तविकता यही हो। पुसको चिसो ठन्डी, अपरान्हसम्म पनि घाम देख्न मुस्किल हुने नदी किनारको छेउ। न त जाडोको कुनै गुञ्जायस नै छ, न त त्रिशुलीको चिसो पानीको कुनै परवाह नै । बिहान झिसमिसे भएदेखि नै त्रिशूली नदी किनारमा उनीहरुको दैनिकि सुरु भइहाल्छ । उनीहरु हुन्, वर्षौ अघिदेखि नदी किनारमा सुन चाल्दै आफ्नो जिविका चलाउँदै आएका तनहुँका बोटेहरु । हिउँदका ८ महिना यसरी नै त्रिशूली करिडोरका नदी किनारमा सुन चाल्दै घुमन्ते जीवन बिताउँदै आएका बोटे समुदायलाई हिजोआज सुन चालेर पनि आफ्नो दैनिकि धान्न धौ धौ हुने गरेको छ । उपभोग्य वस्तुहरुको मुल्य महिनैपिच्छे बढेको बढ्यै गर्ने तर उनीहरुले चालेको सुनको मुल्य भने सधै स्थिर रहने भएकाले पनि जिविका चलाउन मुस्किल हुने गरेको बोटेहरु बताउँछन् । बजारमा सुन प्रतितोला झण्डै एक लाखको हाराहारीमा कारोवार भइरहेको छ । तर नदी किनारमा बालुवा चालेर सुन खोज्ने बोटे समुदायलाइ खोजेको सुन भने ज्यादै न्युन शुल्कमा बिक्री हुने गर्दछ । उनीहरुलाई न त सुनको मुल्य नै थाहा छ, न त उनीहरुले खोजेको सुनको मुल्य नै बिक्री गर्दा उचित रकम पाउने गरेका छन् । त्रिशूली नदीमा बालुवामा सुन चालिरहेका सोम बहादुर बोटेले भने, पढाइ लेखाइ छैन, जस्ले जति भनिदिए पनि बेच्नै पर्यो, बिक्री नभए बिहान बेलुका खाने चामल किन्ने पैसा समेत हुन्न । दिनभर बालुवामा सुन चालेर जम्मा भएको सुन उनीहरुले साप्ताहिक रुपमा नजिकका सुन पसलहरुमा लगेर बेच्ने गर्छन । बजारमा सुनको मुल्य एक लालकै एक हजारको हाराहारीमा रहेको बेलामा पनि बोटेहरुले चालेको सुन मुस्किलले ५ सय रुपैया प्रतिलाल बिक्री हुने गरेको छ । हिँउदको ८ महिना नदी किनारमा फिरन्ते जीवन विताउने तनहुँका बोटे समुदायका मानिस वर्षैदेखि यो समस्याबाट पिल्सिदै आएका छन् । नदी किनारामा नै छाप्रो हालेर बस्ने अनि दिनभरी बालुवा चालेर सुन खोज्ने आफ्नो मुख्य पेशा बनाउँदै आएको यो समुदायका मानिस अहिले त्रिशूली नदी किनारमा आइपुगेका हुन् । चिसो ठण्डीमा दिनभरी चालेको बालुवाबाट निस्किएको सुन बिक्रीबाट अहिले मुस्किलले पाँचदेखि छ सय आम्दानी गर्ने गरेको बोटे समुदायका मानिस बताउँछन् । दिनभर पानीमा हात डुवाएर सुन खोज्यो मुस्किलले ५६ सय कमाइ हुन्छ, त्यसो त पहिले जसो सुन पनि भेटिदैन आजकाल । ' बालुवा चालिरहेकी सानुकान्छी बोटेले भनिन्, पुर्खादेखि नै गर्दै आएको सुन खोज्ने पेशाबाट दैनिकि चलाउन समेत मुस्किल भएको छ, यो काम गर्न छाडौं अरु केही सीप छैन, नछाडौँ अब त गाह्रो हुन थालिसक्यो । उनीहरुले दिनभरी बालुवा चाल्दा मुस्किलले एकदेखि डेढ लालसम्म सुन संकलन हुने गर्दछ । उनीहरुले निकालेको सुनको मुल्य पनि अरु बजारमा पाईने सुनको जतिकै मुल्य सरकारले तोकिदिनु पर्ने माग बोटेहरुले गरेका छन् । 'बजारमा पाइने सुन भन्दा पनि शुद्ध हुन्छ हामीले निकालेको सुन,' सोम बहादुर बोटेले भने, 'बजारमा चलेको मुल्य बराबर हामीले निकालेको सुनको मुल्य मात्रै पाए त हामीलाई अलिक सन्तोष हुन्थ्यो ।' पूर्खौदेखि यो पेशा गरिरहेको भएपनि पछिल्ला वर्षहरुमा पहिलेको तुलनामा सुन पाइने छाडेको सोम बहादुरले बताए । बर्खामास भरि किनारमा बालुवा थुप्रिएका ठाउँमा उनीहरुले सुन चाल्ने ठाउँ हुन्। तर बोटेहरु आइपुग्नु अगावै डोजरले बालुवा उत्खनन गरिसक्ने भएका कारण पनि सुन भेटिन कम भएको बोटेहरुको बुझाइ छ । पहिले हामीले सुन निकाल्ने बगरभरि आजकाल डोजर र टिपर कुदिरहेका छन्, अनि कहाँबाट पाउनु सुन,' सोम बहादुरले भने । विशेषगरी त्रिशूली बुढिगण्डकी, काली गण्डकी र मस्र्याङ्गदीलगायतका नदीहरुमा बोटे समुदायका मानिस हिउँदका ८ महिना घुमन्ते जीवन बिताउँदै सुन खोज्नका लागि हिँड्ने गर्दछन् ।"
"२४ घन्टामा थप २६६ जनामा कोरोना संक्रमण, ५ को मृत्यु, ४०० डिस्चार्ज",काठमाडौं : पछिल्लो २४ घण्टामा नेपालमा थप २६६ जनामा कोरोना भाइरस (कोभिड१९) संक्रमण पुष्टि भएको छ । यो सहित कोरोना संक्रमितको संख्या २ लाख ६७ हजार ३२२ पुगेको छ । जसमध्ये २ लाख ६१ हजार ४४४ जनाले कोरोना जितेका छन् । आइतबार थप ४०० जना डिस्चार्ज भएको स्वास्थ्य तथा जनसंख्या मन्त्रालयले जनाएको छ। नेपालमा अहिलेसम्म २० लाख १२ हजार ४५२ जनाको आरटी पीसीआर परीक्षण भएको छ । मन्त्रालयका अनुसार कोरोनाबाट मृत्यु हुनेको संख्या १९ सय ५९ पुगेको छ । आइतबार थप ५ जनाको मृत्यु मन्त्रालयले पुष्टि गरेको छ। अहिले सक्रिय संक्रमितको संख्या ३ हजार ९१९ छ । यस्तै २२१ जना क्वारेन्टिनमा छन् भने ३ हजार ९१९ जना आइसोलेसनमा छन्।
प्रतिनिधिसभा विघटन मुद्दाः अर्को सुनुवाइ भोलि हुने,"काठमाडौं : प्रतिनिधिसभा विघटनविरुद्ध परेको रिट निवेदनमाथि आइतबार भएको बहस नसकिएकाले हेर्दाहेर्दैमा राखी सोमबार (भोलि) पुनः सुनुवाइ हुने भएको छ । रिट निवेदकको माग र विषयवस्तुबारे आइतबारदेखि मात्र सुनुवाइ सुरु भएको हो । दोस्रो सत्रको आइतबारको बहसमा रिट निवेदक सन्तोष भण्डारीका तर्फबाट अधिवक्ता सुनिलकुमार पोखरेलले विघटन मुद्दा राजनीतिक विषय मात्र भनी अदालत पन्छिन नमिल्ने बताए । संवैधानिक इजलासमा भएको सुनुवाइमा रिट निवेदकका तर्फबाट यसअघि अधिवक्ता भण्डारी स्वयंले प्रतिनिधिसभाको कार्यकाल पाँच वर्षका लागि भएकाले प्रधानमन्त्रीलाई विघटन गर्ने अधिकार नभएको बताए। त्यस्तै अधिवक्ता गिरिराज भट्टले विगतमा गिरिजाप्रसाद कोइरालाले आफूसँग भएको अधिकार प्रयोग गरेर तत्कालीन श्री ५ लाई विघटन सिफारिश गरिएपछि प्रतिनिधिसभा विघटन भए पनि अहिले नेपालको संविधानमा त्यो व्यवस्था नभएको जिकिर गरे। अधिवक्ता डा भीमार्जुन आचार्यले वर्तमान संविधानमा प्रतिनिधिसभा विघटन गर्ने अधिकारबारे कहीँकतै उल्लेख नगरिएको जिकिर गरे। गत पुस ११ देखि सर्वोच्च अदालत, संवैधानिक इजलासमा सुनुवाइ सुरु भई क्षेत्राधिकार विवादमा बहस भएपछि संवैधानिक इजलासमै सुनुवाइ गरिने भनी यही माघ २ गते आदेश भएको थियो । प्रधानन्यायाधीश चोलेन्द्रशम्शेर जबरा तथा न्यायाधीश विश्वम्भरप्रसाद श्रेष्ठ, अनिलकुमार सिन्हा, सपना मल्ल र तेजबहादुर केसीको संवैधानिक इजलासले शुक्रबार संवैधानिक इजलासमै सुनुवाइ गर्ने तय गरेपछि आजदेखि विषयवस्तुमा प्रवेश गरेर बहस सुरु भएको हो । उक्त विवादमा संवैधानिक इजलास वा बृहत् पूर्ण इजलासमा सुनुवाइ गर्ने भनेर गत पुस २२, २९ गते हुँदै यही माघ २ गते संवैधानिक इजलासमै सुनुवाइ गर्ने तय भएको हो । रिट निवेदक १३ जनामध्ये ११ जनाले उक्त विषय बृहत् पूर्ण इजलासमा सुनुवाइ गर्नुपर्ने माग गर्दै पूरक निवेदन दिएकाले क्षेत्राधिकारका विषयमा लामै बहस र छलफल भयो । गत १० पुस गते संवैधानिक इजलासले प्रतिनिधिसभा विघटन गर्नुपर्ने कारणसहित लिखित जवाफ पेश गर्न सरकारका नाममा आदेश जारी गरेको थियो । आदेशअनुसार राष्ट्रपति एवं प्रधानमन्त्री तथा मन्त्रिपरिषद्को कार्यालय र सभामुखले गत पुस १९ गते महान्यायाधिवक्ता कार्यालयमार्फत लिखित जवाफ पेश गरिसकेका छन्। अदालतले प्रतिनिधिसभा विघटनसम्बन्धी सिफारिश र निर्णयको सक्कलप्रति राष्ट्रपति एवं प्रधानमन्त्री तथा मन्त्रिपरिषद्को कार्यालयबाट झिकाउने तथा प्रतिनिधिसभामा अविश्वासको प्रस्ताव दर्ता भएको खुल्ने गरी सक्कल रजिष्ट्रारसमेतका कागजात सङ्घीय सचिवालयबाट झिकाउने आदेश जारी गरेको थियो । अदालतका सहयोगी (एमिकस क्युरी) मा वरिष्ठ अधिवक्ता बद्रीबहादुर कार्की, सतिशकृष्ण खरेल, विजयकान्त मैनाली, पूर्णमान शाक्य र गीता पाठक छन् । प्रधानमन्त्रीका सिफारिशमा राष्ट्रपतिले यही पुस ५ गते प्रतिनिधिसभा विघटन गरेको निर्णयविरुद्ध राष्ट्रपति एवं प्रधानमन्त्री तथा मन्त्रिपरिषद्को कार्यालय, सभामुखलगायतलाई विपक्षी बनाई विघटित प्रतिनिधिसभाका सदस्य देवप्रसाद गुरुङ, कृष्णभक्त पोखरेल, शशी श्रेष्ठ र रामकुमारी झाँक्रीका तर्फबाट अधिवक्ता प्रवेश केसीले निवेदन दायर गरेका थिए। रिट निवेदनमा निवर्तमान सांसदले प्रधानमन्त्रीका सिफारिशमा राष्ट्रपतिले प्रतिनिधिसभा विघटन गर्ने गरी गरेको निर्णयबाट प्रतिनिधिसभाको पाँच वर्षसम्म प्रतिनिधित्व गर्न पाउने हकबाट वञ्चित भएको जनाउँदै सो निर्णय बदर गर्न माग गरिएको छ । त्यस्तै वरिष्ठ अधिवक्ता दिनेश त्रिपाठी तथा अधिवक्ता शालिकराम सापकोटा, ज्ञानेन्द्रराज आरण, समृत खरेल, कञ्चनकृष्ण न्यौपाने, सन्तोष भण्डारी, दीपक राई, अमिता गौतम, लोकेन्द्रबहादुर ओली, कमलबहादुर खत्री, मनिराम उपाध्याय, तुलसी सिंखडा र अच्युतप्रसाद खरेलले निवेदन दायर गरेका थिए। कानुन व्यवसायीले दायर गरेको रिट निवेदनमा प्रधानमन्त्रीले गरेको सिफारिश र सो सिफारिशका आधारमा राष्ट्रपतिद्वारा प्रतिनिधिसभा विघटनसम्बन्धी सम्पूर्ण कामकारवाही र सो सिफारिशका आधारमा भएगरेका सम्पूर्ण कार्य नेपालको संविधानको धारा, १३३ को उपधारा, २ र ३ बमोजिम उत्प्रेषणका आदेशबाट बदर गरी प्रतिनिधिसभाले गर्नुपर्ने काम सम्पन्न गर्न उपयुक्त आदेश गर्न माग गरिएको छ ।"
बैतडीका आठ स्थानीय तहमा सक्रिय संक्रमित छैनन्,"बैतडी : बैतडीका ८ स्थानीय तहमा तत्कालका लागि कोरोनाका सक्रिय संक्रमित शुन्य रहेको स्वास्थ्य कार्यालयले जनाएको छ । जिल्लाको दशरथचन्द नगरपालिका र दोगडाकेदार गाउँपालिका बाहेकका ८ ओटा स्थानीय तहमा तत्कालका लागि सक्रिय संक्रमित नरहेको स्वास्थ्य कार्यालयका प्रमुख योगेशप्रसाद भट्टले जानकारी दिए । जिल्लाको मेलौली नगरपालिका, पुर्चौंडी नगरपालिका र पाटन नगरपालिकामा कोरोनाका सक्रिय संक्रमित नरहेका उनले बताए । यस्तै डिलाशैनी गाउँपालिका, सिगास गाउँपालिका, सुर्नया गाउँपालिका, शिवनाथ गाउँपालिका र पञ्चेश्वर गाउँपालिकामा कोरोना सक्रिय संक्रमित शुन्य रहेका छन्। जिल्लामा अहिले सम्म ७ हजार ७०९ जनाको कोरोना परीक्षण हुँदा ६३६ जनामा संक्रमण पुष्टि भएको छ । ती मध्ये ६३१ जनाले कोरोना जितेका छन् भने २ जनाको कोरोनाका कारण मृत्यु भएको छ । जिल्लाको दशरथचन्द नगरपालिकामा २ र दोगडाकेदार गाउँपालिकामा १ जना गरी अहिले तीन जना मात्रै सक्रिय संक्रमित रहेका छन् ।"
प्रतिनिधिसभा विघटन मुद्दाको आजदेखि निरन्तर सुनुवाइ,"काठमाडौं : प्रतिनिधि सभा विघटनविरुद्ध मुद्दाको आइतबारदेखि निरन्तर सुनुवाइ सुरु भएको छ । प्रधानन्यायाधीश चोलेन्द्रशमशेर राणासहितको संवैधानिक इजलासले आइतबारदेखि निरन्तर सुनुवाइ सुरु भएको हो। प्रधानन्यायाधीश जबरासहित संवैधानिक इजलासमा न्यायाधीश विश्वम्भरप्रसाद श्रेष्ठ, अनिलकुमार सिन्हा, सपना प्रधान मल्ल र तेजबहादुर केसी छन् । यसअघि शुक्रबारको इजलासले प्रतिनिधिसभा विघटन मुद्दाको सुनुवाइ संवैधानिक इजलासबाटै गर्ने निर्णय गरेको थियो। रिट निवेदकका कानुन व्यवसायीहरुले संसद विघटनविरुद्ध मुद्दा बृह्तपूर्ण इजलासमा लैजानुपर्ने माग गरेका थिए। यसैबीच, प्रतिनिधिसभा विघटनको सिफारिसमा मन्त्रिपरिषद्ले लेखेको व्यहोरा र राष्ट्रपतिको सदरको सिफारिस गर्दा प्रयुक्त संविधानको धारा फरकफरक रहेको भन्दै रिट निवेदकका कानुन व्यवसायीले नयाँ प्रश्न खडा गरेका छन्। रिट निवेदक रहेका निवर्तमान सांसद देव गुरुङका तर्फबाट बहस गर्ने पूर्वमहान्यायाधिवक्ता रमनकुमार श्रेष्ठले यस्तो प्रश्न उठाएका हुन्। राष्ट्रपतिले सिफारिस गर्दा मन्त्रिपरिषद्ले उल्लेख नै नगरेको धारा ७६ को ७ उल्लेख भएको बताउँदै श्रेष्ठले फेर्न पाइने वा नपाइने विषयमा प्रश्न गरेका थिए। सर्वोच्च अदालतमा पेस गरेका कागजात सरकारले अनायासै फिर्ता लगेको भन्दै श्रेष्ठले आपत्तिसमेत जनाएका थिए। पुस १९ गते सर्वोच्चमा पठाइएका कागजात पुस २४ मा फिर्ता लगेको भनाइ श्रेष्ठको छ। प्रतिनिधिसभा विघटनसम्बन्धी मुद्दा विचाराधीन रहेकै बेला सर्वोच्चका चार न्यायाधीशले प्रधानमन्त्रीलाई भेटेको प्रश्न पनि संवैधानिक इजलासमा उठेको छ। रिट निवेदक रहेकी शशि श्रेष्ठले इजलासमा यस्तो प्रश्न उठाएकी थिइन्। न्यायाधीश दीपक कार्की, मीरा खड्का, हरिकृष्ण कार्की र सपना मल्ल प्रधानलाई फरकफरक समयमा भेटिएको दाबी श्रेष्ठको छ। श्रेष्ठ बोल्दै गर्दा इजलासबाट प्रधानन्यायाधीश राणाले रोकेका थिए। प्रतिनिधिसभा विघटन मुद्दा संवैधानिक इजलासमै यही पुष ५ गते मन्त्रिपरिषद बैठककको सिफारिसमा राष्ट्रपति विद्यादेवी भण्डारीले संसद विघटन गरी आउँदो माघ १७ र २७ गते मध्यावधि निर्वाचन घोषणा गरेकी थिइन् । सोही विषयमा दर्जन बढी मुद्दाको सर्वोच्च अदालतको संवैधानिक इजलासमा सुनुवाइ भइरहेको छ।"
शीतलहरले जनजीवन थप कष्टकर,"रौतहट : कठ्याग्रिँदो जाडो र शीतलहरका कारण रौतहट, बारा, पर्सालगायत मध्यतराईको जनजीवन थप कष्टकर बन्दै गएको छ। आइतबार बिहानैदेखि चलेको शीतलहर र कठ्याग्रिँदो जाडोले मानिसलाई हिँडडुल गर्नसमेत समस्या भएको थियो। बाक्लो हुस्सुका कारण सवारीसाधनलाई आवतजावत गर्नसमेत समस्या भएको छ। एक्कासी बाक्लो हुस्सु लागेपछि सवारीसाधन चलाउन चालकलाई समेत समस्या भएको छ। शीतलहरसँगै बढ्दै गएको चिसोका कारण विशेष गरी वृद्धवृद्धा तथा बालबालिकाको स्वास्थ्यमा विभिन्न प्रकारका समस्या देखिएको गौर अस्पतालका डा कृष्णा साहले जानकारी दिए। उनले कोरोना सङ्क्रमणसँगै चिसोका कारण निमोनिया र कोल्ड डायरीयाका बिरामीको सङ्ख्या बढ्न सक्ने हुँदा उच्च स्वास्थ्य सतर्कता अपनाउन, तातो झोलिलो पदार्थ सेवन गर्न, सकेसम्म घरबाट बाहिर ननिस्कन सर्वसाधारणलाई आग्रह गरे। बाक्लो हुस्सुका कारण बिहान र रातको समयमा गौर, चन्द्रपुर, कलैया, वीरगञ्ज भित्रिने तथा बाहिरिने सवारीसाधनका चालक तथा यात्रुलाई समस्या भएको छ। बाक्लो हुस्सुका कारण बाटोसमेत ढाकिने हुँदा सम्भावित दुर्घटनाबाट बाँच्नका लागि जिल्ला ट्राफिक प्रहरी कार्यालय चन्द्रनिगाहपुरले गाडीको बत्ती बालेर आवतजावत गर्न चालकलाई आग्रह गरेको छ। साथै चिसोका कारण विद्यालय तथा कलेजको पठनपाठनसमेत प्रभावित भएको छ। कोरोना सङ्क्रमणको कारण झण्डै आठ महिनापछि खुलेका विद्यालय तथा कलेजमा जाडोका कारण विद्यार्थीको सङ्ख्या न्यून रहेको स्थानीय विद्यालय तथा कलेजका प्रधानाध्यापकले जनाएका छन्। त्रिभुवन अन्तरर्राष्ट्रिय विमानस्थल काठमाडौँको सबैभन्दा नजिक रहेको सिमरा विमानस्थलका उडानसमेत बाक्लो हुस्सुका कारण प्रभावित भएका छन्। कुहिरो लागेका कारण पटकपटक गरी बिहानका केही उडान ढिलो हुने गरेको नेपाल नागरिक उड्डयन प्राधिकरण सिमराका उपप्रबन्धक सुरेन्द्र सिंहले जानकारी दिए। जाडो बढेसँगै जिल्ला विपद् व्यवस्थापन केन्द्रले स्थानीय पालिकाको समन्वयमा नगरपालिका र गाउँपालिकाका विभिन्न चोकमा आगो बाल्ने व्यवस्था मिलाएको छ। सत्तरी वर्षभन्दा माथिका विपन्न वर्गका ज्येष्ठ नागरिकलाई न्यानो कपडा वितरण गर्ने तयारी थालिएको प्रमुख जिल्ला अधिकारी इन्द्रदेव यादवले बताए। जाडो बढेसँगै रौतहट, बारा, पर्साका ग्रामीण क्षेत्रमा चोक गल्लीमा आगो तथा घुर बालेर ताप्नेको सङ्ख्या बढ्दै गएको छ। स्थानीय बासिन्दाले तत्काल दाउराको व्यवस्था गर्न सम्बन्धित पालिका तथा प्रशासनसँग नागरिक समाजका अध्यक्ष जगरनाथ केशरीले आग्रह गरे।"
विपन्नको बिजोग,"शम्भु यादवसिरहा, सलमान खानभैरहवा, जितेन्द्रनारायण ठाकुरविराटनगर : ५६ वर्षीया रैबियादेवी सदायले ओछ्यान भएको ठाउँमा साडीले बार लगाएकी छन्। दाउराको मचान बनाएकी छन्। त्यसमै पराल ओछ्याएर सुत्छिन्। चिसोका बेला जिउ ढाकेर सुत्ने न्यानो लुगा छैन। राति निद्रा नलाग्दा परालको घुरमा आगो बाल्छिन्। ताप्छिन्। फेरि केही छिन् निदाउँछिन्। उनको घरमा ढोका छैन। शीतलहर र हुस्सु घुस्छ। उनका छिमेकी ६३ वर्षीया बेचनी सदाय चिसो भुइँमा च्यातिएको त्रिपाल ओछ्याउँछिन्। पातलो कम्बल ओढेर तीन नातिसहित रात जसोतसो कटाउँछिन्। चिसो बढेदेखि लहान नगरपालिका२४ मानिकदह मुसहर बस्तीका स्थानीय राति निदाउन सकेका छैनन्। शीतलहरको कहरले विपन्न नागरिकलाई नराम्ररी सताएको छ। अधिकांशसँग न ओढ्ने छ न त ओछयाउने नै ! यहाँ मुसहरका ४७ घरपरिवार छन्। छोराले चार वर्षअघि एउटा कम्बल किनेर दियो, बेचनीले भनिन्, मलगायत नातिहरू धर्मेन्द्र (११), राज (७) र राजु (६) त्यही ओढेर चिसो छल्ने गर्छौं। दलित जनकल्याण क्लबले गत वर्ष दिएको कम्बल घरमा आएका उनका छोरीज्वाइँले ओढ्छन्। नातिहरू भने चिसो छल्न मामाघर गएको बेचनीले सुनाइन्। यहाँ घरमा पर्याप्त लुगा छैन। नातिहरू त्यही भएर मामाघर गएका छन्, उनले भनिन्, हामीलाई सरकारले केही सहयोग गरे हुन्थ्यो। अधिकांश समय घुर तापेर बिताउने गरेको रैबियाले बताइन्। उनले भनिन्, घुर ताप्न पनि अर्काको जग्गाबाट पराल सोहोरेर ल्याउनुपर्छ। माग्न जाँदा दिँदैनन्। गाईवस्तुलाई खुवाउँछु भन्दै हप्काएर पठाउने गर्छन्। गरिब विपन्नलाई मद्दत गर्ने कोही नरहेको उनले दुखेसो पोखिन्। हाम्रा छरछिमेक, आफन्त सबै गरिब छन्। जग्गाजमिन छैन। पढाइलेखाइ, जागिर केही छैन, सोही ठाउँकी ६५ वर्षीया दनादेवी सदायले भनिन्, हामीलाई सरकारसँग माग्ने बाटो मात्रै छ। यस्तो चिसोमा दुःख भोग्नुको सट्टा भगवान्ले आफ्नो घर लगे हुन्थ्योजस्तो लाग्छ। सहयोग गर्ने कुरा परै जाओस् भोट लिने नेताहरू हालखबर सोध्न पनि नआएको उनले सुनाइन्। यहाँका गाउँबस्तीमा वृद्धवृद्धा र बालबालिकालाई चिसो छल्न समस्या भइरहेको छ। खाने, बस्नेदेखि ओढ्ने, ओछ्याउनेसम्मको समस्या छ। दैनिक मजदुरी गर्नेले काम गर्न पाएका छैनन्। सरकारले ओढ्ने कम्बल व्यवस्था गरिदियोस् भनेर विपन्न बस्तीका बासिन्दाको माग छ। शीतलहर पीडितका लागि नगरपालिकासँग राहत माग गरिएको वडाध्यक्ष कमलदेव यादवले बताए। बस्तीबाट १५० परिवारलाई ओढ्ने कम्बल दिनुपर्ने माग गरेका छौँ, वडाध्यक्ष यादवले भने, तर, नगरपालिकाबाट केही प्राप्त भएको छैन। हामीले तथ्यांक पठाएका छौं। शीतलहरले विपन्नको बिजोग रहेको उनले सुनाए। लहानका मेयर मुनि साहका अनुसार नगरपालिकाबाट केही लाख बजेट विनियोजन गरिएको छ। तथ्यांक संकलन भइरहेकाले त्यसपछि न्यानो लुगा बाँडिने मेयर साहले बताए। प्रमुख जिल्ला अधिकारी प्रदीपराज कणेलले कात्तिक १९ गते नै कार्यविधिअनुसार स्थानीय तहमार्फत पूर्वपहिचान र पूर्वतयारीसम्बन्धी कार्यको निर्देशन दिइएको बताए। बिरामी, सुत्केरी, गर्भवती, वृद्धवृद्धा र बालबालिकालाई न्यानो लुगा बाँड्ने कार्य भइरहेको जानकारी जिल्लाभरिबाट प्राप्त भएको छ, उनले भने । सातादेखि शीतलहर एक सातादेखि चलेको शीतलहरका कारण जनजीवन कष्टकर बनेको छ। गत वर्षभन्दा केही ढिला सुरु भएको जाडोले भैरहवा, बुटवल, लुम्बिनी, मर्चवारलगायत स्थानका बासिन्दा प्रभावित बनेका छन्। यी क्षेत्रमा सातायता बदली भई घाम लागेको छैन। भैरहवास्थित गौतम बुद्ध विमानस्थलबाट विमान उडानअवतरण अवरुद्ध हुन पुगेको छ। हप्तामा दुई दिन मात्र विमानस्थल सञ्चालनमा छ। चिसो लाग्न थालेको एक हप्ता भइसक्यो तर आगो ताप्न काठको मुढासमेत दिन कोही आएको छैन, ओमसतिया गाउँपालिकाका अच्युत आचार्यले भने। अत्यधिक चिसो बढेसँगै बालबालिका स्वास्थ्य समस्यामा पर्न थालेका छन्। न्यून आय वर्गका परिवार परालको आगोका भरमा जाडोयाम बिताउन बाध्य छन्। चिसोमा हाम्रा बालबालिका कठ्यांग्रिँदै छन् तर नगरपालिकासरकारलाई कुनै वास्ता छैन, सिद्धार्थनगर नगरपालिकाका त्रिभुवन हरिजनले भने, यस्तो चिसोको बेला कम्तीमा बालबालिकालाई न्यानो कपडा त वितरण गर्नुपर्छ। जल तथा मौसम पूर्वानुमान महाशाखाका अनुसार तराईका धेरै स्थानमा बाक्लो हुस्सु र कुहिरो लागेको छ। जसअनुसार तराईमा सबैभन्दा कम न्यूनतम तापक्रम सिमरा र धनगढीमा ६५ डिग्री सेल्सियस मापन गरिएको छ। शनिबार बिहान नेपालगन्जको न्यूनतम तापक्रम ९५, जनकपुरको ११५, विराटनगरको ११० र भैरहवाको ११२ डिग्री सेल्सियस मापन गरिएको छ। घुरको भर मोरङको बूढीगंगा गाउँपालिका३ की ५५ वर्षीया फेकनी रिसिदेव शीतलहरको चिसोबाट जोगिन घुर ताप्छिन्। उनी मात्र होइन, आफ्नो परिवारका सात सदस्यका लागि न्यानो ताप्न घुर (आगो ताप्न तयार पारेको पराल)कै भर छ। कोरोना भाइरसले गर्दा छोराहरू भारतमा काम गर्न जान नसकेकाले न्यानो लुगा किन्न नसकेको उनको भनाइ छ। घुरका लागि पनि साहुबाट पराल र भुस मागेर ल्याउनुपरेको छ उनलाई। ससाना नातिनी छन्, घुर नबाले चिसोले कठ्यांग्रेर ज्यान जाला भन्ने पिर हुन्छ, उनले भनिन्, कोही हाम्रो अवस्था बुझ्न आउँदैन। ५० वर्षीय हरिनारायण रिसिदेवले पनि यस्तै पीडा पोखे। दुईतीन जना परिवार मिलेर घुरमा बसेर दिन कटाउने गरेको छु, उनले भने, काम पनि छैन, खान त ऋण नै लिनुपर्ने अवस्थामा कहाँ जाने र के गर्ने अन्योलमा छौं। नहरको डिलमा ऐलानी जग्गामा बसेका १ सय ५० घर सुकुम्बासी रिसिदेवको दिनचर्या यस्तै छ। वडा नम्बर ४ का ६८ वर्षीय शान्ति चौधरीले यो पीडा हालसम्म कसैले नबुझेको बताइन् । सँगै घुर ताप्ने लखन्तरी चौधरीले पराल जोगाएर राखेकाले चिसोबाट जोगिएको सुनाइन्। मालिक र साहुसँग जति गुहार मागे पनि लुगा किन्न पैसा नदिएको उनको भनाइ छ। हामीलाई आगो बाल्न पराल दिन पनि आलटाल गर्छन्, उनले भनिन्, कम्तीमा दाउराको व्यवस्था मिलाइदिए चिसोबाट जोगिन सहयोग पुग्ने थियो। प्रदेश १ का तराईका जिल्लामा केही दिनयता निरन्तर हुस्सु र चिसो हावाका कारण जनजीवन प्रभावित बनेको छ। हावापानी फिल्ड कार्यालय विराटनगरका अनुसार विराटनगरको न्यूनतम तापक्रम बिहीबार ९८ डिग्री सेल्सियस थियो। शनिबार न्यूनतम तापक्रम ११ डिग्री सेल्सियस मापन भएको छ। बिहान ८१५ डिग्री सेल्सियस थियो। गरिबलाई नआओस् जाडो कसरी थेग्नु शीतलहर ? विपन्नमाथि ठगी तराईमा चिसो बढ्यो, जनजीवन कष्टकर चिसोमा परालको भर"
भरुवा बन्दुकसहित पक्राउ,"बेनी : म्याग्दीको मालिका गाउँपालिका१ निस्कोटबाट भरुवा बन्दुक सहित एक जनालाई प्रहरीले पक्राउ गरेको छ। निस्कोटका ४६ वर्षीय ओमबहादुर फगामीलाई अबैध भरुवा बन्दुक सहित शनिबार साँझ पक्राउ गरेको इलाका प्रहरी कार्यालय दरबाङका प्रहरी निरीक्षक सन्तोष पौडेलले जानकारी दिए। फगामीलाई थप अनुसन्धानका लागि जिल्ला प्रहरी कार्यालय बेनी पठाएका छौं, उनले भने, उनको साथबाट भरुवा बन्दुकको साथै एक हजार ३८० ग्राम बारुद, काँटी सहितको १ थान सलाई, खैनीको डिब्बा भित्र केपहरु, तीन वटा फलामको रड बरामद गरिएको छ। फगामीको घरबाट बरामद भएको बन्दुकको लाइसेन्स नभएकाले अबैध भएको प्रहरीले जनाएको छ। म्याग्दीमा अबैध हात हतियार बन्यजन्तुको चोरी शिकारमा प्रयोग हुने गरेको गुनासो छ। ।"
स्याङ्जा उद्योग वाणिज्य संघमा रविन्द्रमान श्रेष्ठ,"स्याङजा : स्याङजा उद्योग वाणिज्य संघमा रविन्द्रमान श्रेष्ठ निर्विरोध निर्वाचित भएका छन्। स्याङजा सदरमुकाममा भएको संघको पन्ध्रौं अधिवेशनले श्रेष्ठ नेतृत्वमा १९ सदस्यीय कार्यसमिति निर्विरोध निर्वाचित भएका हुन्। समितिको वरिष्ठ उपाध्यक्षमा हिक्मत श्रेष्ठ, प्रथम उपाध्यक्षमा राजन घिमिरे, द्धितिय उपाध्यक्षमा दीपकुमार श्रेष्ठ र तृतीय उपाध्यक्षमा सुनिता पौडेल निर्वाचित भएका हुन्। यसैगरी, महासचिवमा रामचन्द्र नेपाल, सचिवमा मित्रबन्धु पोखरेल, सहसचिवमा लक्ष्मण प्रधान, कोषाध्यक्षमा शा खालिद मिया र सहकोषाध्यक्षमा सुमन गुरुङ चयन भएका छन्। सदस्यमा अर्जुन थापा, दिपेन्द्रकुमार श्रेष्ठ, गंगा प्रधान, अतिप्रसाद श्रेष्ठ, रविन्द्र केसी, प्रकाश डोटेल, अनुप श्रेष्ठ र रामप्रसाद लम्साल निर्वाचित भएको निर्वाचन अधिकृत अधिवक्ता हरिप्रसाद रेग्मीले जानकारी दिए।"

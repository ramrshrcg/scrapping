शीर्षक,विवरण
खोपको न्यायोचित वितरण,"भारतले अनुदानमा दिएको १० लाख मात्रा खोप बिहीबार काठमाडौं झारिएसँगै कोरोना भाइरस नियन्त्रणमा नेपाल सरकारले चालेको कदममा अर्को इँटा थपिएको छ। यसले सबै नागरिकमा ढिलोचाँडो खोप लगाउन पाइन्छ कि भन्ने आशा जगाएको छ। खोप दिएपछि भारत सरकार धन्यवादको पात्र बनेको छ। आफू नेपालको असल छिमेकी रहेको उसले यस पुनीत कार्यबाट पुष्टि गरेको छ। सरकारको ध्यान यो खोपको न्यायोचित वितरण र अन्य खोप आयातमा केन्द्रित हुनुपर्छ। सबै नागरिकलाई कोरोनाविरुद्धको खोप सरकारले निःशुल्क लगाइदिनेछ भन्नेमा आश्वस्त पार्न सक्नुपर्छ। नेपालमा कोरोनाविरुद्धको खोप यति छिटो आउला भन्नेतर्फ कसैले पनि सोचेको थिएन। भारतले आफ्नो मुलुकमा उत्पादन भएको खोप दिने मुलुकमा नेपाललाई प्राथमिकतामा राखेको बताए पनि उक्त खोप कहिले आइपुग्छ भन्ने अनुमानसमेत गर्न कठिन थियो। स्वास्थ्यमन्त्री र मन्त्रालयका अधिकारीले समेत आफूहरूले अनुमान लगाएको भन्दा निकै छिटो खोप आएको भन्दै खुसी व्यक्त गरिरहेका छन्। यो भनेको नागरिकले कोरोनाविरुद्धको युद्ध अब लामो समयसम्म लड्नुपर्दैन भन्ने संकेत हो। सरकारले किनेर ल्याउने खोप पनि छिट्टै आउनेछ भन्नेमा ढुक्क हुने आधार बिहीबार ल्याइएको खोपले निर्माण गरेको छ। उक्त खोप दुई सातापछि प्रयोगमा ल्याउने सरकारी तयारी छ। जहिलेदेखि प्रयोगमा ल्याए पनि यसको वितरण पारदर्शी हुनुपर्छ। त्योभन्दा महत्त्वपूर्ण विषय खोपको भण्डारण उचित तरिकाबाट गर्न सकिन्छ कि सकिँदैन भन्ने हो। आयात भइसकेको खोपलाई जतिसक्दो छिटो प्रयोगमा ल्याउनुपर्छ। अति आवश्यक र जोखिममा पर्ने समूहको पहिचान गरेर उनीहरूलाई प्राथमिकता दिनुपर्छ। स्वस्थ्यकर्मीलाई पर्याप्त तालिम दिनुपर्छ। विगतमा स्वास्थ्य सामग्री खरिदमा देखिएको जस्तो विवाद खोप वितरणमा निम्त्याउनु हुँदैन। खोप प्रयोग गर्दा अन्तर्राष्ट्रिय जगत्ले प्राथमिकता दिएका समुदायबारे अध्ययन गर्नुपर्छ। सोही अभ्यासलाई यहाँ पनि अनुसरण गरिनुपर्छ। कोरोना नियन्त्रणका क्रममा सरकारले चालेको कदमबाट रिसाएका समूहको रिस बिर्साउने गरी खोप वितरण अभियान सञ्चालन गर्नुपर्छ। सरकारले कूल जनसंख्याको ७२ प्रतिशतलाई निःशुल्क खोप लगाउने योजना बनाए पनि पहिलो चरणमा तीन प्रतिशतलाई लगाउने तयारी छ। त्यसपछि क्रमशः अन्यले पाउनेछन्। तर अनुदानमा खोप पाएको खुसीयालीमा रमाएर मात्रै अन्य खोप आयात हुँदैन भन्नेतर्फ सचेत हुनुपर्छ। भारतमै उत्पादित कोभिसिल्ड खोप प्रयोग गर्न दिने अनुमति सरकारले यसअघि नै दिइसकेको छ। अनुमति दिएर मात्रै हुँदैन, खोप निर्यातका लागि बजेट अभाव हुन दिनुहुन्न। सरकारी स्तरबाट पर्याप्त कूटनीतिक पहल पनि हुन जरुरी छ। कोभिसिल्डका साथै अन्य मुलुक र कम्पनीको खोप आयातको सम्भावनाबारे पनि छलफल हुनुपर्छ। कोरोनो भाइरसको नयाँ प्रजातिको फैलावटसमेत तीव्रगतिमा भइरहेको अवस्थामा जतिसक्दो छिटो खोप प्रयोगको दायरा बढाउनुपर्छ। सँगसँगै खोप प्रयोगबाट पर्न सक्ने नकारात्मक असरका बारेमा पनि उत्तिकै सचेत हुनुपर्छ। मुलुक राजनीतिक संकटको भुमरीमा फसे पनि नागरिकको स्वास्थ्य संवेदनशीलताप्रति सरकार हरपल सचेत छ भन्ने उदाहरण प्रस्तुत गर्न सक्नुपर्छ। खोप वितरण अभियानलाई राजनीतिक दलको झगडाको प्रभावबाट मुक्त राख्नुपर्छ। यतिखेर कोरोनाविरुद्धको भ्याक्सिन विश्वका दर्जनौं कम्पनीले उत्पादन गरिरहेका छन्। विश्वलाई नै एकैपटक गाँजेकाले सहजै भ्याक्सिन पाउने अवस्था त छैन, तैपनि सरकारी पहललाई जारी राख्नुपर्छ। खोप ढिलो वा छिटो आउने भन्ने विषय सरकारी प्रयासमै भरपर्छ। यो अभियानलाई बिचौलियाको प्रभावबाट मुक्त राख्न सक्नुपर्छ।"
"बाटोमै जन्म, बाटोमै मरण","बाजुरा : बूढीनन्दा नगरपालिका७ की ५३ वर्षीया बिस्ना गुरुङले १५ सन्तान जन्माइन्। उनले यी सबै बच्चा हिउँदमा चिसो छल्न बेंसी र वर्षात्मा भोट (चीन)तिर जाने क्रममा बाटोमै जन्माएकी हुन्। तर, सात जनाको बाटोमै मृत्यु भएको उनले सुनाइन्। बूढीनन्दाकै वडा नम्बर ८ की ३८ वर्षीया डोमा गुरुङले बाटोमै ११ बच्चा जन्माइन् । तर, उनीसँग तीन बच्चा मात्र साथमा छन्। ८ जनाको बाटोमै मृत्यु भएको उनले सुनाइन्। बसाइ सर्दा चिसो हुने र बच्चा पाउँदा विभिन्न समस्या हुने भएकाले बचाउन नसकेको उनको भनाइ छ । बिस्नाकै गाउँले तनी थापाले ७ सन्तानलाई बाटोमै जन्म दिइन्। तीमध्ये पाँच जनाको मृत्यु भयो। बाटोमा चिसो र स्याहार नपुग्दा घर फर्किंदासम्म मृत्यु भएको उनले बताइन्। उनले सुत्केरीका बेला न सन्तुलित खाना पाइन् न त आराम गर्न नै ! एकातिर आफ्नो स्वास्थ्य कमजोर भएको र अर्कातिर बच्चालाई जोगाउन नपाएको उनले दुखेसो पोखिन्। हिमाली गाउँपालिका३ बौडीकी जौमा थापा सपरिवार कात्तिक अन्तिम साता चिसो छल्न अछामतिर बसाइ सरिन्। उनकी पाँच महिनाकी छोरी बाटोमा बिरामी परिन्। त्यसको एकदुई दिनमै छोरीको बाटोमै मृत्यु भयो। त्यसअघि दुई बच्चा जन्माएकी उनले पहिलो सन्तान वर्षात्मा चीनतिर जाँदा गुमाउनुपरेको उनले बताइन्। बाजुराका भोटे जनजाति तथा भेंडापालक किसान परिवार चिसो छल्न र भेंडा चरिचरनका लागि लेकबेंसी गर्छन्। लेकबेंसी गर्दा धेरै शिशुको बाटोमै मृत्यु हुने गरेको नेपाल भोटे जनजाति महासंघका केन्द्रीय अध्यक्ष बुद्धिसिंह भोटेले बताए। महासंघका केन्द्रीय पार्षद नृप थापा (भोटे)का अनुसार भेंडा, च्यांग्रा र सपरिवार हिउँदका ६ महिना बेंसी झर्ने भएकाले अधिकांश महिलाले बाटोमै बच्चा जन्माउने गरेका हुन्। तीमध्ये धेरै बच्चाको बाटोमै मृत्यु हुने गरेको थापाको भनाइ छ। धेरै बच्चा पाउने भएकाले यी समुदायका महिलाको स्वास्थ्य कमजोर हुँदै गएको छ। कडा परिश्रम गर्नुपर्ने बाध्यताका कारण आराम गर्न नपाएको तनीले बताइन्। आफूले भारी बोक्नेदेखि सबै काम गर्नुपर्ने बाध्यता रहेको उनको भनाइ छ। बाजुरा, बझाङ, मुगु, हुम्ला, जुम्लाका बासिन्दा मौसमी बसाइ सर्ने गरेका छन्। यी जिल्लाका महिलाले बसाइ सर्ने क्रममा बाटोमा बच्चा जन्माउने गरेका छन्। रहर नभएर बाध्यताले यस्ता समस्या भोग्दै आएको पाण्डुसेन बस्ने लछु बोगटीले बताइन्। घरमा खान पुग्दैन, भेंडा लिएर औलतिर जान्छौँ। भेडामार्फत सामान बोकेर परिवार पाल्छौँ, उनले भनिन्, अनि, बाटोमै बच्चा नजन्माएर कहाँ जन्माउने ?यी महिला गर्भवती भएको समयमा स्वास्थ्य चौकीको पहुँचमा पुग्न सकेका छैनन्। कुनै खोपसमेत नलगाउने गरेको उनीहरू बताउँछन्। बाजुराको उत्तरी क्षेत्रका बूढीनन्दा नगरपालिका, हिमाली, स्वामीकार्तिक खापर, जगन्नाथ गाउँपालिका र सदरमुकाम रहेको बडिमालिका नगरपालिकामा भोटे जनजातिको बसोबास छ। यी स्थानीय तहमा रहेका स्वास्थ्य संस्थामा यो समुदायका गर्भवती महिला कम आउने गरेका स्वास्थ्यकर्मीले बताउने गरेका छन्।"
बेहुला मुख्यमन्त्री,"काठमाडौं : प्रदेश १ का मुख्यमन्त्री शेरधन राई बेहुला बनेका छन् । ४९ वर्षको उमेरमा मुख्यमन्त्री राईले २३ वर्षीया मोडल जाङमु शेर्पासँग आइतबार विवाह गरेका हुन् । राजधानी काठमाडौंको एलिस पार्टी प्यालेसमा थोरै संख्यामा जन्ती लिएर मुख्यमन्त्री राई बेहुली लिन पुगेका हुन् । मुख्यमन्त्री राई भोजपुरका हुन् भने बेहुली बनेकी शेर्पाको पुर्ख्यौली संखुवासभा हो । विश्वव्यापी महामारीको रुपमा फैलिएको कोरोना भाइरस (कोभिड१९) को संक्रमणको समय भएको भन्दै मुख्यमन्त्री राईले सानो संख्यामा जन्ती लगेर विवाह गरेका हुन् । बेहुला बनेका मुख्यमन्त्री राई र बेहुली बनेकी शेर्पा परम्परागत पोशाकमा सजिएका छन् । विवाह समारोहमा पर्यटनमन्त्री भानुभक्त ढकाललगायत केही नेता पुगे पनि अन्य धेरै नेतालाई भने साँझ आयोजना गरिएको रिसेप्सनमा बोलाइएको छ । मुख्यमन्त्री राईको विवाहको रिसेप्सनमा राष्ट्रपति, प्रधानमन्त्रीलगायत उच्च अधिकारीलाई निम्ता दिइएको उनको निजी सचिवालयले जनाएको छ । तस्बिर सौजन्य : ध्रुव सुवेदी"
देशको अहितमा काम गर्ने तत्व चुनावबाट ठेगान लाग्छन् : प्रधानमन्त्री ओली,"काठमाडौं : प्रधानमन्त्री केपी ओलीले देशको अहितमा निरन्तर काम गर्ने तत्वहरुलाई आगामी मध्यवति निर्वाचनबाट ठेगाना लगाइ छोड्ने चेतावनी दिएका छन्। आइतबार राजधानीमा आयोजित अपाङ्गता भएका व्यक्तिसँग अन्तर्क्रिया कार्यक्रममा प्रधानमन्त्री ओलीले यस्तो अभिव्यक्ति दिएका हुन्। 'देश अगाडि बढ्छ। अगाडि बढाउनुपर्छ। आगामी वैशाखमा हुने निर्वाचनबाट देशको अहितमा निरन्तर काम गर्ने देशद्रोही तत्वलाई ठेगाना लगाउने यो अवसरलाई लिएका छौं,'उनले भने। प्रधानमन्त्री ओलीले देशलाई अस्थिरताबाट जोगाउन ताजा जनादेशमा जाँदा उल्टै आफूलाई तानाशाही भएको आरोप लगाएको बताए । ' संसद विघटन भएको असंवैधानिक भयो अलोकतान्त्रिक भयो भनेर कराउँदैछन्। ती कराउने मानिसहरु संविधान विरोधी, ती लोकतन्त्र विरोधी, देशविरोधी र जनविरोधी मान्छे हुन्। जो कराइरहेका छन्,' उनले भने,' देशमा अस्तव्यस्ता खडा गर्ने। बहुमतको सरकार तोडेर अनि जोरजाम सरकार बनाएर स्थितरताको नाटक गर्ने।' ताजा जनादेशका लागि जनतामा जाऔं भन्दा आफू तानाशाही नभएको तर्क गर्दै प्रधानमन्त्री ओलीले आफ्नो र अरुको काम के भयो भनेर जनताले फैसला गर्नुपर्ने बताए। ' उनले भने,' मैले शासन आफ्नो हातमा लिएको छैन । मैले आफ्नो हातमा लिएको भए म तानाशाही हुन्थे। जनताका बीचमा जनताको फैसला, तपाईहरुको बीचमा तपाईको फैसला गर्नुहोस् भनेपछि म तानाशाही भएँ। मैले फैसला गरेको छैन। मै शासन गर्छु भनेको छैन। मैले त जनतामा जाउ भनेको हुँ। मेरो काम के भयो जनताले मूल्यांकन गर्नुपर्छ र अन्य सांसदहरुले के गरे त्यो पनि जनताले फैसला गर्नुपर्छ।' उनले संसद् जागिर खाने थलो नभएको तर्क गरे। ' संसदमा ५ वर्ष जागिर खान पाउनुपर्छ, चुनिएर आएपछि। संसद भनेको जागिर हो। उनीहरुको तर्क पाँचै वर्ष जागिर खान पाउनुपर्छ। यो स्थायी जागिर हो ?,' उनले भने।' सम्बोधनका क्रममा प्रधानमन्त्री ओलीले कुनै पनि नेपाली बालबालिकाको सुनिश्चित भविष्यको जिम्मा सरकारले लिने प्रवद्धता जनाए। उनले सबैलाई सम्मानित ढंगले बाँच्न पाउने अधिकार भएको बताए। 'हिजो सडकभरी बालबालिका हुन्थे । जसलाई 'खाते' भन्ने गरिन्थ्यो । आज त्यो अवस्था छैन, उनले भने, अब कुनै पनि नेपालीका छोराछोरीले खाते सुन्नु र व्यहोर्नु पर्दैन। हामी नेपालीका छोराछोरी खाते हुन दिँदैनौँ । किन भने सरकारले अभिभावकको भूमिका खेल्छ।' ९ वटा विभिन्न संघले पठाएको ज्ञापनपत्र पाएको बताउँदै उनले छिट्टै आवश्यक निर्णय गरेर जानकारी दिने प्रतिवद्धता जाहेर गरे। 'यो धर्ती हामी सबैको हो। देश हामी सबैको हो। यस देशमा हामी सबैले सुरक्षित र सम्मानित ढंगले बाच्न पाउनुपर्छ। यो हाम्रो नैसर्गिक र मौलिक हक हो। यो अधिकार उपभोग गर्न नसकेकाको साथमा सरकार छ,' उनले भने।"
शेरधन दम्पत्तिलाई प्रधानमन्त्रीको शुभकामना,काठमाडौं : प्रदेश १ का मुख्यमन्त्री शेरधन राई दम्पत्तिलाई प्रधानमन्त्री केपी ओलीले शुभकामना दिएका छन् । आइतबार ४९ वर्षको उमेरमा मुख्यमन्त्री राईले २३ वर्षीया मोडल जाङमु शेर्पासँग विवाह गरेपछि आयोजित रिसेप्सन पार्टीमा पुगेर प्रधानमन्त्री ओलीले शुभकामना दिएका हुन् । आइतबार दिउँसो राजधानी काठमाडौंको एलिस पार्टी प्यालेसमा थोरै संख्यामा जन्ती लिएर मुख्यमन्त्री राई बेहुली लिन पुगेका थिए । मुख्यमन्त्री राई भोजपुरका हुन् भने बेहुली बनेकी शेर्पाको पुर्ख्यौली संखुवासभा हो । बेहुला बनेका मुख्यमन्त्री राई र बेहुली बनेकी शेर्पा परम्परागत पोशाकमा सजिएका थिए । राई दम्पत्तिलाई राष्ट्रपति विद्यादेवी भण्डारीसहितका भीआईपीले विवाहिक जीवनको शुभकामना दिएका छन् ।
प्रधानमन्त्रीलाई अदालतको अवहेलनामा कारबाही गर्न बारका चार पूर्वअध्यक्षको अपील,"काठमाडौं : प्रधानमन्त्री केपी ओलीले वरिष्ठ अधिवक्ता कृष्णप्रसाद भण्डारीको अपमान र मानमर्दन गरेको भन्दै नेपाल वार एशोसिएसनका चार पूर्वअध्यक्षहरुले आपत्ती जनाएका छन् । वरिष्ठ अधिवक्ता हरिहर दाहाल, शम्भु थापा, प्रेमबहादुर खड्का र शेरबहादुर केसीले आइतबार संयुक्त वक्तव्य जारी गर्दै प्रधानमन्त्रीको अभिव्यक्ति कानुन व्यवसायमाथिकै निर्लज्ज प्रहार भएको भन्दै आपत्ती जनाएका हुन्। 'प्रधानमन्त्रीद्वारा अभिव्यक्त एकजना बाजे वकिललाई पनि लिएर गएछन् बहस गर्न, के तमासा गरेको हो यो भन्ने अभिव्यक्ति र वकिलले कुरा फिट्या फिट्यै छन् तर ढुक्क होनुहोस् प्रतिनिधिसभा पुर्नस्थापना हुँदैन भन्ने अभिव्यक्ति तथा यस अघि पनि कानुनव्यवसायीहरुलाई स्यालजस्तो म्याउम्याउ गरेका छन् सर्वोच्च अदातलमा बहस गर्ने वकिललाई त्यति पनि थाहा नहुने? के गर्छन् ती वकिलले, भनी सार्वजनिक समारोहमा गरिएका प्रमका अभिव्यक्तिले संविधानद्वारा संरक्षित कानुन व्यवसायमाथि नै धावा बोलिएकाले लोकतन्त्रका पहरेदार कानुन व्यवसायीमाथिको यो प्रहारलाई मुक दर्शक भएर सहन गर्न सकिदैन', विज्ञप्तिमा भनिएको, 'प्रमको यो अभिव्यक्तिले अदालतमा विधाराधीन मुद्दालाई समेत प्रतिकुल असर गर्ने प्रयास भएकाले यस विषयलाई हामीले गम्भीरतापूर्वक लिएका छौं।' आफ्नो विपक्षमा बहस गरेकै आधारमा अपमान गर्ने, होच्याउने र दुर्वाच्य वचनले प्रहार गर्ने कुरा प्रधानमन्त्रीको शक्तिको अहंकर र उन्माद भएको उनीहरुको ठहर छ। उनीहरुले प्रधानमन्त्रीलाई सार्वजनिक क्षमायाचना गर्न अदालतको अहपेलनाजन्य कार्यवापत जवाफदेही बनाउन विज्ञप्तिमार्फत ध्यानाकर्षण गराएका छन्। संसद पुनःस्थापनाको पक्षमा बहस गरेका वरिष्ठ अधिवक्ता कृष्णप्रसाद भण्डारीलाई लक्षित गरेर प्रधानमन्त्री ओलीले 'एकजना बाजे' वकिललाई लिएर तमासा गर्न गएछन् भनेका थिए ।"
राजतन्त्रको पक्षमा पाँचथरमा राप्रपाको प्रदर्शन,"पाँचथर : राष्ट्रियता र प्रजातन्त्र सबल तुल्याउन राजसंस्था सहितको प्रजातन्त्र अनुकूल पद्धति आवश्यक रहेको भन्दै राष्ट्रिय प्रजातन्त्र पार्टी (राप्रपा) पाँचथरले जनप्रदर्शन गरेको छ । राजसंस्था, हिन्दुराष्ट्र पूनःस्थापना, भ्रष्टाचार नियन्त्रण, युवा रोजगार, नागरिक सुशासन, निष्पक्ष स्थानीय सरकारको नारा लगाउँदै र्याली सम्पन्न गरिएको थियो । भव्य र्याली कोणसभामा परिणत भएको थियो । कोणसभालाई राप्रपाका नेताहरुले सम्बोधन गरेका थिए । समयको माग र जनताको आकांक्षा पुरा गर्न राजसंस्था सहितको प्रजातन्त्र देशमा आवश्यक देखिएको छ, प्रदर्शनपछि आयोजित सभालाई सम्बोधन गर्दै राप्रपा नेता सगुनसुन्दर लावतीले भने, बहुसंख्यक नेपाली जनता विशेष गरेर युवा पुस्ताको माग पनि यही छ । राजसंस्था र हिन्दुराष्ट्रको नारा लिएर राप्रपा जनतामाझ जानेछ, यही नै हाम्रो चुनावी मुद्दा हुनेछ, राप्रपाका केन्द्रीय सदस्य मानदेव केरुङले कोणसभालाई सम्बोधन गर्दै भने । सो क्रममा विभिन्न दल परित्या गरेर ४३ जना राप्रपामा प्रवेश गरेका थिए ।"
नेकपा प्रचण्डनेपाल समूहले प्रधानमन्त्री ओलीलाई पार्टी साधारण सदस्यबाट हटायो,"काठमाडौं : नेपाल कम्युनिस्ट पार्टी (नेकपा) प्रचण्डनेपाल समूहले प्रधानमन्त्री केपी ओलीलाई पार्टीको साधारण सदस्यबाट हटाएको छ । आइतबार बसेको नेकपा स्थायी कमिटी बैठकले प्रधानमन्त्री ओलीलाई पार्टी साधारण सदस्यबाट हटाउने निर्णय गरेको प्रवक्ता नारायणकाजी श्रेष्ठले जानकारी दिए । प्रवक्ता श्रेष्ठका अनुसार केन्द्रीय कमिटी बैठकले दिएको अधिकार प्रयोग गर्दै ओलीलाई पार्टीको साधारण सदस्यबाट हटाउने निर्णय भएको हो । ओलीलाई पार्टी अध्यक्ष पदबाट हटाएपछि पनि उनले संविधान, लोकतन्त्र, राष्ट्रको नीति, राष्ट्र हितविरुद्ध गतिविधि गरेको र स्पष्टीकरणको जवाफ नदिएपछि साधारण सदस्यबाट हटाएको श्रेष्ठको भनाइ छ । केपी ओलीलाई केन्द्रीय कमिटी बैठकले दिएको अधिकार प्रयोग पार्टीको साधारण सदस्यबाटसमेत हटाउने निर्णय गरिएको छ, प्रवक्ता श्रेष्ठले भने, अध्यक्ष पदबाट हटाएपछि पनि उहाँले संविधान, लोकतन्त्र, राष्ट्रिय नीति र पार्टी हितविरुद्ध लगातार गतिविधि गरेकाले उहाँलाई पार्टी हितविपरित किन काम गरेको भनी स्पष्टीकरण सोधेको थियो । उहाँले जवाफ नदिएपछि आजको स्थायी कमिटी बैठकले साधारण सदस्यबाट हटाउने निर्णय गरेको हो । पुस ५ गते प्रधानमन्त्री ओलीले प्रतिनिधिसभा विघटन गरेपछि नेकपा विभाजित भएको छ । एउटा समूहको नेतृत्व पुष्पकमल दाहाल प्रचण्ड र माधव नेपालले गरेका छन् भने अर्को समूहको नेतृत्व प्रधानमन्त्री केपी ओलीले गरेका छन् । ओली समूहले कुनै नेतालाई कारबाही नगरे पनि प्रचण्ड नेपाल समूहले ओलीलाई कारबाही गर्ने निर्णय गर्दै आएको छ । यसअघि नै अध्यक्षबाट हटाएको प्रचण्डनेपाल समूहले आइतबार साधारण सदस्यबाट हटाएको हो । त्यसैगरी बैठकले पार्टी केन्द्रीय कार्यालयको सचिवमा गंगालाल तुलाधर र उपसचिवमा मोहन गौतमलाई नियुक्त गर्ने निर्णय गरेको छ ।"
नेकपा आधिकारिकता विवादको टुंगो लगाउन निर्वाचन आयोगको बैठक,काठमाडों : निर्वाचन आयोगले सत्तारुढ नेपाल कम्युनिस्ट पार्टी (नेकपा) भित्र देखिएको आधिकारिकता विवादको टुंगो लगाउने तयारी गरेको छ । निर्वाचन आयोगका उच्च एक अधिकारीका अनुसार अहिले कान्तिपस्थित आयोगको कार्यालयमा बैठक जारी छ । पुस ५ गते प्रधानमन्त्री केपी ओलीले प्रतिनिधिसभा विघटन गरेपछि नेकपा विभाजित भएको छ । एउटा समूहको नेतृत्व पुष्पकमल दाहाल प्रचण्ड र माधव नेपालले गरेका छन् भने अर्को समूहको नेतृत्व प्रधानमन्त्री ओलीले गरेका छन् । प्रचण्डनेपाल समूहले आधिकारिकता र चुनाव चिह्नको दाबी गर्दै आएको छ । ओलीलेसमेत आफ्नो हस्ताक्षर बिनाका कुनै पनि निर्णय आधिकारिक नभएको दाबी गर्दै आएका छन् । प्रतिनिधिसभा विघटन भएपछि प्रचण्डनेपाल समूहले आयोगमा पार्टीका बहुमत केन्द्रीय सदस्यको हस्ताक्षरसहित आफ्नो आधिकारिकता दाबी गरेका छन् । ओलीले भने आफूले नेतृत्व गरेको नेकपा नै आधिकारिक भएको भन्दै कतै दाबी नै गर्नु नपर्ने बताउँदै आएका छन् । ओलीमाथि अनुशासनको कारबाही गर्दै आएको प्रचण्डनेपाल समूहले आइतबार मात्र पार्टीको साधारण सदस्यबाट हटाएको छ। आइतबार बसेको प्रचण्डनेपाल समूहको स्थायी कमिटी बैठकले ओलीलाई साधारण सदस्यबाट हटाउने निर्णय गरेको हो ।
बेहुला मुख्यमन्त्री,"काठमाडौं : प्रदेश १ का मुख्यमन्त्री शेरधन राई बेहुला बनेका छन् । ४९ वर्षको उमेरमा मुख्यमन्त्री राईले २३ वर्षीया मोडल जाङमु शेर्पासँग आइतबार विवाह गरेका हुन् । राजधानी काठमाडौंको एलिस पार्टी प्यालेसमा थोरै संख्यामा जन्ती लिएर मुख्यमन्त्री राई बेहुली लिन पुगेका हुन् । मुख्यमन्त्री राई भोजपुरका हुन् भने बेहुली बनेकी शेर्पाको पुर्ख्यौली संखुवासभा हो । विश्वव्यापी महामारीको रुपमा फैलिएको कोरोना भाइरस (कोभिड१९) को संक्रमणको समय भएको भन्दै मुख्यमन्त्री राईले सानो संख्यामा जन्ती लगेर विवाह गरेका हुन् । बेहुला बनेका मुख्यमन्त्री राई र बेहुली बनेकी शेर्पा परम्परागत पोशाकमा सजिएका छन् । विवाह समारोहमा पर्यटनमन्त्री भानुभक्त ढकाललगायत केही नेता पुगे पनि अन्य धेरै नेतालाई भने साँझ आयोजना गरिएको रिसेप्सनमा बोलाइएको छ । मुख्यमन्त्री राईको विवाहको रिसेप्सनमा राष्ट्रपति, प्रधानमन्त्रीलगायत उच्च अधिकारीलाई निम्ता दिइएको उनको निजी सचिवालयले जनाएको छ । तस्बिर सौजन्य : ध्रुव सुवेदी"
राजपत्रको आधिकारिकता जाँच्न इजलाससमक्ष माग,"काठमाडौं : प्रतिनिधिसभा विघटनसम्बन्धी सूचना छापिएको राजपत्रको आधिकारिकता जाँच्न माग गर्दै सर्वोच्च अदालतमा निवेदन परेको छ। नेपाल कम्युनिस्ट पार्टीको प्रचण्डनेपाल पक्षका नेताहरू कृष्णभक्त पोखरेल, शशि श्रेष्ठ, रामकुमारी झाँक्रीलगायतले आइतबार संवैधानिक इजलासमा निवेदन दिएका हुन्। सरकारका कुनै पनि निर्णय राजपत्रमा प्रकाशित नभएसम्म वैधानिक मानिदैन। बिहीबार प्रतिनिधिसभा विघटनको रिटमाथि बहसका क्रममा रिट निवेदकका तर्फबाट बहस गर्ने अधिवक्ताले संसद विघटन गरेको सूचना राजपत्रमा प्रकाशित नभएको भन्दै प्रश्न उठाएका थिए। सोही दिन इजलासले विघटन सिफारिसबारे राजपत्रमा प्रकाशित सूचना पेस गर्न सरकारी वकिललाई मौखिक आदेश दिएको थियो। त्यसपछि हतारमा विघटनसम्बन्धी सूचना राजपत्रमा प्रकाशित गरी शुक्रबारको इजलासमा पेश भएको थियो। अधिवक्ता ओमप्रकाश अर्याल र टीकाराम भट्टराईले बहसमा संसद विघटन गरेपछि राजपत्रमा प्रकाशित नगरेको भन्दै बहस गरेका थिए। सरकारले सर्वोच्च अदालतमा कुरा उठेपछि मात्र शुक्रबार प्रतिनिधिसभा विघटन भएको सूचना छापिएको राजपत्र इजलासमा पठाएको थियो। उक्त राजपत्रमा प्रकाशित मिति पुस ५ गते नै राखिएको भएपनि वेबसाइटमा भने शुक्रबारमात्रै अपलोड गरिएको देखिएको छ। प्रधानमन्त्री केपी ओलीको सिफारिसमा पुस ५ गते राष्ट्रपति विद्यादेवी भण्डारीले संसद विघटन गरेकी थिइन्। उक्त निर्णय लामो समयसम्म राजपत्रमा प्रकाशित भएको थिएन। प्रतिनिधिसभा विघटनको मुद्दा अहिले सर्वोच्च अदालतमा विचाराधीन छ। मुद्दामाथि बहस निरन्तर जारी छ।"
चुनावले झन् ठूलो दुर्घटना ल्याउनेछ : बाबुराम,"काठमाडौं : पूर्वप्रधानमन्त्री डा बाबुराम भट्टराईले चुनावले झन् ठूलो दुर्घटना ल्याउने बताएका छन् । प्रतिनिधिसभा विघटनको निर्णयले संविधानको लोकमार्गमा पहिरो गएको र त्यसलाई मर्मत नगरी चुनावरुपी गाडी चलाए दुर्घटना हुने उनको भनाइ छ । भट्टराईले अहिले निर्वाचनमा अगाडि बढे २०१४ सालमा बीपीले पाएको धोकाको अवस्थामा पुग्ने बताए । उनले अहिले चुनावमा गएर तुलसी गिरी र केशरजंग नबन्न सुझाव दिएका छन् । ओली प्रतिगमनले संविधानरूपी लोकमार्गमा ठूलो पहिरो ल्याएको छ। पहिरो मर्मत नगरी चुनावको गाडी कुदाउने रहरले झन् ठूलो दुर्घटना ल्याउनेछ, बाबुरामले ट्वीटमा लेखेका छन्, २०१४ सालमा संविधानसभाको निर्वाचन सट्टा महेन्द्रले जारी गरेको संविधान मानेर चुनावमा जॉदा बिपीले खाएको धोका नबिर्सौं ! २०१७पछिका तुलसी गिरी,केशरजंग नबनौं ! ओलीप्रतिगमनले संविधानरूपी लोकमार्गमा ठूलो पहिरो ल्याएको छ।पहिरो मर्मत नगरी चुनावको गाडी कुदाउने रहरले झन् ठुलो दुर्घटना ल्याउनेछ।२०१४सालमा संविधानसभाको निर्वाचन सट्टा महेन्द्रले जारी गरेको संविधान मानेर चुनावमा जाॅदा बिपीले खाएको धोका नबिर्सौं!२०१७पछिका तुलसी गिरी,केशरजंग नबनौं!"
पेरिसडाँडामा प्रचण्ड नेपाल पक्षको स्थायी कमिटी बैठक,काठमाडौं : नेपाल कम्युनिस्ट पार्टी (नेकपा) प्रचण्ड नेपाल पक्षको स्थायी कमिटी बैठक बस्दै छ । आन्दोलनका कार्यक्रमबारे छलफल गर्न आइतबार साढे बाह्र बजे बैठक बोलाएको प्रवक्ता नारायणकाजी श्रेष्ठले जानकारी दिएका छन्। यो पक्षले शुक्रबार प्रतिनिधिसभा बैठक विघटनविरुद्ध काठमाडौंमा शक्ति प्रदर्शन गरेको थियो। शनिबार पनि स्थायी कमिटी सदस्यबीच पार्टीका हालका एजेन्डामाथि अनौपचारिक छलफल गरेको थियो। यसअघि यो पक्षले यसअघि ओलीलाई पार्टी अध्यक्षबाट हटाउने निर्णय गरिसकेको छ। प्रधानमन्त्री केपी ओलीले पुस ५ गते प्रतिनिधिसभा विघटन गरेपछि नेकपा दुई खेमा भएको छ। एक पक्षको प्रचण्डले नेतृत्व गरेका छन् अर्को पक्षको प्रधानमन्त्री ओली आफैले गरेका छन्। संसद विघटनविरुद्ध संघर्षका कार्यक्रम घोषणा गरेर प्रचण्डनेपाल पक्ष आन्दोलित छ।
अझै परेन मुस्ताङमा हिउँ,"जोमसोम : अनुकुल मौसममा समेत हिउँ पर्न छोडेपछि मुस्ताङको थासाङ गाउँपालिका३ लेत कालोपानीबासीले शनिबार नजिकैको सलनकुना जंगलको पूजाथानमा धार्मिक परम्परा अनुसार हिउँको पूजाआजा गरेका छन् ।लेते कालोपानीका गाउँ मुखिया रविन्द्र तुलाचनको पहलमा स्थानीयले हिउँको कामना गर्दै पूजाआजा गरेका हुन् । मौसम अनुसार हिउँदयामको हिउँ मुस्ताङका किसानका लागि बरदान सावित हुनेगर्छ । हिउँदयामको हिउँले कृषकले लगाएको अन्नबालीलाई फाइदा पुग्ने भएपनि यसवर्ष अनुकुल मौसममा समेत हिउँ नपर्दा मुस्ताङका किसान चिन्तित बनेका हुन् । हिउँ पर्न ढिला भएपछि जिल्लाका स्याउ,आलु ,उवा,तोरी ,मकै र जौ उत्पादक किसान समस्यामा परेका हुन् । हिउँ नपर्दा पूजाआजा गरेपछि हिउँ पर्ने धार्मिक जनविश्वासका कारण हिउँ पुजा गर्नु परेको गाउमुखिया रविन्द्र तुलाचनले जानकारी दिए । उनले पुसको पहिलो सातामै परिसक्नु पर्ने हिउँ माघ लाग्दा समेत नपरेको बताए । मुस्ताङको थासाङ३ कालोपानी लेतेका करिब १५ जना स्थानीय पुजारीसहितको टोलीले हिउँको कामना गर्दै पुजाआजा गरेका छन् ।हिउँ पर्ने मौसममा समेत हिउँ नपरेकाले गाउँले मिलेर नजिकैको पूजाथानमा सेतो भाले बलि चढाएर हिउँको पूजा गरेको स्थानीय नरसिंह शेरचनले जानकारी दिए । मुस्ताङका अधिकाश स्थानीय किसान कृषिमा आत्मनिर्भर रहेको र हिउँ नपर्दा किसानलाई ठूलो क्षति व्यवहोर्नु पर्ने अवस्था रहेकाले आफूहरुले हिउँको कामना गर्दै सामूहिक पूजाआजा गर्नु परेको सुनाए । मुस्ताङको लेते कालोपानीमा हिउँको कामना गर्दै हिउँ पूजा । तस्बिर : अमित तुलाचन अनुकुल मौसममा समेत हिमपात नभएकाले मुस्ताङका डाँढाकाँढा यतिबेला हिउँ विहिन फुस्रा देखिएका छन् । उपल्लो मुस्ताङमा २ पटक आशिंक हिमपात भएपनि तल्लो मुस्ताङमा अझै हिमपात भएको छैन । स्याउँ उत्पादनले केन्द्र मानिएको घरपझोङ,वारागुङ मुक्तिक्षेत्र र थासाङमा हिउँ नपरेपछि स्थानीय किसानमा निरासा छाएको छ ।जलवायु परिर्वतनका कारण पछिल्लो समय पानीको श्रोत समेत सुक्दै गईरहेकाले सिचाईमा समेत समस्या पर्न थालेको हो । कृषि र पर्यटनक्षेत्र मुस्ताङको आर्थिक धरोहर रहेको छ । बर्सेनि मुस्ताङका किसानले करोडौको स्याउँ उत्पादन गर्ने गर्छन् । विश्वमा बढ्दै गईरहेको हरितगृह ग्यासको उत्सर्जनको कारण हिमाली तथा उच्चपहाडी जिल्लाहरुमा जलवायु परिवर्तनको असर देखिन थालेको हो ।जलवायु परिवर्तनको असरका कारण कुनै वर्ष भारी हिमपात हुने ,कुनै वर्ष सामान्य हिमपात हुने , कुनै वर्ष हिमपात नहुने र कुनै वर्ष बेमौसममा हिमपात हुने गरेको पाईएको छ । मौसम अनुसार बर्सेनि असमान प्रकारको हिमपातले कृषि तथा खाद्यान्न,जलश्रोत वन तथा जैविक विविधता,मानव स्वास्थ्य,पर्यटन,उर्जा,जलश्रोत तथा सिचाई ,पुर्वाधार र पर्यावणीयक्षेत्रमा प्रतिकुल असर पुर्याउने गरेको छ । जलवायु परिर्वतनको संकेतले मनसुनमा ढिलाइ ,अतिवृष्टि र अनावृष्टि हुँने गरेकाले मुस्ताङको परम्परागत कृषिक्षेत्रलाई प्रतिकुल असर पुर्याएको हो । विगत १० वर्षअघि मुस्ताङमा पुस र माघ महिनामा भारी हिमपात हुँने गरेको भएपनि पछिल्ला वर्षहरुमा असमान प्रकारको हिमपात हुने गरेको स्थानीय बताउँछन् । मुस्ताङका स्थानीयले जलवायु परिवर्तनका कारण कुनै वर्ष हिमपात रोकियोस भनेर पुजा गर्छन भने कहिले हिउँ नपर्दा हिउँ पार्ने पुजा गर्दैआइरहेका छन् । मौसम अनुसार हिउँदयामको मौसममा जमिनको तापक्रम चिसो हुने भएकाले त्यस समय परेको हिउँ जमिनको भित्री तहसम्म पुग्ने भएकाले कृषि उत्पादनका लागि फाईदाजनक मानिन्छ । तर ,बेमौसममा परेको हिउँले प्राकृतिक विपद् निम्त्याउनुका साथै किसानका लागि बेफाइदा पुग्ने हुन्छ ।बेमौसमको हिमपातले हिमताल फुट्ने ,नदी कटान र भुक्षयको जोखिम निम्त्याउने गर्छ । अनुकुल मौसमको हिमपातले जमिनको भित्र तहलाई चिस्यान भर्न रिचार्ज गर्ने भएकाले हिउँदयामको हिउँ बरदान मानिएको हो । अनुकुल मौसमको हिमपातले जमिनको उर्वराशक्ती वृद्धि गरिनुका साथै अन्नवाली लाग्ने बिभिन्न रोगहरु राकथाम गर्न सघाउ पुर्याउने गर्छ ।मुस्ताङको लेते कालोपानीमा हिउँको कामना गर्दै हिउँ पूजा । तस्बिर : अमित तुलाचन"
भीरबाट लडेर वडा सदस्यको मृत्यु,खोटाङ : भीरबाट लडेर साकेला गाउँपालिका२ रतन्छा मबुका वडा सदस्य रत्नप्रसाद फुयाँलको मृत्यु भएको छ। रतन्छाबाट आफ्नो घर मबु जाने क्रममा स्थानीय वाकुर्तुम जङ्गलमा रहेको ठूलो भीरबाट लडेका वडासदस्य फुयाँलको घटनास्थलमै मृत्यु भएको हो। करीब ३०० मिटर तल खसेका वडासदस्य फुयाँलको घटनास्थलमै मृत्यु भएको रतन्छाका वडाध्यक्ष उन्नत राईले बताए। धामीझाँक्रीको कामसमेत गर्दै आएका सदस्य फुयाँल शनिबार साँझ धामी कामकै लागि मबु जानेक्रममा भीरबाट लडेको वडाध्यक्ष राईले जानकारी दिए। फुयाँल विसं २०७४ को स्थानीय तहको निर्वाचनमा तत्कालीन नेकपा (माओवादी केन्द्र)बाट वडा सदस्यमा विजयी भएका थिए। मृतकको शव परीक्षणका लागि जिल्ला अस्पताल दिक्तेल ल्याइएको प्रहरीले जनाएको छ।
ओलीविरुद्ध सडक आन्दोलन र संगठन विस्तार सँगसँगै : रावल,"धनगढी : नेपाल कम्युनिस्ट पार्टी (नेकपा) प्रचण्डनेपाल समूह सुदूरपश्चिम इञ्चार्ज तथा पूर्व उप्रप्रधानमन्त्री भीम रावलले, केपी ओलीको निर्णयविरुद्ध सडक आन्दोलन र संगठन विस्तारको कार्य सँगसँगै लैजाने बताएका छन् । प्रचण्ड नेपाल समूहको नेकपाले माघ १७ गते धनगढीमा गर्न लागेको बृहत जनप्रदर्शन बारेको पत्रकार सम्मेलनमा रावलले यस्तो बताएका हुन । केपी ओलीको असंवैधानिक निर्णयविरुद्ध सडकमा पनि आन्दोलन हुन्छ, संगठन विस्तार पनि संगसँगै गरिन्छ नेता रावलले भने । उनले, केपी सरकार नभएर त्यो किर्ते सरकार भएको आरोप लगाए । केपी सरकार होइन, त्यो किर्ते सरकार हो, त्यस सरकारले धेरै किर्ते गरेको छ उनले भने । ओली समूहले यस अघि नै धनगढीमा बृहत आमसभाको आयोजना गरिसकेको छ । प्रचण्ड नेपाल समूहको पनि सुदूरपश्चिमका यसै माघ १७ गते शक्ति प्रदर्शन गर्ने कार्यक्रम रहेको छ । उक्त कार्यक्रममा नेकपाका अध्यक्षद्वय प्रचण्ड र माधवकुमार नेपाल आउने पत्रकार सम्मेलनमा जानकारी दिइयो । एक महिनादेखि प्रदेश सरकारका दुई मन्त्री रिक्त छन् ।सुदूरपश्चिमका दुई मन्त्रालयमा मन्त्री नियुक्ती बारे पत्रकारहरुले सोधेका प्रश्नमा नेता रावलले, त्यो कुरा मुख्यमन्त्रीको जिम्मेवारीमा आउने बताए । मन्त्रीमण्डल विस्तारको काम मुख्यमन्त्रीको हो, पार्टीले जनताको काम समयमा गर्नुस, जे आवश्यक छ, त्यो गरिहाल्नुस भनेर नीतिगत निर्णय गर्ने हो, मुख्यमन्त्रीले आवश्यकता अनुसार त्यो गर्छन होला, रावलले भने । ओली समूहमा लागेको भन्दै सुदूरपश्चिम प्रदेश सरकारका भौतिक पुर्वाधार र आर्थिक मामिला तथा योजना मन्त्रालय खाली छन् । मन्त्रीका आकांक्षी बढी भएकाले, अहिलेसम्म मुख्यमन्त्रीले मन्त्री नियुक्त गर्न सकेका छैनन् ।"
बलात्कार आरोपित प्रहरी जवानसहित दुईजना पक्राउ,"बुटवल : रुपन्देहीको कञ्चन गाउँपालिकामा सामुहिक बलात्कार र नग्न फोटो सार्वजनिक गरेको आरोपमा एक प्रहरी जवानसहित दुईजना पक्राउ परेका छन्। पक्राउ पर्नेमा एकजना प्रहरी जवानसमेत रहेका छन्। गत कात्तिक २३ गते कञ्चन गाउँपालिका ४ भैसाहीमा दुईजना दिदी बहिनीसँगै बसेको बेला एक जनामाथि सामुहिक बलात्कार भएको थियो। अर्को एक जनाको नग्न फोटो खिचेका थिए। उक्त घट्नामा चारजना विरुद्ध जाहेरी परेको र त्यस मध्ये दुई जनालाई पक्राउ गरिएको जिल्ला प्रहरी कार्यालय रुपन्देहीका प्रहरी प्रमुख एसपी प्रविण पोखरेलले। कात्र्तिक २३ गते बेलुका साढे ८ बजे घटना भएको भन्ने छ। ट्राफिक प्रहरीका जवान पनि संलग्न छन्, उनले भने । पक्राउ परेका कपिलवस्तुको बाणगंगा नगरपालिका घर भएका प्रहरी जवान विशाल शर्मा र सोही ठाउँका गुरुचरण चौधरीमाथि अनुसन्धान थालिएको एसपी पोखरेलले बताए।"
ट्याक्टरबाट लडेर बालकको मृत्यु,"राजविराज : सप्तरीको खडक नगरपालिकामा आइतबार साँझ ट्याक्टरबाट लडेर एक बालकको मृत्यु भएको छ। खडक नगरपालिका९ लालपट्टीस्थित कल्याणपुरफुलबडीया हुँदै बनौली आवतजाबत गर्ने भित्री सडक खण्डमा गुडिरहेको स १ त ७३८८ नम्बरको ट्याक्टरबाट लडेर सोही ठाउँका दुर्गा भगतको छोरा १२ वर्षीय विशाल भगतको मृत्यु भएको सप्तरी प्रहरीले जनाएको छ । फुलबडियाबाट उत्तर कल्याणपुरतर्फ जाँदै गरेको ट्याक्टरमा सवार बालक ट्याक्टरबाट खसी गम्भिर घाइते भएपछि उपचारका क्रममा मृत्यु भएका हुन् । घाइते बालकको स्थानिय एडभान्स सुरक्षा अस्पताल कल्याणपुरमा प्राथमिक उपचार पश्चात थप उपचारको लागि राजविराज ल्याउने क्रममा बाटोमा मृत्यु भएको जिल्ला प्रहरी कार्यालय, सप्तरीका डीएसपी भुवनेश्वरप्रसाद साहले बताए । पोष्टमार्टमका लागि शवलाई गजेन्द्रनारायण सिंह अस्पताल राजविराजको शव गृह ल्याइएको छ । ट्याक्टर र ट्याक्टर चालक खडक नगरपालिका १० का २२ वर्षीय मुन्नाकुमार यादवलाई प्रहरीले पक्राउ गरेको छ ।"
ठगी आरोपमा दुई जना पक्राउ,"काठमाडौं : पौने तीन करोड ठगीको मुद्दामा ओलम्पिया वर्ल्ड स्कुलका सञ्चालकद्वय पक्राउ परेका छन्। महानगरीय प्रहरी परिसर काठमाडौंले स्कुलका सञ्चालकद्वय शिरिष खड्का र सुरेन्द्र महर्जनलाई शनिबार पक्राउ गरेको हो। अदालतबाट जारी भएको वारेन्टका आधारमा उनीहरुलाई पक्राउ गरिएको जानकारी परिसरका प्रमुख एसएसपी अशोक सिंहले दिए। उनका अनुसार अन्य चार सञ्चालक फरार छन्। उनीहरुले स्कुलको नाममा कोटेश्वरमा रहेको दुई रोपनी १४ आना दुई पैसा जग्गा विक्री गर्न कृष्णप्रसाद देवकोटासँग वैशाख २०७६ मा २ करोड ७५ लाख बैना लिएका थिए। तर, जग्गा अर्कैलाई बेचेका उनीहरुले बैना रकम समेत फिर्ता नगरेको देवकोटाको उजुरीमा उल्लेख छ। बैना रकम फिर्ता गर्न वा जग्गा बिक्री गर्न लामो समय देवकोटाले ताकेता गरे पनि उनीहरुले शक्तिको आडमा अनेक कानुनी दाउपेच गरी छल्दै आएको आरोप पीडितको छ। पक्राउ परेका खड्का न्यायपरिषद्का सदस्य लक्ष्मीबहादुर निराला खड्काका छोरा हुन्। बैना फिर्ता नगरेको र तोकिएको मितिभित्र जग्गा पास नगरेको भन्दै देवकोटाले एक वर्ष अगाडि नै जाहेरी दर्ता गरे पनि प्रहरीले पक्राउ गर्ने हिम्मत गरेको थिएन। उनीहरुले फरार रहेकै अवस्थामा गत कार्तिक २७ गते जग्गा अर्कैलाई बेचेको आरोप पीडितको छ। प्रहरीका अनुसार स्कुलको जग्गा विक्री गर्दा काठमाडौं महानगरपालिकाको शिक्षा शाखाबाट अनुमति समेत नलिएको अनुसन्धानबाट खुलेको छ। । एसएसपी सिंहका अनुसार सबै तहबाय अनुसन्धान भइरहेको छ।"
कर्मचारी भन्दै चोरी गरेको आरोपमा चारजना पक्राउ,"राजविराज : कर्मचारी हुँ भनेर झुक्याई लाखौँ मूल्य बराबरको नेपाल टेलिकमको सामग्री चोरी गरेको आरोपमा चारजना पक्राउ परेका छन्। जिल्ला प्रहरी कार्यालय सप्तरीमा आइतबार आयोजित पत्रकार सम्मेलनमा प्रहरीले चोरीको सामाग्रीसहित पक्राउ परेका चार आरोपितलाई सार्वजनिक गरेको हो। नेपाल टेलिकमको जीसिएम मोबाईल बिटिएस साइटमा १० लाख भन्दा बढी मूल्यको सामग्री चोरी गर्ने मुख्य अभियुक्त सिराहाको लहान नगरपालिका१३ सरस्वती टोलका २२ वर्षीय राकेश यादवसहित चार जनालाई पक्राउ गरेको एसपी राजेन्द्रप्रसाद धमलाले जानकारी दिए। प्रहरीले घट्नामा प्रयोग भएको मिनी ट्रकका धनी सिरहाको लहान नगरपालिका ३ डगराहा होटलका ३५ वर्षीय सूर्यनारायण महतो, ठगीको समान बिक्री गर्ने लहान नगरपालिका ३ अस्पताल चौकका ३५ वर्षीय पवन जयसवाल र ब्याट्री खरिद गर्ने कबाडी संञ्चालक सिरहाको गोलबजार नगरपालिका ४ का ४१ वर्षीय दिपक अग्रबाललाई पक्राउ गरेर सार्वजनिक गरेको हो। सप्तरीको सुरुङ्गा नगरपालिका२ हर्दिया टोलस्थित शिवनारायण चौधरीको घरमा राखिएको २४ थान ६५० एएच ब्याट्री, २० मिटर पावर केबल र २५ मिटर अर्थिङ्ग केबल पुस २३ गते विहान चोरी भएको थियो। घरमा ठूलो मानिस नभएका बेला चौधरीकी नाबालिका छोरीसँग टेलिकमको कर्मचारी हुँ भनेर आरोपितले झुक्याई साँचो मागी चोरी गरेको आरोप छ। आरोपितले चौधरीका घरमा केही दिनदेखि निगरानी गरेको र घरमा ठूला मानिस नभएको मौका छोपी चोरी गरेर ना४ ख ७२४६ नम्बरको मिनी ट्रकमा सामान ओसारेका थिए। नाबालिकासँग झुक्याएर साँचो लिएपछि आरोपितले उनलाई कोठामा बन्धक बनाई सामग्रीहरु चोरेको प्रहरीले जनाएको छ। प्रहरीले सीसीटीभी फुटेज, घरधनी र नेपाल टेलिकमको कर्मचारी भनी प्रस्तुत हुने व्यक्तिको हुलिया लिएर खोजतलाश गर्दा आरोपित पक्राउ परेको जनाएको छ। जिल्ला प्रहरी कार्यालय सप्तरीका एसपी धमलाका अनुसार चोरी गरिएको २४ वटा ब्याट्रीमध्ये जयसवालले १७ वटा ब्याट्री भारततर्फ पठाएको र ७ वटा ब्याट्री दिपक अग्रवाललाई बिक्री गरेका हुन्। अग्रवालको गोदामबाट सात वटा ब्याट्री बरामद भएको छ।"
"बाटोमै जन्म, बाटोमै मरण","बाजुरा : बूढीनन्दा नगरपालिका७ की ५३ वर्षीया बिस्ना गुरुङले १५ सन्तान जन्माइन्। उनले यी सबै बच्चा हिउँदमा चिसो छल्न बेंसी र वर्षात्मा भोट (चीन)तिर जाने क्रममा बाटोमै जन्माएकी हुन्। तर, सात जनाको बाटोमै मृत्यु भएको उनले सुनाइन्। बूढीनन्दाकै वडा नम्बर ८ की ३८ वर्षीया डोमा गुरुङले बाटोमै ११ बच्चा जन्माइन् । तर, उनीसँग तीन बच्चा मात्र साथमा छन्। ८ जनाको बाटोमै मृत्यु भएको उनले सुनाइन्। बसाइ सर्दा चिसो हुने र बच्चा पाउँदा विभिन्न समस्या हुने भएकाले बचाउन नसकेको उनको भनाइ छ । बिस्नाकै गाउँले तनी थापाले ७ सन्तानलाई बाटोमै जन्म दिइन्। तीमध्ये पाँच जनाको मृत्यु भयो। बाटोमा चिसो र स्याहार नपुग्दा घर फर्किंदासम्म मृत्यु भएको उनले बताइन्। उनले सुत्केरीका बेला न सन्तुलित खाना पाइन् न त आराम गर्न नै ! एकातिर आफ्नो स्वास्थ्य कमजोर भएको र अर्कातिर बच्चालाई जोगाउन नपाएको उनले दुखेसो पोखिन्। हिमाली गाउँपालिका३ बौडीकी जौमा थापा सपरिवार कात्तिक अन्तिम साता चिसो छल्न अछामतिर बसाइ सरिन्। उनकी पाँच महिनाकी छोरी बाटोमा बिरामी परिन्। त्यसको एकदुई दिनमै छोरीको बाटोमै मृत्यु भयो। त्यसअघि दुई बच्चा जन्माएकी उनले पहिलो सन्तान वर्षात्मा चीनतिर जाँदा गुमाउनुपरेको उनले बताइन्। बाजुराका भोटे जनजाति तथा भेंडापालक किसान परिवार चिसो छल्न र भेंडा चरिचरनका लागि लेकबेंसी गर्छन्। लेकबेंसी गर्दा धेरै शिशुको बाटोमै मृत्यु हुने गरेको नेपाल भोटे जनजाति महासंघका केन्द्रीय अध्यक्ष बुद्धिसिंह भोटेले बताए। महासंघका केन्द्रीय पार्षद नृप थापा (भोटे)का अनुसार भेंडा, च्यांग्रा र सपरिवार हिउँदका ६ महिना बेंसी झर्ने भएकाले अधिकांश महिलाले बाटोमै बच्चा जन्माउने गरेका हुन्। तीमध्ये धेरै बच्चाको बाटोमै मृत्यु हुने गरेको थापाको भनाइ छ। धेरै बच्चा पाउने भएकाले यी समुदायका महिलाको स्वास्थ्य कमजोर हुँदै गएको छ। कडा परिश्रम गर्नुपर्ने बाध्यताका कारण आराम गर्न नपाएको तनीले बताइन्। आफूले भारी बोक्नेदेखि सबै काम गर्नुपर्ने बाध्यता रहेको उनको भनाइ छ। बाजुरा, बझाङ, मुगु, हुम्ला, जुम्लाका बासिन्दा मौसमी बसाइ सर्ने गरेका छन्। यी जिल्लाका महिलाले बसाइ सर्ने क्रममा बाटोमा बच्चा जन्माउने गरेका छन्। रहर नभएर बाध्यताले यस्ता समस्या भोग्दै आएको पाण्डुसेन बस्ने लछु बोगटीले बताइन्। घरमा खान पुग्दैन, भेंडा लिएर औलतिर जान्छौँ। भेडामार्फत सामान बोकेर परिवार पाल्छौँ, उनले भनिन्, अनि, बाटोमै बच्चा नजन्माएर कहाँ जन्माउने ? यी महिला गर्भवती भएको समयमा स्वास्थ्य चौकीको पहुँचमा पुग्न सकेका छैनन्। कुनै खोपसमेत नलगाउने गरेको उनीहरू बताउँछन्। बाजुराको उत्तरी क्षेत्रका बूढीनन्दा नगरपालिका, हिमाली, स्वामीकार्तिक खापर, जगन्नाथ गाउँपालिका र सदरमुकाम रहेको बडिमालिका नगरपालिकामा भोटे जनजातिको बसोबास छ। यी स्थानीय तहमा रहेका स्वास्थ्य संस्थामा यो समुदायका गर्भवती महिला कम आउने गरेका स्वास्थ्यकर्मीले बताउने गरेका छन्।"
हाइड्रो पढ्न ताप्लेजुङ,"ताप्लेजुङ : कालीकोटका विजय ऐडी उच्च शिक्षाका लागि ताप्लेजुङ आएका छन्। उनी फुङ्लिङ नगरपालिका३ स्थित बालसुबोधनी संस्कृत माविमा हाइड्रो इन्जिनियरिङ पढिरहेका छन्। प्राविधिक विषयले ऐडीलाई कर्णालीदेखि ताप्लेजुङ ल्याएको हो। उनीसँगै एसईई उत्तीर्ण गरेका अन्य साथी उच्च शिक्षाका लागि सुगम ठाउँका विद्यालय पुगेका छन्। कोही काठमाडौं, कोही सुर्खेतलगायत सहरका विद्यालय गए। म भने हाइड्रो विषय पढ्ने रहरले यति टाढाको विद्यालय आइपुगें, ऐडीले भने। सो विद्यालयमा अहिले ३६ जना विद्यार्थीले डिप्लोमा इन हाइड्रो इन्जिनियरिङ अध्ययन गरिरहेका छन्। यो विषय ताप्लेजुङका अतिरिक्त भक्तपुर र झापाको एउटा विद्यालयमा मात्रै अध्यापन हुने गर्छ। राम्रो पढाइको अपेक्षा गर्दै ऐडीसहित सुनसरीका विनोदकुमार यादव ताप्लेजुङ आएका छन्। पहिलो पटक पहाड चढेका यादव हिमाली जनजीवनसँग घुलमिल हुन सिक्दै छन्। प्राविधिक विषयको अध्ययनसँगै यहाँको संस्कृति, रहनसहन, परम्पराका बारेमा पनि जान्ने अवसर मिलेको छ, यादव भन्छन्, उच्च शिक्षाका लागि सुगम ठाउँकै विद्यालय रोज्नुपर्छ भन्ने भनाइ गलत हो। विसं २००८ मा संस्कृत भाषा पाठशालाका रूपमा स्थापना भएको यो विद्यालयले वैदिक कर्मकाण्ड र हाइड्रो इन्जिनियरिङ पढाइरहेको छ। जिल्लामै हाइड्रो इन्जिनियरिङ पढ्न पाउँदा खुसी लागेको फुङ्लिङकी आशिका बरालले बताइन्। प्राविधिक विषय पढ्न धेरै खर्च गरेर टाढा जानुपथ्र्यो, अहिले घरकै भात खाएर पढ्न पाएकी छु, उनले भनिन्। प्राविधिक शिक्षा, आजको आवश्यकता भन्ने सरकारको नारालाई अंगीकार गर्दै प्राविधिक शिक्षाको पढाइ सुरु गरेको विद्यालयका प्रधानाध्यापक रामचन्द्र दाहालले बताए। जोखिम मोलेरै कक्षा सञ्चालन गर्ने निर्णय गरेका हौं, उनले भने, पहिलो वर्ष नै पश्चिम र तराईका विद्यार्थीसमेत आएका कारण हामीलाई हौसला मिलेको छ। पछिल्लो समय मुलुकभर जलविद्युत् आयोजना निर्माणको लहर नै चलेको छ। ताप्लेजुङमै ५० भन्दा बढी आयोजना निर्माणका क्रममा छन्। महँगो खर्च गरेर बाहिर जानुपर्ने अवस्था अन्त्य गर्न हाइड्रो इन्जिनियरिङ विषयको पढाइ सुरु गरेको विद्यालय व्यवस्थापन समितिका अध्यक्ष बुद्धिमान पालुङ्वाले बताए। अहिले नेपालमा सयौं जलविद्युत् आयोजना निर्माणको चरणमा छन्, हामीले उत्पादन गरेका विद्यार्थी त्यहीँ बिक्छन्, उनले भने, तीन वर्षको पढाइ सकेपछि रोजगारका लागि भौतारिनु पर्दैन। स्नातक तहको यो कोर्स तीनवर्षे हो। वर्षमा दुई सेमेस्टरको पढाइ हुन्छ। भर्ना शुल्क २० हजार र मासिक शुल्क ५ हजार ५ सय रुपैयाँ तोकिएको छ।"
सर्लाहीबाट पेस्तोलसहित एक पक्राउ,"सर्लाही : सर्लाहीको कविलासीबाट प्रहरीले हतियारसहित एक जनालाई पक्राउ गरेको छ। पक्राउ पर्नेमा सर्लाहीको गोडैता नगरपालिका८ का ५० वर्षीय अरुण मिश्र रहेको जिल्ला प्रहरी कार्यालय सर्लाहीका प्रहरी प्रमुख प्रहरी उपरीक्षक सन्तोषसिंह राठौरले जानकारी दिए। मिश्रलाई कविलासी नगरपालिका१० चमेलीमाईबाट हतियारसहित पक्राउ गरिएको प्रहरी उपरीक्षक राठौरले जानकारी दिए। 'उनको साथबाट ७६५ एमएम लेखिएको एक थान पेस्तोल बरामद भएको छ। आवश्यक अनुसन्धान जारी छ', प्रहरी उपरीक्षक राठौरले भने। छिमेकी देश भारतसँग खुला सिमाना रहेको प्रदेश नं २ का जिल्लामा आपराधिक गतिविधि गर्न पछिल्लो समय साना हतियार भित्रिने क्रम जारी रहेपछि प्रहरीले जिल्लाको सुरक्षा संयन्त्रलाई थप कडाइ गरेको छ।  रासस"
पक्राउ परेनन् आरोपी,"विराटनगर : मोरङको पथरीशनिश्चरे नगरपालिका१० जिरी खिस्तीका सन्दीप भण्डारीको हत्या भएको भन्दै आफन्तले किटानी जाहेरी दिए पनि आरोपी पक्राउ परेका छैनन्। १९ वर्षीय भण्डारी हत्याका आरोपीको अनुसन्धानमा प्रहरी गम्भीर नबनेको आफन्तको आरोप छ। भण्डारीको शव गत पुस १४ गते पथरीशनिश्चरे घर भएका युवराज बाँस्कोटाको घरमा फेला परेको थियो। भण्डारी पुस १३ गते नेपाल कम्युनिस्ट पार्टी (ओली समूह)का केन्द्रीय सदस्य रहेका बाँस्कोटाको घरमा सुत्न जाने भन्दै गएका थिए। मृतकको शरीरमा नीलडाम र चोट देखिएको सन्दीपकी आमा राधिका भण्डारीले बताइन्। घटनाबारे जानकारी दिन शनिबार आयोजित पत्रकार सम्मेलनमा उनले भनिन्, छोराको मृत्यु भएको यतिका दिन भयो, अहिलेसम्म प्रहरीले आरोपीलाई ल्याएर अनुसन्धान गरेको छैन। मेरो छोराको मृत्यु नभएर हत्या भएको हो। हत्याको किटानी जाहेरी दिएको एक साता भइसकेको भण्डारीले बताइन्। राजनीतिक शक्तिको प्रभावमा परेर प्रहरीले आरोपीको संरक्षण गरेको आफन्तको आरोप छ। मृतककी आमा राधिकाले छोराको हत्या आरोप लगाउँदै बाँस्कोटाविरुद्ध इलाका प्रहरी कार्यालय पथरीमा किटानी जाहेरी दिएकी थिइन्। छोराको मृत्यु स्वाभाविक नभई हत्या भएको र प्रहरी घटनाबारे गम्भीर नभएको मृतकका बुवा गोपाल भण्डारीले बताए।"

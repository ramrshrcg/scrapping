शीर्षक,विवरण
रोगी वर्ष,"नेपालमा सलह बथान प्रवेश गर्दैन भन्ने विज्ञहरूको प्रतिवेदनले केही हदसम्म राहतको सास मिलेको छ । जसरी सलह आतंक को कल्पना गरिएको थियो, त्यसबाट नेपाल बच्ने सम्भावना देखिनुलाई सुखद समाचार मान्नुपर्छ । विज्ञहरूकै प्रतिवेदनलाई आधार मान्ने हो भने भारतको राजस्थानबाटै सलह छिन्न हुँदैछन् । यद्यपि जसरी तत्काल भित्रिँदैन भन्ने शब्द परेको छ, त्यसबाट पूरै आश्वस्तचाहिँ हुन सकिन्न । नेपालमा सलहको फौज प्रवेश नहुने सम्भावनासगै थोरै आनन्द त लिन सकिन्छ । तर, फौजी किरा को रजाइँ त मुलुकमा यसअघि नै सुरु भइसकेको छ । त्यसले मकै बालीमा बित्यास निम्त्याइसकेको छ । फौजी किरा र फट्यांग्राको आतंकमा मुलुकभरका किसान परिसकेका छन् । पहिला पूर्वमा उत्पन्न फौजी अब पश्चिमसम्म पुगिसकेको छ । फौजीले मकैको गुबो खाइदिएपछि दाना लाग्ने सम्भावना रहन्न । मकै मात्र नभएर धानबाली पनि संकटमा पर्ने हो कि भन्ने चिन्तामा आमकिसान छन् । सलहको बथानबाट बचे पनि फौजी आतंक बाट बच्न सकिने संकेत अझै मिलेको छैन । मुलुकको आत्मा हो, मकै बाली । पहाडी भेगमा थोरै ठाउमा मात्र धान उत्पादन हुन्छ । तिनको आडभरोसा नै मकै बाली हो । विडम्बना, मकै खेती कतिपय बेला खडेरीको मारमा पर्छ, कतिपय समय रासायनिक मलको अभावमा । त्यसो त, नेपालमा कृषिजन्य पेसामा लाग्नेहरूले हरेक वर्ष कुनै न कुनै प्रकारको रोग या शासकीय भ्रष्टपनको नियति खेप्नुपर्छ । आधारभूत तहका नागरिकले प्रयोग गर्ने रासायनिक मलमा भ्रष्टाचार र हिनामिना नियमित रोग हो फौजी किरा र सलह बथान त बेलाबखत मात्रै देखा पर्ने रोग हुन् । तिनलाई निमिट्यान्न पार्ने प्रयत्न कतैबाट नहुँदा झाँगिदो छ । लकडाउन का कारण पाकेको गहुँबाली भित्र्याउन नसक्ने स्थिति पैदा भयो । बजार ठप्प भएकाले उपभोग र मागबीचको अन्तरसम्बन्ध पनि छिन्नभिन्न हुन पुग्यो । किसानका उत्पादन बारीमै कुहिनेदेखि गाड्नुपर्ने स्थिति पैदा भयो । तिनका उत्पादनलाई बजारसम्म पुर्याइदिने सोच निर्माणमा समेत सरकारी संयन्त्र असफल रह्यो । वर्ष दिनका निम्ति अन्नबालीको जोेहो गर्ने र त्यसैको बिक्रीको दैनिकी चलाउनेहरू बढी मारमा छन्, अनेक रोगका कारण । शासकीय वृत्त, धनाढ्य र नवनाढ्य परिवारका निम्ति कोभिड १९ होस् या फौजी किरा या सलहका बथानले तिनलाई कुनै अर्थ राख्दैन । तिनीहरूसग अनेकन कर्मधन्धाबाट आर्जित धन थुप्रिएको छ, तिनीहरू जहाबाट पनि आपूर्ति गरी थेग्न सक्छन् । ती सम्पन्न परिवारले न दुःख देख्छन् न त भोकमरी नै खेप्नुपर्छ । किसान, तलब या दैनिक परि श्रममा निर्भर वर्गले अनेक रोगसँगै भोकमरीको सामना गर्नुपर्छ । कोरोना त्रासदीका कारण विश्वभर खाद्य उत्पादनमा समेत कमी आउने अनुमान गरिँदैछ । कम उत्पादन भएपछि स्वतः भाउ बढ्छ । यो वर्ष विगतमा जसरी सहज शैलीमा खाद्यान्न आयात गर्न सक्ने अवस्था पनि नरहन सक्छ । निर्यातकर्ता मुलुक स्वयं खाद्य संकटमा पर्ने सम्भावना हुदा तिनले निर्यातमा रोक लगाउन सक्छन् । त्यसकारण राज्यको ध्यान कोरोना रोग नियन्त्रणसगै कृषिजन्य उत्पादनमा लगानी केन्द्रित गर्नुपर्छ, रोगले भन्दा भोकले मर्नुपर्ने सम्भावना टार्नका खातिर पनि । बाली जोगिएन भने उत्पादनमै ह्रास आउनेछ । त्यसै त, कोरोनाको मार, त्यसमा भोकमरी थपिएपछि उत्पन्न हुने परिस्थितिको सुस्त सरकारले सामना गर्न सक्दैन भन्ने त्रास पनि यथावत् छ । कोरोना रोगसँगै सामना गर्नुपर्ने अनिकाल न्यूनीकरण सवालमा राज्यको ध्यान केन्द्रित हुनुपर्छ । कोरोना रोग मात्र होइन, खाद्यबालीमा लाग्ने रोग नियन्त्रण गर्न पनि सरकार लाग्नुपर्छ ।"
नेकपामा बैठक बोलाउन दबाब,"काठमाडौं : सत्तासीन दल नेकपामा नेताहरूले पार्टी स्थायी समिति बैठक माग गरेर थाकेका छैनन। उनीहरूले लगातार माग गरेकै डेढ महिना भयो। स्थायी समितिका २० जना नेताले गत वैशाखमै पार्टी बैठक बोलाउन माग गरी अध्यक्षद्वय प्रधानमन्त्री केपी ओली र पुष्पकमल दाहाललाई लिखित पत्र बुझाएका थिए। ४५ सदस्यीय स्थायी समितिका २० सदस्य अर्थात् (झण्डै ४५ प्रतिशत) नेताले स्थायी समिति बैठक बोलाउन माग गत वैशाख १० मै गरेका थिए। त्यसयता वैशाख २५ र ३१ गतेका लागि स्थायी समितिको बैठक मिति त तोकियो, तर बैठक बसेन। विधानत तीन महिनामा स्थायी समिति बैठक बस्ने नियमित प्रक्रिया पनि हो। न सदस्यहरूले माग गरे अनुसार नेकपाले बैठक बोलाउन सकेको छ, न विधानको नियमित प्रक्रिया अनुसार नै बैठक बसेको छ। विधान मान्ने हो भने पार्टी कमिटीका २५ प्रतिशत नेताहरूले लिखित माग गरेमा केन्द्रीय कमिटीको एक महिनाभित्र र मातहात कमिटीको बैठक १५ दिनभित्र बोलाउनु पर्छ। अन्तरिम पार्टी विधानको धारा ५९ (४)मा त्यस्तो ब्यवस्था स्पष्ट छ। अहिले पुनः बैठक बोलाउन पार्टी नेतृत्वलाई नेताहरूले दबाब बढाउन थालेका छन्। तर अहिलेसम्म बैठकको टुंगो नेतृत्वले लगाउन सकिरहेका छैनन। हामीले बैठकका लागि नेतृत्व (अध्यक्षद्वय) लाई भनेको भन्यै छौं, तर, नेतृत्वले बैठक बोलाउन किन चाहिरहेको छैन, हामी नै अचम्मित भइरहेका छौं, बरिष्ठ नेता झलनाथ खनालले अन्नपूर्णसँग भने। शुक्रबार मात्रै पनि अध्यक्ष दाहाललाई खनाललगायत नेकपाका केही नेताले अलगअलग भेटेर बैठक बोलाउन ध्यानाकर्षण गराएका थिए। त्यसपछि शुक्रबार साँझ नै अध्यक्षद्वय ओली र दाहालबीचमा पार्टी बैठकका विषयमा प्रधानमन्त्री निवास बालुवाटारमा छलफल भएको थियो। उहाँहरू छलफलमै हुनुहुन्छ भन्ने कुरा मात्र छ, प्रचण्ड कमरेड बैठक बोलाउन कसरत गरिरहनु भएको देखिन्छ, तर प्रधानमन्त्री अहिले तयार भइसक्नु भएको देखिन्न, बरिष्ठ नेता खनालले भने। नेकपाले पार्टी बैठकबाट टुग्याउनै पर्ने अनेक एजेण्डा छन्। जसका कारण सरकारले समेत उपयुक्त निर्णय लिन सकिरहेको छैन। के होला एमसीसी ? अमेरिकी सहयोग नियोग मिलेनियम च्यालेन्स कर्पाेरेसन (एमसीसी) सँगको कम्प्याक्ट सम्झौता संसद्बाट अनुमोदन गर्नेनगर्ने, नेपालभारत सीमा विवादमा अब चाल्नुपर्ने कदम के हुने ? देखि कोभिड१९ रोकथाम र नियन्त्रणका लागि सरकारका कमजोरी कहाँ देखिए ? यसलाई थप प्रभावकारी बनाउन के गर्ने जस्ता महत्वपूर्ण एजेण्डामा नेकपाले संस्थागत धारणा बनाउनु पर्ने नेताहरूको मत छ। एक वर्षयता संसद्मा एमसीसी सम्झौता विचाराधीन छ। असार १६ भित्र अनुमोदन गराउन एमसीसीको बजेट कार्यावन्यन गर्ने नेपाल कार्यालय (एमसीए) ले सरकारलाई आग्रह गरेको छ। तर पार्टीभित्रको विवादका कारण नेकपा अनिर्णित बन्दा यसको अन्यौलता कायमै छ। त्यसैका लागि पनि सचिवालय हुँदै स्थायी समिति बैठक बोलाउनु पर्ने माग नेताहरूले उठाइरहेका छन् ्। १७ जेठमा बसेको सचिवालयले एमसीसीका विषयमा पार्टीभित्रै गहन छलफलपछि निर्णय लिने निष्र्कष निकालेको थियो। त्यसपछि सचिवालय बैठक समेत बस्न सकेको छैन। शुक्रबारको दुई अध्यक्षको छलफलमा पनि बैठक बोलाउने विषयमा केन्द्रित रहेर कुराकानी भएको खुमलटार स्रोतले जानकारी दिएको छ। नेताहरूको दबाबमा परेका दाहालले ओलीसँग सचिवालय हुँदै स्थायी समिति बैठक बोलाउन र छलफल थाती रहेका महत्वपूर्ण एजेण्डामा निष्र्कषमा पुग्न आग्रह गरेका थिए। प्रधानमन्त्री ओलीले भने बैठक बोलाउने विषयमा आफूले पनि सोचिरहेको तर अहिले नै हतार नगरिहाल्न दाहाललाई आग्रह गरेको स्रोतले बताएको छ। दुई अध्यक्षबीचमा सहमति नजुटेका कारण नेकपाको बैठक अझै अनिश्चित छ।"
तत्काललाई सलहको संकट टर्यो,"काठमाडौं। नेपालको पश्चिमी सीमाबाट छिर्ने प्रयासमा रहेका सलह फट्यांग्राको संकट तत्काललाई टरेको छ। कृषि तथा पशुपक्षी विकास मन्त्रालयले विनाशकारी फट्यांग्रा भारतबाट नेपालमा तत्कालका लागि प्रवेश गर्न नसक्ने दाबी गरेको छ। मन्त्रालयअन्तर्गतको प्लान्ट क्वारेन्टाइन तथा विषादी व्यवस्थापन केन्द्रका अनुसार सलह किराका लागि प्रतिकूल मौसम सुरु भएकाले नेपालमा तत्काल यसको प्रवेश हुने छैन। सलह फट्यांग्राको प्रवेश रोकथाम र नियन्त्रणका लागि मन्त्रालयले गठन गरेको कार्यदलका संयोजक तथा प्लान्ट क्वारेन्टाइन तथा विषादी व्यवस्थापन केन्द्रका प्रमुख सहदेव हुमागाईंका अनुसार नेपालमा यसको प्रवेश तत्कालका लागि टरेको हो। हुमागाईंका अनुसार मनसुनी वर्षा सुरु भएसँगै नेपालमा यो फट्यांग्राको प्रवेश रोकियो। उक्त फट्यांग्राको एक बथान (झुण्ड) अफ्रिकाबाट खाडी मुलुक, इरान र पाकिस्तान हुँदै भारत छिरेको थियो। अर्को बथान हिन्द महासागर हुँदै भारतमा प्रवेश गरेको थियो। भारतको दिल्ली, उत्तर प्रदेश, मध्यप्रदेश, महाराष्ट्र, झासीलगायत स्थानमा यसको बथान प्रवेश गरिसकेको अवस्थामा नेपालमा पनि पश्चिमी सीमाबाट छिर्ने सरकारले पूर्वअनुमान गरेको थियो। तर पछिल्लो समय सुरु भएको मनसुनी वर्षा र सलहको बथान उत्तरबाट दक्षिणतर्फ आउने क्रममा ससाना टुक्रामा विभाजित भएर भारततर्फ मोडिएकाले नेपालमा तत्काल आउने सम्भावना टरेको हो, संयोजक हुमागाईंले भने। उनका अनुसार मन्त्रालयलाई यो फट्यांग्राले तत्काल प्रवेश गर्न नसक्ने भन्दै कार्यदलले प्रतिवेदन बुझाएको छ। सुख्खा खडेरी मौसम, पानी नपरेको र हावाको बेगले साथ दिएको अवस्थामा मात्रै यो फट्यांग्रा सर्न सक्छ, हुमागाईंले भने। हावा पनि पूर्वबाट पश्चिमतर्फ बग्न थालेकाले नेपालको प्रवेशमा यसको रोक लागेको हो। हावा जता बग्छ, त्यतैतर्फ यसको बथान उड्ने उनको भनाइ छ। कार्यदलले यसको विषयमा थप पुष्टिका लागि संयुक्त राष्ट्रसंघको खाद्य तथा कृषि संगठन (एफएओ) सँग पनि सहकार्य गरेको थियो। कार्यदलले एफएओलाई पत्राचार गरी यो फट्यांग्रा नेपालमा सर्न सक्ने विषयमा आवश्यक जानकारी माग गरेको थियो। जसअनुसार एफएओले मनिटरिङ सिस्टमबाट यो विषयमा अध्ययन गरेको थियो। एफएओका सलह विज्ञ किथ किस्म्यानले फट्यांग्राको बथान भारतकै विभिन्न सहर हुँदै राजस्थानतर्फ मोडिएको र नेपाल र बंगलादेशमा हाल यो फट्यांग्रालाई आवश्यक पर्ने हावा तथा मनसुनी वर्षा प्रतिकूल बनेको प्रतिवेदन कार्यदललाई उपलब्ध गराएको छ। हुमागार्इंले भने, एफएओले पनि मनिटरिङ सिस्टममार्फत अध्ययन गरी नेपालमा तत्काल नआउने प्रतिवेदन दिएको छ। तत्कालै नआए पनि यो किरालाई रोकथामका लागि आवश्यक सम्पूर्ण तयारी पूरा गरेका छौं। एफएओका अनुसार एक वर्ग किमि क्षेत्रमा फैलिएर बस्ने एउटा बथानमा झन्डै चारदेखि आठ करोड फट्यांग्रा हुन्छन्। एक दिनमा फट्यांग्रा करिब एक सय ३० किमिसम्म बथान बनाएर हिँड्न सक्छन्। फट्यांग्राको एउटा बथानले एक दिनमा करिब ३५ हजार मानिसलाई दुई छाक पुग्ने खाद्यान्न खाइदिने विज्ञहरूले बताएका छन्। यो एक दिनमा ५ सय किमिसम्म बथानमै उठान भर्छ र आफ्नो गन्तव्यमा पुगेर जमिनमा ओर्लन्छ। यो फट्यांग्राले सम्पूर्ण कृषि बालीको बोटबिरुवा, फूल, डाँट, डाँटको बोक्रासम्म खाइदिने क्षमताका भएकाले प्रवेश गरेको स्थानमा ठूलो भोकमरी र अनिकाल पर्ने गरेको कार्यदलका संयोजक हुमागाईंले जानकारी दिए। हुमागाईले तत्कालै यो किरा नेपालमा नसरे पनि मौसम अनुकूल भएको अवस्थामा प्रवेश गर्न सक्ने शंका भने यथावत् रहेको जानकारी दिए। यसका लागि किसानलाई अहिलेदेखि सतर्क र तयारी अवस्थामा रहन आग्रह गरिएको छ।"
कोरोना अपडेटको लाइभबाट भावुक हुँदै बिदा भए विकास सर,"काठमाडौं : नमस्कार कोभिड१९ को दैनिक अपडेटमा स्वागत छ, यसरी नै ७६ दिनदेखि दैनिक दिउँसो ठिक सवा चारबजे कोरोना अपडेटको लाइभ लिएर आउने स्वास्थ्य तथा मन्त्रालयका प्रवक्ता डा विकास देवकोटालाई जिम्मेवारीबाट हटाइएको छ। स्वास्थ्य तथा जनसंख्या मन्त्रालयले देवकोटालाई सरुवा गर्दै नयाँ प्रवक्ताको रुपमा परोपकार प्रसूति अस्पतालका निर्देशक डा जागेश्वर गौतमलाई नियुक्त गरेको हो। उनलाई तीन दिनअघि अस्पतालको निर्देशकबाट मन्त्रालयमा तानिएको थियो। कोरोना अपडेट लाइभबाट चर्चित बनेका प्रवक्ता देवकोटालाई मन्त्रालयले गुणस्तर तथा नियमन महाशाखाकाको प्रमुख बनाएको छ। २०७६ चैत ११ गतेदेखि २०७७ जेठ २५ गतेसम्म लगातार ७६ दिनसम्म दैनिक अपडेटमा उपस्थित भएका देवकोटा आइतबार बिदा भएका हुन्। लाइभ अपडेटमै पत्रकार, मिडिया, स्वास्थ्यमन्त्री र सहयोगी सबैलाई धन्यवाद दिँदै देवकोटा भावुक हुँदै बिदा भए। देवकोटाले यो अवधिमा आफूले धेरै कुरा सिकेकोसमेत बताए। उनले कतिपय अवस्थामा फोन नउठाएको गुनासो आएको भन्दै परिस्थिति बुझिदिन सबैलाई अनुरोध गरे। २०७६ चैत ११ गतेदेखि ७६ दिन लाइभ अपडेटमा उपस्थित भएँ। यो अवधिमा मैले धेरै कुरा सिकेको छु , देवकोटाले मिडियाकर्मीलाई धन्यवाद दिँदै भने, मैले फोन उठाउन नपाएको गुनासो धेरैले गर्नुहुन्छ। परिस्थिति त्यस्तै थियो भनेर बुझिदिनुहुन अनुरोध गर्छु। देवकोटाले आफ्नो जिम्मेवारी हेरफेर भएको र नयाँ जिम्मेवारीमा गएको लाइभ अपडेटमै जानकारी दिएका हुन्। स्वास्थ्य तथा जनसंख्या मन्त्रालयबाट मेरो जिम्मेवारी हेरफेर भएको छ। अब म गुणस्तर तथा नियमन महाशाखाकाको प्रमुखको रुपमा काम गर्नेछु, उनले आफू बिदा भएकोबारे जानकारी दिँदै भने, प्रवक्ताको रुपमा हाल परोपकार प्रसूति अस्पतालका निर्देशक डा जागेश्वर गौतमले जिम्मेवारी सम्हाल्नु हुनेछ। उहाँ भोलिदेखि लाइभ अपडेटमा आउनु हुनेछ। लाइभ अपडेट निरन्तर हुने भन्दै उनले नयाँ प्रवक्तालाई सहयोग गर्नसमेत आग्रह गरे। लाइभ व्यवस्था गर्न मन्त्री, राज्यमन्त्री र साथीहरुको योगदान छ। हामीले सुरु गर्यौँ। निरन्तर सहयोग गरिदिनुहोला। नयाँ आउने प्रवक्तालाई सहयोग गरिदिनुहोला। म भन्दा अझ धेरै सहयोग गर्नुहोला, देवकोटाले अन्तिममा भने, यहाँहरुबाट आज र अबदेखि प्रवक्ताको रुपमा लाइभमाबाहेक अन्य हिसाबले जोडिने प्रतिवद्धता व्यक्त गर्दै बिदा हुन्छु। धन्यवाद ।"
पेट भर्न खोलाकै भर,"बुटवल : साढे दुई महिनादेखि मुलुक लकडाउनमा छ। बुटवलको तिलोत्तमा नगरका सुमन सुनारले भने लकडाउन पालना गर्न पाउँदैनन्। घरमै बसे भने उनको परिवार भोकै हुन्छ। पेट भर्न चर्काे घाममा ढुंगागिट्टीसँग लडीबुडी गरेर चारो खोज्नुपर्छ। उनको मात्रै समस्या होइन यो, बुटवल सहरबीच भएर बग्ने तिनाउ नदीको पूर्वपश्चिम रहेका बाक्लै टहरामा बस्नेको पनि हो। बुटवल उपमहानगरपालिका११ मा पर्ने यो क्षेत्र मजुवा, बुद्धनगर, तिलोत्तमा नगर, सिर्जना नगरजस्ता ठूला बस्ती र ससाना अन्य बस्ती मिलेर बनेको छ। बस्तीको पूर्वपट्टि बगिरहेको तिनाउ नदीको ढिकमै टिनले छाएको दुईकोठे घरमा सुमन बस्छन्। घरको आँगन खोलामा बनाइएको ढुंगे बाँधमा जोडिएको छ। त्यही छेउमा बगेको तिनाउ नदीमा पाइने बालुवा नै उनको रोजीरोटी हो। बालुवा ल्याउन सकिएन भने साँझ भोकै बस्नुपर्छ, उनले भने। खोलापारिको बगरमा बालुवा जम्मा गरेर राखिएको बालुवाको थुप्रो छ। खोलामा पानी घट्दा उनले बालुवा ओसार्छन्। नदी बढ्यो भने वारपार गर्न कठिन हुन्छ। लकडाउनमा बालुवा बेचेर आफू र परिवारको पेट पाल्नमै व्यस्त छन् सुमन। बालुवा उठाउन नसक्दाको दिन पटकपटक छिमेकीकहाँ खाना माग्न जानु परेको थियो। सुमन मुम्बईमा होटलमा खाना बनाउने गर्थे। उनको कमाइले जेनतेन घरखर्च थेगेको थियो। भारतमा कोरोना संक्रमित बढ्दै गएपछि फागुन अन्तिम साता उनी स्वदेश फर्किएको दुई सातापछि नेपाल लकडाउनमा गयो। त्यसको केही दिनमै सुमनको घरमा रासन सकियो। त्यसपछि बालुवा झिक्न दैनिक आँगन तल रहेको खोलामा छिर्ने गरेका छन्। त्यहाँबाट बालुवा ल्याएर घर बनाउने ठेकेदार अथवा घरधनीलाई प्रतिबोरा ५० रुपैयाँका दरले बेचेर साँझ घरमा चुलो बाल्ने जोहो गरेका छन्। वडा कार्यालयबाट चैत १७ गते पाएको १० किलो चामल, डेढ किलो केराउको दाल, एक पोका नुन र एक पोका तेल ९ जनाको परिवारले केही दिनमै सकेपछि ४५ वर्षीया सीता आब्जु परियार बालुवा बेच्न खोला धाउन लागिन्। तर, खोला धाउने उनी मात्रै थिइनन्। उपमहानगरपालिकाले ठेक्का दिएका कारण त्यहाँ बालुवा लिन आउने टिपर र एक्साभेटरको घुइँचो थियो। हामीलाई बालुवा निकाल्न नदिने तर आफूहरू भने डोजर लगाएर बालुवा निकालिरहेका थिए, उनले भनिन्, त्यो कुरा हामीलाई मन परेन। सोही टोलका २८ वर्षीय रूकजंग क्षेत्री पनि बालुवाकै भरमा गुजारा चलाउँछन्। उनको पनि ५ जनाको परिवार छ। उनको राधा सेक्टरको पुछारमा टिनले छाएको घर छ। रूकजंगले लकडाउन हुनुअघि साहुको ट्र्याक्टर चलाउँथे। लकडाउनपछि भने बेकाम्मे भए। घरमा खाद्यान्न सकिएपछि उनी पनि खोला धाउन थालेका छन्। यी परिवार मात्रै होइन, बुटवल उपमहानगर११ को यो सेक्टरका अन्य २५ परिवार घरमा रासन सकिएपछि खोलाबाट निकालेको बालुवा बेचेर दुई छाकको जोहो गर्छन्। तिलोत्तमा नगरभन्दा दक्षिणमा रहेको अर्को ठूलो बस्ती सिर्जना नगरमा बस्ने ४६ वर्षीया वसन्ती क्षेत्री एकल महिला हुन्। उनले त्यहीँ ब्लक बनाउने काम गर्छिन्। लकडाउनको कारण देखाउँदै ठेकेदारले काम गरेबापतको पारि श्रमिक दिएका छैनन्। खानेकुरा सकिएपछि उनले ऋण खोजेर गुजारा चलाउँदै छिन्। सुकुम्बासी बस्तीमा रहेका करिब सबै विपन्न परिवारको पीडा उस्तै छ। सक्नेहरूले उपमहानगरपालिकाको बर्खिलाप मजुवादेखि तल सिर्जना नगरसम्मै खोलाबाट बालुवा झिकिरहेका छन्। नसक्नेले ऋण, धन गरेका छन्। त्यो पनि नसक्ने भोकै सुत्नुपर्ने बाध्यता छन्। बुटवलको यो सुकुम्बासी बस्तीमा ०६७ को तथ्यांकअनुसार यहाँ ४३ हजार जना मानिसको बसोबास छ। तर, त्यसपछिको बढ्दो बसाइ सराइका कारण यहाँ १७ हजार मानिस थपिएको नगरपालिकाको आकलन छ। यहाँको ठूलो समुदाय दिनभर काम गरेर मात्रै साँझमा खान पाउने वर्गमा पर्छन्। यहाँका २० हजार ६ सय जनालाई तत्काल राहत जरुरत रहेको वडा कार्यालयको तथ्यांक छ। राहत वितरण गर्न वडा कार्यालयले तथ्यांक लिएको थियो। तर, सीमितले मात्रै राहत पाए। पाउनेको समेत सकिसक्यो। पुरानै अवस्था दोहोरिएको छ। वडाध्यक्ष रामचन्द्र क्षेत्रीले वडामा अति विपन्नलाई राहत पुर्याइएको बताए। उनले ५ हजार ५ सय ४ परिवारलाई राहत पुर्याइएको जानकारी दिए। अब राहत बाँडेर सकिँदैन, लकडाउन खुकुलो बनाउने रणनीतिमा जाने हो, उनले भने।"
"कोरोना जित्नेको संख्या ४६७ पुग्यो, क्वारेन्टाइनमा १ लाख ७० हजार ७३२ जना","काठमाडौं : थप १०२ जना कोरोना भाइस संक्रमण (कोभिड१९ ) जितेर डिस्चार्ज भएका छन्। योसहित कोरोना जित्नेको संख्या ४६७ पुगेको छ। जसमध्ये कोरोना जित्नेमा पुरुष ३९९ र महिला ६८ जना रहेका छन्।स्वास्थ्य तथा जनसंख्या मन्त्रालयका प्रवक्ता डाविकास देवकोटाका शुक्रबार १०२ जनाले कोरोना जितेर फर्किएको जानकारी दिए। धरानबाट झापाका १२ जनाले कोरोना जितेर डिस्चार्ज भएका छन्। उनीरु १० औं दिनमा डिस्चार्ज भएका हुन्। यस्तै बाराबाट ३४ जना, काठमाडौंको बलम्बु अस्पतालबाट महोत्तरीका १ जना, बुटवलबाट २७ जना, दाङबाट १० जना र गौरबाट १८ जना डिस्चार्ज भएको प्रवक्ता देवकोटाले बताए। यस्तै शुक्रबार थप २१३ जनामा कोरोन संक्रमण पुष्टि भएको छ। मन्त्रालयका प्रवक्ता डा विकास देवकोटाले विभिन्न प्रयोग शालामा गरिएको परीक्षणमा २१३ जनामा कोरोना संक्रमण पुष्टि गरेका हुन्।२०९ जना पुरुष र ४ जना महिला छन्। हालसम्म पीसीआर विधिबाट ९६ हजार २०५ र आरडीटी विधिबाट १ लाख ४५ हजार ४९ नमूना परीक्षण भएका छन्। गत २४ घन्टामा पीसीआर विधिबाट ३७ सय २८ र आरडीटी विधिबाट ७६ सय १४ परीक्षण नमूना भएका छन्। क्वारेन्टाइनमा १ लाख ७० हजार ७३२ जना रहेका छन्। ४६७ जना डिस्चार्ज भएका छन्। १३ जनाको मृत्यु भइसकेको छ। ७१ जिल्लामा कोरोना भाइरस संक्रमण फैलिएको छ।"
राष्ट्रपतिलाई श्री ६ बनाउने अधिकार शिक्षामन्त्रीलाई कसले दियो ?,"काठमाडौं : नेपाली कांग्रेसका सांसद गगन थापाले राष्ट्रपति शैक्षिक सुधार कार्यक्रममा विनियोजित बजेटप्रति आपत्ति जनाएका छन्। खर्च कटौटी प्रस्तावमाथि धेरै थापाले राष्ट्रपति शैक्षिक सुधार कार्यक्रम संघीयता विरोधी भएको टिप्पणी गरे। उनले शिक्षामन्त्रीले पहिला राजाले बक्सिस बाँडेजस्तै गरी राष्ट्रपति शैक्षिक कार्यक्रममा बजेट विनियोजन गरेको भन्दै आपत्ति जनाए। गत वर्ष पाँच अर्ब बजेट छुट्याएकोमा अहिले बढाएर ६ अर्ब पुर्याएकोप्रति आक्रोश व्यक्त गरे। मान्य शिक्षामन्त्रीलाई सम्माननीय राष्ट्रपतिलाई श्री ६ बनाउने रहर चाहिँ किन पलायो ? राष्ट्रपति शैक्षिक सुधार कार्यक्रम भनेर हिजो राजाले बक्सिस बाँडेको जस्तो राष्ट्रपतिले खुट्टा टेकेको ठाउँमा मन लाग्दै गर्दा रकम बाँड्ने कार्यक्रम संघीयता विरोधी छ। संविधान विरोधी छ। व्यवस्था विरोधी छ, थापाले प्रश्न गर्दै भने, यस्तो कार्यक्रममा गएको वर्ष पाँच अर्ब छुट्याएको ठाउँमा अहिले बढाएर ६ अर्ब बनाउने ?"
नेकपा सचिवालय बैठक सोमबार : एमसीसीबारे छलफल हुने,"काठमाडौं : नेपाल कम्युनिस्ट पार्टी (नेकपा) सचिवालय बैठक सोमबार बस्ने भएको छ। पार्टी अध्यक्षसमेत रहेका प्रधानमन्त्री केपी ओलीले सोमबार दिउँसो ४ बजेका लागि बैठक बोलाएका हुन्। सचिवालय बैठकमा लामो समयदेखि विवादमा तानिएको अमेरिकी सहयोग परियोजना मिलेनियम च्यालेन्ज कर्पोरेसन (एमसीसी)को विषयमा छलफल हुँदैछ। प्रधानमन्त्रीसमेत रहेका अध्यक्ष ओली संसदबाट एमसीसी पारित गर्ने पक्षमा छन्। अर्का अध्यक्ष पुष्पकमल दाहाल प्रचण्ड भने कार्यदलको सुझाव अनुसार अगाडि बढ्नुपर्ने अडानमा छन्। प्रचण्डसहितका नेताले कार्यदलले बनाएको प्रतिवेदनमाथि स्थायी समितिमा छलफल गर्नुपर्ने अडान राख्दै आएका छन्। एमसीसीको विषयमा चर्को विवाद भएपछि नेकपाले वरिष्ठ नेता झलनाथ खनालको नेतृत्वमा अध्ययन कार्यदल बनाएको थियो। कार्यदलमा परराष्ट्रमन्त्री प्रदिप ज्ञवाली र नेता भीम रावल सदस्य थिए। कार्यदलले तयार पारेको प्रतिवेनमा एमसीसी परिमार्जन गरेर मात्र संसद बाट पारित गर्नुपर्ने सुझाव दिइएको छ। नेकपामा नेताले पार्टी स्थायी समिति बैठकको माग लामो समयदेखि गरे पनि ओली तयार भएका छैनन्। स्थायी समितिका २० जना नेताले गत वैशाखमै पार्टी बैठक बोलाउन माग गरी अध्यक्षद्वय ओली र प्रचण्डलाई लिखित पत्र बुझाएका थिए। ४५ सदस्यीय स्थायी समितिका २० सदस्य अर्थात् (झण्डै ४५ प्रतिशत) नेताले स्थायी समिति बैठक बोलाउन माग गत वैशाख १० मै गरेका थिए। त्यसयता वैशाख २५ र ३१ गतेका लागि स्थायी समितिको बैठक मिति त तोकियो, तर बैठक बसेन। विधानत तीन महिनामा स्थायी समिति बैठक बस्ने नियमित प्रक्रिया पनि हो। न सदस्यले माग गरे अनुसार नेकपाले बैठक बोलाउन सकेको छ, न विधानको नियमित प्रक्रिया अनुसार नै बैठक बसेको छ। विधान मान्ने हो भने पार्टी कमिटीका २५ प्रतिशत नेताहरूले लिखित माग गरेमा केन्द्रीय कमिटीको एक महिनाभित्र र मातहात कमिटीको बैठक १५ दिनभित्र बोलाउनु पर्छ। अन्तरिम पार्टी विधानको धारा ५९ (४)मा त्यस्तो ब्यवस्था स्पष्ट छ। अहिले पुनः बैठक बोलाउन पार्टी नेतृत्वलाई नेताहरूले दबाब बढाउन थालेका छन्। तर अहिलेसम्म बैठकको टुंगो नेतृत्वले लगाउन सकिरहेका छैनन।"
प्रदेश २ नीति तथा कार्यक्रम : कोरोना नियन्त्रण र कृषि उद्यममा प्राथमिकता,"जनकपुरधाम : प्रदेश २ मा सरकारले आगामी आर्थिक वर्ष २०७७०७८ को वार्षिक नीति तथा कार्यक्रम सदनमा प्रस्तुत गरेको छ । सरकारको तर्फबाट प्रदेश प्रमुख तिलक परियारले प्रदेशसभा बैठकमा नीति तथा कार्यक्रम वाचन गरेका हुन् । ४८ पृष्ठ लामो आगामी वर्षको नीति तथा कार्यक्रम कोरोना भाइरस नियन्त्रण, व्यवस्थापन र स्वास्थ्य क्षेत्रको पुर्वाधार विकासमा विशेष केन्द्रित छ । यस्तै, कृषि क्षेत्रको उत्थान र रोजगारीलाई प्राथमिकतामा राखिएको छ । कोभिड१९ महामारीबाट जनस्वास्थ्यसँग सम्बन्धित जोखिम कम गर्न स्वास्थ्य क्षेत्रमा दोब्बर लगानी, स्वास्थ्य सामग्री, अस्पतालहरुको संरचना तथा उपकरणहरुको खरिद निर्माण र सर्वसुलभ उपलब्धतामा जोड दिने उल्लेख छ । यस्तै कृषि, देश तथा विदेशबाट आएकाहरुलाई स्वरोजगार, साक्षर प्रदेश सहित शिक्षाका आधुनिकतामा जोड दिइएको छ । प्रदेशको राजधानी जनकपुरधामका विकास र सौन्दर्यीकरण, प्रत्येक निर्वाचन क्षेत्रका एक पोखरी सौन्दर्यीकरण गरी पर्यटन प्रवद्र्धन सहित कार्यक्रमहरु नीति तथा कार्यक्रममा समावेश गरिएका छन् । त्यस्तै मुख्यमन्त्री कृषि उत्थान कार्यक्रम, युवा स्वरोजगार तथा उद्यम विकास कार्यक्रम, बेटी बचाऊ, बेटी पढाऊ कार्यक्रम, मुख्यमन्त्री दलित गरिब आवास योजनालाई निरन्तरता दिइने उल्लेख छ । प्रदेश आयोजना बैंक, प्रदेश विकास बैंक, प्रदेश लगानी प्रवद्र्धन बोर्ड, पूर्ण सुरक्षित मातृत्व प्रदेश, प्रादेशिक क्यान्सर अस्पताल, प्रादेशिक खेलकुद विकास प्राधिकरण गठन, प्रदेश लोकपाल आयोग, चुरे जोगाउ मधेस बचाऊ, प्रदेश प्रमुख रोजगार कार्यक्रम र उच्चस्तरीय जातीय छुवाछुत अनुगमन समिति गठन सहितका नयाँ विषयहरु पनि नीति तथा कार्यक्रममा समावेश गरिएका छन् ।"
"समाजवादीमा तीन अध्यक्ष : महन्थ, बाबुराम र उपेन्द्र","काठमाडौं : निर्वाचन आयोगमाा दल दर्ताका लागि समय घर्किन लाग्दा जनता समाजवादी पार्टीले वरियता विवाद मिलाएको छ । राष्ट्रिय जनता पार्टी र समाजवादीले एकता घोषणा गरेको डेढ महिनासम्म पनि वरियता नमिल्दा दल दर्ता हुन सकेको छैन । वैशाख १० गते एकीकरणको घोषणा गरेको पार्टीले वरियता विवाद आइतबार मिलाएको हो । तीन जनालाई अध्यक्ष बनाएका छौँ, नेता महेन्द्रराय यादवले भने, अहिले निर्णयको ड्राफ हुँदैछ । यादवका अनुसार महन्थ ठाकुर, डा बाबुराम भट्टराई र उपेन्द्र यादवलाई अध्यक्ष बनाइएको हो । पार्टी संसदीय दलको नेताको जिम्मेवारी भने राजेन्द्र महतोलाई दिने सहमति भएको छ । समाजवादी पार्टीले आजै दल दर्ताको तयारी गरेको छ । वरियता विवाद टुंगो लगाएर दल दर्ताको तयारीमा छौँ, अर्का नेता लक्ष्मणलाल कर्णले भने, अहिले अन्तिम निर्णयलाई आधिकारिकता दिने काम भइराखेको छ । हामी निर्णय केही समयमै सार्वजनिक गर्छौँ । आयोगमा दल दर्ताको समय सकिन लाग्दा दुई दिन लामो छलफलपछि समाजवादीले वरियता विवाद मिलेको हो । बैठकले ५३ सदस्यीय कार्यकारी समिति अध्यक्षको जिम्मेवारी तीन नेतालाई दिएको हो । अध्यक्षलाई समान अधिकारसहित राख्नेसहमतिसमेत भएको छ । नेता अशोक राईलाई वरिष्ठ नेता बनाइएको छ । कार्यकारी समितिमा राजपाको तर्फबाट २७ र समाजवादीको तर्फबाट २६ जना रहने सहमति भएको छ ।"
मोरङमा अतिक्रमणको प्रयास,"विराटनगर : भारतीय पक्षले बेलाबखत मोरङसँग जोडिएको सीमा क्षेत्रमा अतिक्रमणको प्रयास गरेको पाइएको छ। भारतसँग जोडिएको ६३ दशमलव २ किमि सीमा क्षेत्रमा सीमास्तम्भ हेरफेर नभएको हो। मोरङको जहदा गाउँपालिका१ कालामनिजरस्थित दशगजा मिचेर भारतीय पक्षले सडक निर्माण गरेको थियो। मोरङको जहदा गाउँपालिका१ मा नेपालभारत अन्तर्राष्ट्रिय सीमा क्षेत्रमा दशगजा मिचेर भारतीय पक्षले सडक बनाउन लागेको थियो। जहदा गाउँपालिका१ कालामनिजर र भारततर्फ अररिया कुस्माहा ग्राम पञ्चायत४ आमगाछीमा सीमा स्तम्भ नं १७४ र २ सहायक सीमा स्तम्भदेखि ५ सय मिटर पश्चिम भारततर्फको दशगजाभित्र पर्ने १ सय ५० मिटर कच्ची सडक निर्माण सुरु भएदेखि नै स्थानीय र तत्कालीन संघीय समाजवादी फोरम नेपाल जिल्ला अध्यक्ष राजकुमार यादव र जाहदा१ का वडाध्यक्ष प्रदीप यादवले सडक निर्माण रोकेपछि दुवै देशका सीमा सुरक्षा अधिकारीले समन्वय गरेर पुरेको थियो। अन्तर्राष्ट्रिय सन्धिसम्झौताविपरीत एकपक्षीय रूपमा भारतीय पक्षले दशगजा मिचेर निर्माण सुरु गरिएको सो सडक जेसीबी प्रयोग गरेर पूरेको थियो। फोरमका जिल्ला अध्यक्ष यादवले निर्माण भइरहेको सडकको काम रोकेर नेपालका सीमा सुरक्षा बल र प्रमुख जिल्ला अधिकारीलाई खबर गरेपछि अर्को दिन नेपाल तर्फबाट सशस्त्र प्रहरी बल नेपाल गण हेक्वा मोरङ नम्बर ३ गणका गणपति मनीष थापाले भारतीय सीमा सुरक्षा बल ५६ बटालियनको डिपुटी कमान्डर मनीन्द्रकुमार सिङसँग समन्वय गरी स्काभेटर लगाई हटाएको थियो। सडक निर्माण भए सीमावर्ती नेपालका अधिकांश बस्ती डुबानमा पर्ने अवस्था भएकाले स्थानीयले काम रोकेको बताइएको छ। दशगजाको दुवैतर्फ दशगज अर्थात् ९१ मिटर खाली राख्नुपर्ने प्रावधान भए पनि भारतीय पक्षले उक्त ठाउँमा दशगजा मिचेर सिमानामा राखिएको पिलरकै छेउमा सडक निर्माण सुरु गरेको थियो। दशगजा मिचेर निर्माण गर्न लागिएको सडकका कारण नेपालतर्फका जहदा गाउँपालिकाका विभिन्न वडाका साथै विराटनगर महानगरपालिकाका विभिन्न वडा डुबान हुने खतरासमेत थियो। आगामी दिनमा समेत दशगजा र सीमा मिचेर हुन सक्ने गतिविधिप्रति नेपाली सुरक्षा निकाय र प्रशासन थप सजग रहनुपर्ने राजकुमार यादवको भनाइ छ। जाहदा गाउँपालिका १ को करिब ८ किमि भारतीय सीमासँग जोडिएको छ। भारतको सीमामा अलिकति जोेडिएर सडक निर्माण गर्न नदिने तर दशगजा मिचेर नेपाली भूमिमा भारतलाई सडक बनाउन कसरी दिने भन्दै त्यहाँ स्थानीयले अझै निगरानी बढाउन लागेको जानकारी दिए। नेपालतर्फ दशगजा क्षेत्र विद्यमान रहे पनि भारतीय किसानले मासेर खेतीसमेत गर्दै आएका छन्। भारतीय दशगजामा कृषि सामग्रीसमेत राख्ने गरेको पाइएको छ। मोरङमा १ सय २४ वटा सीमा यथावत् छन्। सीमामा पुराना समस्याका रूपमा दशगजा क्षेत्रमा अहिले पनि नेपाल र भारतका नागरिक घर बनाएर बसेको पाइएको छ। मोरङका सीमावर्ती क्षेत्रका बासिन्दा सूचना आदान प्रदान गर्न भारतीय सिमकार्ड प्रयोग गर्नुका साथै भारतीय बजारमा किनमेल गर्छन्। नेपाली मोबाइल नेटवर्क विस्तार नभएकाले उनीहरूले भारतीय सिमकार्ड प्रयोग गरेका हुन्। स्थानीय चनदन कुमार साहले भने, हामीसँग एयरटेलको सिमकार्ड छ। नेपालीसँग कुराकानी गर्दा पहिला मिस कल गर्छु, त्यसपछि उनीहरू कल ब्यापक गरे खबर बुझ्ने गरेका छौं। स्थानीय जनप्रिय माविका शिक्षक कमलेश्वर कुमार साहले सीमा क्षेत्रका बासिन्दाको भारतीय सिमकार्ड र बजार प्रयोग गरेको बताउँछन्। उनले सडकको समस्याले भारतीय नागरिकसरह जीवनयापन गर्नुपर्ने समस्या रहेको बताए। कतिपय सीमाक्षेत्रमा प्रहरी चौकी निर्माण भए पनि प्रहरी नरहेको अवस्था छ। नेपाली बजारजस्तै भारतीय बजारको दूरी भएकाले सीमाका बासिन्दा नेपाली बजार आउनुको साटो भारतीय बजार जान रुचाउने गरेको पाइएको छ"
"समाजवादी पार्टी दर्ता : बाबुराम 'हटे', महन्थ र उपेन्द्र अध्यक्ष","काठमाडौं : आइतबार वरियता विवाद मिलेपछि निर्वाचन आयोगमा नयाँ पार्टी दर्ता भएको हो। निर्वाचन आयोगमा दर्ता गर्नुअघि बाबुराम भट्टराईलाई दोस्रो वरियताको अध्यक्ष बनाइएको भए पनि निर्वाचन आयोगमा पुग्दा भने उनको नाम टिपेक्सले मेटेर बाबुरामलाई अशोक राई भन्दा तल चौथो क्रमको वरिष्ठ नेताको रुपमा नाम राखिएको छ। पार्टी दर्ता गर्दा पार्टीको केन्द्रीय अध्यक्षमा महन्थ ठाकुर र उपेन्द्र यादव छन्। शनिबार र आइतबार दुई दिनसम्म चलेको छलफलपछि पार्टी दर्ता भएको हो। कार्यसमिति र केन्द्रीय नेतृत्वको वरियतामा सहमति गरेर कागज तयार गर्दा महन्थ ठाकुर, बाबुराम भट्टराई र उपेन्द्र यादवलाई अध्यक्ष बनाइएको थियो। निर्वाचन आयोगमा दर्ता गर्दा भने बाबुराम भट्टराईलाई अशोक राई पछिको वरिष्ठ नेता बनाइएको छ। अर्को वरिष्ठ नेतामा राजेन्द्र महतोको नाम रहेको छ।"
नेकपामा बैठक बोलाउन दबाब,"काठमाडौं : सत्तासीन दल नेकपामा नेताहरूले पार्टी स्थायी समिति बैठक माग गरेर थाकेका छैनन। उनीहरूले लगातार माग गरेकै डेढ महिना भयो। स्थायी समितिका २० जना नेताले गत वैशाखमै पार्टी बैठक बोलाउन माग गरी अध्यक्षद्वय प्रधानमन्त्री केपी ओली र पुष्पकमल दाहाललाई लिखित पत्र बुझाएका थिए। ४५ सदस्यीय स्थायी समितिका २० सदस्य अर्थात् (झण्डै ४५ प्रतिशत) नेताले स्थायी समिति बैठक बोलाउन माग गत वैशाख १० मै गरेका थिए। त्यसयता वैशाख २५ र ३१ गतेका लागि स्थायी समितिको बैठक मिति त तोकियो, तर बैठक बसेन। विधानत तीन महिनामा स्थायी समिति बैठक बस्ने नियमित प्रक्रिया पनि हो। न सदस्यहरूले माग गरे अनुसार नेकपाले बैठक बोलाउन सकेको छ, न विधानको नियमित प्रक्रिया अनुसार नै बैठक बसेको छ। विधान मान्ने हो भने पार्टी कमिटीका २५ प्रतिशत नेताहरूले लिखित माग गरेमा केन्द्रीय कमिटीको एक महिनाभित्र र मातहात कमिटीको बैठक १५ दिनभित्र बोलाउनु पर्छ। अन्तरिम पार्टी विधानको धारा ५९ (४)मा त्यस्तो ब्यवस्था स्पष्ट छ। अहिले पुनः बैठक बोलाउन पार्टी नेतृत्वलाई नेताहरूले दबाब बढाउन थालेका छन्। तर अहिलेसम्म बैठकको टुंगो नेतृत्वले लगाउन सकिरहेका छैनन। हामीले बैठकका लागि नेतृत्व (अध्यक्षद्वय) लाई भनेको भन्यै छौं, तर, नेतृत्वले बैठक बोलाउन किन चाहिरहेको छैन, हामी नै अचम्मित भइरहेका छौं, बरिष्ठ नेता झलनाथ खनालले अन्नपूर्णसँग भने। शुक्रबार मात्रै पनि अध्यक्ष दाहाललाई खनाललगायत नेकपाका केही नेताले अलगअलग भेटेर बैठक बोलाउन ध्यानाकर्षण गराएका थिए। त्यसपछि शुक्रबार साँझ नै अध्यक्षद्वय ओली र दाहालबीचमा पार्टी बैठकका विषयमा प्रधानमन्त्री निवास बालुवाटारमा छलफल भएको थियो। उहाँहरू छलफलमै हुनुहुन्छ भन्ने कुरा मात्र छ, प्रचण्ड कमरेड बैठक बोलाउन कसरत गरिरहनु भएको देखिन्छ, तर प्रधानमन्त्री अहिले तयार भइसक्नु भएको देखिन्न, बरिष्ठ नेता खनालले भने। नेकपाले पार्टी बैठकबाट टुग्याउनै पर्ने अनेक एजेण्डा छन्। जसका कारण सरकारले समेत उपयुक्त निर्णय लिन सकिरहेको छैन। के होला एमसीसी ? अमेरिकी सहयोग नियोग मिलेनियम च्यालेन्स कर्पाेरेसन (एमसीसी) सँगको कम्प्याक्ट सम्झौता संसद्बाट अनुमोदन गर्नेनगर्ने, नेपालभारत सीमा विवादमा अब चाल्नुपर्ने कदम के हुने ? देखि कोभिड१९ रोकथाम र नियन्त्रणका लागि सरकारका कमजोरी कहाँ देखिए ? यसलाई थप प्रभावकारी बनाउन के गर्ने जस्ता महत्वपूर्ण एजेण्डामा नेकपाले संस्थागत धारणा बनाउनु पर्ने नेताहरूको मत छ। एक वर्षयता संसद्मा एमसीसी सम्झौता विचाराधीन छ। असार १६ भित्र अनुमोदन गराउन एमसीसीको बजेट कार्यावन्यन गर्ने नेपाल कार्यालय (एमसीए) ले सरकारलाई आग्रह गरेको छ। तर पार्टीभित्रको विवादका कारण नेकपा अनिर्णित बन्दा यसको अन्यौलता कायमै छ। त्यसैका लागि पनि सचिवालय हुँदै स्थायी समिति बैठक बोलाउनु पर्ने माग नेताहरूले उठाइरहेका छन् ्। १७ जेठमा बसेको सचिवालयले एमसीसीका विषयमा पार्टीभित्रै गहन छलफलपछि निर्णय लिने निष्र्कष निकालेको थियो। त्यसपछि सचिवालय बैठक समेत बस्न सकेको छैन। शुक्रबारको दुई अध्यक्षको छलफलमा पनि बैठक बोलाउने विषयमा केन्द्रित रहेर कुराकानी भएको खुमलटार स्रोतले जानकारी दिएको छ। नेताहरूको दबाबमा परेका दाहालले ओलीसँग सचिवालय हुँदै स्थायी समिति बैठक बोलाउन र छलफल थाती रहेका महत्वपूर्ण एजेण्डामा निष्र्कषमा पुग्न आग्रह गरेका थिए। प्रधानमन्त्री ओलीले भने बैठक बोलाउने विषयमा आफूले पनि सोचिरहेको तर अहिले नै हतार नगरिहाल्न दाहाललाई आग्रह गरेको स्रोतले बताएको छ। दुई अध्यक्षबीचमा सहमति नजुटेका कारण नेकपाको बैठक अझै अनिश्चित छ।"
नेकपालाई कांग्रेस नेताको प्रश्न : असफल सरकारलाई कहिलेसम्म बोक्नुहुन्छ ?,"काठमाडौं : नेपाली कांग्रेस संसदीय दलका प्रमुख सचेतक बालकृष्ण खाणले सरकार असफल भइसकेको टिप्पणी गरेका छन्। उनले सरकार असफल बन्दै गर्दा सत्तारुढ दल पार्टी पनि असफल बन्नेतर्फ सचेत गराउँदै सरकारबारे सोच्न नेकपालाई आग्रह गरेका हुन्। आइतबारको प्रतिनिधि सभा बैठकमा विनियोजन बजेटमाथिको छलफलमा सहभागी हुँदै प्रमुख सचेतक खाणले मुलुकलाई असफल बन्न नदिन प्रधानमन्त्रीको विकल्प खोज्नका लागि नेकपा तयार हुनुपर्ने उल्लेख गरे। सरकार असफल भइसकेको छ। प्रधानमन्त्री असफल भइसक्नुभएको छ। सत्तासीन पार्टी असफल नबनोस्। असफल सरकारलाई कहिलेसम्म बोक्ने ? असफल प्रधानमन्त्रीलाई कहिलेसम्म बोक्ने ? कांग्रेस प्रमुख सचेतक खाणले भने, सत्तासीन पार्टी गम्भीर बनोस्। तत्काल यो असफलतालाई बदल्नका लागि तयार हुनुस्। मुलुक असफल बन्न सक्दैन। सरकार असफल होला। प्रधानमन्त्री असफल होला। सत्तासीन दलले गम्भीर निर्णय गरोस्। उनले पदभार ग्रहण गर्दा ईश्वरका नाममा शपथ नखाने मन्त्रीले क्वारेन्टाइनबाट बिना परीक्षण नागरिकलाई घर पठाउँदा ईश्वरका नाममा शपथ खुवारहेको प्रसंग उल्लेख गर्दै सरकारको कडा विरोध गरे। ईश्वरका नाममा शपथ नखाने मन्त्रीहरु क्वारेन्टाइनमा बसेका नागरिकलाई कसम खुवाएर घर पठाइरहेका छन्, उनले भने, घरमा बालबालिकालाई नभेट्नु, छरछिमेकीलाई नभेट्नु भनेर कसम खुवाउने काम भइरहेको छ। यो आपत्तिजनक छ। उनले लिम्पियाधुरा, लिपुलेक र कालापानी कागजी नक्सामा मात्र सीमित नगरी त्यहाँको विकासका लागि तुरुन्त बजेट विनियोजन गर्न माग गरे। प्रमुख सचेतक खाणले यसअघि पनि संसदमा लिम्पियाधुरा, लिपुलेक र कालापानीका लागि बजेट विनियोजन नगरेकोमा सरकारको ध्यानाकर्षण गराएका थिए। त्यस्तै विश्वविद्यालयका प्राध्यापक, सहप्राध्यापक, आंशिक र करारमा काम गरिरहेका शिक्षक कर्मचारीलाई तलव नदिएको गुनासो आएको उल्लेख गर्दै उनले नीजि वा सरकारी विश्वविद्यालय र विद्यालयका सबै शिक्षक र कर्मचारीलाई तलव उपलब्ध गराउन माग गरे। उनले सरकारलाई चकलेटी सरकारको संज्ञा दिँदै खाद्यान्नमा कर थप्ने अनि चकलेटमा कर घटाउने सरकारको काम आश्चर्यजनक भएको बताए। पार्टीको घोषणापत्रमा तीन वर्षमा काठमाडौंमा विद्युतीय गाडीलाई मात्र प्रवद्र्धन गर्ने भन्ने तर बजेटमा विद्युतीय गाडीमा कर थपेर निरुत्साहित गर्ने कार्यशैलीले पार्टीको घोषणापत्राथि नै प्रश्न उठेको बताए।"
लकडाउनमै बेनीलाई खरको छानारहित बनाइँदै,"बेनी : कोरोना (भाइरस)को जोखिम र रोकथामका लागि गरिएको लकडाउनकै बीच बेनी नगरपालिकालाई खरको छाना रहित बनाउने अभियान सञ्चालन भएको छ । लकडाउनको फुर्सदलाई सदुपयोग गर्दै स्थानीयबासीले खरको छाना हटाएर घर चम्काएका छन् । आगोलागीबाट हुने दुर्घटनाको जोखिम न्युनीकरण गर्न खरको छाना विस्थापित गर्न नगरबासीलाई सत प्रतिशत अनुदानमा जस्तापाता उपलब्ध गराउन थालेको छ । खरको छानाको घरमा आगोलागीको उच्च जोखिम हुन्छ । छानामा जस्तापाटा राखेपछि दुर्घटनाको जोखिम घट्नुका साथै वर्षेनी खर, बाँस किनेर छाउनुपर्ने झञ्जटबाट मुक्ति पाएको भकिम्लीको हलेगौडाका रनबिर घर्तीले बताए । आर्थिक समस्याले छाना फेर्न सकिएको थिएन्, उनले भने, खरको ठाउँमा जस्तापाटा हालेपछि सुरक्षित भएको महशुस भएको छ । विपन्न समुदाय खरको छाना विस्थापित गर्ने कार्यक्रमबाट प्रत्यक्ष लाभान्वित भएका छन् । खर कुहिएर पानी चुहिने र भित्रै घाम पस्ने समस्या हटेको छ । जस्तापाता पाएपछि लकडाउनको फुर्सदमा आफैँ खर फालेर छाना फेरेका हुन् । छाना हटाउने क्रममा जीर्ण बनेका घरहरुको मर्मत गरेको बेनी३ हलेगौडाका तिर्थबहादुर घर्तीले बताए । लकडाउनको फुर्सदको पनि सदुपयोग भयो, उनले भने, घर पनि सुरक्षित भयो । खरको छाना फेर्न चालू आर्थिक वर्ष २०७६७७ मा बेनी नगरपालिकाले ७० लाख रुपैयाँ बिनियोजन गरेको छ । करिब एक हजार वटा घरको छाना फेर्ने लक्ष्य राखिएको नगरपालिकाले जनाएको छ । सदरमुकाम रहेको बेनी बजार बाहेक रत्नेचौर, भकिम्ली, ज्यामरुककोट, सिंगा, पुलाचौर, अर्थुङ्गे, घतान र पात्लेखेतमा खरको छाना विस्थापित गर्ने कार्यक्रम सञ्चालन भएको छ । वडा न ३ भकिम्लीका ६१ वटा घरमा करिब २१ लाख रुपैयाँ खर्चेर खरका छाना हटाएर जस्तापाटा राखिसकिएको वडा अध्यक्ष पदम पुनले बताए । लकडाउनकै बीचमा छाना परिवर्तन धमाधम भएको छ, उनले भने, वडामार्फत सकलन गरिएको विवरण अनुसार जस्तापाता वितरण गरिएको छ । प्राबिधिकले स्थलगत अध्ययन गरि तयार पारेको लागत अनुमानको आधारमा जस्तापाता उपलब्ध गराएको उनले बताए।"
धारा छुन नदिएपछि क्वारेन्टाइनबाट नदीमा नुहाउन गएका युवकको शव भेटियो,बेनी : नुहाउने क्रममा म्याग्दी नदीमा बेपत्ता भएका क्वारेन्टाइनमा बसेका युवाको ६ दिनपछि शव फेला परेको छ। मालिका गाउँपालिका६ दरवाङको छ्यारछ्यारेस्थित क्वारेन्टाइनमा बसेका धवलागिरी गाउँपालिका७ धारापानीका १९ वर्षीय राजेश थापा जेठ २० गते बेपत्ता भएका थिए। थापाको शव आइतबार दरवाङ्कै बाङ्गेपहिरो स्थित म्याग्दी नदी किनारमा फेला परेको मालिका६ का वडा अध्यक्ष सन्तोष सुवेदीले जानकारी दिए। स्थानीयबासीले धारामा नुहाउन नदिएपछि म्याग्दी नदीमा नुहाउन गएका थापा पौडी खेल्ने क्रममा बेपत्ता भएका थिए। भारतबाट आएर बेनीको क्वारेन्टाइनमा बसेका उनको पीसीआर विधिबाट कोरोना परीक्षण गर्दा रिपोर्ट नेगेटिभ आएपछि दरवाङ सारिएको थियो। थापाको शव परीक्षणका लागि बेनीस्थित अस्पतालमा ल्याउने तयारी भएको छ। उनको खोजीमा सशस्त्र प्रहरीको गोताखोरको टोली समेत ल्याए पनि सफल भएका थिएनन्। थापा छ महिनाअघि रोजगारीका लागि भारत गएका थिए। कोरोनाको जोखिम र लकडाउनका कारण रोजीरोटी गुमेपछि भारतीय सिमानामा आएका उनलाई उद्दार गरेर बेनी ल्याइएको छ। क्वारेन्टाइन स्थापना भएको जनप्रिय माविको भवनमा घेराबार छैन्। आफन्तले भने कमजोर सुरक्षा र व्यवस्थापकीय लापरबाहीका कारण उनको ज्यान गएको बताएका छन्। प्रमुख जिल्ला अधिकारी ज्ञाननाथ ढकालसहितका सुरक्षा अधिकारीले छ्यारछ्यारेको क्वारेन्टाइनलाई २० गते नै दरवाङको उपल्लो बजारमा रहेका जनप्रिय माविको भवनमा सारेका थिए। हालसम्म म्याग्दीका १७९ जनाको स्वाब संकलन गरेर पीसीआर विधिबाट कोरोना परीक्षण गर्न पोखरास्थित प्रयोगशालामा पठाइएको स्वास्थ्य कार्यालयले जनाएको छ। भारतबाट आएका २ जनामा कोरोना संक्रमण पुष्टि भएको छ। उनीहरुको बेनीस्थित आइसोलेसनमा उपचार भइरहेको छ। २१ जनाको रिपोर्ट आउन बाँकी छ। १५६ जनामा कोरोना संक्रमण नभएको पुष्टि भएको स्वास्थ्य कार्यालयका प्रमुख एकनारायण लम्सालले बताए।
तयारी चिया बिक्री भएन : गोदाममा ८० करोडको चिया स्टक,"इलाम : इलामका चिया कारखानाले उत्पादन गरेको चिया बिक्री नहुँदा उद्यमीहरु अप्ठ्यारोमा परेका छन् । किसान र स्थानीय सरकारको दवावमा कारखाना खोलेका चिया उद्योगले चिया बिक्री गर्न नसक्दा हरियो पक्तिको मुल्य निर्धारणमा समेत सकस परेको छ । इलाममा २० लाख किलो चिया बिक्री हुन बाँकी रहेको केन्द्रीय चिया सहकारी संघका महासचिव रविन राईले बताए । इलाममा अहिले मौदात रहेको चियाको न्युनतम मूल्य पनि असी करोड हुने राईले बताए । चिया बिक्री नहुँदा किसानको चियाको मूल्य दिन सक्ने अवस्थासमेत नरहेको कन्यामेली चिया उत्पादन सहकारीको अध्यक्ष खेमराज प्रधानले बताए । झापाको मेची भन्सारबाट सामान पठाउन नसकेपछि विराटनगरको रानी भन्सारबाट पठाउने प्रयास गरिरहेको उद्यमीले जनाएका छन् । नयाँ नाकाबाट चिया निकासीको प्रयास गर्दा लागतसमेत आकासिएको प्रधानले बताए । उनले भने, भारतमा चियाको माग छ तर पठाउन सजिलो छैन । भारतले सिएफएल परीक्षणविना चिया प्रवेश गर्न दिँदैन । सिएफएल बनाउन एजेन्टलाई मात्रै असी हजार रुपैयाँ गैरकानुनी रकम बझाउनु पर्छ भने प्रति नमुना २४ हजार खर्च लाग्ने गरेको उद्यमीहरु बताउँछन् । चिया लामो समय बन्द हुँदा पनि बन्द उद्योगलाई प्रोत्साहनका लागि सरकारले सहयोग नगरको उद्यमीको गुनासो छ । चियाको राजधानी भनिने इलामको सूर्योदय नगरपालिकाका ६० कारखानले उत्पादन गरेको १० लाख किलो चिया बिक्री हुन नसकेको सूर्योदय टि एसोसिएसनका सचिव गोपाल कट्टेलले जानकारी दिए । उनले भने, कारखाना चिया बिक्रीका लागि प्रयासमा लागेका दुई महिनाभन्दा बढी भए पनि अहिलेसम्म बिक्री गर्न सकिएको छैन । कारखाना नै धरासायी हुने अवस्थामा पुग्दासमेत न्यूनतम समर्थन मूल्यको नाममा कारखानालाई दु:ख दिएको आरोप लागेको सूर्योदय नगरपालिकाले समेत कुनै दिर्घकालीन योजना अघि नसारेको उद्यमीको आरोप छ । सूर्योदय नगरपालिकाको कार्यपालिका बैठकले चिया वगान र कोरोना भाइरस (कोभिड१९) को संक्रमण नहुने गरी कामदारहरू अत्यन्त सुरक्षित भएर बगानउद्योगको काममा निरन्तरता दिन आग्रह गरेपछि सूर्योदय टि प्रोड्युसर्स एसोसिएसनले कारखाना खोलेको थियो । फष्ट फ्लसकै दोस्रो चरणको चिया उत्पादन सुर भएपछि चियाको मूल्यका विषयलाई लिएर कारखाना र सूर्योदय नगरपालिका बीच द्वन्द्व बढेपछि उद्योगका समस्या समाधान गर्न सरकार र उद्यमी मिलेर समस्या समाधानका लागि पहल गरिरहेको सूर्योदय नगरपालिकाका मेयर रणबहादुर राईले बताए । नेपालको ९० प्रतिशत चिया भारतमा बिक्री हुने गरेको छ । गत वर्ष मात्रै नेपालले भारतलाई १ करोड ४५ लाख ४५ हजार २०५ किलो प्रशोधित चिया बिक्री भएको राष्ट्रिय चिया तथा कफी विकास बोर्डले जनाएको छ । जसबाट नेपालले २ अर्ब ८८ करोड ११ लाख ८० हजार रुपैयाँ भित्रिएको थियो । नेपालको चिया अस्ट्रेलिया, डेनमार्क, फ्रान्स, जर्मनी, जापान, युएइ, अमेरिका लगायतका ३० देशमा बिक्री हुने गरेको बोर्डको तथ्यांकमा उल्लेख छ । गत वर्ष नेपालले ती देशहरुमा ४ लाख ९८ हजार ५९६ किलो बिक्री गरेको थियो । यस वर्ष तेस्रो मुलुकमा चिया पठाउने अवस्था नरहेको उद्यमी बताउँछन् । नेपाल भरीका २९ हजार भन्दा बढी चियामा आश्रित छन् । चिया बिक्री नहुँदा १४ जिल्लाका ९ हजार १ सय २७ कृषक र १०८ वटा टि स्टेटहरु प्रभावित भएको राष्ट्रिय कृषक समूह महासंघ इलामका अध्यक्ष विष्णु दुलालले बताए ।"
कोरोना जितेर घर फर्किए कपिलवस्तुका दुई पत्रकार,कपिलवस्तु : कोरोना संक्रमण जितेर आइतबार तौलिहवामा दुई पत्रकार घर फर्किएका छन् । नेपाल पत्रकार महासंघका कार्यसमिति सदस्य वसन्त वन्जाडे र बुद्ध आवाज टेलिभिजनका पत्रकार योगेश पाठक ३ हप्ता आइसोलेसनको बसाई पछि घर फर्केका हुन् । उनीहरुको शनिबार स्वाब परीक्षण रिर्पोट नेगेटिभ देखिएको स्वास्थ्य कार्यालयले जनाएको छ । सतर्कता र सावधानी जीवनशैली अपनाए कोरोनालाई सजिलै जित्न सकिने पत्रकार बसन्त बन्जाडेले बताए । पत्रकारद्वयलाई कोरोना संक्रमण भएपछि वाणगंगा नगरपालिका र कपिलवस्तु नगरपालिकामा आइसोलेसन वार्ड नभएका कारण सदरमुकाम तौलिहवास्थित मधेश मानव अधिकार गृहको भवनमा राखिएको थियो । जिल्लाका अन्य दुई पत्रकार भने स्वाबको नेगेटिभ रिपोर्टको प्रतीक्षामा छन् । जिल्लामा आइतबार मात्रै थप २४ जनामा कोरोना पोजिटिभ पुष्टि भएको छ । नयाँ पुष्टि भएको संख्यासंगै कपिलवस्तुमा संक्रमितको संख्या ५ सय ४७ जना पुगेका छन् ।
कुखुरा खान पसेको चितुवा खोरमै थुनिएपछि,स्याङ्जा : कुखुरा खान खोरभित्र पसेको चितुवा आफै खोरमा थुनिएको छ। अर्जुनचौपारी गाउँपालिका ४ राम्चेको खोरभित्र पालिराखेका कुखुरा खान गएको चितुवालाई स्थानीयले शनिबार सोही खोरमा थुनेर नियन्त्रणमा लिए। राम्चेका उज्वल चापागाँईको कुखुरा खोरमा चितुवा थुनिएपछि स्थानीयले प्रहरीलाई खबर गरेका थिए। खोरका कुखुरा रातमा एकाएक सल्बलाउँदै कराउन थालेपछि चापागाँई परिवारले के पसेछ भन्दै खोरमा जादाँ चितुवा देखेपछि निस्कने बाटोमा फलेकले बन्द गरेर खोरभित्रै थुनी दिएका थिए। चितुवालाई खोरभित्रै थुन्ने क्रममा चापागाँईको खुट्टा समेत भाँचिएको छ । वन कार्यालयका कर्मचारीसहित प्रहरीको सहायताले चितुवा वन कार्यालयमा राखिएको छ । चितुवाले एउटा कुखुरो खाइसकेको र अर्को मारेको अवस्थामा भेटिएको छ। वनजंगल बढेसँगै स्याङजामा चितुवाको संख्यामा वृद्धि भएको छ। पानी र आहाराको खोजी गर्दै चितुवा वस्तीसम्म आउन क्रम बढेको डिभिजन वन कार्यालयका प्रमुख कोमलराज काफ्लेले जानकारी दिए ।उपयुक्तस्थल हेरी एकदुई दिनमै चितुवालाई वनमै छाडिने उनले बताए।
लकडाउनको ७६ औं दिन : खुल्दै काठमाडौं र पोखरा (फोटो फिचर),"काठमाडौंपोखरा : आज लकडाउनको ७६ औं दिन। कोरोना भाइरस (कोभिड१९) सक्रमण नियन्त्रण गर्न सरकारले चैत ११ गतेदेखि लकडाउनको प्रभाव सबै क्षेत्रमा परेको छ। लकडाउन लम्बिदै जाँदा मुख्य सहरका मुख्य बजार फाटफुटरुपमा खुल्न थालेका छन्। सकडमा विस्तारै सवारीको चाप बढ्दै गएको छ। लकडाउनमा अतिआवश्यक खाद्यन्न, मेडिकल लगायतका पसल मात्र खुला रहने गरेकोमा विस्तारै विरुतौ अन्य पसल पनि खुल्न थालेका हुन्। काठमाडौंका मुख्य सडकमा सवारी साधनको संख्या बढ्दै गएको छ भने पोखराको मुख्यबजार र चोकका केही पसल आइतबारदेखि खुलेका छन्। पसल खुले पनि ग्राहक भने देखिदैनन्। काठमाडौंका तस्बिर सुनिता डंगोलले कैद गरेकी छन् भने पोखराका तस्बिर कृष्णमणि बरालले कैद गरेका हुन्। काठमाडौंका दृश्य पोखराका दृश्य पोखराको मुख्य बजार महेन्द्रपुल र न्यूरोडका आधा सटर खुलागरेर ग्राहक कुरेका व्यवसायी। पोखराको महेन्द्रपुल बजारमा खुलेका केही पसल। पोखराको न्यूरोडमा खुलेका पसल। तस्बिर ः कृष्णमणि बराल"
सीमामा ज्यान गुमाएका वीरेन्द्रको परिवारलाई आर्थिक सहयोग,"जनकपुरधाम : लकडाउनमा घर फर्किने क्रममा सीमानाकामै भोकभोकै ज्यान गुमाएका वीरेन्द्र गुरमैता यादवको परिवारलाई मनकारीले ५ लाख भन्दा बढी आर्थिक सहयोग गरेका छन्। धनुषा जिल्लाको सहिदनगर नगरपालिका९ गोठ कोइलपुरका ३० वर्षीय यादवको १३ दिन अगाडि भारतबाट नेपाल आउने क्रममा जटही नाकामा मृत्यु भएको थियो। आर्थिक अवस्था निकै कमजोर भएको यादवको परिवारमा उनको मृत्यु पछि अर्थ उपार्जन गर्ने जनशक्ति खोसियो। यादव परिवारको अवस्थाका विषयमा अन्नपूर्ण पोस्ट् दैनिक र अन्नपूर्ण अनलाइनमा सामाचार प्रकाशित भएपछि मनकारीले सहयोगको हात अगाडि बढाएका हुन्। यादवका ३ वर्षीय छोरा सुरज गुरमैता यादव र ६ महिनाकी छोरी लक्ष्मीनियाँलाई पाल्न २६ वर्षीया श्रीमती सविता देवी यादवलाई केही सहज होस् भन्दै मनकारीले आर्थिक सहयोग गरेका हुन्। अन्नपूर्णकर्मी शनि महतको अगुवाईमा ५० हजार रुपैयाँ आइतबार सवितालाई उपलब्ध गराइएको हो। यसअघि शनिबारनै प्रवासी नेपाली एकता मञ्च अमेरिकाका संस्थापक भीम कार्की र महासचिव शंकर पन्तले सहयोग गरेको ३ लाख रुपैयाँको चेक पीडित परिवारलाई उपलब्ध गराइएको थियो। यसका साथै नाबालक दुई सन्तानको शिक्षाका लागि १ लाखको अक्षयकोष पनि हस्तान्तरण गरिएको सहयोगी दामोदर सुवेदीले बताए। त्यसैगरी शहिदनगर नगरपालिकाका मेयर उदय बरबरिया यादवले पनि पीडित परिवारलाई १ लाख रुपैयाँ आर्थिक सहयोग गरेका छन्। मेयर यादवले मृतककी श्रीमतीलाई नगरपालिकामा जागिरसमेत उपलब्ध गराउने प्रतिबद्धता व्यक्त गरेका छन्। त्यसैगरी सानो पाईला नेपाल नामक संस्थाबाट यादवको परिवारलाई खाद्यान्न सामग्री सहयोग गरिएको छ। यादवका नाबालिक छोराछोरीलाई निःशुल्क शिक्षाको व्यवस्था मिलाउन आफू तयार रहेको सानो पाइलाका राहुल झाले प्रतिबद्धता जनाएका छन्। परिवारमा यस्तो विपद् आएको बेला समाजले आफ्नो ठानेर सहयोग गरेकोमा मृतकका बुवा रामजनम गुरमैता यादवले आभार जनाएका छन्। छोरा गुम्दा सबै आश गुमिसकेको थियो, आँशु पुछ्दै रामजनमले भने, तर, यो समाजमा मनकारीहरु पनि छन् र असहायलाई हेरिदिनेपनि छन् भनि थाहा पाउँदा केही सन्तोष भएको छ।"
"कोरोना जित्नेको संख्या ४६७ पुग्यो, क्वारेन्टाइनमा १ लाख ७० हजार ७३२ जना","काठमाडौं : थप १०२ जना कोरोना भाइस संक्रमण (कोभिड१९ ) जितेर डिस्चार्ज भएका छन्। योसहित कोरोना जित्नेको संख्या ४६७ पुगेको छ। जसमध्ये कोरोना जित्नेमा पुरुष ३९९ र महिला ६८ जना रहेका छन्।स्वास्थ्य तथा जनसंख्या मन्त्रालयका प्रवक्ता डाविकास देवकोटाका शुक्रबार १०२ जनाले कोरोना जितेर फर्किएको जानकारी दिए। धरानबाट झापाका १२ जनाले कोरोना जितेर डिस्चार्ज भएका छन्। उनीरु १० औं दिनमा डिस्चार्ज भएका हुन्। यस्तै बाराबाट ३४ जना, काठमाडौंको बलम्बु अस्पतालबाट महोत्तरीका १ जना, बुटवलबाट २७ जना, दाङबाट १० जना र गौरबाट १८ जना डिस्चार्ज भएको प्रवक्ता देवकोटाले बताए। यस्तै शुक्रबार थप २१३ जनामा कोरोन संक्रमण पुष्टि भएको छ। मन्त्रालयका प्रवक्ता डा विकास देवकोटाले विभिन्न प्रयोग शालामा गरिएको परीक्षणमा २१३ जनामा कोरोना संक्रमण पुष्टि गरेका हुन्।२०९ जना पुरुष र ४ जना महिला छन्। हालसम्म पीसीआर विधिबाट ९६ हजार २०५ र आरडीटी विधिबाट १ लाख ४५ हजार ४९ नमूना परीक्षण भएका छन्। गत २४ घन्टामा पीसीआर विधिबाट ३७ सय २८ र आरडीटी विधिबाट ७६ सय १४ परीक्षण नमूना भएका छन्। क्वारेन्टाइनमा १ लाख ७० हजार ७३२ जना रहेका छन्। ४६७ जना डिस्चार्ज भएका छन्। १३ जनाको मृत्यु भइसकेको छ। ७१ जिल्लामा कोरोना भाइरस संक्रमण फैलिएको छ।"
कोरोनाले भारतमा मरेकाको नेपाल आएर पुष्टि,दाङ : कोरोना भाइरसका कारण दाङका एक व्यक्तिको भारतमा मृत्यु भएको छ। उपचारका लागि भारत गएका घोराही उपमहानगरपालिका१८ का ५१ वर्षीय पुरुषको कोरोनाबाट मृत्यु भएको हो। २४ जेठमा उनको शव नेपाल ल्याएपछि मात्र कोरोना पुष्टि भएको दाङका प्रमुख जिल्ला अधिकारी गोविन्दप्रसाद रिजालले जानकारी दिए। मृत्यु भएका पुरुषको स्वाब संकलन गरी राप्ति स्वास्थ्य विज्ञान प्रतिष्ठानको प्रयोगशालामा गरिएको परीक्षणमा कोरोना पोजेटिभ देखिएको प्रजिअ रिजालले बताए। उनीसँगै आएका सबैलाई क्वारेन्टाइनमा राखिएको रिजालको भनाइ छ ।
कोरोना लापरबाही : पोजिटिभ रिपोर्टमै घर पठाइयो,"दाङ : दाङको बेलझुण्डीस्थित कोरोना विशेष अस्पतालमा उपचाररत पाँचजना कोरोना संक्रमित डिस्चार्ज भएका छन्। उनीहरुको रिपोट पोजिटिभ देखिएकै अवस्थामा डिस्जार्च गरिएको हो। भने ५ जना नेगेटिभ रिपोर्ट आए पछि डिस्चार्ज भएका छन्। बाँकेको नरैनापुर गाउँपालिकाका ३ र बर्दियाका एक जना र दाङको एक जनाको रिपोर्ट नेगेटिभ आएको बेलझुण्डी कोरोना विषेश अस्पतालका मेसु डा सर्वेश शर्माले जानकारी दिए। स्वास्थ्य मन्त्रालयको निर्देशिकाअनुसार अस्पतालका १४ दिन भन्दा बढी बसेका र कुनैपनि लक्षण नदेखिए रिपोर्ट पोजिटिभ नै रहे पनि घर पढान सकने निर्देश भए अनुसार दाङका ५ जनालाई डिस्चार्ज गरिएको मेसु सर्वेस शर्माले जानकारी दिए। मन्त्रालयले जेठ २० गते जारी गरेको निर्देशनमा आइसोलेनमा १४ दिनभन्दा बढी समय बस्दै आएका तर कुनै पनि लक्षण नभएका व्यक्तिलाई डिस्चार्ज गर्न निर्देशिका जारी गरेको छ। कुनै लक्षण नभएका तर आइसोलेसनमा बसेका बिरामीबाट अरूमा कोरोनाभाइरस सर्न सक्दैन भन्ने मान्यता अनुरूप स्वास्थ्य मन्त्रालयले त्यस्तो निर्देशिका जारी गरेको शर्माले भने। कोरोना पोजिटिभ देखिएर पनि घर जानेहरुमा बाँके नरैनापुरका ३ जना, दाङको १ जना र बर्दियाको १ जना रहेका छन्। अस्पतालबाट बाँकेका ५, बर्दियाका १, कपिलवस्तुका २ र दाङका २ जना आइतबार डिस्चार्ज भएको अस्पतालमा मेसु शर्माले बताए। दाङको घोराही उपमहानगरपालिका र गढवा गाउँपालिकाका ११ जना रहेका छन। रिपोर्ट अनुसार डिस्चार्ज हुनेमध्ये दाङको घोराही उपमहानगरपालिका ३ का ३७ वर्षीय युवा कोरोनामुक्त छन्। गढवाका सक्रमणमै घर गउका छन्। उनीहरु सबै जना १४ देखि २१ दिन पहिले उपचारका लागि अस्पताल आएका थिए। डिस्चार्ज गरिएका सबैका अस्पताल बस्दासम्म कुनै लक्षण नदेखिएका अस्पतालका व्यवस्थापक दोर्ण ओलीले बताए। अब अस्पतालमा ५४ जना रहेका छन। पोजिटिभ देखिएर घर पठाइएकाहरुको स्वास्थ्यमा कुनै समस्या भएमा अस्पताल आउने गरि व्यवस्था मिलाइएको छ।"
काल बन्दै क्वारेन्टाइन ! एक हप्तामा ६ को मृत्यु,"धनगढी : सुदूरपश्चिम प्रदेशमा धमाधम क्वारेन्टाइनममै मृत्यु हुन थालेको छ। पहिलो पटक जेठ १८ मा बाजुरामा कोरोना संक्रमणबाट एक बालिकाको मृत्यु भयो। बाजुराको बुढीगंगा नगरपालिकाधुरालसैन माविको क्वारेन्टाइनमा बसेकी दुई वर्षीया बालिकाको बाजुरा अस्पतालमा मृत्यु भएको थियो। उनी बाबु आमासँगै भारतबाट आएकी थिइन्। उनको स्वाबमा कोरोना रिपोर्ट पोजिटिभ देखिएको थियो। त्यसयता प्रदेशमा सात दिनमा ६ जनाले क्वारेन्टाइनमा ज्यान गुमाएका छन्। बाजुराकी बालिकाबाहेक अन्य कसैमा पनि कोरोना संक्रमण पुष्टि भएको छैन। मृतकमध्ये ३ जनाको पीसीआर रिपोर्ट नेगेटिभ आएको छ भने अन्य ३ जनाको रिपोर्ट आउन बाँकी छ। धनगढीमा कोरोना संक्रमणका कारण मृत्यु भएकी धनगढी उपमहानगरपालिका४ कि ५५ वर्षीया महिला भने क्वारेन्टाइनमा थिइनन्। उनको अस्पतालमा मृत्यु भएको हो। त्यसबाहेक बैतडी, डडेलधुरा र बाजुराको क्वारेन्टिनमा २ र २ जना र डोटीको क्वारेन्टिनमा १ जनाको मृत्यु भएको छ। क्वारेन्टाइनमा मृत्यु भएका सबै भारतबाट आएका छन्। मृत्यु हुने दीर्घरोगी रहेको चिकित्सकले बताएका छन्। दीर्घरोगीले थप उपचार र औषधि नपाउँदा मृत्यु भएको देखिएको छ। घटना १ जेठ १७ गते राति डडेलधुरा बहुमुखी क्याम्पसको क्वारेन्टाइनमा राखिएका ६ वर्षीय बालकको मृत्यु भयो। आमाबाबुसँगै ती बालक भारतको मुम्बईबाट गौरीफन्टा नाका हुँदै डडेलधुरा पुगेका थिए। घटना २ जेठ २० मा बैतडीको पुर्चौडी नगरपालिका ४ भटनामा रहेको मालिका माविको क्वारेन्टिनमा बसेकी २२ वर्षीया सुनिता लुहारको मृत्यु भएको थियो। मृतक लुहार मुटु रोगको बिरामी रहेको भटना स्वास्थ्यचौकी इन्चार्ज रोहितकुमार धानुकले बताए। मृतक लुहार जेठ १६ गते गौरिफन्टा नाकाबाट हुँदै स्वदेश फर्किएका थिए। मृतक लुहार, उनका श्रीमान र १८ महिने बच्चा जेठ १८ गतेदेखि क्वारेन्टाइनमा बसिरहेका थिए। घटना ३ डडेल्धुरामै जेठ २१ मा पनि गन्यापधुरा गाउँपालिका १ असिग्राम आधारभूत विद्यालय रौनाकोट क्वारेन्टाइनमा बसेकी ३० वर्षीया महिलाको मृत्यु भएको थियो। उनी श्रीमान्सहित १६ गते भारतबाट आएकी थिइन्। घटना ४ प्रदेशमा पहिलो पटक कोरोना भाइरस संक्रमणबाट मृत्यु भएको बाजुरामा शनिबार थप एक जना वृद्धको क्वारन्टाइनमा मृत्यु भएको छ। बाजुराको खप्तड छेडेदह गाउँपालिका७ मष्टा आधारभूत विद्यालयको क्वारेन्टाइनमा मृत्यु भएको हो। जेठ १६ गतेदेखि बस्दै आएका ६५ वर्ष वृद्धको शनिबार मृत्यु भएको प्रहरीले जानकारी दिएको हो। घटना ५ शनिबार बैतडीको पाटन नगरपालिका६ भीमदत्त प्राविधिक शिक्षालयको क्वारेन्टाइनमा बसेका एक जनाको मृत्यु भयो। पाटन नगरपालिका६ सन्तोली घर भएका ३१ वर्षीय पुरुषको ज्यान गएको प्राथमिक स्वास्थ्य केन्द्र पाटनका हेल्थ असिस्टेन्ट प्रेमसागर भट्टले बताए। शनिबार बिहान मात्रै भारतको बैंगलोरबाट पाटन आइपुगेका ती व्यक्ति क्वारेन्टाइनमा बसेका थिए। घटना ६ आइतबार बिहान डोटीको केआईसिंह गाउँपालिका३ सताराम आधारभुत विद्यालयमा रहेको क्वारेन्टाइनमा बस्दै आएका १९ वर्षीय युवाको मृत्यु भयो। केआईसिंह गाउँपालिका वडा नं ३ दल्ल घर भएका उनको बिहान तीन बजे मृत्यु भएको गाउँपालिकाका स्वास्थ्य संयोजक तिलबहादुर बोहराले जानकारी दिए। उनी लामो समयदेखि मुटुको रोगी भएको बोहराले बताए। भारतको दिल्लीबाट उनी जेठ २० गते आएर क्वारेन्टाइनमा बस्दै आएका थिए। जिल्ला संवाददाताको सहयोगमा।"
डडेल्धुरा ट्रक दुर्घटनामा चालकको मृत्यु,डडेल्धुरा : केआइसिह राजमार्गअन्तर्गत डडेल्धुराको अमरगढी नगरपालिका १० राईमा मालवहाक ट्रक दुर्घटनामा चालकको मृत्यु भएको छ। दुर्घटनामा बैतडीको पाटन नगरपालिका ८ खोड्पे जुगेपानीका ४८ वर्षीय जयदेव विष्ट रहेको जिल्ला प्रहरी कार्यालय डडेल्धुराका प्रहरी नायव उपनिरीक्षक दधिराम न्यौपानेले जानकारी दिए। शनिबार राति ११ बजे ट्राफिक प्रहरी पोष्ट स्याउलेमा इन्ट्री गरी कपिलवस्तुबाट सिमेन्ट बोकेर बाजुरा जाँदै गरेको ना ५ ख २२४६ नम्बरको ट्रक डडेल्धुरामा दुर्घटना भएको थियो। स्याउलेदेखि दुर्घटना भएको क्षेत्र अमरगढी नगरपालिका १० राई ४ किलोमिटर मात्रै भएकाले ट्रक शनिबा राति नै दुर्घटना भएको हुनेसक्ने प्रहरी नायब उपरीक्षक दधिराम न्यौपानेले बताए । आइतबार बिहान १० बजे गोठाला गएकाले देखेपछि प्रहरीलाई खबर गरेका थिए। चालक आफै गाडी मालिक रहेको बुझिएको छ। ट्रक सडकबाट ४० मिटर तल खोलामा खसेको छ। दुर्घटनाको कारण ब्रेक फेल भएको प्रहरीले अनुमान छ। ट्रकमुनि च्यापिएको अवस्था उनको शव प्रहरीले निकालेको छ। डीएसपी न्यौपानेका अनुसार पोस्टमार्टमका लागि शव डडेल्धुरा अस्पतालमा राखिएको छ।
आठ किलो चरेशसहित ३ जना पक्राउ,"मलंगवा : सर्लाहीको मलंगवाबाट ८ किलो लागुऔषध चरेशसहित प्रहरीले ३ जनालाई पक्राउ गरेको छ । पक्राउ पर्नेमा मलंगवा नगरपालिका ८ का ४० वर्षीय रामदुलार राय, वडा नं ४ का २४ वर्षीय नथुनी ठाकुर र वडा नं ३ का २८ वर्षीय मोहन राय यादव रहेको जिल्ला प्रहरी कार्यालय सर्लाहीले जनाएको छ । मोहन राय एम्बुलेन्स चालक पनि हुन् । नेपालबाट भारतको सोनवर्षातर्फ शनिवार राती चरेश लैजाँदै गरेको अवस्थामा मलंगवा ८ सीमा नजिकै झिलमिलिया माई मन्दिरबाट प्रहरीले रामदुलार रायलाई पक्राउ गरेको छ । जिल्ला प्रहरी कार्यालय सर्लाहीबाट प्रहरी निरीक्षक राजुप्रसाद कुर्मीको नेतृत्वमा गएको टोलीले ८ किलो चरेशसहित रामदुलारलाई पक्राउ गरिएको जिल्ला प्रहरी कार्यालय सर्लाहीका प्रहरी नायव उपरीक्षक मदन कुवँरले जानकारी दिएका छन् । पक्राउ परेका रामदुलारसँग सोधपुछ गर्दा ज १ च १४०७ नम्बरको एम्बुलेन्स चालक मोहन रायले उत्तरी क्षेत्रबाट ल्याइ भारत पुर्याइदिनका लागि आफूलाई चरेश दिएको बताएका छन् । रामदुलारले दिएको बयानको अधारमा प्रहरीले एम्बुलेन्स चालक मोहनलाई खोजतलाश गरी प्रक्राउ गरेको हो । सोही क्रममा प्रहरीले मोहनले चलाउँदै आएको एम्बुलेन्स चेकजाँच गर्दा त्यसमा पनि १ सय ३५ ग्राम लागुऔषध चरेश बरामद भएको प्रहरी नायव उपरीक्षक कुवँरले जानकारी दिए । चरेश ल्याउने र भारत पुर्याउनेमा तीनैजनाको संलग्नता रहेको प्रहरी नायव उपरीक्षक कुवँरले बताए ।एम्बुलेन्सको दुरुपयोग गरी लागुऔषध ओसारपसार गरिएको हो, कुवँरले भने, लकडाउनको बेलामा प्रहरीले पनि एम्बुलेन्स चेकजाँच गर्दैन भनेर उनीहरुले एम्बुलेन्सको प्रयोग गरेका हुन् । केही दिन पहिले नै हामीलाई गोप्य सूचना आएको थियो । सूचनाको अधारमा पछयाउँदै जाँदा शनिबार राती करिब साढे ११ बजे सीमा नजिकैबाट चरेशसहित पक्राउ गरिएको हो ।' पक्राउ परेकालाई लागु औषधओसार पसार नियन्त्रण ऐन सम्बधि कारवाही गरिने जिल्ला प्रहरी कार्यालय सर्लाहीले जनाएको छ । घटनाबारे थप अनुसंधान भइरहेको छ । यसै क्रममा प्रहरीले धनकौल गाउँपालिका वडा नं ३ बागमती नदिको किनारबाट लागुऔषध वालटेक्ससहित दुईजनालाई पक्राउ गरेको छ । पक्राउ पर्नेहरुमा सिरहा जिल्ला गोलबजार नगरपालिका १ घर भइ हाल सर्लाहीको बागमती नगरपालिका १० शंकरपुर ससुराली बस्ने वर्ष ३४ को सुनिल ठकुरी र बहरथवा नगरपालिका ५ हाथी डन्डाका २२ वर्षीय इन्दल राम रहेको जिल्ला प्रहरी कार्यालय सर्लाहीले जनाएको छ । ज ४ प २०७४ नम्बरको मोटरसाइकलमा जिल्लाको दक्षिणी क्षेत्र बलरा नगरपालिकाबाट राजघाट शंकरपुरतर्फ आउँदै गरेको अवस्थामा उनीहरुलाई पक्राउ गरिएको हो । उनीहरुको साथबाट प्रहरीले वालटेक्स सय एमएलका २ सय ६९ बोत्तल बरामद गरिको हो । सुनिलले मोटरसाइकल चलाउँदै गरेको र इन्दल पछाडि बसी बोरामा लागुऔषध बीचमा राखेर ल्याउँदै गरेको अवस्थामा पक्राउ गरिएको हो ।"
थुनामा रहेका किशोरमा कोरोना भाइरस संक्रमण,गोरखा : जिल्ला प्रहरी कार्यालयको हिरासतभित्रै रहेका एक किशोरमा कोरोना संक्रमण पुष्टि भएको छ।उनलाई गोरखा अस्पतालको आइसोलेसनमा पठाइएको जिप्रका गोरखाले जनाएको छ। संक्रमित देखिएका बलात्कारका आरोपी रहेको खुलेको छ । पालुङ्टार नगरपालिका ७ बुढीकुवाका १७ वर्षीय किशोर सहपाठीमाथि बलात्कार गरेको आरोपमा १० दिनअघि थुनामा परेका थिए । उनी जीवनज्योति मावि च्याङ्लीमा कक्षा ९ कक्षामा पढ्ने विद्यार्थी रहेको प्रहरीले जनाएको छ ।गाउँको क्वारेन्टाइनमा रहेको अवस्थामा कसरी संक्रमण देखियो भन्नेबारे सर्वत्र चासो राखिएको छ । उनको गाउँ बुढीकुवालाई सुरक्षित राख्दै कन्ट्याक ट्रेसिङ गर्न सुरु गरिएको नगरपालिकाका मेयर दीपकबाबु कँडेलले जानकारी दिए । मेयर कँडेलका अनुसार पालुङ्टार नगरपालिका ७ मा गत वैशाखयता भारतबाट १७ जना आएर क्वारेन्टाइनमा बसेका छन् ।पालुङ्टार नगरपालिकामा गत बैशाखदेखि अहिलेसम्म भारतबाट ३५ जना आएका छन् । उनीहरुमध्ये छ जनाको पीसीआर परीक्षण गर्दा रिपोर्ट नेगेटिभ आएको जिल्ला प्रशासन कार्यालयले जनाएको छ ।
दाङमा दुई र रोल्पाका तीनजनामा कोरोना संक्रमण,"दाङ : दाङमा कोरोना संक्रमित थपिने क्रम जारी रहेको छ । आइतबार मात्रै दाङमा दुईजना नयाँ संक्रमितको पुष्टि भएको छ । राप्ती स्वास्थ्य विज्ञान प्रतिष्ठानमा भएको परीक्षणमा घोराही उपमहानगरपालिका १९का २४ वर्षीय र लमही नगरपालिका ५का २७ वर्षीय गरेर दुई पुरुषमा कोरोना पुष्टि भएको हो । यो सहित दाङमा संक्रमित हुनेको संख्या ७६ पुगेको छ । रोल्पामा पनि पुग्यो कोरोना रोल्पामा पहिलो पटक कोरोना पुष्टि भएको छ । प्रदेश नं ५ को रोल्पामा अहिलेसम्म कोरोना पोजिटिभ देखिएको थिएन । रोल्पा नगरपालिका ६ सुलीचौरका एकजना, सुलील स्मृती गाउँपालिकाका दुईजनामा कोरोजा पोजिटिभ देखिएको छ । भेरी अस्पतालको प्रगोगशालामा गरिएको परीक्षणमा दुईजना र राप्ती स्वास्थ्य विज्ञान प्रतिष्ठानमा भएको परीक्षणमा एकजना गरी तीनजनामा कोरोना पुष्टि भएको जिल्ला अस्पताल रोल्पाले बताएको छ । कोरोना संक्रमण भएका २०,२२ र २७ वर्षका पुरुष हुन्।"
लकडाउनको मौका छोपी म्याद गुज्रिएका सामान बेचबिखन,"भोजपुर : लकडाउनको मौका छोपी जथाभावी म्याद गुज्रिएका दैनिक उपभोग्य सामान बेचिएरेको पाइएको छ । म्याद सकिएका अखाद्य र पुराना उपभोग्य बस्तु बेचिरहेको गुनासा बढेपछि स्थानीय प्रशासनले गरेको अनुगमनमा यस्तो पाइएको हो । लकडाउनको फाइदा उठाउँदै उपभोक्तालाई म्याद नाघेको र अखाद्य वस्तु बेचिरहेका थोक तथा खुद्रा पसलमा गरिएको अनुगमनका क्रममा अधिकांश पसलबाट अखाद्य बस्तु फेला परेको सहायक प्रमुख जिल्ला अधिकारी रामप्रसाद लुईटेलले बताए । अनुगमनका क्रममा म्याद सकिएका फ्रुटी, जुस, विस्कुट, चाउचाउ, मसला जस्ता जंक फुड भेटियो,उनले भने, बरामद गरिएका सबै बस्तु नष्ट पनि गर्यौँ। सदरमुकामका दर्जन बढी पसलमा गरिएको अनुगमनले ३० हजार बराबरको अखाद्य वस्तु बरामद गरिएको थियो । बरामद गरिएका म्याद सकिएका र खान नमिल्ने ती उपभोग्य बस्तु नष्ट गरिएको र व्यावसायीलाई सचेत पनि गराइएको लुइँटेलले बताए । अनुगमनका क्रममा कतिपय पसलमा सामानको मूल्यसूची नै नराखी बेचबिखन हुने गरेको पनि पाइएको छ । ती पसलमा उपभोक्तालाई मार नपर्ने गरी न्यायोचित मूल्यसूची बनाउन पनि निर्देशन दिइएको सहायक प्रजिअ लुइँटेलले जानकारी गराए । साथै आगामी समयमा पनि उपभोक्ताको हितविपरीत अखाद्य म्याद नाघेका वस्तु बेचेको पाइए कानुन बमोजिम कारबाही गरिने भएको छ । बजारमा दैनिक उपभोग्य सामानको मूल्य बढिरहेकाले यसको नियमन गर्नु आवश्यक रहेको अशलशासन क्लबका प्रमुख फविन्द्र प्रधानले बताए । उपभोक्तालाई मार पर्ने गरी खाद्य सामानमा मनपरी मूल्य तोकिने गुनासा आउने गरेकाले तत्काल यसको नियमन हुनुपर्नेमा उनल जोड दिए । जिल्ला प्रशासन, जनप्रतिनिधि, उद्योग वाणिज्य संघ, नेपाल रेडक्रस सोसाइटी, युवा क्लब लगायतका सरोकारवाला निकायका प्रतिनिधिको सक्रियतामा सदरमुकामस्थित बिगमार्ट, कान्तिपुर किराना पसल, दुर्गा किराना पसल, सजना किराना पसल, विद्याद्यारी किराना पसल लगायत ९ मुख्य पसलमा अनुगमन गरिएको थियो ।"
सुत्केरी आमालाई घिउ राहत,"सिन्धुली : कमलामाई नगरपालिकाले सुत्केरी आमालाई घिउ वितरण गरेको छ । कोरोना भाइरस (कोभिड१९) को संक्रमण त्रासका बीच भएको लकडाउनयता सुत्केरी भएका आमालाई नगरले एक किलोका दरले घिउ वितरण गर्न थालेको हो । कमलामाई नगरपालिकाकी उपप्रमुख मन्जु देबकोटाका अनुसार नगरले राहत स्वरुप गत चैत्र ११ गतेदेखि यता सुत्केरी भएका आमालाई एक केजीका दरले घिउ वितरण सुरु गरेको छ । यो नगरभरीका सुत्केरी आमालाई वितरण गरिनेछ । 'नगरले हालसम्म नगरको व ८, ९, १०, १३ र १४ का ५२ जना सुत्केरी आमालाई ५२ किलो घिउ वितरण गरेको छ,' देवकोटाले भनिन् । नगर पालिकाले ८ का १८ जना, ९ का १२ जना, १० का ६ जना, १३ का ३ जना र १४ नं का १३ जनालाई घिउ वितरण गरेको हो । अन्य वडाका सुत्केरी आमाको तथ्यांङ्क संकलन गर्ने कार्य भएरहेको छ ।कमलामाई नगरपालिकाको विपद व्यवस्थापन निर्देशक तथा समन्वय समितिको बैठकको निर्णय अनुसार गत चैत्र ११ गतेदेखि हालसम्म सुत्केरी भएका आमाका लागि यो राहत प्याकेज वितरण गरिने छ । लकडाउन थप भइरहे लकडाउन अवधिभर नै सुत्केरी हुने आमालाई घिउ वितरण गरिने छ ।लकडाउनका कारण स्थानीय बजार बन्दहुँदा कृषकले उत्पादन गरेको घिउ बजारसम्म बिक्रीका लागि ल्याउन सकिएको छैन् । जसका कारण कतिपय सुत्केरी आमालाई खुवाउन घिउको जोहो गर्न नसकिएको बेला विपन्न तथा मजदुर आमाका लागि भने राहत पुगेको छ ।"
"दाङमा १० जना डिस्चार्ज, कोरोना जित्नेको संख्या ३७५ पुग्यो","दाङ : दाङस्थित कोरोना विशेष अस्पताल बेलझुण्डीबाट १० सङ्क्रमित कोरोना जितेर घर फर्केका छन्। अस्पतालका मेडिकल सुपरिटेण्डेण्ट डा सर्वेश शर्माका अनुसार बाँकेका पाँच, कपिलवस्तु र दाङका दुईदुई तथा बर्दियाका एकजना गरी १० जना संक्रमित घर फर्किएका हुन्। तीमध्ये केहीलाई कोरोना रिपोर्ट नेगेटिभ आएको र केहीलाई भने लक्षण नै नदेखिएपछि घर फर्काइएको अस्पतालले जनाएको छ । स्वास्थ्य तथा जनसङ्ख्या मन्त्रालयले कोभिड१९ आइसोलेसन व्यवस्थापनसम्बन्धी निर्देशिकामा कुनै पनि लक्षण नदेखिएपछि सङक्रमितलाई १४ दिनपछि घर पठाइने उल्लेख छ । उनीहरु फर्किएसँगै बेलझुण्डीमा अब ४५ सङ्क्रमितको उपचार भइरहेको छ।"
"साढे दुई महिनापछि तोकियो सुनको भाउ, तोलाको पुग्यो ८७ हजार ४ सय रुपैयाँ",काठमाडौं : नेपाल सुन चाँदी व्यवसायी महासंघले साढे दुई महिनापछि सुनचाँदीको मू्ल्य तोकेको छ।लकडाउन लागू भएदेखि अर्थात चैत ११ गतेदेखि कारोबार बन्द भएको सुनचाँदीको मूल्य आइतबार तोकिएको नेपाल सुन चाँदी व्यवसायी महासंघका प्रवक्ता मनोजकुमार साहले जानकारी दिए। आइतबार प्रतितोला सुनको मूल्य ८७ हजार ४ सय रुपैयाँ कायम गरिएको महासंघले जनाएको छ। यसअघि चैत १० गते प्रतितोला सुन ७७ हजार रुपैयाँमा कारोबार भएको थियो। महासंघका अनुसार साढे दुई महिनामा १० हजार ४ सय रुपैयाँले सुनको मूल्य बढेको हो। यस्तै चाँदीको मूल्यमा पनि प्रतितोला २०५ रुपैयाँले वृद्धि भएको छ। चैत १० गते प्रतितोला ७२० रुपैयाँमा कारोबार भएको चाँदीको मूल्य आइताबर ९२५ रुपैयाँ तोकेको छ। अब दैनिक रुपमा अन्तर्राष्ट्रिय बजारअनुसार सुनचाँदीको मूल्य निर्धारण गरिने महासंघले जनाएको छ। सरकारले लकडाउनको मोडालिटी परिवर्तन गर्ने प्रक्रियाअनुसार सुनचाँदी व्यवसायीले पनि आंशिक रुपमा व्यापार संचालन गर्ने जनाएको छ।
क्वारेन्टाइनमा मृत्यु भएका युवकको पीसीआर रिपोर्ट नआउँदै दाहसंस्कार,"बैतडी : भारतबाट फर्किएर क्वारेन्टाइनमा मृत्यु भएका बैतडीका युवकको पीसीआर रिपोर्ट नआउँदै दाहसंस्कार गरिएको छ । शनिबार राती मृत्यु भएका पाटन नगरपालिका ६ का ३० वर्षीय युवकको पीसीआर रिपोर्ट नआउँदै दाहसंस्कार गरिएको हो । २३ गते भारतको बेंग्लोरबाट आएका उनी कैलालीको गौरीफन्टा नाका हुँदै शनिबार मात्रै पाटन पुगेका थिए । शनिबार बिहान पाटन ६ स्थित भीमदत्त प्राविधिक शिक्षालय क्वारेन्टाइनमा बसेका युवकको शनिबार राती साढे आठ बजेतिर मृत्यु भएको थियो । उनीसँगै अन्य १३ जना पनि भारतको बेंगलोरबाट पाटन आएका छन्। मृतकका आफन्तले दाहसंस्कारका लागि कर गरेपछि आफन्तलाई शव जिम्मा लगाइएको पाटन नगरपालिकाका स्वास्थ्य शाखा प्रमुख मदनसिंह महराले बताए । उनले भने, 'हामीले मृतकको स्वाब संकलन गरेर पीसीआर परीक्षणका लागि पठाएका छौं। आफन्तले दाहसंस्कार गर्छौं भनेपछि शव दिएका हौं ।' मृतकको दाहसंस्कारमा खटिएका ६ जनाले आफूहरु आइसोलेसन बस्न तयार रहेको बताएका छन्।यता बैतडीका प्रमुख जिल्ला अधिकारी मोहनराज जोशीले भने आवश्यक कानुनी प्रक्रिया र सुरक्षा सतर्कता अपनाएर मृतकको दाहसंस्कार गरिएको बताए।"
सुत्केरीलाई घरमै स्याहार खर्च,"भोजपुर :दैनिक ज्यालादारीमा घरगर्जो धान्ने अरुण गाउँपालिका याकुका भीम भुजेललाई लकडाउनले थलाएको छ। गाउँपालिकाको राहतमार्फत पाएको खाद्यान्नले जसोतसो गुजारा चलाउँदै आएका छन्। केही दिनअघि मात्रै उनकी श्रीमती सुत्केरी भइन् । लकडाउनले काम ठप्प छ । अलिअलि जोहो गरेको पैसाले नधान्ने अवस्था आयो। तर गाउँपालिकाले घरमै आएर श्रीमतीलाई केही रकम थमायो । उनी दंग परे । सम्पूर्ण सुत्केरी स्याहारका सामान किन्न सहज बनाउन गाउँपालिकाले घरमै आएर सहयोग गरेपछि उनले श्रीमती र बच्चाको राम्रो हेरचाह गर्न पाए । 'लकडाउनले कामै नभएपछि पैसा पनि थिएन, बिहानबेलुकीको छाक त्यहि राहतको चामलले टर्छ, सुत्केरी श्रीमतीको कसरी स्याहार गर्ने चिन्ताले पिरोलिएको बेला गाउँपालिकाले घरमै आएर सहयोग दियो, राहत मिल्यो,' उनले भने । विगतका वर्षबाटै पूर्वी अरुण गाउँपालिकाले मातृशिशु स्याहारको अवधारणाले सुत्केरी स्याहार अभियान चलाएपनि लकडाउनले सामग्री पुर्याउन नसक्दा सामग्रीको विकल्पमा रकम नै वितरण गर्न थालेको छ । सुत्केरी आमाबच्चालाई पौष्टिक आहार तथा स्याहार सामग्री लिएर गाउँपालिकाले घरदैलो अभियान चलाएपछि गाउँपालिका क्षेत्रका ग्रामीण परिवारलाई सहज भएको छ । सुत्केरी आमा र बच्चा भेट्न गाउँपालिकाका प्रतिनिधि घरमै पुग्ने गरेका छन् । कोरोना संक्रमण जोखिमले सुत्केरी महिलालाई सामग्री पुर्याउन समस्या भएपछि सामग्रीको सट्टा २५ सय रुपैयाँ स्याहार खर्च दिन थालेको हो । सुत्केरी आमा र शिशुको स्वास्थ्य कठिनाइ र कोरोना जोखिमलाई ध्यानमा राखेर घरमै पुगेर रकम हस्तान्तरण गर्ने अभियान चलाएको गाउँपालिका उपाअध्यक्ष विनिता ढकालले बताइन् ।उनले भनिन्, 'गाउँपालिका क्षेत्रमा सुत्केरी हुने आमा र बच्चाको उचित स्याहार, पौष्टिक आहार तथा अभिभावकत्व ग्रहण गर्न हामी घरमै पुग्छौँ।' आर्थिक अवस्था कमजोर भएका सुत्केरीका परिवारलाई खर्च जुटाउनुपर्ने सास्तीलाई गाउँपालिकाले कम गर्ने प्रयास गरेको छ । यसअघि गाउँपालिकाभित्रका जो कोही स्वास्थ्य संस्थामा सुरक्षित प्रसूति गराउने महिलालाई कुखुराको भाले, पाँचसय रुपैयाँ, चामल, नवजात बच्चालाई कपडा र आमाबच्चाको नियमित स्वास्थ्य चेकजाँचका साथै जन्मदर्ता निःशुल्क गराउँदै आएको छ । गाउँ कार्यपालिकाले चलाएको 'सुत्केरी भेटघाट कार्यक्रम' अन्र्तगत सुत्केरी महिलालाई पौष्टिक आहार, आमाबच्चाको स्वास्थ्य अवस्था, जन्मदर्ताको जानकारी लिएर आवश्यक सहयोग गर्दै आएको गाउँपालिकाले जनाएको छ । लकडाउन अवधिमै मात्र गाउँपालिकाले गाउँपालिकाका ४ सुत्केरीलाई स्याहार खर्च प्रदान गरेको छ । जोखिमलाई ध्यान राखेर सामाजिक दुरी कायम गर्दै सुत्केरीको घरमा स्याहारबाहेक मास्क, सेनीटाइजर तथा स्वास्थ्य सुरक्षाका सामग्री पनि हस्तान्तरण गरिने गरिएको प्रशासकीय अधिकृत यादवप्रसाद सापकोटाले बताए ।"
संक्रमण आशंका गरिएकी सुत्केरीको कोरोना रिपोर्ट 'नेगेटिभ',"बैतडी : जिल्ला अस्पताल बैतडीमा सुत्केरी भएकी एक महिलाको कोरोना रिपोर्ट नेगेटिभ आएको छ । यही जेठ २० गते जिल्ला अस्पतालमा सुत्केरी भएकी महिलामा एक्कासी ज्वरो बढेपछि कोरोना आशंकामा थ्रोट स्वाब संकलन गरेर धनगढी प्रयोगशाला पठाइएको थियो । दोगडाकेदार ६ सित्तड घर भएकी १९ वर्षीय सुत्केरीलाई १०४५ डिग्री फरेनहाइट ज्वरो आएपछि थ्रोट स्वाब संकलन गरेर परीक्षणका लागि पठाइएको थियो । यही जेठ २२ गते कोरोना परीक्षणका लागि स्वाब पठाएकोमा शनिबार कोरोना रिपोर्ट नेगेटिभ आएको जिल्ला अस्पताल बैतडीका प्रमुख डा वसन्तराज जोशीले बताए । सुत्केरी महिलाको कोरोना रिपोर्ट नेगेटिभ आएसंगै सेल्फ क्वारेन्टाइनमा बसेका स्वास्थ्यकर्मी पनि काम फर्केका छन् । सुत्केरी महिलामा कोरोनाको शंकास्पद लक्षण देखिएपछि उपचारमा संलग्न १९ स्वास्थ्यकर्मी सेल्फ क्वारेन्टाइनमा बसेका थिए । सुत्केरीको कोरोना रिपोर्ट नेगेटिभ आएसँगै सेल्फ क्वारेन्टाइनमा बसेका स्वास्थ्यकर्मी काममा फर्केको डा जोशीले बताए । उनले भने, 'सुत्केरी महिलामा कोरोनाका शंकास्पद लक्षण देखिएपछि हामी सेल्फ क्वारेन्टाइनमा बसेका थियौं । सुत्केरी महिलाको आरडीटी रिपोर्ट पनि पोजिटिभ थियो । पीसीआर रिपोर्ट नेगेटिभ आएसँगै हामी काममा फर्केका छौं।'"
यातायात कोशीका तत्कालिन चार प्रमुखसहित १७ जनाविरुद्ध मुद्दा,"काठमाडौं : यातायात व्यवस्था कार्यालय (सवारी) कोशीका तत्कालीन चार कार्यालय प्रमुखसहित १७ जनाविरुद्ध मुद्दा दायर गरिएको छ। आइतबार अख्तियार दुरुपयोग अनुसन्धान आयोगले राजस्व रकम हिनामिना गरेको आरोपमा मुद्दा दायर गरेको हो। तत्कालिन कार्यालय प्रमुख नयराज नेपाल, तिर्थराज लम्साल, गोपाल थपलिया, भुपेन्द्र राईसमेत उनीहरुविरुद्ध विशेष अदालतमा मुद्दा दायर गरेको हो। नेपालविरुद्ध १ करोड ८ लाख २९ हजार, लम्सालविरुद्ध ३ करोड ३० लाख हजार , थपलिया १ करोड ३० लाख ७२ हजार, राईविरुद्ध ५६ लाख १२ हजार विगो कायम गरिएको छ। तत्कालीन लेखा अधिकृत टीकाराम अधिकारी, तत्कालीन लेखापाल सुरेश अधिकारी, तत्कालीन लेखापाल रुद्र प्रसाद दाहाल,तत्कालीन लेखापाल अर्जुन भट्टराई,तत्कालीन लेखापाल कृष्ण प्रसाद कट्टेल, कम्प्युटर अपरेटर (करार) सुजन राईलाई प्रतिवादी बनाइएको छ। फोकस वान नेपाल प्रालिका कम्प्युटर अपरेटरहरु राकेश रोशन मस्र्याङ्ग्री मगर, रमेश पौडेल, भूमिराज अधिकारी, हरिमदन ढुङ्गेल, दिपेन्द्र कुमार मण्डल, मैया कुमारी चापागाई, रविन कुमार विश्वासलाई अख्तियारले प्रतिवादी बनाएको छ। २०७३०७४ को २०७३ चैत्रदेखि २०७४ आषाढ मसान्तसम्मको अनुसन्धान हुँदा उपलब्ध भएका तथ्यगत विवरण, प्रमाण कागज समेतको विवेचनासमेतका आधारमा सेवाग्राहीहबाट संकलित राजस्व प्रचलित कानून बमोजिम सम्न्धिबत राजस्व खातामा दाखिला नगराई राजस्व रकम हिनामिना गरी आफूसमेतलाई गैरकानूनी लाभ र नेपाल सरकारलाई प्रत्यक्ष हानीनोक्सानी पुर्याएको आरोपमा उनीहरुविरुद्ध मुद्दा दायर गरिएको छ। उनीहरुविरुद्ध भ्रष्टाचार निवारण ऐन, २०५९ वमोजिम कैद सजाय र जरिवाना एवं बिगो असुल गर्न मागसहित विशेष अदालत आरोप९पत्र दायर गरिएको छ।"
ट्रक दुर्घटनामा चालक वेपत्ता,"डडेल्धुरा : केआइसिंह राजमार्गअन्र्तगत अमरगढी नगरपालिका १० राई भन्ने स्थानमा ट्रक दुर्घटना भएको छ । शनिबार राति ११ बजे ट्राफिक प्रहरी पोष्ट स्याउलेमा इन्ट्री गरी धनगढीबाट बाजुराका लागि सिमेन्ट लैजाँदै गरेको ट्रक दुर्घटना भएको जिल्ला प्रहरी कार्यालय डडेल्धुराले जनाएको छ । ना ५ ख २२४६ नं को मालबहाक ट्रक बिहान केआइसिह राजमार्गअन्तरगत राँइ नजिकै दुर्घटनामा परेको हो । सडकबाट करिब १०० मिटर तल खसेको र स्याउले इन्ट्री पोस्टमा चालकमात्रै रहेको विवरण प्राप्त भएपनि क्षतिको एकिन विवरण आउन सकेको छैन । उद्धारमा कठिनाई भएकाले ट्रकमा कति मानिस सवार थिए भन्नेबारे एकिन हुन नसकेको जिल्ला प्रहरी कार्यालय डडेल्धुराका प्रहरी नायव उपरीक्षक दधीराम न्यौपानेले जानकारी दिए । 'घटनाको विवरण अहिले आएको छैन, इन्ट्री पोस्टको विवरण अनुसार १ जना चालक मात्रै सवार रहेको बुझिएको छ,उनले भने, 'चालकको अवस्था अज्ञात छ ।' आइतबार बिहान स्थानीयले ट्रक पल्टिएको देखेपछि प्रहरीलाई जानकारी गराएका थिए। दुर्घटनाबारे थप अनुसन्धान भइरहेको जिल्ला प्रहरी कार्यालय डडेल्धुराले जनाएको छ।"
बाजुराका १४ स्वास्थ्य संस्थालाई सुरक्षा सामग्री सहयोग,"बाजुरा : आइपास नेपालले जिल्ला अस्पताललगायत १४ वटा स्वास्थ्य संस्थालाई स्वास्थ्य सुरक्षा सामग्री हस्तान्तरण गरेको छ। गर्भपतनसम्बन्धित सेवा दिइरहेका बुढीगंगा नगरपालिकाको बाजुरा स्वास्थ्य चौकी र देवलसैन स्वास्थ्य चौकी, खप्तड छेडेदह गाउँपालिकाको जयवागेस्वरी स्वास्थ्य चौकी र आटिचौर स्वास्थ्य चौकी, त्रिबेणी नगरपालिकाका कैलासमाडौं स्वास्थ्य चौकी र तोलीदेवल स्वास्थ्य चौकीलाई स्वास्थ्य सामग्री उपलब्ध गराएको हो। पीपीई सेट, पुनःप्रयोग गर्न मिल्ने एप्रोन, विभिन्न किसिमका पन्जा, मास्क, सेनीटाइजर, आइगगल्स, भाइरेक्स, सावुनलगायत २१ किसिमका स्वास्थ्य सामग्री हस्तान्तरण गरिएको आइपास नेपालले जनाएको छ। उक्त स्वास्थ्य साम्रगी सम्बन्धित स्थानीय तहका मेयर, स्वास्थ्य व्यवस्थापन समितिका अध्यक्ष, स्वास्थ्य संयोजक, स्वास्थ्य चौकी इन्चार्ज हस्तान्तरण गरिएको आइपास नेपालका क्लस्टर संयोजक महेश जोशीले बताए । यो सँगै जिल्ला अस्पताल, बडिमालिका नगरपालिकाका वुढिगंगा स्वास्थ्य चौकी र जुगाडा स्वास्थ्य चौकी गौमुल गाउँपालिकाको दहकोट स्वास्थ्य चौकी, बुढिनन्दा नगरपालिकाको कोल्टी प्राथमिक स्वास्थ्य केन्द्र ,स्वामीकार्तिक खापर गाउँपालिकाको साप्पाटा स्वास्थ्य चौकी, हिमाली गाउँपालिकाको रुगिन स्वास्थ्य चौकी र हुनिमहती स्वास्थ्य चौकीमा सामग्री हस्तान्तरण गरिने संयोजक जोशीले बताए। स्वास्थ्य सामग्री बुझ्दै बुढिगंगा नगरपालिकाका मेयर दिपक विक्रम शाहले आइपास नेपालले उपलब्ध गराएको स्वास्थ्य सामग्रीले थप सहयोग पुग्ने बताए। स्वास्थ्य सामग्री अभाव भएको बेला उपलब्ध भएका सामग्रीले सहयोग पुर्याउने आटिचौर स्वास्थ्य चौकीका इन्चार्ज रमेश ओलीले बताए । त्रिवेणी नगरपालिको तोली स्वास्थ्य चौकी इन्चार्ज वीरबहादुर अयडीले नगरपालिकाले स्वास्थ्यकर्मीलाई स्वास्थ्य सामग्री उपलब्ध गराउन नसकेपछि स्वास्थ्यकर्मीले आफैले धनगढीबाट मास्क मगाएको बताए। आइपास नेपालले बाजुरालगायत सुदुरपश्चिमका ६१ वटा स्वास्थ्य संस्थामा सरसफाइ तथा स्वास्थ्य सामग्री उपलब्ध गराएको हो। विश्वभर महामारीका रुपमा फैलिरहेको कोभिड१९ बा सुरक्षित हुन र कोरोना रोगबाट बचाउन आइपास नेपालले सुदुरपश्चिमका स्वास्थ्य संस्थालाई विभिन्न किसिमका स्वास्थ्य सरसफाई सुरक्षा सामग्री र औषधिजन्य सामग्री उपलव्ध गराएको आइपास नेपाल बाजुराका कलस्टर संयोजक शीले बताए। आइपास नेपालले सुदुरपश्चिम प्रदेशका बाजुरा, अछाम, डोटी र डडेल्धुरा जिल्लामा सुरक्षित गर्भपतन सेवा संचालित स्वास्थ्य संस्था, जिल्ला अस्पताल, सेती प्रादेशिक अस्पताल, महाकाली अस्पताललगायत ६१ वटा स्वास्थ्य संस्था अस्पलाल र प्रदेश स्वास्थ्य आपूर्ति केन्द्रलाई सामग्री हस्तान्तरण गरेको हो। जिल्लामा भारतबाट आएकाहरु ठूलो संख्यामा क्वारेन्टाइनमा छन् भने कोरोना संक्रमणबाट एकजना बालिकाको मृत्यु समेत भइसकेको छ।"
कर्णालीमा ५४ कोरोना संक्रमित थपिए,"सुर्खेत : कर्णाली प्रदेशमा थप ५४ जना कोरोना संक्रमित थपिएका छन्। कर्णाली प्रदेश सामाजिक विकास मन्त्रालयले आइतबार सार्वजनिक गरेको तथ्यांक अनुसार थप ५४ जनामा कोरोना संक्रमण पृष्टी भएको हो। योसँगै कर्णालीमा कोरोना संक्रमितको संख्या ६ सय ४१ पुगेको छ। प्रदेश अस्पताल सुर्खेतमा गरिएको पीसीआर परीक्षण रिपोर्ट अनुसार सल्यानमा थप २८, सुर्खेतमा २०, दैलेखमा ३ र कर्णाली स्वास्थ्य विज्ञान प्रतिष्ठान जुम्लामा गरिएको पीसीआर परीक्षण रिपोर्ट अनुसार काललिकोटमा ३ जना गरी थप ५४ जनामा कोरोना पृष्टी भएको हो। हालसम्म कर्णालीमा ७ जना कोरोना संक्रमित निको भएर घर फर्किएका छन्। त्यस्तै कोरोनाबाट मृत्यु हुनेको संख्या तीन जना पुगेको छ। जसमा सुर्खेत, दैलेख र डोल्पामा एकएक जना नागरिक रहेका छन्। दैलेख कर्णाली प्रदेशको कोरोना ईपीसेन्टर बन्दै गएको छ। हरेक दिन दैलेखमा नयाँ कोरोना संक्रमित थपिन थालेपछि हालसम्म ३ सय ५५ जनामा कोरोना संक्रमण पृष्टी भएको हो। कर्णालीमा कोरोना संक्रमित अधिकांश व्यक्ति छिमेकी मुलुक भारतबाट फर्किएका हुन्।"
बुटवलमा ९ जना संक्रमितले जिते कोरोना,"रुपन्देही : बुटवलको एन्फा टेक्निकल सेन्टरमा रहेको आइसोलेसनबाट आइतबार ९ जना संक्रमित डिस्चार्ज भएका छन् । डिस्चार्ज हुनेमा कपिलवस्तुका ८ जना र रुपन्देहीका १ जना रहेका छन् । डिस्चार्ज हुनेमा ८ वर्षीय बालिका र कपिलवस्तुका वडाध्यक्ष समेत छन् । कोरोना संक्रमण देखिएपछि उनीहरु जेठ ११ गते एन्फाको आइसोलेसनमा भर्ना भएका थिए । १४ दिन आइसोलेसनमा बसेका उनीहरुको पीसीआर रिपोर्ट नेगेटिभ आएको र रोगको कुनै लक्षण नदेखिए पछि डिस्चार्ज गरिएको बुटवल उपमहानगरपालिकाका जनस्वास्थ्य अधिकृत कुन्दनकुमार सिंहले जानकारी दिए । '९ जनाको पीसीआर रिपोर्ट नेगेटिभ आएपछि डिस्चार्ज गरिएको हो,' उनले भने । आइसोलेन कक्षमा अब ३२ जना संक्रमित छन् । उनीहरुमध्ये केहीको दोस्रो चरणको परीक्षणमा पनि संक्रमण देखिएपछि अब फेरि अवधि पूरा भएपछि स्वाब संकलन गरेर परीक्षण गरिने छ । सम्भवत सोमबार स्वाब संकलन गरेर पठाउने गरी तयारी भइरहेको बुटवलका स्वास्थ्य शाखाका प्रमुख कुन्दनकुमार सिंहले जानकारी दिए । कोरोना संक्रमण निको भएर डिस्चार्ज भएकालाई बुटवल उपमहानगरपालिकाका प्रमुख शिव सुवेदीले विदाइ गर्दै कोरोना विरुद्धको अभियानमा लाग्न आग्रह गरे । ' स्वनियमका लागि अपनाइएका व्यायाम र सन्तुलित आहारविहार शैलीले कोरोनालाई जित्न सकिँदो रहेछ । यो कुरा आज तपाईहरुले प्रमाणित गर्नुभएको छ, 'उनले डिस्चार्ज भएकालाई भने, 'अब कोरोना विरुद्धको अभियानको तपाई सफल सेना बन्नु भएको छ।' स्थानीय तथा राष्ट्रिय खेलकुद हुने एन्फा एकेडेमी परिषरमा अहिलो ४१ सैयाको आइसोलेसन कक्ष बनाइएको छ । यसको सञ्चालन बुटवल उपमहानगरपालिकाले गरेको छ । फुटबल मैदानसहितको ठाउँ भएकाले यहाँको वातावरण खुल्ला छ । आइसोलेसन सेन्टरमा रहेकालाई नियमित स्वास्थ्य चेकजाँच गर्नुका साथै नियमित रुपमा योगा गुरुमार्फत योगा अभ्यास, ध्यान, नृत्य गराउनुका साथै सात्विक भोजन सेवन गराइएको आइसोलेसन सेन्टरको रेखदेखमा खटिएका बुटवलका जनस्वास्थ्य अधिकृत मोहन मिश्रले बताए ।"
प्रहरीको गाडी दुर्घटना : गल्ती ढाकछोप गर्न मोटरसाइकल चालकलाई थुनियो,"विराटनगर : विराटनगर महानगरपालिका३ दूधफारम नजिकै शनिबार साँझ प्रहरीले चलाएको गाडीका कारण भएको सवारी दुर्घटनालाई मोड्ने प्रयास गरिएको छ। प्रहरीको गाडीले मोटरसाइकललाई ठक्कर दिँदा भएको दुर्घटनामा आफ्नो गल्ती ढाकछोप गर्न प्रहरीले मोटरसाइकल चालकलाई ल्याएर रातभर थुनेको छ। आफ्ना कारणले भएको दुर्घटनालाई ढाकछोप गर्दै गल्ती मोटरसाइकल चालकको देखाउने प्रयास भइरहेको प्रहरी स्रोतले बतायो। यो समाचार तयार पार्दासम्म मोटरसाइकल चालक विराटनगर १२ का २२ वर्षीय महेन्द्र राई प्रहरी हिरासतमै छन्। जिल्ला प्रहरी कार्यालय मोरङका प्रहरी निरीक्षक (इन्सपेक्टर) मिलन थापा र लेखापाल प्रहरी नायव निरीक्षक राधाकृष्ण दाहाल सवार रहेको बा २ झ ४४०७ नम्बरको गाडीले को ३३ प १५५० नम्बरको मोटरसाइकललाई दूधफारम नजिकै साँझ ७:३० बजेतिर ठक्कर दिएको थियो । दुर्घटनामा परेर प्रहरीको गाडीको अगाडिको भाग र मोटरसाइकलमा क्षति पुगेको छ। मोटरसाइकल प्रहरी नियन्त्रणमा छ। प्रत्यक्षदर्शीकाअनुसार दुवै सवारी साधन उत्तरबाट दक्षिणतर्फ जाँदै थिए। अगाडि गुडिरहेको मोटरसाइकललाई पछाडिबाट एक्कासि प्रहरीको गाडीले ठक्कर दिएको प्रत्यक्षदर्शीको भनाइ छ। दुर्घटनामा परेर मोटरसाइकल चालक महेन्द्र राईको दायाँ घुँडा र कुममा चोट लागेको छ। तर प्रहरीले उल्टै मोटरसाइकल चालकलाई नियन्त्रणमा लिएर रातभर थुन्दै घटनामा आफ्नो गल्ती लुकाउने प्रयास गरेको हो। प्रहरीको गाडी इन्सपेक्टर थापाले चलाएका थिए। थापाले दुई दिन अघिबाट मात्रै जिल्ला प्रहरी कार्यालय मोरङको अपराध अनुसन्धान शाखाको जिम्मेवारी सम्हालेका हुन्। शान्ति सुरक्षा कायम गर्न तथा लकडाउन पालना गराउने सवालमा सवारी साधन अपुग भएपछि लकडाउन अवधि भरका लागि खानेपानी सरसफाई डिभिजन कार्यालयको गाडी जिल्ला प्रशासन कार्यालय मोरङले प्रहरीलाई उपलब्ध गराएको हो। तर इन्सपेक्टर थापा र लेखापाल दाहालले व्यक्तिगत प्रयोजनका लागि लिएर गएको गाडी दुर्घटनामा परेपछि भने ड्युटीका क्रममा घटना भएको भन्ने देखाइएको छ । आफ्नो घर बनाउन प्रयोग हुने काठ प्रहरीको ट्रक प्रयोग गरेर ओसारेपछि लेखापाल दाहाल यस अघि पनि विवादित बनेका थिए। दुर्घटनापछि भने प्रहरीको गाडीमा इन्सपेक्टर थापा मात्रै रहेको र दाहाल भने सवार नभएको भन्ने बनाइएको छ। दुर्घटना लगत्तै त्यहाँ ठूलो भीड जम्मा भएको थियो। उक्त भीड पन्छाउँदै प्रहरीले मोटरसाइकल र चालकलाई नियन्त्रणमा लियो। कोसी अस्पतालमा स्वास्थ्य परीक्षण गराउँदा मोटरसाइकल चालकले मादक पदार्थ सेवन (मापसे) गरेको खुलेको छ । मोटरसाइकल चालकले मापसे गरेर सवारी साधन चलाएको कमजोरी पहिल्याउँदै प्रहरीले दुर्घटनामा आफ्ना कारणले भएको गल्ती लुकाउने प्रयास गरेको हो। त्योसँगै दुर्घटनापछि शरीरमा चोटपकट लागेका चालकलाई उपचारका लागि पुर्याउनु पर्नेमा रातभर थुनिएको छ । पछाडिबाट मोटरसाइकललाई हानेकाले दुर्घटनामा सरासर प्रहरीको गल्ती छ। बाहिरी पोशाकमा रहेका दुई जना सवार प्रहरीको गाडीका चालक र अर्का व्यक्तिले मापसे पनि गरेको जस्तो थियो, एक प्रत्यक्षदर्शीले भने, तर उल्टै प्रहरीको गाडीमा आएर ठोक्किएको भन्दै मोटरसाइकल चालकलाई पक्राउ गरेर लगियो। बर्दी र बन्दुकका आडमा जे गर्दा पनि हुन्छ भन्ने देखाउन खोजियो ।उनकाअनुसार प्रहरीको गाडीका चालक र गाडीमा सवार अर्का व्यक्ति दुवै जनाले मापसे गरे जस्तो देखिन्थ्यो । इन्सपेक्टर थापाले भने आफू ड्युटी अफिसर भएकाले एरिया क्लियर गर्ने क्रममा मोटरसाइकलले प्रहरीको गाडीमा ठक्कर दिएको दाबी गरे। मैले चलाएको गाडीले यू ट्रन लिँदै गर्दा तीव्र गतिमा रहेको मोटरसाइकलले ठक्कर दिएको हो, उनले भने, चालकले मापसे गरेको पाइएपछि कारबाहीका लागि नियन्त्रणमा लिइएको छ। अभद्र व्यवहारको मुद्दा चलाउने तयारी भइरहेको छ । थापाले प्रहरीको गाडीमा क्षति पुगेका कारण मोटरसाइकल चालकले बनाइदिनु पर्ने दाबी पनि गरे । प्रहरी स्रोतले भने हरेक कोणबाट दुर्घटनामा इन्सपेक्टर थापाको नै गल्ती देखिने जनाएको छ। आफ्नो गल्तीले दुर्घटना भएर गाडीमा क्षति पुगेपछि गाडी बनाउन लगाउन र प्रहरीको हुँ भन्ने देखाउन मापसे गरेको बहाना बनाउँदै मोटरसाइकल चालकलाई पक्राउ गरेर ल्याइनु झन् गलत भएको स्रोतको भनाइ छ । मोरङ प्रहरी प्रमुख एसपी विश्व अधिकारीले दुर्घटनाका बारेमा अनुसन्धान भइरहेको बताए। इन्सपेक्टर थापा ड्युटीमै भएका बेला दुर्घटना भएको देखिन्छ , उनले भने, मोटरसाइकल चालकले पनि मापसे गरेको पाइएपछि दुर्घटनामा प्रहरीको पनि केही कमजोरी छ कि भनेर थप अनुसन्धान अघि बढाइएको छ । दुर्घटनामा जसको गल्ती भए पनि कारबाही हुने एसपी अधिकारीले बताए ।"
लमजुङमा धान रोपाइँ सुरु,"बेंसीशहर : असार नलाग्दै लमजुङमा बर्खे धान रोपाइँ सुरु भएको छ । मनसुन सुरु भएसँगै सिंचाइ सुविधा पुगेका ठाउँमा धान रोपाइँ सुरु भएको हो । खोला किनारमा रहेका फाँटहरूमा धान रोपाइँ थालिएको किसानहरूले बताएका छन् । खोलाको पानीलाई कुलोमार्फत लगेर धान रोपाइँ गरिएको छ । केही ठाउँमा सिँचाइ सुविधा पुगेको छ । मर्स्याङ्दी गाउँपालिका ५, घेर्मुका बृषबहादुर गुरुङले सिंचाइ सुविधा भएकाले घेर्मु फाँटमा धमाधम रोपाइँ भैरहेको बताए । सिंचाइ सुविधा भएकाले आलोपालो गरेर धान रोपाइँ भैरहेको उनले बताए । घेर्मु फाँटमा तीनचार वटा समूह बनाएर धान रोपाइँ गरिएको छ । किसानले गोरुको साथै पावर टिलर प्रयोग गरेर खेत जोतेका छन् । क्व्होलासोंथर गाउँपालिकाको वडा नं ६ पसगाउँका बासिन्दा पनि धान रोपाइँ कार्यमा जुटेका छन् । उनीहरूले बेसीखेत बगैंचामा धान रोपाइँ थालेको स्थानीय राजु गुरुङले बताए । खोलाबाट कुलोमा पानी राखेर धान रोपाइँ थालेका छौं, गुरुङले भने, बेसी खेतमा रोपेर सकेपछि गाउँका खेतमा रोप्न सुरु हुन्छ । क्व्होलासोंथर गाउँपालिका ४, भुजुङका किसानले पनि घिम्चे खेतमा धान रोप्ने तयारीमा रहेको स्थानीयले बताएका छन् । मर्स्याङ्दी गाउँपालिकाको भलामखोला, खुदीखोला र ङादीखोलाको आसपासमा धान रोपाइँ सुरु गरिएको छ । यस्तै दोर्दी गाउँपालिकाको नौथर सेरा, चिती, ढोडेनी, फलेनी लगायतका गाउँमा पनि धान रोप्न सुरु गरिएको किसानहरुले बताएका छन् । मकै खेती नगरिएको र कुलो लाग्ने स्थानमा किसानले धान रोप्न थालेका हुन् । मकै खेती गरिएको स्थानमा भने असार १५ पछि मात्र धान रोपाइँ सुरु हुने कृषि ज्ञान केन्द्रले जनाएको छ । सिंचाइ सुविधा नपुगेको ठाउँमा अझै पनि किसानमा भलपानी पछ्याउनुपर्ने बाध्यता छ । अघिल्ला वर्षहरुमा लगातार धान उत्पादन घटेकोमा चालु आर्थिक वर्षमा धान उत्पादन बढेको थियो । मौसमले साथ दिए आउँदो वर्ष पनि धान उत्पादन बढ्ने कृषि प्राविधिकहरुले अनुमान गरेका छन । यसवर्ष धान खेती बढ्ने अनुमान कृषि ज्ञान केन्द्रको छ । कोभिड१९ संक्रमण र जारी लगडाउनका कारण धेरैजसो मानिसहरु सहर छोडेर गाउँ बसेकाले अघिल्ला बर्षहरुमा बाँझो रहेका जमिनमा पनि यस धान खेती हुने कृषि ज्ञान केन्द्रले जनाएको छ । कृषि कार्यालयका अनुसार जिल्लाका ४५ हजार ५० हेक्टर क्षेत्रफल जमिन खेतीयोग्यमध्ये १५ हजार हेक्टर बढी क्षेत्रफलमा धान खेती हुँदै आएको छ । यहाँका किसानले रामधान, सुनौलो सुगन्ध, सुख्या २, सावित्री, जेठोबुढो, एक्ले, लोकतन्त्रको साथमा उन्नत जातहरु लोकनाथ, गोरखनाथ, यूएस ३ सय १२, उपज, मकवानपुर, बर्षे ३००४, मनसुली लगायतको हाइब्रिड जातको धान पनि लगाउँदै आएका छन् ।"
गोरखामा मोटरसाइकल मिस्त्रीमा कोरोना संक्रमण पुष्टि,गोरखा : गोरखाको गण्डकी गाउँपालिकामा कोरोना संक्रमण देखिएका एकयुवा मोटरसाइकल बनाउँदै हिड्ने मिस्त्री भएको खुलेको छ । काभ्रे घर भएका हाल गण्डकी ८ सिउरेनीटारमा डेरा गरी बस्ने २५ वर्षीय युवामा कोरोना पोजिटिभ देखिएको हो । दुईहप्तासम्म घर छोडेर हिँडेका उनी फर्केर आएपछि स्थानीयबासीले ज्ञानमार्ग माविको क्वारेण्टाइनमा राखेको वडाअध्यक्ष रामप्रसाद रेग्मीले जानकारी दिए । उनीसँगै बस्ने काभ्रे घर भएका अर्का युवा पनि सोही क्वारेण्टाइनमा छन् । तर एकजनामा मात्र कोरोना संक्रमण देखिएको रेग्मीले बताए । सो क्वारेण्टाइनमा अहिलेसम्म जम्मा दुईजना मात्र रहेका छन्।
थप २१३ जनामा कोरोना संक्रमण पुष्टि : संक्रमितको संख्या ३४ सय ४८ पुग्यो,काठमाडौं : आइतबार थप २१३ जनामा कोरोन भाइस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता डा विकास देवकोटाले विभिन्न प्रयोग शालामा गरिएको परीक्षणमा २१३ जनामा कोरोना संक्रमण पुष्टि गरेका हुन्। यो सहित संक्रमितको संख्या ३४ सय ४८ पुगेको छ। हालसम्म पीसीआर विधिबाट ९६ हजा र २०५ र आरडीटी विधिबाट १ लाख ४५ हजार ४९ नमूना परीक्षण भएका छन्। गत २४ घन्टामा पीसीआर विधिबाट ३७ सय २८ र आरडीटी विधिबाट ७६ सय १४ परीक्षण नमूना भएका छन्। क्वारेन्टाइनमा १ लाख ७० हजार ७३२ जना रहेका छन्। यस्तै ४६७ जना डिस्चार्ज भएका छन्। जसमध्ये पुरुष ३९९ जना र महिला ६८ जना रहेका छन्।। पछिल्लो २४ घन्टामा १०२ जना डिस्चार्ज भएका छन्। जसमध्ये २ महिला र सयजना पुरुष छन्। १३ जनाको कोरोनाबाट मृत्यु भइसकेको छ। ७१ जिल्लामा संक्रमण फैलिएको छ।
राजविराजमा कोरोना परीक्षण सुरु,"राजविराज : सप्तरीको राजविराजमा पनि आइतबारदेखि कोरोना (कोभिड१९) भाइरसको परीक्षण सुरु भएको छ । डेमोलगायत विभिन्न परीक्षण सफल भएपछि मेसिन आएको १७औं दिन पीसीआर विधिबाट परीक्षण सुरु भएको गजेन्द्रनारायण सिंह अस्पताल, राजविराजले जनाएको छ । पीसीआर मेसिन जेठ ९ गते राजविराज ल्याइएको थियो। अस्पतालको प्रयोगशालामा एक साताअघि नै मेसिन जडान भएपनि परीक्षण सफल नभएपछि कोरोनाको परीक्षण सुरु गरिएको थिएन । प्रदेश २ सरकारले राजविराज, जनकपुर र बिरगञ्जमा पिसिआर मेसिनबाट स्वाब परीक्षण गर्ने भनी दुई महिनाअगाडि निर्णय गरेको थियो । जनकपुर र वीरगञ्जमा यसअघिदेखि नै पीसीआर मेसिनबाट परीक्षण हुँदै आएको छ । मेसिन सञ्चालन भएपछि अब कोरोना संक्रमण भएनभएको परीक्षण राजविराजमा रहेको अस्पतालबाटै थाहा हुनेछ । यसअघि स्वाबको नमूना परीक्षणका लागि धरानस्थित बीपी कोइराला स्वास्थ्य विज्ञान प्रतिष्ठान पठाउने गरिएको थियो । स्वास्थ्य तथा जनसङ्ख्या मन्त्रालय तथा प्रदेश २ को सामाजिक विकास मन्त्रालयबाट खटिएको प्राविधिक टोलीद्वारा गरिएको परीक्षण सफल भएसँगै नमूना परीक्षणको काम थालेका छौं,' अस्पतालका प्रमुख मेडिकल सुपरिटेन्डेन्ट डा चुमनलाल दासले भने, 'अब परीक्षणका लागि स्वाबको नमूना धरान, विराटनगर वा काठमाडौं पठाउनुपर्ने बाध्यता रहेन ।' राजविराजमै कोरोना परीक्षण प्रयोगशाला स्थापना भएपछि परीक्षणको रिपोर्ट पनि अब छिटो आउने उनले बताए । पहिलो पटक राजविराज नगरपालिका१ स्थित राजदेबी माविको क्वारेन्टाइनमा बसेका २२ जनाको स्वाब परीक्षणका लागि प्रकृयामा राखिएको छ ।परीक्षणको प्रक्रियामा राखिएका २२ वटा स्वाबको रिपोर्ट आइतबार नै आउने डा दासले जानकारी दिए । कोरोनाको परीक्षणका लागि राष्ट्रिय जनस्वास्थ्य प्रयोगाशालाबाट आएका विशेषज्ञले कोरोना परीक्षण गर्ने उपकरणसँगै प्रयोगशाला स्थापना तथा सञ्चालन गर्न अस्पतालका स्वास्थ्यकर्मी र प्राविधिकलाई प्रशिक्षित गर्नेछन् । पछिल्लो पटक परीक्षण गराउनेको चाप बढेपछि धरानबाट स्वाबको रिपोर्ट आउन पाँच दिनदेखि सात दिनसम्म लाग्ने गरेको थियो । राजविराजमै परीक्षण कार्य सुरु भएपछि नमूना संकलन गर्दै परीक्षणलाई तीव्रता दिन सकिने कोभिड १९ व्यवस्थापन संयोजक डा रणजितकुमार झाले बताए ।अस्पताल परिसरमा रहेको प्रयोगशाला भवनमा जडित मेसिनमा एक पटकमा ९६ जनाको स्वाब परीक्षण गर्न सक्ने क्षमता रहेको छ । सुरुमा थोरै स्वाबको नमूना परीक्षण गर्दै क्रमशः क्षमता बढाउँदै लैजाने अस्पतालले जनाएको छ । भारतको दिल्ली, मुम्बई, हरियाणा, पञ्जाब, चण्डिगढ, जयपुर, बिहारलगायतबाट आएका एक हजार ८ सय २ जना सप्तरीको विभिन्न स्थानीय तहका ६७ वटा क्वारेन्टाइनमा छन् भने १ हजार १ सय ६७ जना होम क्वारेन्टाइनमा रहेका छन् । स्वास्थ्य कार्यालय, सप्तरीका अनुसार यसअघि धरान र बिराटनगर पठाइएको १ हजार ८ सय ४२ जनाको स्वाबमध्ये ७७ जनाको पोजिटिभ आएको छ । पठाइएका स्वाबमध्ये ३ सय ७२ जनाको परीक्षणको रिपोर्ट आउन बाँकी रहेको स्वास्थ्य कार्यालय, सप्तरीका निमित्त प्रमुख दुनियालाल यादवले बताए । सप्तरीका संक्रमितमध्ये ७६ जना राजविराजस्थित साइकृष्णा मेडिकल कलेज एण्ड हस्पिटलको आइसोलेसनमा रहेका छन् भने एकजना संक्रमित डिस्चार्ज भएका छन् ।"
भारतबाट मल ल्याएपछि प्रहरीसँग विवाद हुँदा सिमानामा गोली चल्यो,परासी : भारतबाट मल ल्याएको विषयमा विवाद हुँदा पश्चिम नवलपरासीको सीमावर्ती नाका बसैयामा सशस्त्र प्रहरीले गोली चलाएको छ । प्रतापपुर गाउँपालिकाअन्तरगत पर्ने उक्त नाकाबाट दुई जना महिलाले टाउकोमा राखेर मल ल्याउँदै गरेका थिए । लकडाउनको समयमा भारतबाट सामान ल्याउन नपाइने भन्दै सीमामा खटिएका सशस्त्र प्रहरीले रोकेपछि विवाद भएको थियो । यस क्रममा सशस्त्र प्रहरीले महिलामाथि कुटपिट गरेपछि सोधपुछका लागि गएका गाउँलेलाई समेत कुटपिट गरेको स्थानीयले बताएका छन् । दोहोरो झडपमा केही स्थानीय घाइते भएका छन् । उक्त सीमामा सशस्त्रको अस्थायी पोष्ट छ । मल ल्याउने विषयमा विवाद हुँदा त्यहाँ आएका स्थानीयले एक्कासी सुरक्षामा खटिएको टोली र पोष्टमाथि आक्रमण गरेपछि सुरक्षाका लागि चार राउन्ड हवाई फायर गरेको सशस्त्र प्रहरी बल नेपाल २६ नं गण हेड क्वाटर नवलपरासीका उपरीक्षक भरत खनियाले बताए । अहिले त्यस क्षेत्रको अवस्था सामान्य रहेको प्रहरीले जनाएको छ । जिल्लामा सहजरूपमा मल नपाएको भन्दै किसानहरूले भारतबाट मल ल्याउने गरेका छन् ।
उदयपुरमा थप ३ जनामा कोरोना पुष्टि,"उदयपुर : नयाँ संक्रमित नभेटिएपछि सामान्य बन्दै गएको उदयपुरमा फेरी त्रास सुरु भएको छ । आइतबार जिल्लाको पूर्वी क्षेत्र बेलका नगरपालिकामा ३४ र ३५ वर्षीय दुईजना र चौदण्डीगढी नगरपालिका ३२ वर्षीय एकजना गरी तीनजनामा एकैसाथ संक्रमण देखिएपछि त्रास सुरु भएको हो । यो सँगै जिल्लामा संक्रमितको संख्या ३६ पुगेको छ । जिल्ला स्वास्थ्य कार्यालयका प्रमुख मोहनप्रसाद सुबेदीकाअनुसार उनीहरुको ५ दिनअघि स्वाब संकलन गरी परीक्षणका लागि काठमाडौं पठाइएको थियो । ३ सय ८५ जनाको स्वाब संकलन गरी लगिएकोमा ३ जनामा पोजिटिभ देखिएको र अन्यको परीक्षण भइरहेको उनले बताए । सुबेदीका अनुसार बेलका, चौदण्डी, त्रियुगा, कटारी नगरपालिका र लिम्चुङ्गबुङ्ग गाउँपालिका गरी ५ वटा स्थानीय तहमा स्वाब संकलन गरी काठमाडौं पठाइएको थियो । नयाँ संक्रमित तीनैजना छिमेकी मुलुक भारतबाट आएका हुन् । उनीहरुलाई सम्बन्धित नगरपालिकाले नेपाल प्रवेश गरे लगत्तै सिधै क्वारेन्टाइनमा ल्याएर राखेको थियो । बेलकामा देखापरेका श्रीमान श्रीमती हुन् । उनीहरुलाई एम्बुलेन्समार्फत धरानस्थित वीपी कोइराला स्वास्थ्य विज्ञान प्रतिष्ठान लैजाने तयारी भइरहेको उनले बताए । २३ दिनअघि एकजना पत्रकारमा संक्रमण देखिएपछि सामान्यतर्फ उन्मुखहुँदै गरेको उदयपुरमा नयाँ संक्रमणले फेरी त्रास सुरु भएको स्थानीयको भनाइ छ । नयाँ संक्रमित नदेखिएपछि स्थानीय प्रशासनले जिल्लाका सबै ठाउँका बजार बिहान ६ बजेदेखि ११ बजेसम्म खुल्ला राखी जनजीवन सामान्य बनाउँदै आएको थियो । ३२ जना कोरोना जितेर घर फर्र्किए उदयपुरका एक पत्रकारसहित ३२ जनाले कोरोना भाइरस (कोभिड१९)लाई जितेका छन् । देशकै सबैभन्दा बढी ३३ जनामा कोरोना भाइरस देखिएपछि 'इपिसेन्टर' बनेको उदयपुरमा हालसम्म ३२ जना उपचारपछि निको भएर घर फर्किएका हुन् । अन्तिममा जेठ २ गते कोरोना पुष्टिपछि जेठ ३ गते बिराटनगरस्थित कोरोना उपचार केन्द्रमा भर्ना भएका पत्रकार २५ वर्षीय राकेश नेपाली घर फर्किएका छन् । उनी जिल्लाको सबैभन्दा छिटो १९ दिनमा निको भएर फर्कनेमा पर्दछन् । उनीसँग त्रियुगा नगरपालिका ३ भुल्के मस्जिद आसपासका ३ जनाको पछिल्लो दुई पटकको पीसीआर रिपोर्ट नेगेटिभ आएपछि डिस्चार्ज भएका हुन् । बाँकी एकजना त्रियुगा नगरपालिकाकी एक महिला उपचार गरिरहेकी छिन् । उपचार पछि फर्किएका सबैजना होम क्वारेन्टाइनमा रहेको प्रमुख जिल्ला अधिकारी दिपक पहाडीले बताए । केही दिनयता भारतबाट नेपाल भित्रिनेको संख्या बढेपछि जिल्लाका ८ वटै स्थानीय तहका क्वारेन्टाइन भरिभराउ भएका छन् । त्रियुगा नगरपालिका ३ भुल्केस्थित नुरी मस्जिदमा रहेका १२ भारतीयसहित १६ जमातिमध्ये पहिलो पटक वैशाख ५ गते १३ जनामा संक्रमण देखिएपछि उदयपुर देशकै सबैभन्दा बढी कोरोना संक्रमित भएको जिल्लाको रुपमा परिचित भएको थियो । त्यसपछि लगातार ४ दिनसम्म स्वाब संकलन गरी परीक्षण गर्दा मस्जिद र आसपासका गाउँले २८ जनामा संक्रमण पुष्टि भएको थियो । दुईसातापछि पुनः यकिन गर्न उनीहरुकै दोहोरो स्वाब परीक्षण गर्दा थप ४ जना संक्रमित भेटिएका थिए भने वैशाख ३१ गते गरिएको २६ पत्रकारसहित ६१ को परीक्षणको रिपोर्ट आउँदा जेठ २ गते एक पत्रकार संक्रमित भेटिएसँगै उदयपुरमा संक्रमित संख्या ३३ पुगेको थियो । स्वास्थ्य कार्यालयका प्रमुख सुवेदीका अनुसार अहिलेसम्म जिल्लाभरी २८ जना महिला र २ सय २५ जना पुरुष गरी २ सय ५३ जना क्वारेन्टाइनमा बस्दै आएका छन् । त्यस्तै १४ जना महिला र ४ सय ४६ जना पुरुष गरी ४ सय ६० जना होमक्वारेन्टाइनमा बस्दै आएका छन् । जिल्लामा १ हजार ७ सय ५१ जना पुरुष र ७ सय ७६ जना महिला गरी २ हजार ५ सय २७ जनाको स्वाब संकलन गरी सकिएको छ । जसमध्ये १ हजार ९ सय ९१ जनाको रिपोर्ट आउँदा संक्रमित संख्या ३६ जना पुगेको छ ।"
डोटीमा क्वारेन्टाइनमै युवाको मृत्यु,डोटी : डोटीको माक्वारेण्टाइनमै एक युवकको मृत्यु भएको छ । जिल्लाको केआईसिंह गाउँपालिका वडा नं ३ स्थित सिताराम आधारभुत विद्यालयमा रहेको क्वारेन्टाइनमा बस्दै आएका १९ वर्षीय युवाको आइतबार बिहान मृत्यु भएको हो। केआईसिंह गाउँपालिका वडा नं ३ दल्ल घर भएका उनको बिहान तीन बजे मृत्यु भएको गाउँपालिकाका स्वास्थ्य संयोजक तिलबहादुर बोहराले जानकारी दिए । उनी लामो समयदेखि मुटुको रोगी भएको बोहराले बताए । भारतको दिल्लीबाट उनी जेठ २० गते आएर क्वारेन्टाइनमा बसेका थिए। धेरै वर्ष पहिलेदेखि आफ्नो छोरा मुटुको बिरामी रहेको र पटकपटक उपचार समेत गरिएको मृतकका बुबाले जानकारी दिए । पहिले पनि कहिले काहिँ एक्कासी बेहोस हुने गर्थ्यो । उनका बुबाले भने । आइतबार बिहान पनि एक्कासी ढलेर मुर्छित भइ मृत्यु भएको उनले जानकारी दिए। मृतकको स्वाब संकलन गरी पीसीआर परीक्षणको तयारी भइरहेको स्वास्थ्य संयोजक बोहराले बताए।
पेट भर्न खोलाकै भर,"बुटवल : साढे दुई महिनादेखि मुलुक लकडाउनमा छ। बुटवलको तिलोत्तमा नगरका सुमन सुनारले भने लकडाउन पालना गर्न पाउँदैनन्। घरमै बसे भने उनको परिवार भोकै हुन्छ। पेट भर्न चर्काे घाममा ढुंगागिट्टीसँग लडीबुडी गरेर चारो खोज्नुपर्छ। उनको मात्रै समस्या होइन यो, बुटवल सहरबीच भएर बग्ने तिनाउ नदीको पूर्वपश्चिम रहेका बाक्लै टहरामा बस्नेको पनि हो। बुटवल उपमहानगरपालिका११ मा पर्ने यो क्षेत्र मजुवा, बुद्धनगर, तिलोत्तमा नगर, सिर्जना नगरजस्ता ठूला बस्ती र ससाना अन्य बस्ती मिलेर बनेको छ। बस्तीको पूर्वपट्टि बगिरहेको तिनाउ नदीको ढिकमै टिनले छाएको दुईकोठे घरमा सुमन बस्छन्। घरको आँगन खोलामा बनाइएको ढुंगे बाँधमा जोडिएको छ। त्यही छेउमा बगेको तिनाउ नदीमा पाइने बालुवा नै उनको रोजीरोटी हो। बालुवा ल्याउन सकिएन भने साँझ भोकै बस्नुपर्छ, उनले भने। खोलापारिको बगरमा बालुवा जम्मा गरेर राखिएको बालुवाको थुप्रो छ। खोलामा पानी घट्दा उनले बालुवा ओसार्छन्। नदी बढ्यो भने वारपार गर्न कठिन हुन्छ। लकडाउनमा बालुवा बेचेर आफू र परिवारको पेट पाल्नमै व्यस्त छन् सुमन। बालुवा उठाउन नसक्दाको दिन पटकपटक छिमेकीकहाँ खाना माग्न जानु परेको थियो। सुमन मुम्बईमा होटलमा खाना बनाउने गर्थे। उनको कमाइले जेनतेन घरखर्च थेगेको थियो। भारतमा कोरोना संक्रमित बढ्दै गएपछि फागुन अन्तिम साता उनी स्वदेश फर्किएको दुई सातापछि नेपाल लकडाउनमा गयो। त्यसको केही दिनमै सुमनको घरमा रासन सकियो। त्यसपछि बालुवा झिक्न दैनिक आँगन तल रहेको खोलामा छिर्ने गरेका छन्। त्यहाँबाट बालुवा ल्याएर घर बनाउने ठेकेदार अथवा घरधनीलाई प्रतिबोरा ५० रुपैयाँका दरले बेचेर साँझ घरमा चुलो बाल्ने जोहो गरेका छन्। वडा कार्यालयबाट चैत १७ गते पाएको १० किलो चामल, डेढ किलो केराउको दाल, एक पोका नुन र एक पोका तेल ९ जनाको परिवारले केही दिनमै सकेपछि ४५ वर्षीया सीता आब्जु परियार बालुवा बेच्न खोला धाउन लागिन्। तर, खोला धाउने उनी मात्रै थिइनन्। उपमहानगरपालिकाले ठेक्का दिएका कारण त्यहाँ बालुवा लिन आउने टिपर र एक्साभेटरको घुइँचो थियो। हामीलाई बालुवा निकाल्न नदिने तर आफूहरू भने डोजर लगाएर बालुवा निकालिरहेका थिए, उनले भनिन्, त्यो कुरा हामीलाई मन परेन। सोही टोलका २८ वर्षीय रूकजंग क्षेत्री पनि बालुवाकै भरमा गुजारा चलाउँछन्। उनको पनि ५ जनाको परिवार छ। उनको राधा सेक्टरको पुछारमा टिनले छाएको घर छ। रूकजंगले लकडाउन हुनुअघि साहुको ट्र्याक्टर चलाउँथे। लकडाउनपछि भने बेकाम्मे भए। घरमा खाद्यान्न सकिएपछि उनी पनि खोला धाउन थालेका छन्। यी परिवार मात्रै होइन, बुटवल उपमहानगर११ को यो सेक्टरका अन्य २५ परिवार घरमा रासन सकिएपछि खोलाबाट निकालेको बालुवा बेचेर दुई छाकको जोहो गर्छन्। तिलोत्तमा नगरभन्दा दक्षिणमा रहेको अर्को ठूलो बस्ती सिर्जना नगरमा बस्ने ४६ वर्षीया वसन्ती क्षेत्री एकल महिला हुन्। उनले त्यहीँ ब्लक बनाउने काम गर्छिन्। लकडाउनको कारण देखाउँदै ठेकेदारले काम गरेबापतको पारि श्रमिक दिएका छैनन्। खानेकुरा सकिएपछि उनले ऋण खोजेर गुजारा चलाउँदै छिन्। सुकुम्बासी बस्तीमा रहेका करिब सबै विपन्न परिवारको पीडा उस्तै छ। सक्नेहरूले उपमहानगरपालिकाको बर्खिलाप मजुवादेखि तल सिर्जना नगरसम्मै खोलाबाट बालुवा झिकिरहेका छन्। नसक्नेले ऋण, धन गरेका छन्। त्यो पनि नसक्ने भोकै सुत्नुपर्ने बाध्यता छन्। बुटवलको यो सुकुम्बासी बस्तीमा ०६७ को तथ्यांकअनुसार यहाँ ४३ हजार जना मानिसको बसोबास छ। तर, त्यसपछिको बढ्दो बसाइ सराइका कारण यहाँ १७ हजार मानिस थपिएको नगरपालिकाको आकलन छ। यहाँको ठूलो समुदाय दिनभर काम गरेर मात्रै साँझमा खान पाउने वर्गमा पर्छन्। यहाँका २० हजार ६ सय जनालाई तत्काल राहत जरुरत रहेको वडा कार्यालयको तथ्यांक छ। राहत वितरण गर्न वडा कार्यालयले तथ्यांक लिएको थियो। तर, सीमितले मात्रै राहत पाए। पाउनेको समेत सकिसक्यो। पुरानै अवस्था दोहोरिएको छ। वडाध्यक्ष रामचन्द्र क्षेत्रीले वडामा अति विपन्नलाई राहत पुर्याइएको बताए। उनले ५ हजार ५ सय ४ परिवारलाई राहत पुर्याइएको जानकारी दिए। अब राहत बाँडेर सकिँदैन, लकडाउन खुकुलो बनाउने रणनीतिमा जाने हो, उनले भने।"
वैकल्पिक पढाइका पाँच तरिका,"काठमाडौं : कोरोना संक्रमणका कारण विद्यालयहरू लामो समय बन्द भएपछि शिक्षा मन्त्रालयले चारवटा वैकल्पिक तरिकाबाट पढाइ सञ्चालन गर्ने भएको छ। विगतमा घरबाट भिन्न जिल्ला तथा फरकफरक ठाउँमा गएर पढाएका शिक्षकले तत्कालका लागि आफू रहेको ठाउँमै बसेर पढाउनुपर्नेछ। शिक्षकले आफू रहेको स्थानीय तहको शिक्षा शाखामा जानकारी गराउनुपर्नेछ। स्कुलभन्दा फरक जिल्ला र ठाउँमा घर भएका विद्यार्थीले पनि तत्काल आफू जहाँ रहेको हो सोही स्थान वरपरका स्कुलमा पढ्नुपर्नेछ। तर झन्झटिलो पद्दति भएका कारण यो मापदण्डअनुसार पढाइ सञ्चालन हुनेमा शिक्षक, विद्यार्थी तथा यस क्षेत्रका जानकारले समेत शंका व्यक्त गरेका छन्। मन्त्रालयले सोमबार जारी गरेको विद्यार्थीको सिकाई सहजीकरण निर्देशिका अनुसार वैकल्पिक प्रणालीबाट पठनपाठनमा सहभागी हुने विद्यार्थीलाई पाँच समूहमा वर्गीकरण गरिएको छ। जसअनुसार पहिलो समूहमा सबै किसिमका वैकल्पिक प्रविधिको पहुँच बाहिर रहेका विद्यार्थीलाई राखिएको छ। दोस्रो समूहमा रेडियो तथा एफएमको पहुँच भएका र तेश्रो समूहमा टेलिभजनको पहुँच भएको विद्यार्थीको समूहलाई राखिएको छ। कम्युटर भएको तर अनलाइन कनेक्टिभिटीको पहुँच नभएकालाई चौथो समूहमा र इन्टरनेट तथा सूचना प्रविधिको पहुँच भएका विद्यार्थीलाई पाँचौ समूहमा विभाजन गरिएको छ। यस निर्देशिका अनुसार सम्बन्धित स्थानीय तहले कार्यक्षेत्रमा रहेका विद्यालय तहका विद्यार्थीको तथ्यांक संकलन गर्नुपर्नेछ। यो तथ्यांक स्थानीय तह अन्तर्गतको विद्यालय र त्यहाँ कार्यरत शिक्षकबाट संकलन गर्नुपर्नेछ। पालिका भित्रका विद्यालयमा पढेका र बाहिरी जिल्ला तथा स्थानीय तह अन्तर्गतका विद्यालयमा पढेका तर लकडाउनका कारण त्यहाँ जान नसकेका विद्यार्थीको पनि विद्यालयले नै तथ्यांक संकलन गर्नुपर्नेछ। सो तथ्यांकको आधारमा पाँचवटा वैकल्पिक माध्यममध्ये जुन माध्यमको पहुँच हुन्छ सोही तरिकाबाट पढाउनुपर्ने शिक्षा मन्त्रालयले जनाएको छ। पढाइ सहजीकरणको नेतृत्व संघीय शिक्षा मन्त्रालयले गर्नेछ। विद्यार्थी सिकाई सामग्री शिक्षा तथा मानव स्रोत विकास केन्द्रले तयार गर्नेछ। सोही सामग्रीको आधारमा अनलाइन, रेडियो, टेलिभिजनलगायत स्थानीय स्तरमा उपलब्ध सञ्चार माध्यमबाट प्रसारण हुनेछ। यी माध्यमको पनि पहुँच नभएका विद्यार्थीका लागि स्थानीय स्तरमा रहेका शिक्षकले सहजीकरण गरेर पढाउनेछ। यसरी पढाउँदा दसजनाको समूहमा विभाजन गरेर सामाजिक दूरीसमेत कायम गर्नुपर्नेछ। प्रदेश सरकार तथा स्थानीय तहले समेत संघीय शिक्षा मन्त्रालयको कार्यमा सघाउनुपर्ने निर्देशिकामा उल्लेख छ। यसरी पढाइएको अवधिलाई शैक्षिक शत्रको रूपमा गणना गर्ने कि नगर्ने भन्ने विषयमा शिक्षा मन्त्रालय नै स्पष्ट छैन। निर्देशिका असार १ गतेबाट कार्यान्वयनमा ल्याइने शिक्षा विज्ञान तथा प्रविधिमन्त्री गिरीराजमणि पोखरेलले बताए। मन्त्रालयका प्रवक्ता दीपक शर्माले भने, लकडाउन कति समय लम्बिन्छ, त्यसैलाई आधार मानेर यो पढाइलाई शैक्षिक शत्रमा गणना गर्ने कि नगर्ने भन्ने निर्णय गरिनेछ। निर्देशिका १ गतेबाट कार्यान्वयन गरिने शिक्षा मन्त्रालयले जनाएको छ। यो निर्देशिकाले निजी विद्यालय सञ्चालकले के गर्ने भन्ने विषयमा केही पनि उल्लेख गरेको छैन। मन्त्रालयले यो निर्देशिकालाई वैकल्पिक पढाइलाई सहजीकरण गर्ने भने पनि धेरै अभिभावक कोरोनाको त्रास बढ्दै गएको बेलामा पढाइ सञ्चालन हुन लागेको भन्दै त्रसित भएका छन्।"
प्रमुख जिल्ला अधिकारीका सवारी चालकलाई कोरोना संक्रमण,गुलरिया : बर्दियाका प्रमुख जिल्ला अधिकारीका सवारी चालकलाई कोरोना संक्रमण देखिएको छ । कार्यालकै क्वाटरमा बस्दै आएका उनलाई भेरी अस्पताल नेपालगञ्जमा स्वाब परीक्षणका क्रममा कोरोना पोजेटिभ पाइएको हो । बर्दियाबाट भर्खर मन्त्रालय सरुवा भएका प्रमुख जिल्ला अधिकारीलाई पुयाउन जाँदासँगै स्वाब परीक्षण गराउने क्रममा प्रजिअको रिपोर्ट नेगेटिभ र चालकको पोजेटिभ आएको स्वास्थ्य कार्यालय बर्दियाका जनस्वास्थ्य निरीक्षक कृष्णगोपाल चौधरीले जानकारी दिए । प्रजिअकै सवारी चालकलाई कोरोना संक्रमण देखिएपछि जिल्ला प्रशासन कार्यालयका कर्मचारी र स्थानीय तनाबमा छन्। भर्खर बर्दिया आएका नयाँ प्रमुख जिल्ला अधिकारीले सोही सवारीको प्रयोग गर्दै आएका थिए । नयाँ प्रमुख जिल्ला अधिकारीसहित कार्यालयमा कार्यरत १७ जना कर्मचारीको स्वाबको नमुना संकलन गरी परीक्षणका लागि पठाइएको स्वास्थ्य कार्यालय बर्दियाका निरीक्षक चौधरीले जानकारी दिए । कार्यालयका सबै कर्मचारी होम क्वारेन्टाइनमा छन् । उनले भने हामीले संक्रमितबाट कन्ट्याक्ट हिस्ट्री लिँदैछौ आवस्यक परे परीक्षणको दायरा बढाउँछौ। ती सवारी चालकलाई कसरी संक्रमण भयो भनेर अनुसन्धान भइरहेको चौधरीले बताए। स्वास्थ्य कार्यालयको भीटीएम तथा आरडीटी किट लगायतका सामाग्री ल्याउने गरेका उनलाई सोही क्रममा वा प्रजिअसँगै क्वारेन्टाइनहरुमा जाँदा संक्रमण भएको हो हामी पत्ता लगाउँदैछौ। उनले भने । नयाँ प्रमुख जिल्ला अधिकारी बर्दिया आइसकेपछि आयोजना गरिएको पत्रकार परिचयात्मक कार्यक्रममा पुगेका जिल्लाका केही पत्रकारहरुले पनि आफूहरुलाई शंकाको घेरामा राखेका छन् । कार्यक्रममा सहभागी पत्रकारहरुको स्वाबको नमुना लिई तत्काल परीक्षणको व्यवस्था गर्नुपर्ने नेपाल पत्रकार महासंघ बर्दियाका अध्यक्ष राजेन्द्रप्रसाद धितालले बताए। महामारीका बेला सजग र संयमित भै कार्यक्षेत्रमा काम गर्न सम्पूर्ण पत्रकारहरुलाई अध्यक्ष धितालले अनुरोध गरेका छन्। जिल्लामा कोरोना संक्रमितको संख्या वृद्धि भएसँगै स्थानीय प्रशासनले कडाई गरेको छ। सदरमुकाम गुलरियास्थित प्रशशसन कार्यालय रहेको वडा नम्वर ६ मा कडाई गरिएको छ। अत्यावस्यक सेवा बाहेकका सवारी साधनको आवागमन बन्द गरिएको छ। शनिबार बर्दियामा एकैदिन २८ जनामा कोरोना पुष्टि भएको छ। जिल्लामै स्वाब परीक्षण गरिएकामध्ये बर्दियामा संक्रमितको संख्या ४० पुगेको छ। जिल्ला बाहिर बस्दै आएका बर्दियाका स्थानीयहरुमा समेत परीक्षणका क्रममा कोरोना संक्रमण पाइएको छ।
"बागलुङमा थप १० जनामा कोरोना, संक्रमित संख्या २९ पुग्यो","बागलुङ : बागलुङ थप १० जनामा कोरोना भाइरस संक्रमण पुष्टि भएको छ। पोखराको स्वास्थ्य विज्ञान प्रतिष्ठानमा गरिएको परीक्षणमा आइतबार बिहानै जिल्लाको बडिगाड गाउँपालिकाका ९ र ढोरपाटन नगपालिकामा १ गरी १० जनामा कोरोना पुष्टि भएको हो। बडिगाड गाउँपालिकाका २५, ३२, २५, ५२, ४२, २२, २९, २९, २६ र एक जनाको उमेर नखुलेको पुरुष तथा ढोरपाटन नगरपालिकाका २६ वर्षिय एक पुरुषमा कोरोना संक्रमण पुष्टि भएको गण्डकी प्रदेश स्वास्थ्य निर्देशनालयका निर्देशक विनोद विन्दु शर्माले जानकारी दिए । आइतबार ठुलो संख्या थपिएसँगै बागलुङ जिल्लामा मात्रै संक्रमितको संख्या २९ पुगेको छ। संक्रमित हुनेहरु सबै भारतबाट आएका मात्र छन्। बागलुङ नगरपालिकाका २ जना निको भएर घर फर्किएका छन् भने अन्य १७ जनाको धौलागिरी अस्पतालको आइसोलेसन कक्षमा उपचार भइरहेको छ। जिल्लामा सबैभन्दा बढी बडिगाड गाउँपालिकामा १५ जना संक्रमित देखिएका छन्। तमानखोला गाउँपालिकामा ४, गल्कोट नगरपालिकामा ३, निसीखोला गाउँपालिकाका ३, ताराखोला गाउँपालिकामा १ र ढोरपाटन नगरपालिकामा १ जनामा संक्रमण पुष्टि भएको छ। नयाँ संक्रमण पुष्टि भएकाहरुलाई सदरमुकामस्थित धौलागिरी अस्पताल ल्याउने या स्थानीय तहमै व्यवस्थापन गर्ने भन्ने विषय टुङ्गो नलागेको जिल्ला कमाण्ड पोस्ट बागलुङका प्रमुख गौलोचन शैजुले बताए। धौलागिरी अस्पतालमा २४ बेडको भएकाले अब सबैलाई यहाँ लिएर राख्न कठिन हुने अवस्था छ, प्रमुख जिल्ला अधिकारी शैजुले भने, हामीले स्थानीय तहलाई आइसोलेसन उतै व्यवस्थापन गर्ने तयारीमा पनि राखेका छौ, हामी छलफल र समन्वय गरिरहेका छौं, केहि समयमा टुंगो लगाउछौ। क्वारेन्टाइनमा बसेका युवाको मृत्यु गोरखामा पनि भेटियो कोरोना , एकै दिन १० जनामा पुष्टि डोटीमा क्वारेन्टाइनमै युवाको मृत्यु"
स्याङ्जामा थप १४ जनामा कोरोना पुष्टि,"स्याङ्जा : स्याङ्जामा आइतबार १४ जना कोरोना संक्रमित थपिएका छन्। योसँगै स्याङ्जामा कोरोना संक्रमितको संख्या ३७ पुगेको छ। संक्रमित सबै भारतबाट आएर सम्बन्धित पालिकाको क्वारेन्टाइनमा बसेका हुन्। संक्रमितमध्ये वालिङका १३ र भरिकोट नगरपालिकाका १ पुरुष रहेको गण्डकी प्रदेश स्वास्थ्य निर्देशनालयका निर्देशक विनोद विन्दु शर्माले जानकारी दिए। उनीहरुमध्ये ६जना १३ गते र ४ जना १४ गते वालिङआएकाथिए। यसैगरी १८ जनालाई जेठ १५ गते नगरपालिकाको व्यवस्थापनमा वालिङ ल्याईएको थियो। तीनपटकका गरी २८ जनाको पिसिआर परीक्षणका लागि स्वाब पोखरा पठाइएकोमा १३जनाको पोजिटिभआएको छ। अन्य १५जनाको भने पिसिआर रिपोर्ट नेगेटिभ आएको स्वास्थ्य कार्यालयका प्रमुख यामप्रसाद शर्माले जानकारी दिए संक्रमितमध्ये वालिङको २७, १८, २७,२१, ४६ ,४९, ३४, ५२, २५, ३७, ३१, ३८, २९ र भरिकोटका उक ४५ वर्षीय पुरुषमा संक्रमण देखिएको हो। उनीहरु सबै पुरुष हुन्। पिसिआर रिर्पोट अनुसार वालिङमा २६, चापाकोटमा ४, गलयाङमा २ र भरिकोट नगरपालिकामा १ जनामा कोरोना संक्रमण देखिएको छ भने हरनिासमा २, विरुवामा १ र काली गण्डकी गााउँपालिकामा १ जनामा कोरोना संक्रमण देखिएको छ। यसैगरी पुतली बजारमा पनि १ जनामा संक्रमण आरडिटी पोजेटिभ देखिएको जिल्ला स्वास्थ्य कार्यालय स्याङ्जाका प्रमुख यामप्रसाद शर्माले जानकारी दिए। कोरोना संक्रमण देखिएकालाई भरिकोट १स्थित कालिका सामुदायिक अस्पतालको आइसोलेसनमा राखि उपचार गरिने भएको छ। यस अघिका संक्रमित ६ जना जिल्ला अस्पतालको आइसोलेसन र अन्य ३१ जना कालिका अस्पतालको आइसोलेसनमा रहने भएका छन्। बागलुङमा भारतबाट आएका ६ जनामा कोरोना संक्रमण पुष्टि स्याङ्जामा थप १० जनामा कोरोना पुष्टि, गण्डकी प्रदेशमा संक्रमितको संख्या ७५ पुग्यो गोरखामा पनि भेटियो कोरोना , एकै दिन १० जनामा पुष्टि बागलुङमा थप १० जनामा कोरोना, संक्रमित संख्या २९ पुग्यो"
लागुऔषधसहित तीनजना पक्राउ,"धनगढी : सशस्त्र प्रहरीले लागुऔषधसहित तीजना पक्राउ गरेको छ । धनगढी उपमहानगरपालिका१० जुगेडा सुडाघाटमा ११ केलो ७ सय ग्राम चरेससहित ३ जना पक्राउ गरेको हो । सशस्त्र प्रहरी बल, नेपाल अस्थायी चेकपोष्ट जुगेडाबाट सशस्त्र प्रहरी नायब निरीक्षक अनिल कुमार ओलीको नेतृत्वमा खटिएको टोलिले पक्राउ गरेको हो सुपप्रप ०१००८ प ५४८७ नम्बरको मोटरसाइकलमा सवार उनीहरुलाई वडा नम्बर १० को जुगेडा सुडाघाटबाट ब्राउन सुगरसहित पक्राउ गरिएको सशस्त्र प्रहरी बल, नेपाल नं३४ गण हेडक्वाटर कैलालीले जनाएको छ ।"

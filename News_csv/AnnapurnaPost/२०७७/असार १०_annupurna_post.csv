शीर्षक,विवरण
क्वारेन्टाइनमा राज्य चाहियो,"महिना दिनअघि मुलुकमा एक हजार हाराहारीमा सीमित कोरोना भाइरस संक्रमितको संख्या अहिले १० हजार नाघिसकेको छ। यो अवधिमा २४ जनाले ज्यान गुमाएका छन्। ८५ हजारभन्दा बढी क्वारेन्टाइनमा छन्। आइसोलेसनमा राखिएकाको संख्या पनि बढिरहेको छ। संक्रमण न्यूनीकरणका लागि विशेष गरी दुई उपाय अपनाइएको पाइन्छ। स्वदेशभित्र एक ठाउँबाट अर्को ठाउँमा गएका तथा विदेशबाट आएकालाई क्वारेन्टाइनमा राखेर यसको संक्रमण रोक्न खोज्नु। क्वारेन्टाइनमा राखिएकालाई संक्रमणको शंका देखिएमा पीसीआर परीक्षण गर्नुका साथै त्यसको नतिजा पोजेटिभ आएमा आइसोलेसनमा राखेर उपचार गर्नु। सरकारी तथ्यांकअनुसार अहिले सात हजार आइसोलेसनमा छन्। उनीहरू कोरोना संक्रमित हुन्। कोरोना भाइरस रोकथामका लागि राज्यले हर प्रयास गरेको बताइरहेको छ तर क्वारेन्टाइनको व्यवस्थापनदेखि संक्रमितको स्वाब संकलन र उपचारमा समेत हेलचेक्य्राइँ बढ्दो छ। यो नै कोरोना संक्रमण विस्तारका थुप्रैमध्ये एउटा महत्तवपूर्ण कारण बनेको छ। संक्रमण फैलन नदिन सबैभन्दा राम्रो व्यवस्थापन क्वारेन्टाइनभित्र गर्नुपर्ने हुन्छ। विडम्बना, क्वारेन्टाइनभित्रको भद्रगोल अवस्था हेर्ने हो भने लाग्छ यसले कोरोना रोकथाम होइन फैलाउन मद्दत गरिरहेको छ। केही समयअघि समाचारहरूमै आएको थियो, क्वारेन्टाइनमा बसेकाले सेवासुविधा माग्दै आन्दोलन गरे। फेरि समाचार बनेको छ, संक्रमितसहितका क्वारेन्टाइनमा बसेकाहरू सुरक्षाकर्मीको आँखा छलेर बाहिर निस्कन्छन्। भीडमा खेल हेर्छन्। समुदायसँग खुलमखुला घुलमिल भइरहेका छन्। सरकारले आफैंले बनाएको सामान्य मापदण्ड पनि क्वारेन्टाइनभित्र लागू गर्न सकेको छैन। मापदण्डअनुसार क्वारेन्टाइन घना वस्तीवरपर राख्न मिल्दैन। वरपरका वस्तीमा संक्रमण नफैलियोस् भन्ने उद्देश्य भए पनि यो कार्यान्वयन भएको छैन। यो डरलाग्दो विषय भए पनि राज्यसंयन्त्र गम्भीर देखिँदैन। एउटा कोठामा बढीमा दुईजनालाई मात्र राख्नुपर्छ। हरेक क्वारेन्टाइनमा एक चिकित्सक वा जनस्वास्थ्य विज्ञले २४ घण्टै निगरानी गर्नुपर्छ। एउटा क्वारेन्टाइनस्थलमा सम्भव भएसम्म एउटा एम्बुलेन्स तयारी अवस्थामा राख्नुपर्छ। शौचालय, खानेपानी एव खाद्य सामग्रीको राम्रो प्रबन्ध हुनुपर्छ। अहिले मुलुकभर एक लाखभन्दा बढी क्वारेन्टाइन छन्। खोज्दै जाने हो भने तीमध्ये कुनै पनि क्वारेन्टाइनमा यी सुविधा छैनन्। भन्नलाई क्वारेन्टाइन भनिएको छ, तर त्यहाँ मानिसलाई कोचाकोच गरेर राखिएको छ। क्वारेन्टाइनभित्रको दृश्य हेर्दा त्यहाँ कुनै जात्रा वा उत्सव त भइरहेको छैन भन्ने भान हुन्छ। कोरोना नभएको मानिसलाई यही भीडले संक्रमण सारिरहेको छ। विशेषगरी तराई तथा भारतीय सिमानासँग जोडिएका क्षेत्रका क्वारेन्टाइनहरूमा यस्तो समस्या बढी छ। तराईको गर्मी, लामखुट्टेको टोकाइ अनि भीडमा कोचिएर बस्नुपर्ने बाध्यताका कारण क्वारेन्टाइन छाडेर भाग्नेहरू बढेका हुन्। यसरी भागेकाले गाउँलेको सम्पर्कमा पुगेर अन्य व्यक्तिलाई कोरोना सारिरहेको हुनसक्छ। यसतर्फ राज्य गम्भीर बन्नुपर्छ। क्वारेन्टाइनभित्र रहेकाहरू सामूहिक रूपमा क्रिकेट हेर्न गएको र उनीहरू गाउँलेसँगै रमाएर बसेको सोमबारको महोत्तरीको घटनाले झन् क्वारेन्टाइन कोरोनाको स्रोत बन्ने त होइन भन्ने त्रास बढाएको छ। राज्यले साँच्चै संक्रमण रोक्ने हो भने सबैभन्दा पहिला क्वारेन्टाइनको अवस्था सुधार्नुपर्छ। विदेशबाट आएकालाई व्यवस्थित रूपमा राख्नुपर्छ। एक अर्काबीच सामाजिक दूरी कायम हुनेगरी राख्न सकियो भने संक्रमण सर्न पाउँदैन। यसले पनि राज्यको कोरोना रोकथाम गर्ने अभियानमा सहयोग पुर्याउँछ। अर्कातिर क्वारेन्टाइनमा राखिएकाको पर्याप्त स्वास्थ्य परीक्षण भएको छैन। हप्तौंसम्म पीसीआर परीक्षणको नतिजा नआएपछि क्वारेन्टाइनमा बसेकाहरू घर फर्कने क्रम बढिरहेको छ। क्वारेन्टाइन व्यवस्थित भइदिएको भए उनीहरूलाई घर पठाउनुपर्ने अवस्था आउँदैन थियो। यही अस्तव्यस्तताका कारण अहिले क्वारेन्टाइन भन्नेबित्तिकै धेरैमा एक प्रकारको मानसिक तनाव उत्पन्न भइहाल्छ। यसलाई भाइरस सार्ने कारखानाका रूपमा हेर्न थालिएको छ। यही कारण क्वारेन्टाइनमा बस्नुपर्ने अवस्थाका व्यक्ति यसबाट तर्किन खोजिरहेका छन्। अतः कोरोना संक्रमणको पहिलो चरणमा गत फागुनमा चीनबाट ल्याइएकाहरूलाई राख्न भक्तपुरको खरिपाटीमा बनाइएको जस्तै क्वारेन्टाइन व्यवस्था गर्नुपर्छ। अनि मात्र कोरोना रोकथामका सरकारी उपाय प्रभावकारी सावित हुनेछन्।"
उल्फाको धन !,"काठमाडौंं : एक  उदयपुरको त्रियुगा नगरपालिकाले २०७५ असारमा उषाकिरण महिला बहुउद्देश्यीय सहकारी संस्था लिमिटेडलाई साढे पाँच लाख रुपैयाँ अनुदान दियो। नगरपालिकाले त्यो सहकारीलाई असार २० मा भौचर ७७५ बाट ५० हजार, असार २५ मा भौचर ८७३ बाट ५० हजार, भौचर ८७९ बाट असार २५ मै ५० हजार र भौचर ६४० बाट १२ असारमा चार लाख रुपैयाँ अनुदान दिइएको छ। उषाकिरण सहकारीमा अध्यक्ष हरिमाया शाही छिन्। उनी त्रियुगा नगरपालिका वडा३ की सदस्य हुन्। आफ्नै वडा सदस्यको सहकारीलाई अनुदान दिइएको सम्बन्धमा आफूलाई केही जानकारी नभएको नगरप्रमुख बलदेव चौधरी बताउँछन्। उनी भन्छन्, वडाको बजेटबाट अनुदान गयो होला, नगरपालिकाको निर्णयबाट दिइएको होइन। मेरो निर्णयले अनुदान गएको छैन। कार्यक्रम संचालन गर्न आफूहरूले वडाबाट पैसा लिएको वडा सदस्य तथा उषाकिरणकी अध्यक्ष शाही बताउँछिन्। शाही भन्छिन्, आफूसँग क्षमता छ भने कार्यक्रम माग्ने र संचालन गर्ने काम हुन्छ। वडाले कार्यक्रम दियो, संचालन गरियो। अनुदान रकम महिला उद्यमी उत्पादनमा खर्च गरिएको उनको कथन छ। उदयपुरको त्रियुगाले अन्य नाफामूलक संस्थालाई पनि अनुदान दिएको छ। २०७५ जेठ र असारमा त्यहाँका अरू सहकारीलाई पनि त्यसरी नै अनुदान दिएको छ। त्यसमध्ये भौचर ४१७ बाट नमूना महिला बचत तथा ऋण सहकारी संस्थालाई ५० हजार, भौचर ४३८ बाट ककनी महिला बहुउद्देश्यीय सहकारी संस्था लिमिटेडलाई ५० हजार, भौचर ४२३ बाट महालक्ष्मी महिला बहुउद्देश्यीय सहकारी संस्था लिमिटेडलाई ५० हजार ८३३ रुपैयाँ दिइएको छ। त्यसरी नै भौचर ५९६ बाट ज्योति महिला बहुउद्देश्यीय सहकारी संस्था लिमिटेडलाई ५० हजार, भौचर ७०६ बाट गंगा जमुना महिला बचत तथा ऋण सहकारी संस्था लिमिटेडलाई ५० हजार र भौचर ५४९ बाट नमूना बचत तथा ऋण सहकारी संस्था लिमिटेडलाई १ लाख रुपैयाँ दिएको छ। यी सबै सहकारीले पाएको अनुदान महिला उद्यमी उत्पादनमै खर्च गरेको भनिएको छ। तर, महिला उद्यमी कति उत्पादन भए र तिनीहरू के उद्यम गर्दैछन् भन्नेबारे नपरपालिका अनभिज्ञ छ। त्रियुगा नगरपालिकाले २०७५ मा मात्र ९ लाख ८३३ रुपैयाँ सहकारीलाई अनुदान दिएको छ। दुई : तेह्रथुमको फेदाप गाउँपालिकाले पनि सहकारी संस्थाको भवन निर्माण गर्न गाउँपालिकाकै बजेट खर्च गरेको छ। गाउँपालिकाले दुई वटा सहकारी भवन निर्माण गर्न १२ लाख ३४ हजार ६४९ रुपैयाँ अनुदान दिएको छ। २०७५ वैशाख ११ मा जनकल्याण सामुदायिक विकास बहुउद्देश्यीय सहकारी संस्थालाई ७ लाख ५५ हजार ३२५ र महिला सहकारीलाई ४ लाख ७९ हजार ३२० रुपैयाँ अनुदान दिइएको छ। दुई सहकारी संस्थामध्ये जनकल्याण सामुदायिक विकास बहुउद्देश्यीय सहकारी संस्थाका शेयर सदस्य तथा संरक्षक राजेन्द्र सुवेदी फेदाप२ का वडा सदस्य हुन्। अनुदान वितरण गर्न गाउँपालिकामा समिति बनेको छ। त्यही समितिको सिफारिशमा सहकारी संस्थालाई अनुदान दिइएको फेदाप गाउँपालिका अध्यक्ष हरिप्रसाद चाङवाङ बताउँछन्। उनी भन्छन्, हामीले भवन निर्माण गर्न अनुदान दिएका हौं। कुन सहकारीमा हाम्रा को जनप्रतिनिधि संलग्न हुनुहुन्छ भन्ने मलाई जानकारी भएन। जनकल्याण सहकारीका शेयर सदस्य फेदाप२ का वडा सदस्य सुवेदी आफूलाई अनुदानबारे केही जानकारी नभएको दाबी गर्छन्। उनी भन्छन्, अनुदानका विषयमा मलाई थाहा भएन, त्यसरी अनुदान दिएको र लिएको मैले तपाईंबाटै सुनें। जनप्रतिनिधि शेयर सदस्य रहेका सहकारीलाई यसरी अनुदान दिन मिल्छ या मिल्दैन भन्नेबारे गाउँपालिकाले कुनै मापदण्ड बनाएको छैन। स्थानीय सरकारका जनप्रतिनिधिहरू आफैं संलग्न सहकारीलाई अनुदान दिंदै त्यही अनुदानबाट आफैं लाभ लिंदै गर्न थालेका छन्। तीन : अझ अनुदान दुरुपयोगको चर्को उदाहरण पाल्पाको रम्भा गाउँपालिकामा देखिन्छ। यो स्थानीय तहले २०७५ असार ३१ मा भौचर ८१ बाट लालीगुँरास बचत तथा ऋण सहकारी संस्था लिमिटेडलाई ७ लाख रुपैयाँ अनुदान दिइयो। जसको रम्भा गाउँपालिका४ का वडाध्यक्ष भोजबहादुर विश्वकर्मा संरक्षक तथा शेयर सदस्य हुन्। त्यसरी अनुदान दिन मिल्ने या नमिल्ने विषयमा जानकारी नभएकाले रकम गएको गाउँपालिका प्रमुख विष्णुप्रसाद भण्डारीको भनाइ छ। उनी भन्छन्, हामीलाई शुरूमा भवन निर्माण, भौतिक निर्माण जस्ता काम गर्न अनुदान दिन मिल्छ भन्ने लागेको थियो, तर यस्तो खाले अनुदान बचत सहकारीलाई दिन नमिल्ने रहेछ। मलाई व्यक्तिगत जानकारी नभएको र साथीहरूले जोड गरेपछि अनुदान गएको रहेछ। वडाध्यक्ष विश्वकर्मा चाहिं अनुदानबारे आफूलाई केही जानकारी नभएको बताउँछन्। उनले भने, हाम्रो गाउँपालिकाले भंैसीपालन, बाख्रापालनमा अनुदान दिएको हो, तर लालीगुराँस सहकारीलाई दिइएको अनुदानबारे मलाई केही थाहा छैन। गाउँपालिका अध्यक्षसँग बुझ्नुहोला। चार: २७ असार २०७५ मा बाँकेको वैजनाथ गाउँपालिकाले भौचर ५३२ बाट वनकटवा दुग्ध सहकारी संस्था लिमिटेडलाई १५ लाख रुपैयाँ अनुदान दिएको छ। यो सहकारी संस्थाका पदाधिकारीको पहुँचकै कारण यो अनुदान प्राप्त भएको देखिन्छ। त्यो सहकारीमा नेकपाका नेता एवं पूर्व कृषिमन्त्री हरिप्रसाद पराजुलीका छोरा गीर्वाणविक्रम पराजुली शेयर सदस्य छन्। गाउँपालिकाको नेतृत्व पनि सत्तारुढ नेकपाकै प्रतिनिधि मानबहादुर रुचाल ठकुरीले गरेका छन्। गाउँपालिका अध्यक्ष ठकुरी आफूले सामान्य किसानका सहकारीलाई अनुदान दिएको तर्क गर्छन्। उनी थप्छन्, किसानले बाहिर बजार खोज्न जान नपरोस् भनी हामीले अनुदान दिएका हौं, हामीले दिएको पैसामा उहाँहरूले थपेर काम गर्नुभएको छ। त्यहींको वनकटवा दुग्ध सहकारी संस्थाका व्यवस्थापक दीपक कार्की त्यो रकमले दूध प्रशोधन मेशिन किनेको बताउँछन्। उनले भने, अनुदान पाउँदा म सहकारीमा आवद्ध थिइनँ। त्यो रकम भवन तथा मेशिन किन्न लगाइएको रहेछ। वैजनाथ गाउँपालिकाले आफ्नो क्षेत्रका पाँचवटा सहकारी संस्थालाई २५ लाख रुपैयाँ अनुदान दिएको छ। गाउँपालिकाले २०७५ असार २५ मा वैजनाथ सहकारी संस्था लिमिटेडलाई २ लाख ५० हजार, असार २७ मा नव पालुवा बहुउद्देश्यीय सहकारी संस्था लिमिटेडलाई २ लाख ५० हजार, लालपुर दुग्ध उत्पादन सहकारी संस्था लिमिटेडलाई २ लाख ५० हजार र महिला साना किसान सहकारी संस्था लिमिटेडलाई २ लाख ५० हजार अनुदान दिएको छ। वैजनाथ गाउँपालिकाले यसरी अनुदान वितरण गर्दा उपयुक्त नीति, मापदण्ड र कार्यविधि नबनाएको निष्कर्ष महालेखा परीक्षकको ५६औं प्रतिवेदनमा उल्लेख छ। त्यसमा भनिएको छ सहकारी संस्थाहरू सदस्य केन्द्रित व्यवसाय गर्ने उद्यम भएकाले उपयुक्त नीति, मापदण्ड र कार्यविधि नबनाई अनुदान दिंदा सहकारीको मूल मर्म र भावना अनुकूल हुँदैन। पाँच : डोटीको शिखर नगरपालिकाले सहकारी भन्दा अझ एक कदम अघि बढेर दुईवटा नाफामूलक कम्पनीलाई रु८ लाख अनुदान दिएको समेत भेटियो। २७ कात्तिक २०७४ मा नगरपालिकाले शिवानी ट्राभल्स एण्ड टुर्स प्रालिलाई रु६ लाख अनुदान दिएको छ। त्यस्तै १३ वैशाख २०७५ मा भौचर ९१० बाट जिनिअस जेनेरेशन एकेडेमी प्रालिलाई रु२ लाख अनुदान दिएको समेत भेटियो। अनुदान पाउने यी दुवै नाफामूलक संस्थाका संचालक भीम बलायर हुन्। नगरपालिकाले वडाको विकास बजेट वडाध्यक्षले निजी विद्यालयलाई अनुदान दिएको नगरप्रमुख जोशी स्वीकार गर्छन्। उनी भन्छन, मलाई त थाहै थिएन, आजकाल बल्ल यो अनुदानबारे थाहा पाएको छु। हामीले प्रत्येक वडामा विकासको बजेट पठाएका थियौं, वडाध्यक्षले त्यही पैसा स्कूललाई दिनुभएछ। उनले थपे, ठूलो गल्ती भएको महसूस गरिरहेका छौं। गल्ती सच्याउन के गुर्नपर्छ, त्यसमा तयार छौं। बलायरले सेती नदीमा र्याफ्टिङ चलाउन खोलेको शिवानी ट्राभल्स एण्ड टुर्स प्रालिलाई चाहिं नगरप्रमुख जोशीले नै अनुदान दिएका हुन्। उनले भने, मैले कम्पनी दर्ता गरिसकेको छु। चलाउन सक्छु भन्दै आउनुभयो, त्यही आधारमा अनुदान दिएका हौं। अनुदान पाएको सम्बन्धमा बलायरका आफ्नै तर्क छन्। हाम्रो स्कूलले फरक तरिकाबाट विद्यार्थीलाई पढाउँछ, वडाध्यक्षले हाम्रा छोराछोरी पढ्ने स्कूललाई अनुदान दिएपछि हामीले लिएका हौँ, उनले भने, म डेमोक्रेटिक मान्छे हुँ, तर मैले काम गर्न अनुदान लिएको हुँ। यसमा गलत अर्थ लगाउनुहुन्न। अनुभवका आधारमा र्याफ्टिङ चलाउन आफूलाई नगरपालिकाले अनुदान दिएको उनको दाबी थियो। उनले भने, सुदूरपश्चिममा र्याफ्टिङ चलाउन सक्ने मान्छे कोही थिएन, त्यसैले यो अनुदान हामीले पाएका हौं। सहकारीमार्फत गरीबी निवारणको नीति ! आर्थिक वर्ष २०७७७८ को बजेटले पनि सहकारीलाई प्रोत्साहन गर्ने नीति लिएको छ। अर्थमन्त्री युवराज खतिवडाको बजेट वक्तव्यमा भनिएको छ सहकारी संघसंस्थालाई घरेलु तथा साना उद्यमको प्रवद्र्धन, कृषि उत्पादन, भण्डारण तथा प्रशोधन एवं गरीबी निवारणसम्बन्धी कार्यक्रममा प्रोत्साहित गरिनेछ। सहकारीको माध्यमबाट कृषि सामग्री, पूँजी, प्रविधि र बजारमा कृषकको सहज पहुँच सुनिश्चित गरिनेछ। यसपालिको बजेट वक्तव्य अनुसार, साना किसान विकास लघु वित्तीय संस्थालाई एक हजार सहकारी संस्थामार्फत कर्जा प्रवाह गरी कृषि तथा साना व्यवसाय प्रवद्र्धन गर्न रु३ अर्ब ६० करोड ऋण लगानी गरिनेछ। उता विना मापदण्ड वितरण गरिएको अनुदान आर्थिक कार्यविधि नियमावली २०६४ को नियम ३६ (१) विपरीत रहेको महालेखाको निष्कर्ष छ। महालेखाको ५६औं प्रतिवेदनमा भनिएको छ नियमावलीमा स्वीकृत बजेट निर्धारित कार्यमा खर्च गर्नुपर्ने व्यवस्था छ। नेपाल सरकारबाट प्राप्त बजेट सार्वजनिक कार्यमा खर्च गर्नुपर्नेमा सहकारी संस्थाको भवन निर्माणमा खर्च गरेकाले नेपाल सरकार तथा स्थानीय तहको पूँजीगत कार्यमा मात्र खर्च गर्नुपर्ने देखिन्छ। त्यस्तै महालेखा परीक्षकको ५६औं प्रतिवेदनमा निजी व्यवसायलाई यसरी अनुदान दिएर स्थानीय सरकारले जनसहभागीता, उत्तरदायित्व, पारदर्शिता सुनिश्चित गरी नागरिकलाई लाभको वितरणमा सुलभ र गुणस्तरीय सेवा प्रदान गर्न नसकेको उल्लेख गरेको छ। महालेखाको ठहर छ नाफामूलक निजी व्यवसायलाई सरकारी अनुदान प्रदान गर्ने कार्य अनियमितता हो। नाफा कमाउन खोलिएका जनप्रतिनिधि संलग्न सहकारीमा स्थानीय सरकारले यसरी हचुवामा अनुदान दिनु गलत भएको स्थानीय सरकारका विज्ञ तथा पूर्व सचिव खेमराज नेपाल बताउँछन्। यसरी अनुदान दिन पाइँदैन नेपाल भन्छन्, स्थानीय सरकारले अनुदान दिनु नराम्रो होइन। तर, कसलाई र कसरी दिइयो भन्ने हेर्नुपर्छ। स्थानीय तहहरूले सेभिङ एण्ड क्रेडिट सहकारीलाई अनुदान दिने प्रवृत्ति सही होइन। पूर्व कार्यवाहक महालेखा परीक्षक सुकदेव भट्टराई खत्री पनि स्थानीय सरकारका पदाधिकारीको आचारसंहिताले जनप्रतिनिधि संलग्न भएको सहकारी संस्थामा दिन नपाइने व्यवस्था गरेको उल्लेख गर्छन्। उनी भन्छन्, स्थानीय तहका अधिकांश जनप्रतिनिधि आफ्नो दुनो सोझ्याउन लागेका छन्। जनताबाट निर्वाचित व्यक्तिले सीमित वर्गको स्वार्थ हेरेर बजेट निकासा गर्न त मिल्दै मिल्दैन। यो सुशासनको दृष्टिले विधिसम्मत होइन।"
"चीनले बस्ती लियो, नेपालले भिर पायो","काठमाडौं : सीमा सन्धिअनुसार सन् १९६१ मा नेपालचीन सीमांकन भयो। त्यसमा केही जमिन लेनदेन गरियो। असल छिमेकी भन्दै चीनले सट्टामा नेपाललाई ३०२७५ वर्गकिलोमिटर बढ्ता जमिन दियो। तर, सीमा र भूगोलविद्हरू भन्छन्, नेपालले प्राप्त गरेका भूभाग पहाडी, चट्टान, हिँउले ढाकेको भाग, बन्जर थिए। ती कुनै काममा उपयोगमा छैनन्। जब कि नेपालका तर्फका चीनले राम्रा बस्ती, खर्क, चरिचरन, धार्मिक एवं पुरातात्विक महत्वका स्थल प्राप्त गरेको थियो। समानता, आपसी हित, मित्रता तथा सदभावलगायत १२ सिद्धान्तका आधारमा नेपालचीन सीमांकन गरिएको थियो। भोगचलन, लेनदेन, इलाका सुम्पने विज्ञानका आधारमा त्यसमा केही भाग सट्टापट्टा गरिएको थियो। सीमाविद बुद्धिनारायण श्रेष्ठका अनुसार हुम्ला, डोल्पा, मुस्ताङ, मनाङ, गोरखा, रसुवा, दोलखा, सोलुखुम्बु, संखुवासभा र ताप्लेजुङमा गरी २ हजार १३९ वर्गकिलोमिटर चीनबाट नेपालतर्फ भूमि आएको थियो। दार्चुला, बझाङ, हुम्ला, मुगु, डोल्पा, मुस्ताङ, गोरखा, रसुवा, सिन्धुपालचोक, दोलखा, सोलुखुम्बु, संखुवासभा र ताप्लेजुङका गरी १ हजार ८ सय ३६ दशमलव २५ वर्गकिलोमिटर नेपाली भूभाग चीनतर्फ गएको थियो। श्रेष्ठको नेपालको सीमा पुस्तकका अनुसार नक्सामा अंकित समान रेखालाई मान्ने, त्यस्तो समान रेखा नभएकामा अधिकारको स्थितिालाई कायम गर्ने, दुवै नभएको अवस्थामा संयुक्त सर्भेक्षण दल पठाउने सिंद्धान्त अपनाइएको थियो। पानी ढलो, प्राकृतिक वस्तु, बीच नदी, भोगचलन, लेनदेन जस्ता सिद्धान्त यसमा अपनाइएको थियो। अर्को पक्षतिर परेको इलाका सुम्पने, सुम्पिएको जमिनको बासिन्दाले नागरिकता रोज्न पाउने, बसाइ सरेको बासिन्दाले अचल सम्पत्ति बेच्नु पर्ने, समानता, आपसी हित, मित्रता तथा आपसी सदभावको सिद्धान्त अपनाइएको थियो। संखुवासभाको किमाथाङका पारीको नादाङ गाउँ, सोलुखुम्बुको नाङपा भन्ज्याङ, डोल्पाको सानाला भन्ज्याङ र अर्को एउटा भन्ज्याङ, बझाङको खोजर नाथ (टिंकरपारीको गाउँ), गोरखाको लार्के बजार, रसुवाको केरुङ, कोदारीलगायत नेपाली गाउँ चीनतिर परेका थिए। ती गाउँमा अझै पनि नेपाली भाषा पनि बोलिन्छ। सीमाविद पुण्यप्रसाद ओलीले सिन्द्धान्तत: पानीढलो सीमा हुनु पर्नेमा देउराली (भन्ज्याङ) लाई सीमा मानिएका कारण कतिपय गाउँ नेपालले गुमाएको बताए। सीमास्तम्भ पानीढलोमा हुन पर्ने, देउराली जहाँ छ, त्यही गाडियो, उनले भने, त्यही भएर धेरै ठाउँमा नेपाली भूभाग चीनतिर परे। भन्ज्याङ पानी ढलोभन्दा अधिकांश स्थानमा तलै हुन्छ। उनका अनुसार अंग्रेजको आक्रमणको डर, उत्तरी सीमामा भारतीय सेनाको उपस्थिति र कही कही नेपाली प्राविधिक चीनसँग मिलेर धोका दिदाँ उत्तरका राम्रा गाउँ गुमाउनु परेको हो। नेपालमा अंग्रेजले आक्रमण गर्ने डरमा तिब्बतसँग सन १७९३९५ तिर भएको सम्झौतामा पनि नेपाली भूभाग गुमाइएको छ। नेपालको उत्तरी सीमाका १८ स्थानमा २००९ सालदेखि २०२६ सालभित्र भारतीय सेना बसेको थियो। १७ स्थानबाट भारतीय सेना हटेपनि कालपानीमा अझै छ। सीमाविद ओलीका अनुसार किमाथाङका पारी नादाङ गाउँ तत्कालिन समयमा उत्तरी सीमा रहेका भारतीय सेनाका कारण चीनमा परेको हो। सिंमा निरीक्षणका क्रममा जाँदा नादाङ गाउँका बासिन्दाले मलाई भनेका हुन्, आर्मीले गाली गर्यो, त्यही भएर हामीले कागजात लिएर आएनौं। त्यसपछि हामी तिब्बती भयौं, उनले भने, सीमांकन गर्ने टोलीले सीमा क्षेत्रका बासिन्दालाई कागजात पेस गर्न भनेको थियो। यसबेला त्यहाँ सीमामा नेपाली सेना नभएर भारतीय सेना थियो। भोटेखोला गाउँपालिकाका अध्यक्ष तेम्बा भोटेले नादाङ गाउँ मनमोहक रहेको बताए। चीनमा पर्ने यो गाउँको विषयमा खासै चर्चा नहुने गरको उनको भनाइ छ। यो पुरानो कुरा भो, यता खासै चर्चा हुदैन, उनले भने। सीमाविद ओलीले मुस्ताङका २ डाँडापछि आफूले सीमा रेक्टीफाइ गर्दा नेपालमा पारेकोे बताए। पिलर गाडेको ठाउँमा चिनियाँहरुले मानेनन्, नगाडेको ठाउँमा भने हामीले मिलाएका छौं, उनले भने, सोलुखुम्बुको नाम्पा भन्ज्याङमा अलिकति यताउता भएको छ। डोल्पाका दुई भन्ज्याङ नै चीनतिर परेका छन्। सिमानाका दुवैतिर १० किलोमिटरभित्र बस्ने जनतालाई सहजताका लागि विनाभिसा आवतजावत र सामाजिक सम्बन्धको निरन्तरतालाई राजनीतिक तवरबाटै स्वीकार गरिएको छ। सीमा सम्झौता हुदा नै १० किलोमिटर दुवै देशका नागरिकलाई आवातजावात गर्न छुट छ भने २० किलोमिटर टाढा गएका जनावर एक अर्काले फिर्ता गर्नुपर्ने छ। सन १९५६ अगष्ट सेप्टेम्बरमा नेपालले पञ्चशीलका आधारमा चीन समक्ष प्रस्तावित सन्धिमा सन् १९५६ सेप्टेम्बर ३० मा दुवै देशबीच हस्ताक्षर भएको थियो। प्रस्तावित सन्धिमा नेपालका तर्फबाट तत्कालिन परराष्ट्रमन्त्री चुडाप्रसाद शर्मा र चीनकातर्फबाट चिनियाँ राजदुत पान चुलीले हस्ताक्षर गरेका थिए। सन १९५७ जनवरी १७ मा दुवै देशबाट अनुमोदन भई लागू भएको यो सन्धिमा १४ वटा विषयमा सहमति भएको छ। नेपालचीन पश्चिमी सीमा काली र तिङ्कर नदीको पानी ढलो सम्मिलित स्थानलाई मानिएको छ। सन् १९६० मार्च २१ मा दुवै देशबीच सीमा सम्झौतामा हस्ताक्षर भई संयुक्त सीमा समिति गठन भएको थियो। यो समितिमा नेपाल र चीन दुवै देशका ५५सदस्य थिए। नेपालतर्फको नेतृत्व पदमबहादुर खत्री र चीनतर्फको नेतृत्व चिनियाँ राजदुत चाङ सी चेले गरेको थिए। समितिमा नेपालका तर्फबाट मोहनबहादुर सिंह, नारायणप्रसाद राजभण्डारी (चित्तरञ्जन नेपाली), मेजर आदित्य शम्शेर र भरतकेशसी सिंह रहेको रतन भण्डारीको लिम्पियाधुरा अतिक्रमण चपेटामा भन्ने पुस्तकमा उल्लेख छ। १९६१ अक्टोबर ५ (२०१८ असोज १९) मा राजा महेन्द्र चीन गएका बेला सीमा सन्धि भएको थियो। सन् १९६१६२ बीच दुवै देशका प्राविधिकले संयुक्त रुपमा स्थलगत सीमांकन कार्य शुरु गरे। सन्धिअनुसार जमिनमा भौतिक सीमांकन पनि सम्पन्न गरी २०१९ माघ ७ मा सीमा प्रोटोकलमा दुई देशबीच संयुक्त हस्ताक्षर भएको थियो। नेपाल र चीनबीच सन् १९६३, १९७९ र १९८८ मा सीमा प्रोटोकलमा हस्ताक्षर भइ संयुक्तरुपमा सीमास्तम्भ चुस्त दुरुस्त राख्ने र मर्मत सम्भार गर्ने काम हुदै आएको छ। नेपाल चीनका सीमानामा १ नम्बर देखि ७९ नम्बर स्तम्भ छन्। पश्चिमी सीमा काली नदीको उद्गमस्थल लिम्पियाधुरा र पूर्व झिन्साङचूलीमा हालसम्म स्तम्भ गाडिएको छैन। त्रिदेशीय बिन्दु हालसम्म नटुङिएको हो।"
एमसीसी छल्न संसद् बैठक धकेलियो,"काठमाडौं : अमेरिकी सहयोग मिलेनियम च्यालेन्ज कर्पोरेसन (एमसीसी) सम्झौता अनुमोदनको मिति टार्न सभामुख अग्नि सापकोटाले संसद् बैठक एक साता पर सारेको भन्दै सरकार असन्तुष्ट बनेको छ। उक्त सम्झौता असार १६ गतेभित्र संसद्बाट अनुमोदन भइसक्नुपर्नेछ। तर, सभामुख सापकोटाले १७ गतेसम्म संसद् बैठक स्थगन गरेका छन्। प्रमुख सचेतक देव गुरुङको सल्लाहमा सभामुख सापकोटाले एमसीसी सम्झौताको मिति टार्न बैठक पर सारेको सरकारको आरोप छ। सरकारसँग सल्लाहै नगरी सभामुखले बैठक सार्नुभयो, एक मन्त्रीले अन्नपूर्णसँग भने, एमसीसी सम्झौता अनुमोदनका विषयमा पार्टीमा यत्रो छलफल भइरहेका बेला सभामुखले एकाएक एक साता पर बैठक सार्नुभएछ। एमसीसीबारे छलफल गर्न बुधबार पार्टीको स्थायी समिति बैठक बोलाइएको विषयलाई ख्यालमा नराखी सभामुखले बैठक स्थगन गरेको प्रधानमन्त्री केपी ओलीनिकट नेता बताउँछन्। खै, हामीसँग सल्लाहै भएन, ओलीनिकट एक नेताले भने, सभामुख र प्रमुख सचेतकजीलाई थाहा होला। सभामुखको सचिवालय भने एमसीसी छल्नलाई बैठक नसारेको बताउँछ। यसबीच पारित भएका बजेटसम्बन्धी विधेयक प्रमाणित गर्न र १५ गते धान दिवस परेकाले १७ गते बैठक तोकिएको सभामुखको सचिवालयले जनाएको छ। प्रमुख सचेतक गुरुङले भने बैठक तोक्ने सभामुखको क्षेत्राधिकार भएको र संसद्बाट एमसीसी पारित गर्नै पर्ने संवैधानिक र कानुनी बाध्यता नभएको बताए। अन्तर्राष्ट्रिय कानुन, मुलुकको संविधान र कानुनअनुसार एमसीसी सम्झौता संसद्बाट अनुमोदन गर्नुपर्ने आवश्यकता नभएको गुरुङको दाबी छ। संसद् बैठक तोक्ने र स्थगन गर्ने सभामुखको क्षेत्राधिकार हो, उनले अन्नपूर्णसँग भने, अहिले बैठक बस्नुपर्ने र हतारो गर्नुपर्ने कुनै एजेन्डा संसद्मा छैन। त्यही भएर १७ गतेसम्म स्थगन गरिएको हो। अमेरिकाको एउटा कम्पनीसँग एमसीसी सम्झौता गरिएको दाबी गर्दै उनले भने, यसमा न अन्तर्राष्ट्रिय कानुन आकर्षित हुन्छ न त हाम्रो संविधानले नै अनुमोदन गर्ने व्यवस्था गरेको छ। उनले संविधानको धारा २७९ ले शान्ति र मैत्री, सुरक्षा एवं सामरिक सम्बन्ध, नेपाल राज्यको सिमाना र प्राकृतिक स्रोत तथा त्यसको उपयोगको बाँडफाँटको सन्धि वा सम्झौता मात्र संसद्ले अनुमोदन गर्ने व्यवस्था गरेकाले एमसीसीलाई अनुमोदन गर्नुपर्ने आवश्यकता नरहेको दाबी गरे। प्रधानमन्त्री केपी ओलीले एमसीसीलाई संसद्को निर्णय प्रक्रियामा लैजान पटकपटक सभामुख सापकोटासँग आग्रह गरेका छन्। सरकारको नीति तथा कार्यक्रम र बजेटमाथि सांसदहरूका प्रश्नका जवाफ दिने क्रममा पनि प्रधानमन्त्री ओलीले एमसीसी सम्झौता सभामुखले संसद्को निर्णय प्रक्रियामा लैजाने विश्वास रहेको बताएका थिए। संसद्मा दर्ता भइसकेको एमसीसी सम्झौता निर्णय प्रक्रियामा लैजाने सभामुखको क्षेत्राधिकार भएको प्रधानमन्त्री ओलीले बताउँदै आएका छन्। विश्वव्यापी कोरोेना महाव्याधिका कारण लकडाउनबीच वैशाख २६ मा संसद् अधिवेशन सुरु भएको थियो। अधिवेशनका मुख्य कार्यभार नीति तथा कार्यक्रम, बजेट र संविधान संशोधन विधेयक पारित गरेको संसद्का पदाधिकारी बताउँछन्। नागरिकता संशोधन विधेयक, विशेष सेवा र लोकसेवाजस्ता केही विधेयक पारित गरेपछि संसद्को बिजनेस सकिने र अधिवेशन अन्त्य गरिने उनीहरूको भनाइ छ। जेठ १५ गते बजेट सार्वजनिक गर्नैै पर्ने संवैधानिक बाध्यता थियो। दुवै सदनले बजेट पारित गरिसकेकाले राष्ट्रपतिसमक्ष प्रमाणीकरणका लागि पठाउन मात्र बाँकी रहेको संसद् सचिवालयले जनाएको छ। सचिवालयका अनुसार बजेट र आ िश्रत विधेयकलाई प्रमाणित गर्नुपर्ने भएकाले संसद् अधिवेशन १७ गतेसम्म स्थगन गरिएको हो। लिम्पियाधुरासहितको नक्सा संविधानको अनुसूचीमा सच्याउन संविधान संशोधन विधेयक भने राष्ट्रपतिबाट प्रमाणीकरण भएर लागू भइसकेको छ। बाँकी रहेका सबै बिजनेसहरु छिटोछिटो पारित गरेर अधिवेशन अन्त्य गर्नुपर्ने पक्षमा सरकार छ, कानुनमन्त्री डा शिवमाया तुम्बाहाङफेले भनिन्, कोरोना फैलिँदो क्रममा रहेकाले जोखिम बढ्ने देखिन्छ। सांसदहरूको स्वास्थ्य परीक्षण गरी बैठक सञ्चालन गरिए पनि यस बीचमा केही सांसद जिल्ला जानेआउने गरेकाले धेरै समय संसद् लम्ब्याउन नहुने निष्कर्षमा सरकार पुगेको मन्त्री तुम्बाहाङफेले बताइन्। सभामुख सापकोटा र राष्ट्रियसभा अध्यक्ष गणेश तिमिल्सेनालाई भेटेर केही सांसदले कोरोनाको जोखिम बढेको भन्दै संसद् नलम्ब्याउन आग्रह गरिसकेका छन्।"
"मध्यपुर थिमिको नगरसभा सुरु, नीति तथा कार्यक्रम प्रस्तुत भएन","भक्तपुर : नगर कार्यपालिका बैठकबाट आर्थिक वर्ष २०७७७८ को लागि नीति तथा कार्यक्रम र बजेट स्वीकृतविनै भक्तपुरको मध्यपुर थिमि नगरपालिकाको चौथो नगरसभा बुधबार सुरु गरिएको छ। नपाकी उपप्रमुखसहित २१ जना नगर परिषद् सदस्यले नगरसभाको वैधानिकतामाथि प्रश्न उठाएर बहिष्कार गर्दागर्दै नगरसभा सुरु गरिएको हो। उपप्रमुखसहित नौ जना कार्यपालिका सदस्य र बाँकी नगर परिषद् सदस्यले बुधबारको नगरसभा सुरु हुनुअघि नै बहिष्कार गरेको सार्वजनिक रुपमा घोषणा गरेका थिए। उनीहरुले स्थानीय सरकार सञ्चालन ऐन २०७४ को दफा ७१ बमोजिम गरिएको व्यवस्थाबमोजिम नगर कार्यपालिकाको बैठक नै नबसी नगरसभा गरिएको र उक्त दफा बमोजिम नगरकी उपप्रमुख वा कार्यपालिकाले तोकेको व्यक्तिले आगामी आर्थिक वर्षको राजस्व र अनुमानित बजेट पेस गराई कार्यपालिकाबाट स्वीकृत गराउनु पर्ने तथा कार्यपालिका बैठकबाट नपाको नीति तथा कार्यक्रमसमेत पारित गर्नुपर्ने बाध्यात्मक कानुनी व्यवस्थाको खिलाप गएर नगरसभा बोलाइएको जिकिर गरेका छन्। नगर कार्यपालिकाको बैठक नै नबसी बोलाइएको नगरसभा पनि अवैध भएको भन्दै उनीहरुले त्यसको बहिस्कार गर्नुपरेको औंल्याएका छन्। २१ जना नगर परिषद् सदस्यहरुले अवैधानिक नगर सभामा उपस्थित नहुन अन्य सदस्यहरुलाई समेत आह्वान गरेका थिए। उपप्रमुख अञ्जनादेवी मधिकर्मी नेतृत्वका कार्यपालिका सदस्य तथा नगर परिषद् सदस्यहरुले नगर प्रमुख मदनसुन्दर श्रेष्ठकै नेतृत्वमा नपामा संस्थागत भ्रष्टाचार बढिरहेको आरोप लगाउँदै आएका छन्। उनीहरुले कार्यपालिकाको बैठकबाट निर्णय नै नगर प्रमुख श्रेष्ठ र अन्य नगर कार्यपालिका सदस्यहरुले मिलेमतोमा आर्थिक लाभ लिने र आफू अनुकूल विकास निर्माणको योजनामा भागबन्डा लगाएर आर्थिक अनियमितता गर्दै आएको भन्दै विरोध गर्दै आएका छन् तर नगर प्रमुखले बहुमतको नाउँमा आफूहरुको मागलाई सम्बोधन गर्नुको सट्टा पेलेर जाने नीति लिएपछि आफूहरु पनि सार्वजनिक रुपमा विरोधमा उत्रन बाध्य भएको वडा नं २ का अध्यक्ष राम थापामगरले जानकारी दिए। राजनीतिक चलखेल : प्रमुख श्रेष्ठ नगर प्रमुख श्रेष्ठले भने राजनीतिक चलखेल भएकाले नपामा खिचलो भइरहेको बताए। बुधबार भएको नगरसभा उद्घाटन गर्दै उनले नेपाली कांग्रेसबाट निर्वाचित उपप्रमुखसहितका जनप्रतिनिधिहरुको राजनीतिक चलखेलकै कारण नगरको नीति तथा कार्यक्रम प्रस्तुत गर्न नसकिएको स्पष्टीकरण दिए। नीति तथा कार्यक्रम र बजेट सबै तयारी अवस्थामा छन्, उनले भने, सहमति र सहकार्यबाट नै सबै प्रक्रियालाई पूर्णता दिन लागिपरेको छु। नगर सभा उद्घाटनमा नपाको वडा नं ८ का वडा सदस्य एवं नेपाल मजदुर किसान पार्टीको भक्तपुर जिल्ला समितिका पूर्वअध्यक्ष रमेश थापा श्रेष्ठले सुरुदेखिकै विवाद निरन्तर रहँदा नपाका जनप्रतिनिधिहरुलाई लज्जित बनाएको बताए। कांग्रेसका दुई गुटलाई भिडाएर नगर प्रमुखले लाभ लिइरहेको परिणाम देशभर मध्यपुर थिमि नपाको बेइज्जत हुँदै आएको उनको भनाइ थियो। नेपाली कांग्रेस मध्यपुर नगर समितिका सभापति सुरेन्द्र श्रेष्ठले नगरको विकास निर्माण कार्यमा कांग्रेसले सदैव साथ र सहयोग दिँदै आएको बताए। उनले पार्टीको कारण नपाका जनप्रतिनिधिहरुबीच देखिएको विवादको समाधान गर्न पार्टीले नै पहल गरिरहेको जानकारी दिए तर नपाको नेतृत्व गर्ने दायित्व नगर प्रमुखको रहेकाले सबै पक्षलाई सहमतिमा ल्याएर अघि बढ्नुपर्ने सुझाव दिए। नगर सभापति श्रेष्ठ पक्षधरका ६ जना कांग्रेसका नगर कार्यपालिका सदस्य नगर प्रमुख श्रेष्ठको पक्षमा रहेका छन्। उनीहरुकै साथ पाएर नगर प्रमुखले कांग्रेसको अर्को पक्षलाई पेल्दै आएको असन्तुष्ट पक्षहरुको आरोप रहेको छ। कांग्रेस गुटको घानमा नपाका जनप्रतिनिधि मध्यपुर थिमि नपाको नगर कार्यपालिकामा नेपाली कांग्रेसको दुईतिहाइभन्दा बढी मत छ। मध्यपुर थिमि नपामा नगर प्रमुख, तीनजना वडा अध्यक्षबाहेक उपप्रमुखलगायत सम्पूर्ण कार्यपालिका सदस्य नेपाली कांग्रेसको तर्फबाट निर्वाचित छन् अर्थात १९ सदस्यीय नगर कार्यपालिकामा कांग्रेसका मात्रै १५ जना छन्। तर कांग्रेस दुई गुटमा विभाजित हुँदा मध्यपुर थिमिमा कांग्रेसको भूमिका कमजोर बन्दै आएको छ। जसले गर्दा कांग्रेसभित्र नगर प्रमुख श्रेष्ठले खेल्ने मौका पाउँदै आएका छन्। १५ सदस्यीय कार्यपालिका सदस्यमध्ये अहिले नौ जना एकातिर र ६ जना अर्कोतिर छन्। जसमध्ये ६ जना कांग्रेसका कार्यपालिका सदस्य नगर प्रमुख मदनसुन्दर श्रेष्ठको पक्षमा लागरे नपाको कामकारबाही अगाडि बढाइरहेको छ। एउटै पार्टी कांग्रेसका जनप्रतिनिधि यसरी विभाजित भएको नेपालमै मध्यपुर थिमि नपामात्रै भएको स्वयम् कांग्रेसी नेताहरु स्वीकार गर्छन्। त्यसैले कांग्रेसको केन्द्रदेखिको गुट र उपगुट नटुंगिएसम्म मध्यपुर थिमि नपाका जनप्रतिनिधिहरुको विभाजन पनि समाधान नहुने उनीहरुको भनाइ छ। कांग्रेस भक्तपुर जिल्लाले मध्यपुर नपाभित्र मौलाएको गुट भत्काउन जिल्ला उपसभापति हरिप्रसाद नेपालको संयोजकत्वमा छुट्टै समितिसमेत गठन गरेको थियो। जिल्ला सचिव उद्धव सिलवाल र निशान ढुंगेल सदस्य रहेको उक्त समितिले मंगलबार रातीसम्म दुई गुटलाई एक गर्ने घनीभूत प्रयास गरेको थियो तर दुई गुटका नेताहरुको जुँगाको लडाइँले निकास पाएन। फलस्वरुप बुधबारलाई तोकिएको मध्यपुर थिमि नपाको चौथो नगरसभा प्रभावित हुन पुग्यो। कांग्रेसभित्र आन्तरिक एकता नहुँदा मध्यपुर थिमि नपाको आर्थिक वर्ष २०७७७८ को लागि नीति तथा कार्यक्रमसँगै बजेट कार्यपालिका बैठकबाट पारित हुन सकेन। नगरसभाको औपचारिक उद्घाटनमात्रै गरियो। सुरुदेखि विवाद हुँदै आएकाले अरु नपाले सातौं नगरसभा गरिरहँदा मध्यपुर थिमिले चौथो नगरसभा पनि प्रक्रियागत रुपमा गर्न सकेको छैन। यस्तो छ कांग्रेस गुट संरचना अहिले मध्यपुर थिमि नपामा प्रतिनिधित्व गर्ने कांग्रेसका जनप्रतिनिधिहरुमा दुई गुट प्रस्टै देखिएको छ। जसमध्ये एक गुट कांग्रेस सभापति शेरबहादुर देउवा पक्षीय र अर्को तत्कालीन संस्थान पक्ष रामचन्द्र पौडेल तथा प्रकाशमान सिंह पक्षीय रहेको छ। यस पक्षमा कृष्णप्रसाद सिटौलाको पक्ष पनि मिसिएकाले केन्द्रमा तीन ध्रुव रहेको मध्यपुर थिमिमा दुई खेमामात्रै सतहमा आएको छ। यहाँ शेरबहादुर देउवा पक्ष मध्यपुर थिमिका मेयरको पक्षमा लागेको छ। अर्को पक्ष विपक्षमा मेयरको पक्षमा रहेको कांग्रेस गुटको नेतृत्व मध्यपुर थिमि नगर क्षेत्रको हिसाबले पूर्वजिल्ला सभापति गणेशमान चक्रधरले गरिरहेका छन्। उनलाई नगर सभापति सुरेन्द्र श्रेष्ठ र सचिव सुरज खड्काले साथ दिइरहेका छन्। संस्थापन पक्षबाट जिल्ला सभापति र मध्यपुर थिमि नगर प्रमुखमा पराजित अष्टकुमार कवेले नेतृत्व गरिरहेका छन्। उनलाई कृष्णप्रसाद सिटौला समूहका मानिने कांग्रेसका पूर्वजिल्ला सभापति महेश श्रेष्ठ, मध्यपुर नगर समितिका उपसभापति हरिभक्त हेक्का, पूर्वमहासमिति सदस्य सन्तोष भट्टराईलगायतले साथ दिइरहेका छन्। मध्यपुर थिमिका कांग्रेसका प्रभावशाली नेता एवं पूर्वनगर प्रमुख मदनकृष्ण श्रेष्ठ भने अहिले बीचमा छन्। मध्यपुर थिमि नपाका कांग्रेसको पौडेलसिंहसिटौला गुट बहुमतमा छ तर उक्त गुट नपाको कार्यकारी भूमिकाबाट बाहिर छ। उक्त गुटमा उपप्रमुख अञ्जनादेवी मधिकर्मी, वडा अध्यक्षहरुमध्ये २ का राम थापामगर र ३ का प्रेमबहादुर कुटू छन्। त्यस्तै नगर कार्यपालिका सदस्यहरुमा सुजाता बाडे, विनु केसी, अरुणा कारञ्जित, चन्द्रावती मिजार, बिलबहादुर विश्वकर्मा र विष्णु परियार रहेका छन्। यो गुटमा रहेका वडा नं ६ का अध्यक्ष इन्द्रबहादुर प्रजापति र ९ का अध्यक्ष रामकाजी चक्रधर देउवा गुटतर्फ लागेपछि संस्थापन पक्ष झन् आक्रामक रुपमा आएको छ।देउवा गुटमा वडा नं १ का अध्यक्ष सुरज खड्का र ४ का वडा अध्यक्ष कुमार श्रेष्ठ छन्। त्यस्तै कार्यपालिका सदस्यहरु मीरा खड्का र रमिता जिमा श्रेष्ठ देउवा गुटमा छन्।"
'चीनसँग नेपालको सीमा विवाद छैन',"काठमाडौँ : चीन सरकारसँग पनि सीमा विवाद रहेको टिप्पणी आइरँदा परराष्ट्र मन्त्रालयले विज्ञप्ति जारी गर्दै चीनसँग सीमा विवाद नरहेको जनाएको छ । बिहीबार परराष्ट्रले चीनसँग सीमा विवाद रहेको बारे प्रकाशित समाचार निराधार रहेको पनि जनाएको छ । कृषि तथा पशुपन्छी विकास मन्त्रालयबाट यसअघि प्रकाशित रिपोर्ट अनुसार चीनसँग सीमा विवाद रहेको बताइएपछि परराष्ट्रले कृषि मन्त्रालयले उक्त रिपोर्ट अस्तितवमा नै नरहेको जनाएको भन्दै उक्त टिप्पणी अस्वीकार गरेको छ । गोरखा लगायत उत्तरका विभिन्न जिल्लाका सीमा क्षेत्रमा चीनसँग विवाद रहेको समाचार आउन थालेपछि परराष्ट्र मन्त्रालयले बिहीबार विज्ञप्ति निकालेको हो । मन्त्रालयका अनुसार दुई देशबीच सीमा १९६१ के सम्झौता अनुसार हो । सीमा विवादका सवालमा कृषि मन्त्रालय पनि जोडिएपछि परराष्ट्रले यसबारे चासो देखाएको हो । विज्ञप्तिमा परराष्ट्रले कृषि मन्त्रालयले सिमाना आफ्नो क्षेत्राधिकार नभएको जनाएको उल्लेख गरेको छ । पछिल्लो समय नेपाल र भारतबीच सीमा विवाद उत्कर्षमा पुगेपछि चीनसँग पनि सीमा विवादको मुद्दा उठ्न थालेको हो । लिपुलेक, लिम्पियाधुरा र कालापानीको मुद्दामा परराष्ट्र मन्त्रालयले भारत सरकारलाई पत्र लेख्दै नेपाली भूमिमा कुनै गतिविधि नगर्न चेतावनी दिएको थियो । जव कि, लिम्पियाधुरालाई व्यापारिक मार्गको रुपमा विकास गर्नेबारे चीन र भारतले २०१६ मा नेपाललाई जानकारी नदिइकन दुई पक्षीय वार्ता गरेका थिए । लिम्पियाधुराको मुद्दामा चीन पनि जिम्मेवार रहेको भन्दै केही सांसदले संसद बैठकमै प्रश्न उठाएका थिए ।"
शीतल निवासको उच्चस्तरीय भेटघाटमा के के भयो ?,"काठमाडौं : बुधबार शीतल निवासमा उच्चस्तरीय भेटघाट भएको छ। राष्ट्रपति विद्यादेवी भण्डारीले उपराष्ट्रपति, प्रधानमन्त्री, सभामुख, राष्ट्रियसभाका अध्यक्ष, उपप्रधानमन्त्री, पूर्वप्रधानमन्त्री, मन्त्रीलगायत संसद्मा प्रतिनिधित्व गर्ने विभिन्न राजनीतिक दलका प्रमुख एवं वरिष्ठ नेतासँग भेटघाटको आयोजना गरेकी हुन्। भेटघाटमा उनले मुलुकको समसामयिक विषयमा छलफल भएको राष्ट्रपतिको कार्यालयले जनाएको छ। राष्ट्रपतिले नेपालको अतिक्रमित भूमि कालापानी, लिपुलेक र लिम्पियाधुरा नयाँ नक्सामा समावेश गरी संविधानमा निशान छाप कायम गर्नका लागि संविधान संशोधन गर्ने सवालमा दलबीच देखापरेको अभूतपूर्व राष्ट्रिय एकताप्रति आफू खुशी भएको बताएकी छन्। उनले यसका लागि सबैलाई धन्यवादसमेत दिएकी छन्। राष्ट्रपतिले कोभिड१९ को महामारीविरुद्धको प्रतिकार्यमा राष्ट्रिय एकता प्रदर्शीत हुँदै आएकामा खुशी व्यक्त गरेकी हुन्। उनले यो अभियानमा अग्रपङ्क्तिमा रहेर काम गर्ने चिकित्सक, नर्स, स्वास्थ्यकर्मी तथा सुरक्षा निकायलाई धन्यवाद दिएकी छन्। कोरोना प्रभावित बिरामीको शीघ्र स्वास्थ्यलाभको कामनासमेत राष्ट्रपतिले गरेकी छन्। राष्ट्रपतिले वातावरण विनाशप्रति चिन्ता व्यक्त गर्दै नदी प्रणाली र अन्य प्राकृतिक सम्पदाको दिगो उपयोग गर्दै पर्यावरण सन्तुलनका लागि प्रभावकारी कार्य गर्न राजनीतिक दलबीच एकता कायम हुनुपर्नेमा जोड दिएको राष्ट्रपतिको कार्यालयका प्रवक्ता हरिप्रसाद दाहालले विज्ञप्तिमार्फत् जानकारी दिएका छन्। राष्ट्रपति भण्डारीले यसरी राष्ट्रका ज्वलन्त विषयमा दलबीच हुने सहकार्य र एकताले मुलुकको आर्थिक विकासका निम्ति महत्वपूर्ण योगदान पुग्ने विश्वास व्यक्त गरेकी छन्।"
सीमास्तम्भ गायब,"दोलखा : नेपालचीन सीमास्तम्भमध्ये दोलखाको उत्तरी भूभागको कोर्लाङपारि पर्ने पिलर नम्बर ५७ गायब छ। नापी विभागले सन् १९९२ मा प्रकाशन गरी सन् १९९६ मा फिल्ड प्रमाणीकरण गरेको स्थलरुप नक्सा (ट्रोपोम्याप)मा उक्त पिलर गायब पाइएको हो। बिगु गाउँपालिका१ लामाबगर उता कोर्लाङपारिमा रहेको यो पिलरको अवस्थितिबारे नेपाल र चीनको धारणा बाझिएपछि नक्साबाट हटाइएको हुन सक्ने जानकार बताउँछन्। नेपालचीन सीमामध्ये दोलखामा पाँच सीमास्तम्भ छन्। समुद्री सतहबाट ४ हजार २ सय मिटर उचाइको कोर्लाङपारिमा पिलर नम्बर ५५ र ५६ छन्। यी दुई पिलर तामाकोसी नदी वारि र पारि पाइएको छ। करिब ४ हजार ४ सय मिटर उचाइको उवाबारीनजिक पिलर नम्बर ५८ र ५९ छन्। यी पिलर लप्चे खोला किनाराको वारि र पारि पाइएको छ। बिगु१ लामाबगरको उपल्लो गाउँ लप्चीका बासिन्दा भन्छन्, सीमास्तम्भ नेपालतिर सार्न चीनका सेनाले बेलाबेला दु:ख दिने गरेका छन्। विभागका सूचना अधिकारी एवं योजना शाखाका निर्देशक दामोदर ढकालले नक्सामा भएनभएको त्यति जानकारी नभएकाले थप बुझ्ने बताए। पिलर नम्बर ५७ को विषयमा चीन र नेपालको धारणा फरकफरक रहेको सूचना अधिकारी ढकालको भनाइ छ। भने, आधिकारिक कागजात खोज्ने, फिल्डमा जाने, प्रमाणीकरण गर्ने काम भइरहेका छन्। पिलर नम्बर ५७ गायब भएको नापी विभागले पछिल्लोपटक सन् १९९२ मा प्रकाशन गरी सन् १९९६ मा फिल्ड प्रमाणीकरण गरेको स्थलरुप नक्सा (ट्रोपोम्याप) । सोही स्तम्भ निरीक्षणका लागि प्रत्येक वर्ष दोलखाबाट सरकारी टोली पुग्छ। सेल्फी खिचेर फर्किनुबाहेक सीमास्तम्भको खोजीबारे केही लेखापढी गरिँदैन। जिल्ला प्रशासन कार्यालयमा ६ वर्षदेखिको दर्ता तथा चलानी किताबमा सीमास्तम्भ खोजीका लागि कुनै पनि लेखापढी भेटिएन। विभागका गणेशप्रसाद भट्ट नेतृत्वको टोलीले २०६३ सालमा पिलर नम्बर ५६ पुनर्निर्माण गरेको थियो। केही समयअघि तारादल गण चरीकोटका गणपति निखिल कुँवरसहितको टोली सीमा नाका भ्रमण गरी सीमास्तम्भको वस्तुस्थिति बुझेर फर्किएको प्रमुख जिल्ला अधिकारी भीमकान्त शर्माले बताए। ५६ नम्बरको सीमास्तम्भ सकुशल भेटिएको जनाउँदै उनले सीमा सुरक्षा सम्बन्धमा चीनका समकक्षीसँग भेट हुन नसकेको सुनाए। उनले ५७ नम्बर पिलर नभेटिएको प्रतिक्रिया दिए। उक्त सीमास्तम्भको अवस्थिति रहेको बिगु गाउँपालिका अध्यक्ष युधिष्ठिर खड्काले सो सीमास्तम्भ नभेटिए पनि भीरको कुनै ढुंगामा नम्बर खोपिएको जानकारी प्राप्त भएको बताए। भने, सीमा सुरक्षाको विषयमा के कसो गर्ने भन्ने अधिकार केन्द्रीय सरकारले हामीलाई दिएको छैन। तर, यो सम्बन्धमा सम्बन्धित कार्यालयलाई जानकारी गराउँछौं। रुई गाउँ जब पराईको भयो"
असारे बजेट सकाउन सांसद र मेयरबीच हानथाप : एकै ठाउँमा दुई स्वागतद्वार,"वीरगन्ज : पर्साको बहुदरमाइ नगरपालिका २ का अधिकांश सडक कच्ची छन्। ग्राबेलसमेत नभएकाले सामान्य झरी पर्दा त्यहाँका सडक हिलाम्ये भएर मोटरसाइकलसमेत गुडाउन समस्या हुन्छ। सोही ठाउँ प्रवेश गर्ने एउटै ठाउँमा सरकारी बजेटको दुरुपयोग गरेर ५० लाख भन्दा बढीको खर्चमा दुई वटा पक्की स्वागतद्वार निर्माण भइरहेका छन्। घर अगाडिको हिलाम्ये बाटो देखाउँदै स्थानीय कैलाश यादवले भने, गाँउको बाटोको बिजोग हेर्नुस्, पानी परेपछि हिलोले मोटरसाइकलसमेत छिर्न सकेको छैन, तर यही गाँउमा ५० लाखको गेट बनाउन सांसद र मेयरको हानथाप भइरहेको छ। गेट बनेको देख्दा कोही पनि स्थानीय खुखी नभएकाले गाउँलेलाई फाइदा नहुने उनको ठहर छ। यादव भन्छन्, गेटमा फजुल खर्च गर्नु भन्दा बरु त्यो बजेटले बाटोमा ग्राबेल मात्रै खसाएको भए सारा गाँउलेले सांसद र मेयर साबको जयजयकार गर्थे। उनले भनेझैं वडा कार्यालय अगाडिको बाटो हिलाम्ये छ। स्थानीय बन्का रामले भने, वर्षाका बेला कोही सिकिस्त भइ हाल्यो भने एम्बुलेन्ससमेत आउने अवस्था छैन, बिरामीलाई कि त झुलुवामा राखेर लानुपर्छ कि त उ घरमै छट्पटिएर मर्छ। बहुदरमाइ नगरपालिका २ बैरीयाविर्ता गाँउ प्रवेश गर्ने एकै स्थानमा १० मिटरको फरकमा नगरपालिका र सांसद कोषको बजेटमा २ वटा स्वागतद्वार निर्माण भइरहेका छन्। सो गाउँ प्रवेश गर्ने नाकामा बहुदरमाइ नगरपालिकाले २१ लाख ७० हजार रुपैयाँको लागतमा २० फिट उचाइको स्वागतद्वार बनाइरहेको छ। त्यही ठाउँमा निर्वाचन क्षेत्र नम्बर २ का प्रतिनिधिसभा सांसद विमल श्रीवास्तवको स्थानीय पूर्वाधार विकास साझेदारी कार्यक्रमको बजेटबाट ७ लाख ८६ हजार रुपैयाँको लागतमा अर्को स्वागतद्वार निर्माण भइरहेको छ। दुवै स्वागतद्धारको शिल्यान्यास पनि एकै दिन गरिएको हो। जेठ १७ गते वडाध्यक्ष जितेन्द्र पटेलले स्वागतद्वारको शिल्यान्यास गरेकै दिन सोही ठाउँका प्रतिनिधिसभा सांसद विमल श्रीवास्तवका मान्छेले छेउमै अर्को प्रवेशद्धारका लागि जग खनेका नगर प्रमुख नितेन्द्र साहले बताए। वडाध्यक्षले शिल्यान्यास गरेर फर्किएको १२ घण्टामै १०१२ वटा मोटरसाइकलमा आएका सांसदका मान्छेले छेउमै अर्को गेट बनाउने भनेर खाल्डो खनेर काम सुरु गरेका हुन्, उनले भने, सांसदले गेटमा नाम लेखाउन मात्रै हाम्रो कामको नक्कल गरेका हुन्। सांसद श्रीवास्तवका स्वकीय सचिव चन्दन मि श्रले भने आफुहरुले निर्माण गरिरहेको स्वागतद्वारको पिल्लर उठिसकेपछि मात्रै नगरपालिकाले आफ्नो स्वागतद्वार शिल्यान्यास गरेको दावी गरे। एक अर्का विरुद्ध उजुरी एकै स्थानमा दुई वटा स्वागतद्वार निर्माणको विषयलाई लिएर अहिले नगर प्रमुख साह र सांसद श्रीवास्तवबीच द्वन्द्व सुरु भएको छ। आफ्नो पालिकामा कुनै जानकारी र समन्वय नै नगरि सांसद श्रीवास्तवले स्वागतद्वार निर्माण गरिरहेकाले सो कार्य रोक्न माग गर्दै गत साता नगर प्रमुख साहले जिल्ला प्रशासन कार्यालयमा निवेदन दिएका छन्। एउटै ठाँउमा २ वटा गेट जरुरी छैन, मेरो पालिकामा कुनै पनि सरकारी बजेटबाट काम हुन्छ भने त्यसको जानकारी नगरपालिकालाई दिनुपर्छ, उनले भने, तर नगरपालिकालाई न कुनै खबर छ, न समन्वय नै गरिएको छ, त्यसैले सांसदले बनाउन लागेको गेटको काम रोक्न जिल्ला प्रशासन कार्यालयमा उजुरी हालेको हुँ। सांसद श्रीवास्तवले पनि नगर प्रमुख साहले अवरोध गरेको भन्दै कारबाहीको माग गर्दै प्रशासनमा उजुरी दिएका छन्। उनले आफना प्रतिनिधि पुरुषोत्तम झामार्फत उजुरी दिएका हुन्। संसदीय बजेट खर्चका लागि मेयरलाइ खबर गर्नुपर्ने वा अनुमति लिनुपर्ने भनेर कुनै प्रावधान छैन, श्रीवास्तवका स्वकीय सचिव चन्दन मि श्राले भने, तर मेयरले विकासको काममा पनि अवरोध गर्न खोजेका छन्, त्यसैले उनी विरुद्ध कारबाहीको माग गरी सहज वातावरण बनाउन माग गर्दै सिडिओमा उजुरी दिएका हौं। स्वागतद्वारका लागि करिब १ करोड बजेट बहुदरमाइ नगरपालिकाले चालु आर्थिक वर्षको नीति तथा कार्यक्रममा दुई वटा स्वागतद्वार निर्माणका लागि ४३ लाख ४० हजार ७ हजार ३४ रुपैयाँ बजेट विनियोजन गरेको छ। यो बजेटबाट वडा नम्बर २ बैरीया विर्ता र वडा नम्बर १ वि श्रामपुरमा स्वागतद्वार निर्माण भइरहेको छ। गत वर्ष असारको ते श्रो नगरसभाबाट पारित नगरस्तरीय योजनबाट दुई स्थानमा स्वागतद्वार निर्माण भइरहेको नगर प्रमुख साहले बताए। सोही नगरपालिकालाई समेत समेट्ने निर्वाचन क्षेत्र नम्बर २ का सांसद श्रीवास्तवको स्थानीय पूर्वाधार विकास साझेदारी कार्यक्रमको ४७ लाख २१ हजार १ सय ६६ रुपैयाँको लागतमा पनि ५ ठाँउमा स्वागतद्वार निर्माण भइरहेको छ। ५ वटा मध्ये ३ वटा स्वागतद्धार बहुदरमाइ नगरपालिकामै र बाँकी वीरगन्ज महानगर र पर्सागढी नगरपालिकामा निर्माण भइरहेको हो। तत्कालीन राजपाका महासचिव शिव पटेलले स्वागतद्वार निर्माणमा बजेटको दुरुपयोग मात्रै भएको बताउँछन्। स्वागतद्वार बनाएर जनताको जीवनशैलीमा कुनै रुपान्तरण नहुने उनको धारणा छ। बैरीयाविवर्ताकै स्थानीयसमेत रहेका पटेलले भने, अहिले हाम्रो गाँउमा सडक, स्वस्थ्य र शिक्षाको अवस्था बिजोग छ। तर मेयर र सांसदको जुँगाको लडाइँले एकै ठाँउमा २ वटा गेट बनिरहेको छ, यो बजेटको दुरुपयोग नै हो। एकले स्वागतद्वार बनाएपनि अर्काले बजेट सडकमा लगाउनुपर्नेमा दुवैले उपलब्धीहिन काममा बजेटको दुरुपोग गरिरहेका उनको भनाइ छ।"
"दुई मन्त्रीले झेलेको विधेयक : ५४ पटक छलफल, विवाद उस्तै","काठमाडौैं : संघीय निजामती सेवाको गठन, सञ्चालन र सेवाका सर्तसम्बन्धी विधेयक डेढ वर्षदेखि संसदीय समितिमा अड्किएको छ। तत्कालीन संघीय मामिला तथा सामान्य प्रशासनमन्त्री लालबाबु पण्डितले २०७५ माघ २७ मा यो विधेयक प्रतिनिधिसभामा पेस गरेका थिए। राज्यव्यवस्था तथा सुशासन समितिले यो विधेयकबारे ५४ वटा छलफल चलाएको छ। मंगलबार पनि विधेयकमाथि छलफल चल्यो। समिति सभापति शशि श्रेष्ठले विधेयकलाई टुंग्याउने गरी बैठक बसालेकी थिइन्। तर, केही सदस्य र मन्त्री हृदयेश त्रिपाठीले विधेयकलाई टुंग्याउन चाहेनन्। सभापति श्रेष्ठ अरूको कुरा सुनेपछि आवेगमा आइन्। यो विधेयकलाई अनिर्णयको बन्दी बनाउने हो भने मेरो भन्नु केही छैन। अगाडि बढाउने हो भने सबैले छलफल गरेर सहमति गर्नुपर्छ। समितिमा आएको कामलाई टुंगो लगाउने सबै सदस्यको दायित्व हुन्छ, यसमा मैले संयोजन गर्ने हो, उनले भनिन्, मैले हार्ड एन्ड फास्ट गर्न खोजेको होइन। सबैले छिट्टै टुंगो लगाऊँ भन्ने तर व्यवहारमा ढिलो गर्ने काम भइरहेको छ। मन्त्री त्रिपाठीले पनि आफू बाध्यात्मक अवस्थामा रहेको बताए। म मन्त्री नभएको भए मैले पनि जानेको थिएँ के गर्नुपर्छ भनेर। तर, के गर्नु पदमा बसेको छु। मैले यहाँहरूकै पूजनीय नेताहरूको अनुरोधमा समितिसमक्ष समय मागेको हुँ। दोष चाहिँ मलाई आएको छ, उहाँहरूले छलफल गरौं भनेरै मैले समय माग गरेको हुँ, उनले भने, संसद्को चालू अधिवेशनबाट यो विधेयकलाई पास गर्नुपर्छ भन्नेमा दुई मत छैन तर आजको समितिबाट यो विधेयक टुंगिन सक्दैन। तत्कालीन मन्त्री पण्डितको पालामा समितिमा सहमति भएका कतिपय व्यवस्थालाई नयाँ मन्त्री त्रिपाठीले उल्ट्याएका छन्। विधेयकका चारवटा मस्यौदा प्रतिवेदनमा छलफल भइसकेको छ। केही प्रावधानमा सहमति जुट्न सकेको छैन। गत पुस १४ गते छलफल टुंग्याउने तयारी थियो। तर, मन्त्री त्रिपाठीले अध्ययनका लागि भन्दै समय माग गरेका थिए। समितिले उनलाई पाँच दिनको समय दिएको थियो। त्यस बेलादेखि अड्किएको छलफलले मंगलबार निरन्तरता पाएको होे। मंगलबारको छलफलमा कांग्रेस सांसद दिलेन्द्रप्रसाद बडू, अमरेशकुमार सिंह, देवेन्द्रराज कँडेल र नेकपाका सांसद विजय सुब्बा, बृजेशकुमार गुप्ता, कृष्णगोपाल श्रेष्ठलगायतले विधेयकलाई मंगलबारैै टुंग्याउन नहुने धारणा गरेका थिए। केही सांसदले विवादित विषयमा पुनः आफ्ना धारण व्यक्त गरे। पूर्वमन्त्री पण्डितले संघ र स्थानीय सरकारबीच सम्बन्धसूत्र आवश्यक पर्ने भएकाले प्रमुख प्रशासकीय अधिकृत पनि संघकै हुनुपर्ने अडान लिए। सांसद कँडेलले आरक्षण कोटा जातीयभन्दा पनि आर्थिक हैसियतका आधारमा छुट्ट्याउनुपर्ने बताए। सांसद यशोदा सुवेदीले समितिको विधेयक प्रतिवेदनमा आएका कुरा संविधानविपरीत भएको प्रस्ट पारिन्। समाजवादीका सांसद राजेन्द्र श्रेष्ठले सबै भाषामा लोकसेवाको परीक्षा दिन मिल्ने प्रावधान ल्याउनुपर्ने बताए। विधेयक समितिमै अल्झिँदा प्रदेश र स्थानीय तहसम्बन्धी कानुन बन्न सकेका छैनन्। त्यसको निजामती सेवामा परेको छ। प्रशासनिक अस्थिरता वा संक्रमणको अवस्थामा कर्मचारीतन्त्र छ। प्रदेश र स्थानीय तहका कर्मचारी व्यवस्थापन हुन सकेको छैन। समायोजनपछि कर्मचारी संघ, प्रदेश र स्थानीय गरी तीन तहका भए पनि व्यवस्थापन हुन सकेको छैन। संघीय निमामती सेवा ऐनकै अभावमा स्थानीय तह र प्रदेशको कार्यसम्पादन, सेवा प्रवाहमा असर परेको छ। दोहोरो भूमिकामा मन्त्री समितिमा भएको सहमति मन्त्री त्रिपाठीले उल्ट्याउन थालेपछि विधेयक टुंगो लाग्न विलम्ब भएको सत्तारूढ सांसद बताउँछन्। मन्त्री त्रिपाठीले भने विभिन्न पार्टीका नेताहरूसँग सहमति गर्न खोज्दा ढिला भएको बताए। उनी विधेयकमा सहमतिका लागि दौडधुप गरिरहेका छन्। यही विषयमा बालुवाटार पुगेर प्रधानमन्त्रीसँग पनि छलफल गरेका छन्। उनले समिति सभापतिसँग दुई पटक अनौपचारिक छलफल गरेका छन्। मन्त्री हुनुअघि त्रिपाठीले मुख्यसचिव केन्द्रले पठाए पनि सचिवहरू प्रदेश सरकारकै हुनुपर्ने अडान राख्दै आएका थिए। तर, मंगलबार बसेको बैठकमा उनले सचिवहरू पनि केन्द्र सरकारकै हुनुपर्ने बताए। उनले समावेशिताको विषयमा कडा टिप्पणी दिँदै आएका थिए। उनी मधेसी, आदिवासी जनजातिको पक्षमा हुन्थे तर पछिल्लो छलफलमा उनले सरकारले ल्याएको प्रस्ताव नै मान्य हुने धारणा व्यक्ति गरेका छन्। सत्तारूढ सांसद महेश्वर गहतराजले मन्त्री त्रिपाठीको भनाइले आफूलाई अचम्मित तुल्याएको बताए। मन्त्रीज्यूले जुन विषयमा असहमति राख्नुभयो त्यसलाई देखेर मलाई अचम्म लागेको छ, उनले भने, समावेशिताको यत्रो ठूलो लडाइँ लडेर आएको उहाँले यस्तो कुरा राख्नु अचम्म कुरा हो। त्रिपाठी पक्षधर प्रदेश र स्थानीय तहमा एउटा पनि कर्मचारी संघको हुनु हुँदै नभनेर लागेका छन्। आरक्षणमा सहमति भइसकेको थियो। उमेर हद ६० वर्ष राख्ने, सहसचिवको खुला प्रवेशमा रोक, सचिवको बढुवा क्लस्टरका आधारमा हुने तर एक मन्त्रालयबाट अर्कोमा सरुवामा रोक नहुनेलगायत अधिकांश विषयमा सहमति थियो। प्रधानमन्त्री केपी ओलीले पुराना सहमतिकै आधारमा अघि बढ्न निर्देशन दिए पनि मन्त्री त्रिपाठीले विलम्ब गरिरहेका छन्। मन्त्रीकै कारण यो अधिवेशनमा विधेयक पारित हुने सम्भावन न्यून हुँदै गएको छ। जसले गर्दा राज्यको स्थायी अंग नै भद्रगोल भएको छ। संघमा कर्मचारीको भीड छ, स्थानीय तह र प्रदेशमा कर्मचारी अभाव छ। यसको असर सेवाप्रवाहमा परेको छ। पूर्वमन्त्री पण्डित आफ्नो पालामा एउटा विषयबाहेक सबैमा सहमति भइसकेको बताउँछन्। उनका अनुसार समितिमै प्रदेश सचिव र स्थानीय तहका प्रशासकीय अधिकृतबाहेक सबै सहमति भएको छ। स्थानीय तह र प्रदेशमा एक जना संघको कर्मचारी हुँदैन भन्ने संघीयताको अन्तर्राष्ट्रिय मान्यताविपरीत भएको उनी बताउँछन्। उनका अनुसार भारतमा पनि ६५ प्रतिशत कर्मचारी केन्द्रकै रहने गरेका छन्। केन्द्रकै कमान्डमा सहयोगात्मक र सहकार्यत्व रूपमा कर्मचारी व्यवस्थापन गर्ने पद्धति नै उपयुक्त भएको उनको ठहर छ। उनका अनुसार नेपालको संघीयता त्रिकोणात्मक मोडलको छ। संघसँग प्रदेश र स्थानीय तहलाई जोड्ने माध्यम नै प्रदेश सचिव र प्रमुख प्रशासकीय अधिकृतको हुने उनको भनाइ छ। प्रदेश सचिव र प्रशासकीय अधिकृत संघको कर्मचारी भए पनि उनीहरूको मूल्यांकन प्रदेश र स्थानीय तहबाटै हुने, उनीहरू प्रदेश र स्थानीय तहप्रति नै जवाफदेही र उत्तरदायी हुनुपर्ने प्रणाली नै आफूले प्रस्ताव गरेको उनी सुनाउँछन्। हाल प्रदेशको प्रमुख सचिव, संघको विशिष्ट श्रेणीको अधिकृत (सचिव), प्रदेश सचिव प्रथम श्रेणीको अधिकृत (सहसचिव) छन्। त्यस्तै काठमाडौं महानगरपालिकाको प्रमुख प्रशासकीय अधिकृत सचिवको व्यवस्था छ। अरू महानगरमा सहसचिवलाई प्रमुख प्रशासकीय अधिकृत राखिएको छ। नगरपालिकामा उपसचिव प्रमुख प्रशासकीय अधिकृत छन्। भद्रगोल बनाउने काम गरिएको छ, उनी भन्छन्, एउटा मात्रै सहमति हुन बाँकी थियो। सहमति भएका विषयलाई अहिले गन्जागोल गरियो। पूर्वसचिव कृष्णहरि बाँस्कोटा यो विधेयक पास नहुँदा संघ, प्रदेश र स्थानीय तीनै तहमा असर परेको बताउँछन्। नेपालमा संघीयताको बुझाइ फरकफरक भएकाले त्यसको प्रभाव निजामती ऐनमा परेको उनको विश्लेषण छ। उनका अनुसार कर्मचारीतन्त्र तहगत प्रणालीमा जान नसक्दा समस्या भएको हो। मन्त्री, नेता र केही कर्मचारीको स्वार्थका कारण यो ऐन गिजोलिएको उनी बताउँछन्। उनका अनुसार सचिव र मुख्यसचिवको पदावधि विषयमा लोभ देखिएको छ। पदावधि थप्न सक्ने व्यवस्था गर्ने प्रपञ्च हुँदै छ। हाल सचिवको पाँच वर्ष र मुख्यसचिवको तीन वर्ष पदावधि छ। उनका अनुसार टेड युनियनका विषयमा विवाद छ। दलगत ट्रेड युनियन राख्ने नराख्ने भन्ने विषय आएको छ। यस विषयमा भद्र हुनु नै राजनीतिक दल र उच्च प्रशासकलाई श्रेयष्कर उनको तर्क छ। उनका अनुसार महिलालाई ५० प्रतिशत आरक्षण दिन कुरा सही भए पनि खसआर्यलाई आरक्षण थप्ने र जनजाति, आदिवादीलगायतको घटाउनले विवाद आएको छ। बाँस्कोटा प्रत्येक मन्त्रालय नै सचिवको क्लस्टर हुनै पर्ने बताउँछन्। विशिष्टीकृत जमानामा सचिवको क्लस्टर हटाउने कुरा गलत भएको उनको भनाइ छ। एकात्मक व्यवस्थाबाट भर्खरै संघीयतामा गएको कारणले कर्मचारीलाई संघप्रति नै बढी मोह देखिएको बताउँदै उनले संघमा भर्नाका भएका कर्मचारीलाई उनीहरूका चाहनाअनुसार खटाउनुपर्ने बताए। जुन सहमति उल्ट्याइँदै छ १ उमेर हद ६० वर्ष : ऐन लागू भएको ६६ महिना थप गरी चौथो वर्षमा ६० पुयाउने २ आरक्षण : ४५ प्रतिशत मान्ने : ४५ प्रतिशतमा महिला क्लस्टर हटाउने र सबैमा ५०५० प्रतिशत महिला राख्ने ३ सचिव : बढुवा सेवा समूहका आधारमा हुने तर एक ठाउँबाट अर्को ठाउँ सरुवा गर्न रोक नहुने ४कडा अनुशासन : कर्मचारी कामभन्दा बढी पढ्नमा केन्द्रित भएको हुँदा काममुखी बनाउन कडाइ ५ सहसचिवलाई खुला प्रतिस्पर्धाबाट हटाउने०००"
विराटनगरले २२ प्रतिशत घटाएर बजेट ल्यायो,"विराटनगर : विराटनगर महानगरपालिकाले आगामी आर्थिक वर्षका लागि २२ प्रतिशतले घटाएर बजेट ल्याएको छ । बुधबार छैटौं नगरसभामा मार्फत महानगरले आगामी आर्थिक वर्ष २०७७०७८ का लागि ३ अर्ब ३७ करोड ८१ लाख १० हजार रुपैयाँको बजेट सार्वजनिक गरेको हो । कोरोना महामारी र लकडाउनका कारण राजस्वमा कमी आउनुको साथै निश्चित क्षेत्रमा बढी लगानी गर्नुपर्ने भएकाले यो वर्ष अघिल्लो आर्थिक वर्षको भन्दा २२ प्रतिशतले कम रहेको उपप्रमुख इन्दिरा कार्कीले बताइन् । चालु वर्षमा महानगरले ५ अर्ब १७ करोड रुपैयाँको बजेट प्रस्तुत गरेको थियो । चालू आर्थिक वर्षको भन्दा १ अर्ब ७४ करोड ४९ लाख कम बजेट महानगरले ल्याएको हो । नगरसभामा उपप्रमुख इन्दिरा कार्कीद्वारा प्रस्तुत बजेटमा महानगरपालिको प्रशासनिक खर्चतर्फ ३४ करोड १९ लाख ५० हजार, सामाजिक सुरक्षातर्फ ३६ करोड र ल्यान्डफिल्डको जग्गा खरिदसहित वातावरण तथा फोहोरमैला व्यवस्थापनतर्फ ११ करोड ४९ हजार ५० हजार रुँपैया बराबरको बजेट विनियोजन गरेको उल्लेख छ । नगर स्वास्थ्यतर्फ १९ करोड ५७ लाख ९५ हजार, शैक्षिक विकास कार्यक्रमतर्फ ५६ करोड १३ लाख ५ हजार, महिला बालबालिका एवं युवा विकास तथा खेलकुदतर्फ २ करोड ९ लाख २४ हजार र भौतिक पूर्वाधार निर्माण लगायतका अन्य पुँजीगत खर्चतर्फ १ अर्ब ७१ करोड ७९ लाख ६५ हजार रुँपैयाँ बराबरको बजेट विनियोजन गरिएको उपप्रमुख कार्कीले बताइन् । महानगरपालिकाले आन्तरिक स्रोतबाट ८९ करोड ८२ लाख १६ हजार ७ सय, संघीय तथा प्रदेश सरकारबाट प्राप्त हुने राजस्व बाँडफाँडबाट ७६ करोड ८२ लाख ५२ हजार ९ सय ४० र संघीय तथा प्रदेश सरकारबाट प्राप्त हुने वित्तीय समानीकरण अनुदानबाट ३८ करोड ७ लाख ६८ हजार प्राप्त गर्ने अनुमान गरेको छ । विराटनगर महानगरपालिकाद्धारा संघीय सरकार सशर्त अनुदानबाट १ अर्ब २ करोड ९ लाख, प्रदेश सरकार सशर्त अनुदानबाट २ करोड १० लाख ९ हजार १ सय ८०, संघीय सरकार बिशेष अनुदानबाट १३ करोड, प्रदेश सरकार समपूरक अनुदानबाट ३ करोड, वैदेशिक तथा अन्य संघसंस्थाको अनुदानबाट ३ करोड २६ लाख ७८ हजार १ सय ८० र जनसहभागिताबाट ९ करोड ६२ लाख ५ हजार रुपैयाँ आर्जन हुने अनुमान गरिएको छ । बजेट सार्वजानिकीकरणका क्रममा महानगर प्रमुख भीम पराजुलीले महानगरको पूर्वाधार विकाससँगै स्वास्थ्यमा केन्द्रीय भएर कार्य योजना अघि बढाएको बताएका छन् । यसैबिच विराटनगर महानगरपालिकाले आजीवन ४ जना प्रजातन्त्र सेनानीलाई मासिक २ हजार ५ सय दिने घोषणा गरेको छ । बुधबार छैटौं नगरसभामा प्रजातन्त्र सेनानी रमाप्रसाद रिजाल, शान्ता अधिकारी, शिवदत्त भट्टराई र श्याम सुब्बालाई सम्मान गर्दै अब उनीहरु सँगै बाँकी तीन जनालाई पनि आजीवन मासिक रुपमा नै सम्मान गर्ने घोषणा गरेको हो ।"
नेकपा स्थायी कमिटी शुक्रबार पुनः बस्ने,"काठमाडौं : सत्तारुढ नेपाल कम्युनिष्ट पार्टी (नेकपा) को स्थायी कमिटीको बुधबारदेखि शुरु भएको बैठक अध्यक्षद्वयको मन्तव्य र कार्यसूची तय गरी यही शुक्रबार पुनः बस्ने गरी सकिएको छ। प्रधानमन्त्री निवास बालुवाटारमा भएको बैठकमा वर्तमान परिस्थिति र बैठकका सम्बन्धमा अध्यक्षद्वय केपी शर्मा ओली र पुष्पकमल दाहाल प्रचण्डले मन्तव्य व्यक्त गरेका थिए। पार्टीका प्रवक्ता नारायणकाजी श्रेष्ठले अध्यक्षद्वयले सरकार, पार्टी र समग्र स्थिति तथा वर्तमान चुनौती र अवसरबारे विचार व्यक्त गरेको जानकारी दिए। अध्यक्षद्वयले कम्युनिष्ट विचारको आदर्श, मूल्यमान्यता र जनतमतका आधारमा सकारात्मक र नकारात्मक स्थितिको समीक्षा गरी सरकार र पार्टीलाई अगाडि बढाउनुपर्नेमा जोड ए। नेकपा केन्द्रीय प्रचार तथा प्रकाशन विभागका उपप्रमुख सूर्य थापाका अनुसार कोभिड१९ को नियन्त्रण, रोकथाम र उपचार, नेपालको सीमा समस्या र समाधान, सरकारको कामको समग्र समीक्षा, पार्टी कामको समीक्षा र साङ्गठानिक एकताका बाँकी काम, अमेरिकी मिलेनियम कर्पोरेशन सहायता (एमसिसी) र विविध कार्यसूची बैठकले अनुमोदन गरेको छ। विविधमा रुकुम(पश्चिम)मा गत जेठ १० मा भएको घटना, नागरिकतासम्बन्धी विधेयक र सङ्घीय सांसद्को भत्ताका कार्यसूची पनि अनुमोदन भएको छ।"
बालुवाटार बैठक : ओलीलाई माधवले रोक्न खोजेपछि,"काठमाडौं : नेपाल कम्युनिस्ट पार्टी (नेकपा) स्थायी कमिटी बैठकको प्रारम्भमा बुधबार अध्यक्षद्वय केपी ओली र पुष्पकमल दाहाल प्रचण्डले बोल्ने कार्यसूची थियो। कार्यसूची अनुसार प्रधानमन्त्री ओलीले सम्बोधन गर्दै गर्दा वरिष्ठ नेता माधव नेपाल बोलेपछि भनाभन भएको छ। बैठकमा सरकारले गरेका कामको विषयमा प्रधानमन्त्रीले धारणा राख्दै गर्दा बीचमै नेता नेपाल बोलेपछि भनाभन भएको बैठकमा सहभागी एक स्थायी कमिटी सदस्यले जानकारी दिए। पार्टी एकता जस्तो महत्वपूर्ण काम भएको, यसमा नेतृत्वले जोखिम मोलेर निर्णय गरेको, त्यसको परिणाम स्वरुप पार्टीले चुनावमा बहुमत प्राप्त गरेको र यसको सम्पूर्ण जस पार्टी नेतृत्वले लिएको भनेर ओलीले आफ्नो नेतृत्वमा भएका उपलब्धि सुनाउँदै गर्दा बीचमै नेपालले जवाफ दिएपछि भनाभन भएको हो। अरुले पनि काम गरेका छन्। अरुले गरेका काम चाहिँ देख्दै नदेख्ने ?, प्रधानमन्त्री बोल्दाबोल्दै बीचमै नेता नेपालले भने। वरिष्ठ नेता नेपालले प्याच्च बोलेपछि प्रधानमन्त्री ओलीले जवाफ फर्काए, मान्यजीले पनि बोल्न पाउनुहुन्छ। यो कुरा पनि मैले भन्नु पर्छ र ! आफ्नो पालोमा बोले भइगो नि ! ओलीको जवाफपछि नेता नेपाल केही समय शान्त भए। प्रधानमन्त्री ओलीले सरकारले दुई वर्षको अवधिमा सडकलाई बालबच्चा र वृद्धवृद्धाबिहीन बनाएको, त्यहाँ कोही भोकभोकै नभएको र सडकमा खाल्डाखुल्डी नभएको दाबी गरेपछि नेता नेपाल फेरि बीचमै बोले, मेरो निर्वाचन क्षेत्रको साँखु हिँड्नुहोस् । म तपाईंलाई खाल्डाखुल्डी देखाइदिन्छु। नेता नेपाल लगातार बोल्न थालेपछि भने प्रधानमन्त्री ओलीले आफ्नो सम्बोधनलाई निरन्तरता दिएका थिए। बैठकमा ओलीले पार्टी नेतृत्वलाई खुइल्याएर कोही माथि नपुग्ने भन्दै त्यस्तो भ्रम नपाल्न सुझाव दिए। नेतालाई खुइल्याएर कोही माथि पुग्दैन। अहिले पनि पार्टीमा गुटबन्दी र चलखेल चल्दै छ, ओलीले भने, नेतृत्वलाई खुइल्याएर आफ्नो कद बढ्छ भन्ने भ्रम नपाल्नुहोस्। बैठकमा बोल्दै अर्का अध्यक्ष पुष्पकमल दाहाल प्रचण्डले सबै चिज एउटै व्यक्तिले गरेको छ भन्नु गलत भएको टिप्पणी गरे। उनले प्रधानमन्त्रीतर्फ इंगित गर्दै आफूले मात्र सबै कुरा गरेको छु भन्नु गलत भएको बताए। पार्टी नेतृत्व र समूह नै साथमा भएको कुरा बिर्सनु नहुनेमा उनले जोड दिए। प्रचण्डले २०७५ जेठ २ गते भएको आलोपालो नेतृत्वको सहमति छोडेर आफूले गल्ती गरेकोसमेत स्वीकार गरेका छन्। उक्त सहमतिमा अढाइअढाइ वर्ष आलोपालो पार्टी र सरकारको नेतृत्व गर्ने उल्लेख गरिएको थियो। उक्त सहमति २०७६ असोज ४ मा प्रचण्डलाई कार्यकारी अध्यक्ष बनाएपछि कार्यान्वयन हुन सकेको थिएन। प्रचण्डले पहिलो सहमति छोडेर गल्ती गरियो भन्ने लागेको बैठकमा बताएका हुन्। बुधबारको बैठकमा प्रस्तावित कार्यसूची अध्यक्षको तर्फबाट महासचिव विष्णु पौडेलले प्रस्तुत गरेका थिए। कार्यसूचीमाथि बैठकमा सहभागी सहभागी नेताले धारणा राखेका थिए। कार्यसूची अनुसार अध्यक्षद्वले बुधबार नै बोलिसकेका छन्। बैठकले दोस्रो एजेन्डाको रुपमा कोरोना भाइरस (कोभिड१९) रोकथाम, नियन्त्रणका प्रयासमाथि छलफल हुनेछ। नेकपा स्थायी कमिटी बैठक, यस्ता छन् एजेण्डा नेकपा स्थायी कमिटीमा ओली र प्रचण्डको सम्बोधन : यी हुन् सात एजेण्डा नेकपा स्थायी कमिटी शुक्रबार पुनः बस्ने बैठकका थप एजेण्डामा सीमा समस्या समाधान, सरकारको काम, पार्टीको कामको समग्र समीक्षा र एकीकरणको पूर्णता जस्ता विषय समेटिएको प्रवक्ता नारायणकाजी श्रेष्ठले जानकारी दिए। त्यसैगरी अमेरिकी सहयोग मिलेनियम च्यालेन्ज कर्पोरेसन (एमसीसी) र अन्य विविध विषयमा छलफल हुने कार्यसूची रहेको छ। विविध एजेण्डामा रुकुम घटना, नागरिकता सम्बन्धी विधेयकमाथि छलफल हुने प्रवक्ता श्रेष्ठले जानकारी दिए। बुधबार अध्यक्षद्वयले सम्बोधन गरेपछि सकिएको बैठक असार १२ गते (शुक्रबार) पुन: बस्नेछ।"
सुदूरपश्चिम प्रदेशसभाको बैठक स्थगित,"सुदूरपश्चिम प्रदेशसभाको बुधबारको बैठक प्रतिपक्षी दल नेपाली कांग्रेस र राष्ट्रिय जनता पार्टीको अवरोधपछि स्थगित भएको छ । बैठक प्रारम्भ हुनासाथ आफ्नो आसनबाट उठेर प्रतिपक्षी दलका सदस्यले अवरोध गरेपछि सभामुख अर्जुनबहादुर थापाले बजेट माथिको छलफल गर्ने पहिलो दिन भएकोले आफ्नो आसनमा बस्न आग्रह गरेका थिए । सभामुखको आग्रहपछि पनि प्रतिपक्षी सदस्य आफ्नो आसनमा नबसेपछि एक जनालाई आफ्नो भनाइ राख्न अनुमति दिए । त्यसपछि नेपाली कांग्रेस संसदीय दलका नेता डा रणबहादुर रावलले क्वारेन्टाइनमा बसेका नागरिकलाई बिना स्वास्थ्य जाँच घर पठाउने कार्य भइरहेको, उनीहरुको पिसिआर जाँच नहुँदा सङ्क्रमणको थप जोखिम बढेको क्वारेन्टाइनको अवस्था लथालिङ्ग भइ जनता त्रसित हुँदा पनि प्रदेश सरकार गम्भीर नभएको भन्दै तत्काल पिसिआरबाट स्वास्थ्य जाँचको व्यवस्था गर्न र नागरिकलाई व्यवस्थित क्वारेन्टाइनको व्यवस्था गरी रोग नियन्त्रणमा प्रभावकारी काम गर्न माग गरे। त्यसपछि पनि प्रतिपक्षी सदस्य आफ्नो आसनबाट उठेर विरोध गरेपछि सभामुखले बैठक स्थगन गरिएको जानकारी गराए । आजको बैठकमा सरकारको आगमी आर्थिक वर्षका लागि ल्याइएको बजेट कार्यक्रममाथि छलफल सुरु गर्ने कार्यसूची रहेको थियो ।"
चीनले अतिक्रमण गरेको भूभाग फिर्ता ल्याउन माग गर्दै संसद्मा संकल्प प्रस्ताव,"काठमाडौं : चीनले अतिक्रमण गरेको नेपाली भूभाग फिर्ता ल्याउन माग गर्दै नेपाली कांग्रेसका नेताहरुले संसदमा संकल्प प्रस्ताव दर्ता गरेका छन् । बुधबार नेताहरुले कूटनीतिक माध्यमबाट चीनले अतिक्रमण गरेको भूभाग फिर्ता ल्याउन माग गर्दै संकल्प प्रस्ताव दर्ता गरेका हुन् । पछिल्ला दिनमा देशका विभिन्न ठाउँमा चीनले नेपालको भूभाग अतिक्रमण गरेका खबर सार्वजनिक भएपछि कांग्रेसका नेता देवेन्द्रराज कँडेल, सत्यराम शर्मा खनाल र संजयकुमार गौतमले संसदमा संकल्प प्रस्ताव दर्ता गराएका हुन् । समग्रमा नेपालको भूभाग चीनको अतिक्रमणमा परेको हुनाले ती भूभागलाई कूटनीतिक माध्यमबाट वार्ता गरी फिर्ता ल्याउनका लागि र त्यहाँको स्थिति एवम् वास्तविक अतिक्रमणमा परेका भूभाग र गाउँसमेतको अवस्थाको सम्बन्धमा सत्यतथ्य सदनलाई जानकारी गराउन नेपाल सरकारलाई निर्देशन गर्नएका लागि यो संकल्प प्रस्ताव पेश गरेका छौँ ।"
नेकपा स्थायी कमिटीमा ओली र प्रचण्डको सम्बोधन : यी हुन् सात एजेण्डा,"काठमाडौं : सत्तारुढ नेकपा कम्युनिस्ट (नेकपा) स्थायी कमिटी बैठक एजेण्डा तय गर्दै सकिएको छ। बुधबार बालुवाटारमा बसेको बैठकले एजेण्डा तय गरेको हो। बैठकको प्रस्तावित कार्यसूची अध्यक्षको तर्फबाट महासचिव विष्णु पौडेलले प्रस्तुत गरेका थिए। कार्यसूचीमाथि बैठकमा सहभागी सहभागी नेताले धारणा राखेका छन्। कार्यसूची अनुसार बैठकको प्रारम्भमा प्रधनमन्त्री एवम् अध्यक्ष केपी ओली र अर्का अध्यक्ष पुष्पकमल दाहाल प्रचण्डले सम्बोधन गर्ने पहिलो एजेण्डा रहेको थियो। सोही क्रममा अध्यक्षद्वय ओली र प्रचण्डले पछिल्लो राजनीतिक घटनाक्रम र पार्टीले निर्वाह गर्नुपर्ने जिम्मेवारीको विषयमा मन्तव्य राखेका छन्। बैठकले दोस्रो एजेन्डाको रुपमा कोरोना भाइरस (कोभिड१९) रोकथाम, नियन्त्रणका प्रयासलाई समेटेको छ। गृहको परिपत्र : उपत्यका प्रवेश गर्नेलाई १४ दिन क्वारेन्टाइनमा राख्नू नेकपा स्थायी कमिटी बैठक, यस्ता छन् एजेण्डा राष्ट्रपतिबाट राजनीतिक दलका शीर्ष नेतालाई बोलावट असारे बजेट सकाउन सांसद र मेयरबीच हानथाप : एकै ठाउँमा दुई स्वागतद्वार सुदूरपश्चिम प्रदेशसभाको बैठक स्थगित तेस्रो एजेण्डामा सीमा समस्या समाधानको विषय समेटिएको छ भने चौथो एजेण्डामा सरकारको कामको समग्र समीक्षा समेटिएको प्रवक्ता नारायणकाजी श्रेष्ठले जानकारी दिए। त्यसैगरी पाँचौ एजेण्डामा पार्टीको कामको समीक्षा र एकीकरणको पूर्णताको विषयमा छलफल हुने श्रेष्ठले जानकारी दिए। छैटौ एजेण्डाको रुपमा एमसीसीको बारेमा छलफल हुने गरी कार्यसूची तय भएको हो। त्यसबाहेक विविध एजेण्डामा भने रुकुम घटना, नागरिकता सम्बन्धी विधेयकमाथि छलफल हुने प्रवक्ता श्रेष्ठले जानकारी दिए। बुधबार अध्यक्षद्वयले सम्बोधन गरेपछि सकिएको बैठक असार १२ गते पुन बस्नेछ।"
नागरिकता विधेयकमा गगनको यस्तो प्रस्ताव,"काठमाडौं : नेपाली कांग्रेसका नेता गगन थापाले नागरिकता विधेयकको विषयमा एकमत हुन सबैलाई आग्रह गरेका छन्। थापाले नेपालको संशोधित नक्साको विषयमा जस्तै सबै एकजुट हुनुपर्नेमा जोड दिएका हुन्। नागरिकतामा समानतालाई मन्त्र बनाएर विभेदकारी व्यवस्था हटाउने समझदारी बनायौं भने मलाई विश्वास छ। वैवाहिक अंगीकृत नागरिकतामा समयावधि राख्ने कुरामा हाम्रो मत मिल्नेछ, थापाले भने, जसरी नक्साको विषयमा एकजुट भएका थियौं त्यसैगरी यो विषयमा पनि आवेग होइन विवेकका साथ सामूहिक प्रयासबाट समाधान खोजौँ।"
एमसीसी अनुमोदनलाई थप समय मागिने,"काठमाडौं : पार्टीमा सहमति जुट्न नसकेपछि अमेरिकी सहयोग नियोग मिलेनियम च्यालेन्ज कर्पोरेसन (एमसीसी) सँगको कम्प्याक्ट सम्झौता संसदवाट अनुमोदनका लागि सरकारले थप समय माग्ने करिब निश्चित भएको छ। एमसीसीको वजेट कार्यान्वयन इकाई मिलेनियम च्यालेन्ज एकाउन्ट (एमसिए नेपाल) ले सरकारलाई संसदवाट सम्झौता अनुमोदन गर्न दिएको म्याद असार १६ मा सकिँदैछ। नेकपाले यस विषयमा पार्टी स्थायी समिति वैठकमा छलफलको तयारी गरेको छ। नेकपाले बुधबारदेखि स्थायी समिति वैठक वोलाएको छ। प्रधानमन्त्री निवास वालुवाटारमा ६ महिनापछि वोलाइएको स्थायी समितिको ठोस एजेन्डासमेत नेताहरुले तय गर्न सकेका छैनन्। वैठकमै छलफल पछि एजेण्डा तय गरिने समझदारीपछि स्थायी समिति वैठक वस्न लागेको स्थायी समिति सदस्य हरिवोल गजुरेलले बताए। यसअघि मंगलवार दुई अध्यक्ष प्रधानमन्त्री केपी ओली, पुष्पकमल दाहाल, उपाध्यक्ष बामदेव गौतम, महासचिव विष्णु पौडेल र स्थायी समिति सदस्य जर्नादन शर्मावीच भएको छलफलमा यसबारे समझदारी जुट्न सकेको थिएन। स्थायी समिति वैठकका एजेण्डा अझै तय भइसकेको छैन। तर, सरकार एवं पार्टी कामको समिक्षा, कोरोना, एमसीसी, नेपालभारत सम्बन्ध र नक्साका विषयमा केन्द्रीत रहेर मोटामोटी छलफल हुनेछ, गजुरेलले अन्नपूर्णसँग भने, नेताहरुले एजेण्डा अझै फाइनल भएको छैन भन्नुभएको छ। यो वैठक नेकपाभित्र मात्र होइन इतर पार्टीका लागि पनि वहुप्रतिक्षित छ। संसदमा विगत एक वर्षदेखि विचराधिन एमसिसि सम्झौतामा नेकपाले के निर्णय गर्ला भन्ने आम चासो छ। नेकपाभित्रै यो सम्झौता विवादमा परेपछि अध्ययनका लागि गत माघ १५ देखि १९ सम्म वसेको केन्द्रीय समिति वैठकले वरिष्ठ नेता झलनाथ खनालको नेतृत्वमा स्थायी समिति सदस्य भीम रावल र परराष्टमन्त्री प्रदीप ज्ञवाली सदस्य रहेको अध्ययन कार्यदल बनाएको थियो। कार्यदलले सम्झौता परिमार्जनविना संसदवाट अनुमोदन गर्न नहुने सुझाव दिएपछि प्रधानमन्त्री दवावमा थिए। प्रतिवेदनमा परराष्ट्रमन्त्री ज्ञवालीको भने फरक मत थियो। पार्टीभित्रै थप गिजोलिएपछि यसलाई रस्साकस्सीका वीच नेताहरुले आफनो प्रतिष्ठाको विषय वनाएर अनुमोदन गर्ने, नगर्ने भन्दा पनि थप समय लिएर जाने तिर नेताहरु करिव समझदारी नजिक पुग्न खोजेको देखिएको छ। ६ महिनादेखि १ वर्षसम्मको थप समय अनुमोदनका लागि मागेर जाने की भन्नेतिर छलफल अगाडी बढेको छ। अब यस विषयमा स्थायी समितिमा थप छलफलपछि निर्णय हुन सक्छ, एक स्थायी समिति सदस्यले भने। पार्टीभित्रै चर्काै विवादमा परेको कम्प्याक्ट सम्झौता सदनवाट पारित गर्ने, नगर्नेमा नेकपाभित्र दुई धार थियो। अध्यक्ष तथा प्रधानमन्त्री केपी ओली सदनवाट जसरी हुन्छ पारित गर्ने पक्षमा छन्। अर्का अध्यक्ष पुष्पकमल दाहाल अध्ययन कार्यदलले तयार पारेको प्रतिवेदनले औल्याएका विषयमा संसोधन गरेर मात्र पारित गर्ने अडानमा छन्। उनलाई यसमा झलनाथ खनाल, माधव नेपाल, वामदेव गौतम, नारायणकाजी श्रेष्ठले साथ थिएका छन्। एमसिसिलगायत विषयमा छलफल गर्न स्थायी समिति वैठकको मिति तोकेपछि आइतबारयता लगातार तीन दिन अध्यक्षद्वय ओली र दाहालवीच छलफल भइरहेको छ। तर, समझदारी जुटन नसकेपछि महासचिव विष्णु पौडेलले वीचको वाटो पहिल्याउन नेताहरुलाई सुझाएको स्रोतले जनायो। महासचिव पौडेलले कुनै एउटा पोजेक्टलाई प्रतिष्ठाको विषय वनाएर पास र फेल गर्ने भन्दा पनि मध्यमार्गी वाटोवाट जानुपर्ने धारणा राखेका थिए। पौडेलले थप समय लिएर वुझाईमा एकरुपता कायम गरी अनुमोदन गर्नसकिने प्रस्ताव ल्याएपछि नेताहरु त्यसैमा सहमति नजिक पुगेको स्रोतको भनाइ छ। पार्टी बैठक वुधबार शुरु हुन्छ। त्यहाँ एजेण्डाहरु प्रस्तुत हुन्छन्। वैठक कसरी शुरु गर्ने, केके एजेण्डा राख्ने भन्नेमा उहाहरु (अध्यक्षद्वय) ले कुरा राख्नुहुन्छ। त्यसपछि सबैको धारणा सुनेपछि मात्र कसरी जाने भन्ने केही कुरा आउला, स्थायी समिति सदस्य देवेन्द्र पौडेलले अन्नपूर्णसाग भने, वैठक शुरु भएकै दिन एमसीसीबारे वार की पार हुँदैन। नेताहरुको अलग्गै छलफल नेकपामा स्थायी समिति वैठक बोलाउन गत वैशाख १० मै २० स्थायी समिति सदस्यले लिखित माग गरेका थिए। विधानतः कुनै कमिटिको २५ प्रतिशत सदस्यले लिखित रुपमा माग गरे केन्द्रीय समितिको हकमा एक महिना र अन्य कमिटिकोह कमा १५ दिनभित्र वैठक वोलाउनु पर्ने ब्यवस्था छ। नेकपामा ४५ सदस्यीय स्थायी समिति छ। जसमध्ये एक जना सभामुख निर्वाचित भएकाले अहिले ४४ जना छन्। त्यसवेला दुई पटक २५ र ३१ वैशाखमा स्थायी समिति वैठक वोलाएर पनि अन्तिम समयमा स्थगित हुन पुगेको थियो। त्यसपछि वैठक वस्न सकेको थिएन। वुधबार वस्ने वैठकमा नेताहरुवीच तिव्र धुव्रिकरण हुने आशंका गरिरहेकै वेला वालुवाटारमा ओली पक्षिय र दाहाल निवासमा दाहालनेपाल पक्षीय नेताहरुको अलग्गै छलफल भएको छ।"
"नेकपा स्थायी कमिटी बैठक, यस्ता छन् एजेण्डा","काठमाडौं : बैठक माग गरिएको दुई महिनापछि नेपाल कम्युनिस्ट पार्टी(नेकपा)को स्थायी कमिटी बैठक बसेको छ । बुधबार १२ बजेबाट प्रधानमन्त्री निवास बालुवाटारमा बैठक सुरु भएको हो । आजको स्थायी कमिटी बैठकका लागि ५ वटा विषय कार्यसूचीमा समावेश गरिएको छ । सुरुमा अध्यक्षद्वयले मन्तव्य राख्ने कार्यक्रम रहेको छ । त्यसपछि सरकारका कामकारबाहीबा बारेमा छलफल हुनेछ । सीमा समस्या, कोरोना महामारीमा सरकारले खेलेको भूमिकाका बारेरमा बैठकमा छलफल गर्ने तयारी भएको छ। त्यसबाहेक एमसीसी र पार्टी एकताका विषयमा पनि छलफल गर्ने गरी कार्यसूची तयार पारिएको छ । गत १० वैशाखमा स्थाथी कमिटीको बैठक माग गर्दै अध्यक्षद्वय केपी ओली र पुष्पकमल दाहाललाई २० जना स्थायी कमिटी सदस्यहरूले पत्र बुझाएका थिए । सरकारका काम कारबाहीका कारण पार्टीमा विवाद बढ्दै गएपछि नेकपाको अन्तरिम पार्टी विधानको धारा ५९ )४) अनुसार २० जना स्थायी कमिटी सदस्यले बैठक माग गर्दै पत्र बुझाएका थिए। २५ प्रतिशत सदस्यले लिखित रूपमा बैठक माग गरेमा १५ दिनभित्र बोलाउनुपर्ने भएपनि पटकपटक बैठक बोलाउँदै स्थगित गर्दै गरिँदै आएको थियो।"
राष्ट्रपतिबाट राजनीतिक दलका शीर्ष नेतालाई बोलावट,"काठमाडौं : राष्ट्रपति विद्यादेवी भण्डारीले पूर्वप्रधानमन्त्रीलगायत संसदमा प्रतिनिधित्व गर्ने राजनीतिक दलका प्रमुख नेतालाई शीतल निवासमा बोलाएकी छिन्।समसामयिक विषयमा छलफल गर्न राजनीतिक दलका शीर्ष नेतालाई बोलाएको राष्ट्रपतिका प्रमुख स्वकीय सचिव भेषराज अधिकारी जानकारी दिए। उनका अनुसार कोभिड१९, संविधानमा भएको संशोधनलगायत समसामयिक विषयमा छलफल गर्न शीलत निवासमा साँझ ५ बजे नेताहरुलाई बोलाइएको हो। छलफलमा पूर्वप्रधानमन्त्री, राजनीतिक दलका शीर्ष नेता, सभामुख, राष्ट्रियसभाका अध्यक्ष र उपाध्यक्ष तथा संसद्मा प्रतिनिधित्व गर्ने सबै दललाई आमन्त्रण गरिएको छ।'कोभिड १९ को कारण बन्दाबन्दीले गर्दा राजनीतिक दलका शीर्ष नेतासँग राष्ट्रपतिको तीनचार महिना नै भेट भएको थिएन, उनले भने, 'सामूहिक भेट गर्न र समसामयिक विषयमा छलफल गर्न नेताहरुलाई बोलाउनु भएको हो।राष्ट्रपतिको यो नियमित भेटघाट पनि हो।'"
अमेरिकी समकक्षीसँग परराष्ट्रमन्त्रीको टेलिफोन वार्ता,काठमाडौं : परराष्ट्रमन्त्री प्रदिप ज्ञवाली र अमेरिकी विदेशमन्त्री माइकल आर पोम्पियोबीच टेलिफोन वार्ता भएको छ। बुधबार दिउँसो मन्त्री ज्ञवालीले अमेरिकी सकमक्षी पोम्पियोसँग वार्ता गरेका हुन्। कुराकानीमा विश्वव्यापी महामारीको रुपमा फैलिएको कोरोना भाइरस (कोभिड१९) का कारण उत्पन्न परिस्थिति र सहयोगको बारेमा कुराकानी भएको परराष्ट्र मन्त्रालयले जनाएको छ। मन्त्रालयका अनुसार दुई मन्त्रीले कोरोनाविरुद्धको लडाईमा गरिरहेको कामका बारेमा आफ्ना अनुभव पनि साटेका छन्। सँगै कोरोनका कारण ज्यान गुमाएका प्रति श्रद्धान्जली अर्पण गरेका छन्। अमेरिकी सहयोग मििलेनियम च्यालेन्ज कर्पोरेसन (एमसीसी) पारित हुन नसक्दा यस विषयमा अमेरिकाले चाँसो बढाएको छ। एमसीसी अनुमोदन गर्ने समय सकिनै लाग्दा अमेरिकी विदेशमन्त्रीले नेपाली समकक्षीसँग कुराकानी गर्नुलाई महत्वका साथ हेरिएको छ।
वडाध्यक्ष तामाङको निधन,"चितवन : पू्र्वी चितवनको राप्ती नगरपालिका११ का वडाध्यक्ष हितबहादुर योञ्जन तामाङको निधन भएको छ। उनको ४९ वर्षको उमेरमा मकवानपुरको भिमफेदीमा निधन भएको कान्छा छोरा हरि तामाङले जानकारी दिए। लामो समयदेखि अल्सरको उपचार गर्दै आएका तामाङको पछिल्लो समय कलेजोले काम गर्न छाडेको थियो। समस्या जटिल भएपछि उनलाई अस्पतालले घरमा नै आराम गर्न भनी पठाएको नगरपालिका प्रमुख प्रभा बरालले जानकारी दिए। उजका अनुसार तामाङको निधन बुधबार दिउँसो ४ बजे भएको हो। उनलाई केही दिनअघि आयुर्वेदिक उपचारका लागि मकवानपुरको भीमफेदी लगिएको थियो। उपचारका क्रममा तामाङको निधन भएको हो। नगरसभा सकिने समयमा उनको निधन भएको खबर आएको प्रमुख बरालले बताए। तामाङ विसं २०७४ को स्थानीय तहको निर्वाचनमा नेकपा एमालेका तर्फबाट वडाध्यक्षमा निर्वाचित भएका थिए। उहाँको एक श्रीमती, दुई छोरा र दुई छोरी छन्।"
काठमाडौं उपत्यकामा थपिए २ जना कोरोना संक्रमित,काठमाडौं : काठमाडौं उपत्यकामा थप २ जनामा कोरोना संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले उपत्यकामा थप २ जनामा कोरोना भाइरस संक्रमण पुष्टि गरेका हुन्। शुक्रराज ट्रपिकल तथा सरुवा रोग अस्पतालको प्रयोगशालामा काठमाडौंका एक पुरुष र पाटन अस्पताल ललितपुरको प्रयोगशालमा गरिएको परीक्षणमा ललितपुरकी एक महिलामा कोरोना संक्रमण देखिएको हो। योसहित नेपालमा संक्रमितको संख्या १० हजार ७२८ पुगेको छ। बुधबार मात्र ६२९ जनामा कोरोना संक्रमण देखिएको मन्त्रालयले पुष्टि गरेको छ।मन्त्रालयका अनुसार थप ११४ जना कोरोना जितेर डिस्चार्ज भएका छन्। कोरोनाबाट मृत्यु हुनेको संख्या २४ पुगेको छ। मन्त्रालयका अनुसार अहिलेसम्म पीसीआर विधिबाट १ लाख ९३ हजार १९४ र आरडीटी विधिबाट २ लाख ८३ हजार ६९६ जनाको नमुना परीक्षण गरिएको छ । पछिल्लो २४ घण्टामा विभिन्न प्रयोगशालामा पीसीआर विधिबाट ६ हजार ८२८ र आरडीटी परीक्षणमा १२ हजार ११२ जनाको नमुना परीक्षण गरिएको छ ।मन्त्रालयका अनुसार क्वारेन्टाइनमा ७८ हजार ६४८ छन् भने आइसोलेसनमा ८ ३६६ जनाको उपचार भइराखेको छ। रेडजोनमा ५०९ जना रहेका छन्। ललितपुरका एकजना रेडजोनमा परेका छन्।
दाङमा एकैदिन थपिए ७६ कोरोना संक्रमित,"दाङ : दाङमा बुधबार एकै दिन ७६ जनामा कोरोना संक्रमण पुष्टि भएको छ । राप्ती स्वास्थ्य विज्ञान प्रतिष्ठानमा गरिएको पीसीआर परीक्षणमा यस्तो पुष्टि भएको हो । बंगलाचुली गाउँपालिकाका ४२ जना र घोराही उपमहानगरका ३४ जनामा गरी एकै दिन ७६ जनामा कोरोना पोजिटिभ देखिएको प्रतिष्ठानले जनाएको छ । बंगलाचुली गाउँपालिका २ बाट संकलन गरिएको ८४ जनाको स्वाबमध्ये ४९ जनाको परीक्षण गरिएको र ती मध्ये ४२ जनामा कोरोना पोजिटिभ देखिएको हो । संक्रमित हुनेहरुको उमेर ५ देखि ४४ वर्ष उमेर समुहको छ । तीमध्ये ३ जना महिला रहेका छन् भने ३९ जना पुरुष रहेका छन् । घोराही उपमहानगरको १ का २५ जना, वडा नम्बर ४ का ४ जना, वडा नम्बर ५ का ४ जना र वडा नम्बर १५ का एक जना गरी ३४ जना व्यक्तिमा कोरोना पुष्टि भएको छ । यसमा तीनजना महिला रहेका छन्। जिल्ला आपतकालिन कार्य सञ्चालन केन्द्र अनुसार यो सँगै दाङमा कोरोना संक्रमितको संख्या ३ सय ७५ पुगेको छ । प्रतिष्ठानमा गरिएको स्वाब परीक्षणमा प्युठानका १० जनामा पनि कोरोना संक्रमण पुष्टि भएको छ । प्युठान मल्लरानी गाउँपालिका र झिम्रुक गाउँपालिकाबाट संकलन गरिएको १४ जनाको स्वाब मध्य १० जनाको पोजिटिभ देखिएको प्रतिष्ठानले बताएको छ । प्रतिष्ठानले राप्ती स्वास्थ्य बिज्ञान प्रतिष्ठान, घोराही उपमहानगरपालिका, तुलसीपुर उपमहानगरपालिका, बंगलाचुली गाउँपालिका, दंगिशरण गाउँपालिका, शान्तिनगर गाउँपालिका, राप्ती गाउँपालिका, राजपुर गाउँपालिका, प्युठानको मल्लरानी गाउँपालिका, झिम्रुक गाउँपालिका, स्वर्गद्धारी नगरपालिका, माण्डबी गाउँपालिका, कपिलबस्तु लगाएतका क्षेत्रबाट संकलन गरिएको ७ सय ५९ जनाको स्वाब परिक्षण गर्दा ९४ जनामा कोरोना देखिएको जनाएको छ । दाङको घोराही र बंगलाचुली कोरोनाको इपिसेन्टर बन्दै गएका छन्। बंगलाचुलीका सबै क्यारेन्टाइनमा ५० प्रतिशतभन्दा बढी संक्रमित देखिएका छन् ।"
भीमेश्वर नगरपालिकाको बजेट ८७ करोड,"दोलखा : भीमेश्वर नगरपालिकाले आर्थिक वर्ष २०७७७८ को लागि करिब ८७ करोडको बजेट सार्वजनिक गरेको छ । सदरमुकाम चरिकोटमा भीमेश्वर नगरपालिकाको सातौं नगरसभामा बुधबार उपप्रमुख कमला बस्नेतले ८६ करोड ७३ लाख ४८ हजारको बजेट सार्वजनिक गरेकी हुन् । उपप्रमुख बस्नेतले सार्वजनिक गरेको बजेटअनुसार चालुतर्फ ८ करोड ५० लाख, पूँजीगततर्फ ७८ करोड ८ लाख ४८ हजार र वित्त व्यवस्थापनतर्फ ५ लाख विनियोजन गरिएको छ ।क्षेत्रगत रुपमा आर्थिक विकासमा १० करोड ४५ लाख ५ हजार, सामाजिक विकासमा ३३ करोड ६१ लाख ३३ हजार, पूर्वाधार विकासमा ३२ करोड १७ लाख ५ हजार विनियोजन गरिएको छ। वन, वातावरण र विपद् व्यवस्थापनमा १ करोड २ लाख ५० हजार र सुशासन तथा संस्थागत विकास (कार्य सञ्चालन तथा प्रशासनिक खर्च समेत)मा ९ करोड ४७ लाख ५५ हजार विनियोजन गरिएको भीमेश्वर नगरपालिकाकी उप्रमुख कमला बस्नेतले बताइन् । भीमेश्वर नगरलाई संघीय सरकारबाट ५६ करोड ५७ लाख, बागमती प्रदेश सरकारबाट ८ करोड ६९ हजार, संघीय राजश्व बाँडफाँडबाट ८ करोड ४३ लाख १९ हजार ३५० तथा बागमती प्रदेश राजश्व बाँडफाँडबाट ३ करोड २४ लाख ५३ हजार रकम प्राप्त हुने सहित गरी आर्थिक वर्ष २०७७७८ को बजेटमा समावेश गरिएको नगरपालिकाले जनाएको छ। विगत ३ वर्षदेखि खर्च गर्न नसकेर चालु आर्थिक वर्षसम्म 'डम्प' भएर बसेको ७ करोड ९८ लाख ६ हजार ६५० लाई पनि उपप्रमुख बस्नेतले बजेटमा समावेश गरेकी थिइन् । २ करोड ५० लाख आन्तरिक स्रोतबाट आम्दानी हुने नगरको अनुमान छ । अनुमानित आय व्यय विवरणमा १५ लाख रुपैयाँ न्यून हुने नगरपालिकाको अनुमान छ । प्रतिशतका हिसाबले आर्थिक विकासमा १२ दशमलब ०४, सामाजिक विकासमा ३८ दशमलब ७५, पूर्वाधार विकासमा ३७ दशमलब ०९, वन वातावरण र विपद् व्यवस्थापनमा १ दशमलब २० र सुशासन तथा संस्थागत विकासमा १० दशमलब ९२ प्रतिशत खर्च हुने उपप्रमुख बस्नेतद्वारा नगरसभामा प्रस्तूत बजेटमा उल्लेख छ ।"
"छाँयानाथ राराको नगरसभा विवाद : मेयर भन्छन् उद्घाटन सत्र सकियो, उपमेयर भन्छिन भएकै छैन","मुगु : छाँयानाथ रारा नगरपालिकाको आगामी आर्थिक वर्ष ०७७०७८ का लागी नीति तथा कार्यक्रमको लागि सञ्चालन हुन लागेको नगरसभा मेयर र उपमेयर पक्षको विवादका कारण नगरसभा अगाढी बढ्न सकेको छैन्। बुधबार बिहान ११ बजे सञ्चालन हुने भनिएको नगरसभा छाँयानाथ रारा नगरपालिकाका मेयर हरिजङ्ग शाही पक्ष र उपमेयर सुन्तला रोकाया पक्षका कार्यपालिका सदस्य तथा अन्य जनप्रतिनधीहरुबीच विवाद भएको हो। छाँयानाथ रारा नगरपालिका बुधबार बिहान ११ बजे होटेल अनुसा टपमा सातौं नगरसभा आयोजना गरेको थियो। उपमेयर सुन्तला रोकाया पक्षले स्थानीय सरकार सञ्चालन ऐन २०७४ को दफा ६७ अनुसार बजेट तथा कार्यक्रम तर्जुमा समितिको बैठक नभएको, सोही ऐन को दफा ६७ अनुसार बजेट तथा कार्यक्रम योजना तर्जुमा समितिले तयार गरेको अन्तिम प्रस्ताव कार्यपालिकाको बैठकमा पास नभएको, टोल स्तरको योजना तर्जुमा नभएको, नगरपालिकाको १४ वडा मध्ये ७ वटा वडाको योजना तर्जुमा सम्पन्न भए पनि नगरपालिकामा पेश नभएको कर्णाली प्रदेश सरकारले जारी गरेको नगर तथा गाँउ सभा सञ्चालन लागी बनेको ऐनको दफा ५८ को १ (ख) बमोजिम आमन्त्रण नभएको भन्दै विवाद भएको हो। योजना तथा बजेट कार्यपालिकाको बैठकबाट पारित नभईलगायत नगरसभाबाट पारित हुने अन्य विषय नियमविरुद्ध भई नगर सभाको उद्धघाटन स्थगित गरी अन्य प्रक्रिया अगाढी बढाउन उपमेयर रोकाया दवाब छ। मेयर हरिजङ्ग शाही पक्षले भने सबै प्रक्रिया ऐन नियम अनुसार भएका कारण सातौ नगर सभा स्तगित नहुने उडान रहेको छ। मेयर हरिजङ्ग शाहीले सबै ऐन नियम अनुसार नगरसभाको उद्घाटन सञ्चालन गर्न लागेको बताएका थिए। उद्धघाटन सत्र स्थगित गर्न माग गरेको भए पनि कडा सुरक्षाको घेराभित्र मेयर पक्षले नगरसभा उद्धघाटन गरेको बताएका छन्। यता उपमेयर सुन्तला रोकाया पक्ष नगर सभामा आफनो बहुमत भएकाले नगर सभा स्तगित भएको बताएका छन्। बिहान ८ बजेदेखि जिल्ला प्रशासन कार्यालयमा दुबै पक्षबीच छलफल भएको थियो। छलफमा मेयर पक्षले उद्घाटन सत्र सञ्चालन गर्ने र अन्य सत्र दुबै पक्षको सहमति अनुसार स्थगित गरि छलफलपछिको सहमति अनुसार अगाढी बढाउने अडान राखेको थिए। उपमेयर पक्षले मेयरले एकलौटि ढङ्गले नियमविरुद्ध नगरसभा गर्न लागेको भन्दै असार २५ गतेसम्म स्थगित गर्ने अडान राखेका थिए। नेकपाका जिल्ला स्तरका नेता र नेपाली कांग्रेसका जिल्ला स्तरका नेतासहित मेयर शाही र उपमेयर रोकायाबीचको सहमतिमा उदघाट्न सत्र सञ्चालन गरी अन्य प्रक्रिया स्थगित गर्ने सहमति भएको थियो। उममेयर नआउँदै मेयरले उद्धघाटन गर्न लागेको भन्दै उपमेयर पक्षका ३६ जनाले सभाहलभित्र नाराबाजी गर्दै केही कुर्सी तोडफोड गरेका थिए। उपमेयर पक्षका केही जनप्रतिनिधिले मेयरलाई खुर्सानीको धुलो फ्याक्न खोज्दा प्रहरीको आँखाका परेको मेयर पक्षकाले बताएका छन्। उप मेयर पक्षमा ३७ जना छन्। हाल एक जना जिल्ला बाहिर भए पनि अहिले आफुसँग ३६ जना रहेका र मेयर पक्षसँग ३५ जना छन्। बहुमत उप मेयर पक्षको भएका कारण नगरसभाको उदघाटन सत्र सहमति अन्य प्रक्रिया स्थगित भएको उपमेयर रोकाया पक्षका वडाध्यक्ष डम्बर रावलले बताए। यता मेयरशाही भने ऐन नियम अनुसार नगरसभाको उद्घाटन भई नीति कार्यक्रम तथा बजेट पास भइसकेको बताउँछन्।"
"सीमामा सशस्त्रको गस्ती, पाँच पिल्लरको अनुगमन सकियो","जोमसोम : उत्तरी चीनको स्वशासित क्षेत्र तिब्बतसँग सिमाना जोडिएको हिमाली जिल्ला मुस्ताङको उत्तरी कोरला नाकालगायतका स्थानमा सशस्त्र प्रहरी युनिटले नियमित गस्तीलाई तिब्रता दिएको छ। सरकारले सिमित श्रोत साधनका बाबजुत गत जेठ १५ गते मुस्ताङको लोमान्थाङ१ नेचुङमा सशस्त्र बोर्डर आउट पोस्ट (बीओपी) स्थापना गरेको हो। अहिले यहाँ सीमा सुरक्षाका लागि खटिएका करिब २५ जना सशस्त्र प्रहरी जवानले सीमा क्षेत्र गस्ती गर्ने कार्यलाई अघि बढाएका हुन्। सशस्त्र बलको टोलीले कोरला नाकामा खटिएका चिनियाँ सुरक्षा अधिकारीको द्विपक्षीय समन्वयमा हतियार र पोषाकसहित गस्ती गर्ने कामलाई अघि बढाएको नेचुङस्थित बीओपीका कमाण्डर सशस्त्र प्रहरी निरीक्षक डम्बरबहादुर श्रेष्ठले अन्नपूर्ण अनलाइनलाई जानकारी दिए। बीओपी स्थापनाको एक महिना पुग्न लाग्दा ५ वटा पिल्लरको अनुगमन सम्पन्न भएको उनले बताए। उनले डोल्पातर्फको क्षेत्रमा सिमाना जोडिएको २०, २१, २२, २३ र मुस्ताङतर्फको २४ नम्बर पिल्लर गरी कुल ५ वटा जंगे पिल्लरको अनुगमन भइसकेको जानकारी दिए। उनले अब छिट्टै डोल्पातर्फ बाँकी रहेको १८ र १९ र मनाङतर्फको २५, २६, २७, २८, २९, ३०, ३१, ३२ र ३३ नम्बर पिल्लरको अनुगमन तथा निरीक्षण गर्ने योजना रहेको सशस्त्र प्रहरी निरीक्षक श्रेष्ठले बताए। समुन्द्री सतहदेखि करिब ५ हजार मिटर अग्लो उचाईमा अवस्थित उत्तरी कोरला नाकाको सीमा सुरक्षाका लागि खटिएका सशस्त्र प्रहरी बलको उपस्थितीले विगतमा हुने अवैध गतिविधि तथा तस्करी रोकथाममा टेवा पुगेको जनाइएको छ। उत्तरी चीनको कोरलापासँग सीमा जोडिएको डोल्पातर्फ ६ वटा र मनाङतर्फ ९ वटा पिल्लर छन्। २४ नम्बर पिल्लर भने नेपालचीनको मुख्य आधार प्वाइन्टको पिल्लर मानिएको छ। यी १६ वटै पिल्लर मुस्ताङको लोमान्थाङ र लोघेकर दामोदरकुण्ड गाउँपालिकासँग जोडिएको छ। चीनपक्षसँग समन्वय गर्दै सबै पिल्लरको गस्ती गरिने निरीक्षक श्रेष्ठले जानकारी दिए। सुख्खा पठार क्षेत्र, कठिन र चुनौतिपूर्ण भौगोलिक अवस्थाका कारण कोरला क्षेत्रमा पैदल गस्ती गर्नुपर्ने बाध्यता रहेको श्रेष्ठले उल्लेख गरे। यसअघि मुस्ताङको उत्तरी कोरला नाकामा पर्ने १६ वटै पिल्लरको सरकारी तवरबाट अनुगमन तथा निरीक्षण गर्ने योजना रहेपनि विश्व व्यापी माहामारीको रुपमा फैलिएको कोरोना भाइरस ( कोभिड१९) का कारण स्थगित भएको थियो। मुस्ताङको उत्तरी सीमा रक्षाका लागि सरकारले नेचुङस्थित भन्सार कार्यालयको नवनिर्मित भवनमा सशस्त्र क्याम्प खडा गरेको छ। त्यहाँ ईलाका प्रहरी कार्यालयको टोलीसमेत बसेको छ। नेचुङमा सशस्त्रको क्याम्प स्थापना गर्न त्यसको नजिकै थुम्कोमा ३३ रोपनी जग्गा प्राप्त भइसकेको छ। बीओपी स्थापनाका क्रममा सशस्त्रका एआईजी नारायण बाबु थापाले छिट्टै सशस्त्र क्याम्पको सम्पूर्ण पूर्वाधार निर्माण लगायतका काम सुरु हुने बताएका थिए। लोमान्थाङ१ को उत्तरी कोरला नाकाको दशगजा यता भन्सार, अध्यागमन तथा सुरक्षा पूर्वाधार निर्माणका लागि मुख्य सडकको दायाँबायाँ एक हजार रोपनी जग्गा भन्सारका नाममा लालपूर्जा प्राप्त भइसकेको मुस्ताङका प्रमुख जिल्ला अधिकारी वेदप्रकाश अर्यालले जानकारी दिए। नेचुङमा रहेको सशस्त्र प्रहरीको बीओपी क्याम्पदेखि यता २० किमी फेरो लुङ्खु फाँटमा नेपाली सेनाको टोलीले बसेको छ। त्यहाँ सशस्त्रको व्याकअफमा नेपाली सेनालाई खटाइएको हो।"
भन्सारमा कोरोना असर : एघार महिनामा साढे ६२ प्रतिशत मात्र राजश्व संकलन,"भैरहवा : भैरहवा भन्सार कार्यालयले चालु आर्थिक वर्षको एघार महिनामा साढे ६२ प्रतिशत मात्र राजश्व संकलन गरेको छ ।चालु आव २०७६०७७ मा एक खर्ब ६ अर्ब ८९ लाख राजश्व संकलनको लक्ष्य पाएकोमा असार ६ गते सम्म ६६ अर्ब ३२ करोड ५८ लाख मात्र राजश्व संकलन भएको भैरहवाका भन्सार कार्यालयका सूचना अधिकृत पूर्णप्रसाद लम्सालले जानकारी दिए । लकडाउन अघिसम्म लक्ष्य अनुसारको राजश्व संकलन गर्दै आएको भन्सारले कोरोना संक्रमणका कारण आयातमा कमी हुदाँ राजश्व संकलन प्रभावित हुन गएको हो । लकडाउन अघि दैनिक चार सय बढीको हाराहारीमा मालवाहक गाडी भित्रिने गरेपनि लकडाउनसँगै मालवाहक गाडीको संख्या एक चौथाइमा झरेको थियो । फागुन मसान्तसम्म कुल लक्ष्य ८२ प्रतिशत राजश्व संकलन भएकोमा लकडाउनपछि आयात घट्दा राजश्व संकलन प्रभावित भएको सूचना अधिकृत लम्सालले बताए । लकडाउनका कारण इन्धन, अटोमोबाइल्स, कच्च पदार्थ, मेसिनरी लगायत साम्रगीको आयातमा कमी आएको थियो । 'पहिला आयातमा कमी हुदाँ राजश्व संकलन प्रभावित भयो, उनले भने, ' दुई हप्ता यता आयात बढ्दै गइरहेकाले राजश्व संकलन राम्रो भइरहेको छ ।' उनका अनुसार लकडाउनको सुरुवाति चरणमा औसतमा दैनिक २ करोड रुपैयाँसम्म राजस्व संकलन हुने गरेकोमा अहिले भने दैनिक १५ करोड रुपैयाँसम्म संकलन भइरहेको छ । केही हप्तायता आयात बढ्दा राजश्व संकलन राम्रो भइरहे पनि लक्ष्य अनुसारको राजश्व संकलन भने नहुने भएको देखिएको छ । 'बढी राजश्व संकलन हुने इन्धन, अटोमोबाइल्स (गाडी) लगायतको आयात अझै बढ्न सकेको छैन, उनले भने, 'जसकारण कुल लक्ष्यको ७० प्रतिशतसम्म राजश्व संकलन हुने अपेक्षा लिइएको छ ।' भन्सारले लकडाउन अवधी चैत ११ गते देखि जेठ मसान्तसम्म चार अर्ब ६८ करोड २७ लाख रुपैयाँ मात्र राजश्व संकलन गरेको छ ।"
यो वर्ष पूर्वराजा ज्ञानेन्द्रले जन्मदिन नमनाउने,"काठमाडौं : हरेक वर्ष आफ्नो जन्मदिन विशेष ढंगले मनाउने पूर्वराजा ज्ञानेन्द्र शाहले यो वर्ष जन्मदिन नमनाउने भएका छन्। असार २३ गते ७४ वर्ष लाग्ने ज्ञानेन्द्रले विश्वव्यापी महामारीको रुपमा फैलिएको कोरोना भाइरस (कोभिड१९) संकटलाई मध्यनजर गर्दै जन्मदिन नमनाउने भएका हुन्। बुधबार एक विज्ञप्ति सार्वजनिक गर्दै ज्ञानेन्द्रले यस्तो जनकारी गराएका हुन्। राष्ट्रको यो विषम स्थितिलाई दृष्टिगत गरेर यही असार महिनामा पर्ने मेरो जन्मदिनलाई उत्सवका रुपमा नमनाउने निर्णय गरेको छु, उनले विज्ञप्तिमा लेखेका छन्, साथै यतिखेर मेरा भावनाप्रति श्रद्धा, शुभेच्छा राख्दै देशको सुन्दर सपना देख्ने सबै नेपाली दिदीबहिनी तथा दाजुभाइहरुलाई धैर्य, दृढता र साहसका साथ अगाडि बढ्न आह्वान गर्दछु।"
अमेरिकाले सेनालाई दियो चार लाख डलरको स्वास्थ्य सामग्री,"काठमाडौं : अमेरिकाले नेपाली सेनालाई कोरोना भाइरस (कोभिड१९) महामारीको रोकथाम, प्रतिकार्य र नियन्त्रणका लागि बुधबार साढे चार लाख डलर बराबरको स्वास्थ्य सामग्री प्रदान गरेको छ। सैनिक मुख्यालय जंगी अड्डा पुगेर अमेरिकी राजदूत रेन्डी बेरीले प्रधान सेनापति पूर्णचन्द्र थापालाई स्वास्थ्य सामग्री हस्तान्तरण गरेका हुन्। कोभिड१९ महामारी रोकथाम, प्रतिकार्य र नियन्त्रणका लागि राष्ट्रिय अभियान योजना २०७७ को सफल कार्यान्वयनका लागि अमेरिकाले चार लाख ५० हजार अमेरिकी डलर मूल्य बराबरको स्वास्थ्य सामग्री हस्तान्तरण गरेको हो। स्वास्थ्य सामग्री बुझ्दै सेनापति थापाले अमेरिकी सहयोगप्रति धन्यवाद दिएका छन्।"
धनगढी उपमहानगरले ल्यायो एक अर्ब ६३ करोडको बजेट,"धनगढी : धनगढी उपमहानगरपालिकाले आगामी आर्थिक वर्ष २०७७०७८ का लागि एक अर्ब ६३ करोड ८२ लाख रुपैयाँ बराबरको वार्षिक नीति, कार्यक्रम तथा बजेट सार्वजनिक गरेको छ । चालुतर्फ ८५ करोड र पूँजिगततर्फ ७८ करोड ८२ लाख गरी एक अर्ब बढीको वार्षिक नीति, कार्यक्रम तथा बजेट सार्वजनिक गरेको हो । उपमहानगरको पाँचौ नगरसभामा उपप्रमुख शुसीला मिश्र भट्टले आगामी वर्षको बजेट तथा नीति कार्यक्रम प्रस्तुत गरेको बजेटमा कोभिड१९ बाट सिर्जित संकट व्यवस्थापन, कृषि, पूर्वाधार विकास, पर्यटन, आयआर्जका कार्यक्रम, शिक्षा क्षेत्रमा गुणात्मक सुधार, सूचना प्रविधि तथा सञ्चार विकासलाई प्राथमिकताका साथ राखेको छ । सुदूरपश्चिम प्रदेशको एक मात्र उपमहानगर आगामी वर्षको बजेटमा पर्यटन प्रवर्दन, कृषिमा आधुनिकीकरण तथा व्यवसायीकरणमा विशेष जोड दिएको छ । नीति तथा कार्यक्रममा नयाँ कार्यक्रम भन्दा पनि विगत वर्षकै कार्यक्रमलाई निरन्तरता दिएको देखिएको छ । नीति तथा कार्यक्रममा कोरोना सक्रमण (कोभिड१९) रोग व्यवस्थापन गर्नमा बजेट छुट्याउने उल्लेख गरेको छ । उपमहानगरमा कृषितर्फ जैविक प्रोत्साहन गरिने उपमहयरले प्रस्तुत गरेको कार्यक्रममा उल्लेख गरेको छ । उपमहानरगको पर्यटन विकासका लागि विभिन्न कार्यक्रमहरु अगाडि सारेको छ । उपमहागरभित्र भ्यूटावर निर्माणदेखि होमस्टेको नीति लिइने उपमेयर भट्टले कार्यक्रममा प्रस्तुत गरिन्। कृषि र कोरोना महामारी व्यवस्थापनलाई विशेष प्राथमिकतामा राखेको कार्यक्रममा संक्रमरण रहदासम्म असक्त, असाय, एवं आर्थिकरुपले विपन्न गर्भवती, महिला र जेष्ठ नागरिहरुलाई रातहका लागि बजेटको व्यवस्था गरिने नीति तथा कार्यक्रममा उल्लेख गरेको छ । कृषि अन्र्तगत सहरी क्षेत्रमा कौशी खेतीलाई सुरुवात गरिने जनाएको छ। नीति तथा कार्यक्रममा गत वर्ष सुरु हुन नसकेको कार्यक्रमलाई निरन्तरता दिएको छ । कैलाली नाला, सुकुटी नाला, मोहना दनीमा साईकाल ट्रयाक निर्माण गरिने विगत वर्षको योजनालाई निरन्तरात दिने भनिएको छ ।"
प्रधानमन्त्रीलाई ज्ञापनपत्र बुझाउन गएका डेढ दर्जन अधिकारकर्मी पक्राउ,"काठमाडौं : रुकुम घटनाको विषयमा प्रधानमन्त्री केपी ओलीलाई ज्ञापनपत्र बुझाउन बालुवाटार पुगेका डेढ दर्जन अधिकारकर्मी पक्राउ परेका छन्। बुधबार दिउँसो प्रधानमन्त्रीसँग समय लिएर बालुवाटार पुगेका अधिकारकर्मीलाई गेटबाट पुगेलगत्तै प्रहरीले नियन्त्रणमा लिएको साझा पार्टीका केन्द्रीय सदस्य प्रकाशचन्द्र परियारले जानकारी दिए। परियारका अनुसार बालुवाटारबाट लक्ष्मी परियार, सुनिता मरिक (डोम), दुर्गा बराइली, शर्मीला बागचन, शोभा सेन्चुरी, नानीमैया फुकोटी, हिक्मत महरा, लक्ष्मी थापालगायत डेढ दर्जन अधिकारकर्मी पक्राउ परेका हुन्। पक्राउ परेका सबैलाई प्रहरीले भृकुटीमण्डप लगेको छ।"
फुङलिङ नगरपालिकाको बजेट ६२ करोड ८६ लाख,"ताप्लेजुङ : ताप्लेजुङको फुङलिङ नगरपालिकाले आर्थिक वर्ष २०७७०७८ का लागि ६२ करोड ८६ लाख ३८ हजार रुपैयाँको बजेट प्रस्तुत गरेको छ । बुधबार आठौं नगरसभामा उपमेयर बमबहादुर भट्टराईले चालुतर्फ ३९ करोड ६४ लाख ७३ हजार र पुँजीगततर्फ २३ करोड २१ लख ६५ हजार रुपैयाँको बजेट प्रस्तुत गरेका हुन् । नगरपालिकाले आगामी बजेटमा पूर्वाधार विकासलाई प्राथमिकता दिने जनाएको छ । कुल पुँजिगत बजेटको ५४४३ प्रतिशत (९ करोड ६४ लाख) सडक निर्माण, सिँचाई, पुलपुलेसा, भवन निर्माण, खेलमैदान, खोल्सी नियन्त्रण, नाली निर्माण, पदमार्ग निर्माण जस्ता पूर्वाधार विकासमा छुट्याइएको छ । त्यस्तै कृषि, उद्योग पर्यटन, पशु विकास र सहकारीमा ३ करोड ९९ लाख, शिक्षा, स्वास्थ्य, खेलकुद, लैङ्गिक समानता, खानेपानी तथा सरसफाई र संस्कृति प्रवद्र्धनमा कुल ३१ करोड ४५ लाख ५८ रुपैयाँ विनियोजन गरिएको छ । 'फूङलिङ नगरपालिका, उज्यालो नगरपालिका' अभियानअन्तर्गत सबै वडाहरुमा विद्युत् सेवाको विस्तार गर्ने, प्रधानमन्त्री रोजगार कार्यक्रम, घरेलु तथा साना उद्योग विकास कर्यक्रम र कृषि तथा पशु सेवा प्रसार कार्यक्रममार्फत् रोजगारको पर्याप्त अवसर सृजना गर्ने नगरपालिकाको लक्ष्य रहेको मेयर छत्रपति प्याकुरेलले बताए।"
"रुकुम घटना : वडाध्यक्षसहित २३ जना पूर्पक्षका लागि कारागार चलान, एक जना धरौटीमा रिहा","रुकुम : गत जेठ १० गते शनिबार रुकुम पश्चिमको चौरजहारीमा भएको घटनाका आरोपितलाई थप अनुसन्धानका लागि कारागार चलान गरिएको छ। जिल्ला अदालत रुकुम पश्चिममा बुधबार साँझ जिल्ला न्यायाधिश विद्याराज पौड्यलको इजलासले चौरजहारी नगरपालिका८ का वडाध्यक्ष डम्बरबहादुर मल्लसहित २३ जनालाई पूर्पक्षका लागि कारागार चलान गरिएको अदालतका स्रेस्तेदार कृतबहादुर बोहराले जानकारी दिए। चौरजहारी नगरपालिका८ की मल्ल थरकी एक केटीसँग प्रेम बिहेका लागि केटी लिन आएका जाजरकोटका नवराज विकसहित ६ जनाको मृत्यु भएको थियो। सोही घटनामा संलग्न रहेको आरोपमा सरकारी वकिलको कार्यालयले ३४ जनाविरुद्ध आजिवन कारावासको माग गर्दै अदालतमा मुद्दा दायर गरेको थियो। तर अदालतले २३ जनालाई पूर्पक्षका लागि कारागार चलान गरे पनि एक जनालाई धरौटीमा र तीन जनालाई साधारण तारेखमा छोडेको छ। केटीकी आमालाई एक लाख रुपैयाँ धरौटीमा छोडिएको र सोतीका स्थानीय इन्द्रबहादुर मल्ल, तुलबहादुर मल्ल र दिपेन्द्र मल्लाई साधारण तारेखमा छाडिएका अदालतका स्रेस्तेदार बोहराले बताए। प्रेम बिहेका लागि केटी लिन जाजरकोटबाट आएका युवालाई अन्तरजातिय सम्बन्धकै कारण हत्या गरेर नदीमा फालेको पीडित परिवारको आरोप छ। उक्त घटनामा संलग्न रहेको भन्दै पीडित परिवारले वडाध्यक्ष मल्लसहित २० जनाविरुद्ध किटानी जाहेरी दिएका थिए। अदालतमा ३४ जनाविरुद्ध मुद्दा दर्ता भएपनि प्रहरीले २९ जनालाई मात्रै पक्राउ गरेको थियो। दुई जनालाई बाल सुधार गृहमा पठाइएको र पाँच जना अझै फरार रहेको जिल्ला प्रहरी कार्यालय रुकुम पश्चिमका प्रमुख डिएसपी ठगबहादुर केसीले जानकारी दिए। सरकारी वकिल कार्यालयले गत जेठ ३२ गते अदालतमा मुद्दा दर्ता गरेको थियो। मुद्दा दर्ता भएपछि पीडितको तर्फबाट २५ जना र प्रतिवादीको तर्फबाट ७ जना वकिलले बहस गरेका थिए।"
क्वारेन्टाइनमा बसेकाले सहयोग पाउँदा मख्ख,"मुगु : कोरोना भाइरस रोकथाम तथा नियन्त्रणका लागी चैत्र ११ गतेदेखि जेठ ३२ गतेसम्म लागू भएको लकडाउनमा देशका विभिन्न जिल्ला तथा भारत र अन्य मुलुकबाट घर फर्की १४ दिनसम्म क्वारेन्टाइनमा बसेकाहरुलाई सरसफाईलगायत खाने सामग्री सहयोग भएको छ। जिल्लाको सोरु र मुगुम कार्मारोङ गाउँपालिकामा देशका विभन्न शहर तथा भारत र अन्य मुलकबाट आएर १४ दिनसम्म क्वारेन्टाइन बसेकाहरुलाई स्टोरिज अफ नेपाल नेपाल समुदायले सरसफाईको सामग्री साथै बिहान दिउँसो खाने खाजा नास्ता सहयोग गरेको हो। पहिलो चरणमा सोरु गाउँपालिकाको युवा वर्ष आधारभुत विद्यालयका १ सय २४ मुगुम कार्मारोङ गाउँपालिका छाँयाल, बुद्ध मावि माग्री, ढुङ्गेधारा, मह, पुलु र सिरानीचौरका क्वारेन्टाइनमा बसेका ८६ जनालाई सेनीटाईजर, पाँच पिस माक्स, नुहाने साबुन एक लुगा धुने साबुन दुई ब्रस मन्जनका साथै बिहान बेलुकिको खाजा नास्ताको लागी एक केजी चिउरा, १० प्योकट विष्कुट, ८ दान अण्डा बितरण गरिएको छ। थप २० जनालाई केही दिनमै उक्त सामाग्री वितरण गरिने भएको छ। क्वारेन्टाइनमा बसेको अवधीमा गाउँपालिकाले बिहान बेलुकाका लागि दाल भात उपलब्ध गराएको थियो। 'बिहान दिउँसो कहिल्यै खाजा नास्ता पाएका थिएनौं। सरसफाईका सामाग्रीसमेत गाउँपालिकाले उपलब्ध नगरेका बेला विदेशमा बस्ने मनकारी नेपालीहरुले पठाएको रकमबाट सरसफाईका सामाग्री गरिद गरी जिल्लास्थित सञ्चारकर्मीसहितको टोली क्वारेन्टाइनस्थलमै पुगी ति सामाग्री वितरण गर्दा निकै हर्षित भएका छौं। ति मनकारी स्टोरिज अफ नेपाल नेपाल समुदायका सबैलाई धन्यवाद छ' मुगुम कार्मारो८ का च्यावा तामङ्गले भने। लकडाउनकै कारण बिहान बेलुका छाक टार्न समस्या परेका छाँयानाथ रारा नगरपालिकाका ५६ जना अति अपाङ्ग, असाय, तथा विपन्न १ लाख ७ हजार ८ सय ७५ मुल्य बराबरको खाद्यान्नसमेत सहयोग स्टोरिज अफ नेपाल समुदायले सहयोग गरेको थियो। पुन दोस्रो पटक क्वारेन्टाइनमा बसेका २ सय ५० जनालाई २ लाख ६५ हजार ७ सय २० रकम बराबरको सरसफाईका सामाग्री तथा बिहान बेलुकाको लागि खाजा नास्ता सहयोग गरिएको स्टोरिज अफ नेपाल नेपाल समुदायका जय पौडेलले जानकारी दिएका छन्।"
भरतपुर महानगरले ल्यायो ४ अर्ब १६ करोडको बजेट,"चितवन : भरतपुर महानगरपालिकाले आर्थिक वर्ष २०७७०७८ का लागि ४ अर्ब १५ करोड ६४ लाख ८९ हजार बिनियोजन गरेको छ। महानगरको बुधबार आयोजित छैटौं नगर सभामा सो बजेट प्रस्तुत गरिएको हो । जसमध्ये ४८ करोड चालु खर्च रहेको छ ।बजेट प्रस्तुत गर्दै महानगर उपप्रमुख पार्वती शाह ठकुरीले आम्दानीतर्फअन्तर सरकारी अख्तियारीबाट ६० करोड, आन्तरिक आय ९० करोड, अन्तर सरकारी वित्तीय हस्तान्तरणबाट १ अर्ब ६९ करोड २ लाख ३८ हजार, केन्द्र तथा प्रदेश सरकारको राजस्व बाँडफाँडबाट ४६ करोड १२ लाख ५१ हजार रहेको विविरण प्रस्तुत गरिन्। कोभिड १९ को संक्रमणको जोखिमका कारण प्रभावित आर्थिक संकट समाधानका लागि नीति तथा कार्यक्रम केन्द्रीत गरेको महानगरले जनाएको छ। यस्तै आम्दानीतर्फ जनसहभागिताबाट २५ करोड, बैंक मौज्दात ८२ करोड, मर्मत सम्भार कोषबाट २ करोड र सडक बोड नेपालबाट १ करोड ५० लाख रहने प्रक्षेपण गरिएको छ । व्ययतर्फ चालु शीर्षकमा ६० दशमलब १ प्रतिशत र पुँजीगततर्फ ३० दशमलव ६ प्रतिशत गरी कुल खर्च भएको छ। भरतपुर महानगरपालिकाको छैटौं नगरसभामा आर्थिक वर्ष २०७७७८ को नीति तथा कार्यक्रम महानगर प्रमुख रेनु दाहालले प्रस्तुत गरेकी थिइन् । विपी कोइराला मेमोरियल क्यान्सर अस्पतालको सभाहलमा नगरसभा गरिएको थियो । कोभिड १९ को जोखिमका कारण जनप्रतिनिधिको सहभागितामा नगरसभा गरिएको हो।' महानगरको दिगो र सन्तुलित विकासको योजनालाई अहिले पनि प्राथमिकीकरण गरेका एक साथअघि बढाउन खोजेका छौ,' महानगर प्रमुख दाहालले भनिन्, 'उत्पादन र रोजगारी सिर्जना गर्ने कार्यक्रम बढी लक्षित छ।' नीजि तथा सहकारी क्षेत्रसँग सहकार्य गर्दै रोजगारीका अवसर सिर्जना गर्ने नीति बनाइएको छ। सहरी सौन्दर्य र भूउपयोग एवं वस्ती विकासको कार्यक्रम तय गरिएको छ। स्वास्थ्य सेवामा सुधार एवं पहुँच, कृषि तथा पशुविकास, वातावरण संरक्षण एवं विपद् व्यवस्थापन, रोजगारी सिर्जना तथा सहकारी क्षेत्रको प्रवर्द्धनको विषयलाई प्राथमिकतामा राखिएको छ।' हाम्रो प्राथमिकता भनेको कृषि उत्पादनमा बढी जोड दिन खोजेका छौं, प्रमुख दाहालले भनिन्, 'उत्पादन र रोजगारी सिर्जना गरेर बेरोजगारी अन्त्य गर्ने लक्ष्य छ।' उपप्रमुख पार्वती शाह ठकुरीले बजेट प्रस्तुत गरिन।महानगरले कृषिलाई बढी जोड दिएको छ। कृषिको सको आधारबाट आर्थिक उन्नती हुने भन्दै कृषि पेशामा आकर्षण गर्ने कार्यक्रम लक्षित गरेको छ। कृषि क्षेत्रको व्यवसायीकरण, रोजगारमूलक क्रियाकलाप सिर्जना, उद्यम प्रवर्द्धन तथा महानगरवासीको स्वास्थ्य सुरक्षालाई महानगरले उच्च प्राथमिकतामा राखेको छ । कृषि पेशामा लाग्नेलाई प्रोत्सहान गर्ने कार्यक्रम बनाइएको छ। कृषि तथा पशुसेवाका कार्यक्रममा अनुदान, कृषि ऋणमा २ प्रतिशत व्याज अनुदान उपलब्ध गराउने महानगरले नीति बनाएको छ।बीउबिजन र मल वितरणमा अनुदान, विषादी परीक्षण प्रयोगशालालाई सशक्त एवं व्यवस्थित गर्ने, एक वडा एक पशु फर्म आधुनीकिकरण कार्यक्रम एवं दूधमा अनुदान कार्यक्रमले निरन्तरता पाएको छ। कृषि तथा पशु विकास कार्यक्रम कार्यान्वयनमा ल्याउनको विदेशबाट आर्जन गरेको सीप उपयोग गरी रोजगारी पैदा गर्ने खालका कृषि लगायतका साना उद्यम गर्न चाहने युवाहरुलाई शुन्य व्याज दरमा अनुदान उपलब्ध गराउने भएको छ।नयाँ ब्यवसाय गर्न चाहनेका लागि सुरुवाती पूँजी प्रदानलगायतका कार्यक्रम कार्यान्वयन गर्नका लागि ४ करोड विनियोजन गरिएको छ ।"
"एमसीसी एउटा जाल हो , नेपाल खाने चाल हो !","काठमाडौं : अमेरिकी सहायता मिलेनियम च्यालेन्ज कर्पोरेसन (एमसीसी) नेपालमा लागू गर्न नहुने भन्दै युवाहरुले प्रदर्शन गरेका छन्। बुधबार एमसीसी खारेजको मागसहित माइतीघरदेखि बानेश्वरसम्म युवाहरुको र्याली गरेका छन्। 'एमसीसी सझौता खारेज गर, राष्ट्रिय स्वधीनताको रक्षा गर, एमसीसी सहयोग चाहिदैन, देश बेच्न पाइँदैन, जनता होऔं होसियार, नेतालाई गरौं खबदार, भन्नोस् एमसीसी के हो ? आईपीएसको अंग हो, भन्नोस् आइ पीएस के हो ?, साम्राज्यबादी गठबन्दन हो , एमसीसी एउटा जाल हो , नेपाल खाने चाल हो , एमसीसी संशोधन धोका हो , द्वन्द छिर्ने ढोका हो, असंलग्न नेपाललाई, सैन्य गठबन्धन चाँहिदैन !, पंचशीलको सिदान्त, मासी खान पाइँदैन !, इन्डोअमेरिकी गठबन्धन, मुर्दावादमुर्दावाद र नेपाली राष्ट्रिय स्वाभिमान, जिन्दावाद जिन्दावाद भन्दै नारा लगाइएको थियो। मुलुकको राष्ट्रियता तथा राष्ट्रिय स्वाभिमानमा आँच पुर्याउने भएकाले विरोध गरेको र्यालीमा सहभागी समिर बुढाथोकीले बताए। उनले महत्वका स्थानहरुमा आफ्नो कब्जा जमाउने अमेरिकाको रणनीति रहेकाले एमसीसी लागू गर्न नहुने तर्क गरे। एमसीसी राष्ट्रघाति सम्झौता भएकाले कुनै हालतमा नेपालमा लागू गर्न नहुने विरोध र्यालीमा सहभागी रविन बस्नेतले बताए। उक्त र्याली सत्तारुढ नेपाल कम्युनिस्ट पार्टी (नेकपा)का युवाहरुको बाहुल्य रहेको थियो। सत्तारुढ नेकपाभित्र अध्यक्षसमेत रहेका प्रधानमन्त्री केपी शर्मा ओली एमसीसी जसरी पनि नेपालमा लागू गर्ने पक्षमा छन् भने कार्यकारी अध्यक्ष पुष्पकमल दाहाल प्रचण्ड लागू गर्न नहुने पक्षमा छन्। सो आन्दोलनमा पनि प्रचण्ड पक्षधरका युवाहरुको बढी सहभागी थियो।"
कर्मचारीका ९ माग : ट्रेड युनियनको अधिकारका अंकुश लगाए आन्दोलन,"काठमाडौं : ट्रेड युनियनको अधिकार कतौती गर्ने गरी संघीय निजामती सेवा ऐनको विधेयक अगाडि बढेको भन्दै कर्मचारीका पेशागत संगठन आक्रोशित भएका छन्। राज्य व्यवस्था तथा सुशासन समितिद्वरा ट्रेड युनियन अधिकार कुण्ठित गर्दै अस्तित्व नै समाप्त पार्ने गरी संघीय निजामती ऐन अगाडि बढेको उनीहरुको आरोप छ। कर्मचारीका चार वटा पेशागत संगठनले प्रेस विज्ञप्ति जारी गर्दै ट्रेड युनियनको अधिकार कुण्डित गर्न खोजिएमा आन्दोलनमा जाने चेतावनी समेत दिएका छन्। नेपाल निजामती कर्मचारी संगठनका अध्यक्ष केदारप्रसाद कोइराला, नेपाल निजामती कर्मचारी युनियन (संघ)का अध्यक्ष गोपालप्रसाद पोखरेल, नेपाल राष्ट्रिय कर्मचारी संगठन, निजामतीका अध्यक्ष हरिबहादुर रावल र नेपाल मधेसी निजामती कर्मचारी मञ्चका अध्यक्ष भुवनेश्वर चौधरीले ९ वटा माग प्रस्तुत गरेका छन। राष्ट्रिय स्तरका ट्रेड युनियन र आधिकारिक ट्रेड युनियनको व्यवस्था, ट्रेड युनियन अधिकार यथावत् कायम गरी संघ, प्रदेश र स्थानीय तहबीच ट्रेड युनियनको अन्तर सन्बन्ध कायम हुने व्यवस्था गर्न माग गरिएको छ। निजामती सेवाका प्रत्येक श्रेणीगत पदपूर्ति गर्दा खुला, आन्तरिक प्रतियोगितात्मक प्रतिस्पर्धा र बढुवा प्रणाली सुनिश्चित गर्न उनीहरुले गरेका छन्। निजामती सेवामा बहाल रहेको कर्मचारीलाई संघीय निजामती सेवाको पदमा प्रतिस्पर्धा गर्दा उमेरको हद नलाग्ने साविकको व्यवस्था यथावत राख्न, सरुवा सम्बन्धी व्यवस्था स्व चालित, चक्रीय र पूर्वानुमान योग्य बनाउन, प्रदेश र स्थानीय तहमा समायोजन भएका कर्मचारीलाई निश्चित समयावधि पश्चात प्रदेश वा संघमा सरुवा हुने व्यवस्था सुनिश्चित गर्न माग गरिएको छ। संघ, प्रदेश, स्थानीयत तहमा कायम रहेको श्रेणीगत र तहगत प्रणालीलाई एक रुपता कायम गर्न तिनै तहमा तहगत प्रणाली कायम गर्ने, निजामती कर्मचारी भन्नाले कर्मचरी समायोजन ऐन २०७५ अनुसार निजामतीबाट प्रदेश र स्थानीय तहमा समायोजन भएका र राष्ट्रिय निजामती किताब खानामामा पद दर्ता भई संकेत नम्बर प्राप्त सबै तहका कर्मचारीलाई जनाउने छ भन्ने व्यवस्था कायम राख्न, निजामती सेवा भित्रका सबै सेवामा कार्यरत कर्मचारको सेवागत वृति विकासको सुनिश्चिता गर्न, संघीय निजामती सेवा ऐन, प्रदेश निजामती सेवा ऐन र स्थानीय सेवा ऐन लगायत कर्मचारी सरोकारित ऐन, नियम निर्माण गर्दा आधिकारिक ट्रेड युनियनको अनिवार्य प्रतिनिधित्व गराउन माग गरिएको छ।"
१२ सय नेपाली काठमाडौं ओर्लिए,"काठमाडौं : त्रिभुवन अन्तरराष्ट्रिय विमानस्थलमा बुधबार एकै दिन आन्तरिक र अन्तरराष्ट्रिय गरी २४ उडान भएका छन्। ती उडानमध्ये अन्तरराष्ट्रियतर्फ सर्वाधिक १४ उडान भएको विमानस्थल कार्यालयले जनाएको छ। आन्तरिकमा पनि बुधबार १० उडान भएका छन्। मङ्गलबार पनि अन्तरराष्ट्रियतर्फ १४ उडान भएको थियो। यी सबै उडान यात्रु चार्टर्ड तथा कार्गो हुन्। विभिन्न मुलुकबाट उद्धार उडानमार्फत आज एक हजार २०० भन्दा बढी नेपाली स्वदेश फर्किएका छन्। विभिन्न एयरलाइन्सले विदेशमा अलपत्र परेका नेपालीलाई धमाधम चार्टर्ड उडान गरी काठमाडौँ ल्याइरहेका हुन्। बुधबार नेपाल वायुसेवा निगम (नेपाल एयरलाइन्स) ले जेधाहबाट २२५ यात्रु र एक शव नेपाल ल्याएको छ। सोही एयरलाइन्सको जहाजले जापानको नारिताबाट १९ यात्रु ल्याएको छ। पुनः कुवेतबाट नेपाली ल्याउन त्यसतर्फ उडेको विमानस्थलले जनाएको छ। त्यस्तै हिमालय एयरलाइन्सले कुवेतबाट १५५, अबुधाबीबाट दुई उडान गरी क्रमशः १४९ यात्रु र तीन बच्चा र दुई यात्रु, दमामबाट १५४ र दोहाबाट २८२ यात्रु काठमाडौँ ल्याएको छ। श्री एयरलाइन्सले म्यान्माको यंगुनबाट नौ यात्रु र एक बच्चा ल्याएको छ भने दोस्रो चार्टर्ड उडानका लागि उक्त एयरलाइन्स म्यान्मा उडेको विमानस्थलले जनाएको छ। टर्किस एयरलाइन्सले स्तान्बुलबाट दुई चार्टर्ड उडानमा क्रमशः २८० र २८२ यात्रु काठमाडौँ ल्याएको छ। त्यसैगरी मलेसियन एयरलाइन्सले क्वालालम्पुरबाट दुई उडानमा क्रमशः सात र चार नेपालीको उद्धार गरी काठमाडौँ ल्याएको छ। बिहीबार पनि अन्तरराष्ट्रियतर्फ १३ उडान हुने कार्यतालिका सार्वजनिक गरेको छ। दोहा, दमाम, यङ्गुन, अबुधाबी, बहराइन, क्वालालम्पुर र जापानको नारितामा चार्टर्ड उडान हुने विमानस्थलद्वारा जारी विज्ञप्तिमा उल्लेख छ। आन्तरिकतर्फ विभिन्न एयरलाइन्सका १० उडान भएका छन्। मनाङ र सिम्रिक एयरका हेलिकप्टरले ओखलढुङ्गा, सोलुखुम्बु, वीरगञ्ज र गोर्खामा उडान भरेका छन् भने तारा एयरको जहाजले नेपालगञ्जमा दुई उडान गरेको छ।"
आफन्तको न्यास्रोमा आश्रमका वृद्धा,"झापा : झापाको माईधार मन्दिर परिसरका आश्रममा बस्ने वृद्धवृद्धा लकडाउनका कारण तीन महिनादेखि आफन्त भेट्न नपाएर नियास्रिएका छन् । उनीहरु भन्छन्, कोही दही लिएर आउने गर्थे । कोही ढकनी बनाएर खुवाउन आउँथे । तीन महिना भयो, आश्रममा कोही नयाँ मान्छे देख्न पाएका छैनौँ । माईधार आश्रममा २६ वर्षदेखि बस्दै आएकी इलामकी झुमाकुमारी खड्का भन्छिन्, हामीलाई खानाकै समस्या हुन्न । आश्रममा छौँ, जसोतसो जुटाएका छौँ । सञ्चै हुनुहुन्छ भन्दै खोज्दै आउने आफन्तको न्यास्रो लाग्ने रैछ । तेह्रथुम घर भएकी भक्तदेवी प्याकुरेल विगत २१ वर्षदेखि माईधारको प्रणामी मन्दिर परिसरमा बस्दै आएकी छन् । मान्छे नै भेट्न नपाउने यस्तो महामारी यतिका वर्षसम्म थाहा थिएन, बुढाबुढी हुँदै गएपछि सुखभन्दा पनि दुख साट्न मन लाग्ने रैछ । पराईसँग नै भए पनि दुख साट्न पाइयो भने मन हल्का हुन्छ , उनी भन्छिन्, यो वर्षको मातातीर्थ पनि बाटो हेरेरै बित्यो । छोरा टाढा भए पनि २ ओटी छोरी नजिकै थिए । बेला बेला भेट्न आइराख्थे । लकडाउनले गर्दा मुख देख्न पनि पाइएन । माईधारवारि पारि गरेर विभिन्न मन्दिर, आश्रम, गुठीमा बस्ने वृद्धहरुको संख्या सयको हाराहारीमा छ । अधिकांश वृद्धहरु लकडाउनका कारण आफन्त भेटघाट गर्न नआउँदा र आफन्तकोमा जान नपाउँदा उकुसमुकुस छन् । ११ छोराछोरी जन्माएकी अर्की झापा धरमपुरकै ७८ वर्षीया धनमाया कार्की गत मंसिरमा आश्रममा बस्न आइपुगिन् । श्रीमान् बेलैमा बिते पनि ठूलो कष्टले छोराछोरी हुर्काएको सुनाउने उनी परिवारसँगै बस्ने क्रममा चित्त नबुझेपछि मन्दिरमा जपध्यान र सेवा गरेर बस्ने उद्देश्यले आइपुगेको बताउँछिन् । आमाको मन हो भन्दै आँखाभरि आँशु लिदै उनले भनिन्, कहिले गाडी चल्छ र भेट्न जाउँजत्तिकै भएको छ ।माईधारकै प्रणामी मन्दिरको आश्रममा उमेरले ७४ वर्ष लागेकी सुमित्रा कोइरालाको पनि एउटा कोठा छ । कोठाभित्र ठूलो फ्रेममा वर्तमान अर्थमन्त्री युवराज खतिवडाको तस्विर झुण्डिएको छ । अचम्म मान्दै उनलाई सोध्दा उनले आफ्नो जेठो भाइ भएको बताइन् । झापा बुधबारे घर भएकी उनी करिब २० वर्षदेखि आश्रममा छिन् । भाइ अर्थमन्त्री भएपछि भाइटिकामा सँगै टीका लगायौँ कामपर्दा बुहारीसँग कुरा हुन्छ', उनी भन्छिन् ,अरु सबै व्यस्त छन् । आउन भ्याउँदैनन् । म नै जाने गर्थें । अत्यार लाग्ने बित्तिकै कुदेर गइन्थ्यो । मन्दिरमा रेखदेख गर्दै आएका पुजारी कृष्णमणि न्यौपानेका अनुसार धेरै वृद्धा आफन्तको पर्खाइमा छन् । २० जनाजति लकडाउन सुरु हुनै लाग्दा आफन्तकोमा गएको तर अधिकांश आश्रमै भएको उनले बताए ।उमेर ढल्कंदै जाँदा कोही आएर आफूलाई हाल खबर सोधुन् । केही खानेकुरा पनि ल्याइदिउन् भन्ने आश हुने रहेछ । अरु बेला मन्दिरमा सेवा गर्न आउनेको खाँचो हुन्थेन । यो समय भने सुनसान छ, उनले भने ।"
अमेरिकाबाट खुशी हुँदै नेपाल आउँदै २८१ नेपाली,"अमेरिका : एक हुल मानिस हातारिँदै विमानस्थल प्रवेश गरिरहेका थिए। उनीहरु सास बाँधेर दौडिएका विमान छुट्छ कि भन्ने चिन्ताले होइन्, मातृभूमी फर्किने हतारोले हो। मंगलबारको दिन थियो, घडिले बिहानको १० बज्दै थियो। नेपाल फर्किने हतारोमा रहेका नेपाली नागरिकको ध्यान घडिमा भन्दा ज्यादा आफ्नै घरमा थियो। यसरी कोरोना कहरका कारण अमेरिकामा थुनिएका सयौं नेपाली आफ्नो मातृभूमीको माटो टेक्ने हतारोमा थिए। आफन्त, इष्टमित्र भेटघाट र व्यक्तिगत कामले आएका उनीहरुलाई तीन महिना भन्दा बढी कोरोनाले अमेरिकामै थुन्यो। सयौं पल्ट हारगुहार गरेपछि बल्लतल्ल उनीहरुले सरकारबाट देश फर्किने अनुमति पाए। उनीहरुले मुलुक फर्कि पाउँ भन्दै यहाँ रहेको दूतावासमा धेरै पल्ट निवेदन हाले। नेपालमा रहेका आफन्तलाई मन्त्रालयदेखि विभिन्न निकायका ढोका चहार्न लगाए त्यसपछि बल्ल सरकारले उनीहरुलाई देश फर्किने अनुमति दियो। यस बीचमा अमेरिकी नागरिक बोकेर आएको विमान रित्तै फर्कियो, उनीहरुले गुहार मागे त्यो विमानमा फर्किन तर अहँ सरकारले त्यो माग सुनेन्। यसबीचमा उनीहरुले पकेट खर्च सकियो, भिषामा समस्या थपियो, नेपालमा परिवारको रेखदेख गर्ने चिन्ता थपियो भन्दै गुहार मागे, अन्तत आफ्नै खर्चमा महंगो भाडा तिरेरै भए पनि उनीहरु मुलुक फर्किन पाए। तीन महिना लामो अमेरिका बसाईपछि देश फर्किँदै गरेका सुप्रभात भण्डारीले भने 'ढिलो गरी भए पनि मातृभूमी फर्काईदिएकोमा नेपाल सरकारलाई धन्यवाद।' भण्डारी जस्तै हाल एक हजार भन्दा बढीले सरकारलाई देश फर्किन पाउँ भन्दै महिनौंदेखि सरकारका नाममा गुहार पत्र लेखिरहेका छन्। यस बीचमा उनीहरुले मिडियाको सहारा लिएर गुहार मागे। दूतावासमा सयौं पल्ट फोन घुमाए। अनि बल्ल उनीहरुको इच्छा पुरा भयो। करिव २८१ जना नेपालीहरु न्यूयोर्कको जेएफके विमानस्थलबाट देश फर्किदै गर्दा उनीहरुमा खुशीको सीमा थिएन्। ढिलै भए पनि उनीहरुको देश फर्किने रहर पुरा भएको छ। टर्किस विमान कम्पनी चढ्दै गरेका नेपाली नागरिक शान्ताराज बतासले अन्नपूर्ण अनलाइनसँग भने 'घर फर्किन पाउँदाको खुसी र अमेरिका बसाई जीवनभर स्मरण भयो।' विश्वनै कोरोना कहरले आतंकित बनेको भन्दै बतासले आफुहरु यस रोगका बारेमा सजग रहेको र सबैलाई सुरक्षित रहन आग्रह समेत गरे।"
स्याङ्जामा थप २० जनामा कोरोना संक्रमण : संक्रमितको संख्या १ सय २७ पुग्यो,"स्याङ्जा : स्याङजामा ३० महिनाकी बालिकामा पनि कोरोना संक्रमण पुष्टि भएको छ । स्याङजामा मंगलबार साँझ १३ र बुधबार बिहान ७ जना गरी २० संक्रमित थपिएका छन् । ६ वटा पालिकामा गरी ती बालिकासहित ४ महिला र १२ वर्षीय एक बालकसहित १६ जना पुरुष संक्रमित थपिएका हुन् । योसँगै जिल्लामा संक्रमितको संख्या १ सय २७ पुगेको छ । थपिनेमा गल्याङ नपाका ३ जना, भीरकोट नपाका १, चापाकोट नपाका ५ र वालिङ नपाका ३० महिनाकी एक बालिका सहित ७, कालीगण्डकी गाँपाका २, आधीखोला गाँपाका १ र अर्जुनचौपारीका १ जना बालक छन्। वालिङका ३० महिने बालिका र २४ वर्षीया महिलासहित २४, ४५, ४०, २० र २२ वर्षीय पुरुष, अर्जुनचौपारीका १२ वर्षीय बालक र आँधीखोलाका ६५ वर्षीय पुरुषमा पनि कोरोना संक्रमण देखिएको छ । यसैगरी, गल्याङका ३२, २७ र २१ वर्षीय पुरुष, भीरकोटका ५२ वर्षीया महिला, कालीगण्डकीका ६५ र २१ वर्षीय पुरुष, चापाकोटका १९ वर्षीया एक महिलासहित ४०, ३७, ६०, ४९ का पुरुषमा मा कोरोना संक्रमण पुष्टि भएको गण्डकी प्रदेश स्वास्थ्य निर्देशक डाक्टर बिनोदबिन्दु शर्माले जानकारी दिए । संक्रमितमध्ये २२ जना निको भएर घर फर्किएका छन् भने एकको मृत्यु भइसकेको छ। एकजनाको पोखराको आइसोलेसनमा उपचार भइरहेको छ भने अन्यलाई कालिका र गल्याङ अस्पतालको आइसोलेसनमा राखिएका छन् । यहाँका संक्रमितमध्ये गल्याङका २ जना, चापाकोटका १ जना र अर्जुनचौपारीका १ जना बाहेक सबै भारतबाट आएका हुन् ।"
"कोरोना 'इपिसेन्टर' बन्दै कैलाली, थप ५७ जनामा संक्रमण, संक्रमितको संख्या ४६७ पुग्यो","धनगढी : कैलाली कोरोनाको 'इपिसेन्टर' बनिरहेको छ । बुधबार मात्रै कैलालीको धनगढी उपमहानगरपालिका र गोदावरी नगरपालिकामा ५७ जनामा कोरोना संक्रमण पुष्टि भएको छ। पशुरोग अन्वेषण प्रयोगशाला धनगढीमा पछिल्लो २४ घण्टामा गरिएका परीक्षणमा २५४ स्वाबका नमुनामध्ये धनगढी उपमहानगरपालिकाका ६ महिला र १९ पुरुष गरी २५ जना र नगरपालिका गोदावरीमा ४ महिला र २८ पुरुष गरी ३२ जनामा कोरोना पुष्टि भएको छ । सेती प्रादेशीक अस्पताल धनगढीले बुधबार दिउँसो जारी गरेको विज्ञप्तिमा ५७ जनामा कोरोना पुष्टि भएको हो । मंगलबार सम्म मात्रै कैलालीमा ४१० जना कोरोनाका बिरामी पुगिसकेका छन । बुधबारका ५७ जना गरी कैलालीमा कुल ४६७ जना कोरोनाका बिरामी फेला परेका छन् । धनगढी उपमहानगरपालिकामा मात्रै बुधबारसम्म कोरोना संक्रमितको संख्या ९२ जना पुगेको छ । उपमहानगरपालिकामा कोरोनाका बिरामी बढे पनि मुख्य बजार क्षेत्रमा कुनै सावधानी अपनाइएको छैन । जोडिएको गोदावरी नगरपालिका र गौरीगंगा नागरपालिकाले आआफनो नगरपालिका लकडाउन गरेपनि धनगढीले भने आवागमन कम गर्ने कुनै उपाय अपनाएको छैन । लकडाउन खुलेपछि धनगढीको बजार पुरानै लयमा फर्किएको छ । धनगढीका रेष्टुरेन्ट, क्याफे खुलेका छन् भने बजार पुरै खुलेको छ । मोटरसाइकलमा एकजना मात्र जान दिने नियम लागू भएको छैन भने नीजि सवारी साधन निर्वाध चलिरहेका छन । नीजि सवारीमा अन्तरजिल्ला सवारी बोक्ने कार्य पनि भइरहेको छ । सार्वजनिक सवारी बन्द रहेपनि महंगोमा गाडि बुक गरेर अन्तरजिल्लाको यात्रा निर्वाध भइरहेको छ ।"
म्याग्दीको दाना सबस्टेसनमा स्थानीयको तालाबन्दी,"बेनी : नेपाल विद्युत प्राधिकरणद्वारा म्याग्दीको अन्नपूर्ण३ दानामा निर्माणाधिन २२० केभी क्षमताको सब स्टेसनमा स्थानीयबासीले तालाबन्दी गरेका छन् । आयोजना प्रभावित क्षेत्रमा सामुदायिक विकासका कार्यक्रमका लागि गरिएका मागको सुनुवाई नभएको भन्दै वडा अध्यक्ष नरसिंहबहादुर पुर्जाको नेतृत्वमा स्थानीयले बुधबार बिहान सबस्टेसनको प्रवेशद्वारमा तालाबन्दी गरेका हुन् । तालाबन्दी गरेर मजदुरलाई छिर्न नदिएपछि सबस्टेसनमा उपकरण जडान र अन्य निर्माणको काम रोकिएको स्थानीय इन्द्रसिंह शेरचनले बताए । जनप्रतिनिधि, युवा क्लब, आमा समूह र अगुवाहरुले आयोजनाले सुरत केसीको नेतृत्वमा ७ सदस्यीय संघर्ष समिति गठन गरेका थिए । 'आयोजनाको मुख्य प्रभावित ठाउँमा प्रस्ताव गरिएको सामुदायिक विकासका कार्यक्रम सञ्चालन गर्न आश देखाउने तर कार्यान्वयन नगरेपछि आन्दोलनमा उत्रिन बाध्य भएका हौं, वडा अध्यक्ष पुर्जाले भने, 'माग पूरा नहुँदासम्म ताला लगाएर निर्माणमा अवरोध गर्छौं।' वार्ताका लागि बोलाए पनि आयोजनाले बेवास्ता गरेको उनले बताए । सामाजिक उत्तरदायीत्वका कार्यक्रमअन्तरगत नियमित विद्युत आपूर्तिको व्यवस्था, ज्ञानप्रकाश मावि जोड्ने सडक स्तरोन्निति, आमा समूह र युवा क्लबको भवनमा पूर्वाधार तथा दुवाडी खोलाको सडक मर्मतको माग गरिएको स्थानीय गंगा पुनले बताए । आयोजनाको वातावरण तथा सामाजिक इकाइका प्रमुख प्रमोद न्यौपानेले आन्दोलित दानाबासीसँग वार्ताको तयारी भएको बताए । वार्ता र सहमतिको माध्यमबाट आयोजना सूचारु गराउन पहल गरिने उनले बताए । न्यौपानेका अनुसार आयोजनाले सोही वडाकै फगाममा ५५ लाख खर्चेर ५ किलोमिटर सडक निर्माण गरेको छ । एशीयाली विकास बैंकको सहयोगमा दाना र पर्वतको खुर्कोटमा सब स्टेसनका साथै ३९ दशमलब ६ किलोमिटर दुरीको प्रशारण लाइन निर्माणको काम अन्तिम चरणमा पुगेको छ । असार महिनाभित्र सबस्टेसन चार्ज गर्ने आयोजनाको तयारी छ । म्याग्दीको उत्तरी क्षेत्र भएर बग्ने कालीगण्डकी तथा सहायक नदी र मुस्ताङमा निर्माण हुने जलविद्युत आयोजनाबाट उत्पादीत बिजुली केन्द्रिय ग्रिडमा जोड्न एशियाली विकास बैंकको सहयोगमा प्रशारण लाइनका साथै दाना र खुर्कोटमा सब स्टेसन बनाउन लागिएको हो । प्रशारण लाइन र सबस्टेसन बनाउन सन् २०१६ मा दुई अर्ब ९० करोड रुपैयाँमा टाटा प्रोजेक्ट्स र चिन्ट इलेक्ट्रिक जेभीसँग नेपाल विद्युत प्राधिकरणले ठेक्का सम्झौता गरेको थियो । २०१८ को नोभेम्बरमा सम्पन्न गर्ने लक्ष्य राखिएको आयोजना करिब दुई वर्ष ढिला गरी सकिन लागेको हो । पोखरेबगर क्षेत्रमा जग्गाधनीसँगको विवाद र वन क्षेत्रको जग्गा प्राप्तिमा भएको ढिलाइले आयोजना निर्माण प्रभावित बनेको थियो । पोखरेबगर क्षेत्रमा करिब दुई वर्षदेखि रोकिएको प्रशारण लाइन निर्माणको काम स्थानीय प्रशासनको सहजिकरणमा गत पुष देखि सूचारु भएको थियो । आयोजना निर्माणमा भएको ढिलाइका कारण घलेम्दीखोला जलविद्युत आयोजनाको ५ मेगावाट विद्युत खेर गएको छ । १३ मेगावाट क्षमताको थापाखोला जलविद्युत आयोजना पनि पूर्ण क्षमतामा सञ्चालन हुन सकेको छैन् । ४२ मेगावाट क्षमताको मिस्त्रीखोला जलविद्युत आयोजनाले प्रशारण लाइन र सबस्टेसनसँगै उत्पादन सुरु गर्ने तयारी गरेको छ ।"
"नगरपालिकाको डोजरमा व्यक्तिको रजाइँ, ४५ लाख उधारो","डोल्पा : डोल्पाको त्रिपुरासुन्दरी नगरपालिकाको डोजरमा व्यक्तिले प्रयोग गरि एकल रजाँइ गरेको पाइएको छ ।आर्थिक वर्ष सकिनै लाग्दा नगरपालिकालाई डोजरको प्रयोगको लाखौँ उधारो रकम उठाउन हम्मेहम्मे भएको छ । नगरपालिकाको डोजर विभिन्न निकायमा आवद्ध व्यक्ति तथा संस्थाले निजी तथा सार्वजानिक प्रयोजनका लागि निशुल्क प्रयोग गर्ने गरेको खुलेको हो।व्यक्तिले प्रयोग गरेर हिसाब राम्रोसँग बुझाउन नसकेपछि नगरपालिकालाई रकम अशुल्न कठिन भएको हो । नगरपालिकाको विकासको लागि भन्दै करिब एक करोड मुल्यमा खरिद गरिएको डोजर विभिन्न निकायमा आवद्ध व्यक्ति तथा संस्थाहरुले निजि तथा सार्वजानिक प्रयोजनका लागि प्रयोग गरेर रकम नतिरेको पाइएको हो। नगरको डोजर धेरैजसोले व्यक्तिगत कामका लागि प्रयोग गरेका छन् ।तुईनमा गाडि तार्नेदेखि भवनको जग खन्ने,व्यक्तिगत कुलो खन्नेलगायतका काममा प्रयोग गरिएको छ ।यस आर्थिक वर्षमा मात्रै डोजर प्रयोग वाफतको ४४ लाख ७२ हजार रकम उठाउन बाँकी रहेको नगरपालिकाले जनाएको छ । डोजर प्रयोग गर्ने व्यक्तिबारे नगरपालिकाले खुलाउन चाहेको छैन। केही दिनअघिमात्रै नगर उपप्रमुख चन्द्राकुमारी बोहोराको संयोजकत्वमा बसेको नगर राजश्व परामर्श समितिको बैठकमा डोजरको उठ्न बाँकी रकमका बृहत छलफल हुँदा उठ्न बाँकी रकमका विषयलाई लिएर सरोकारवाला पक्षले तीव्र आलोचना गरेका थिए । आगामी नगर सभामा डोजर प्रयोग गरेर रकम नतिरेका सबैको नाम सार्वजानिक गरिने नगर उप प्रमुख बोहोराले बताइन् ।नगरसभामा नाम सार्वजानिक गर्नुअघि डोजरका कर्मचारी खटाएर रकम उठाउन लगाउने र नउठेपछि नाम सार्वजानिक गर्ने उनको भनाइ छ । डोजरका लागि मात्रै नगरपालिकाले तीनजना कर्मचारी नियुक्ति गरेको छ । 'नगरको डोजरको लाखौं,उधारो छ,त्यहि रकम उठायर तलबभत्ता खुवाउनु पर्ने हो तर उधारो रकम नउठायरै कर्मचारी पालिरहेको छ, 'राजवश्व परामर्श समितिका सदस्य पूर्णकेशर न्यौपानेले बताए । नगरपालिकाको डोजर एउटै व्यक्तिले ४८ घण्टासम्म प्रयोग गरेर रकम नतिरेको उधारो लिस्टमा देखिएको छ । सरकारी डोजर कर्मचारी,जनप्रतिनिधि,स्थानीय राजनितिज्ञ, बुद्धिजिविलगायतका व्यक्तिले प्रयोग गरेर रकम नतिरेको पाइएको हो । डोजर खरिद गरेका जिल्लाका अन्य स्थानीय तहले पनि आर्थिक लेखाजोखा जनतासामु सार्वजानिक गर्नुपर्ने डोल्पाका नागरिकको धारणा छ तर अन्य कसैलेपनि सार्वजानिक गरेका भने छैनन्। डोल्पाका ८ स्थानीय तहमै स्थानीय सरकारले डोजरे किनेका छन् भने केही स्थानीय तहले प्रमुख उपप्रमुखका निजी डोजर समेत स्थानीय सरकारका सड निर्माणमा प्रयोग गरेर रकम मिलान गरेका छन् । त्रिपूरा सुन्दरी नगरपालिकको कार्यालय।"
दश वर्षअघि बसमा बम विस्फोटन गराएको आरोपमा दुईजना पक्राउ,रौतहट : दश वर्षअघि गुडिरहेको बसमा बम विस्फोट गराएर फरार रहेको आरोपमा रौतहटमा प्रहरीले दुईजनालाई बुधवार पक्राउ गरेको छ । प्रहरीले इशनाथ नगरपालिकाका रामपुरखाप टोलका शेख गुलाम सरवर र दिलिपकुमार साहलाई पक्राउ गरेको हो । दुवैजना विरुद्ध ज्यान मार्ने उद्योग तथा विष्फोटक पदार्थ सम्बन्धी मुद्दा दर्ता गरेरको अनुशन्धान भइरहेको जिल्ला प्रहरी कार्यालय रौतहटका डिएसपी भरत श्रेष्ठले जानकारी दिएका छन् । घटनाका अन्य ५ फरार व्यक्तिको समेत खोजी भइरहेको प्रहरीले जनाएको छ । २०६७ साल चैत्र ११ गते गौरबाट चन्द्रनिगाहपुरतर्फ आउँदै गरेको ना २ ख ५७२१ नम्बरको बसमा बम विष्फोट हुँदा १३ जना घाइते भएका थिए । विष्फोटको जिम्मा तत्कालीन भूमिगत समूह तराई जनतान्त्रिक मुक्ति मोर्चाले लिएको थियो । विष्फोट बिरेन्द्र राजमार्गको हजमुनिया चौक नजिकै भएको थियो ।
विकास खर्च निरासाजनक,"बैतडी : बैतडीको सतबाँझ श्रीभावरहाट सडक प्रदेश सरकारको गौरवको आयोजना हो। प्रदेश सरकारले सुदुरपश्चिमका ९ वटै जिल्लामा एकएक सडक प्रदेश गौरवको योजनाका रूपमा छनोट गरेको छ। यसवर्ष उक्त सडकको टेन्डर भएर काम सुरु हुनुपर्ने हो तर लकडाउनका कारण उसको टेन्डर नै हुन सकेको छैन। टेन्डर आह्वान गर्ने तयारी गरेकै बेला लकडाउन भयो। लकडाउनले समयमा टेन्डर गर्न सकेनौं। अहिले टेन्डर स्वीकृत भएर प्रकृयामा छ, पूर्वाधार विकास कार्यालय बैतडीका प्रमुख जगतप्रसाद जोशीले भने। समयमा काम सुरु हुन नसक्दा गौरवका योजना कार्यान्वयनमा ढिलाइ भएको छ। जिल्लाको महत्वपूर्ण सडकको रूपमा रहेको पाटनपञ्चेश्वर सडक जेठसम्म लामालेकसम्म कालोपत्रे गरिसक्ने लक्ष्य थियो। तर, लकडाउनका कारण यो सडकमा कालोपत्रेको काम हुन पाएन। चैतदेखि जेठसम्म कालोपत्रेका लागि उपयुक्त समय हो। तर, लकडाउनका कारण हामीले काम नै गर्न पाएनौं, सडक कालोपत्रे गरिरहेको कम्पनी चन्द्र एन्ड वसन्ता जेभी ग्वाल्लेकका प्रबन्धक सुरेश चन्दले भने। उनले लकडाउनका कारण समस्या भएको बताए। अब यो वर्ष कालोपत्रेको काम गर्न सकिँदैन। यसले गर्दा यो काम एक वर्षपछि धकेलिएको छ, निर्माण व्यवसायी चन्दले भने। जिल्लामा सबैभन्दा बढी बजेट भएको पूर्वाधार विकास कार्यालयले ९७ करोड ७० लाख बजेटमध्ये जेठ मसान्तसम्म ३० करोड १८ लाख मात्रै खर्च गर्न सकेको छ। लकडाउनका कारण समयमै टेन्डर आह्वान नहुँदा र भएका कामको पनि बिल भुक्तानी नहुँदा खर्च कम देखिएको कार्यालयको दाबी छ। बहुवर्षीय योजनामा खासै समस्या नभए पनि चालु आर्थिक वर्षमै सम्पन्न गर्नुपर्ने योजना भने लकडाउनका कारण समयमै सम्पन्न नहुँदा समस्या देखिएको छ। लकाडाउनका कारण योजनाका काम गर्न नपाउँदा बैतडी तथा दार्चुलाका ३० साना सडकलाई आगामी वर्षमा कार्यान्वयनको तयारी छ। टेन्डर आह्वान भइसकेका तर लकडाउनका कारण काम अघि बढ्न नसकेका योजनालाई आगामी आर्थिक वर्षमा सम्पन्न गरिने कार्यालय प्रमुख जोशीले बताए। चन्दले भने, केही योजनाको अन्तिम भुक्तानी बाँकी छ। यो महिना खर्चको दायरा बढ्छ। तर, कार्यान्वयन नै गर्न नसकिएका योजनाले गर्दा खर्च कम देखिएको हो। बैतडीमा सुदूरपश्चिम प्रदेश सरकार मातहत रहेका सरकारी कार्यालयको विकास खर्च निराशाजनक देखिएको छ। गत वर्ष पनि विकास बजेट खर्च गर्न नसकेका कार्यालयले यो वर्ष कोरोनाका कारण खर्च हुन नसकेको बताए। चालु आर्थिक वर्षको एक अर्ब ८९ करोड ९४ लाख पुँजीगत बजेटमध्ये ६८ करोड २५ लाख मात्रै खर्च भएको छ। यो कूल बजेटको ३६ प्रतिशत हो। अबको एक महिनाभित्र खर्चको दायरा बढाउन कार्यालयहरूले कामलाई तीव्रता दिए पनि असारे विकासको प्रवृत्ति दोहोरिएको स्थानीय बताउँछन्। २६ करोड ८१ लाख पुँजीगत बजेट भएको जल स्रोत तथा सिँचाइ विकास डिभिजन कार्यालयले ६ करोड ९७ लाख ५० हजार मात्रै खर्च गर्न सकेको छ। कार्यालयले भने योजनाको सबै काम सकिएको र बिल भुक्तानी गर्न मात्र बाँकी रहेकाले खर्चको दायरा बढ्ने बताएको छ। १७ करोड ९८ लाख ३९ हजार बजेट भएको सहरी विकास तथा भवन कार्यालयले ८ करोड २४ लाख मात्रै खर्च भएको जनाएको छ। खानेपानी तथा सरसफाई डिभिजन कार्यालयको ४१ करोड ९ लाख ५ हजार पुँजीगत बजेटमध्ये २१ करोड २९ लाख खर्च भएको छ। अरू कार्यालयको पनि पूँजीगत खर्च निराशाजनक स्वास्थ्य कार्यालयको एक करोड १८ लाख ४५ हजार बजेटमध्ये ३० लाख ५५ हजार मात्र खर्च भएको छ। डिभिजन वन कार्यालयको एक करोड २९ लाख ९० हजार बजेटमध्ये ५६ लाख १९ हजार खर्च भएको छ। घरेलु तथा साना उद्योग विकास समितिको १४ लाख ६५ हजार ४ लाख १८ हजार खर्च भएको छ। सुख्खा फलफूल विकास केन्द्रको एक करोड ३८ लाख ५० हजारमध्ये २५ लाख ९८ हजार मात्रै खर्च भएको छ। सुदूरपश्चिम प्रदेश सरकार मातहतको कृषि ज्ञान केन्द्रले ७४ लाख ५० हजारमध्ये तीन लाख दुई सय सात रुपैयाँ खर्च गरेको छ। भेटनरी अस्पताल तथा पशुसेवा विज्ञ केन्द्रको ७७ लाख ९५ हजारमध्ये १८ लाख ४९ हजार खर्च भएको छ। जिल्ला अस्पतालको ७० लाख ६० हजार पुँजीगत बजेटमध्ये १७ लाख ३६ हजार मात्रै खर्च भएको छ। बैतडीमा सुदूरपश्चिम प्रदेश सरकार मातहत रहेका सरकारी कार्यालयको विकास खर्च निराशाजनक देखिएको छ। प्रत्येक आर्थिक वर्षका ११ महिना कम खर्च हुने र एक महिनामात्रै आधाभन्दा बढी खर्च हुने प्रवृत्ति विकास निर्माणका काम गुणस्तरीय हुन सकेका छैनन्, रौलेश्वर माविका शिक्षक गणेशदत्त अवस्थीले भने। आर्थिक वर्षको सुरुआतदेखि काम गरेमा समयमै बजेट खर्च हुन्थ्यो। दीगो विकास पनि हुन्थ्यो तर असारमा बजेट सक्ने प्रवृत्ति छ। यो वर्ष पनि समयमै बजेट खर्च हुन नसक्दा विकास निर्माणका काम अलपत्र छन्। तर, कोरोनाका कारण विकास बजेट खर्च हुन नपाएको कार्यालयले दाबी गरेका छन्।"
विहेको तयारीमा लाग्दा प्रेमीले तनाव दिएपछि आत्महत्या,"विराटनगर : विहे गर्न अस्वीकार गरेका प्रेमीले ब्ल्याकमेल गर्दै तनाव दिन थालेपछि विराटनगर महानगरपालिका३ मा बस्दै आएकी एक युवतीले आत्महत्या गरेको घटना बाहिर आएको छ। उदयपुरको बेलका नगपालिका२ घर भएकी २४ वर्षीया श्वेता पोखरेलको शव झुण्डिएको अवस्थामा आइबार साँझ फेला परेको थियो । प्रहरीले घटनाको अनुसन्धान अघि बढाएपछि घटना आत्महत्या नभइकन आत्महत्या दुरुत्साहन रहेको पत्ता लागेको छ । पारिवारिक स्रोतका अनुसार प्रेमी मोरङको सुन्दरहरैंचा नगरपालिका१० का २५ वर्षीय सविन पराजुलीले विहे गर्न अस्वीकार गरेपछि उनको विराटनगरकै अर्का युवकसँग विहेको निधो भएको थियो। विराटनगरमा डेरा गरेी महेन्द्र मोरङ क्याम्पसमा अध्ययनरत श्वेता, शौर्य बचत तथा ऋण सहकारी संस्थामा काम गर्थिन् । उनी एउटै क्याम्पसमा पढ्ने सविनसँग तीन वर्षदेखि प्रेम सम्बन्धमा रहेको प्रहरीको प्रारम्भिक अनुसन्धानबाट खुलेको छ । प्रहरीका अनुसार सविनले विहे गर्न नमानेपछि पारिवारिक सल्लाह बमोजिम असार १४ गते उनको मागी विहे गर्ने गरी सोमबार फूलमालाको तयारी गरिएको पाइएको छ। तर आइतबार साँझ नै झुण्डिएको अवस्थामा श्वेताको शव फेला परेपछि घटनाको अनुसन्धान अघि बढाएको प्रहरीले अर्कै युवकसँग प्रेमिकाले विहे गर्न लागेको थाहा पाएका सविनले विहे भाँड्ने योजन अनुरुप विभिन्न हर्कत गरेको पत्ता लगायो । मोरङ प्रहरीका प्रवक्ता डीएसपी मानबहादुर राईका अनुसार सविनले प्रेम सम्बन्धमा रहँदा श्वेतासँग खिचेका तस्बिरहरु बाहिर ल्याएर तनाव दिन थालेको खुलेको छ। बाहिरिएका तस्बिरहरु श्वेताको विहे हुने घरसम्म पुग्यो । उनका हुनेवाला पतिले पनि आफूसँग विहेको तयारी गरेकी युवती अर्कै युवकसँग पहिले नै प्रेममा रहेको चाल पाए, राईले भने, विहे गर्न राजी भएका युवकले अर्कै युवकसँगै बसेर खिचेको फोटो देखिसकेपछि पहिले नै प्रेममा रहेको भन्दै श्वेतालाई विहे नगरौं पनि भनेछन् । फूलमालाको अघिल्लो दिनसम्म आइपुग्दा सविनबाट पनि श्वेतालाई अनेक खाले तनाव र यातना दिएर आत्महत्या गर्न बाध्य पारेको पाइयो । उनका अनुसार विहे गर्ने तयारीमा रहेका युवकले श्वेतालाई तिमी यति धेरै मायामा रहिछौ, अब हामी विहे नगरौं भनेको पनि पाइएको छ । सविनले बारम्बार दिइरहेको तनाव र प्रेममा रहँदा खिचेको फोटो सार्वजनिक गरिदिएपछि आफ्ना पति हुन लागेका युवकले चाल पाएको विषयमा श्वेताले यूएईमा रहेकी आफ्नी दिदीलाई पनि म्यासेजमार्फत जानकारी गराएकी थिइन् । दिदीले केही हुँदैन भन्दै सान्त्वना दिएर विहेको तयारीमा जुट्न बहिनीलाई भनेको प्रहरीले जनाएको छ। आफूसँग खिचेका फोटो सार्वजनिक गर्दै पूर्व प्रेमी सविनले विहे भाँड्न खोजेपछि युवतीले अन्तत आत्महत्याको बाटो रोजेको प्रारम्भिक अनुसन्धानबाट खुलेको डीएसपी राईको भनाइ छ । परिवारले भोलिपल्ट विहेका लागि फूलमायाको तयारी गरिरहँदा श्वेताले अघिल्लै दिन आइतबार साँझ ६ बजे झुण्डिएर आत्महत्या गरेको प्रहरीले जनाएको छ। श्वेताकी बहिनी सरिताले दिएको किटानी जाहेरीका आधारमा प्रहरीले सविनलाई मंगलबार पक्राउ गरेर आत्महत्या दुरुत्साहन मुद्दा चलाउन म्याद थप गरी अनुसन्धान अघि बढाएको छ । श्वेतासँग जीवन नविताउने निर्णयमा पुगेका सविनले उनको विहे भाँड्नका लागि गरेका अनेक हर्कत र दिएको तनावका कारण अन्ततः श्वेताले आत्महत्याको बाटो रोजेको निष्कर्षमा प्रहरी पुगेको छ । डीएसपी राईले प्रहरीमा परेको जाहेरीमा उल्लेख भएअनुसार सविनसँग श्वेताको प्रेम सम्बन्ध, प्रेम सम्बन्ध विवाहमा बाँधिन नसकेपछि निधो गरिएको दोस्रो विवाह र त्यसपछि पुनः सविनले दिनको अनेक यातनाका विषयमा त्रिकोणात्मक तवरबाट अनुसन्धान अघि बढाइएको बताए । पोस्टमार्टमपछि श्वेताको शवको परिवारले दाहसंस्कार गरिसकेका छन्।"
सिरिजंघामा कक्षा ११ र १२ का विद्यार्थीले मासिक शुल्क तिर्नु नपर्ने,"ताप्लेजुङ : ताप्लेजुङको सिरिजंघा गाउँपालिकामा कक्षा ११ र १२ अध्ययन गर्ने विद्यार्थीलाई मासिक शुल्क नलाग्ने भएको छ । आर्थिक वर्ष २०७७०७८ को बजेटमा गाउँपालिकाले प्लस टु का विद्यार्थीको मासिक शुल्क तिरिदिने योजना ल्याएको हो । उक्त गाउँपालिकामा प्लस टु पढाइ हुने सातवटा विद्यालय छन्। जसमा दुई सय विद्यार्थी अध्ययन गरिरहेको गाउँपालिका अध्यक्ष टिकाराम गुरुङले बताए । 'निःशुल्क शिक्षा, हामी सबैको इच्छा' नाराका साथ गाउँपालिकालाई शैक्षिक हव बनाउने अभियान सुरु गरिने गुरुङको भनाई छ । 'कञ्चनजंघा हिमालको काखमा रहेको गाउँपालिकालाई शैक्षिक हव बनाउने हाम्रो उद्देश्य हो,' गुरुङले भने, 'अब अन्य स्थानीय तहबाट आएका विद्यार्थीले पनि सिरिजंघामा कक्षा ११ र १२ निःशुल्क पढ्न पाउँछन् । सामुदायिक विद्यालयले कुनै पनि वहानामा विद्यार्थीबाट शुल्क उठाएको भेटिए तुरुन्त कारवाही गरिने जनाएको छ। त्यस्तै उक्त गाउँपालिकाले प्रत्येक सामुदायिक विद्यालयमार्फत स्थानीय लिम्बू भाषा र लीपि संरक्षण गर्ने कार्यक्रम समेत सञ्चालन गर्ने भएको छ । कृषि रोजगारीमा जोड मंगलबार सातौं गाउँसभामा प्रस्तुत ४३ करोड ६५ लाख रुपैयाँको बजेट र ४३ बुँदे नीति तथा कार्यक्रममा पूर्वाधारभन्दा कृषि र रोजगारीमा जोड दिइएको छ। 'अध्यक्ष रोजगार कार्यक्रम' मार्फत् गाउँपालिकाले सञ्चालन गर्ने प्रत्येक योजनामा कम्तीमा ५० प्रतिशत स्थानीय श्रमको प्रयोग गरिने उल्लेख छ । जसले रोजगारीको अवसर प्रदान गरी गरिबी न्युनिकरणमा ठूलो मद्धत पुग्ने गाउँपालिकाको विश्वास छ । कोभिड १९ का कारण वैदेशिक रोजगारबाट फर्किएकालाई उद्यमशिल बनाउन सञ्चालन हुने 'गाउँमै रोजगार, गर्वको आधार' कार्यक्रमका लागि ४० लाख रुपैयाँ विनियोजन गरिएको छ । गाउँपालिकाले हरेक युवालाई गाउँमै बसेर काम गर्ने वातावरण बनाउने प्रमुख प्रशासकीय अधिकृत सन्तोस घिमिरेले बताए।"
मुस्ताङको चैलेभेना सडकको धमाधम स्तरोन्नति,"जोमसोम : मुस्ताङको जोमसोमकोरला १ सय १० किलोमिटर सडकखण्डको चैलेभेना १३ किलोमिटर सडक स्रोन्नतिको काम अहिले धमाधम संञ्चालनमा आएको छ । कालिगण्डकी करिडोरको राष्ट्रिय गौरवको बेनीजोमसोमकोरला सडक आयोजना अन्तरगत कन्टेक कान्छाराम कोशी एण्ड न्यौपाने जेभीले उक्त बाटो निर्माण गर्ने जिम्मा लिएको हो । जोमसोमकोरला सडकखण्डको ७ वटा प्याकेज मध्ये त्यसखण्डको समरभेना ८ सय मिटर दुरी सबैभन्दा जोखिमयुक्त स्थानमा पर्छ । त्यहाँ सडक बिस्तारको कामसमेत चुनौतीपूर्ण छ । त्यहा सडक फराकिलो पार्न रककटिङ गर्ने क्रममा एक उपकरण चालकले समेत ज्यान गुमाएका थिए । निर्माण कम्पनीले ढिलो काम सुरु गरेको थियो । गत वर्षदेखि त्यस खण्डमा ठुलाठुला पहाड कटिङ गरी सडक चौडा गर्ने काम भएको थियो । विश्व व्यापी माहामारीको रुपमा फैलिएको नोवल कोरोना भाइरस ( कोभिड१९) रोकथाम तथा नियन्त्रणका लागि सरकारले लक डाउन गरेसँगै त्यसखण्डको काम रोकिन पुगेको थियो । सरकारले लकडाउनकै क्रममा पछिल्लो समय विकास पूर्वाधारका काम सञ्चालन गर्ने जनाएपछि त्यसखण्डको कामअघि बढेको करिडोर सडकले जनाएको छ । यसका लागि जिल्ला प्रशासन कार्यालय मुस्ताङले जिल्लामा कोरोना जोखिम न्युनीकरण गर्न विभिन्न शर्त पालना गरी काम गर्न आह्वान गरेको थियो । त्यसपछि उक्त खण्डको सडक विस्तारको काम गर्न गत जेठको दोश्रो साता करिडोर सडकका उपकरण चलाउने अपरेटर काममा फर्किएका थिए । जोमसोमकोरला सडकको चैलेभेना १३ किमी सडक विस्तारको जिम्मा कन्टेक कान्छारा कोशी एण्ड न्यौपाने जेभीले ४७ करोड ६२ लाखमा सम्झौता गरेको थियो । जोमसोमकोरला ७ प्याकेजको काम २०७४ साल श्रावणदेखि सुरु भएको थियो । निर्माण कम्पनीले चैलेभेना खण्डको ७० प्रतिशत काम संम्पन्न गरेको करिडोर सडकका सबइन्जिनीयर किरण घिमिरेले जानकारी दिए । सडकको ३० प्रतिशत काममध्ये विस्फोटक पदार्थ पड्काएर पहाडको रककटिङ गर्ने ,सडक चौडा र ग्रेड मिलानको काम भइरहेको सबइन्जिनीयर घिमिरेले बताए । करिडोरको जोमसोमकोरला खण्डको चैलेभेना सडकमा अहिले करिव ४ दर्जन मजदुर कार्यरत छ । निर्माण कम्पनीका अनुसार सडक स्तरोन्नतिका लागि ग्रेडर,ब्रेकर ,स्काभेटर ,ब्याकु र टिपरसहितका चालक र सहचालक छन् । यस्तै ,उनीहरुको व्यवस्थापनका लागि पनि थप मजदुर छन् । सडक विस्तारमा खटिएका मजदुर सडक छेउ पाल टागेर बस्ने गर्छन् । कोरोना जोखिम कम उनीहरुलाई सडकमै व्यवस्था मिलाइएको निर्माण कम्पनीले जनाएको छ । उनीहरुलाई जिल्ला प्रवेश गराउँदा मुस्ताङ घासा सीमानाकामा आरडिटी परीक्षण गराइएको थियो । राष्ट्रिय गौरवको जोमसोम कोरला सडकको ७ प्याकेजमध्ये दिवा रौटाहा एपेक्सको छोसेरकोरोला १४ किमी, दिवा डाफे एपेक्सको ग्रीन ताङ्वेदेखि चैले ११ किमी र बज्रगुरु खड्गकृष्ण जेभीको जोमसोमदेखि ताङ्वे १८ किमी सडक करिडोर सडकलाई हस्तान्तरण भइसकेको छ । यस्तै ,कञ्चनजंघा लामा बिल्डर्स विरुवाको भेनाझैते १२ किमी सडकको ९५ प्रतिशत पूरा भएको सबइन्जिनीयर घिमिरेले जानकारी दिए । यो प्याकेज असार मशान्तसम्म सकिने उनले बताए । उनका अनुसार कञ्चनजंघा लामा मोतिदानको झैते चराङ १९ किमीको काम ६५ प्रतिशत र तामाङ गौरी पार्वती कोशी एण्ड न्यौपाने जेभीको चराङछोसेर प्याकेजको ६० प्रतिशत काम भएको छ । करिडोरका अनुसार चराङछोसेरको बाँकी ४० प्रतिशत काम कोरोना कहरका कारण रोकिएको छ । लोमान्थाङमा जिल्लामा काम गर्ने मजदुरलाई काम गर्न रोक लगाइएकाले समस्या भएको हो । उत्तरी कोरलानाका जोड्ने राष्ट्रिय गौरवको बेनीजोमसोमकोरला सडक २०७४ सालबाट सुरु भएको हो । झन्डै ६ अर्ब बजेटको बेनीजोमसोमकोरला विस्तारले गण्डकी प्रदेशको मात्र नभइ नेपालकै आर्थिक समृद्धिमा योगदान पुग्ने मुस्ताङका संघीय सांसद प्रेमप्रसाद तुलाचनले जानकारी दिए ।"
पहिरोले बेनीजोमसोम सडक अवरुद्ध,"म्याग्दी : गण्डकी प्रदेशको लाइफलाइन मानिएको बेनीजोमसोमकोरला सडकखण्ड बुधबार बिहानदेखि अवरुद्ध भएको छ । लगातारको वर्षा, भिरालो जमीन र कमजोर भूबनावटका कारण अन्नपूर्ण गाउँपालिका३ दानाको रुप्से झरनाको माथिबाट ढुङ्गामाटो सहितको लेदो पहिरो खस्दा सडक अवरुद्ध भएको दानाका पर्यटन व्यवसायी इन्द्रसिंह शेरचनले बताए। सडक अवरुद्ध भएपछि आवतजावत रोकिएको जिल्ला प्रहरी कार्यालय म्याग्दीका प्रहरी निरीक्षक धु्रवप्रसाद शर्माले जानकारी दिए । अविरल वर्षाका कारण मुस्ताङ जोड्ने एकमात्र सडक अवरुद्ध भएपछि समस्या भएको छ । सडक स्तरोन्नतिका लागि डोजर, स्काभेटर आदिको प्रयोग गरिएपछि वर्षाले हिलाम्ये हुँदा सानाठूला सवारीसाधन हिलोमा फस्ने गरेका छन् । सडकखण्डमा सामान्य वर्षामा समेत हिलाम्ये हुँदा यात्रा कष्टकर बनेको दानाका पर्यटन व्यवसायी शेरचनले बताए। 'सडकको धरापले यात्रुलाई सास्ती छ, तत्काल मर्मत गरे पनि पुनः खस्ने गरेको छ', उनले भने । उत्तरी म्याग्दी र मुस्ताङ आवतजावत गर्ने मोटरसाइकल र साना सवारी साधन आवतजावतमा ठूलो जोखिम रहेकाले सतर्कता अपनाउन अन्नपूर्ण गाउँपालिकाले समेत अनुरोध गरेको छ । मुस्ताङ जोड्ने सडक रघुगङ्गा गाउँपालिकाको चमेरेदेखि अन्नपूर्ण गाउँपालिकाको गुइँठे, रुप्से झरना, खामाभित्ताको द्वारी खोला र काभ्रेभिरमा धेरै समस्या रहेको छ । मुस्ताङलाई राष्ट्रिय राजमार्गसँग जोड्ने ७६ किलोमिटर सडकखण्डअन्तर्गत सबैभन्दा जोखिमपूर्ण म्याग्दीको दानादेखि मुस्ताङको घाँसासम्म पर्छ । बर्खाको समयमा यात्रुल ज्यानको बाजी लगाएर यात्रा गर्नुपर्ने बाध्यता रहेको छ । सडकखण्डअन्तर्गत गत शनिबार चमेरेदेखि मुस्ताङको सिमाना घाँसासम्म करीब आधादर्जन स्थानमा अवरुद्ध भएको थियो । अवरुद्ध सडक खुलाएर यातायातका साधन सञ्चालन गरेको तीन दिन बित्न नपाउँदै आज बिहानदेखि पुनः सडक अवरुद्ध भएको हो ।"
पहिरोले साँफेमार्तडी सडक अवरुद्ध,"बाजुरा : लगातारको वर्षाले साँफेमार्तडी सडकखण्डको ठाउँ ठाउँमा पहिरो आएपछि मंगलबार रातीबाट सडक अवरोध भएको छ । सडकको ठाउँठाउँमा पहिरो खस्दा सडक अवरुद्ध भएसँगै यातायातका साधन तथा स्थानीयलाई समेत आवतजावतमा समस्या भएको छ । बडिमालिका नगरपालिकाको पानी नाउला, बल्दे, अम्कोट, तिपाडालगायतका ठाउँमा सडकको माथि र तलबाट पहिरो गएर सडक भाँसिएपछि यातायात अवरुद्ध बनेको हो। मंगलबारदेखि आएको वर्षाले बुढीगंगा नगरपालिकाको द्वारीमा पहिरो गएपछि बुधबार बिहानबाट यातायातका साधन बन्द भएको जिल्ला प्रहरी कार्यलय बाजुराले जनाएको छ । सडक अवरोध भएपनि खुलाउनका लागि कुनै पहल हुन भएको छैन् । ठाउँठाउँमा गएको पहिरोले आवतजावतमा समेत निकै समस्या भएको स्थानीय शुशिल थापाले बताए।त्यस्तै बल्धे नजिकै भाँसिएको सडकमा यातायत संचालन गर्न एलामेन्ट बदल्नु पर्ने अवस्था भएपनि सरकारको वेवास्ताले यो वर्ष पनि जोखिम हुने देखिएको व्यापारी बताउँछन्। वर्खा सुरू भएसँगै दुई वर्षदेखि साँफे मार्तडी सडक अवरुद्ध हुँदै आएको छ। सडक जोखिम रहेको सम्बन्धित निकायलाई जानकारी भए पनि कसैले वास्ता नगरेको नागरिक समाजका अगुवा शेरबहादुर शाहीले बताए।गएको वर्ष ३ महिना उक्त सडक अवरुद्ध भएको थियो । विगतका वर्षमा वर्षातको समयमा एकै ठाउँमा पटकपटक पहिरो खसेपछि सडक अवरोध हुँदै आएको थियो । सडक जोखिममा हुँदा सदरमुकाम मार्तडी, बाजुराको उत्तरी क्षेत्रका चारओटा स्थानीय तह र कर्णाली प्रदेशका हुम्ला र मुगु कालिकोट जिल्लाका केही स्थानीय तहको आगमनमा समस्या हुने भएको छ ।गत वर्षमा सडक अवरोध हुँदा यी क्षेत्रमा दैनिक उपभोग्य वस्तुका साथसाथै औषधिको चरम अभाव भएको थियो ।"
विद्यार्थीले जलाए त्रिवि उपकुलपतिको कुर्सी,"काठमाडौं : नेपाल विद्यार्थी संघले त्रिभुवन विश्वविद्यालयका उपकुलपति प्राध्यापक डा धर्मकान्त बास्कोटाको कुर्सी जलाएका छन् । उनीहरुले बुधबार दिउँसो कुर्सी जलाएका हुन् । कुर्सी जलाएपछि उनीहरुले विश्वविद्यालयका उपकुलपति, शिक्षाध्यक्ष तथा रजिष्ट्राको कार्यालयमा ताला लगाएका छन् । त्रिवि प्रवक्ता सूर्य अधिकारीका अनुसार कुर्सी जलाएपछि विद्यार्थीले नेविसंघको नाममा हस्ताक्षर गरेर ताला लगाएको ढोकामा सूचना जारी गरेका छन् । पछिल्लो समय उपकुलपति बास्कोटालगायका त्रिवि नेतृत्वमा रहेकाहरुले भागबण्डामा आफू मातहतका निकायमा नियुक्त गरेको, विश्वविद्यालयको पढाइ सुधारको सट्टा दलीय आस्थाका आधारमा नियुक्तिलाई मात्र ध्यान दिएको लगायतका आरोप विद्यार्थीको छ ।"
स्थानीय तहमा बेतिथिको चाङ,"बागमती : बागमती प्रदेशका स्थानीय तहहरूमा बेतिथिको चाङ बढ्दै गएको छ। कोरोना संक्रमण र बन्दाबन्दीको मौका छोप्दै स्थानीय तहहरूमा संस्थागत र आर्थिक अनियमितता बढ्दै गएको हो। धादिङको नीलकण्ठ नगरपालिकाले आगामी नगर सभाबाट अनुमोदन गर्ने गरी भनेर जेठ महिनामा करौडौं रुपैयाँ बजेट नियमविपरीत बाँडफाँट गरेपछिको विवाद अख्तियारसम्म पुगेको छ। उपमेयरलगायत केही वडाध्यक्षहरूको असहमतिबिना नगरकार्यपालिकाको बहुमतको निर्णयबाट गत जेठ महिनामा दुई करोड ४९ लाख रुपैयाँभन्दा बढी बजेट विनियोजन गरिएको थियो। ४२ वटा विभिन्न योजनामा छुट्याइएको उक्त बजेट चालु आर्थिक वर्षमा नै काम सक्नुपर्ने थियो। असारसम्मका सक्नुपर्ने कामको बजेट जेठमा विनियोजन गरिएकाले बजेटको दुरूपयोग भएको र विनियोजन प्रक्रिया पनि अवैधानिक भएको भन्दै अख्तियारमा उजुरी परेको थियो। उजुरीपछि अख्तियारले उक्त विनियोजन प्रक्रियाबारे प्रश्न गर्दै नगरपालिकालाई चिठ्ठी पठाएको थियो। नगरपालिकाले पनि अख्तियारले लिखित जवाफ दिए पनि सोमबार नगरपालिकाबाट अख्तियारको टोलीले कागजपत्र नियन्त्रणमा लिएको छ। नीतिनियम मिचेका छैनौं, नगरकार्यपालिकाले प्रष्टसँग निर्णय गरेर विनियोजन गरेका हौं, नीलकण्ठका मेयर भीमप्रसाद ढुंगानाले भने, पाँचौं तथा छैटौं नगरसभाबाट विभिन्न शीर्षक कार्यक्रम तथा आयोजनामा छुट्याइएको रकममध्ये बचत हुने रकमबाट आगामी नगरसभाबाट अनुमोदन हुने गरी रकम विनियोजन गरिएको हो। यसमा स्वार्थ र अनियमितता केही जोडिएको छैन। नगरपालिकाले नै असारको १९ गतेसम्म सबै योजनाको काम सकेर आर्थिक हिसाबकिताब सक्न यसअघि सूचना जारी गरेको भए पनि जेठमा विनियोजन गरिएका योजनाको सम्झौता नै असारको पहिलो सातासम्मै जारी थियो। असारमा सम्झौता गरेर यो झरीबादलबीच कहिले कति काम सम्पन्न हुन्छ होला र दिगो विकास हुने ? नीलकण्ठ ३ का एक स्थानीयले भने, यो सबै बजेट सक्ने हतारो मात्रै हो, यसरी कनिका छरेजसरी बजेट सक्नुभन्दा फ्रिज भए राष्ट्रकै ढुकुटीमा त बस्ने हो। प्रक्रियागत त्रुटी देखाउँदै कर्मचारीबाट राजश्व संकलन हेटौंडा उपमहानगरपालिकाले चालु आर्थिक वर्षको नदीजन्य पदार्थ उत्खनन् तथा राजश्व संकलनको आशयपत्र जारी गर्ने समयमा प्रक्रियागत त्रुटि भन्दै ठेक्का रद्द गयो। ठेक्का पाएको मोतीदान कन्स्ट्रक्सनले जिल्ला समन्वय समितिलाई नदीजन्य पदार्थ उत्खनन्मै राजश्व छली गरेबापत ७३ लाख रुपैयाँ जरिवाना बुझाउन बाँकी हुँदै ठेक्का स्वीकृति भएको थियो। उक्त कम्पनी कालोसूचीमा रहेको कुरा ख्याल नगरी आशयपत्र जारी गर्ने समयमा ठेक्का रद्द गरेर अमानतमा राजश्व उठाइएको छ। मोतीदानले ८ करोड ९२ लाखमा सकारेको ठेक्कामा कर्मचारीमार्फत उपमहानगरपालिकाले सात करोड २८ लाख रुपैयाँ संकलन भएको छ। ठेक्कामार्फत राजश्व संकलन गर्दाभन्दा कर्मचारीमार्फत राजश्व संकलन गर्दा जनप्रतिनिधि र कर्मचारी दुवैलाई फाईदा हुने भएकाले नीतिगत बदमासी गरिएको अर्थ क्षेत्रका जानकार बताउँछन्। तर, उपमहानगरपालिकाकी राजश्व प्रमुख गंगा चौंलागाईंले उक्त कम्पनीलाई राजश्व संकलन गर्न दिँदा प्रक्रियागत त्रुटि हुने भएकाले रद्द गर्नुपरेको बताइन्। मकवानपुरको मनहरी गाउँपालिकास्थित हाँडिखोलामा निर्माण भइरहेको सडक। मकवानपुरकै मनहरी गाउँपालिका हाँडीखोलास्थित वडा नं १, २, ३, ४ र ९ जोड्ने ६ किमी सडक निर्माणबारे स्थानीयवासीसमेत जानकार छैनन्। वर्षेनी विभिन्न निकायको सहयोगमा वर्षेनी मर्मत हुँदै आएको उक्त सडक मर्मतको तथा सुधारका लागि डिभिजन सडक कार्यालय हेटौंडाले पाँच करोड रुपैयाँमा ठेक्का आह्वान गरेको थियो। करिब दुई करोड २६ लाख रुपैयाँमा एक महिनाअघि ठेक्का सकारेर हिमडुङ एन्ड थोकर आरबी जेबीले सडक मर्मतको काम गरिरहेको छ। चालु आर्थिक वर्षमै डिभिजन सडक कार्यालयमार्फत थप एक करोड रुपैयाँको काम यस अघिदेखि नै भइरहेको छ। एक करोड रुपैयाँ सडक मर्मतको रकम खर्च गरी नसक्दै अर्को ठेक्का अह्वान गरी सडक मर्मत र स्तरीकरणको काम भइरहे पनि स्थानीय अन्योलमा छन्। गाउँपालिकाले वडा समितिलाई समेत यसबारे जानकारी दिएको छैन। जेठमा सम्झौता, असारमा विकास निर्वाचन क्षेत्र पूर्वाधार विकास कार्यक्रम भद्रगोल विकास खर्च निरासाजनक मनहरी गाउँपालिकाले वर्षेनी सडक स्तरीकरण र मर्मत गरे पनि वर्षात्को भेलबाढीले बगाउँदा स्थानीय बिग्रिएकै सडक प्रयोग गर्न बाध्य रहेको उनको गुनासो छ। पश्चिमी मकवानपुरको कैलाश गाउँपालिका भवन गत जेठ १५ गते जलेर पूर्णरूपमा नष्ट भयो। उक्त भवनमा आगलागी हुँदा भवनभित्र जनप्रतिनिधिसहित कर्मचारीको बैठक समेत भइरहेको थियो। १८ कोठे भवनसँगै करिब एक करोड ५८ लाख रुपैयाँको सामग्री जलेर नष्ट भएकोमा सोलार विद्युत् सर्ट भएर आगलागी भएको घटनाको अनुसन्धान गर्न गठित समितिको प्रतिवेदन छ। अनियमितता गर्ने निकाय बन्दै उपभोक्ता समिति विकास निर्माणको कामका लागि गठन गर्ने गरिएका उपभोक्ता समिति अनियमितता गर्ने आधिकारिक निकाय बन्न थालेका छन्। सिन्धुपाल्चोकमा उपभोक्ता समिति विकासका नाममा आर्थिक अनियमितता मात्र होइन, मापदण्ड उल्लंघन गरेर नीतिगत रूपमा समेत भ्रष्टाचार गर्ने निकाय बनेका हुन्। स्थानीय तहका अधिकांश योजना स्थानीय स्तरमा गठित उपभोक्ता समितिले कार्यान्वयन गर्ने गरेका छन्। योजना कार्यान्वयनका क्रममा फर्जी बिल भरपाई र कम गुणस्तरको काम गरेर उपभोक्ता समितिले अनियमितता गर्ने गरेको सरोकारवाला बताउँछन्। आर्थिक वर्षको अन्तिममा आएर योजना सम्झौता तथा कार्यान्वयन गर्ने ९० प्रतिशतभन्दा बढी उपभोक्ता समितिको नियत नै अनियमितता गर्ने रहने गरेको उनको अनुभव छ। जिल्लाका बाह्रमध्ये एकाध स्थानीय तहबाहेक प्रायःमा आर्थिक वर्षको अन्तिम समय जेठमा आएर पूर्वाधार निर्माणका २५ प्रतिशतको हाराहारीमा योजना सम्झौता भएका छन्। वर्षात् सुरु भएसँगै स्थानीय तहमा हुने कामको चाप र वर्षात्ले योजना अनुगमन गर्न नभ्याउँदा कामको गुणस्तर नै नहेरी फोटो र बिल भर्पाईको आधारमा भुक्तानी हुँदा अनियमितता हुने गरेको स्थानीय तहका जनप्रतिनिधि नै स्वीकार्छन्। असार लागेपछि सुरु हुने अधिकांश काममा अनियमितता हुने गरेको देखिएको जुगल गाउँपालिका५ का वडाअध्यक्ष सनत अधिकारीले बताए। जनप्रतिनिधि नै समय घर्किन लागिसक्यो फलानो योजनाको काम सकिदिनुस् भनेर दबाब दिन्छन्, मेलाम्ची नगरपालिकाका एक प्राविधिक भन्छन्, जनप्रतिनिधिकै कारण कतिपय साना योजना अनुगमन नै नगरी सम्पन्नको कागजात बनाइदिनुपर्ने हुन्छ। (धादिङबाट मनिष दुवाडी, मकवानपुरबाट शुभलक्ष्मी विश्वकर्मा, सिन्धुपाल्चोकबाट युवराज पुरी)"

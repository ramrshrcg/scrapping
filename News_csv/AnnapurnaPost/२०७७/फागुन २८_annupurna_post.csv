शीर्षक,विवरण
अध्यादेशमा अड्चन,"संविधान र संसद् नियमावलीले भन्छ अध्यादेशहरू संसद् अधिवेशन प्रारम्भ भएको पहिलो बैठकमै पेस गर्नुपर्छ। पहिलो बैठक त कता हो कता, प्रतिनिधिसभाको दोस्रो बैठकमा पनि अध्यादेशहरू पेस हुन सकेनन्। यसले सरकार र सभामुखबीचको द्वन्द्वमा संवैधानिक र कानुनी व्यवस्था नै मिचिने खतरा उत्पन्न हुने संकेत देखिएको छ। यो लोकतन्त्र, संविधान, कानुनी शासन, स्थापित परम्परा र संसदीय प्रणालीका लागि शुभ होइन। प्रतिनिधिसभा अधिवेशन विशिष्ट परिस्थितिमा सुरु भएको छ। प्रधानमन्त्री केपी शर्मा ओलीले गरेको विघटनलाई असंवैधानिक भन्दै सर्वोच्च अदालतको फैसलाबाट पुनःस्थापित प्रतिनिधिसभामा दलहरूबीच तनाव र द्वन्द्व को स्थिति देखा पर्नु स्वाभाविक हो। प्रतिनिधिसभा विघटनको पक्ष र विपक्षमा बाँडिएर एकअर्काविरुद्ध सडकमा ओर्लेका दल र नेताहरूमा तीक्तता, आरोपप्रत्यारोप र राजनीतिक हिलो छ्यापछ्यापको अवस्था समाप्त हुन केही समय लाग्छ नै। यस्तो अवस्थामा दलहरूबीच बढीभन्दा बढी छलफल र संवाद गराएर संसद्मा सहज र सहमतिको वातावरण सिर्जना गराउने मुख्य दायित्व र जिम्मेवारी सभामुखको हो। दलगत र व्यक्तिगत स्वार्थभन्दा माथि उठेर निष्पक्ष, तटस्थ र प्रभावकारी भूमिका खेल्ने काम सभामुखले गर्नुपर्छ। सभामुखको उम्मेदवार बन्दा दलको प्रतिनिधित्व हुन्छ तर चुनाव जितिसकेपछि आफैंले जितेको दल त्याग्नुपर्ने मान्यता त्यसै स्थापित गरिएको होइन। संसद्को साझा नेता सभामुख हो भन्ने मान्यतालाई कुनै पनि अर्थमा खण्डित गर्नु हुँदैन। संवैधानिक भूमिका निर्वाह गर्दा प्रधानमन्त्री वा सरकारसँग सभामुखको द्वन्द्व हुन सक्छ। तर संसद्मा त्यसको छाया पर्न दिनु हुँदैन। संवैधानिक व्यवस्था र कानुनी मान्यतालाई संसद्मा प्रभावकारी रूपमा कार्यान्वयन गराउन सभामुखले दह्रो खुट्टा टेक्नैपर्छ। संविधान र संसद् नियमावलीले अध्यादेशहरू पहिलो बैठकमा पेस गर्नैपर्ने बाध्यात्मक अवस्था सिर्जना गरिसकेपछि सभामुखले त्यसको कार्यान्वयन गर्नैपथ्र्यो। संवैधानिक परिषद् ऐनमा संशोधन अध्यादेशप्रति प्रमुख विपक्षी कांग्रेस र जसपाको विरोध रहे पनि त्यसलाई प्रक्रियामार्फत अघि बढाउन सभामुख अग्नि सापकोटा चुकेकै हुन्। गत आइतबार बसेको प्रतिनिधिसभाको पहिलो बैठकमा विपक्षी दलले नाराबाजी गरेपछि सभामुखले १० मिनेटका लागि बैठक स्थगित गरे। तर त्यस दिन दोस्रो बैठक नबसालेर सभामुखले सूचनाद्वारा बैठक स्थगित गरेर संविधान र कानुनी मान्यतालाई कार्यान्वयन गराउने जिम्मेवारीबाट पन्छिए। सरकार र विपक्षी दलबीच घनीभूत छलफल र संवाद गराएर संवैधानिक व्यवस्था र संसद् नियमावलीको बाध्यात्मक अवस्था कार्यान्वयन गराउन सभामुखले बाध्य पार्नुपथ्र्यो। तर सभामुखको त्यस दिनको गल्तीले आगामी दिनमा संवैधानिक व्यवस्थाको गलत व्याख्या गर्ने र प्रतिनिधिसभा नियमावलीका नियमहरू निलम्बन गरेर अघि बढ्ने गलत नजिर स्थापित हुने खतरा देखा पर्दैछ। संसद्को पहिलो बैठकमा अध्यादेश पेस गर्नैपर्ने बाध्यात्मक अवस्थाको पृष्ठभूमि र महत्त्वलाई सभामुख र संसद्ले ख्याल गर्नैपर्छ। संसद् अधिवेशन चालु नरहेको अवस्थामा तत्काल कानुन बनाएर अघि बढ्नुपर्ने बाध्यात्मक अवस्थामा सरकारले अध्यादेश जारी गर्न पाउने संवैधानिक व्यवस्था छ। तर कानुन बनाउने मूल कार्य संसद्को भएकाले अधिवेशन प्रारम्भ भएको पहिलो बैठकमै संसद् र सांसदले पहिलो जानकारी पाउनुपर्छ भन्ने मान्यताका साथ संवैधानिक र कानुनी व्यवस्था गरिएको हो। सरकारले जारी गरेका अध्यादेशहरू पहिलो बैठकमा पेस हुँदा जनप्रतिनिधिमूलक संस्था र जनप्रतिनिधिको अध्यादेशप्रति के राय र धारणा रहेछ भन्ने देश र जनताले थाहा पाउँछन्। यसअघिका संसद् अधिवेशनमा पनि अध्यादेशहरू पहिलो बैठकमा पेस भएका नजिर, मान्यता र परम्परा छन्। संसद्मा अपनाइने परम्परा कानुनसरह लागू हुने गर्छन्। संविधान र कानुनी मान्यता कार्यान्वयन गराउन सभामुख चुक्दै जाने हो भने भोलिका दिनमा संविधानमा छिद्र पर्ने र कानुनहरू कमजोर हुँदै जाने अवस्था सिर्जना हुन्छ। दलहरूबीच द्वन्द्वको अवस्थामा मात्र होइन, मेलमिलाप गरेको दिन पनि सभामुखले संसद्का नियम, अभ्यास र स्थापित मान्यता मिच्न दिनु हुँदैन। जुन संस्थाले कानुन बनाउँछ, उसैले कानुनी व्यवस्थाको पालना नगर्ने हो भने कानुन केवल सर्वसाधारण र निमुखाका लागि मात्र हुन् र ? संसद्को साझा नेताका रूपमा सभामुखको प्रभावकारी, समन्वयकारी र तटस्थ भूमिका हुनैपर्छ।"
"म छाड्नेवाला छैन, फेरि क्रान्तिमा जान्छु : प्रचण्ड","काठमाडौं : नेकपा (माओवादी केन्द्र)का अध्यक्ष पुष्पकमल दाहाल 'प्रचण्ड'ले आफू फेरि एकपटक क्रान्तिमा जाने बताएका छन्। अध्यक्ष दाहालले बिहीबार पार्टीनिकट स्वास्थ्यकर्मीको कार्यक्रमलाई पेरिसडाँडा कोटेश्वरमा सम्बोधन गर्दै अझै लड्नुपर्ने अवस्था आएको बताएका हुन्। जनयुद्ध सुरु गर्दा ४२ वर्षको थिएँ, अहिले ६६६७ वर्षको भएँ। उमेरले कति दिन्छ छाडिदिनुपर्छ पनि भन्छन्। तर, म छाड्नेवाला छैन, दाहालले भने, माओ त्सेतुङले ७२ वर्षमा सांस्कृतिक क्रान्ति गरेका थिए। म एकपटक फेरि क्रान्तिमा अगाडि जानेमा छु। तपाईंहरू यो कुरामा विश्वस्त रहनुहोस्। म एउटा ब्याटल लडेँ। त्यो जितेँ पनि। अझै हामीले लड्नुपर्छ। दाहालले आफ्नै शक्ति र धरातलमा फर्केर अगाडि जान सक्ने बताए। साथीहरू छुट्दै जाँदा कमजोर भएको अनुभूति आफूलाई पनि भएको दाहालले सुनाए। उनले देशीविदेशीबाट अहिले षड्यन्त्र भएको भन्दै त्यसलाई परास्त गर्न आफ्नै खुट्टामा र आफ्नै शक्तिको भर पर्नुपर्ने बताए। आफ्नै शक्तिमा भर परेर, आफ्नै खुट्टामा उभिएर मात्र यसलाई परास्त गर्न सकिन्छ, उनले भने। उनले बिहीबार नै आयोजित अर्को कार्यक्रममा मिलेर सँगै अगाडि बढ्न नेत्रविक्रम चन्द विप्लव पक्षलाई प्रस्ताव गरे। भने, म शास्त्रार्थका लागि तयार छु, यत्ति भन्न चाहन्छु अहिले। कति दिन बस्नुपर्ने हो, इमानदारीसाथ बसौँ। तपाईंहरूलाई लाग्या होला सबै मैले गुमाइदियो भन्ने। तपाईंहरूले जित्नुभयो भने म पछि लाग्छु। नेपाल प्रज्ञा प्रतिष्ठानमा जनयुद्धका सहिद भरत ढुंगानाको स्मृतिग्रन्थ सार्वजनिकीकरण तथा परिचर्चा कार्यक्रममा दाहालले संविधान बनाउने बेला संघीयता, गणतन्त्र, धर्मनिरपेक्षतामा आफूले नोट अफ डिसेन्ट राखेको कुरालाई स्मरण गर्नुपर्ने र कसैले पनि त्यसलाई भुल्न नहुने बताए। अहिले पनि संसद्का लागि मात्रै लड्यो भन्ने तर्क तपाईंहरूले गर्नुभयो। संघीयता, गणतन्त्र, धर्मनिरपेक्षता, उत्पीडित वर्गको जेजति अधिकार प्राप्त भएको छ त्यसलाई निरंकुश बुटले कुल्चन खोज्नेविरुद्धको विद्रोहका रूपमा किन मान्नुहुन्न ?, उनले भने। उनले अहिलेका उपलब्धिलाई स्विकारेर जानुपर्ने बताए। अलिकति भएको उपलब्धिलाई पनि केही पनि होइन भनेर एक्लै बसेर हुन्छ त ?, उनले भने, हुन्छ भने म शास्त्रार्थ गर्न तयार छु, पूर्वीय दर्शनको शास्त्रार्थमा प्रवेश गरौँ, हप्ता १० दिनजति लाग्छ, शास्त्रार्थ गरेर निष्कर्ष निकालौँ। तपाईंहरूसँगै वैज्ञानिक समाजवादका निम्ति लड्न तयार छ। विप्लव पक्षका नेता अनिल शर्माले शास्त्रार्थका लागि तयार हो त भनी प्रश्न गरेका थिए।"
"म छाड्नेवाला छैन, फेरि क्रान्तिमा जान्छु : प्रचण्ड","काठमाडौं : नेकपा (माओवादी केन्द्र)का अध्यक्ष पुष्पकमल दाहाल 'प्रचण्ड'ले आफू फेरि एकपटक क्रान्तिमा जाने बताएका छन्। अध्यक्ष दाहालले बिहीबार पार्टीनिकट स्वास्थ्यकर्मीको कार्यक्रमलाई पेरिसडाँडा कोटेश्वरमा सम्बोधन गर्दै अझै लड्नुपर्ने अवस्था आएको बताएका हुन्। जनयुद्ध सुरु गर्दा ४२ वर्षको थिएँ, अहिले ६६६७ वर्षको भएँ। उमेरले कति दिन्छ छाडिदिनुपर्छ पनि भन्छन्। तर, म छाड्नेवाला छैन, दाहालले भने, माओ त्सेतुङले ७२ वर्षमा सांस्कृतिक क्रान्ति गरेका थिए। म एकपटक फेरि क्रान्तिमा अगाडि जानेमा छु। तपाईंहरू यो कुरामा विश्वस्त रहनुहोस्। म एउटा ब्याटल लडेँ। त्यो जितेँ पनि। अझै हामीले लड्नुपर्छ। दाहालले आफ्नै शक्ति र धरातलमा फर्केर अगाडि जान सक्ने बताए। साथीहरू छुट्दै जाँदा कमजोर भएको अनुभूति आफूलाई पनि भएको दाहालले सुनाए। उनले देशीविदेशीबाट अहिले षड्यन्त्र भएको भन्दै त्यसलाई परास्त गर्न आफ्नै खुट्टामा र आफ्नै शक्तिको भर पर्नुपर्ने बताए। आफ्नै शक्तिमा भर परेर, आफ्नै खुट्टामा उभिएर मात्र यसलाई परास्त गर्न सकिन्छ, उनले भने। उनले बिहीबार नै आयोजित अर्को कार्यक्रममा मिलेर सँगै अगाडि बढ्न नेत्रविक्रम चन्द विप्लव पक्षलाई प्रस्ताव गरे। भने, म शास्त्रार्थका लागि तयार छु, यत्ति भन्न चाहन्छु अहिले। कति दिन बस्नुपर्ने हो, इमानदारीसाथ बसौँ। तपाईंहरूलाई लाग्या होला सबै मैले गुमाइदियो भन्ने। तपाईंहरूले जित्नुभयो भने म पछि लाग्छु। नेपाल प्रज्ञा प्रतिष्ठानमा जनयुद्धका सहिद भरत ढुंगानाको स्मृतिग्रन्थ सार्वजनिकीकरण तथा परिचर्चा कार्यक्रममा दाहालले संविधान बनाउने बेला संघीयता, गणतन्त्र, धर्मनिरपेक्षतामा आफूले नोट अफ डिसेन्ट राखेको कुरालाई स्मरण गर्नुपर्ने र कसैले पनि त्यसलाई भुल्न नहुने बताए। अहिले पनि संसद्का लागि मात्रै लड्यो भन्ने तर्क तपाईंहरूले गर्नुभयो। संघीयता, गणतन्त्र, धर्मनिरपेक्षता, उत्पीडित वर्गको जेजति अधिकार प्राप्त भएको छ त्यसलाई निरंकुश बुटले कुल्चन खोज्नेविरुद्धको विद्रोहका रूपमा किन मान्नुहुन्न ?, उनले भने। उनले अहिलेका उपलब्धिलाई स्विकारेर जानुपर्ने बताए। अलिकति भएको उपलब्धिलाई पनि केही पनि होइन भनेर एक्लै बसेर हुन्छ त ?, उनले भने, हुन्छ भने म शास्त्रार्थ गर्न तयार छु, पूर्वीय दर्शनको शास्त्रार्थमा प्रवेश गरौँ, हप्ता १० दिनजति लाग्छ, शास्त्रार्थ गरेर निष्कर्ष निकालौँ। तपाईंहरूसँगै वैज्ञानिक समाजवादका निम्ति लड्न तयार छ। विप्लव पक्षका नेता अनिल शर्माले शास्त्रार्थका लागि तयार हो त भनी प्रश्न गरेका थिए।"
कार्यदल गठन गर्दै जसपा संसदीय दलको बैठक सम्पन्न,काठमाडौँ: पार्टीको विधान र संसदीय दलको नेता चयन गर्नेमा सहमति खोज्न एक कार्यदल गठन गर्दै जनता समाजवादी पार्टी (जसपा)को संसदीय दलको शुक्रबार बसेको बैठक सम्पन्न भएको छ । शुक्रबार दिउँसो सिंहदरबारस्थित संसदीय दलको बैठकले अनिल झा र रामसहाय प्रसाद यादवसहितको कार्यदल गठन गरेको हो । दलको बैठकले संसदीय दलको नेता चयन गर्न नसकेपछि कार्यदल गठन गरेको बुझिएको छ । विधान पारित भएपछि मात्र दलको नेता चयन गरिने पनि बताइउको छ । जसपाका प्रमुख नेताहरु शुक्रबार नै कांग्रेस र एमालेका नेताहरुसँग छलफलमा जुट्दैछन् । सत्ता समीकरणबारे निर्णय गर्न उनीहरुको वार्ता लक्षित रहेको बताइएको छ । यसअघि बिहीबार प्रधानमन्त्री केपी शर्मा ओलीसँग जसपाका अध्यक्ष महन्थ ठाकुरले भेटवार्ता गरेका थिए । संसद पुनर्स्थापनापछि सत्ता समीकरणमा निर्णायक ठानिएको जसपाका प्रमुख नेताहरु एमाले र कांग्रेसका नेताहरुसँग पटक पटक वार्तामा छन् ।
"जसपाको संसदीय दलको बैठक बस्दै, आजै एमालेसँग कार्यदलस्तरको वार्ता","काठमाडौं : जनता समाजवादी पार्टीको संसदीय दलको बैठक शुक्रबार बस्दैछ। सिंहदरबारस्थित संसदीय दलको कार्यालयमा दिउँसो १ बजे बोलाइएको बैठकमा संसदीय दलको विधान पारित तथा नेता चयन गर्नेबारे छलफल हुने जसपाले जनाएको छ। सत्ता सहकार्य सम्बन्धमा प्रधानमन्त्री केपी शर्मा ओलीसँग निरन्तरर छलफल गरिरहेको जनता समाजवादी पार्टीको संसदीय दल बैठकलाई महत्वपूर्ण मानिएको छ। जसपाका शीर्ष नेता दिनभर आन्तरिक छलफल गरी एमाले अध्यक्ष एवं प्रधानमन्त्री केपी शर्मा ओलीसँग वार्ता गर्न बालुवाटार पुगेका थिए। प्रधानमन्त्री ओलीसहित एमाले शीर्ष नेताहरूसँगको वार्तामा तीनबुँदे प्रस्ताव राखिएको जसपा नेता अशोक राईले बताए। हामीले तीनबुँदे प्रस्ताव राख्यौं, सांसद रेशम चौधरीको रिहाइ, मुद्दा फिर्ता र संविधान संशोधनका विषयमा कुरा गर्यौं, नेता राईले अन्नपूर्ण पोस्ट्सँग भने, प्रधानमन्त्रीले हाम्रा मागप्रति सरकार सकारात्मक रहेको प्रतिक्रिया दिनुभएको छ। बिहीबार जसपासँगको छलफल सकारात्मक भएको भन्दै शुक्रबार कार्यदलस्तरमा पनि छलफल गरेर टुंगो लगाइने बताइएको छ। जसपाको संसदीय दलको बैठक सकेर दुईपक्षीय कार्यदलबीच वार्ता हुने भएको हो। कार्यदलमा एमालेबाट उपमहासचिव तथा अर्थमन्त्री विष्णु पौडेल, संसदीय दलका उपनेता सुवास नेम्वाङ र प्रधानमन्त्रीका सल्लाहकार डाराजन भट्टराई छन्। त्यस्तै जसपाबाट सर्वेन्द्रनाथ शुक्ल र लक्ष्मणलाल कर्ण छन्। जसपाले उठाउँदै आएको रेशम चौधरीको रिहाइका कानुनी प्रक्रिया, मुद्दा फिर्ता र संविधान संशोधनका विषयमा कार्यदल स्तरका छलफलमा अब मोडालिटी कस्तो बनाउने भन्नेमा छलफल हुनेछ। दुई पार्टीका कार्यदलस्तरमा भएको छलफलले समझदारी जुटाए सरकारलाई जसपाले साथ दिनेछ। जसपालाई उपसभामुख, केन्द्रदेखि प्रदेश सरकारसम्मका सत्ता सहकार्यलगायत प्रस्ताव एमालेका तर्फबाट प्रधानमन्त्रीले गरेका छन्। गत वैशाख १० गते राष्ट्रिय जनता पार्टी नेपाल (राजपा) र समाजवादी पार्टीबीच एकीकरण गरी जनता समाजवादी पार्टी बनाइएको हो तर एकतापछि संसदीय दलको नेता अझै चयन भएको छैन।"
जसपासँग छलफलअघि कांग्रेसले बोलायो पदाधिकारी बैठक,"काठमाडौं : प्रमुख प्रतिपक्षी नेपाली कांग्रेसले पदाधिकारी बैठक बोलाएको छ। शुक्रबार अपरान्ह ३ बजेतिर पार्टी सभापति शेरबहादुर देउवाको निवास बूढानीलकण्ठमा पदाधिकारी बैठक बोलाएको पार्टी प्रवक्ता विश्वप्रकाश शर्माले जानकारी दिए। प्रवक्ता शर्माका अनुसार पछिल्लो समसामयिक राजनीतिक घटनाक्रमबारे छलफल गर्न पदाधिकारी बैठक बोलाएको हो। साथै शुक्रबारअपरान्ह ४ बजेतिर जनता समाजवादी पार्टी नेपालले पनि कांग्रेससँग छलफल गर्दैछ। जसपा नेता र सभापति देउवालगायतबीच बूढानीलकण्ठमै छलफल हुने भएको छ। यसअघि बिहीबार जसपाका नेताले प्रधानमन्त्री तथा नेकपा एमालेका अध्यक्ष केपी ओलीसँग भेटवार्ता गरेका थिए। संसदमा तत्कालीन एमालेका १२० सांसद मात्रै भएकाले जसपाको सहयोग लिइ सरकारलाई निरन्तरता दिने रणनीतिमा प्रधानमन्त्री ओलीले जसपासँगको छलफल अघि बढाएका हुन् । संसदमा जसपाको ३४ सिट छ । सर्वाेच्च अदालतले यही फागुन ११ गते प्रतिनिधिसभा पुनःस्थापना गर्ने निर्णय गरेपछि र सर्वाेच्चले नै यही फागुन २३ गते नेपाल कम्युनिस्ट पार्टी (नेकपा) को गठन अमान्य हुने फैसला गरेपछि मुलुकको राजनीतिले नयाँ मोड लिएको छ । सर्वोच्चको यो निर्णयले नेकपा (एमाले) र नेकपा (माओवादी केन्द्र) पूर्ववत् अलगअलग दल बनेका छन् । माओवादी केन्द्र र एमालेको एकतापछि जुटेको महुमतले प्रधानमन्त्री बनेका ओलीले माओवादीले समर्थन फिर्ता लिने तयारी गरेपछि बहुमत जुटाउने कसरत गरिराखेका छन् । यता माओवादी केन्द्र, प्रमुख प्रतिपक्षी दल कांग्रेस र जसपालेसमेत सत्ता समीकरणमा सहयात्राका लागि छलफल चलाइराखेका छन् । आज हुने कांग्रेस र जसपाको छलफललाई निर्णयक मानिएको छ ।"
रामेछापमा माओवादी केन्द्रले राख्यो कार्यालयमा बोर्ड,रामेछाप : नेकपा माओवादी केन्द्र रामेछापले आफ्नै साइन बोर्ड राखेको छ । केन्द्रको सर्कुलर अनुसार रामेछापका प्रतिनिधि सभा सदस्य एवम् माओवादी केन्द्रका केन्द्रीय सदस्य श्यामकुमार श्रेष्ठ (कुशल)ले पार्टी कार्यालय उद्घाटन गरेका हुन्। बिहीबार पार्टीले मन्थलीस्थित देवकोटा चोक नजिकै पार्टी कार्यालयको साइन बोर्ड राखेको हो। सांसद श्रेष्ठले तत्काल पार्टी एकता सम्भव नभएपनि वाम गठबन्धन बनाएर अगाडि बढ्नुपर्ने धारणा राखे। उनले केपी ओली प्रवृतिका विरुद्धमा सङ्घर्ष गर्दै पार्टी एकता प्रक्रियामा जोड दिनुपर्ने बताए। यस अगाडि बागमती प्रदेशका अर्थमन्त्री कैलाशप्रसाद ढुंगेलले मन्थलीमा एमालेको साइन बोर्ड राख्दै जिल्ला पार्टी कार्यालय रामेछाप सञ्चालनमा आएको घोषणा गरेका थिए। सर्वोच्च अदालतको आइतबारको फैसलाले एमाले र माओवादी केन्द्रबीच एकता भई बनेको पार्टी नेपाल कम्युनिष्ट पार्टी (नेकपा)लाई मान्यता नदिएपछि दुई पार्टी ब्यूँतिएका हुन्। नेपाल कम्युनिस्ट पार्टी आफ्नो नाममा दर्ता भएकाले सोही नामको ओलीदाहाल अध्यक्ष रहेको दल खारेज गर्न रिट निवेदक ऋषिराम कट्टेलले दिएको निवेदनमा सुनुवाइ गर्दै अदालतले बदर गरी उनकै पक्षमा निर्णय सुनाएको थियो। निर्वाचन आयोगले एमाले र माओवादी केन्द्र अलगअलग दल भएको जानकारी संघीय संसद सचिवालयलाई जानकारी दिइसकेको छ। राजनीतिक र व्यवहारिक रुपमा पार्टीमा विभाजन आएपछि दुवै समूहले आआफ्नै हिसाबले पार्टी कार्यालय प्रयोग गर्न थालेका छन्।
राजनीतिबाट विश्राम लिएपछि संस्मरण लेख्छु : पूर्वप्रधानमन्त्री नेपाल,"काठमाडौं : पूर्वप्रधानमन्त्री माधवकुमार नेपालले राजनीतिबाट विश्राम लिएपछि आफूले यात्रा संस्मरण लेख्ने जानकारी दिएका छन् । मदन लामा (लामाखुले) को यात्रा संस्मरण युरोप यात्राका सम्झना को शुक्रबार यहाँ लोकार्पण गर्दै उनले आफूले चाहँदा राजनीतिबाट विश्राम लिन नपाएको बताए। आफूले विश्राम चाहँदा यस्तो बेलामा भाग्ने भनेर रोकिने गरेको उनको भनाइ थियो । पद नछाड्दा पनि कहिल्यै नछाडेको आरोप लाग्ने उनले बताए । उनले भने, नछाड्दा कहिल्यै छाड्ने भन्ने र छाड्न लाग्दा भाग्यो भन्ने छ । पुस्तकका लेखक राईले आफूले युरोप यात्राका क्रममा देखेका र भोगेका कुरा समेटेर पुस्तक लेखेको जानकारी दिए।रासस"
एमालेमा अध्यक्ष र महासचिवबाहेक सबै पद खारेज : मंसिर २ देखि ६ गतेसम्म महाधिवेशन,"काठमाडौं : नेकपा (एमाले)का अध्यक्ष केपी ओलीले महासचिवबाहेक सबै पदाधिकारीलाई हटाउने निर्णय गरेका छन् । शुक्रबार बसेको केन्द्रीय समिति बैठकमा ओलीले अध्यक्ष र महासचिवबाहेक सबै पदाधिकारीलाई हटाउने निर्णय सुनाएका हुन् । त्यसैगरी बैठकले मंसिर २ गतेदेखि ६ गतेसम्म एमालेको महाधिवेशन गर्ने निर्णयसमेत गरेको छ । प्रधानमन्त्रीसमेत रहेका अध्यक्ष ओलीले शुक्रबार प्रदेश इन्चार्जको जिम्मेवारी हेरफेर गरेका छन् । सातै प्रदेशका इन्चार्जको जिम्मेवारी हेरफेर गर्ने क्रममा बागमती र सुदूरपश्चिम प्रदेशको नेतृत्व पूर्वमाओवादी नेताले पाएका छन् । बागमती प्रदेशमा अष्टलक्ष्मी शाक्यलाई हटाएर रामबहादुर थापालाई इन्चार्जको जिम्मेवारी दिइएको छ भने भीम रावललाई हटाएर एमाले सूदूरपश्चिम प्रदेश इन्चार्जको जिम्मेवारी लेखराज भट्टलाई दिइएको छ । त्यसैगरी प्रदेश १ मा सुवासचन्द्र नेम्वाङ, प्रदेश २ मा सत्यनाराण मण्डल, गण्डकीमा पृथ्वीसब्बा गुरुङ, लुम्बिनीमा शंकर पोखरेल र कर्णालीमा यमलाल कडेँल एमाले इन्चार्ज बनेका छन् । त्यसैगरी ओलीले माओवादी केन्द्रका २२ नेतालाई एमाले केन्द्रीय सदस्यमा मनोनित गरेका गृहमन्त्रीसमेत रहेका बादल सहितका २२ नेतालाई ओलीले केन्द्रीय सदस्यमा मनोनित गरेका हुन् ।"
बादलसहित माओवादीका दुई दर्जन नेता एमाले केन्द्रीय सदस्य मनोनित,"काठमाडौं : नेकपा (एमाले) अध्यक्ष केपी ओलीले माओवादी केन्द्रका २२ नेतालाई एमाले केन्द्रीय सदस्य बनाएका छन् । गृहमन्त्रीसमेत रहेका रामबहादुर थापा बादल सहितका २२ नेतालाई ओलीले केन्द्रीय सदस्यमा मनोनित गरेका हुन् । शुक्रबार प्रधानमन्त्रीको सरकारी निवास बालुवाटारमा बसेको केन्द्रीय समिति बैठकबाट २२ जनालाई केन्द्रीय समितिमा मनोनित गरिएको हो । मनोनित नेताको सूची एमाले केन्द्रीय सदस्यमा माओवादीका बादल समूहबाट २२ जना केन्द्रीय सदस्य मनोनित भएका हुन् । रामबहादुर थापा बादल, टोपबहादुर रायमाझी, लेखराज भट्ट, मणिचन्द्र थापा, प्रभु शाह, टंक आङबुहाङ, पासाङ शेर्पा, ज्वाला शाह, टेकबहादुर बलामी, कमल चौलागाई, मनोज थापा, खिमलाल अधिकारी, लिलाबहादुर थापा, दधिराम न्यौपाने, दिनेश पन्थी, नवीन रोका, धर्मराज रेग्मी, डम्बर विष्ट, गौरीशंकर थारु, झपट बोहोरा, दावा लामा, चन्द्रबहादुर खड्का ।"
यसरी पक्राउ परिन् भारतमा कोठी सञ्चालन गर्ने चमेली,काठमाडौं : नेपाली महिलाले भारतमा पुगेर कोठी सञ्चालन गरेको फेला परेको छ । उनले नेपालबाट महिलालाई लैजाने र वेश्यावृत्तिमा लगाउने गरेको खुल्न आएको छ । प्रहरीले भारतमा कोठी सञ्चालन गर्ने मानव बेचबिखन अपराधमा संलग्न रही फरार रहेकी नुवाकोटको साविक गाउँखर्क गाविस९ की ६२ वर्षीया रुकमाया तामाङ (चमेली) लाई पक्राउ गरेको छ । उनले सीता तामाङका नाममा मानव बेचबिखन गर्ने गरेको खुल्न आएको छ । उनले भारतको नयाँ दिल्लीस्थित जिबी रोडको ५६ नम्बर गल्लीमा कोठी सञ्चालन गरेर बस्ने गरेको पत्ता लागेको छ । मानव बेचबिखन अनुसन्धान ब्युरोबाट खटिएको प्रहरी टोलीले नुवाकोट प्रहरीको सहयोगमा विदुर नगरपालिकाबाट पक्राउ गरी अनुसन्धान थालिएको ब्युरोका प्रहरी नायब उपरीक्षक ढुण्डीराज नेउपानेले जानकारी दिनुभयो । उनका विषयमा काठमाडौँ जिल्ला अदालतबाट सात दिनको म्यादसमेत थप गरी अनुसन्धान जारी छ । पीडित महिलालाई उनका सहयोगीले चितवनमा आफन्तको घरमा काम लगाइदिन्छु भन्ने बहानामा काठमाडौँबाट लगेको अनुसन्धानबाट देखिएको छ । त्यसपछि गिरोहले बीच बाटोमा पानीमा बेहोस हुने औषधि खुवाएर भारतको नयाँ दिल्लीस्थित तामाङको कोठीमा पुर्याएर बिक्री गरेको खुलेको नेउपानेले बताए। त्यसपछि तामाङले पीडितलाई बन्धक बनाई जबर्जस्ती यौन पेशामा लगाएकी थिइन् । मानव बेचबिखन तथा ओसारपसारसम्बन्धी जाहेरीका आधारमा उनलाई पक्राउ गरिएको हो । उनका सहयोगी अन्यको खोजी जारी रहेको ब्युरोले जनाएको छ ।
अष्टलक्ष्मी शाक्यलाई हटाएर ओलीले बादललाई बनाए बागमती प्रदेश इन्चार्ज,काठमाडौं : नेकपा (एमाले) अध्यक्ष केपी ओलीले रामबहादुर थापा बादललाई बागमती प्रदेश इन्चार्ज बनाएका छन् । शुक्रबार ओली अष्टलक्ष्मी शाक्यलाई हटाएर बादललाई बागमती प्रदेश इन्चार्जको जिम्मेवारी दिएका हुन् । पुस ५ गते प्रतिनिधिसभा विघटन गर्ने प्रधानमन्त्रीको निर्णयको विरोधमा उत्रिएकी शाक्यलाई हटाएर ओलीले पूर्वमाओवादी नेता बादललाई नयाँ जिम्मेवारी दिएका हुन् । शुक्रबार बालुवाटारमा बसेको केन्द्रीय समिति बैठकले मंसिर २ गतेदेखि ६ गतेसम्म दसौं महाधिवेशन गर्ने निर्णयसमेत गरेको छ ।
भीम रावललाई हटाएर लेखराज भट्टलाई ओलीले बनाए सुदूरपश्चिम प्रदेश इन्चार्ज,"काठमाडौं : एमाले अध्यक्ष केपी ओलीले भीम रावललाई हटाएर एमाले सूदूरपश्चिम प्रदेश इन्चार्जको जिम्मेवारी लेखराज भट्टलाई दिएका छन् । प्रधानमन्त्रीसमेत रहेका अध्यक्ष ओलीले शुक्रबार प्रदेश इन्चार्जको जिम्मेवारी हेरफेर गरेका हुन् । सातै प्रदेशका इन्चार्जको जिम्मेवारी हेरफेर गर्ने क्रममा बागमती र सुदूरपश्चिम प्रदेशको नेतृत्व पूर्वमाओवादी नेताले पाएका छन् । बागमती प्रदेशमा अष्टलक्ष्मी शाक्यलाई हटाएर रामबहादुर थापालाई इन्चार्जको जिम्मेवारी दिइएको छ । त्यसैगरी प्रदेश १ मा सुवासचन्द्र नेम्वाङ, प्रदेश २ मा सत्यनाराण मण्डल, गण्डकीमा पृथ्वीसब्बा गुरुङ, लुम्बिनीमा शंकर पोखरेल र कर्णालीमा यमलाल कडेँल एमाले इन्चार्ज बनेका छन् । त्यसैगरी बैठकले मंसिर २ गतेदेखि ६ गतेसम्म एमालेको महाधिवेशन गर्ने निर्णयसमेत गरेको छ ।"
चैत ४ गते एमाले नेपाल समूहको राष्ट्रिय भेला : पार्टी पुनर्संरचनाको अभियान घोषणा हुँदै,"काठमाडौं : नेकपा एमाले माधवकुमार नेपाल र झलनाथ खनाल समूहले चैत ४ गते राष्ट्रिय भेला गर्ने भएको छ । शुक्रबार साँझ नयाँबानेश्वरस्थित एक होटलमा बसेको नेपाल समूहको स्थायी कमिटी बैठकले यस्तो निर्णय गरेको हो । भेलाले पार्टी पुनर्संरचनाको अभियान अगाडि बढाउने नेताहरुले बताएका छन् । अध्यक्ष केपी ओलीले बालुवाटारमा आफ्नो समूहको बैठक राखेर अध्यक्ष र महासचिवबाहेक सबै पदाधिकारी खारेज गर्ने निर्णय गरे लगत्तै एमाले नेपाल समूहले यस्तो निर्णय गरेको हो । चैत ४ गते राष्ट्रिय भेला हुनेछ, बैठकपछि अन्नपूर्णसँग कुरा गर्दै नेता बेदुराम भुसालले भने, सोही दिन पार्टी पुनर्संरचनाको अभियान घोषणाको तयारी छ । उनले समानान्तर कमिटीसमेत गठन हुने बताएका छन् । हरेक जिल्लामा नेतृत्व चयन गर्ने उनको भनाइ छ । ओलीले विधान विपरित निर्णय गरेको निष्कर्ष नेपाल र खनाल समूहले ओलीले विधान विपरित निर्णय गरेको निष्कर्ष निकालेको छ। साँझ बानेश्वरस्थित अर्याल होटलमा बसेको नेपालखनाल पक्षको आकस्मिक स्थायी कमिटी बैठकले यस्तो निष्कर्ष निकालेको हो। शुक्रबार बालुवाटारमा भएको ओली समूहको भेला विधि विपरितको बैठक हो, बैठकपछि नेता रघुजी पन्तले भने, यसलाई मानिदैन। पन्तले ओलीले आफूलाई इच्छा लागेका मान्छेलाई भेला गरेर निर्णय गर्दा त्यसलाई केन्द्रीय कमिटी मान्न नसक्ने बताए। यो पर्टीलाई विभाजन गर्ने काम हो। विधान विपरित छलफल भएको छ। यो सम्पूर्ण कुरा विधि विधान विपरित छ, उनले प्रश्न गर्दै भने, आफूलाई इच्छा लागेका मान्छे भेला गरेर भएका निर्णयलाई कसरी केन्द्रीय कमिटीका निर्णय मान्ने ? शुक्रबार बालुवाटार बैठकमा भएका निर्णयले महाधिवेशनको नीति निर्देशन उलंघन गरेको आरोप भीम रावलले लगाएका छन्। यसले पार्टी अधिवेशनको नीति निर्देशन उलंघन गरेको छ, रावलले भने। सुरुमा नेकपा फुटाउने षड्यन्त्र गरेको र दुई पार्टीको एकता समाप्त भएपछि एमाले पार्टी फुटाउने सोचले काम गरेको देखिएको आरोपसमेत रावलले लगाए। गुट भेला गरेर एमाले र माओवादी केन्द्रबीचको एकतालाई षड्यन्त्रपूर्वक समाप्त गरियो। त्यसपछि एमाले पार्टीलाई फुटाउने सोचले यो काम गरेको देखिन्छ, रावलले भने, विधान विपरितको कामको विरोध गर्छौँ र अस्वीकार गछौँ। पार्टीलाई तहसनहस बनाएर राष्ट्रियता र स्वाधिनता अप्ठेरोमा पार्ने काम गरेको भन्दै यो विषयमा बैठकमा गम्भीर समीक्षा भएको रावलको भनाइ छ। उनले एमाले पार्टीका संस्थापक नेताको अपमान गरेर ओलीले कम्युनिस्ट आन्दोलनलाई धरासायी बनाएको आरोपसमेत लगाएका छन्। पार्टीका संस्थापक नेतालाई अपमान गरेर केपी ओलीले कम्युनिस्ट आन्दोलनलाई धरासायी बनाए, उनले भने, यो सबै उपलब्धि सिध्याउने खेल हो। एमाले विभाजित नहोस् भनेर लागिपर्दा गुटगत गतिविधि बढाएको भन्दै बैठकमा ओलीको चर्को आलोचनासमेत भएको छ। एमाले विभाजित नहोस्, जनताका आकांक्षामाथि कुठाराघात नहोस् भनेर हामी एकताको पक्षमा लागेका थियौँ, उनले थपे, गुटगत गतिविधिले माक्सर्वादका सारा प्रक्रियालाई बिगारेको छ। एमाले कसरी जोगाउने भनेर हामी छलफल गर्दैछौँ।"
सत्ता समीकरणबारे छलफल गर्न जसपा नेताहरु देउवा निवासमा,"कांग्रेस : नेपाली कांग्रेस र जनता समाजवादी पार्टी (जसपा) बीच छलफल सुरु भएको छ। कांग्रेस सभापति शेरबहादुर देउवा निवास बूढानीलकण्ठमा दुई पार्टीबीच छलफल सुरु भएको पार्टी प्रवक्ता विश्वप्रकाश शर्माले जानकारी दिए। शुक्रबार नै जसपासँगको छलफल अगाडि कांग्रेसले पदाधिकारी तथा पूर्वपदाधिकारीको बैठक बोलाएको थियो। यसअघि बिहीबार जसपाका नेताले प्रधानमन्त्री तथा नेकपा एमालेका अध्यक्ष केपी ओलीसँग भेटवार्ता गरेका थिए। संसदमा तत्कालीन एमालेका १२० सांसद मात्रै भएकाले जसपाको सहयोग लिइ सरकारलाई निरन्तरता दिने रणनीतिमा प्रधानमन्त्री ओलीले जसपासँगको छलफल अघि बढाएका हुन् । संसदमा जसपाको ३४ सिट छ । सर्वोच्च अदालतले यही फागुन ११ गते प्रतिनिधिसभा पुनर्स्थापना गर्ने निर्णय गरेको थियो । सर्वोच्चले नै यही फागुन २३ गते नेपाल कम्युनिस्ट पार्टी (नेकपा) को गठन अमान्य हुने फैसला गरेपछि मुलुकको राजनीतिले नयाँ मोड लिएको छ । सर्वोच्चको यो निर्णयले नेकपा (एमाले) र नेकपा (माओवादी केन्द्र) पूर्ववत् अलगअलग दल बनेका छन् । माओवादी केन्द्र र एमालेको एकतापछि जुटेको बहुमतले प्रधानमन्त्री बनेका ओलीले माओवादीले समर्थन फिर्ता लिने तयारी गरेपछि बहुमत जुटाउने कसरत गरिराखेका छन् । यता माओवादी केन्द्र, प्रमुख प्रतिपक्षी दल कांग्रेस र जसपालेसमेत सत्ता समीकरणमा सहयात्राका लागि छलफल चलाइराखेका छन् । अहिले जारी कांग्रेस र जसपाको छलफललाई निर्णयक मानिएको छ ।"
एमाले माधव नेपाल समूह आक्रोशित : आकस्मिक स्थायी कमिटी बैठक बानेश्वरमा,काठमाडौं : नेकपा (एमाले) अध्यक्ष एवम् प्रधानमन्त्री केपी ओलीको निर्णयप्रति एमाले माधव नेपालझलनाथ खनाल पक्षले आक्रोश व्यक्त गरेको छ । ओलीको निर्णयविरुद्ध प्रतिक्रिया दिन नेता नेपालले आकस्मिक स्थायी कमिटी बैठक बोलाएको छ। भर्खरै नयाँ बानेश्वरस्थित अर्याल होटलमा नेपाल पक्षीय स्थायी कमिटी सदस्यको बैठक सुरु भएको हो । अध्यक्ष ओलीले शुक्रबार बालुवाटारमा आफ्नो समूहको केन्द्रीय कमिटी बैठक राखेर नवौं महाधिवेशनको कार्यसमिति पुनर्गठन गरेपछि नेपाल समूह आक्रोशित बनेको हो । ओलीले अध्यक्ष र महासचिवबाहेक सबै पद हटाउने र प्रदेशको नेतृत्व हेरफेर गर्ने निर्णय गरेका हुन् । एमालेका नेतालाई प्रदेशको नेतृत्वबाट हटाएर ओलीले माओवादी केन्द्रका नेतालाई जिम्मेवारी दिएपछि यो समूहले आकस्मिक बैठक बोलाएको हो । माधव नेपाल र झलनाथ खनाल समूहले ओलीले एमाले फुटाएको आरोपसमेत लगाएका छन् ।
"फेरि हिंसामा जाने भनेको छैन,भ्रममा नपर्नुहोस् : प्रचण्ड","बुटवल : नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल 'प्रचण्ड' ले एउटा क्रान्ति आवश्यक रहेको बताएका छन् । परिवर्तन उल्ट्याउन खोजिएको भन्दै त्यसलाई परास्त गर्न क्रान्ति गर्नुपर्ने उनले बताए । बुटवलमा दलित पत्रकार महासंघको प्रथम अधिवेशन उद्घाटनमा बोल्दै उनले क्रान्ति हिंसात्मक नभइ शान्तिपूर्ण रहने बताए । देशमा प्रतिगामी सलबलाएको र देशलाई अनिष्टमा धकेल्न प्रयत्न भएको प्रचण्डको भनाइ छ। शान्तिप्रक्रियाको एक हस्ताक्षरकर्ता ममाथि चारैतिरबाट प्रहार भएको उनले उल्लेख गरे। तर संविधानको रक्षा र प्राप्त उपलब्धि जोगाउन गणतन्त्र विरोधीलाई पररास्त गर्नुपर्ने उनले बताए । 'फेरि विद्रोह गर्नुपर्ने, फेरि हिंसामा जानुपर्ने कुरा गरेको होइन। कोहीकसैलाई भ्रम नपरोस्,' हामीले लडेर स्थापित गरेका मान्यताहरु, प्रणालीहरुलाई कुनै प्रतिक्रियावादी तत्वहरुले कुल्चिन नपाओस् भनेर शान्तिपूर्ण ढंगले एउटा क्रान्ति गर्नुपर्छ भनेर भनेको हुँ,' उनले भने।"
नेकपा एमालेको केन्द्रीय कमिटी बैठक चैत १ गते,"काठमाडौं : संसद्को सबैभन्दा ठूलो दल नेकपा एमालेको केन्द्रीय कमिटी बैठक चैत १ गते बस्ने भएको छ। शीर्ष नेताहरुबीच पुनःस्थापित नेकपा एमाले केन्द्रीय कमिटीको पहिलो बैठक चैत १ गते बोलाउने छलफल भएको केन्द्रीय कार्यालयका सचिव ईश्वरी रिजालले अन्नपूर्ण पोस्ट्लाई जानकारी दिए। केन्द्रीय कमिटी बैठक चैत १ गते बोलाउने मोटामोटी छलफल भएको छ। उनले भने,सम्भवत आज बेलुकीसम्म शीर्ष नेताहरुबीच छलफल गरेर मिति र स्थानको औपचारिक टुंगो लगाइने छ। पहिलो बैठकमा एमालेका नवौं महाधिवेशनबाट निर्वाचित र त्यसपछि मनोनीत केन्द्रीय सदस्यहरु सहभागी हुनेछन्। नेपाल पक्ष एमालेमै फर्किए पनि ओलीतिर लागेका माओवादी धारका नेताले माओवादी केन्द्रमा नफर्किने संकेत गरेका छन्। प्रधानमन्त्री केपी शर्मा ओलीले अदालतको आदेशलगत्तै आफ्नो पक्षमा लागेका माओवादी धारका नेतालाई बालुवाटारमा बोलाएर चरणबद्ध रुपमा छलफल गरिरहेका छन्। ओली सरकारमा तत्कालीन माओवादी केन्द्रका नेताहरुमध्ये गृहमन्त्री रामबहादुर थापा, सहरी विकासमन्त्री प्रभु शाह, ऊर्जामन्त्री टोपबहादुर रायमाझी, खानेपानीमन्त्री मणि थापा, खेलकुदमन्त्री दावा तामाङ छन्। यी मन्त्रीले राजनीतिक रूपमा ओलीतिर लागेकाले पद गएपनि माओवादी केन्द्रमा नफर्किने बताएको स्रोतले जनाएको छ। उनीहरुलाई एमालेमा कसरी समायोजन गर्ने भन्ने विषयमा पनि आन्तरिक रुपमा छलफल चलेको छ। केन्द्रीय कमिटीको बैठकले आन्तरिक विवाद समाधान गर्दै पार्टीलाई नयाँ ढंगले अगाडि बढाउने र अन्य पार्टीबाट आएकालाई पनि सम्मानजनक स्थान दिने एमालेका शीर्ष नेताले तयारी गरेका छन्। बैठकमा पेश हुने एजेन्डा र रणनीतिको विषयमा नेताहरुसँग प्रधानमन्त्री तथा अध्यक्ष ओलीले परामर्श थालेको एमाले स्रोतले जनाएको छ। केन्द्रीय कमिटीमा अध्यक्ष ओली स्पष्ट बहुमतमा छन्। उनले शुक्रबार नै आफू निकट नेताहरुलाई छलफलमा बोलाएका छन्। सर्वोच्च अदालतले साविकको नेकपा एमाले र माओवादी केन्द्र ब्यूँताएपछि माधवझलनाथ पक्ष एमालेमै फर्किएको छ। नेपाल कम्युनिष्ट पार्टी (नेकपा) का अध्यक्षसमेत रहेका प्रधानमन्त्री केपी ओलीले संसद् विघटन गरेपछि माधवकुमार नेपालझलनाथ खनाल समूह पुष्पकमल दाहाल प्रचण्ड समूहमा लागेर सडक आन्दोलनमा पुगेका थिए। पार्टी पुन: स्थापना भएपछि हाल माधव पक्षलाई ओलीले कुनै छलफलमा नबोलाएको भन्दै असन्तुष्ट व्यक्त गरेको छ भने माधवझलनाथ समूहले अहिलेपनि गुटका बैठक र भेलाहरु जारी राखेको भन्दै ओली पक्षले आपत्ति जनाएका छन्। सर्वोच्च अदालतले आइतबार नेपाल कम्युनिस्ट पार्टी (नेकपा)को आधिकारिकता ऋषिराम कट्टेलले दर्ता गरेको दलले पाउने निर्णय गरेको छ। यसले नेकपाको एकीकरणलाई खारेज गर्दै नेकपा (एमाले) र नेकपा (माओवादी केन्द्र)लाई पूर्ववत् रूपमा जगाएको हो। नेकपा एकीकरणसम्बन्धी निर्वाचन आयोगको निर्णय बदरपश्चात् साविकमा आयोगमा राजनीतिक दलका रूपमा दर्ता रहेका नेपाल कम्युनिस्ट पार्टी (एकीकृत मार्क्सवादी लेनिनवादी) र नेपाल कम्युनिस्ट पार्टी (माओवादी केन्द्र) अलगअलग राजनीतिक दलका रूपमा साविककै अवस्थामा कायम रहने सर्वोच्चले जनाएको छ।"
एमाले अध्यक्ष र महासचिवबाहेक सबै पद खारेज : यस्ता छन् ओली समूहका निर्णय,"काठमाडौं : नेकपा (एमाले)का अध्यक्ष केपी ओलीले महासचिवबाहेक सबै पदाधिकारीलाई हटाउने निर्णय गरेका छन्। शुक्रबार ओलीले अध्यक्ष र महासचिवबाहेक सबै पदाधिकारीलाई हटाउने निर्णय गरेका हुन्। बालुवाटारमा बसेको बसेको ओली समूहको केन्द्रीय समिति बैठकले २०७८ साल मंसिर २ गतेदेखि ६ गतेसम्म एमालेको महाधिवेशन गर्ने निर्णयसमेत गरेको छ। त्यसैगरी ओलीले माओवादी केन्द्रका २२ नेतालाई एमाले केन्द्रीय सदस्यमा मनोनित गरेका गृहमन्त्रीसमेत रहेका बादल सहितका २२ नेतालाई ओलीले केन्द्रीय सदस्यमा मनोनित गरेका हुन्। प्रवक्ता ज्ञवाली : कुन विभागको जिम्मेवारी कसलाई त्यसैगरी ओलीले पर्टी प्रवक्ताको जिम्मेवारी प्रदीप ज्ञवालीलाई दिएका छन्। केही विभागीय प्रमुखको जिम्मेवारीसमेत हेरफेर भएको छ। स्कुल विभाग प्रमुख अध्यक्ष ओली बनेका छन्। संगठन विभाग प्रमुखको जिम्मेवारी विष्णु पौडेललाई दिइएको छ भने विदेश विभाग प्रमुख डाराजन भट्टराई बनेका छन्। सँगै ओलीले सम्पर्क कमिटीको जिम्मेवारीसमेत हेरफेर गरेका छन्। कोष तथा आर्थिक विभाग प्रमुख छविलाल विश्वकर्मा, संसदीय विभाग प्रमुख सुवास नेम्वाङ, निर्वाचन विभाग प्रमुख विष्णु रिमाल बनेका छन्। बैठकले विधानमा आवश्यक संशोधनसमेत गरेको छ। प्रदेश इन्चार्ज, अध्यक्ष र सचिवको जिम्मेवारी कसले पाए ? ओलीले प्रदेश इन्चार्ज, अध्यक्ष र सचिवको जिम्मेवारीसमेत हेरफेर गरेका छन्। सातै प्रदेशका इन्चार्जको जिम्मेवारी हेरफेर गर्ने क्रममा बागमती र सुदूरपश्चिम प्रदेशको नेतृत्व पूर्वमाओवादी नेताले पाएका छन्। अष्टलक्ष्मी शाक्यलाई हटाएर ओलीले रामबहादुर थापा 'बादल'लाई बागमती प्रदेश इन्चार्ज बनाएका छन् भने सूदुरपश्चिममा भीम रावललाई हटाएर लेखराज भट्टलाई प्रदेश इन्चार्ज बनाएका छन्। प्रदेश १ को इन्चार्ज सुवास नेम्वाङ, अध्यक्ष देवराज घिमिरे र सचिव विनोद ढकाल बनेका छन्। त्यसैगरी प्रदेश २ को इन्चार्ज सत्यनारायण मण्डल बनेका छन् भने अध्यक्ष प्रभु शाह बनेका छन्। सचिवको जिम्मेवारी सुमन प्याकुरेललाई दिइएको छ। बागमती प्रदेशको इन्चार्ज रामबहादुर थापा बादल, अध्यक्ष आनन्द पोखरेल र सचिव खेम लोहनी बनेका छन्। गण्डकी प्रदेशको इन्चार्ज पृथ्वीसुब्बा गुरुङ, इन्चार्ज जगत विश्वकर्मा र सचिव भूमी त्रिपाठी बनेका छन्। लुम्बिनी प्रदेश इन्चार्ज शंकर पोखरेल, अध्यक्ष लीला गिरी र सचिव खेममान खड्का बनेका छन्। कर्णाली प्रदेशको इन्चार्ज कमलाल कँडेल बनेका छन् भने अध्यक्षको जिम्मेवारी गुलाबजंग शाह र सचिव धर्मराज रेग्मी बनेका छन्। सुदूरपश्चिम प्रदेशको इन्चार्ज लेखराज भट्ट बन्दा अध्यक्षको कर्ण थापा र सचिव राजेन्द्रसिंह रावल बनेका छन्।"
सिंहदरबारमा जसपा संसदीय दलको बैठक सुरु,"काठमाडौँ: सत्ता समीकरणका लागि एमालेसँग वार्ता गर्दैआएको जनता समाजवादी पार्टी (जसपा)को संसदीय दलको बैठक बसेको छ । सिंहदरबारस्थित पार्टीको संसदीय दलको कार्यालयमा शुक्रबार दिउँसो संसदीय दलको बैठक बसेको हो । संसदीय दलको नेता चयन, सांसद रेशम चौधरीको रिहाइ, कांग्रेससँगको आगामी छलफलका लागि एजेन्डा लगायत विषयमा बैठक केन्द्रित हुने बताइएको छ । स्रोतका अनुसार हालसम्म चयन हुन नसकेको संसदीय दलको नेताको रुपमा जसपाले महन्थ ठाकुरलाई चयन गर्नसक्नेछ । यसवाहेक सत्ता समीकरणमा पार्टीको भूमिका कस्तो बनाउने जस्ता विषयमा पनि छलफल हुने जसपाका एक नेताले जानकारी दिए । दलको बैठकपछि नै जसपाका प्रमुख नेताहरु कांग्रेस र एमालेका प्रमुख नेताहरुसँग छलफलमा जुट्नेछन् । संसदीय दलको नेतामा अध्यक्ष उपेन्द्र यादव सहित संघीय परिषद अध्यक्ष बाबुराम भट्टराई र राजेन्द्र महतोले समेत दावी गरेका थिए । एमालेले कांग्रेस, जसपा र माओवादी केन्द्र तीनवटै पार्टीमध्ये एउटासँग सत्ता साक्षेदारी गरे पनि सरकार चलाउन सक्ने गणित संसदमा छ। प्रधानमन्त्री केपी ओलीको विकल्प खोज्न भने कांग्रेस, माओवादी केन्द्र र जसपा तीन वटै दल मिल्नुपर्ने अवस्था छ। यही बुझेरै जसपा नेताहरू दुवै पक्षका तानातानमा थिए। माओवादी केन्द्रले साथ छाडेमा प्रधानमन्त्रीलाई बहुमतका लागि १८ मत आवश्यक पर्छ। जसपासँग निलम्बनमा रहेका दुई सांसदबाहेक पनि ३२ सांसद छन्।"
"प्रचण्डले बादललाई भने भो फर्किनु पर्दैन, उतै बसे हुन्छ !","बुटवल : नेकपा (माओवादी केन्द्र)का अध्यक्ष पुष्पकमल दाहाल प्रचण्डले रामबहादुर थापा बादल लाई एमालेमै बस्न सुझाव दिएका छन् । शुक्रबार बुटवलमा अगुवा कार्यकर्तालाई सम्बोधन गर्दै प्रचण्डले यस्तो बताएका हुन् । केही साथीले बादललगायत नेतालाई फकाउन सुझाव दिएको तर आफूलाई फकाउन मन नलागेको भन्दै उनले यस्तो बताएका हुन् । भो ति फर्किनु परेको छैन, उतै बसे हुन्छ, प्रचण्डले भने, ति यहाँ आए भाडभैलो हुन्छ । यहाँ आएर रोए भने म पग्लिन्छु भन्ने डर छ । आफ्नै साथीहरु अन्यायमा परेजस्तो हुन्छ । प्रचण्डले बदमासी गरेकालाई फकाउँदा गल्ती हुने बताए । सर्वोच्च अदालतले प्रचण्ड र केपी ओली नेतृत्वको नेकपालाई खारेज गरेपछि ओली समूहमा गएका नेताप्रति लक्षित गर्दै प्रचण्डले यस्तो बताएका हुन् । पार्टी अलगअलग हुँदा माओवादीका नेताहरु बादल, टोपबहादुर रायमाझी, प्रभु साह, लेखराज भट्ट, मणि थापालगायत नेता एमालेमै छन् । प्रचण्ड समूहमा रहेका माधवकुमार नेपाल, झलनाथ खनाल लगायतका नेता एमालेमा फर्किए पनि माओवादीका नेताले ओलीको साथ नछोडेका हुन् । प्रचण्डले पहिचान, अस्तित्व र इतिहास बिर्सिएर जानु जस्तो धिक्कार केही नभएको बताए । उनले विचार र आस्थामा रहँदामात्र क्रान्तिकारी हुनुको गर्वबोध हुने प्रष्ट पारे । केही केही गए तिनिहरु अस्तित्वहीन भएर गए । पहिचान, आफ्नो धर्ती, आफ्नो आधार, इतिहास र विरासत छोडेर भाग्नु भन्दा धिक्कार जीवनमा अरु केही हुनै सक्दैन, प्रचण्डले भने, मान्छे बाँच्छ आस्थाको निम्ति, विचारको निम्ति, मर्छ आस्थाको निम्ति विचारको निम्ति । त्यसैमा मानव र क्रान्तिकारी हुनुको गर्वबोध हुने हो । माधवजीहरुले छिट्टै एमाले कब्जा गर्नुहुन्छप्रचण्डले माधव नेपाल समूहले छिट्टै एमाले कब्जा गर्ने बताए । उनले त्यसपछि ओलीलाई बाहिर हटाएर विद्रोह गर्ने बताए । उनले त्यसपछि फेरि माधव नेपाल र झलानाथ खनालसँग मिलेर कम्युनिस्ट आन्दोलनको ठूलो शक्ति बन्ने विश्वास व्यक्त गरेका छन् । माधवजी र झलनाथ दुई नेतासँग देशभर गएर कुरा राखेका छौँ । यसले हाम्रो संगठन विस्तार भएको छ । यो कुराले या त माधवजीहरुले छिट्टै एमाले क्याप्चर गर्ने स्थिति हुन्छ र केपी ओलीलाई बाहिर हटाउने स्थिति बन्छ । होइन भने माधवजीहरुले विद्रोह गर्ने स्थिति बन्छ, प्रचण्डले भने, उहाँहरु र हामी मिलेर फेरि कम्युनिस्ट आन्दोलनको ठूलो शक्ति बन्छ । यो विश्वास मैले लिएको छु ।"
न्यायपरिषद् बैठक : यस्तो छ न्यायाधीश सिफारिसको सूची,काठमाडौं : न्यायपरिषद् बैठकले सर्वोच्च र उच्च अदालतका न्यायाधीश नियुक्तिको सिफारिस गरेको छ । प्रधानन्यायाधीश चोलेन्द्र शमशेर जबराको अध्यक्षतामा शुक्रबार बसेको बैठकले सर्वोच्चका दुई र उच्च अदालतका १८ न्यायाधीश नियुक्तिको सिफारिस गरेको हो ।
शान्ति सम्झौताको सान्दर्भिकता,"न्यायपालिका, कार्यपालिका र व्यवस्थापिकामा तीनवटै स्वतन्त्र निकाय भए मात्र सन्तुलन सम्भव हुन्छ। तर, हाम्रो देशमा व्यवस्थापिका र कार्यपालिका एउटैजस्तो छ। हामीले नेपालको राजनीतिक, आर्थिक, सामाजिक र सांस्कृतिक विषयलाई विश्लेषण गरिरहेका थियौं। गरिरहेका छौं। राजनीतिक हिसाबले परितवर्न त भए तर राजनीतिक स्थिरताले बाटो अझै समात्न सकेन। त्यो विषयलाई हामीले हेर्नुपर्छ भन्ने लागेको र विश्लेषण गरिरहेको स्थिति हो। आर्थिक हिसाबले पनि नेपाली जनतालाई कसरी समृद्ध बनाउने वा समृद्धि कसरी ल्याउने भन्ने छलफल गरिरहेको विषय हो। त्यही कुरा नमिलेकाले संसदीय व्यवस्थासँग असहमति राख्दै वैचारिक, राजनीतिक संघर्ष चलाइरहेका थियौं। अहिले राजनीति निकै संकटपूर्ण स्थितिबाट गुज्रिन पुग्यो। सरकारमा पनि संकट, जनतामा पनि संकट, पार्टीमा पनि संकट, संसदीय दलहरूमा पनि संकट सिर्जना भयो। हामीले जे भनिरहेका थियौं, जुन राजनीतिक नारा लिएका थियौं, त्यसको व्यवहारमै परिपुष्टि भइसकेपछि वार्ताका माध्यमबाट शान्तिपूर्ण समाधान दिने भन्ने निष्कर्षबाट सहमतिसम्म पुगिएको हो। हामीले राजनीतिक, सामाजिक, आर्थिक, सांस्कृतिक समस्या छन् भन्ने विश्लेषण गरेका थियौं। त्यही कुरा प्रमाणित भयो। दुई तिहाइको सरकार भएर पनि काम गर्न नसक्ने स्थिति पैदा भयो। उल्टै सरकार मात्रै होइन, पार्टी नै विघटन हुनुपर्ने, संसद् भंग गर्नुपर्ने स्थिति आयो। सर्वाेच्च अदालतले पुनःस्थापना गर्नुपर्ने वा अदालत जानुपर्ने स्थिति सिर्जना भयो। जनतामा त्यो संकट पहिल्यैदेखि देखिइरहेको थियो। जनतामा अशिक्षा, गरिबी, बेरोजगारी र भोकमरी छ। संकट झन् विकराल बन्दै गइरहेको छ। यस्ता यावत् संकटका कारण हाम्रो पार्टीसहित भएर यो देशमा राजनीतिक निकास दिनुपर्छ भन्ने समयले माग गर्यो। यो संकटले समाधान ल्याउने कोसिस गर्यो। आवश्यकता भनेको आविष्कारको जननी हो भनेजस्तै नेपालको राजनीतिक संकटले वर्तमान निकास दिन सम्भव तुल्यायो। संकटले हाम्रो सहमतिलाई जन्म दिने धाईको काम गर्यो। देशको राजनीतिक स्थितिको जटिलताई ध्यानमा राखेरै सरकारमार्फत छलफल गर्ने र निष्कर्षमा पुग्ने भन्ने निचोडमा हामी पुगेका हौं। त्यही कारण जटिल स्थितिमा पनि वार्ता सम्भव र सफल भयो। यदि, परिस्थिति सरल(सरल खालले गइदिएको हुन्थ्यो भने सायद सरकार दमन गरेरै ठीक पारौं त भन्नेमा जान सक्थ्यो। वा, अरू यसले ठूलो द्वन्द्व सिर्जना गराउन सक्थ्यो। तर, त्यो भएन। किनभने यता हामीले विश्लेषण गरिरहेका थियौं देशमा जुन संकट सिर्जना भयो, त्यसले हाम्रो पार्टीलाई समेत छलफल, वार्तामा ल्याउने आवश्यकता पैदा गर्यो। त्यसो संघर्षका क्रममा हाम्रो पार्टीमाथि प्रतिबन्ध पनि लाग्यो। हामीले चुनाव बहिष्कार गरेका थियौं। राजनीतिक संघर्ष चलाइरहेका बेला प्रतिबन्ध लगाइएपछि हाम्रो संघर्षलाई अझ पेचिलो बनाउँदै लग्यौं। हाम्रा मुद्दा जनताले अझ घनीभूत तरिकाले लैजाने र बुझ्ने स्थिति पैदा भयो। पछिल्लो चरणमा हामीले जुनजुन विषयमा छलफल गरेका थियौं, त्यो सावित भएको छ।हाम्रो देश अल्पविकसित मात्र छैन, ग्लोबलाइजेसन, प्राइभेटाइजेसन र लिबरलाइजेसनको दबदबामा पनि छ। यसका आफ्नै सकारात्मक पाटा पनि नभएका होइनन्। तैपनि यसको मुख्य सहउत्पादनका रूपमा नेपालको संसदीय प्रणालीले राजनीतिक अस्थिरता पैदा गरायो। लोकतन्त्रका तीन खम्बा न्यायपालिका, कार्यपालिका र व्यवस्थापिकामा तीनवटै स्वतन्त्र निकाय भए मात्र सन्तुलन सम्भव हुन्छ। तर, हाम्रो देशमा व्यवस्थापिका र कार्यपालिका एउटैजस्तो छ। त्यसलाई मिलाउनु जरुरी छ। दोस्रो आर्थिक विषय छ। नेपाल कृषिप्रधान देश भनिए पनि उत्पादन छैन। उद्योग छैन। औद्योगीकरण गर्ने देशको नीति छैन। राज्यप्रणाली यस्तो अवस्थामा छ, जसले उद्योग स्थापना हुन दिँदैन। यसले मान्छेलाई समृद्ध बनाउन दिँदैन। जनशक्तिजति विदेश लैजाने, रेमिट्यान्समा देश चल्ने, उत्पादन नहुने हुन्छ। उत्पादन हुने ठाउँको एकाधिकार पुँजीपतिको हातमा जाने अनि जनताले काम गर्ने ठाउँ नपाउने अवस्था छ। श्रम गरे पनि पैसा पाउँदैनन्। यो जस्तो प्रकारको संरचना छ, जति चल्दै जान्छ, त्यति समाज धराशयी बन्दै जान्छ। यो समस्यालाई मिलाउनुपर्छ। मर्मत नगरी सुखै छैन। हामीले पुँजीवाद कि वैज्ञानिक समाजवाद भन्ने छान्न जनमतसंग्रह मागेका छौं। मान्छेले जनमतलाई सामान्य ढंगले बुझ्छन्। जनमतसंग्रह भनेको लोकतन्त्रको उच्चतम रूप हो। लामो समयदेखि हामीले आन्दोलन, जनयुद्ध जनआन्दोलनका माध्यमबाट मिलाउँदै अघि बढाउने कोसिस त गर्यौं तर त्यो काम अधुरै छ। र, हामीले अन्तिम रूपमा मिलाउनुपर्छ र अघि बढ्नुपर्छ भन्ने छ। यही सन्दर्भलाई लिएर सरकार र हाम्रो पार्टीबीच सहमति भयो। अब पक्कै वार्ता प्रक्रिया अघि बढ्ला। हाम्रा एजेन्डा राखिसकेपछि सुरुवात, मध्य र अन्त्यका रूपमा समग्र खाका आइसकेपछि देशलाई अघि बढाउन मद्दत पनि गर्ला। सार्वजनिक रूपमा बहसको विषय पनि बन्ला। त्यसले देशलाई अघि बढाउन मद्दत पनि पुर्याउला भन्ने लागेको छ। विकृतिको जड संसदीय व्यवस्था हो भन्ने प्रस्ट्याउन अझै धेरैले हामीसँग जिज्ञासा राख्नुहुन्छ। यस विषयमा हामीले मुख्य रूपमा व्यवहार हेर्यौं। उदाहरणका लागि, नेपालमा ०४६ सालमा संसदीय प्रणाली स्थापना भइसकेपछि पहिलो काम विकासको मुहान काट्यो। हेटौडाबाट काठमाडौं रोपवे आउँथ्यो, त्यसले सस्तोमा सामान ढुवानी गथ्र्यो। त्यस बेलाको बाटो अहिलेको जस्तो थिएन। हेटौंडाबाट काठमाडौं पुग्न गाडीमा १७१८ घण्टा लाग्थ्यो। तर, रोपवेले २३ घण्टामा सामान पुर्याउँथ्यो। बहुदलीय प्रणाली आइसकेपछि के हुनुपथ्र्यो भने एउटा रोपवेका ठाउँमा एउटा, दुइटा, पाँचवटा, दसवटा बनाउनुपर्थो। तर भएको काटियो, थप एउटा पनि बनेन। किन त्यस्तो भयो भन्दा संसदीय व्यवस्थाको चरित्रका कारण। पुँजीपतिका कारण विकासको मुख्य नसा काटियो। यद्यपि, बाटो पनि विकासको आधारै हो। तर, नेपालको तीव्र विकासको प्रतीकात्मक नसा अर्थात् रोपवेलाई चट्टै काटियो। त्यहाँदेखि बन्द भएर अहिलेसम्म यो चलेको छैन। सरकारी रोवपे थियो, सस्तोमा आउँथ्यो। टाढाबाट आउँथ्यो। रातदिन सामान आउँथ्यो। अहिलेसम्म चलिरहेको भए राजधानीमा हरेक उपभोग्य सामानको भाउ आधा सस्तो पथ्र्यो। अर्कातिर चुनाव महँगो भयो। करोडकरोड चलाउन नसक्ने मान्छे चुनावमा जान सक्ने अवस्था भएन। विचार, राजनीति, योजना, आदर्शले काम गर्न छाड्यो। पैसा जसले बाँड्न सक्छ, त्यसले काम गर्न थाल्यो। कस्तो खालको देश बनाउने, योजना के बनाउने भन्ने विषयले प्राथमिकता पाउन छोड्यो। पैसा जसले खर्च गर्छ, उसैले चुनाव जित्ने अवस्था आयो। एक करोड खर्च गर्र्नेले हार्ने भयो, २ करोड खर्च गर्नेले जित्ने भयो। मान्छेमा नैतिकता, आदर्श, विचार र योजना हराए। पैसा कसरी कमाइन्छ भन्ने मात्र ध्याउन्न भयो। संसदीय प्रणालीमा गइसकेपछि स्वच्छ प्रतिस्पर्धा हरायो। प्रतिस्पर्धी मान्छेसँग प्रतिस्पर्धा हरायो। चुनाव हुँदा कुनै व्यक्तिले मन्त्री बन्ने लक्ष्य बनाएको छ भने नेताले आफूलाई मन्त्रीमा प्रतिस्पर्धा नगर्ने मान्छे छान्ने भयो। खट्टा तानेर, टुप्पी समातेर वा घिसारेर कसरी हुन्छ, कठालो समातेर के गरेर हुन्छ, खर्च गर्न नसक्ने योग्य व्यक्तिलाई तलै थचारिदिने भयो। यसप्रकारको खेल संसदीय प्रणालीमा बन्यो। केपी ओली, प्रचण्ड, शेरबहादुर देउवा, माधव नेपाललगायत सबैले त्यसै भन्नुहुन्छ। सबैलाई चिन्ता छ। सबैले सकेको गरिरहनुभएकै छ। देश बनाऔं, एकताबद्ध गरौं भन्ने भावना पछि छ। उहाँहरूको बाध्यता के छ भने पैसा नभई त केही पनि बन्दैन। पहिलो प्राथमिकता आफूले जित्नै पर्ने हुन्छ। आफूलाई प्रधानमन्त्रीमन्त्री बनाउन भविष्यमा भोट दिने मान्छेले जित्नुपर्यो। उसको क्षमता यति होस् कि जितेपछि आफूलाई भोट देओस्। यस्तो विकृतिमा जोसुकै राष्ट्रपति, प्रधानमन्त्री वा मन्त्री भए पनि वा जसले जतिसुकै आदर्शका कुरा गरे पनि देश अघि बढ्दैन। त्यसैले संसदीयका कमजोर प्वाइन्टमा मर्मत गर्नुपर्छ। गर्नै पर्छ। त्यसमा हामीसँग कम्प्रिहेन्सिभ राजनीतिक एजेन्डा छन्। तिनलाई हामी अगाडि सार्छौं। त्यसलाई सार्वजनिक बहसमा ल्याउँछौं। हाम्रो एजेन्डा अपत्यारिलो वा असम्भव लागे पनि, समाधान त त्यही हो। औषधि तीतो भएर खान मन नलागे पनि नखाई निको हुँदैन भने त खानै पर्छ। हामी त्यसमा विश्वस्त छौं। हाम्रो समाजले त्यसलाई ग्रहण गर्नै पर्छ। हामी अघि बढ्नै पर्छ। यसमा जोडिने मुख्य कुरो, राजनीति विकृत छ भने आर्थिक क्षेत्र पनि विकृत हुन्छ। आर्थिक विकृतिले राजनीतिलाई विकृत बनाउँछ। हामीकहाँ दुवै विषय अशुद्ध भएका छन्। दुवैको शुद्धीकरण गर्नु छ। हाम्रो प्रणाली र प्रवृत्ति देखाउन म जेल बसाइका तीन अनुभूति साट्न चाहन्छु। एक पटक एक न्यायाधीशले सरकारी वकिललाई मतिर देखाएर भन्नुभयो, उहाँमाथि कति अपराधका अभियोग छन्, तिनमा कति सजाय हुन्छ, त्यो पनि भनिदिनुहोला। एउटा अभियोगमा जन्मकैद हुँदो रहेछ। त्यो भनेको सय वर्ष कैद हो। अर्को अभियोगमा १५१६ वर्ष कैद हुँदो रहेछ। अर्कामा ५७ वर्ष। अनि, बयानका क्रममा एक जना प्रहरीले मलाई भनेका थिए, तपाईंका मुद्दा धमाधम आउँदै छन्। अहिलेसम्म १४ देखि २० वटासम्म लाइनमा छन्। एउटामा तीनटा अनिवार्य गाँसिएका छन्। मैले हिसाब गरें। सबै जोड्दा २ हजारदेखि २५ सय वर्ष जेलमा बस्नुपर्ने देखियो। यति ठूलो कसरत गरेर मात्र शान्ति आउन सक्ने रहेछ भन्ने अनुभूति मिल्यो।त्यस्तै, अड्डासार गर्दा एउटा गाडीमा चार जना प्रहरी हुन्थे। राजनीतिक नेता भनेपछि उहाँहरू मसँग कुरा गर्न चाहनुहुन्थ्यो। उहाँहरू प्रायःको भनाइ हुन्थ्यो, २० हजार रुपैयाँ तलब हुन्छ। ६ हजार रासनको पाइन्छ। जम्मा त्यति हो। यसले हाम्रो परिवारको गुजारामै समस्या छ। तपाईंहरूको कुरा हामीलाई चित्त बुझ्छ। तर, त्यो सम्भव छ जस्तो लाग्दैन। सम्भव भयो भने शिक्षा र स्वास्थ्य निःशुल्क गराइदिनुहोला। बाँकी हामी पुर्याउँछौं। यतिमै सन्तुष्ट भएर काम गर्नेछौं। हिरासतमा सबैभन्दा बढी बन्दी लागुऔषका कारोबारी हुँदा रहेछन्। अर्थात् सरदर ९० प्रतिशत। ८ प्रतिशतजति चोरीका। १ प्रतिशत हाराहारी मारपिटहल्लाखल्ला गर्ने। र, बाँकी १ प्रतिशत कर छलीलगायत अभियोगका पाइए। ०४३ सालमा जेल पर्दा राजनीतिक बन्दी बढी थिए। अहिले लागुऔषध कारोबारीले त्यो ठाउँ लिएछ। यसले पनि हाम्रो देशको राजनीतिक धरातल देखाउँछ। उत्पादनमा लाग्नुपर्ने, पढ्नुपर्ने, पाइलटडाक्टर बन्नुपर्ने, कृषिकर्म गर्नुपर्ने युवा नसामा लट्ठिएर प्रहरी खोरमा बसेको छ। यो विकराल स्थिति हो। अन्त्यमा हामीले पुँजीवाद कि वैज्ञानिक समाजवाद भन्ने छान्न जनमतसंग्रह मागेका छौं। मान्छेले जनमतलाई सामान्य ढंगले बुझ्छन्। जनमतसंग्रह भनेको लोकतन्त्रको उच्चतम रूप हो। खास लोकतन्त्रको यसबाट अभ्यास हुन्छ। जनताले के चाहन्छन्, स्वच्छ बहस गरौं। पैसाको कुरा नगरौं। म यति पैसा दिन्छु, मलाई भोट दे भनेर नभनौं। तर, जनमतसंग्रह गरौं। यो प्रणालीका बिग्रिएका पार्टपुर्जा सबै मिलेर मर्मत गरौं। उन्नत र जनहितकारी प्रणाली निर्माण गरौं।(बाँस्तोला सरकारसँगै भर्खरै शान्ति सम्झौता गरेको विप्लव नेतृत्वको नेपाल कम्युनिस्ट पार्टीका नेता हुन्)"
"म छाड्नेवाला छैन, फेरि क्रान्तिमा जान्छु : प्रचण्ड","काठमाडौं : नेकपा (माओवादी केन्द्र)का अध्यक्ष पुष्पकमल दाहाल 'प्रचण्ड'ले आफू फेरि एकपटक क्रान्तिमा जाने बताएका छन्। अध्यक्ष दाहालले बिहीबार पार्टीनिकट स्वास्थ्यकर्मीको कार्यक्रमलाई पेरिसडाँडा कोटेश्वरमा सम्बोधन गर्दै अझै लड्नुपर्ने अवस्था आएको बताएका हुन्। जनयुद्ध सुरु गर्दा ४२ वर्षको थिएँ, अहिले ६६६७ वर्षको भएँ। उमेरले कति दिन्छ छाडिदिनुपर्छ पनि भन्छन्। तर, म छाड्नेवाला छैन, दाहालले भने, माओ त्सेतुङले ७२ वर्षमा सांस्कृतिक क्रान्ति गरेका थिए। म एकपटक फेरि क्रान्तिमा अगाडि जानेमा छु। तपाईंहरू यो कुरामा विश्वस्त रहनुहोस्। म एउटा ब्याटल लडेँ। त्यो जितेँ पनि। अझै हामीले लड्नुपर्छ। दाहालले आफ्नै शक्ति र धरातलमा फर्केर अगाडि जान सक्ने बताए। साथीहरू छुट्दै जाँदा कमजोर भएको अनुभूति आफूलाई पनि भएको दाहालले सुनाए। उनले देशीविदेशीबाट अहिले षड्यन्त्र भएको भन्दै त्यसलाई परास्त गर्न आफ्नै खुट्टामा र आफ्नै शक्तिको भर पर्नुपर्ने बताए। आफ्नै शक्तिमा भर परेर, आफ्नै खुट्टामा उभिएर मात्र यसलाई परास्त गर्न सकिन्छ, उनले भने। उनले बिहीबार नै आयोजित अर्को कार्यक्रममा मिलेर सँगै अगाडि बढ्न नेत्रविक्रम चन्द विप्लव पक्षलाई प्रस्ताव गरे। भने, म शास्त्रार्थका लागि तयार छु, यत्ति भन्न चाहन्छु अहिले। कति दिन बस्नुपर्ने हो, इमानदारीसाथ बसौँ। तपाईंहरूलाई लाग्या होला सबै मैले गुमाइदियो भन्ने। तपाईंहरूले जित्नुभयो भने म पछि लाग्छु। नेपाल प्रज्ञा प्रतिष्ठानमा जनयुद्धका सहिद भरत ढुंगानाको स्मृतिग्रन्थ सार्वजनिकीकरण तथा परिचर्चा कार्यक्रममा दाहालले संविधान बनाउने बेला संघीयता, गणतन्त्र, धर्मनिरपेक्षतामा आफूले नोट अफ डिसेन्ट राखेको कुरालाई स्मरण गर्नुपर्ने र कसैले पनि त्यसलाई भुल्न नहुने बताए। अहिले पनि संसद्का लागि मात्रै लड्यो भन्ने तर्क तपाईंहरूले गर्नुभयो। संघीयता, गणतन्त्र, धर्मनिरपेक्षता, उत्पीडित वर्गको जेजति अधिकार प्राप्त भएको छ त्यसलाई निरंकुश बुटले कुल्चन खोज्नेविरुद्धको विद्रोहका रूपमा किन मान्नुहुन्न ?, उनले भने। उनले अहिलेका उपलब्धिलाई स्विकारेर जानुपर्ने बताए। अलिकति भएको उपलब्धिलाई पनि केही पनि होइन भनेर एक्लै बसेर हुन्छ त ?, उनले भने, हुन्छ भने म शास्त्रार्थ गर्न तयार छु, पूर्वीय दर्शनको शास्त्रार्थमा प्रवेश गरौँ, हप्ता १० दिनजति लाग्छ, शास्त्रार्थ गरेर निष्कर्ष निकालौँ। तपाईंहरूसँगै वैज्ञानिक समाजवादका निम्ति लड्न तयार छ। विप्लव पक्षका नेता अनिल शर्माले शास्त्रार्थका लागि तयार हो त भनी प्रश्न गरेका थिए।"
सत्ता साझेदारीमा एमालेजसपा सकारात्मक : केके छन् सर्त,"काठमाडौं : सत्ता साझेदारी गर्ने विषयमा एमाले र जनता समाजवादी पार्टी (जसपा) बीचको छलफल सकारात्मक देखिएको छ। सर्वोच्च अदालतले नेकपा एकता बदर गर्दै साविक पार्टी ब्युँताएपछि अनौपचारिक रूपमा सुरु भएको छलफलले बिहीबार औपचारिकता पाएको हो। जसपाका शीर्ष नेता दिनभर आन्तरिक छलफल गरी एमाले अध्यक्ष एवं प्रधानमन्त्री केपी शर्मा ओलीसँग वार्ता गर्न बालुवाटार पुगेका थिए। प्रधानमन्त्री ओलीसहित एमाले शीर्ष नेताहरूसँगको वार्तामा तीनबुँदे प्रस्ताव राखिएको जसपा नेता अशोक राईले बताए। हामीले तीनबुँदे प्रस्ताव राख्यौं, सांसद रेशम चौधरीको रिहाइ, मुद्दा फिर्ता र संविधान संशोधनका विषयमा कुरा गर्यौं, नेता राईले अन्नपूर्ण पोस्ट्सँग भने, प्रधानमन्त्रीले हाम्रा मागप्रति सरकार सकारात्मक रहेको प्रतिक्रिया दिनुभएको छ। जसपाका नेताहरूले विगतमा पनि आफ्ना मागका विषयमा पटकपटकका छलफलमा सरकारको तर्फबाट जवाफ सकारात्मक आउने तर कार्यान्वयन नभएको प्रसंग उठाएका थिए। त्यसपछि उनीहरूले आफ्ना मागप्रति सरकारको प्रस्ट धारणा र कार्यान्वयनको खाका आउनुपर्ने बताएका थिए। जवाफमा प्रधानमन्त्री ओलीले भने आफू जसपाको माग सम्बोधन गर्न तयार रहेको र यसको व्यावहारिक पक्षबारे छलफल गर्न कार्यदलस्तरमा मोडालिटीबारे अगाडि बढ्न आग्रह गरेका थिए। जसपाकै नेता लक्ष्मणलाल कर्णले प्रधानमन्त्रीसँगको छलफल सकारात्मक भएको र अब कार्यदलस्तरमा मोडालिटीका विषयमा केन्द्रित रहेर छलफल हुने बताए। हामीले उहाँहरूसँग संविधान संशोधन, रेशम चौधरीको रिहाइ, मधेस र थरुहट आन्दोलनको मुद्दा सम्बोधन र पक्राउ परेकाहरूको रिहाइबारे माग राखेका थियौं, नेता कर्णले भने, प्रधानमन्त्रीले माग सम्बोधन गर्नेप्रति सकारात्मक छु भन्नुभयो। माग सम्बोधन कसरी गर्ने भन्ने सम्बन्धमा मोडालिटी तयार गर्ने समझदारी बनेको छ। अब त्यहीअनुसार कार्यदलस्तरमा छलफल हुन्छ। प्रधानमन्त्रीका प्रेस सल्लाहकार सूर्य थापाले जसपासँगको छलफल सकारात्मक भएको भन्दै अब कार्यदलस्तरमा अनौपचारिक छलफल हुने बताए। प्रधानमन्त्री र जसपाका नेताबीचको भेटघाट सकारात्मक रहेको छ। शुक्रबार फेरि कार्यदलस्तरमा अनौपचारिक छलफल हुनेछ, प्रेस सल्लाहकार थापाले भने। एमालेबाट संसदीय दलका उपनेता सुवास नेम्बाङ, अर्थमन्त्री विष्णु पौडेल र प्रधानमन्त्रीका परराष्ट्र मामिला सल्लाहकार डा राजन भट्टराई रहेको कार्यदल छ। प्रधानमन्त्री र महन्थ ठाकुरबीच फागुन २४ गते भएको भेटपछि यस विषयमा छलफल गर्न जसपाबाट पनि सर्वेन्द्रनाथ शुक्ल र लक्ष्मणलाल कर्ण रहेको कार्यदल बनेको छ। अब जसपाले उक्त कार्यदलमै केही सदस्य थप गरी छलफललाई अगाडि बढाउने तयारी गरेको छ। जसपाले उठाउँदै आएको रेशम चौधरीको रिहाइका कानुनी प्रक्रिया, मुद्दा फिर्ता र संविधान संशोधनका विषयमा कार्यदल स्तरका छलफलमा अब मोडालिटी कस्तो बनाउने भन्नेमा छलफल हुनेछ। दुई पार्टीका कार्यदलस्तरमा भएको छलफलले समझदारी जुटाए सरकारलाई जसपाले साथ दिनेछ। जसपालाई उपसभामुख, केन्द्रदेखि प्रदेश सरकारसम्मका सत्ता सहकार्यलगायत प्रस्ताव एमालेका तर्फबाट प्रधानमन्त्रीले गरेका छन्। जसपा नेताले आफ्ना मागका विषयमा कांग्रेस र माओवादी केन्द्रसँग पनि शीर्ष नेताकै तहमा छलफल गर्ने बिहीबार बताएका थिए। उनीहरूले कार्यदल स्तरमा एमाले नेताहरूसँग अनौपचारिक छलफल गरे पनि शीर्ष तहमा भने कांग्रेस र माओवादी केन्द्रसँग पनि छलफल गर्ने तयारी गरेका छन्। बालुवाटारमा बिहीबार भएको छलफलमा जसपा संघीय परिषद्का अध्यक्ष डा बाबुराम भट्टराई भने सहभागी थिएनन्। छलफलमा प्रधानमन्त्री एवं एमाले अध्यक्ष ओली, महासचिव एवं उपप्रधानमन्त्री ईश्वर पोखरेल, उपमहासचिव एवं अर्थमन्त्री पौडेल, संसदीय दलका उपनेता नेम्बाङ, लुम्बिनी प्रदेशका मुख्यमन्त्री एवं स्थायी समिति सदस्य शंकर पोखरेल, प्रधानमन्त्रीका परराष्ट्र मामिला सल्लाहकार डा भट्टराई सहभागी थिए। जसपाबाट अध्यक्ष महन्थ ठाकुर, उपेन्द्र यादव, वरिष्ठ नेता राजेन्द्र महतो, राई र कर्ण सहभागी थिए। डा भट्टराई भने यो सरकारको निरन्तरताको विपक्षमा देखिएका छन्। प्रतिनिधिसभा विघटनपछि र नेकपा एकता बदर भएर पूर्ववत् पार्टीको हैसियतमा पुगेपछि प्रधानमन्त्री ओलीले आफू नेतृत्वको सरकार बचाउन जसपालाई पहिलो प्राथमिकतामा राखेर छलफल थालेका हुन्। एमालेले कांग्रेस, जसपा र माओवादी केन्द्र तीनवटै पार्टीमध्ये एउटासँग सत्ता साक्षेदारी गरे पनि सरकार चलाउन सक्ने गणित संसद्मा छ। ओलीको विकल्प खोज्न भने कांग्रेस, माओवादी केन्द्र र जसपा तीन वटै दल मिल्नुपर्ने अवस्था छ। यही बुझेरै जसपा नेताहरू दुवै पक्षका तानातानमा थिए। माओवादी केन्द्रले साथ छाडेमा प्रधानमन्त्रीलाई बहुमतका लागि १८ मत आवश्यक पर्छ। जसपासँग निलम्बनमा रहेका दुई सांसदबाहेक पनि ३२ सांसद छन्।"
खोपमा हामी अगाडि,"काठमाडौं : स्वास्थ्य तथा जनसंख्यामन्त्री हृदयेश त्रिपाठीले १२ पुसमा कार्यभार सम्हाल्दै भनेका थिए, रहस्यमय भाइरसको चपेटामा छौं। कोरोनाविरुद्धको भ्याक्सिन प्रभाव हेर्न त बाँकी नै छ। तर, जनतालाई निःशुल्क खोप उपलब्ध गराउने अठोटसाथ अघि बढ्छौं। भारतीय राजदूत विनयमोहन क्वात्रा १६ पुसमा मन्त्री त्रिपाठीलाई बधाई एवं शुभकामना दिन पुगेका थिए। सोही बेला मन्त्री त्रिपाठीले खोप उपलब्धताका लागि सहजीकरण गरिदिन राजदूत क्वात्रासमक्ष आग्रह गरे। त्यसपछि मन्त्री त्रिपाठी विभिन्न मुलुकका राजदूत र कूटनीतिक निकायमा पनि खोपका लागि अग्रसर भएका थिए। सार्क मुलुकमा भारतले पहिलो पटक माघ ३ गते खोप अभियान सुरु गरेको थियो। त्यसपछि यो क्षेत्रमा खोप पाउनेमा दोस्रो बन्यो नेपाल। हामीकहाँ माघ १४ गते सुरु गरिएको अभियान दोस्रो चरणमा पुगेको छ। यो अवधिमा झन्डै ४५ प्रतिशत जनसंख्याले खोप लगाएका छन्। जब कि भारतमा कुल जनसंख्याको १४ प्रतिशत (बुधबारसम्म)ले मात्रै लगाएको स्वास्थ्य तथा जनसंख्या मन्त्रालयको तथ्यांकले देखाएको छ। भारतले सुरुमा १० लाख डोज कोभिसिल्ड खोप नेपाललाई सहयोगस्वरूप उपलब्ध गराएको थियो। भारतकै सेरम इन्स्टिच्युट अफ इन्डियाले उत्पादन गरेको कोभिसिल्ड खोप पहिलो चरणमा ४ लाख ३८ हजार ८ सय ७९ नेपालीले लगाएका छन्। दोस्रो चरणमा बिहीबारसम्म ९ लाख ११ हजार ९ जनाले लगाएको स्वास्थ्य सेवा विभागको खोप शाखा प्रमुख डा झलक गौतमले बताए। डा गौतमका अनुसार खोप कभरेज कुल जनसंख्याको ४५ प्रतिशत छ।खोप कभरेजमा हामी भारतभन्दा अगाडि छौं, डा गौतमले भने, सार्क मुलुकमा हामी दोस्रो स्थानमा छौं। पहिलो स्थानमा माल्दिभ्स छ। खोपको सुरुवात त र कभरेज गर्नेमा नेपाल उदाहरणीय बनेको छ। उनका अनुसार सयभन्दा बढी मुलुकले अझै खोप पाएका छैनन्। सरकारले सेरम इन्स्टिच्युटबाट चार डलरका दरमा २० लाख डोज खरिद सम्झौता गरी १० लाख डोज ल्याएर दोस्रो चरणको अभियान जारी छ। बाँकी १० लाख डोज ल्याउने तयारी सरकारको छ। कोभिड१९ खोप सल्लाहकार समितिका संयोजक डा श्यामराज उप्रेतीका अनुसार खोप पर्याप्त भए यसको कभरेज बढी हुन्थ्यो। अति जोखिममा पर्ने ५५ वर्ष माथिका नागरिकलाई अहिले नै खोप लगाइन्थ्यो। यसले गर्दा खोप कभरेज झन् बढी हुन्थ्यो, संयोजक डा उप्रेतीले भने। कोभ्याक्स सुविधामार्फत नेपाललाई प्राप्त हुने खोपको पहिलो चरणमा ३ लाख ४८ हजार डोज आइसकेको छ। संयुक्त राष्ट्रसंघकी आवासीय प्रतिनिधि सारा बेसोलो न्यन्तीले फागुन २३ गते मन्त्री त्रिपाठीलाई खोप र सिरिन्जलगायत सामग्री हस्तान्तरण गरेकी थिइन्। यसबाहेक थप ५० लाख कोभिसिल्ड खोप खरिद प्रक्रिया अघि बढेको मन्त्रालयका एक उच्च अधिकारीले बताए। चीन सरकारबाट पनि ५ लाख डोज खोप प्राप्त हुँदै छ। खरिद गरिएको र कोभ्याक्समार्फत आउने खोप छिटो उपलब्ध गराउन पहल भइरहेको डा उप्रेतीले बताए। सामान्य प्रयासले नेपालमा खोप आएको होइन। खोप उत्पादक मुलुक, संस्था एवं निकायले सहयोग नगर्ने हो भने प्राप्त गर्न कठिन छ, मन्त्री त्रिपाठीले हालै एक अन्तरक्रिया कार्यक्रममा सञ्चारकर्मीसँग भनेका थिए। सरकारले फागुन २३ गते देशव्यापी रूपमा सुरु गरेको दोस्रो चरणको अभियान जारी छ। ७७ वटै जिल्लाका ६५ वर्ष र सोभन्दा माथिका ज्येष्ठ नागरिकले खोप लगाइरहेका छन् । दोस्रो चरणमा ६५ वर्षभन्दा माथिका ज्येष्ठ नागरिकले खोप लगाइरहेका छन्। कोरोना संक्रमणको त्रासले एक वर्ष बाहिर निस्किन नसकेका ८३ वर्षीय दामोदर आचार्यको दिनचर्या फेरिएको छ। खोप लगाएसँगै बिहान शारीरिक अभ्यास (आँगनमा हिँड्ने) गर्छन्। ध्यान, प्रणायाम गर्छन्। गीत गुनगुनाउँछन्। कविता लेख्छन्। खोप लगाउन जाँदा अलि अलि डर लाग्यो। के हुने हो कस्तो हुने भन्ने सोचिहरहें, गायक आचार्यले अन्नपूर्ण पोस्ट्सँग भने, सुई लगाउँदा चिसिक्क गर्यो। आधा घण्टाजति आराम गरें। राति खासै अप्ठ्यारो समस्या केही भएन। जिउ पनि दुखेन।उनले सरकारले जनताप्रति उत्तरदायित्व वहन गरेको बताए। कतिपय मुलुकले खोप भिœयाउन पाएका छैनन्। हामीले त लगाइसक्यौं। नागरिकको ज्यान जोगाउन सरकार प्रयासरत देखियो, उनले भने। यो चरणमा झन्डै १७ लाख ८७ हजार ४ सय ६९ ज्येष्ठ नागरिकलाई निःशुल्क खोप उपलब्ध गराउने लक्ष्य छ। फागुन २३ गतेदेखि १० दिनसम्म ६५ वर्ष नाघेका नागरिकलाई खोप दिइनेछ। डा उप्रेतीका अनुसार खोप लगाएकाहरूमा गम्भीर स्वास्थ्य समस्या देखिएको छैन।"
उपचार नपाएर सुत्केरीको ज्यान गयो,मुगु : समयमै उपचार नपाउँदा सोरु गाउँपालिका५ नेर गाउँकी एक सुत्केरीको ज्यान गएको छ । सोरु गाउँपालिका ५ नेर गाउँकी २३ वर्षीया धनलक्ष्मी शाहीको बिहीबार मृत्यु भएको हो। उनले बुधबार छोरीलाई जन्म दिएकी थिइन् तर अत्याधिक रक्तश्राव र साल अडकिएपछि उपचार नपाएर उनको मृत्यु भएको हो। बुधबार गाउँमै रहेको स्वास्थ्य केन्द्रमा धनलक्ष्मीले छोरी जन्माएकी थिइन।उपचारका लागि उनलाई सदरमुकाम गमगढी ल्याउन दुई दिन लाग्थ्यो। गाँउमा संचार सेवा नहुँदा समयमै सदरमुकाममा फोन गर्न समेत आफन्तले नपाएपछि उपचार अभावमै उनले ज्यान गुमाउनु परेको हो। उद्धारका लागि जिल्ला प्रशासन र जिल्ला अस्पताललाई तत्कालै जानकारी गराएको भएपनि हेलिकोप्टर नआएपछि उनको ज्यान गएको नेकपा एमाले मुगुका अध्यक्ष धर्मबहादुर शाहीले बताए। संचार सेवाका कारण आफूलाई ढिलो जानकारी आएको र जानकारी आउन बित्तिकै गृह मन्त्रालयमा समन्वयन गरी हेलिकोप्टर काठमाडौंबाट सुर्खेत पुग्दासम्म सुत्केरीको ज्यान गइसकेको प्रमुख जिल्ला अधिकारी चन्द्रबहादुर सिवाकोटीले बताए। सोरु गाउँपालिकास्थित नेर गाउँमा संचार सुविधा नहुँदा स्थानीयलाई सास्ती खेप्नु परेको छ । बिरामी पर्दा वा जिल्ला बाहिर आफन्तलाई फोन गर्न निकै कठिनाइ हुने गरेको सोरु गाँउपालिका५ का बरम शाहीले बताए । जिल्ला सदरमुकामदेखि नेर गाउँ पुग्न पैदल २ दिन लाग्छ । संचार अभाकै कारण दुई वर्षअघि एक सुत्केरीको दुई दिनपछि हेलिकोप्टरमार्फत उद्धार गरिएको थियो ।
न्यायाधीश सिफारिस विवादमा : परिषद सदस्यबाटै नोट अफ डिसेन्ट,"काठमाडौं : न्याय परिषद्को शुक्रबार बसेको बैठकले सर्वोच्च अदालतको न्यायाधीशमा उच्च अदालतका मुख्य न्यायाधीश कुमार चुडाल र नहकुल सुवेदीलाई सिफारिस गरेको छ। यस्तै उच्च अदालतका लागि १८ जना न्यायाधीश सिफारिस भएका छन्। प्रधानन्यायाधीश चोलेन्द्रसमशेर राणासहित बसेको परिषद बैठकले लामो समयदेखि रिक्त सर्वोच्चको न्यायाधीशमा उच्च अदालत पाटनका मुख्य न्यायाधीश कुमार चुडाल र उच्च अदालत सुर्खेतका मुख्य न्यायाधीश सुवेदीलाई सर्वोच्चको न्यायाधीशमा सिफारिस गरेको हो। यसअघि मूख्य न्यायाधीशको रोलक्रममा दोस्रो नम्बरमा रहे पनि चुडाल सर्वोच्चको न्यायाधीशमा बञ्चित भएका थिए। चुडाल नायब महान्यायाधिवक्ताबाट उच्च अदालतको न्यायाधीश, मुख्य न्यायाधीश हुँदै सर्वोच्चको न्यायाधीश बनेका हुन्। उनी २०१७ साल कात्तिक ११ गते झापामा जन्मिएका थिए। यस्तै २०२८ साल असार ८ गते म्याग्दीमा जन्मिएका सुवेदी सर्वोच्चको रजिष्ट्रार, मुख्य रजिष्ट्रार, उच्चको न्यायाधीश, मुख्य न्यायाधीश हुँदै सर्वोच्चको न्यायाधीश बनेका हुन्। परिस्थिति तलमाथि नभए रोलक्रम अनुसार सुवेदी सर्वोच्चका न्यायाधीश हरि फुँयालपछि प्रधानन्यायाधीश बन्ने छन्। उनी २०९२ सालमा नौ महिना प्रधानन्यायाधीश हुनेछन्। संविधानको धारा १२९ उपधारा ५ अनुसार कानुनमा स्नातक उपाधि प्राप्त गरी उच्च अदालतको मुख्य न्यायाधीश वा न्यायाधीश पदमा कम्तीमा पाँच वर्ष काम गरेको वा कानुनमा स्नातक गरी वरिष्ठ अधिवक्ता वा अधिवक्ताको हैसियतमा कम्तीमा १५ वर्ष निरन्तर वकालत गरेको वा कम्तीमा १५ वर्षसम्म न्याय वा कानुनको क्षेत्रमा निरन्तर काम गरी विशिष्ट कानुनविद्को रूपमा ख्याति प्राप्त गरेको वा न्याय सेवाको राजपत्रांकित प्रथम श्रेणी वा सोभन्दा माथिल्लो पदमा कम्तीमा १२ वर्ष काम गरेको नेपाली नागरिक सर्वोच्च अदालतको न्यायाधीश पदमा नियुक्तिका लागि योग्य मानिने प्रावधान छ। परिषद बैठकको निर्णय अनुसार उच्च अदालतका लागि नायव महान्यायाधिवक्ता नारायणप्रसाद पौडेललाई पाटनका लागि, कानुन, न्याय तथा संसदीय मामिला मन्त्रालयका सचिव ऋषि भण्डारीलाई पोखरा, जिल्ला न्यायाधीशहरु जगतनारायण प्रधानलाई विराटनगर, माधवेन्द्र रेग्मीलाई तुलसीपुर, पुरुषोत्तमप्रसाद ढकाललाई नेपालगञ्ज, विष्णु सुवेदीलाई हेटौंडा, अर्जुनप्रसाद कोइरालालाई वीरगञ्ज, अमृतबहादुर वस्नेतलाई पाटन र मेदिनीप्रसाद पौडेललाई बुटवल, उच्च अदालत हेटौंडाका रजिष्ट्रार रामेश्वर रेग्मीलाई जनकपुर र सर्वोच्चकी सह रजिष्ट्रार ममता खनाललाई बुटवल कार्यरत रहने गरी न्यायाधीशमा सिफारिस गरिएको छ। कानुनव्यवसायीबाट रसुवाका अधिवक्ता फुर्वा तामाङलाई धनकुटा, सिराहाकी श्रीधरा कुमारी पुडासैनीलाई पोखरा, सुनसरीका जगदीश घिमिरेलाई पाटन, कञ्चनपुरकी पुनम सिंह (चन्द) लाई सुर्खेत, काभ्रेका सागर विष्टलाई दिपायल, सिराहाका गणेश ठाकुरलाई धनकुटा र भक्तपुरकी निर्मला शाक्यलाई उच्च अदालत हेटौंडाका लागि न्यायाधीश सिफारिसको निर्णय भएको छ। त्यस्तै बैठकले १६ जनालाई विभिन्न उच्च अदालतको न्यायाधीशमा सिफारिस गरेको छ। नायब महान्यायाधिवक्ता नारायणप्रसाद पौडेल र कानुन, न्याय तथा संसदीय मामिला मन्त्रालयका सचिव ऋषि भण्डारीलाई उच्च अदालत पोखराको न्यायाधीशमा सिफारिस गरेको छ। कार्कीले लेखे नोट अफ डिसेन्ट परिषद स्रोतका अनुसार न्याय परिषद सदस्य दीपककुमार कार्कीले सुनसरी जिल्ला अदालतका न्यायाधीश अर्जुनप्रसाद कोइरालालाई उच्च अदालतमा नियुक्ति गर्न नहुने भन्दै निर्णयको विपक्षमा नोट अफ डिसेन्ट लेखेका छन्। कोइरालामाथि अनियमितता को बिषयमा परिषदमा उजुरी रहेको र टुंगो नलागी न्यायाधीश सिफारिस गर्न नहुने अडानमा कार्की रहेका थिए। कोइरालाको विषयमा प्रधानन्यायाधीश राणासहित चारजनाको बहुमतका आधारमा निर्णय भएको छ। जिल्ला न्यायाधीशमा सिनियर न्यायाधीशहरुमध्ये राधाकृष्ण उप्रेती, खिलनाथ रेग्मी, महेन्द्रबहादुर कार्की, हरिश्चन्द्र ढुंगाना, लोकजङ शाह र धनसिंह महरा उच्च अदालतको नियुक्तिमा परेनन्। यीमध्ये न्यायाधीशहरु उप्रेती, रेग्मी र कार्की २०६३ सालमै जिल्ला न्यायधाीश बनेका हुन् भने ढुंगाना, शाह र महरा २०६६ मा जिल्ला न्यायाधीश बनेका थिए। उच्चमा विचबाट छानेर न्यायाधीश बनाइएको छ।"
पत्रकार सुशील शर्माको निधन,काठमाडौं : पत्रकार सुशील शर्माको निधन भएको छ । लामो समय बीबीसी नेपाली र पछिल्ला दिनमा बीबीसी विश्व सेवाका काम गरेका शर्माको शुक्रबार दिउँसो काठमाडौंको ओम अस्पतालमा निधन भएको हो । ६३ वर्षीय शर्माका श्रीमती र १ छोरा छन् । शर्माको उपचारमा संलग्न एक चिकित्सकका अनुसार उनमा पल्मोनरी इम्बोलिजमको समस्य थियो । पछिल्ला दिनमा उनलाई मृर्गाैलाकोसमेत समस्या थियो । शर्माको शुक्रबार दिउँसो सवा २ बजे ओम अस्पतालमा निधन भएको हो । बीबीसी नेपाली सेवाको प्रमुख संवाददाता बनेका काम गरेका शर्माले सन् २०११ म राजीनामा दिएका थिए । उनले केही समय बीबीसी विश्व सेवामासमेत काम गरेका थिए । त्यसअघि उनले अंग्रेजी दैनिक द राइजिङ नेपाल र काठमाडौं पोस्टमा काम गरेका थिए ।
आगलागीबाट घर जल्यो,"भोजपुर : एक्कासी सल्केको आगोले एकघर पूर्णरुपमा जलेर नष्ट भएको छ । अरुण गाउँपालिका २, चम्पेको सिस्नेरीस्थित स्थानीय चुडामणि खनालको घर आगालागीमा परि पूर्णरुपमा ध्वस्त भएको हो । स्थानीय प्रकाश खनालका अनुसार शुक्रबार बिहान करिब ६ बजेतिर घरभित्रबाट धुँवा निस्किएपछि आगालागी सुरु भएको बताए । घरमा कोही नभएको समयमा आगलागी भएपछि नियोजित ढंगबाट आगो लगाइएको पीडित घरधनी चुडामणिले बताए । आगालागीमा परि घरभित्र रहेको लत्ताकपडा, मंहगो काठपात लगायत ४० लाख बराबरको मालसामान जलेर नष्ट भएको छ । केही समयदेखि खाली रहेको उक्त घरमा बिहान एक्कासी आगालागी भएको थियो । चारैतिर बन्द उक्त घरभित्र कसरी आगलागी भयो भन्ने यकिन भएको छैन।जिल्ला प्रहरी कार्यालय भोजपुरका सूचना अधिकारी ईन्स्पेक्टर प्रदिप लामाका अनुसार आगोलागीबारे अनुसन्धान भइरहेको जानकारी दिए ।"
लेखा अधिकृत र इन्जिनियरविरुद्ध मुद्दा,काठमाडौं : धादिङ्गस्थीत गंगा जमुना गाउँपालिकाका लेखा अधिकृत अर्जुनप्रसाद सापकोटा र इन्जिनियर पुजा कार्कीविरुद्ध मुद्दा दायर भएको छ । अख्तियार दुरुपयोग अनुसन्धान आयोगले उनीहरुविरुद्ध घुस मुद्दा विशेष अदालतमा दायर गरेको छ । अनुसन्धानको सिलसिलामा लेखा अधिकृत सापकोटा र इन्जिनियर कार्कीले बाटोको ट्रयाक खोल्ने कार्यको सम्झौता भएर काम सम्पन्न पश्चात बिल भुक्तानी दिने क्रममा सेवाग्राहीसँग घुस लिएका थिए । उनीहरु ९५ हजार घुस लिदालिदै पक्राउ परेका थिए । उनीहरुविरुद्ध भ्रष्टाचार निवारण ऐन बमोजिम जरिवाना र कैद सजाय हुन मागदाबीसहित विशेष अदालतमा आरोपपत्र दायर गरिएको छ।
नेपालगन्जमा गर्मी बढ्यो,"नेपालगन्ज : बाँके जिल्लामा गत वर्षभन्दा छिटो गर्मी बढेको छ । यो वर्ष अधिकतम् तापक्रम झन्डै ३४ डिग्री सेल्सियस र न्यूनतम् तापक्रम १९५ डिग्रीसेल्सियससम्म पुगेको छ । जल तथा मौसम विज्ञान विभागको राँझास्थित जल तथा मौसम विज्ञान फिल्ड कार्यालयका प्रमुख पलबहादुर विकका अनुसार बिहीबार यो वर्षकै सर्वाधिक तापक्रम मापन ३३८ डिग्री सेल्सियस मापन गरिएको छ । त्यसको अघिल्लो दिन पनि ३३२ डिग्री सेल्सियस रहेको थियो । कार्यालयको नेपालगन्जको सिँचाइ डिभिजन कार्यालयमा रहेको हावापानी केन्द्रमा बिहीबार न्यूनतम् तापक्रम १९५ डिग्री सेल्सियस मापन गरिएको थियो । सन् २०२० को मार्च महिनामा सर्वाधिक तापक्रम मार्चको २५ र २६ तारिखमा ३२७ डिग्री सेल्सियस मापन भएको थियो । अघिल्लो वर्षभन्दा झन्डै २ हप्ता अघि नै तापक्रम बढेको छ, उनले प्रष्ट पारे, गत वर्ष जनवरी र फेब्रुअरीमा राम्रो वर्षा भएको थियो । यो वर्ष वर्षा नभएकाले पनि जमिन तातिएर तापक्रम बढी भएको हुनसक्छ । सन् २०२१ मा २ मिलिमिटर मात्र वर्षा भएको छ । जबकी गत वर्ष ९९ मिलिमिटर वर्षा भएको थियो । त्यो वर्षको ७ मार्चमा मात्र २१८८ मिलिमिटर वर्षा भएको थियो । त्यसपछि पनि मार्चको २८ तारिखसम्म ४ दिन कम्तीमा २ मिलिमिटरदेखि बढीमा १३५ मिलिमिटर वर्षा भएको थियो । बढी गर्मीका कारण चिसो पेय पदार्थको सेवन गर्नेहरु बढेका छन् ।"
एकै दिन ११ स्वास्थ्य सेवा केन्द्रको शिलान्यास,"कावासोती : नवलपरासी (बर्दघाट सुस्तापूर्व) नवलपुरको कावासोती नगरपालिकाले एकै दिन ११ आधारभूत स्वास्थ्य सेवा केन्द्रको भवन शिलान्यास गरेको छ। नगरपालिकाभित्रका विभिन्न ११ वटा वडामा यसै आर्थिक वर्षभित्र भवन निर्माण सम्पन्न गर्ने गरी बिहीबार एकै दिन ११ वटा स्वास्थ्य सेवा केन्द्रको भवन शिलान्यास गरिएको हो। वडा नं २, ४, ५, ७, ८, ९, ११, १३, १५ र १६ मा आधारभूत स्वास्थ्य सेवा केन्द्रको भवन शिलान्यास गरिएको हो। नगरपालिकाभित्रका सबै वडामा आधारभूत स्वास्थ्य सेवा पुर्याउने लक्ष्यअनुसार आधारभूत स्वास्थ्य सेवा केन्द्र यसअघि नै सञ्चालनमा आइसकेका छन्। सेवालाई थप व्यवस्थित बनाउन स्वास्थ्य सेवा केन्द्रको भवन निर्माण गर्न लागिएको नगर प्रमुख चन्द्रकुमारी पुनले बताए। नगरभित्र यसअघि छवटा वडामा स्वास्थ्य केन्द्रका लागि भवन रहेकाले भवन नभएका बाँकी ११ वटा वडामा भवन निर्माण गर्न लागिएको उनले बताए। आधारभूत स्वास्थ्य सेवा सहजरूपमा नागरिकले पाउन सकुन् भनेर सबै वडामा स्वास्थ्य सेवा केन्द्र स्थापना गरिएको र अहिले यसका लागि भवन निर्माण गर्न लागिएको नगरप्रमुख पुनले बताए। हरेक वडामा स्वास्थ्यकर्मी पुर्याउने सरकारको नीतिअनुसार अहिले नगरभित्रका सबै वडामा आधारभूत स्वास्थ्य कार्यालय स्थापना गरिएको उनको दाबी छ। उपप्रमुख पे्रमशङ्कर मर्दनिया थारूले सबै वडामा आधारभूत स्वास्थ्य सेवा पुग्नु महत्वपूर्ण उपलब्धि भएको बताए। यसले हरेक नागरिकलाई सहजरूपमा आवश्यक स्वास्थ्य सेवा प्रदान गर्न सहज हुने उनले बताए। हिजोको दिनमा सामान्य उपचारका लागि समेत अन्यत्र जानुपर्ने बाध्यता रहेका नागरिकले आफ्नै वडाबाट सहजरूपमा स्वास्थ्य सेवा प्राप्त गर्न सक्ने वातावरण बनाउन स्वास्थ्य सेवा केन्द्रले सहयोग पुग्ने उनको दाबी छ। एउटा कार्यालय करिब रु ३८ लाखको लागतमा निर्माण हुने नगरपालिकाका आर्किटेक्ट इञ्जिनीयर पवन रुपाखेतीले बताए। यसै आर्थिक वर्षभित्र निर्माण सम्पन्न गर्ने गरी ठेक्का सम्झौतासमेत भइसकेको उनले बताए। सङ्घीय सरकार र नगरपालिकाको साझेदारीमा भवन निर्माण गर्न लागिएको हो। नेपाल सरकारको भवन मापदण्डानुसार टाइप दुई प्रकारको भवन बन्नेछ। आधारभूत स्वास्थ्य सेवा केन्द्रबाट सरकारले उपलब्ध गराउने ३५ प्रकारका निःशुल्क औषधिसहित खोप सेवा, परिवार नियोजन, उत्तर प्रसूति सेवा, पोषणसहित सामान्य बहिरङ्ग सेवा प्रदान हुने नगरपालिकाका स्वास्थ्य शाखा प्रमुख कृष्ण नागिलाले बताए।"
भागरथी हत्याका अभियुक्त भट्ट डोटी बाल सुधारगृहमा,डोटी : बैतडीको दोगडाकेदार गाउँपालिका७ चडेपानीकी भागरथी भट्टको बलात्कारपछि हत्या गरेको अभियोग लागेका दिनेश भट्टलाई पुर्पक्षका लागि डोटी बाल सुधारगृहमा ल्याइएको छ । जिल्ला प्रहरी कार्यालयका प्रहरी निरीक्षक कान्तिराज जोशीका अनुसार उनलाई बिहीबार बालसुधार गृहमा ल्याइएको हो । जिल्ला अदालत बैतडीले १६ वर्ष उमेर भएका कारण दिनेशलाई पुर्पक्षका लागि सुधारगृहमा राख्न आदेश दिएसँगै उनलाई डोटीको सिलगढीमा रहेको सुधारगृहमा राखिएको छ । बैतडीको दोगडाकेदार गाउँपालिका७ चडेपानीस्थित सनातन धर्म माविमा कक्षा १२ मा पढ्ने भागरथीलाई त्यसै विद्यालयमा पढ्ने दिनेशमाथि बलात्कारपछि हत्या गरेको अभियोग लागेको छ । भागरथीको शव गएको माघ २३ गते चडेपानीकै खोचलेकचडेपानी ग्रामीण सडकको लवलेक जङ्गलमा भेटिएको थियो । उनको कारावास सजाय भने अदालतले अहिलेसम्म नतोकेको प्रहरीले जनाएको छ । भट्टराईको शव बुझे आफन्तले जोरायल गाउँपालिका२ बुडर बजार नजिकै रहेको जोगबुढा जाने सडकखण्डमा मृतावस्थामा फेला परेका २७ वर्षीय शिक्षक डम्बर भट्टराईको शव एक हप्तापछि बल्ल आफन्तले बुझेका छन् । जिल्ला प्रहरी कार्यालय डोटीका मुद्दाफाँटका प्रहरी निरीक्षक कान्तिराज जोशीले घटनाको विस्तृतरुपमा अनुसन्धान भइरहेको र अनुसन्धान जारी रहने सहमतिपछि आफन्तले शब बुझेका हुन् । मृतकका घरपरिवार तथा आफन्तले घटना शङ्कास्पद रहेको भन्दै पूर्ण अनुसन्धानपछि मात्र शव बुझ्ने अडान राखे पनि प्रहरीले अनुसन्धान जारी राख्ने वचन दिएपछि बल्ल आएर आफन्तले शव बुझेका हुन् । मृतकको शव डडेल्धुरास्थित उपक्षेत्रीय अस्पतालको शवगृहमा सात दिनदेखि राखिएको थियो । शव बुझेसँगै मृतकको दाहसंस्कार पनि गरिएको डोटी प्रहरीले जनाएको छ। अस्पतालमा गरिएको शवपरीक्षण रिपोर्टबाट कुनै पनि कुरा नदेखिएपछि भिसेरा परीक्षणका लागि अहिले मृतकको नमूना काठमाडौँ पठाइएको जिल्ला प्रहरी कार्यालय डोटीले जनाएको छ । मृतक शिक्षक भट्टराई बैतडीको पाटन नगरपालिका१ सकार पलेटा निवासी हुनुहुन्छ । उहाँ विगत १० वर्षदेखि भूमिराज केदार आधारभूत विद्यालय बस्यानी डोटीमा अध्यापन गराउँदै आउनुभएको थियो । रासस
भरुवा बन्दुकसहित दुईजना पक्राउ,उदयपुर : उदयपुरको बेलका नगरपालिका ८ बाट भरुवा बन्दुकसहित दुईजनालाई प्रहरीले नियन्त्रणमा लिएको छ । अवैद्यरुपमा वारीमा लुकाएको अवस्थामा प्रहरीले हतियारसहित वडानं ९ कमलावारीका ३७ वर्षीय सनविर राई र सोही वडाको कटारीका ६५ वर्षीय लक्ष्मण विकलाई नियन्त्रणमा लिएको हो । सिसौली सानो खैरेनी टप्पुमा रहेको आफ्नो वारीमा बन्दुक लुकाएर राखेको भन्ने गोप्य सूचनाका आधारमा इलाका प्रहरी कार्यालय रामपुरठोक्सिलाबाट गएको टोलीले बिहीबार साँझ नियन्त्रणमा लिएको जिल्ला प्रहरी कार्यालयका डिएसपी बेदप्रसाद गौतमले जानकारी दिए । दुबै हतियार स्थानीय प्रशासनको इजाजत नलिइ वन्यजन्तु शिकार गर्न प्रयोग गर्ने गरेको प्रारम्भिक अनुसन्धानबाट खुलेको छ । दुबैलाई इप्रका रामपुरको हिरासतमा राखी थप अनुसन्धान भइरहेको डिएसपी गौतमले जानकारी दिए ।
घाइतेलाई सकस,"सुर्खेत : सुर्खेतको भेरीगंगा नगरपालिकास्थित मैनतडाका कविराम खड्काले समयमै उपचार पाएनन्। थलिएको १६ वर्ष भयो। छातीदेखि तलको भाग चल्दैन। तत्कालीन माओवादीले थालेको सशस्त्र विद्रोहका क्रममा खड्काको यो अवस्था आएको हो। उनी न माओवादीमा थिए न त सुरक्षाकर्मी नै। सेनामा भर्ती हुन वीरेन्द्रनगर आएका खड्का २०६१ कात्तिकमा माओवादीको आक्रमणमा परे। भाग्यले बाँचे। तर, शारीरिक अशक्त बने। हाल औषधिकै सहारामा बाँचिरहेका छन्। मासिक ५६ हजारको औषधि प्रयोग गर्नुपर्छ। द्वन्द्वमा घाइते भएका खड्का भन्छन्, समयमै राम्रो उपचार पाएको भए मेरो यो हालत हुन्थेन, पैसा नहुँदा उपचार गर्न सकिँन। भरणपोषणका लागि सरकारले मासिक ६ हजार २ सय रुपैयाँ दिने गरे पनि त्यो भत्ता रोकिएकोमा उनको गुनासो छ। वीरेन्द्रनगर१ निवासी वसन्ता विष्टको शरीरमा गोलीका छर्रा छन्। द्वन्द्वकालमा उनको खुट्टा र हातमा गोलीका छर्रा लागेका थिए। खड्काले द्वन्द्वकै क्रममा हातका औंला गुमाइन्। रुकुमको खारामा भएको भिडन्तमा गम्भीर घाइते भएदेखि उनी शारीरिक अशक्त छिन्। सरकारले दिने भरणपोषण भत्ताले केही राहत मिले पनि नियमित औषधि र उपचारमा कठिनाइ भइरहेको खड्काको भनाइ छ। कविराम र वसन्ता मात्रै होइनन्। सशस्त्र द्वन्द्वमा घाइते र अपांग भएकाहरूको अवस्था प्रायः उस्तै छ। सुर्खेतका १४ जना घाइतेलाई सरकारले मासिक रूपमा भरणपोषण भत्ता उपलब्ध गराउँदै आएको थियो। तर चालू आर्थिक वर्षदेखि कसैले पनि भत्ता पाएका छैनन्। भत्ता नपाउँदा औषधि उपचार र घरव्यवहार धान्न समस्या भएको र सरकारले अन्याय गरेको पीडितको गुनासो छ। घाइतेका लागि भनेर दिने भत्ता पनि सरकारले जतिबेला मन लाग्यो त्यतिबेला दिने हो र, कविराम भन्छन्, अबदेखि मासिक रूपमा भत्ता पाउनुपर्छ। सरकारले पैसा उपलब्ध नगराउँदा द्वन्द्वका घाइतेलाई भरणपोषणा भत्ता उपलब्ध गराउन नसकेको जिल्ला प्रशासन कार्यालय सुर्खेतले बताएको छ।"
शिवरात्रिमा भक्तको भीड,"काठमाडौं : महाशिवरात्रिका दिन बिहीबार लाखौं भक्तजनले पशुपतिनाथ मन्दिरमा भगवान् शिवको दर्शन र पूजाआजा गरेका छन्। विगत वर्षजस्तो भीडभाड नभए पनि झन्डै ८ लाख भक्तजन पाशुपत क्षेत्र पुगेको पशुपति क्षेत्र विकास कोषले जनाएको छ। बिहान साढे ३ बजेदेखि मन्दिरका ढोका खोलिएको र रातभर खुला राखिने कोषका कोषाध्यक्ष डा मिलनकुमार थापाले बताए। रातभर पनि खुला हुने भएकाले ९ बजेसम्म लाइनबाटै दर्शन भइरहेको छ, कोषाध्यक्ष डा थापाले भने। कोरोना भाइरसका कारण यसपटक नागाबाबाको संख्या सय र अरू साधुसन्तको संख्या ३ सयमा सीमित रह्यो। विगत वर्ष नागाबाबाको संख्या ५६ सय पुग्थ्यो। अन्य साधुसन्तको संख्या २ हजारभन्दा बढी हुन्थ्यो। मलेसियालगायत देशबाट आउनेको संख्या पनि एकदमै न्यून थियो। कोषले केही दिनअघि भक्तजनलाई मास्क अनिवार्य लगाउन भनेको थियो। सकेसम्म दूरी कायम राख्न पनि आग्रह गरेको थियो। सबैजसो भक्तजनले दूरी राख्न त सम्भव भएन तर मास्क नलाउनेलाई फर्काउने भनिएकाले सबैले लगाएको पायौं, कोषका निमित्त उपनिर्देशक एवं शिवरात्रि पर्वका प्रवक्ता रेवती अधिकारीले भने, कतिपय संस्थाले मास्क त कतिपयले स्यानिटाइजर ठाउँठाउँबाट बाँडे। निःशुल्क खाना र चियापानीको व्यवस्थाले पनि भक्तजनलाई सहज बनाएको थियो। गत वर्ष थाइल्यान्ड, अस्ट्रेलिया, इन्डोनेसिया र भारतबाट ल्याइएका झन्डै अढाई करोड रुपैयाँको फूलले सजाइएको पाशुपत क्षेत्रमा यसपटक त्यो रमझम थिएन। अधिकांश भक्तजनले भने यसपटक सुनको जलहरी शिवरात्रिको आकर्षण भएको बताए। झापा दमकबाट आएकी शारदा नेपाल भट्टराईले दोस्रोपटक पाशुपत क्षेत्रमा शिवरात्रि मनाएको बताइन्। एक दशकअघि अत्यधिक भीड थियो यसपटक सायद कोरोनाले होला, धेरै भीड भएन, उनले भनिन्। गत वर्ष फूलको झिलिमिली पनि हेर्न नपाएको उनले बताइन्। भनिन्, मन्दिरभित्रको जलहरी हेर्ने मन भए पनि लाइन नबसेकाले पाइएन। महाशिवरात्रिका अवसरमा मन्दिर दर्शन र पूजाआजा गर्न कोषले चारवटा लाइनको व्यवस्था गरेको थियो। मित्रपार्कगौरीघाट, उमाकुण्डदक्षिणामूर्ति हुँदै रुद्रगाडेश्वर भएर उत्तरढोकाबाट एउटा लाइन, बत्तीसपुतलीगौशाला, त्रिभुवन अन्तर्राष्ट्रिय विमानस्थलतिलगंगा, पिंगलास्थानसुमार्गी भवन अगाडिबाट चार शिवालयपञ्चदेवल, दक्षिणढोका हुँदै स्थानबाट दुई लाइन गरी बाहिरी रूपमा पशुपति मूल मन्दिर परिसर प्रवेश गर्न सक्ने व्यवस्था गरिएको थियो। अर्को लाइन पश्चिममा वनकाली ओरालो हुँदै जुत्ताचप्पल कक्षबाट मूल मन्दिर प्रवेश गर्न सकिने गरी व्यवस्थापन गरिएको कोषका सदस्य सचिव डा प्रदीप ढकालले बताए। डा ढकालका अनुसार बिहानपख तिलगंगाबाट सुरु हुने लाइन लम्बिएर झन्डै सूचना विभागसम्म पुगेको थियो। साँझपख पुनः लाइनमा संख्या थपिएको र भक्तजनको संख्या बढेको उनले बताए। तिलगंगाबाट सुरु हुने लाइन सुमार्गी भवनबाट अगाडि बढ्दा बीचबाट मान्छे छिरेका कारण लाइन केही बेर असरल्ल बनेको थियो। काँडाघारीबाट पुगेकी रोमिसा कोइरालाले लाइन व्यवस्थित भए पनि बेलाबेला अरू घुसेको बताइन्। उनका अनुसार लाइन बसेर पूजा गर्दा चार घण्टा लागेको थियो। कोषले भने छिटोमा एक घण्टामै दर्शन गराएको दाबी गरेको छ। प्रहरीले लाइन व्यवस्थित गरेको पाएँ, स्वयंसेवकले पनि नम्र व्यवहारसहित सेवा गरेको पाएँ, उनले भनिन्। राष्ट्रपतिबाट विशेष पूजा राष्ट्रपति विद्यादेवी भण्डारीले साँझ पौने ५ बजे पशुपतिनाथ मन्दिरको दर्शन र पूजाआजा गरिन् । राष्ट्रपति भण्डारीले राष्ट्रका नाममा ११ हजार १ सय रुपैयाँको विशेष पूजा गरेकी थिइन्। यसैगरी सवा ५ बजेतिर मन्दिर पुगेका उपराष्ट्रपति नन्दबहादुर पुनले ५ हजार १ सय रुपैयाँको पूजा गरे। कोषाध्यक्ष डा थापाका अनुसार शिवरात्रिका दिन खुला गरिएका ११ हजार एक सय र पाँच हजार एक सयका दुईवटा विशेष पूजा ७ सय भक्तजनले गरे। प्रधानन्यायाधीश चोलेन्द्रशमशेर जबराले साढे ४ बजे दर्शन गरेका थिए। उनले सुनको जलहरीबारे चासो व्यक्त गरेका थिए। यो वर्ष भक्तजन कम भए पशुपतिस्थित राममन्दिर परिसरको दृश्य खुब रमाइलो थियो। भारतको हरिद्वारबाट आएका ६५ वर्षीय बाबा रामानन्द स्वामी गाँजा भर्दै युवालाई दिन तल्लीन थिए। उनले गाँजा भर्ने ठाउँ प्रहरीकै सामुन्ने थियो। युवाहरू बाबाकै वरिपरि झुम्मिएका थिए। कसैले एक खिल्ली मात्रै तान्थे। कसैले त्योभन्दा धेरै। हेलिकप्टरबाट पुष्पवृष्टि भइरहेको थियो। भक्तजन तँछाडमछाड गर्दै फूल टिप्दै थिए। तर एक जना किशोर बाबाछेउ आए। र, भने बाबा गाँजा पाइन्छ ? बाबाले भने, गाँजाकै त काम भइरहेको छ। गाँजा नपाए के पाउँछ ? बाबाको उत्तर सुनेर ती युवा मुस्कुराउँदै एक खिल्ली मागे। प्रत्येक खिल्लीको ५० रुपैयाँ पर्ने रहेछ। कतियय युवा गाँजाले झुम्म भएका आँखा लिएर बाबाका वरिपरि बसेका थिए। लामोलामो कपाल भएका एक युवाले एक खिल्ली तानेपछि बाबालाई ५० रुपैयाँ चढाउँदै ढोगे। पुनः अर्को खिल्ली मागे। भारतको हरिद्वारबाट तीन दिनअघि पशुपति आएका रामानन्द प्रत्येक वर्ष शिवरात्रिमा पशुपति आउने रहेछन्। उनका अनुसार कोरोनाका कारण यो वर्ष एकदमै थोरै साधुसन्त तथा बाबा नेपाल आए। पशुपतिमा भक्तजनको संख्या पनि घटेको देखेको बताए। उनी प्रत्येक वर्ष यसैगरी गाँजा बेच्दा रहेछन्। यो वर्ष भक्तजन कम भएकाले एकदमै कम बिक्री भयो, उनले भने, गाँजा बेच्नु अरू दिन त गैरकानुनी हो। तर, आज भोलेको नाममा बेच्दै छु। भोलेको नाममा एक खिल्ली खाँदा केही हुन्न। भोले पनि त गाँजा रुचाउनुहुन्थ्यो। उनले शिवरात्रिका लागि भनेर दक्षिणकालीबाट गाँजा ल्याउने गरेको सुनाए। कोरानाका कारण वर्षदिनसम्म बाहिर ननिस्किएका उनी शिवरात्रिका लागि भने नेपाल आएको जनाए। रामजानकी शरण जनकपुरबाट आएका ७५ वर्षका अर्का सन्त हुन्। सात वर्षदेखि पशुपति क्षेत्रमा बस्दै आएका उनलाई यो वर्ष भतजनको चाप शून्यझैँ लागेको बताए। उनले भने, कोरोनाले होला यो वर्ष मान्छेहरू आउन सकेनन्। नत्र कस्तो भीड हुन्थ्यो पशुपतिमा। महाशिवरात्रि : पशुपतिनाथ क्षेत्रमा साधुसन्तको चहलपहल (फोटो फिचर) महाशिवरात्रिमा बिहानैदेखि पशुपतिमा लाखौँ भक्तजन टुँडिखेलमा सेनाको परेड (फोटो फिचर) महाशिवरात्रिमा गोसाइँकुण्ड यात्रा (फोटो फिचर)"
औद्योगिक कोरिडोरमा अरबौंको लगानी जोखिममा,"वीरगन्ज : वीरगन्जका उद्योगीहरुले निर्माणाधीन ६ लेनको व्यापारिक मार्गको नालामा उद्योगको पानी बग्न नदिने उर्दीका कारण अर्बौको औद्योगिक लगानी जोखिममा परेको गुनासो गरेका छन् । शुक्रबार वीरगन्ज उद्योग वाणिज्य संघको ४५ औं साधरणसभाको उद्घाटन सत्रमा यहाका उद्योगीहरुले यस्तो गुनासो गरेका हुन् । वीरगन्ज पथलैया औद्योगिक कोरीडोरमा निर्माणाधीन व्यपारिक मार्गको नालामा सडक विभागले उद्योगबाट निस्कने पानी फाल्न नदिन उर्दी नै जारी गरेको उद्योगीहरुले बताए । निर्माणाधीन ६ लेनको व्यापरिक मार्गको नालामा उद्योगको पानी फाल्न नदिइए औद्योगिक कोरिडरमा रहेका उद्योग कलकारखाना सन्चलनमा निकै ठूलो समस्या आएको बताए । पथलैयादेखि परवानीपुर सम्मको सडक विस्तार गरि ६ लेनको र परवानीपुर देखि गण्डक चोक सम्ममको सडक चार लेनको बनाउने काम चलिरहेको छ । ती दुवै सडक विस्तारका क्रममा अहिले निर्माण गरिएको नालामा उद्योगबाट निस्कने पानी फाल्न नपाइने सडक विभागले उर्दी जारी गरेका कारण यसले अर्बौको औद्योगिक लगानी डुब्ने खतरा रहेको उद्योगीहरुको तर्क छ । वीरगन्ज उद्योग वाणिज्य संघका पूर्व अध्यक्ष ओम प्रकाश शर्माले भने, '६ लेन सडकको नालामा उद्योगको पानी फाइलन नपाइने सडक विभागले उर्दी नै जारी गरेको छ , न कुनै डम्पिङ साइट छ , न वेष्टेज फाल्ने कुनै विकल्प दिएको छ, यदि यस्तै गर्ने हो भने यहाका प्राय सबै उद्योग बन्द हुने अवस्थामा पुग्ने निश्चित छ । ' अहिले निर्माण गरिएको नालामा वर्षाका बेला सडकको पानी मात्र निकास हुने तर उद्योगका पानीको भने निकास नहुने गरि निर्माण गरिएकाले वर्षाका बेला उद्योगहरु नै डुबानमा पर्दै आएको उनले बताए । उनले राज्यले नीजी क्षेत्रलाइ अपराधी र चोर बनाउने काम मात्रै गरिरहेको आरोप पनि लगाए । उनले भने , व्यवसायीले भ्रष्टचार गरयो भने हत्थकडी लगाइन्छ तर नेताले भ्रष्टचार गरयो भने उसलाइ सुनपानी छर्किएर चोखो पारिन्छ । ' नेपाल उद्योग वाणिज्य महासंघ प्रदेश २ का अध्यक्ष गणेश लाठले पनि व्यपारिक मार्गको नालामा उद्योगको पानी फाल्न बन्देज लगाइएका कारण वर्षामा प्राय सबै उद्योगहरु डुबानमा पर्ने गरेको सुनाए । बेलैमा सडक विभाग वा सरकारले आफनो निर्णय नसच्याए वीरगन्ज पथलैया औद्योगिक कोरिडोरका सबै उद्योगहरु बन्द नै गर्नु पर्ने अवस्था आउने उनले बताए । लाठले देशकै सबै भन्दा बढी उद्योग कलकारखाना रहेको पर्सा बारा र रौतहटमा सरकारले अहिलेसम्म एउटा पनि औद्योगिक कोरिडोर घोषणा गर्न नसकेको गुनासो पनि गरे । उनले सम्पति अभिलेखिकरण ऐन नआएसम्म देशमा भ्रष्टचार निर्मुल हुन नसक्ने पनि बताए । उद्घाटन ससत्रमा बोल्दै नेपाल उद्योग वाणिज्य महासंघ बाग्मी प्रदेश अध्यक्ष दिनेश श्रेष्ठले वीरगन्जलाइ औद्योगिक र आर्थिक नगरि भन्न पनि राज्यले कन्जुस्याइ गरिरहेको आरोप लगाए । वीरगन्जको नीजी क्षेत्रले उठाउँदै आएका मुद्धा नै मुलुकको नीजी क्षेत्रको मुद्धा हुने गरेको उनले बताए । आगामी आर्थिक वर्षको बजेटमा सरकारले नीजी क्षेत्रले उठाएका मुद्धाहरुको सम्बोधन गराउन महासंघले वकालत गर्ने उनले बताए । नेपाल उद्योग वाणिज्य महासंघका वरिष्ठ उपाध्यक्ष चन्द्र ढकालले नीजी क्षेत्रका व्यसायिक मुद्धालाइ तीनै तहका सरकारले स्वमित्व ठानेर सम्बोधन गरेमा मुलुकको अर्थतन्त्रले छिटटै फड्को मार्ने दाबी गरे । उनले वीरगन्जका उद्योगी व्यवसायीका समस्या सामधानका लागि सरकार समक्ष पुरयाएर सम्बोधन गराउन महासंघले पहल गर्ने पनि बताए । उनले वीरगन्जका उद्योगी व्यवसायीको देशको औद्यौगीक विकासमा महत्वपुर्ण भूमिका रहेकाले कहिले पनि विभेद नगरिने बताए । साधरणसभाबाट निर्वाचत संघको नयाँ कार्यसमितिको चैत १ गते घोषणा गरिने अध्यक्ष केडियाले जानकारी दिए ।"
कोरोना रोकथामका लागि प्रशासनले गरेको खर्चमा पारदर्शीताको प्रश्न,"बेनी: जिल्ला प्रशासन कार्यालय म्याग्दीले गत आर्थिक वर्ष २०७६०७७ मा कोरोना भाइरस रोकथाम र नियन्त्रणका लागि गरेको खर्चमा पारदर्शीताको प्रश्न उठेको छ। कोरोना रोकथाम, नियन्त्रण र खोप अभियानको विषयमा जानकारी लिन शुक्रबार बेनी आएको गण्डकी प्रदेशसभा अन्तरगत अनुगमन समितिसँग जिल्लाका सरोकारवालाहरुले प्रशासनले गरेको खर्चको पारदर्शीतामाथि प्रश्न उठाएका हुन् । बजेट नै नभएको भन्दै प्रदेशले पठाएको बजेट लुकाउन खोजेको प्रशासनले सार्वजनिक कार्यक्रममै पटकपटक प्रश्न उठेपछि गत भदौमा गोलमटोल शैलीमा २०७६ चैतदेखि २०७६ असार मसान्त सम्म १९ लाख ४७ हजार रुपैयाँ खर्च भएको सार्वजनिक गरेको थियो । आन्तरिक मामिला तथा कानुन मन्त्रालयले सम्पूर्ण सुरक्षा संयन्त्रको परिचालन तथा व्यवस्थापनको सामुहिक प्रयासबाट कोरोना संक्रमणको जोखिम न्युनिकरण गर्ने प्रयोजनको लागि ११ वटै जिल्ला प्रशासन कार्यालयलाई २०७६ चैत २५ गते १५ लाख रुपैया र जेठ ३० गते प्रदेशका ५ लाख रुपैयाँ बजेट पठाएको थियो । कुल खर्चमध्ये जिल्ला प्रशासन कार्यालयले सञ्चार महसुल, इन्धन, सवारी साधन मर्मत, अनुगमनका नाममा ११ लाख ८५ हजार रुपैयाँ खर्च गरेको छ । जिल्ला प्रहरी कार्यालयले ३ लाख ९४ हजार ६ सय ५९, श्रीबक्स गुल्मले १ लाख ४२ हजार ३१, सशस्त्र प्रहरी गुल्मले १ लाख २९ हजार २ सय ६२ र राष्ट्रिय अनुसंधान जिल्ला कार्यालय मार्फत ५८ हजार ७ सय ४७ र अन्य कार्यालयको सवारी साधन इन्धन तथा अनुगमानमा समेत गरी ३७ हजार १९५ खर्च गरेको थियो । चार महिनाको अवधिमा प्रशासन तथा सुरक्षा निकायको नियमित बजेट बाहेक अतिरिक्त भएको यो खर्च अस्वभाविक र शंकास्पद देखिएको नेकपा (एमाले) म्याग्दीका अध्यक्ष हरिकृष्ण श्रेष्ठले बताए । क्वारेन्टिन, आइसोलेशन निर्माण र ब्यवस्थापनमा स्थानीय तहले पनि छुट्टै खर्च गरेका छन्, उनले भने त्यत्रो बजेट आउँदा क्वारेन्टिन र आइसोलेशन राखिएका ठाउँको पानी बिजुलीको महशुल र आवासका सामग्री बेचेका ब्यापारीलाई भुक्तानी नहुनुमा प्रश्न र शंका उठेको छ । बैठकमा सहभागी जनप्रतिनिधि र राजनीतिकर्मीहरुले तत्कालीन कोरोना रोकथाम र नियन्त्रणमा प्रशासनबाट भएको खर्चको स्वतपत्र जारी गर्न माग गरेका छन् । शैक्षिक तालिम केन्द्रको आइसोलेशनमा ७८ हजार र न्यु वेष्ट पोइन्टको क्वारेन्टिनमा ८० हजार रुपैयाँ पानीको बिल उठेको थियो । म्याग्दी क्याम्पस, माउन्ट एभरेष्ट लगायत शैक्षिक संस्थामा क्वारेन्टिन र आइसोलेशन सञ्चालन हुँदाको पानी र बिजुलीको बिल भुक्तानी भएको छैन् । महशुल नतिरेपछी शैक्षिक तालिम केन्द्रको आइसोलेशनमा पानीको लाइन काटेको बेनी खानेपानी तथा सरसफाई उपभोक्ता संस्थाका अध्यक्ष समेत रहेका नेपाली काँग्रेस म्याग्दीका उपसभापति माधवप्रसाद रेग्मीले बताए । प्रदेश सरकारले पठाएको बजेट लुकाएर पालिकाहरुलाई बिल भुक्तानी गर्न दवाव दिएको प्रशासनले बनाएको क्वारेन्टिन र आइसोलेशनको पानी र बिजुलीको बिल किन तिरेन ?, संसदीय टोलीसँग उनले प्रश्न गरे यस विषयमा सरकारले छानविन र प्रशासनले स्वतपत्र जारी गर्नुपर्छ । बेनी नगरपालिकाका प्रमुख हरिकुमार श्रेष्ठ र प्रमुख प्रशासकीय अधिकृत छवीलाल सुवेदीले प्रशासनले आफुखुसी खरिद गरेका सामग्रीको बिल भुक्तानीका लागि पालिकाहरुलाई अनुचित दवाव दिएको बताए । कोरोना रोकथाम र नियन्त्रणको लागि क्वारेनटाइनको खर्च स्थानीय तहले, आइसोलेसनको व्यवस्थापन बेनी अस्पतालले, किट व्यवस्थापन र स्बाब संकलनको अगुवाइ स्वास्थ्य कार्यालयले र अनुगमन तथा समग्र पक्षको समन्वय र सहजीकरण प्रशासनको नेतृत्वमा रहेको जिल्ला संकट व्यवस्थापन केन्द्रले गरेका थिए । प्रमुख जिल्ला अधिकारी गणेशबहादुर अधिकारीले आफू भर्खरै मात्र सरुवा भएर आएको भन्दै खर्च बिबरणको बारेमा बुझेर सार्वजनिक गर्ने प्रतिवद्धता जनाए । गण्डकी प्रदेशका सभामुख नेत्रनाथ अधिकारी, एमालेका सांसद रोशन गाहमगर, काँग्रेसका मणीभद्र शर्मा कंडेलले प्रशासनले गरेको खर्चको विषयमा उठेको प्रश्नमा सरकारको ध्यानाकर्षण गराउने बताए । स्वास्थ्य कार्यालयका प्रमुख एकनारायण लम्सालले कोरोना रोकथाम, नियन्त्रण, व्यवस्थापन र कोरोना बिरुद्धको खोप अभियानको प्रगति विवरण प्रस्तुत गरेका थिए । अनुगमन टोलीसँग जिल्लाका सरोकारवालाहरुले बेनी अस्पतालको ५० शैया क्षमताको भवन निर्माण अलपत्र परेको विषयमा ध्यानाकर्षण गराएका थिए । सहभागीले कोरोना रोकथामका लागि गरिएको लकडाउनका समयमा प्रशासनका कर्मचारीहरुले ब्यापारीहरुबाट खरिद गरेको सामग्रीको भुक्तानी नगरेको र संक्रमितको उपचारमा खटिएका स्वास्थ्यकर्मीहरुले तोकिएको सुबिधा नपाएको विषयमा पनि ध्यानाकर्षण गराएका थिए ।"
नुवाकोटमा मोटरसाइकलको ठक्करबाट पैदलयात्रीको मृत्यु,त्रिशूली : नुवाकोटको बेलकोटगढी नगरपालिका७ स्थित गल्छीदेवीघाट सडकखण्डको गैरीगाउँमा गएराति मोटरसाइकलले ठक्कर दिँदा स्थानीय वीरमान श्रेष्ठको मृत्यु भएको छ। पैदल हिँडिरहेका सोही स्थानका ४५ वर्षीय श्रेष्ठलाई मोटरसाइकलले ठक्कर दिँदा उनको घटनास्थलमै ज्यान गएको जिल्ला प्रहरी कार्यालयका प्रहरी नायब उपरीक्षक हरिबहादुर वलीले जानकारी दिए। उनका अनुसार ठक्कर दिने वा प्र०२०१९प ६०७९ नंको मोटरसाइकल र चालक विदुर नगरपालिका३ का ३१ वर्षीय यमबहादुर राईलाई प्रहरीले नियन्त्रणमा लिएको छ। तारुकाबाट महादेवफाँटतर्फ तीव्रगतिमा आउँदै गरेको मोटरसाइकलले करिब ८ बजेतिर पैदलयात्रीलाई ठक्कर दिएको थियो। उक्त घटनाको विरोधमा स्थानीयवासीले राति अबेरसम्म सडक अवरुद्ध गरेका थिए।

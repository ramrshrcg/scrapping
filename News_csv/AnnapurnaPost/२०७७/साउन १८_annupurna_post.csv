शीर्षक,विवरण
"नेपालगन्जमा समुदायमा कोरोना, जिल्लामा निषेधाज्ञा","नेपालगन्ज : आन्तरिक राजस्व कार्यालय नेपालगन्जका ७ जना कर्मचारीलाई कोरोना संक्रमण भएको छ। जसमा आधा भन्दा बढी त शाखा अधिकृत नै छन्। नायब सुब्बादेखि कार्यालय सहयोगी संक्रमित भएका छन्। ती कर्मचारीका परिवारका ५ सदस्यमा पनि कोरोना कोरोना पुष्टि भएको छ। अर्को सूचना जारी नभएसम्म आन्तरिक राजस्व बन्द गरेर आइसोलेसन बनाइएको छ। अघिल्लो आइतबारदेखि आन्तरिक राजस्व कार्यालयको ठप्प छ। आन्तरिक राजस्व कार्यालय नेपालगन्जमा कोरोना संक्रमित भएका मध्ये एक जना जिल्ला अदालत बाँकेका कर्मचारी हुन्। उनको सम्पर्कका आधारमा अदालतका न्यायाधीशदेखि सबैै कर्मचारीको कोरोना परीक्षण गर्दा आइतबार ३ जना कर्मचारीमा कोरोना पुष्टि भएको छ। जसमा शाखा अधिकृतदेखि कार्यालय सहयोगी छन्। कर्मचारीमा कोरोना संक्रमण भएपछि अस्पतालको सेवा बन्द गरिएको थियो। अब बुधदेखि अदालतको सेवा नियमित गर्ने तयारी छ। ३ दिन जिल्लामा निषेधाज्ञा छ। यातायात व्यवस्था कार्यालय नेपालगन्जमा एक जना कम्प्युटर अपरेटरमा कोरोना संक्रमण भएपछि सो कार्यालय पनि अर्को सूचना जारी नभएसम्मका लागि बन्द गरिएको छ। ती कम्प्युटर अपरेटरका पतिमा पनि कोरोना पुष्टि भएको छ। आइतबार नेपालगन्जको राँझास्थित श्री मिलिटरी अस्पताल राँझाका एक जना चिकित्सकसहित ३ जनामा कोरोना संक्रमण पुष्टि भएको छ। बाँके जिल्लामा रहेका आन्तरिक राजस्व, जिल्ला अदालत, यातायात व्यवस्था कार्यालय र आर्मी अस्पतालमा कोरोना संक्रमण भएका व्यक्ति विदेशबाट आएका वा क्वारेन्टाइनमा बसेका व्यक्ति होइनन्। त्रिभुवन चोकको मिठाइ पसलमा एक जनालाई कोरोना संक्रमण भएको थियो। ती व्यक्तिको सम्पर्कमा रहेका थप १५ जनामा पनि कोरोना देखिएको छ। मिठाइ पसललाई कसरी कोरोना सरेको हो भन्ने पत्ता लाग्न सकेको छैन। जिल्ला कोभिड१९ संकट व्यवस्थापन केन्द्रले बाँकेमा समुदायमा कोरोना फैलिएको भन्दै आइतबारदेखि तीन दिनसम्म निषेधाज्ञा जारी गरेको छ। पहिलो दिन पूर्ण रुपमा निषेधाज्ञाको पालना गरेको देखिएन। बाँकेमा कोरोना समुदाय स्तरमै फैलिएको छ। आजबाट ३ दिनको लागि निषेधाज्ञाको पूर्ण रुपमा पालना गरौं, बाँकेका प्रमुख जिल्ला अधिकारी रामबहादुुर कुरुम्वाङ नागरिकलाई आग्रह गर्दै भन्छन्, समुदाय स्तरमा कोरोना फैलिएकाले खतरा बढ्यो तर स्थानीय निषेधाज्ञाको पालना गर्न पनि टेर्दैनन्। बाँके जिल्लामा आइतबारसम्म ६० जना संक्रमित छन्। जिल्लाभरी कोरोना संक्रमितको कूल संख्या भने चार सय ४४ जना रहेको छ। तीन सय ८२ जना कोरोना निको भएर आइसोलेसनबाट डिस्चार्ज भएका छन्। नरैनापुर५ का २५ वर्षका युवा र बैजनाथ६ की ४६ वर्षकी महिला गरी २ जनाको कोरोनाबाट ज्यान गएको छ।"
इन्स्टामा भाइरल ताइवानी जोडी : कसरी बने रातारात सेलिब्रिटी,"ताइवान : ताइवानमा इन्स्टाग्राम प्रयोगकर्तामाझ अचेल न युवा सेलिब्रिटी, न त टिन एजरहरु, बरु ८० वर्ष नाघेको एक जोडी चर्चित बनेको छ । ८३ वर्षीय चाङ वान जी र उनकी ८४ वर्षीया पत्नी सु शो एर इन्स्टाग्रामका सेलिब्रिटी बनेका छन् । जसको इन्स्टाग्राम फलो गर्नेहरुको संख्या छोटो अवधिमै ६ लाख नाघिसकेको छ । उनीहरुको नयाँ स्टाइलको फेशन इन्स्टाग्राममा भाइरल बनेपछि उनीहरु चर्चित बनेका हुन् । यससँगै उनीहरुबारे ताइवानी पत्रपत्रिकाले फिचर तयार पारेका छन् । यो जोडीले ताइवानको सानो केन्द्रीय सहर ताइचुङ नजिकै दशकौँदेखि सानो लन्ड्री सञ्चालन गर्दैआएको थियो । वर्षौँदेखि ग्राहकहरुले अर्डर दिएका कपडा कसैले बिर्सिन्थे त कसैले लिन आउँदैनथे । जुन कपडा उनीहरु फाल्न सक्दैनथे । यस्तैमा चाङका ३१ वर्षीय नाती रिफ चाङले ती थन्किइराखेका कपडा वृद्ध जोडीलाई लगाइदिएर मोडलिङ गराइदिने आइडिया निकाले । मेरा हजुरबा र हजुरआमा व्यवसाय खस्किन थालेपछि बेकामी बनेर सडकमा भौँतारिरहेका थिए, तर म उनीहरु रमाउने खालको केही नयाँ काम पत्ता लगाउन चाहन्थेँ, रिफले भने । यी कपडाको मोडलिङबाट मैले ३० वर्ष कान्छो भएको महसुश भयो, चाङ वान जीले भनेका छन् । वान जीकी पत्नी सु पनि यस्तो कामबाट आफू खुसी बनेको प्रतिक्रिया दिन्छिन् । उनले मिडियासामु भनेकी छन्, धेरै मानिसले मलाई तिमी त चर्चित भयौ, र निकै कम उमेरको देखिन्छ्यौ भन्छन् । उनी थप्छिन्, म उमेरमा बुढी भइसकेँ, तर मेरो मनलाई बुढेसकाल लागेको छैन, म सुन्दर कपडा लगाएर बाहिर रमाइलो गर्न जान मन लाग्छ । यसवाहेक सु ले ३० वर्षअघि आफैँले किनेका कपडा पनि यसबीचमा भेटिन् । र ती कपडा उनले अहिले पनि लगाइन् । जुन अनौठो खुसियाली भएको ठान्छिन् । उनीहरुको इन्स्टाग्राम एकाउन्ट एटवान्टशोयास्योङ हो । जुन उनीहरुका नाती रिफले चलाउँदैआएका छन् । जुन इन्स्टाग्राम विदेशमा समेत चर्चित बन्न थालेको छ । ४ लाख प्रशंसकले पछ्याएका छन् । यो अनौठो जोडीको पसलको नाम वान शो हो । उनीहरुको नयाँ कामसँगै पसलको बारेमा पनि चर्चा सुरु भएको छ । चाङ जोडीले ६० वर्षअघि विवाह गरेको थियो । त्यसबेलादेखि नै ताइवानमा यो व्यवसाय सुरु गरेका थिए ।"
पर्सामा थप ३५ जनामा कोरोना पुष्टि : संक्रमितको संख्या ५४२ पुग्यो,"वीरगन्ज : पर्सामा आइतबार साँझ थप १ भारतीयसहित थप ३५ जनामा कोरोना संक्रमण पुष्टि भएको छ। वीरगन्जमा बस्दै आएका १ भारतीयसहित ३५ जनामा आइतबार बेलुकी संक्रमण पुष्टि भएको वीरगन्जस्थित नारायणी अस्पतालको प्रयोगशालाले जनाएको छ। आइतबार संक्रमण पुष्टि भएका ३५ मध्ये वीरगन्ज महानगरपालिका११ का मात्रै २७ जना छन्। यस्तै वीरगन्ज महानगरपालिका १० , १५ र ४ का ११ जनामा पनि आइतबार साँझ संक्रमण पुष्टि भएको नारायणी अस्पतालका चिकित्सक डाक्टर नीरज सिंहले जानकारी दिए। वीरगन्जस्थित नेपाली सेनाको चण्डी प्रसाद गणका १ सेना र जिल्ला प्रहरी कार्यालय पर्सामा कार्यरत १ जना प्रहरीमा पनि संक्रमण भेटिएको छ। पर्साको सुखवा प्रसौनी गाँउपालिका र जीराभवानी गाउँपालिका ११ जनामा आइतबार संक्रमण पुष्टि भएको डाक्टर सिंहले जानकारी दिए। आइतबार साँझ ३५ जनामा संक्रमण पुष्टि भएसंगै पर्सामा संक्रमितको संख्या ५ सय ४२ पुगेको छ। यसअघि शनिबार रातिको परीक्षणमा पनि पर्साका ४५ जनामा कोरोना संक्रमण पुष्टि भएको थियो। शुक्रबार राति पनि पर्सामा एक सांसदसहित ६४ जनामा संक्रमण पुष्टि भएको थियो। सात डिस्चार्ज यसैबीच वीरगन्जको गण्डकस्थित कोभिड अस्पतालबाट आइतबार सातजना कोरोना बिरामी डिस्चार्ज भएका छन्। कोभिड अस्पतालबाट आइतबार बेलुकी ४ महिला र ३ पुरुष गरेर ७ जनालाई डिस्चार्ज गरिएको अस्पतालका चिकित्सक डाक्टर नीरज सिंहले जानकारी दिए।"
कोरोनाबाट विदेशमा १८९ नेपालीको मृत्यु,"विश्वभर महामारीका रुपमा फैलिएको कोभिड१९ को संक्रमणबाट बितेका सात दिनमा विदेशमा २८ नेपालीको मृत्यु भएको छ । भारतमा २५, साउदी अरेबियामा दुई र दक्षिण अफ्रिकामा एक जनाले ज्यान गुमाएका हुन् । यससँगै संक्रमणका कारण विदेशमा १८९ नेपालीको मृत्यु भएको गैरआवासीय नेपाली संघले जनाएको छ । विश्वका ३८ देशमा रहेका नेपाली कोरोना भाइरसको शिकार भएको र सबैभन्दा बढी भारतको महाराष्ट्रमा रहेका नेपाली रहेको बताउँदै संघले लण्डनबाट आज बिहान जारी गरेको प्रेस विज्ञप्तिमा लक्जम्बर्गमा पारिवारिक जमघटमा भेला भएका ३५ नेपाली एकैपटक संक्रमित भएको उल्लेख गरिएको छ । यसैबीच संघले हालसम्म कोभिड१९का कारण विदेशमा अलपत्र ३७ हजार ४२४ जनालाई सम्बन्धित देशस्थित नेपाली दूतावास र कूटनीतिक नियोगलगायत अन्य स्थानीय निकायसँगको समन्वयमा स्वदेश फर्काइएको बताएको छ । अलपत्र परेकालाई नेपाल फर्काउन ५४ उडानको व्यवस्था मिलाइएको पनि संघले जनाएको छ ।"
त्रिविको ताला खोल्न उच्च अदालत पाटनको आदेश,"काठमाडौं : उच्च अदालत पाटनले त्रिभुवन विश्वविद्यालय केन्द्रीय कार्यालयमा लगाइएको ताला खोल्न आइतबार अन्तरिम आदेश दिएको छ । त्रिविमा भएका नियुक्तिप्रति असन्तुष्टि जनाउँदै प्रजातान्त्रि प्राध्यापक संघ, नेपाल विद्यार्थी संघ र लोकतान्त्रिक प्राध्यापक संघले उपकुलपति, सेवा आयोग, शिक्षाध्यक्ष, रजिष्ट्रारर मानविकी तथा सामाजिक शास्त्र संकायको कार्यालयमा ताला लगाएका छन् । तालावन्दीका कारण त्रिविको शैक्षिक, प्रशासनिक र आर्थिक गतिविधी प्रभावित भएको भन्दै त्रिविकै वन विज्ञान अध्ययन संस्थाका आर्थिक उप नियन्त्रक महेश्वरमान श्रेष्ठ र इन्जिनियरिङ अध्ययन संस्थानका शाखा अधिकृत गणेशलाल श्रेष्ठले रिट दायर गरेका थिए । अदालतका प्रवक्ता शम्भुकुमार रेग्मीले तालावन्दी खोलेर सम्पूर्ण क्रियाकलाप सुचारु गर्न अन्तरिम आदेश दिएको बताए । उनका अनुसार थप छलफलको लागि साउन २३ गते दुवै पक्षलाई अदालतमा बोलाउने निर्णय भएको छ ।"
भारतमा विषाक्त मदिरा सेवनबाट ८६ जनाको मृत्यु,"भारतको उत्तरी राज्य पन्जाबमा केही दिनयता विषाक्त मदिरा सेवन गरेका कारण कम्तीमा ८६ जनाको मृत्यु भएको अधिकारीहरूले बताएका छन् । अवैध मदिरा उत्पादन नियन्त्रण गर्ने उद्देश्यले प्रहरीले शनिवार १०० ठाउँमा छापा मारेर अवैध रूपमा मदिरा उत्पादन गर्न प्रयोग गरिने सामग्री जफत गर्दै २५ जनालाई पक्राउ गर्यो । केही दिनयता विषाक्त मदिराका कारण मृत्यु हुने मानिसको संख्या निरन्तर बढिरहेको छ । भारतमा अवैध तरिकाले उत्पादन गरिने तथा गुणस्तरहीन मदिराका कारण प्रत्येक वर्ष सयौँ मानिसको मृत्यु हुने गरेको छ । शुक्रवार पन्जाबका मुख्यमन्त्री अमरिन्दर सिंहले मदिराका कारण मानिसहरूको मृत्यु भएको विषयमा छानबिन गर्न निर्देशन दिएका थिए । भारतका विभिन्न राज्यमा अवैध मदिरा ठूलो परिणाममा उत्पादन हुने र स्थानीय व्यापारीमार्फत उपभोक्तासम्म पुग्ने बताइएको छ । आन्ध्र प्रदेश राज्यमा मदिरा भनेर स्यानिटाइजर पिएपछि गत शुक्रवार १० जनाको मृत्यु भएको थियो । स्थापित ब्रान्डका मदिरा महँगो हुने भएकाले ग्रामीण भेगमा अवैध मदिराको बेचबिखन हुने गरेको छ । तर विषाक्त मदिरा सेवन गर्दा धेरै मानिसले ज्यान गुमाएका छन्। प्रायः उत्पादकहरूले मदिरालाई कडा बनाउन मेथनल प्रयोग गर्छन् । मेथनल सेवन गर्दा आँखाको ज्योति गुम्ने, कलेजो बिग्रिने र मृत्यु हुने पनि हुनसक्छ ।"
बालबालिका र जेष्ठ नागरिकलाई घरबाहिर ननिस्कन आग्रह,"काठमाडौं : सरकारले १२ वर्षमुनिका बालबालिका र ६० वर्षभन्दा माथिका जेष्ठ नागरिकलाई घर बाहिर ननिस्कन आग्रह गरेको छ। पछिल्लो समय कोरोना संक्रण दर बढ्दै गएको भन्दै सरकारले त्यसबाट बच्न बालबालिका र जेष्ठ नागरिकलाई घरबाहिर ननिस्कन आग्रह गरेको हो। उक्त समूहका नागरिकलाई कोरोना जोखिम बढी हुने भन्दै काठमाडौं र काठमाडौंजस्तै घनाबस्ती भएका ठाउँमा घरबाट बाहिर ननिस्कन अनुरोध गरेको स्वास्थ्य तथा जनसंख्या मन्त्रालयका प्रवक्ता डाजागेश्वर गौतमले बताए। स्वास्थ्यमा विशेष ध्यान दिन सके कोरोनाबाट बच्न सकिने भन्दै डादेवकोटाले स्वास्थ्य मापदण्डका उपाय अपनाउन आग्रह गरे। नाक र मुख छोपिने गरी मास्क लगाउने, घर वा कार्यालय छिर्नु अगाडि साबुन पानीले हात धुने,पसल कार्यालय सार्वजनिक स्थलमा चिनेका वा नचिनेका व्यक्तिबाट २ मिटर टाढा बस्न र सकेसम्म घरबाहिर नजान स्वास्थ्य तथा जनसंख्या मन्त्रालयले आग्रह गरेको छ। यस्तै सरकारले कोरोना महामारी फैलिएको वीरगञ्जमा उच्चस्तरीय स्वास्थ्य टोली पठाएको छ । स्वास्थ्य तथा जनसंख्या मन्त्रालयका अनुसार स्वास्थ्य सेवा विभागका महानिर्देशक डा दीपेन्द्र रमण सिंहको नेतृत्वमा उच्चस्तरीय टोली प्रदेश २ को वीरगञ्ज पठाइएको हो। यस्तै कोभिड  १९ निदानका लागि लागि गरिँदै आएको र्यापिड डाइअग्नस्टिक टेस्ट (आरडीटी) परीक्षण नगर्ने मन्त्रालयले जनाएको छ। यसबारे प्रदेश, स्थानीय सरकार तथा अस्पताललाई जानकारी गराइ सकिएको मन्त्रालयका प्रवक्ता डागौतमले जानकारी दिए। मन्त्रालयका अनुसार आइतबार थप २४६ जनामा कोरोना भाइरस संक्रमण देखिएको छ भने २११ जना डिस्चार्ज भएका छन्।यस्तै हालसम्म कोरोनाबाट ५७ जनाको मृत्यु भइसकेको छ।आइतबार थप एकजनाको मृत्यु भएको मन्त्रालयले जनाएको छ।"
उपसचिव प्रेम सञ्जेलमाथि नियोजित आक्रमण : प्रहरीले लिएन महिला कर्मचारीको उजूरी,"विराटनगर : भ्रष्टाचार विरोधी सरकारी कर्मचारीको छवि बनाएका नेपाल सरकारका उपसचिव प्रेमप्रसाद सञ्जेलमाथि षडयन्त्रपूर्वक र नियोजित रुपमा आक्रमण भएको प्रहरीको प्रारम्भिक अनुसन्धानले देखाएको छ। श्रम तथा रोजगार कार्यालय विराटनगरका प्रमुख सञ्जेलमाथि शनिबार बिहान कार्यालयभित्रै दुई महिला कर्मचारीले कुटपिट गरेका थिए। करारमा कार्यरत कार्यालय सहयोगी नेत्र भट्टराई (निरौला) र मेनुका सापकोटा (कोइराला)ले उनीमाथि आफ्नै कार्यकक्षमा आक्रमण गरेका हुन्। प्रहरीले घटनामा संलग्न दुवै जनाविरुद्ध आइतबार अभद्र व्यवहार मुद्दा चलाउन म्याद थप गरेर अनुसन्धान अघि बढाएको छ। घटनालाई तोडमोड गर्ने उदेश्य राख्दै गैर सरकारी संस्था (एनजीओ) ले चलखेल बढाएको पाइएको छ। एनजीओले घटनामा संलग्नविरुद्ध कारबाही अघि नबढाउन दबाब सिर्जना गर्ने हिसाबले कुटपिटमा संलग्न महिलालाई नै सञ्जेलविरुद्ध जाहेरी दिन उक्साएको प्रहरीको भनाइ छ। प्रहरीलाई दबाब सिर्जना गर्ने हिसाबले महिला अधिकारको क्षेत्रमा काम गर्ने भनेर चिनिएको संस्था ओरेक नेपाल विराटनगरका प्रमुख दीपक सेन्च्यूरी लगायत केही एनजीओकर्मी शनिबार जिल्ला प्रहरी कार्यालय मोरङमा पुगेका थिए। शनिबार राति १० बजेसम्म सञ्जेल र कुटपिट गर्ने पक्षबीच छलफल चलाएको प्रहरी अन्ततः आक्रमणमा संलग्नविरुद्ध कारबाही अघि बढाउने निष्कर्षमा पुगेको हो। कुटपिटमा संलग्न दुवै कर्मचारीले कार्यालय प्रमुख सञ्जेलले आफूहरुलाई अनेक हिसाबले हिंसा र दुरव्यवहार गर्ने गरेका कारण प्रतिवाद गर्नु पर्ने अवस्था आएको भन्दै जाहेरी दिएका थिए। तर एनजीओको उक्साहटमा वास्तविकता र यथार्थ लुकाएर घटनालाई तोडमोड गर्ने प्रयास भएको भन्दै प्रहरीले उक्त जाहेरी लिन अस्वीकार गर्यो। मोरङ प्रहरीका प्रवक्ता डीएसपी मानबहादुर राईले घटनाको यथार्थभन्दा अलग हिसाबमा कार्यालय प्रमुखलाई कुटपिट गर्ने महिला कर्मचारीले जाहेरी दिन खोजेपछि दर्ता नगरिएको बताए। घटनाको वास्तविकता के हो भनेर छलफल गर्ने र राति अवेरसम्म सबैतिर बुझ्ने काम भयो, उनले भने, महिला कर्मचारीले सञ्जेलले आफूहरुमाथि बारम्बार दुरव्यवहार गर्ने गरेका कारण आक्रमण गर्नु परेको बताए पनि त्यस अघिसम्म कारबाहीका लागि सम्बन्धित निकायमा आएको पाइएन। काम नगरेको भन्दै सञ्जेलले शुक्रबार कामबाट निकालिदिएका करारका नायव सुब्बा निर्मलकुमार दाहाल कुटपिटमा संलग्नमध्ये नेत्र भट्टराई (निरौला) को बहिनी ज्वाईं हुन्। केही दिनअघि कार्यालयको पानी तान्ने मोटर पनि चोरी भएको थियो। कार्यालयका सामानको सुरक्षा नभएको भन्दै सञ्जेलले चार जना करारका कार्यालय सहायक मध्ये दुईदुई जना गरेर पालो हिसाबले २४ घण्टानै ड्युटीमा खटाएका थिए। आफूहरुलाई धेरै ड्युटी लगाएको र आफन्तलाई पनि जागिरबाट निकालिदिएको रिसमा घटना भएको प्रहरीको प्रारम्भिक अनुसन्धानले देखाएको छ। सञ्जेललाई सँगै गाडीमा लिएर आएका चालक निरज भट्टराईलाई बाहिर निकाल्दै दुवै जना मिलेर ढोकाको चुक्कुल लगाएर कार्यकक्षमा आक्रमण गरिएको प्रहरीले जनाएको छ। शनिबार सार्वजनिक विदा भएकाले कार्यालय नआउने भनेर घरमै बसेका सञ्जेललाई उनीहरुले नै बोलाएर पहिलेनै बनेको योजनाअनुसार नियोजित रुपमा आक्रमण गरेको देखिएको डीएसपी राईले बताए। कुटपिटमा संलग्न महिला कर्मचारीहरु।तस्बिर : अन्नपूर्ण"
आरडीटी परीक्षण बन्द,"काठमाडौं : सरकारले कोरोना संक्रमण निदानका लागि प्रयोग गर्दै आएको र्यापिड डाइअग्नस्टिक टेस्ट (आरडीटी) परीक्षण विधि देशभर बन्द गरेको छ ।स्वास्थ्य तथा जनसंख्या मन्त्रालयमा आयोजित नियमित पत्रकार सम्मेलनमा मन्त्रालयका प्रवक्ता डाजागेश्वर गौतमले आरडीटी परीक्षण नगर्न प्रदेश सरकार, स्थानीय सरकार र देशभरका अस्पताललाई सूचना जारी गरिसकेको जानकारी दिए। सरकारको साउन १४ गतेको निर्णयअनुसार स्वास्थ्य मन्त्रालयका प्रवक्ता डा गौतमले अबदेखि कुनै पनि स्वास्थ्यसम्बन्धी निकायबाट आरडीटी परीक्षण नहुने बताए। आरडीटी विधिबाट गरिएको कोरोना परीक्षण रिपोर्ट सही नहुने भन्दै चर्को विरोध हुँदै आएको थियो। यस्तै मन्त्रालयले १२ वर्षमुनिका बालबालिका र ६० वर्षभन्दा माथिका जेष्ठ नागरिकलाई घर बाहिर ननिस्कन आग्रह गरेको छ। पछिल्लो समय कोरोना संक्रण दर बढ्दै गएको भन्दै सरकारले त्यसबाट बच्न बालबालिका र जेष्ठ नागरिकलाई घरबाहिर ननिस्कन आग्रह गरेको हो। उक्त समूहका नागरिकलाई कोरोना जोखिम बढी हुने भन्दै काठमाडौं र काठमाडौंजस्तै घनाबस्ती भएका ठाउँमा घरबाट बाहिर ननिस्कन अनुरोध गरेको स्वास्थ्य तथा जनसंख्या मन्त्रालयका प्रवक्ता डाजागेश्वर गौतमले बताए। मन्त्रालयका अनुसार आइतबार थप २४६ जनामा कोरोना भाइरस संक्रमण देखिएको छ भने २११ जना डिस्चार्ज भएका छन्।यस्तै हालसम्म कोरोनाबाट ५७ जनाको मृत्यु भइसकेको छ।आइतबार थप एकजनाको मृत्यु भएको मन्त्रालयले जनाएको छ।"
भारतीय गृहमन्त्री अमित शाहलाई कोरोना संक्रमण,"भारतको केन्द्रीय गृहमन्त्री अमित शाह कोरोना संक्रमित भएका छन् । आफू कोरोना संक्रमित भएको जानकारी उनले आइतबार दिउँसो ट्वीट मार्फत सार्वजनिक गरेका हुन् । उनले डाक्टरको सल्लाहमा अस्पताल भर्ना भइरहेको बताए। 'कोरोनाको प्रारम्भिक लक्षण देखिएपछि मैले परीक्षण गरें र कोरोना रिपोर्ट पोजेटिभ आयो ।' 'मेरो स्वास्थ्य ठीक छ, तर डाक्टरको सल्लाहमा म अस्पतालमा भर्ना भइरहेको छु,' शाहले ट्वीट गरेका छन्। साथै उनले केहि दिनदेखि आफ्नो सम्पर्कमा आएका व्यक्तिहरुलाई आफुलाई अलग राख्न र जाँच गर्न अनुरोध गरेका छन् ।"
पाँचवटा चिनी उद्योग बन्द,"काठमाडौं : आर्थिक अभावका कारण पछिल्लो समयमा पाँचवटा चिनी उद्योग बन्द भएका छन्। त्यसमध्ये तीन वटा उद्योग गत आर्थिक वर्ष बन्द भएका हुन्। गत वर्ष उखु क्रसिङको समयमा देशभर १३ वटा चिनी मिल सञ्चालन भएकोमा यस वर्ष १० वटा मात्रै सञ्चालन भएका थिए। चिनी उत्पादक संघका अनुसार आर्थिक संकटका कारण पछिल्ला दुईतीन वर्षयता ५ वटा चिनी उद्योग बन्द भइसकेका छन्। संघका अनुसार रौटहतमा रहेको श्रीराम सुगर मिल्स, सर्लाहीमा रहेका अन्नपूर्ण सुगर एन्ड जनरल इन्डष्ट्रिज र इन्दु शंकर चिनी उद्योग, नवलपरासीमा रहेको लुम्बिनी सुगर इन्डष्ट्रिज प्रालि बन्द भएका हुन्। उत्पादन सुरु भएको एक वर्ष नबित्दै सिराहाको चन्द्रअयोध्यापुरमा सञ्चालित हिमालय चिनी उद्योग उखु अभावका कारण २०७४ मा बन्द भएको थियो। चिनी उद्योग सुरु भएको ३० वर्ष अवधिमा २१ वटा उद्योग बन्द भइसकेका छन्। ३१ उद्योग सञ्चालन भएकोमा विभिन्न समयमा गरी हालसम्म २१ उद्योग बन्द भएका हुन्। सरकारी स्वामित्वमा रहेको विरगञ्ज चिनी कारखाना र लुम्बिनी चिनी कारखाना सञ्चालनमा आउन नसकी लामो समयदेखि बन्द छन्। संघका अध्यक्ष शशीकान्त अग्रवालले चिनी उद्योग सञ्चालन गर्न समस्या भएको बताए। कम्पनीलाई सहकारीकरण गरेर सञ्चालन गर्ने योजना रहेको उनले सुनाए। किसान, स्थानीय तथा कर्मचारीलाई समेटेर सहकारीमा रुपान्तरण गर्न सके सञ्चालन गर्न सजिलो हुने उनको भनाइ छ। सहकारीकरण गरियो भने सबैको भलो हुन्छ उनले भने, कम्पनीबाट सञ्चालन गर्न समस्या भयो। संघका अनुसार एउटा उद्योग सञ्चालन गर्न कम्तीमा पनि चार अर्ब लाग्छ। एउटा उद्योगले पाँच सय जनालाई रोजगारी दिन सक्छन्। सहकारी मोडेलमार्फत सबै किसानलाई समेटेर चिनी उद्योगको विविधिकरण गर्ने योजना रहेको उनले बताए। चिनी उद्योग सञ्चालन गर्न चार अर्ब भन्दा बढी लगानी चाहिन्छ। स्वदेशमा माग अनुसारको चिनी उत्पादन गर्न सक्ने क्षमता भएपनि आत्मनिर्भर हुन सकेको छैन। चिनी खरिदमा बर्सेनि करोडौं रुपैयाँ बाहिरिरहेको छ। गत वर्ष सरकारले ७० हजार मेट्रिकटन चिनी भारतबाट आयात गरेको थियो। उद्योग वाणिज्य तथा आपूर्ति मन्त्रालयका अनुसार वार्षिक २ लाख ५० हजार मेट्रिक टन चिनी खपत हुने गरेको छ। गत वर्ष कुल खपतमध्ये एक लाख ८० हजार मेट्रिक टन चिनी स्वदेशी उत्पादन र ७० हजार मेट्रिक टन आयात भएको थियो। ६० प्रतिशत औद्योगिक र ४० खाद्यान्नको रुपमा चिनी प्रयोग हुने गरेको छ। केन्द्रीय उखु सहकारी संघले तीनवटा मिठ्ठा भेली उद्योग सञ्चालनमा ल्याएको छ। देशभर एक सय १७ वटा उद्योगले उखु तथा भेली उत्पादन गर्दै आएका छन्। संघका अध्यक्ष रामचन्द्र कुशवाले चिनी उद्योग सञ्चालनको तयारी भइरहेको बताए। लगातार घाटामा सञ्चालन भइरहेको श्रीराम सुगर मिल्स बन्द भएसँगै उद्योगी तथा किसान निराश भएका छन्। गोल्छा र विशाल समूहको लगानीमा रौटहतको पहिलो उद्योग साउन ११ गतेदेखि बन्द गर्ने व्यवस्थापन पक्षले घोषणा गरेको छ। कर्मचारीले चार महिनादेखि तलब पाएका छैनन्। किसानले समेत उखुको मूल्य पाउन नसक्दा हैरानी छन्। व्यवस्थापन पक्षले चलअचल सम्पत्ति बिक्री गरेर बक्यौता भुक्तानी गर्ने बताएका छन्। दुई दशक अघिदेखि स्थापना भएको उद्योग सुरुका वर्षमा नाफामा सञ्चालन भएपनि पछिल्लो समयमा घाटामा सञ्चालन हुँदै आएको थियो। गत आर्थिक वर्षमा १३ दिन मात्रै क्रसिङ भएको उद्योग गत फागुन १३ गतेदेखि पूर्ण रूपमा बन्द भएको थियो। उद्योगले आर्थिक वर्ष २०७५७६ सम्म २ अर्ब १७ करोड ७५ लाख ५८ हजार ३ सय ७५ रुपैयाँ नोक्सानी बेहोरेको छ। सञ्चालन गर्ने प्रयास गरेपनि आर्थिक कठिनाइका कारण समस्या सिर्जना भएको कम्पनीले जनाएको छ।"
कोरोनाको जोखिममा बैंकमा भीड,"पोखरा : कोरोना संक्रमणको जोखिम बढिरहेको अवस्थामा पोखराको सृजनाचोक स्थित नेपाल एसबिआइ बैंकमा पेन्सन लिनेको भीड लागेको छ। भूतपूर्व गोर्खा सैनिक र उनीहरुका आफन्त एसबिआइ बैंकमा आइतबार पेन्सन लिन पुगेकोले भीड लागेको हो। भारतीय सेनामा कार्यरत भूतपूर्व सैनिकको पेन्सन नेपाल एसबिआइ बैंक लिमिटेडमा राखिदिने गरेको भूतपूर्व गोर्खा सैनिक डोलबहादुर गुरुङले बताए। अंग्रेजी महिनाको अन्तिममा पेन्सन राखिदिने भएकोले अंग्रेजी महिनाको १ तारिखदेखि एक हप्तासम्म पेन्सेन लिनेको भीड लाग्ने उनले सुनाए। 'खर्च चलाउनु पर्यो। अहिले अब चाडबाड नजिक आउन थाल्यो। त्यसैले पनि जोखिमका बिच पेन्सन लिन आएको हो', उनले सुनाए। भीड हुने बैंकमा सामाजिक दुरी कायम गरी लाइनमा बस्न सुझाउने गरी सुरक्षाकर्मी खटाइएको र बैंक प्रशासनलाई पनि फिजिकल डिस्टेन्स कायम गरी लाइन व्यवस्थित गर्न सुझाएको जिल्ला प्रहरी कार्यालय कास्कीका प्रवक्ता डिएसपी सुवास हमालले बताए। भूतपूर्व सैनिकको हकमा उहाँहरु आफैं अनुशासनमा रहनुहुने भएकोले यस विषयमा सचेत पनि हुने उनले सुनाए।"
कोरोनाले ज्यान गुमाउनको संख्या ५७ पुग्यो : १४ हजार ६०३ डिस्चार्ज,"काठमाडौं : नेपालमा कोरोना भाइरस (कोभिड१९) संक्रमणबाट मृत्यु हुनेको संख्या ५७ पुगेको छ। कोरोनाका कारण शनिबार साँझ वीरगन्जकी एक वृद्धाको मृत्यु भएसँगै मृतकको संख्या ५७ पुगेको स्वास्थ्य तथा जनसंख्या मन्त्रालयका प्रवक्ता प्राडा जागेश्वर गौतमले जानकारी दिए। नारायणी बयोधा अस्पतालमा उपचाररत वीरगन्ज महानगरपालिका१६ नगवाकी संक्रमित ६८ वर्षीया महिलाको शनिबार साँझ ६ बजे मृत्यु भएको हो। उनमा शुक्रबार राति कोरोनाको संक्रमण पुष्टि भएको थियो। ज्वरो र निमोनिया भएपछि उपचारका लागि साउन १३ गते बयोधा अस्पतालमा भर्ना भएकी महिलाको शनिबार साँझ मृत्यु भएको हो। स्वास्थ्यमा समस्या भएपछि बयोधा अस्पतालले शनिवार (साउन १७ गते) साँझ ६ बजे कोभिड अस्पतालमा पठाएको थियो। उनको कोभिड अस्पताल ल्याउँदै गर्दा बाटोमै मृत्यु भएको स्वास्थ्य मन्त्रालयका प्रवक्ता गौतमले जानकारी दिए। उनी मधुमेह तथा उच्च रक्तचाप रोगले पीडित थिइन्। यसअघि बयोधा अस्पतालमै शुक्रबार बिहान मृत्यु भएकी वीरगन्ज१६ नगवाकै ५० वर्षीया मृतक महिलामा शुक्रबार राति संक्रमण पुष्टि भएको थियो। दुई दिनमा बयोधा अस्पतालमै दुई संक्रमीतको मृत्यु भएको हो। योसँगै वीरगन्जमा कोरोनाका कारण मृत्यु हुनेको संख्या १५ पुगेको छ। देशभर कोरोनाले ज्यान गुमाउनेको संख्या भने ५७ पुगेको छ। पछिल्लो २४ घण्टामा नेपालमा २४६ जनामा कोरोना भाइरस संक्रमण पुष्टि भएको छ। योसँगै नेपालमा कोरोना संक्रमितको संख्या २० हजार ३३२ पुगेको छ। स्वास्थ्य तथा जनसंख्या मन्त्रालयका प्रवक्तागौतमका अनुसार संक्रिय संक्रमितको संख्या पाँच हजार ६ सय ७२ रहेको छ। शनिबार ३१५, शुक्रबार २२४, बिहीबार २७४, बुधबार २१०, मंगलबार ३५३, सोमबार १३९ जनामा कोरोना संक्रमण देखिएको थियो। मन्त्रालयका अनुसार पछिल्लो २४ घण्टामा १११ डिस्चार्ज भएका छन्। कुल डिस्चार्ज हुनेको संख्या भने १४ हजार ६०३ पुगेको छ। अहिले क्वारेन्टाइनमा १० हजार ९६४ जना रहेका छन्। मन्त्रालयका अनुसार प्रदेश १ मा २५१, प्रदेश २ मा २ हजार १ सय ७५ , बागमती प्रदेशमा ६०६, गण्डकी प्रदेशमा २८७, प्रदेश ५ मा ३९६, कर्णाली प्रदेशमा २९३ जना र सुदूरपश्चिम प्रदेशमा १ हजार ६ सय ६४ संक्रमित रहेका छन् । लमजुङमा थप ३ जनामा डेङ्गु धरानमा लापरवाहीले फैलियो कोराना : प्रिति भल्भमा काम गर्ने पाँचजना संक्रमित पुतलीबजारका तीनजनामा कोरोना संक्रमण पुष्टि अझै भेटिनएनन् सेतीमा वेपत्ता स्वास्थ्यकर्मी, खोजिमा जुट्यो गोताखोर संक्रमित प्रहरीको सम्पर्कमा आएका ४५ जनाको नतिजा नेगेटिभ कोरोना अपडेट : स्वास्थ्य मन्त्रालयको पत्रकार सम्मेलन (लाइभ) २४ घण्टामा २४६ जनामा कोरोना पुष्टि : संक्रमितको संख्या २० हजार ३३२ पुग्यो उपत्यकामा थपिए ३१ जना कोरोना संक्रमित मन्त्रालयका अनुसार नेपालमा पाँच सय बढी संक्रमित हुने जिल्ला रौतहट र कैलाली हुन्। अहिले कोरोना संक्रमण शून्य हुने जिल्लाको संख्या भने पाँच पुगेको छ। प्रवक्ता गौतमका अनुसार भोजपुर, संखुवासभा, रसुवा, मनाङ र मुस्ताङमा कोरोना संक्रमण शून्यमा झरेको हो। मन्त्रालयले साउन १० देखि १३ गतेसम्म काठमाडौं प्रवेश गर्ने मुख्य नाका नागढुंगा, साँगा र फर्पिङबाट स्वाब संकलन गरेको छ। तीन दिनमा १० हजार आठ सय २७ नमुना संकलन गरेर परीक्षणका लागि विभिन्न प्रयोगशालामा पठाइएको प्रवक्ता गौतमले जानकारी दिए। उपत्यकामा थप ३१ संक्रमित पछिल्लो २४ घन्टाको अवधिमा उपत्यकामा थप ३१ जनामा कोरोना संक्रमण पुष्टि भएको छ। विभिन्न प्रयोगशालामा गरिएको परीक्षणमा थप ३१ जनामा कोरोना संक्रमण देखिएको मन्त्रालयले जनाएको छ। काठमाडौंका २२ , ललितपुरका ८ र भक्तपुरका १ जना गरी कुल ३१ जनामा कोरोना संक्रमण देखिएको मन्त्रालयले पुष्टि गरेको हो।"
कोरोनाबाट बच्न मधेसका ६ सहरमा कर्फ्यू,"जनकपुरधाम : समुदायस्तरमा कारोना भाइरसको संक्रमणपछि प्रदेश २ का विभिन्न जिल्लामा निषेधाज्ञा जारी गरिएको छ । प्रदेश २ को ६ जिल्ला सदरमुकाम भिडभाड हुने स्थानमा निषेधाज्ञा जारी गरिएको हो । सप्तरी सदरमुकाम राजविराज, प्रदेशको अस्थायी राजधानी जनकपुरधाम, महोत्तरी जलेश्वर, रौतहट गौर, बारा कलैया र पर्साको बिरगञ्जमा निषेधाज्ञा जारी गरिएको छ । समुदाय स्तरमा संक्रमित बढेपछि थप संक्रमण रोक्न तयारी पूर्वभ्यास अनुरुप निषेधाज्ञा जारी गरिएको आन्तरिक मामिला तथा कानून मन्त्री ज्ञानेन्द्र कुमार यादवले जानकारी दिए । समुदाय स्तरमा संक्रमणको आशंकापछि जिल्ला प्रशासन कार्यालय धनुषाले सोमबार राति १२ बजेदेखि सात दिने निषेधाज्ञा जारी गरेको प्रमुख जिल्ला अधिकारी प्रेम प्रसाद भट्टराईले बताए ।स्थानीय प्रशासन ऐन, २०२८ को दफा ६ (३) र संक्रामक रोग ऐन २०२० को दफा २ बमोजिम जिल्ला सुरक्षा समितिको निर्णय अनुसार जनकपुरधाम उपमहानगरपालिका भित्र निषेधाज्ञा जारी गरेको जनाए । यसैगरी महोत्तरी जलेश्वरको पूर्वमा भार्गवसर मन्दिर, पश्चिममा रामनन्दन विशेश्वर महेन्द्र क्याम्पस, उत्तरमा रणभीम गण र दक्षिणमा रातोपुल चारकिलाको क्षेत्रमा पाँच दिनसम्मको लागि निषेधाज्ञा जारी गरिएको जनाए । त्यसैगरी जिल्लाको महोत्तरी गाउँपालिका ३ र ५ वडामा पनि पाँच दिनको लागि निषेधाज्ञा जारी गरिएको छ । प्रशासनले निषेधाज्ञा अवधिमा मास टेस्टिङ्ग तिव्रता दिने निर्णय गरेको प्रमुख जिल्ला अधिकारी कृष्ण कटवालले जानकारी दिए । कोरोना संकट व्यवस्थापन केन्द्रले महोत्तरीको १५ वटै स्थानीय तहमा पीसीआर परीक्षण गर्ने निर्णय गरेको छ । प्रमुख जिल्ला अधिकारी कट्वालले भने, महोत्तरीको सबै पालिकामा नमूना मुलक पीसीआर परीक्षणको रिपोर्टपछि संक्रमण अवस्थाको मानचित्र अनुसार अगाडिको कदम चलाइनेछ । ट्राभल हिस्ट्रि नभएका र संक्रमितको सम्पर्कमा नआएका केही व्यक्तिमा संक्रमित देखिएको छ । महोत्तरीका प्रमुख जिल्ला अधिकारी कटवालले भने, अहिले देखिएका नयाँ संक्रमितहरुको ट्राभल हिस्ट्रि छैन, संक्रमितको सम्पर्कमा पनि आएको छैन, तर शंका लागेर चेक जाँच गर्दा कोरोना रिपोर्टमा पोजिटभ देखिएको हो । समुदायमा कोरोना संक्रमण रोक्न प्रदेश २ को ८ जिल्लामा ५४ हजार मास्क नलगाउनेलाई कारवाही गरिएको प्रदेश प्रहरी प्रमुख डिआईजी धिरजप्रताप सिंहले जानकारी दिए ।"
१३ हजार परीक्षार्थी : सात सय २४ मात्र उत्तीर्ण,काठमाडौं : त्रिभुवन विश्वविद्यालय अन्तर्गत एलएलबी प्रथम वर्षको परीक्षामा सहभागी भएका १३ हजार १ सय ३८ परीक्षार्थीमध्ये ७ सय २४ जना मात्रै उत्तीर्ण भएका छन्। यो कुल परीक्षार्थीको ५ दशमलव ५१ प्रतिशत मात्रै हो। गत साउनमा लिइएको उक्त परीक्षार्थीको नतिजा शुक्रबार सार्वजनिक भएको थियो। त्रिविका सह परीक्षा नियन्त्रक पशुपति अधिकारीले रहमा भर्ना हुँदैमा नपढ्ने परीक्षार्थीलाई उत्तीर्ण हुन सकस हुने बताए। एलएलबीको पढाइ हुने त्रिवि अन्तर्गतका क्याम्पसमा एक हजारको हाराहारीमा मात्रै विद्यार्थी भर्ना क्षमता भएपनि अदालतको आदेशको आधारमा दुई वर्षअधि प्रथम वर्षमा १४ हजार ८ सय ९९ जना विद्यार्थी भर्ना भएका थिए। सम्बन्धित क्याम्पसले जनशक्ति र भौतिक संरचनाले धान्न नसक्ने भन्दै भर्ना गर्न नमानेपछि विद्यार्थी अदालत गएका थिए। अदालतले सबै विद्यार्थी भर्ना गर्न आदेश दिएपछि करिब एक हजार मात्रै भर्ना क्षमता भएका क्याम्पसहरुले आएका जति सबै विद्यार्थीलाई भर्ना गरेका थिए। विद्यार्थीको उत्तीर्ण प्रतिशतले भने विद्यार्थी रहरमा मात्रै भर्ना हुने गरेको देखाएको छ। सहनियन्त्रक अधिकारीले यो नतिजा निकै कम भएको बताए।
सप्तरीको एकै टोलमा २५ संक्रमित थपिए,"राजविराज : सप्तरीको तिलाठी कोइलाडी गाउँपालिकाको लौनिया टोलमा आइतबार २५ जना संक्रमित थप भएका छन्। तिलाठी कोइलाडी गाउँपालिका२ लौनियाका दुई ४ वर्षीय बालक, १५ र ५५ वर्षीया महिला, २०, २२, २२, २४, २६, २६, ३१, ३५, ३५, ३५, ३६, ३८, ३८, ४०, ४२, ४२, ४५, ४७, ६०, ७१ र उमेर नखुलेका एक पुरुषमा कोरोना संक्रमण पुष्टि भएको स्वास्थ्य कार्यालय सप्तरीले जनाएको छ। यसैगरी गजेनद्रनारायण सिंह अस्पतालको आकस्मिक कक्षमा कार्यरत दुई स्वास्थ्यकर्मीमा समेत कोरोना संक्रमण पुष्टि भएको अस्पतालले जनाएको छ। उनीहरु राजविराज नगरपालिका३ का २८ र ४० वर्षीय पुरुष हुन्। अस्पतालको आकस्मिक कक्षमा विषसेवन पश्चात उपचार गराइरहेका सप्तरीको तिलाठी कोइलाडी गाउँपालिका२ लौनियाका ५० वर्षीय एक बिरामीमा साउन ९ गते कोरोना भाइरस (कोभिड१९) संक्रमण देखिएको थियो। त्यसपछि उनको परिवारका पाँच जना, गाउले एक जना र उनको उपचारमा संलग्न १ स्वास्थ्यकर्मीमा संक्रमण पुष्टि भएपछि बुधबार सम्पर्कमा आएका गाउँका १०६ जनाको स्वाब संकलन गरिएको थियो। स्वाब संकलन गरिएको लौनियाका १०६ जनामध्ये २५ जनामा संक्रमण देखिएको गाउँपालिकाको विपद व्यवस्थापन अधिकृत राजेशकुमार झाले बताए। आकस्मिक कक्षमा उपचारमा संलग्न चार चिकित्सकसहित १४ स्वास्थ्यकर्मीलाई क्वारेन्टाइन राखिएको थियो। जसमध्ये शुक्रबार १ र आइतबार २ स्वास्थ्यकर्मी संक्रमित भएका छन्। लौनिया टोलमा संक्रमित हुने वडा कार्यालयनजिकै रहेका चिया, नास्ता पसले, पान पसले, कपाल काट्ने रहेका छन्। ठूलो संख्यामा संक्रमित बढेपछि गाउँपालिकाको कार्यालय तथा वडा कार्यालयबाट अति आवश्यक सेवा बाहेक सबै सेवा तथा हाट बजार, पसल बन्द गर्ने निर्णय गरेको छ। सुनौली नाकाबाट भइरहेको आवतजावतलाई समेत कडाईका साथ बन्द गर्न स्थानीय प्रशासनलाई गाउँपालिका अध्यक्ष सतिशकुमार सिंहले अनुरोध गरेका छन्। लौनिया गाउँलाई सिल गर्नेबारे सुरक्षा समिति र कोरोना संकट व्यवस्थापन समितिमा हाल छलफल चलिरहेको छ। शनिबार मात्र राजविराज नगरपालिकाका १८, हनुमाननगर कंकालिनी नगरपालिकाका ४, तिरहुत र अग्नीसाइर कृष्णसवरन गाउँपालिकाका ११ जना गरी २४ जना संक्रमित पुष्टि भएको थियो। राजविराज नगरपालिका२ का २२ र २५ वर्षीय पुरुष, वडा नम्बर ४ का ६, २०, २२, २४, ५५ र ६० वर्षीय पुरुष, वडा नम्बर ५ का ४० वर्षीय पुरुष, वडा नम्बर ६ का ११ वर्षीया बालिका, २२, ३५ र ३६ वर्षीय पुरुष, वडा नम्बर ७ का ४० र ५५ वर्षीय पुरुष, वडा नम्बर ८ का ३२ र ३६ वर्षीय पुरुष, वडा नम्बर १४ का ३७ वर्षीय पुरुषमा संक्रमण पुष्टि भएको छ। यसैगरी तिरहुत गाउँपालिका२ का २० वर्षीय पुरुष, अग्नीसाइर कृष्णसवरन गाउँपालिका४ की २२ वर्षीया महिला, हनुमाननगर कंकालिनी नगरपालिका४ का २३ वर्षीय पुरुष, वडा नम्बर १२ का ४ वर्षीया बालिका, ७ वर्षीय बालक र २९ वर्षीय पुरुषमा कोरोना संक्रमण देखिएको छ। सप्तरीमा आइतबारसम्म संक्रमित हुनेको सङ्ख्या ५ सय २४ पुगेको छ। जसमा ३ सय ३८ जना निको भई घर फर्किएका छन्।"
राष्ट्रिय राजमार्गमा माटोको टालो !,"टीकापुर : निर्माण सम्पन्न भएको ३५ वर्ष पुगिसक्दा समेत पुनर्निर्माण हुन नसकेपछि पूर्वपश्चिम राजमार्ग अन्तर्गत कैलालीको चिसापानीदेखि अत्तरिया सडकखण्ड जीर्ण बनेको छ। नियमित रुपमा मर्मत सम्भार हुँदै आएको भए पनि निर्माण भएको लामो समयसम्म पुनर्निर्माणमा ध्यान पुग्न नसक्दा राष्ट्रिय राजमार्ग जीर्ण बन्दै गएको हो। सुदूरपश्चिम प्रदेशको प्रवेशद्वार चिसापानीदेखि प्रस्तावित राधजानी अत्तरियासम्मको ७९ किलोमिटरमा सडक खण्डमा हजारौं खाल्डा छन्। सडकखण्डको लम्की, मुडा, सुख्खड, पहलवानपुर, मसुरिया, राजीपुर र अत्तरियामा सडकको अवस्था झन नाजुक छ। सडकमा भैंसी आहाल बस्ने भन्दा ठूला खाल्डा परेका छन्। सडकमा परेका ठूल्ठूला खाल्डाले सवारी साधन सञ्चालनमा निकै कठिनाई हुने गरेको छ। ठूला सवारी साधन सञ्चालनमा समेत बढी समय लाग्ने र साना सवारी साधन सडकमा ठोक्किने समस्या सवारी चालकले भोग्दै आएका छन्। ठाउँ ठाउँमा सानो गाडीको इञ्जिन नै ठोक्निने अवस्था छ, गाडी चालक पुरन चौधरीले भने। सडक जीर्ण बनेका कारण गाडीहरु समेत समय भन्दा अगाडि नै बिग्रने अवस्था छ। लम्कीदेखि अत्तरियासम्म नियमित सञ्चालन हुँदै आएका सवारी साधनहरु समयमा नपुग्ने जस्ता समस्या भोग्दै आएका छन्। गाडी चालक राजन रावलले सडकका कारण गाडी मर्मत गरेको एक दुई हप्तामै अवस्था नाजुक हुने गरेको बताए। धनगढीबाट बनाएर टीकापुर पुग्दासम्म बाटोमै नटबोल्ट झर्ने अवस्था छ, रावलले भने। माटोको टालो सडकमा परेका खाल्डा पुर्नका लागि सडक डिभिजन कार्यालय महेन्द्रनगर अन्तर्गत खटिरहेका सडक कर्मचारीले माटोले टाल्ने गरेका छन्। सडक किनारको माटो खाल्डा मर्मतका लागि टाल्ने गरिएको छ। सडक डिभिजन कार्यालय कञ्चनपुरले सडकको रेखदेखका लागि विभिन्न क्षेत्र बनाएर मर्मत गर्ने श्रमिक खटाउँदै आएको छ। सडकमा परेको खाल्डो ठूलो नहोस् भन्नका लागि माटोले पुर्ने गर्छौँ, गुलरा क्षेत्रमा खाल्डो टाल्दै गरेका एक श्रमिकले भने। हामी वर्षभरि नै सडकमा परेका खाल्डा, भत्किन लागेको किनारतिर माटो हालेर टाल्दै आएका छौं। सडकमा परेका खाल्डामा माटो हाल्दा सडक फुट्न कम भए पनि सवारी साधन सञ्चालनमा भने समस्या हुने गरेको गाडी चालक बताउँछन्। स्थानीयले सडक मर्मतमा राज्यको पहल हुन नसकेको बताएका छन्। टीकापुरका पृथ्वीराज ढुंगानाले देशको एकमात्र राष्ट्रिय राजमार्गको अवस्था दयनीय भएको बताए। बढ्यो सडक दुर्घटना पूर्वपश्चिम राजमार्ग जीर्ण बन्दै गएपछि सडक दुर्घटना समेत बढेका छन्। जिल्ला टाफिक प्रहरी कार्यालय कैलालीका अनुसार गत चैत्र महिनादेखि यता मात्रै २२ जनाले ज्यान गुमाएका छन्। कैलालीमा सडक दुर्घटनामा परी गत वर्षको असारदेखि फागुनसम्म ६९ जनाले ज्यान गुमाएका थिए भने लकडाउनकै अवधिमा थप २२ जनाले ज्यान गुमाएका हुन्।"
विराटनगरमा नापीका कर्मचारी र नर्समा संक्रमण,"विराटनगर : प्रदेश १ को राजधानी विराटनगरमा आइतबार नापी कार्यालयका दुई कर्मचारी र दुई स्टाफ नर्समा कोरोना संक्रमण पुष्टि भएको छ। दुई प्रहरीमा पनि संक्रमण देखिएको छ। नापी कार्यालय विराटनगरका प्रमुख गणपति साहले ३६ र ३८ वर्षीय पुरुषमा संक्रमण देखिएको बताए। उनका अनुसार परीक्षणका लागि सात जना कर्मचारीको स्वाब संकलन गरिएकोमा दुई जनाको नतिजा पोजिटिभ आएको हो। संक्रमण देखिएका पुरुष कार्यालयका खरिदार र सुरक्षा गार्ड हुन्। यसैबीच कोशी अस्पतालका दुई जना स्टाफ नर्समा पनि कोरोना पुष्टि भएको छ। अस्पतालमा आवद्ध तीन जनामा संक्रमण देखिएकोमा दुई जना स्टाफ नर्स र एक जना सफाई कर्मचारी रहेको मेडिकल सुपरिटेन्डेन डा चुमनलाल दासले बताए। उनीहरुको कोशीकै प्रयोगशालामा स्वाब परीक्षण गरिएको थियो। कोशीमा संक्रमित हुने स्वास्थ्यकर्मी र कर्मचारीको संख्या आठ पुगेको छ। ओपीडी इञ्चार्जसहितलाई कोरोना देखिएपछि बिहीबारबाट अस्पतालको ओपीडी (बहिरंग) विभागको सेवा बन्द गरेर परीक्षणका लागि अन्य कर्मचारी र स्वास्थ्यकर्मीको स्वाब संकलन गरिएको थियो। यसैबीच प्रदेश १ मा आइतबार २२ पुरुष र पाँच महिला गरेर २७ जनामा कोरोना संक्रमण पुष्टि भएको छ। सामाजिक विकास मन्त्रालयका प्रवक्ता डा सुरेश मेहताकाअनुसार तीन सय ३८ महिला र सात सय ७७ पुरुष गरेर एक हजार ९३ जनामा गरिएको पीसीआर परीक्षणबाट २७ जनाको रिपोर्ट पोजिटिभ आएको हो। संक्रमितमध्ये मोरङका १६ र सुनसरीका ११ जना रहेको मेहताले बताए। मोरङको पनि विराटनगर महानगरपालिकामा चार महिला र आठ जना पुरुष, कहटरी गाँउपालिकामा दुई जना, बूढीगंगा गाँउपालिका र ग्रामथान गाँउपालिकामा एकएक जनामा संक्रमण देखिएको छ। त्यस्तै सुनसरीको धरान उपमहानगरपालिकामा एक महिला र आठ पुरुष, बराहक्षेत्र नगरपालिका र इटहरी उपमहानगरपालिकामा एकएक जना पुरुषमा संक्रमण देखिएको डा मेहताले जानकारी दिए। विराटनगर महानगरपालिकाका जनस्वास्थ्य महाशाखा प्रमुख रमेश कार्कीले आइतबार १२ जना नयाँ बिरामी थपिएसँगै संक्रमितको संख्या महानगरमा एक सय २४ पुगेको जानकारी दिए। विराटनगरमा आइतबार संक्रमण पुष्टि भएकामा दुई जना ३० र ३२ वर्षीय पुरुष प्रहरी पनि छन्। उनीहरु प्रदेश १ प्रहरी कार्यालय र प्रदेश प्रहरी तालिम केन्द्रमा कार्यरत रहेको जनाइएको छ। अरु संक्रमित महानगरका अन्य वडाका छन्।"
उपत्यकामा थपिए ३१ जना कोरोना संक्रमित,"काठमाडौं : पछिल्लो २४ घन्टाको अवधिमा उपत्यकामा थप ३१ जनामा कोरोना संक्रमण पुष्टि भएको छ। विभिन्न प्रयोगशालामा गरिएको परीक्षणमा थप ३१ जनामा कोरोना संक्रमण देखिएको मन्त्रालयले जनाएको छ। काठमाडौंका २२ , ललितपुरका ८ र भक्तपुरका १ जना गरी कुल ३१ जनामा कोरोना संक्रमण देखिएको मन्त्रालयले पुष्टि गरेको हो। आइतबार थप २४६ जनामा कोरोना भाइरस (कोभिड १९) संक्रमण देखिएको छ। स्वास्थ्य तथा जनसंख्या मन्त्रालयका प्रवक्ता डा गौतमका अनुसार नयाँसहित कूल संक्रमितको संख्या पुगेको हो। शनिबार मात्रै ३१५ जनामा कोरोना भाइरस संक्रमण पुष्टि भएको थियो। आइतबारसम्म कोरोनाका सक्रिय बिरामीको संख्या ५ हजार ६ सय ७२ पुगेको छ। जसमध्ये प्रदेश १ मा २५१ जना, प्रदेश २ मा २ हजार १ सय ७५ जना , बागमती प्रदेशमा ६०६ जना, गण्डकी प्रदेशमा २८७ जना, प्रदेश ५ मा ३९६ जना, कर्णाली प्रदेशमा २९३ जना र सुदूरपश्चिम प्रदेशमा १ हजार ६ सय ६४ जना रहेका छन्। मन्त्रालयका अनुसार पछिल्लो २४ घन्टामा १११ जनाले कोरोना जितेर घर फर्किएका छन्। योसहित कोरोना जित्नेको कुल १४ हजार ६०३ पुगेको छ। मन्त्रालयका प्रवक्ता डा गौतमकाअनुसार पछिल्लो २४ घण्टामा ८ हजार ८ सय ६१ जनाको पीसीआर नमुना परीक्षण भएका छन्। क्वारेन्टाइनमा रहनेको संख्या १० हजार ९३४ पुगेको छ। यस्तै मन्त्रालयका अनुसार आइसोलेसनमा ५ हजार ३ सय ६२ जनाको उपचार भइराखेको छ ।"
कोरोना अपडेट : स्वास्थ्य मन्त्रालयको पत्रकार सम्मेलन (लाइभ),काठमाडौं : स्वास्थ्य तथा जनसंख्या मन्त्रालयले पत्रकार सम्मेलनमार्फत् कोरोना भाइरस (कोभिड१९) को नियमित अपडेट गराउँदै आएको छ।लकडाउन सुरु भएको २०७६ चैत ११ गतेदेखि सुरु भएको पत्रकार सम्मेलनलाई मन्त्रालयले निरन्तरता दिएको हो। नियमित पत्रकार सम्मेलनमा मन्त्रालयका प्रवक्ता डा जागेश्वर गौतमले कोरोनाको पछिल्लो अवस्थाबारे जानकारी गराउँदै आएका छन्।हालसम्म नेपालमा कोरोना संक्रमितको संख्या २० हजार ८६ पुगेको छ। ५६ जनाले कोरोनाकै कारण ज्यान गुमाइसकेका छन्। १४ हजार ४९२ जनाले कोरोना जितेका हुन्।
"चिनियाँ ताल फुट्ने जोखिम, नेपालीलाई सचेत रहन आग्रह","सिन्धुपाल्चोक : छिमेकी मुलुक चीनस्थित न्याल क्षेत्रमा केरुङ च्छो ताल फुट्ने जोखिम कायमै रहेको छ । त्यसप्रति सचेत रहन भन्दै सिन्धुपाल्चोक जिल्ला प्रशासन कार्यालयलाई जानकारी आएकोे छ । ताल फुटेमा भोटेकोशी तटीय क्षेत्रमा क्षति पुयाउन सक्ने भएकाले सचेत रहन आग्रह गरिएको छ । तिब्बत क्षेत्रमा निरन्तरको वर्षाका कारणले ताल फुट्ने सम्भावना बढेर गएको हो । शनिबार राति पनि भोटेकोशी नदीको बहाव बढेकोे प्रमुख जिल्ला अधिकारी उमेशकुमार ढकालले जानकारी दिए । शनिबार पनि भोटेकोशीको बहाव बढेको थियो, तर ताल फुटेको हल्ला मात्रै हो, जोखिम उत्तिकै छ । त्यसैले भोटेकोशी तटीय क्षेत्रका बासिन्दालाई हामीले सुरक्षित रहन आग्रह गरेका छौँ, उनले भने । तातोपानीलगायत सबै चौकीका प्रहरीलाई नदीको पानीको बहाव निगरानी गर्न निर्देशन दिइएको जिल्ला प्रहरी कार्यालयले जनाएको छ । यसअघि पनि न्यालम क्षेत्रमा अत्यधिक वर्षापछि ताल फुट्न सक्ने जानकारी आएको थियो । भोटेकोशी तटीय क्षेत्रमा जोखिमपूर्व सूचना प्रणाली राख्न माग भइरहेको छ । सूचना प्रणाली राख्नका लागि जिल्ला प्रशासन कार्यालयले परराष्ट्र मन्त्रालयलाई यसअघि नै पत्र काटिसकेको छ । बाह्रबीसे तातोपानी सडक अस्थायी सञ्चालन गत असार २५ गते राति आएको बाढीपहिराले कटान गरेको अरनिको राजमार्गअन्तर्गत बाह्रबीसेकोदारी सडकखण्ड शनिबारदेखि पुनः सञ्चालनमा आएको छ । बाह्रबीसे नगरपालिका र भोटेकोशी गाउँपालिकाको सक्रियतामा सडक डिभिजन कार्यलय, नेपाल ट्रक कण्टेनर सङ्घ, मध्यभोटेकोशी आयोजनालगायत संस्थाको विशेष सहयोगमा सडक सञ्चालन हुन लागेको होे । बाढीपहिराले कटान गरेको अरनिको राजमार्गअन्तर्गत बाह्रबीसेकोदारी सडकखण्ड हालका लागि अस्थायी रुपमा सञ्चालन गर्नयोग्य भएको छ । अरनिको राजमार्गको खुर्सानीबारी नजिकै ओडार कुना, खाग्गदलमा यसअघि नै अस्थायी रुपमा सडक मर्मत भएपछि यातायातका साधन सञ्चालन भइसकेको छ । सबैभन्दा समस्या रहेको जम्बुमा ह्युमपाइप राखेर अस्थायी रुपमा सडक निर्माण भएको सडक कार्यालय चरीकोटका प्रमुख विजयकुमार महतोले जानकारी दिए । बाढीपहिराले सबैभन्दा बढी क्षति भएको जम्बुमा ह्युमपाइप राखी तीन लाइनको कल्भर्ट निर्माण गरेर अस्थायीरुपमा सडक निर्माण गरिएको महतोले बताए । उनका अनुसार अस्थायी रुपमा यातायातका साधन सञ्चालन भएसँगै स्थायी रुपमा सडक निर्माणका लागि पनि प्रक्रिया शुरु गरिएको छ । रासस"
कागखोला बाढीले श्राद्धस्थलमा क्षति,जोमसोम: मुस्ताङको वारागुङ मुक्तिक्षेत्र गाउँपालिका २ झोङमा शनिबार साँझ ५ बजे गएको सुख्खा पहिरोले प्रसिद्ध धार्मिक स्थल मुक्तिनाथ र त्यस आसपासबाट आउने शाखा नदी कागखोला अचानक थुनिएपछि आएको बाढीले कागबेनीको संरचनामा क्षति पुगेको जनाइएको । कागखोलाको बाढीले श्राद्धस्थलका केही भाग र तिर्थालुले स्नान गर्ने ठाउँ नदीले बगाएको वारागुङ मुक्तिक्षेत्र गापाका सूचना अधिकारी सूर्य तिमिल्सिनाले जानकारी दिए । सूचना अधिकारी तिमिल्सिनाले करिब साँझ ५ बजे झोङमा सुख्खा पहिरो गएको र २ घण्टा कागखोला नदी थुनिएपछि ठूलो बाढी आएको बताए । सुख्खा पहिरोले थुनिएको कागखोला नदी करिब साँझ ८ बजे फुटेपछि आएको बाढीको त्रासले स्थानीयबासी तथा त्यहाँ परम्परागत यार्तुङ मेला भर्न गएका सर्वसाधारणको भागदौड चलेको थियो । सूचना अधिकारी तिमिल्सिनाले ३ घण्टापछि बाढी रोकिएको जनाए । उनका अनुसार कागखोलाको बाढीले कागखोलाबाट ल्याइएको खानेपानी संरचना र कागखोला नदी नियन्त्रण आरसिसी पक्की तटबन्धमा क्षति पुगेको हो । यसअघि पनि कालिगण्डकी नदीको वाहव उच्च हुँदा कागबेनीपाक्लिङ जाने काठेपुल बगाएको थियो भने श्राद्धस्थल समेतमा क्षति पुगेको थियो ।कालिगण्डकी नदी र कागखोलाको दोभानमा रहेको कागबेनी बजारमा करिव १ सय बढी घरधुरी छन् । जसमा ठुला ठुला पर्यटक लक्षित होटल पनि छन् । बर्सेनि बर्खायामको मौसममा उक्त स्थान बाढीपहिरोको जोखिममा रहेको छ ।
दक्षिण अफ्रिकामा कोरोना संक्रमितको संख्या पाँच लाख नाघ्यो,"दक्षिण अफ्रिकामा कोरोना भाइरस संक्रमितको संख्या पाँच लाख नाघेको छ। स्वास्थ्यमन्त्री ज्वेली म्किजेले शनिवार १०,१०७ जनामा संक्रमण पुष्टि भएपछि कुल संख्या ५,०३,००० पुगेको घोषणा गरेका हुन् । तीमध्ये ८,१५३ जनाको मृत्यु भएको छ । अफ्रिका महादेशमा कोरोना भाइरस संक्रमणबाट दक्षिण अफ्रिका अतिप्रभावित देश हो । अमेरिका, ब्राजिल, रुस र भारतपछि विश्वभरि धेरै संक्रमित हुने देशमा पाचौँ स्थानमा दक्षिण अफ्रिका पर्छ । दक्षिण अफ्रिकाका स्वास्थ्य अधिकारीहरूले संक्रमण फैलिने दर बढिरहेको र अहिले राजधानी प्रिटोरियावरपर संक्रमितको संख्या धेरै रहेको बताएका छन् । एकतिहाइभन्दा बढी संक्रमित दक्षिण अफ्रिकाको वित्तीय क्षेत्र रहेको खाउटेङमा छन् । उक्त प्रान्त एकदमै छिटो महामारीको केन्द्रबिन्दु बनेको थियो । कोरोना भाइरसको संक्रमण फैलिन नदिन दक्षिण अफ्रिकामा एप्रिल र मे महिनामा एकदमै कडा लकडाउन लगाइएको थियो ।"
१० वर्षपछि खोरबाट निस्किए तर्कबहादुर,"उदयपुर : मानसिक रोगी दाइको संरक्षण गर्दा श्रीमतीको साथ गुमाएका कटारी नगरपालिका १ कालिखोलाका चेवन अधिकारी (खत्री) शनिबार निकै हर्षित भए। १० वर्षदेखि खोरमा जीवन बिताइरहेका चेवनका दाइ ५७ वर्षीय तर्कबहादुर अधिकारी (खत्री) लाई प्रदेश १ का सामाजिक विकास मन्त्री जीवन घिमिरे स्वयम् घरमा पुगी उद्धार गर्दा उनमा खुशी थपिएको हो। एकातिर आर्थिक अवस्था दयनीय र अर्कोतर्फ दाइकै निहुँमा श्रीमतीले साथ छोडेर गएपछि उनी निकै विछिप्त थिए। श्रीमतीले छोडेपछि तीन सन्तान र दाइको स्याहारसुसार उनकै काँधमा थपियो। अन्य रोजगारमुलक कामभन्दा पनि दाइको स्यहारसुसारमै चेवनका दिन बित्न थाले। उनलाई पछिल्लो समय दुई छाक टार्न पनि धौधौ पर्न थालेको थियो। श्रीमती हुँदा घरव्यवहार गरिदिने र उनी फुर्सदिलो भएर अन्य काममा जाने गर्दथे। तर पछिल्लो समय श्रीमतीले छोडेपछि घरको सबै काम उनी आफैँ गर्दछन्। अनुकुल मिलाएर काममा गए पनि घरमा के भयो होला, के गर्दै होलान् जस्तो लाग्छ, त्यसैले दिमाग हरवखत घरतिरै जान्छ, उनी भन्छन्। समस्या देखेरै खोरमा थुनेर कमाउन जानु पर्ने बाध्यता रहेको उनी सुनाउँछन्। भन्छन्, जे जस्तो भए पनि आफ्नो रगत छोड्न सकिंदैन त्यसैले बाँचुन्जेल दाइको स्यहारसुसार गर्न बाध्य छु। आर्थिक व्यवहार नै टार्न मुस्किल भएको बेला प्रदेश सरकारले दाइको उद्धार गरी विराटनगर लगिदिएकोमा निकै खुशी भएको उनी बताउँछन्। चेवन भन्छन्, आफ्नो मान्छे घाँडो हुँदैन तर गर्जो टार्न निकै मुस्किल थियो, सहयोगी मनलाई भित्री मनदेखि धन्यबाद। कस्तो अवश्थामा थिए तर्कबहादुर मन्त्री जीवन घिमिरे, प्रदेशसभा सदस्य कला घले, कटारी नगरपालिका प्रमुख ज्ञानेन्द्र श्रेष्ठ, उपप्रमुख भीमकुमारी राउत, सामाजिक अभियान्ता मञ्जिता उपाध्याय र मानव सेवा आश्रमका प्रतिनिधिसहित दलवलकासाथ तर्कबहादुरको बासस्थान पुग्दा उनी नग्न थिए। उनको शरीरमा कपडाको टुक्रा पनि थिएन। उनलाई घर परिवारले घरदेखि २ सय मिटर पर बाँसघारीमा बनाइएको खोरमा थुनेर राखेका थिए। उनी खोरमा नग्न अवस्थामा बस्दै आएको १० वर्ष भयो। अधिकारी परिवार ओखलढुङ्गाबाट बसाइँ सरेर आएदेखि उनी खोरमा थिए। उनमा सानैदेखि मानसिक स्वास्थ्य समस्या भएपछि थुनेर राख्दै आएको चेवनले बताए। लुगा लगाइदिने बित्तिकै च्यातिहाल्ने गरेकाले नग्नै खोरमा राखेको उनको तर्क थियो। बाहिर निकाल्नसाथ हिंड्ने गरेका कारण खोरमै खाना लगिदिने गरेको उनको भनाइ छ। चेवनको घरसँगै दुई सय मिटर पर खोरमा मृत्यु पर्खिरहेका तर्कबहादुरलाई देखेपछि प्रदेशसभा सदस्य कला घलेका आँखा रसाए। गहभरि आँसु पार्दै उनले भनिन्, म नि अन्यौलमा रहेछु, यतिका वर्षसम्म मैले नै थाहा पाएको रहेनछु, साँच्चिकै जीवन त दर्दानक रहेछ। एकै वडाबासी भए पनि १० वर्षदेखि तर्कबहादुरको त्यो अवश्था आफूलाई थाहा नभएको उनले बताइन्। भनिन्, जहाँ जे अवस्थामा देखियो र उद्धार गरियो, बाँकी उनको जीवनयापन औषधि उपचार प्रदेश सरकारले गर्नेछ, त्यसको लागि म स्वयम् पहल गर्नेछु। १० जनाको उद्धार मानसिक स्वास्थ्य समस्या भएका कटारी नगर क्षेत्रका १० जनालाई मन्त्री घिमिरे स्वयम् उपस्थित भइ उद्धार गरेका छन्। नगरपालिकाका विभिन्न वडाबाट सडक आश्रित तथा खोरमा थुनेर राखिएकाको उद्धार गरिएको मेयर ज्ञानेन्द्र श्रेष्ठले बताए। उद्धार गरिएकामा सडक आश्रित गर्भवति बालिकासहित ४ महिला र ६ पुरुष रहेको उनले बताए। उनीहरुलाई सडक र घरघरमा गएर टोलीले उद्धार गरेको हो। कटारी क्षेत्रका विभिन्न वडामा गरी ३२ जना मानसिक स्वास्थ्य समस्या भएका व्यक्ति रहेका नगर उपप्रमुख भीमकुमारी राउतले जानकारी दिइन्। उनीहरुको समस्या समाधानका लागि नगरपालिकामा छलफल भइरहेको उनले बताइन्। शनिबार उद्धार गरिएकामा ५ सन्तानका आमा, सडकमा रहँदै गर्भवती भएकी बालिका, १० वर्षदेखि खोरमा राखिएका, साङ्लोले बाँधिएका, पढ्दा पढ्दै स्कुल छोडेका युवा तथा बालबालिका रहेका उपप्रमुख राउतले बताइन्। मन्त्री घिमिरेले प्रदेश १ का एक सय ३७ वटै स्थानीय तहका सडक आश्रित र मानसिक समस्या भएकालाई उद्धार गरिने जानकारी दिए। उनले सबैको उद्धार गरी सडक मानवमुक्त बनाइने प्रतिवद्धता व्यक्त गरे। सडकमा सहयोगापेक्षी, सडकआश्रित मानव देखिने छैनन्, उनले भने, अब पहिलेको तुलनामा बेसहारा, अशक्त, असाहय, अनाथ र अभिभावकविहीन सडक आश्रित मानिस सडकमा कम हुँदै गएको छ। सडकबाट उद्धार गरिएकाको औषधिउपचार, पालनपोषण, पारिवारिक पुर्नमिलनको काम मानव सेवा आश्रमले गर्दै आएको छ।' घर तथा सडकबाट उद्धार गरिएका व्यक्तिलाई प्रदेश सरकारले मानव सेवा आश्रम विराटनगरमा राख्ने गरेको छ। स्थानीय तहसँगको सहकार्यमा सामाजिक विकास मन्त्रालयले मानव सेवा आश्रममा उनीहरुलाई राख्ने गरेको हो। उद्धार गरिएकालाई पारिवारिक वातावरणमा राख्ने गरिएको मानव सेवा आश्रम प्रदेश १ का संयोजक नवराज केसीले बताए। उनीहरुलाई स्वास्थ्य परीक्षण, औषधि उपचार र व्यायामका काम आश्रमबाट गराइने बताए। मानव सेवा आश्रममा हालसम्म प्रदेश १ मा १ सय ८ जनालाई उद्धार गरी राखिसकेको उनले बताए। उद्धार गरिएका मध्ये अहिले ६५ जना आश्रममा छन्। अन्यलाई उपचारपछि परिवारको जिम्मा लगाइएको उनले बताए।"
"मनसुनी वायुको प्रभाव, तीन दिन भारी वर्षा","काठमाडौं : देशभर मनसुनी वायुको प्रभावले तीनदिन भारी वर्षा हुने जल तथा मौसम विज्ञान विभागले जनाएको छ। आइतबार बिहान जारी मौसम पूर्वानुमान बुलेटिनमा आइतबार देशभर आंशिकदेखि सामान्य बदली रही केहि स्थानहरुमा हल्कादेखि मध्यम वर्षाको सम्भावना रहेको उल्लेख छ। प्रदेश १, बागमती प्रदेश, गण्डकी प्रदेश र सुदूर पश्चिम प्रदेशका र एकदुई स्थानमा भारी वर्षाको सम्भावना रहेको छ। सोमबार देशभर आंशिकदेखि सामान्य बदली रही केहि स्थानहरुमा हल्कादेखि मध्यम वर्षाको सम्भावना रहेको छ। साथै गण्डकी प्रदेशका एकदुई स्थानमा भारी वर्षाको सम्भावना रहेको छ। मंगलबार देशभर आंशिकदेखि सामान्य बदली रही केहि स्थानहरुमा हल्कादेखि मध्यम वर्षाको सम्भावना रहेको छ। साथै बागमती प्रदेशका र सुदूरपश्चिम प्रदेशका एकदुई स्थानमा भारी वर्षाको सम्भावना रहेको छ।"
२४ घण्टामा २४६ जनामा कोरोना पुष्टि : संक्रमितको संख्या २० हजार ३३२ पुग्यो,"काठमाडौं : पछिल्लो २४ घण्टामा नेपालमा २४६ जनामा कोरोना भाइरस (कोभिड१९) संक्रमण पुष्टि भएको छ। योसँगै नेपालमा कोरोना संक्रमितको संख्या २० हजार ३३२ पुगेको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार संक्रिय संक्रमितको संख्या पाँच हजार ६ सय ७२ रहेको छ। शनिबार ३१५, शुक्रबार २२४, बिहीबार २७४, बुधबार २१०, मंगलबार ३५३, सोमबार १३९ जनामा कोरोना संक्रमण देखिएको थियो। मन्त्रालयका अनुसार पछिल्लो २४ घण्टामा १११ डिस्चार्ज भएका छन्। कुल डिस्चार्ज हुनेको संख्या भने १४ हजार ६०३ पुगेको छ। अहिले क्वारेन्टाइनमा १० हजार ९६४ जना रहेका छन्। मन्त्रालयका अनुसार नेपालमा पाँच सय बढी संक्रमित हुने जिल्ला रौतहट र कैलाली हुन्। अहिले कोरोना संक्रमण शून्य हुने जिल्लाको संख्या भने पाँच पुगेको छ। प्रवक्ता गौतमका अनुसार भोजपुर, संखुवासभा, रसुवा, मनाङ र मुस्ताङमा कोरोना संक्रमण शून्यमा झरेको हो। मन्त्रालयले साउन १० देखि १३ गतेसम्म काठमाडौं प्रवेश गर्ने मुख्य नाका नागढुंगा, साँगा र फर्पिङबाट स्वाब संकलन गरेको छ। तीन दिनमा १० हजार आठ सय २७ नमुना संकलन गरेर परीक्षणका लागि विभिन्न प्रयोगशालामा पठाइएको प्रवक्ता गौतमले जानकारी दिए। नेपालमा कोरोनाले मृत्यु हुनेको संख्या ५७ पुगेको छ।"
गोरखामा पहिरोले पुरिएर सडक मजदुरको मृत्यु,गोरखा : बेनिघाटआरुघाट लार्के सडक निर्माणको क्रममा पहिरो खसेर एक कामदारको मृत्यु भएको छ। कामको सिलसिलामा धार्चे२ तातोपानीको पुलपारी जंगलमा पहिरोमा पुरिएर चितवनका महेन्द्र बर्तौलाको मृत्यु भएको हो । आइतबार बिहान सातबजेको पहिरोमा पुरिएर बर्तौलाको निधन भएको सडक निर्माण कार्यदलका प्रमुख मेजर निशान्त क्षेत्रीले जानकारी दिए । उक्त सडकखण्ड नेपाली सेनाले निर्माण गरिराखेको छ ।
बेलायती सांसद तथा पूर्वमन्त्री बलात्कार अभियोगमा पक्राउ,लण्डन : बेलायतको लण्डनस्थित एक विधायक तथा पूर्वमन्त्री बलात्कार अभियोगमा पक्राउ परेका छन् । यौन दुव्र्यवहार र जबर्जस्ती गरेको भन्दै प्रहरीले उनलाई यही शनिबार पक्राउ गरेको सन्डे टाइम्सले जनाएको छ । एक महिलाले आफूलाई जबर्जस्ती र यौन दुव्र्यवहार गरेको उजुरी दिएकी थिइन् । पत्रपत्रिकाका अनुसार ती महिला संसद भवनको पूर्वकर्मचारी हुन् । लण्डन महानगरीय प्रहरीका अनुसार शुक्रबार उक्त आरोप सहितको उजुरी आएको थियो । प्रहरीले ५० वर्षीय एक पुरुष यौन दुव्र्यवहार गरेको आरोपमा पक्राउ परेको विज्ञप्ति निकालेको थियो । प्रहरीले यस घटनाबारे थप विवरण सार्वजनिक गरेको छैन ।
ट्राफिक प्रहरीमा कोरोना देखिएपछि महाशाखा 'सिल',"काठमाडौं : महानगरीय ट्राफिक प्रहरी महाशाखाका दुई प्रहरी कर्मचारीमा कोरोना सङ्क्रमण देखिएपछि ट्राफिक महाशाखा 'सिल' गरिएको छ। गत शुक्रबार नेपाल प्रहरी अस्पताल महाराजगञ्जमा गरिएको स्वाब संकलनमा दुई ट्राफिक प्रहरीमा कोरोना संक्रमण देखिएपछि महाशाखा सिल गरिएको हो। महाशाखा प्रमुख, प्रहरी वरिष्ठ उपरीक्षक भीमप्रसाद ढकालले ट्राफिक प्रहरीमा कोरोना सङ्क्रमण पुष्टि भएपछि महाशाखामा आवतजावतमा रोक लगाइएको जानकारी दिए। उनले कोरोना पुष्टि भएका प्रहरीको सम्पर्कमा आएकालाई बाहिर आवतजावतमा समेत बन्द गरिएको बताए। यस्तै महाशाखाभित्र बस्ने ३७५ ट्राफिक प्रहरी कर्मचारीलाई क्वारेन्टाइनमा राखिएको छ। महाशाखामा हाल एक हजार ५०० भन्दा बढी ट्राफिक प्रहरी कार्यरत रहे पनि ३७५ जना क्वारेन्टाइनमा रहेकाले बाँकीलाई सवारी चापको अवस्था हेरेर काममा खटाइएको महाशाखा प्रमुख ढकालले बताए। क्वारेन्टाइनमा बसेका प्रहरीको चाँडो स्वाब सङ्कलन गर्ने तयारी भइरहेको महाशाखाले जनाएको छ।"
'कोरलाको ३३ नं सीमा स्तम्भको अनुगमन कठिन',"जोमसोम : उत्तरी चिनको स्वशासित क्षेत्र तिब्बतसँग सीमाना जोडिएको मुस्ताङको कोरलानाका स्थित कुल १६ वटा सीमा स्तम्भमध्ये ३३ नं सीमा स्तम्भको अनुगमन कठिन र चुनौतीपूर्ण भएको सशस्त्र प्रहरी बोर्डर आउट पोष्ट नेचुङले जनाएको छ। सशस्त्र बोर्डर आउट पोष्टका कमान्डर सशस्त्र प्रहरी निरीक्षक डम्बरबहादुर श्रेष्ठले ३३ नं सीमा स्तम्भको अनुगमन गर्न चिनिया काउन्टर पार्टसँग मिलेर काम गर्ने अन्नपूर्णलाई जानकारी दिए। मुस्ताङको छोसेर स्थित नेचुङ भन्सार कार्यालयको क्वारेन्टाइन भवनमा गत जेठ १५ गते बिओपी स्थापना भएसँगै सशस्त्र प्रहरी युनिटले कोरलाक्षेत्रमा नियमित सीमा अनुगमन र गस्ती गर्ने कार्यलाई तीव्रता दिएको छ। मुस्ताङको उत्तरी कोरलानाकाको करिव १० किलोमिटर यता सशस्त्रको बिओपी स्थापना भएको थियो। त्यहाँ सरकारले १ जना सशस्त्र प्रहरी निरीक्षकको कमाण्डमा २५ जना प्रहरी जवानको टोली खटाएको हो। बिओपी स्थापनासँगै सरकारले उपलब्ध गराएको सीमित श्रोतसाधनका बावजुत सशस्त्रले सीमा अनुगमनलाई निरन्तरता दिएको बिओपी कमाण्डर श्रेष्ठले बताए। कोरलाक्षेत्रको अनुगमन तथा निरीक्षण गर्नुअघि चिनिया सुरक्षा अधिकारीहरुको सहयोग र समन्वयमा बिओपीले हतियार र पोशाकसहित गस्ति गर्ने गरेको कमाण्डर श्रेष्ठको भनाइ छ। सशस्त्र प्रहरीले बिओपी स्थापना भएसँगै ३ महिनाको अवधिमा कुल १६ सीमा स्तम्भमध्ये १३ वटाको अनुगनम सम्पन्न गरेको जनाइएको छ। मुस्ताङसँग सीमाना जोडिएको छिमेकी जिल्ला डोल्पा क्षेत्रको १८ देखि २३ सम्मको सीमा स्तम्भ र उत्तरी कोरलाको ट्रान्जिट प्वाइन्टको मुख्य २४ नं सीमा स्तम्भ १ महिना अगावै अनुगमन सकिएको थियो। पछिल्लो १ महिनाको अवधिमा सशस्त्र प्रहरीले २५ नं सीमा स्तम्भदेखि ३० नं सीमा स्तम्भसम्मको अनुगमन तथा निरीक्षण सम्पन्न गरेको बिओपी कमाण्डर श्रेष्ठले उल्लेख गरे। श्रेष्ठका अनुसार बाँकी रहेको ३१ ,३२ र ३३ सीमा स्तम्भ भौगोलिक रुपमा अन्त्यन्तै विकट, कठिन र चुनौतीपूर्ण रहेको छ। बाँकी रहेका सीमा स्तम्भको पनि क्रमशः खोजी गर्ने कार्य भइरहेको र ती सीमास्तम्भमा पनि बिओपी टोली चाडै पुग्ने दावी गरे। उत्तरी कोरलानाका क्षेत्रमा चिनसँग सीमाना जोडिएका १६ सीमा स्तम्भमध्ये डोल्पातर्फ ६ र मनाङतर्फ ९ सीमास्तम्भ छन् भने ट्रान्जिट सीमा स्तम्भ २४ नं कोरलानाकामा पर्छ। जहाँको दशगजा क्षेत्रमा चिनिया सुरक्षाकर्मीले २४ सै घण्टा सीमारक्षाका लागि सीसी क्यामेराद्वारा निगरानी गर्ने गर्छन्। नेपाल पक्षका सुरक्षाकर्मी भने कोरलाको दशगजा यता १० किमी दक्षिणतर्फ बस्छन्। कोरलाक्षेत्रको उत्तरी चिनसँग सीमाना जोडिएका १६ सीमास्तम्भमध्ये १५ स्तम्भको फेरो समान जस्तै भए पनि १५ वटा सीमा स्तम्भको एकमुस्ट दुरी र ३३ नं सीमा स्तम्भको दुरी एउटै भएको बिआपी कमाण्डर श्रेष्ठको भनाइ छ। उनका अनुसार ३३ नं सीमा स्तम्भ लोघेकर गापाको दामोदरकुण्ड धार्मिक स्थलदेखि पूर्वतर्फ रहेको र त्यहाँ सशस्त्रको टोली पुग्न हप्तौं लाग्नसक्ने देखिएको छ। बिओपी तथा सीमावर्ती क्षेत्रका बासिन्दाको भनाइ अनुसार ३३ नंको सीमास्तम्भ कहाँ छ भन्ने अहिलेसम्म पहिचान नभएको यसमा चिनपक्षले समेत खोजी गर्न नसकेको जनाइएको छ। अब बाँकी रहेका ३ सीमा स्तम्भमध्ये २ सीमा स्तम्भको छिट्टै अनुगमन गर्ने योजना छ', बिओपी कमाण्डर श्रेष्ठले भने, ३३ नं सीमा स्तम्भको चिनिया काउन्टर पार्टसँग मिलेर हेलीको सहयोगमा खोजतलास गर्ने योजना छ। नेचुङ स्थित बिओपीका अनुसार २५ देखि ३० नं सीमास्तम्भ पैदल अनुगमन भएको र ३३ नं को अनुगमन भौगोलिक विकटताका कारण अप्ठ्यारो र चुनौतीपूर्ण हुने जनाएको छ। शनिबार उत्तरी कोरलानाकामा चिन पक्षका सुरक्षा अधिकारी र नेपाल पक्षका सुरक्षा अधिकारीले संयुक्त रुपमा ६५ औं नेपालचिन कुटनीतिक सम्वन्ध स्थापना दिवस अनौपचारिक रुपमा मनाएका छन्। चिन पक्षबाट कोरलामा खटिएका सशस्त्रका डिएसपी निमा र जनप्रथको धोर्जे तेन्जिङ र नेपाल पक्षबाट प्रमुख जिल्ला अधिकारी वेदप्रकाश अर्याल लगायतका सुरक्षा अधिकारीको उपस्थित रह्यो। सो अवसरमा चिन पक्षले पूनः तेश्रो पटक स्वास्थ्य सामाग्री तथा सुरक्षा उपकरण सहयोग गरेको बिओपी कमाण्डर श्रेष्ठले जानकारी दिए।"
संक्रमित प्रहरीको सम्पर्कमा आएका ४५ जनाको नतिजा नेगेटिभ,"दमौली : गत साता संक्रमण देखिएका व्यास १० घर भइ स्याङजामा कार्यरत प्रहरी जवानको सम्पर्कमा आएक ४५ जनामा कोभिड संक्रमण नदेखिएको खुलेको छ। साउन ६ गते घर आएर ८ गते कार्यस्थल फर्किएका उनमा पोजिटिभ देखिनासाथ उनको सम्पर्कमा आएका व्यास १० का १७ घरका ४५ जनाको गत बिहिबार नमूना संकलन गरिएको थियो। संकलित नमूना परीक्षणका क्रममा सबैको नतिजा नेगेटिभ पाइएको व्यास नगरपालिकाको स्वास्थ्य शाखा प्रमुख प्रमोद सोतीले जानकारी दिए। आज हामीलाई स्वास्थ्य कार्यालयमार्फत प्रदेश प्रयोगशालाबाट नतिजा प्राप्त भएको छ, उनले भने,कन्ट्याक्ट ट्रेसिङ गरिएका सबैमा नेगेटिभ नतिजा आएको छ। स्वास्थ्य कार्यालय तनहुँले पनि सबैको नतिजा नेगेटिभ आएको पुष्टि गरेको छ। यसअघि नगरपालिकाको सूचनाका आधारमा वडा कार्यालयको आकस्मिक बैठकले १४ गतेबाट अनिश्चित कालका लागि कार्यालय बन्द गर्ने निर्णय गरेको थियो। ती प्रहरी घरमा हजुरआमाको कार्यमा सरिक हुनुका साथै आफन्तकहाँ पनि गएको खबर आएकाले नगरपालिकाले सम्पर्कमा आएका व्यक्तिको पहिचान गरेको थियो। त्यसको भोलिपल्ट ती व्यक्तिहरुको स्वाब संकलन गरेर पठाइएको थियो। संक्रमितको सम्पर्कमा धेरै आएकाले अरुमा पनि फैलने त्रास बढे पनि नतिजा नेगेटिभ आएकाले यसले केही राहत भने दिएको छ। दमौली बजारमा पनि केही सम्पर्कमा आएका व्यक्ति आएको चर्चा चलेपछि त्रास बढेको थियो। अब नतिजा प्राप्त भएपछि चार दिनयता बन्द वडा कार्यालय खुलाउन सहजता भएको छ। उनले नगरपालिकाबाट प्राप्त परिपत्रका आधारमा बन्द गरिएकाले पत्र आउनासाथ मंगलबारबाट कार्यालय खोलिने बताए। नतिजा नेगेटिभ आएको खबर पाएका छौं, उनले भने, यस आधारमा नगरपालिकाको पत्र आएमा मंगलबारबाट कार्यालय चलाउने योजना छ।"
धरानमा लापरवाहीले फैलियो कोराना : प्रिति भल्भमा काम गर्ने पाँचजना संक्रमित,"धरान : चरम लापरवाहीका कारण धरान उपमहानगरपालिकामा कोरानोको संक्रमण समुदाय स्थरमा फैलिएको छ। धरानको तीनकुने स्थित प्रिति भल्भ एण्ड फिटिङस इण्डष्ट्रिज प्रालीबाट धरानमा समुहदाय स्थरमा कोरोना संक्रमण फैलिएको हो। प्रिति भल्भमा कार्यरत २८ वर्षीय पुरुषमा सुरुमा कोरना संक्रमण देखिएको थियो। उनलाई कोराना देखिएपछि उपचारका लागि तत्काल बिपी कोइराला स्वास्थय विज्ञान प्रतिष्ठान धरानमा भर्ना गरियो। तर, प्रिति भल्भ एण्ड फिटिङस इण्डष्ट्रिज प्रालीलाई सिल गरेर सावधानी अपनाउनु पर्ने भए पनि स्थानीय प्रशासनले उक्त उद्योग संचालनमा रोग नलगाउँदा कोराना धरानको समुदाय स्थरमा फैलियो। उद्योगमा काम गर्ने ४३ वर्षीय पुरुष र अर्का २८ वर्षीय पुरुष जनकपुर र उदयपुर लगायतका स्थानमा गइ घुमफिर गरेपछि उनीहरुले नै कोराना धरानमा भित्राएको पुष्टिसमेत भएको छ। सुरुमा सावधानी नअपनाउँदा उद्योगमा काम गर्ने ४३ वर्षीय पुरुषकी ३४ वर्षीया श्रीमती, ९ वर्षीय छोरा र ५ वर्षीया छोरीमा समेत कोराना पोजिटिभ देखियो। उनीहरु धरान ८ को सिद्धकाली चोकमा र अर्का व्यक्ति धरान १ को लक्ष्मी चोकमा बस्दै आएका थिए। पाँचै जनालाई आइतबार उपचारका लागि बिपी कोइराला स्वास्थ्य विज्ञान प्रतिष्ठानमा भर्ना गरिएको धरान उपमहानगरपालिकाका स्वास्थय शाखा प्रमुख उमेश मेहताले जानकारी दिए। त्यस्तै भारतीय सेनामा कार्यरत धरानका थप चार पुरुषमा कोराना देखिएको छ। भारतको मणिपुरबाट धरान आइ एन्फा एकेडेमीको क्वारेनटाइनमा बसेका धरान १६, धरान ११, धरान १८ र धरान १५ का पुरुषमा कोराना पोजिटिभ देखिएको स्वास्थय शाखा प्रमुख मेहताले बताए। धरानमा समुदाय स्थरमा नै कोरोना फैलदा समेते औधोगिक क्षेत्रमा व्यवसायी अशोक अग्रवालले संचालन गरेको सील गर्नु पर्ने प्रिति भल्भ एण्ड फिटिङस इण्डष्ट्रिज प्राली निर्वाद रुपमा अझै संचालन भैरहेको छ। समुदाय स्थरमा नै कोराना फैलिए पश्चात धरानबासी त्रसित भएका छन्। सुनसरीका प्रमुख जिल्ला अधिकराी फणिन्द्रमणि पोखरेलले लापरवाही गरेर प्रिति भल्भ एण्ड फिटिङस इण्डष्ट्रिज प्रालीबाट कोराना संक्रमण फैलिएको प्रमाणित भए संचालकविरुद्ध कडा कार्वाही गर्ने चेतावनी दिएका छन्। उनले तत्काल उक्त उद्योग सिल गर्न धरानका डिएसपी ज्ञानेन्द्र बस्नेत र मेयर तीलक राईलाई निर्देशन दिएको बताए।"
पुतलीबजारका तीनजनामा कोरोना संक्रमण पुष्टि,"स्याङजा : प्रहरीमा कोरोनाको संक्रमण पुष्टि बढ्न थालेपछि पुतलीबजारमा गरिएको कन्ट्याक्ट ट्रेसिङमा तीनजनामा फेरि कोरोना संक्रमण पुष्टि भएको छ । साउन १४ गते पठाएको ७३ जनाको कन्ट्याक्ट ट्रेसिङ गर्दा ७० जनाको कोरोना संक्रमण रिपोर्ट नेगेटिभ आएको प्रमुख जिल्ला अधिकारी गंगाबहादुर क्षेत्रीले जानकारी दिए । संक्रमित हुनेमा पुतलीबजार नगरपालिकाका २ महिलासहित एक पुरुष छन् ।संक्रमित हुनेमा कोरोना संक्रमित एक प्रहरीकी २९ वर्षीया पत्नी र उनकी ४ वर्षीय छोरी हुन् । यसैगरी अर्का २९ वर्षीय पुरुष रहेको नगर स्वास्थ्य प्रमुख बिष्णुप्रसाद काफ्लेले जानकारी दिए । पतीलाई कोरोना पुष्टिभएपछि पत्नी र छोरीलाई कन्ट्याक्स ट्रेसिङ गरिएको थियो भने अर्का पुरुष थुनुवा अवस्थामा पीसीआर परीक्षण गरिएको हो । उनीहरुलाई आइसोलेसनमा राखिएको छ । दुई सातायता, ४० जना प्रहरी कर्मचारीमा कोरोना पुष्टि भएको छ । लगातार संक्रमितको संख्या बढ्न थालेपछि स्वास्थ्य कार्यालयले उनीहरुसँग प्रत्यक्ष सम्पर्कमा आएका मध्ये १ सय ३४ जनाको कन्ट्याक्ट ट्रेसिङगरी परीक्षणका लागि प्रादेशिक कार्यालयमा पठाएको छ । अब, १५ र १६ गते पठाएको ३८ र २३ जनाको कन्ट्याक्ट ट्रेसिङगरी ६१ जनाको परीक्षण रिपोर्ट आउन बाँकी रहेको नगर स्वास्थ्य शाखाले जनाएको छ । यसैगरी शनिबार साँझ वालिङ नगरपालिकाका ५ जनामा कोरोना पुष्टि भएको थियो । योसँगै स्याङजामा संक्रमितको संख्या २ सय ६८ पुगेको छ भने १ सय ९२ जना निको भएर घर फर्केका छन् । उपचारका क्रममा २ जनाको भने मृत्यु भएको छ । कोरोना संक्रमणको जोखिममा रहेको स्याङ्जामा समुदायमा कोरोना संक्रमण देखिन थालेको छ। केही दिनदेखि प्रहरी, एम्बुलेन्स चालक, ससाना बालबालिका, डाक्टर, भान्सेलगायतमा संक्रमण पुष्टि भएसँगै जिल्ला कोरोनाको उच्च जोखिम रहेको प्रष्ट देखिन्छ।"
"अझै भेटिनएनन् सेतीमा वेपत्ता स्वास्थ्यकर्मी, खोजिमा जुट्यो गोताखोर","डडेल्धुरा : शनिबार दिउँसो सेती नदीमा नुहाउने क्रममा वेपत्ता भएका डडेल्धुरा अस्पतालमा कार्यरत दुईजना स्वास्थ्यकर्मी अझै फेला परेका छैनन्। शैलश्वरी मद्धिर दर्शन गरी फर्कने क्रममा डोटीको शिखर नगरपालिकास्थित सेती नदी किनार गहनानमा नुहाउन गएका चार जनामध्ये दुईजनालाई सेतीले बगाएको थियो। वेपत्ता भएका स्वास्थ्यकर्मीलाई सातजना गोताखोरले खोजि रहेको जिल्ला प्रहरी कार्यालय डोटीका एसपी जनकराज पाण्डेयले बताए । तीनजना जिल्लामा रहेका र बाँकी चारजनालाई काठमाडौंबाट बोलाएर सेतीमा हराएका स्वास्थ्यकर्मीको खोजीकार्य भइरहेको छ। तर अहिलेसम्म भेट्न नसकेको एसपी पाण्डेयले अन्नपूर्णलाई जानकारी दिए। डडेल्धुरा अस्पतालमा कार्यरत चारजना शनिबार बिहानै डोटीको शैलश्वरी मद्धिर दर्शनका लागि गएको अस्पतालले जनाएको छ । मन्दिर दर्शन गरी फर्किँदा नुहाउने क्रममा उनीहरुमध्ये तीनजनालाई नदीले बगाएको थियो । तर, एकजनाको उद्धार गर्न सकिएको भएपनि दुईजनालाई सेतीले वेपत्ता पारेको खुल्न आएको छ । प्रहरीका अनुसार अस्पतालका चार स्वास्थ्यकर्मी शनिबार शैलेश्वरी दर्शन गर्न गएको र फर्किने समयमा सेतीमा नुहाउने क्रममा तीनजनालाई बगाएको थियो । नुहाउने क्रममा परशुराम नगरपालिका घर भएका हरि जोशी, बझाङ स्थायी घर भएका विनय सिंह शनिबार दिउँसो नदीमा नै वेपत्ता भएका थिए भने अर्का खगेन्द्रलाई प्रेमबहादुर ठगुन्नाले उद्धार गरी बचाएका थिए।चारैजना डडेल्धुरा अस्पतालका कर्मचारी रहेको अस्पतालका निमित्त मेसु डा जगदीशचन्द्र विष्टले जानकारी दिए ।"
ओली र प्रचण्डको बालुवाटार भेटमा खनाल र नेम्वाङ साक्षी,"काठमाडौं : सत्तारुढ दल नेपाल कम्युनिस्ट पार्टी (नेकपा)का अध्यक्षद्वय केपी ओली र पुष्पकमल दाहाल प्रचण्डबीच छलफल भएको छ। पार्टीको आन्तरिक विवादले उग्र रुप लिएपछि संवादहीनताको अवस्थामा पुगेका दुई अध्यक्ष आइतबार दुई साक्षीसहित छलफलमा बसेका हुन्। तीन घण्टासम्म चलेको छलफलमा प्रधानमन्त्री ओलीले नेता सुवास नेम्वाङलाई साथमा राखेका थिए। अर्का अध्यक्ष प्रचण्ड भने पूर्वप्रधानमन्त्री एवम् वरिष्ठ नेता झलनाथ खनाल लिएर बालुवाटार पुगेका हुन्। स्रोतका अनुसार दुई अध्यक्षबीचको मनमुटाव सार्वजनिक भइसकेको अवस्थामा प्रचण्डले एक्लै ओलीसँग छलफलमा नबस्ने बताएपछि दुवै पक्षबाट सहयोगीको रुपमा खनाल र नेम्वाङलाई राखिएको हो। स्रोतका अनुसार आइतबार केही दिनको अन्तरालमा छलफलको सुरुवात मात्र भएको हो। दुवै अध्यक्ष आआफ्नै अडानमा रहेकाले छलफलबाट ठोस उपलब्धि हुन सकेको छैन। प्रधानमन्त्री एवम् अध्यक्ष ओली र अर्का अध्यक्ष प्रचण्डले पुरानै अडानलाई दोहोर्याउनु भएको छ, छलफलपछि ब्रिफिङ सुनेका एक नेताले भने, पुरानै अडानमा दुवै नेता रहेपछि पुनः कहिले छलफल गर्ने भन्ने टुंगो नलाग्दै नेताहरु उठेर हिँड्नु भएको छ। छलफलमा प्रधानमन्त्री ओलीले आफ्नो धारणा राखेका थिए भने अर्का अध्यक्ष प्रचण्डलेसमेत आफ्नो अडान राखेका थिए। अन्य दुई नेताले भने मिलेर अगाडि बढ्नुको विकल्प नभएकाले लचक हुनु आवश्यक भएको बताएका थिए। साउन १३ गतेदेखि ओली र प्रचण्डबीच संवाद हुन सकेको थिएन। यसबीचमा दुई अध्यक्षबीच संवादको वातावरण बनाउन विष्णु पौडेल र शंकर पोखरेलले खुमलटार र बालुवाटारमा पटकपटक भेटघाट र छलफल गरेका थिए। तीन घण्टा लामो बालुवाटार छलफलमा प्रधानमन्त्री ओलीले आफ्नो अडान पुनः दोहोर्याएपछि अर्का अध्यक्ष प्रचण्डले आफ्नै निवासमा नेताहरुसँग ब्रिफिङ गरेकाछन्। प्रचण्ड निकट स्रोतका अनुसार साँझ ५ बजे प्रचण्डले वरिष्ठ नेता माधवकुमार नेपालसहितका नेतासँग ब्रिफिङ गरेका हुन्। एकएक जना साक्षी राखेर ओली र प्रचण्ड छलफलमा"
पशुपतिको गुरुयोजना अध्ययनका लागि तीन सदस्यीय कार्यदल गठन,"काठमाडौं : संस्कृति, पर्यटन तथा नागरिक उड्डयन मन्त्रालयले पशुपति क्षेत्र विकास कोषको प्रस्तावित गुरुयोजनाको अध्ययनका लागि कार्यदल बनाएको छ। पर्यटनमन्त्री योगेश भट्टराईले प्रस्तावित गुरुयोजना अध्ययन गरेर स्थानीय सरोकारवाला समेतको राय सुझावका आधारमा अन्तिम प्रतिवेदन तयार गर्ने गरी कार्यदल बनाएका हुन्। कार्यदलमा मन्त्रालयका सहसचिव तथा संस्कृति महाशाखाका प्रमुख प्रदीप कोइराला, सहसचिव तथा योजना महाशाखा प्रमुख कमल भट्टराई र पुरातत्व विभागका महानिर्देशक दामोदर गौतम रहेका छन्। कोषको प्रस्तावित गुरुयोजनाको विषयमा टिकाटिप्पणी भएपछि मन्त्रालयले आइतबार कार्यदल बनाएको हो। आइतबार मन्त्रालयमा आयोजित छलफलमा स्थानीय जनप्रतिनिधि, राजनीतिक दलका प्रतिनिधि तथा सरोकारवाला सहभागी थिए। छलफलमा सहभागीको धारणा सुनेपछि पर्यटनमन्त्री भट्टराईले गुरुयोजनाका सन्दर्भमा सबै पक्षसँग छलफलपरामर्श गरेर १ महिनाभित्र प्रतिवेदन बुझाउने समयसहित कार्यदलको घोषणा गरेका हुन्। स्थानीय सरोकारकारवालका कुरा पनि सुन्नुपर्छ त्यसैले अहिले जहाँ पुगेको छ त्यहि काम रोक्न सकिन्छ, मन्त्री भट्टराईले भने, तर, यसो भन्दैमा सधैका लागि काम रोक्न सकिन्न। कार्यक्रममा मन्त्री भट्टराईले सरकारले तोकेको कार्यदेशभित्र रहेर कोषले गतिविधि संचालन गरिरहेको उल्लेख गर्दैै पशुपतिका ऐतिहासिक, पुरातात्विक र सांस्कृतिक महत्वलाई ओझेलमा पार्ने गरी कुनै पनि काम नहुने बताए। छलफलमा पशुपति क्षेत्रबाट संघीय संसदमा प्रतिनिधित्व गर्ने सांसद गगन थापा, प्रदेशसभा सांसद नरोत्तम वैद्य, काठमाडौं महानगरपालिका७ का वडाध्यक्ष शुद्ध डंगोल, वडा नम्बर ८ का अध्यक्ष दिनेशकुमार डंगोल, वडा नम्बर ९का अध्यक्ष रामकृष्ण श्रेष्ठ, स्थानीय तथा पार्टी प्रतिनिनिधि निर्मल कुइकेल, निर्मल देउला तथा प्रस्तावित गुरुयोजनाविरुद्ध गठित संघर्ष समितिका प्रतिनिधिको उपस्थिति थियो।"
"खुलेन त्रिविको ताला, सबै काम ठप्प","काठमाडौं : पदाधिकारी नियुक्तिको विषयमा देखिएको विवाद नमिल्दा मुलुककै जेठो र पुरानो त्रिभुवन विश्वविद्यालयको शैक्षिक, अर्थिक तथा प्रशासनिक काम ठप्प भएको छ। विश्वविद्यालयको वर्तमान नेतृत्वले सबै प्रकारका नियुक्तिमा प्राज्ञिक क्षमता भएका र योग्य व्यक्तिलाई पाखा लगाएर राजनितिक आस्थालाई आधार बनाएको दावी गर्दै प्रजातान्त्रि प्राध्यापक संघ, नेपाल लोकतान्त्रि प्राध्यापक संघ र नेपाल विद्यार्थी संघको अगुवाइमा महत्वपूर्ण निकायमा ताला लगाएका छन्। दुई साताअघि ताला लगाएको भए पनि समाधान गर्ने विषयमा अहिलेसम्म एक पटक पनि छलफल भएको छैन। उनीहरुले उपकुलपति, शिक्षाध्यक्ष र रजिष्ट्रार पेशल दाहालको कार्यालय रहेको भवनको मुल ढोकामा ताला लगाएका छन्। सेवा आयोग र केही डिनको कार्यालयमा पनि ताला लगाएका छन्। तीन थरी समूहको तीन वटा ताला दुई सातादेखि यी कार्यालयको ढोकामा झुण्डिएका छन्। मुल ढोकामै ताला लागेकोले यी सबै पदाधिकारीको कार्यकक्ष रहेको भवनभित्र रहेका झण्डै दुई दर्जन कार्यालयको काम रोकिएको छ। तालाका कारण सेवा आयोगले प्राज्ञिक तथा प्रशासनिक क्षेत्रका लागि विज्ञापन आह्वान गरेरका कर्मचारीको परीक्षा सञ्चालन, नतिजा प्रकाशन लगायतका काम रोकिएका छन्। अन्य तीन पदाधिकारीको कार्यकक्षमा लागेको तालाका कारण विश्वविद्यालयको केन्द्रीय प्रशासन अन्तर्गत सञ्चालन हुने सम्पूर्ण शैक्षिक, प्रशासनिक तथा आर्थिक विषयसँग सम्बन्धित सबै काम रोकिएका छन्। परीक्षा र नतिजा प्रकाशनमा पनि समस्या भएको छ। मुल ढोकामै ताला लागेकोले पदाधिकारीहरु कार्यकक्षमा छिर्न पाएका छैनन्। अहिले त्रिविका तीनजनै पदाधिकारी नेपाल कम्युनिष्ट पार्टी निकटका छन्। सेवा आयोगको अध्यक्ष, अधिकांश संकायका डिन, सहायक डीन, क्याम्पसका प्रमुख लगायत अन्य महत्वपूर्ण निकायमा उनीहरुले आफू निकटकै व्यक्तिलाई नियुक्ति गरेको असन्तुष्ट पक्षको दावी छ। यसरी नियुक्ति गर्दा सरोकारवालासँग छलफल नगरेको, अन्य दलसँग आस्था राख्ने प्राध्यापकलाई बेवास्ता गरेको, आफू निकटका व्यक्ति भएकै कारण कनिष्ठलाई नियुक्तिमा प्राथमिकता दिएको, प्राज्ञिक क्षमतालाई गौण ठानिएको लगायतका आरोप आन्दोलनकारीको छ। यी सबै नियुक्ति रद्द गर्नुपर्ने उनीहरुको माग छ। तर विगतमा पनि ताला लाग्दा असन्तुष्ट पक्षका केही व्यक्तिलाई नियुक्ति दिएपछि आन्दोलन रोकिने गरेको थियो। यसपटक पनि योग्य र सक्षमको नारा उचाले पनि असन्तुष्ट पक्षले आफू निकटकालाई नियुक्ति दिनुपर्ने माग राखेर ताला लागेको त्रिविका अधिकारीको आरोप छ। त्रिवि शिक्षाध्यक्ष प्राध्यापक डा शिवलाल भुषालले भने योग्य व्यक्तिलाई नियुक्त गरेको दावी गरे। ताला लागेको दुई साता भए पनि अहिलेसम्म दुई पक्षबीच समस्या समाधानबारे छलफल समेत भएको छैन। आन्दोलनकारीसँग वार्ताको लागि पहल गरे पनि नमानेको भुषालले आरोप लगाए। हामीले असन्तुष्ट समूहलाई वार्तामा बस्न निकै अनुरोध गर्यौं। तर हाम्रो राजीनामा आएपछि मात्रै उहाँहरु वार्तामा बस्ने रे, जुन सम्भव छैन, भुषालले भने, एउटा वैचारिक संगठन भएको नाताले उहाँहरुको तालाबन्दी अहिलेसम्म सहिरहेका छौं। यस्तै अवस्था भयो भने विकल्प खोज्नुपर्ने हुन्छ। प्रजातान्त्रिक प्राध्यापक संघका सचिव जनक मल्लले भने निकै नै कनिष्ठ व्यक्तिलाई विभिन्न क्याम्पसको प्रमुख, विभागीय प्रमुख लगायतमा नियुक्त गरेकोले समस्या आएको बताए। हामी छलफलबाट समस्या समाधान गर्नुपर्छ भन्ने पक्षमा छौं। तर पदाधिकारीहरु छलफल गर्नै चाहनुहुन्न, मल्लले भने। तालाबन्दीका कारण कर्मचारीहरु कार्यालय आए पनि चउरमा बसेर दिन काटिरहेका छन्।"
उत्तर कोरियामा पनि कोरोना : देशभर लकडाउन र संकटकाल,सोल : कोरोना महामारीबाट लामो समय मुक्त रहँदै आएको उत्तर कोरियामा पनि यसको असर देखिन थालेको छ । अन्तर्राष्ट्रिय मिडियाका अनुसार उत्तरका सर्वोच्च नेता किम जोङ उनले हालै लकडाउन सहित संकटकाल घोषणा गरेका छन् । सीमाक्षेत्रमा पर्ने काएसोङ सहरमा पहिलो संक्रमित भेटिएपछि देशमा स्वास्थ्य संकटकाल घोषणा गरिएको हो । कोरोनाभाइरस महामारी २०१९ को डिसेम्बरदेखि फैलिए पनि जुलाईको अन्त्यसम्म कोही पनि संक्रमित नभएको दावी उत्तरले गर्दैआएको थियो । पछिल्लो साता प्योङयाङमा पनि एक महिलालाई संक्रमण भएको दक्षिण कोरियाली मिडियाले खबर सार्वजनिक गरेका थिए । चीनको छिमेकी देश उत्तर कोरियाले आफ्ना सीमा पहिलेदेखि नै कडा बनाउने गरेको छ । यद्यपि एक महिनाअघि मात्रै महामारीबाट बच्न सावधानी अपनाउनुपर्ने भन्दै राजनीतिक नेताहरुबीच छलफल चल्ने गरेको थियो । लकडाउन र संकटकाल कस्तो प्रकृतिको भन्ने बारे विस्तृत सूचना भने सार्वजनिक भइसकेको छैन ।
बलात्कारविरुद्वको विद्रोही स्वर बदला बरिलै,"दुई छोरीका बुवा बनेका गुल्मी घर भई बागलुङमा व्यवसाय गर्दै आएका तुलसीराम पाण्डेले तेस्रो कहिले त ? भन्ने प्रश्नको झमेला घर परिवारदेखि आफन्त र बाटोघाटोसम्म निरन्तर बेहोरिरहेका छन्। यस्तो प्रश्न गर्नुको कारण छोरो प्रतिको परम्परागत आशक्ति हो। तर, पाण्डेलाई यी प्रश्न र व्यवहारले बिझाए पनि दुई छोरी प्रयाप्त भएकोमा सन्तोष मान्छन्। अहिले तीजको रौनक लाग्दै गर्दा लोकप्रिय गायक प्रकाश सपुतले आफ्नो तिज गितको विषय यही सामाजिक मनोविज्ञानमा आधारित रहेर तयार गरेका छन्। छोरी, त्यसमा पनि समाजका सत्ता, शक्ति र सम्पतिको पहुँचमा गरिने बलत्कारको विषयमा तयार तीज बिशेष गीत बदला बरिलै ले समाजमा नयाँ तरंग पैदा गरेको छ। यो गीत युट्युबमा सार्वजनिक भएको केही घण्टामै युट्युब ट्रेण्डिङमा आउनुका साथै छोराछोरीबीचको विभेद, त्यसमा छोरीहरुले बेहोर्नु परेको जघन्य बलात्कारको सवाललाई संवेदनशिल ढंगले उठान गरिएको छ। मेरो पनि आँखामा थिए धेरै सपना बरिलै जिन्दगीको बारेमा संसार जित्छु भनेर गरेकिथी अठोट बरिलै आँफैसँग हारे म यो गीत सुन्ने र हेर्ने दर्शकले समाजमा विद्यमान लैंगिक विभेद र बलात्कारविरुद्वको विद्रोही आवाजको रुपमा चित्रित गरेका छन्। सम्हालेर राखेको फुल जस्तो जोवन बरिलै चुड्यो बरै पापीले खुलेन कहिल्यै न्यायको ढोका बरिलै गरिबको चापीले समाजमा छोरीलाई हेर्ने दृष्टिकोण र बलात्कार जस्तो जघन्य अपराधले विगत एक वर्षदेखि आँफुलाई बिझाइरहेको र अहिले आएर गीतमार्फत प्रस्तुत गरिएको गायक प्रकाश सपुतले बताए। अहिलेको कठिन परिस्थितिमा यो गीत र म्युजिक भिडियोमा ठूलो लगानी भएपनि समाजमा व्याप्त सामाजिक समस्या उठान गरेकाले आफूलाई बढी सन्तुष्टि मिलेको सपुतको भनाई छ। सपुतको शब्द, लय तथा भिडियो निर्देशनमा रहेको गीतमा गायिका देवी घर्तिको आवाज र नायिका केकी अधिकारी लगायतको अभिनय छ। शुक्रबार राति अवेर सार्वजनिक गरिएको गीत अहिले युट्युब ट्रेण्डिङको तेस्रो स्थानमा छ। यस गीतको भिडियो दुई दिनमै ४ लाख ३७ हजार बढी दर्शकले हेरिसकेका छन्। यो गीत नेपाली समाजमा जर्बजस्त दमित आवाजको प्रतिबिम्ब भएको श्वेता मैनाली बताउँछिन्। आजकाल संख्यात्मक रुपमा धेरै तर गुणस्तर कम हुने गीतहरुको भीड छ उनी भन्छिन्यस्तो गीत सुन्न हेर्न पाउँदा संगीत यतिसम्म सशक्त हुने रहेछ भन्ने महसुस हुन्छ। अधिकारकर्मी एवम् पत्रकार सिर्जना पन्तले पनि जघन्य अपराधकर्मविरुद्वको सशक्त आवाज गीत र भिडियोमा रहेको बताइन्। अब सबैले अपराधका विरुद्वमा बोल्नुपर्छ भन्ने जागरण र उत्साहका लागि गीतले महत्वपूर्ण सन्देश दिएको पन्तको भनाई छ। नेपाली लोक सांगीतिक क्षेत्रमा गायक सपुतको बोलमाया, गलबन्दी गीत सर्वाधिक लोकप्रिय गीत हो। युट्युवमार्फत हाल सम्म बोलमाया गीत १ करोड ६६ लाख पटक हेरिएको छ भने गलबन्दी ४ करोड १२ लाख ९३ हजार ९ सय ५६ पटक हेरिएको छ। उसो त रक पपमा झुम्ने युवा पुस्तालाई केन्द्रित गरेर दोहोरी ब्याटलसहित दर्जनौ गीतसमेत उनले श्रोता दर्शक माझ पस्केका छन्।"
लमजुङमा थप ३ जनामा डेङ्गु,"बेंसीसहर : लमजुङमा थप तीन जनामा डेङ्गुको सङ्क्रमण देखिएको छ। पछिल्लो साता ३ दिनमै ३ जनामा डेङ्गुको सङ्क्रमण देखिएको लमजुङ जिल्ला सामुदायिक अस्पतालले जनाएको छ। बुधबार, बिहीबार र शुक्रबार लगातार तीन दिनमा तीन जनामा डेङ्गु देखिएको लमजुङ जिल्ला सामुदायिक अस्पतालले जनाएको छ। अस्पतालका प्रमुख हेमन्त श्रेष्ठका अनुसार बुधबार बेंसीसहर नगरपालिका ३ का १७ वर्षीया महिलामा डेङ्गु देखिएको हो। बिहीबार बेंसीसहर नगरपालिका ९ का २१ वर्षीय पुरुषमा डेङ्गुको सङ्क्रमण देखिएको र शुक्रबार बेंसीसहर नगरपालिका ८ का २९ वर्षीय पुरुषमा डेङ्गुको सङ्क्रमण देखिएको उनले बताए। टाउको दुख्ने र उच्च ज्वरो आउने समस्यापछि अस्पतालमा आएका तीनै जनाको परीक्षण गर्दा डेङ्गुको सङ्क्रमण देखिएको थियो। स्वास्थ्य कार्यालय लमजुङका प्रमुख अमर दवाडीले पछिल्लो समय तीन जनामा डेङ्गु देखिएको र उनीहरू सबैको लमजुङ जिल्ला सामुदायिक अस्पतालमा उपचार भइरहेको बताए। दवाडीका अनुसार यसअघि असार ३० गते क्व्होलासोंथर गाउँपालिका वडा नं २ मालिङ घर भइ बेंसीसहर नगरपालिका वडा नं ७ घलेगाउँचोक बस्ने २९ वर्षीया महिलामा डेङ्गु देखा परेको थियो। आर्थिक वर्ष २०७६०७७ मा मात्रै पाँच जनामा डेङ्गु सङ्क्रमण देखिएको स्वास्थ्य कार्यालयका प्रमुख दवाडीले बताए। एडिस जातको पोथी लामखुट्टेले दिउँसोको समयमा टोक्दा उसको शरीरमा भएको भाइरस मानव शरीरमा सर्ने हुँदा डेङगु रोगबाट बच्न लामखुट्टेको टोकाइबाट जोगिन उनको सुझाव छ।"
कर्मचारीमा कोरोना देखिएपछि गाउँपालिका तीन दिनका लागि बन्द,"दमौली : गाउँपालिकाका प्रमुख प्रशासकीय अधिकृतलाई कोभिड १९ संक्रमण देखिएपछि आँबुखैरेनी गाउँपालिका तीन दिनका लागि बन्द गरिएको छ । सासू आमा बिरामी भएकाले अस्पताल भेट्न सहिद गंगालाल राष्ट्रिय हृदयरोग गएका उनी कार्यालय फर्केपछि स्वाब संकलन गरिएको थियो । फर्केलगत्तै उनमा अस्वस्थता देखिएपछि कोभिड पोजिटिभको आशंकामा स्वाब संकलन गरिएको बताइएको छ । उनीसँगै क्वारेन्टाइनमा रहेका आठजनाको पनि स्वाब संकलन गरेर परीक्षणका लागि पोखरास्थित जनस्वास्थ्य प्रयोगशालामा पठाइएकामा अरुको नेगेटिभ नतिजा आएको थियो । प्रमुख प्रशासकीयको कोरोना रिपोर्ट पोजिटिभ आएपछि गाउँपालिका र वडा कार्यालय तीन दिनका लागि बन्द गरिएको प्रवक्ता कटकबहादुर थापाले बताए । 'संक्रमण फैलन सक्ने जोखिमका कारण तीन दिन गाउँपालिका तथा वडा कार्यालयका सबै सेवा बन्द गरिएको छ,'विज्ञप्तिमा उल्लेख छ । कर्मचारी र जनप्रतिनिधिसहित दुई दर्जनको स्वाब संकलन कार्यालयका प्रमुखमा संक्रमण देखिएकाले उनको सम्पर्कमा आएका गाउँपालिकाका कर्मचारी र जनप्रतिनिधिको पहिचान गरी स्वाब संकलन थालिएको छ ।'२७ जनाको स्वाब संकलन गरेर पठाउने तयारी गरिएको छ,' सूचना अधिकारी सिखरलाल डोटेलले भने। गाउँपालिकाले कार्यालय बन्द गर्ने सूचना जारी गरेपछि कार्यालय बन्द भएपनि बजार भने खुलेका छन् ।"
३७५ ट्राफिक प्रहरी क्वारेन्टाइनमा,"काठमाडौं : महानगरीय ट्राफिक प्रहरी महाशाखाका दुई प्रहरी कर्मचारीमा कोरोना सङ्क्रमण देखिएपछि ट्राफिक महाशाखा सिल गरिएको छ। गत शुक्रबार नेपाल प्रहरी अस्पताल महाराजगञ्जमा गरिएको स्वाब संकलनमा दुई ट्राफिक प्रहरीमा कोरोना संक्रमण देखिएपछि महाशाखा सिल गरिएको हो। महाशाखा प्रमुख, प्रहरी वरिष्ठ उपरीक्षक भीमप्रसाद ढकालले ट्राफिक प्रहरीमा कोरोना सङ्क्रमण पुष्टि भएपछि महाशाखामा आवतजावतमा रोक लगाइएको जानकारी दिए। उनले कोरोना पुष्टि भएका प्रहरीको सम्पर्कमा आएकालाई बाहिर आवतजावतमा समेत बन्द गरिएको बताए। यस्तै महाशाखाभित्र बस्ने ३७५ ट्राफिक प्रहरी कर्मचारीलाई क्वारेन्टाइनमा राखिएको छ। महाशाखामा हाल एक हजार ५०० भन्दा बढी ट्राफिक प्रहरी कार्यरत रहे पनि ३७५ जना क्वारेन्टाइनमा रहेकाले बाँकीलाई सवारी चापको अवस्था हेरेर काममा खटाइएको महाशाखा प्रमुख ढकालले बताए। क्वारेन्टाइनमा बसेका प्रहरीको चाँडो स्वाब सङ्कलन गर्ने तयारी भइरहेको महाशाखाले जनाएको छ। स्वाब सङ्कलनको रिपोर्ट नआएसम्म महाशाखा भित्रबाट सेवाग्राहीका लागि गरिने दैनिक कामकाज रोकिने छन्।"
आयो कोरोनाको चेतना गीत,"काठमाडौं : विश्वव्यापी महामारी कोभिड १९ बाट नेपाल निकै प्रभावित भइसकेको छ। रोगको त्रास त छँदैछ, चेतना अभावमा यसले सामाजिक समस्यासमेत निम्त्याउँदै गएको छ। यसैलाई ध्यान दिएर रामकृष्ण बान्तवाले लेखेका छन्, सद्भाव सन्देशयुक्त चेतना गीत। त्यसमा संगीत भरेका छन् सीएल शर्माले। र, स्वर दिएका छन्, सीएल, महेश शिल्पकार र सुरेनचन्द ठकुरीले। कोभिड १९ जति आक्रान्त कोरोना भाइरस हो, यसका केही सकारात्मक पाटा पनि छन्। यो समयमा साहित्य सिर्जनासमेत बढिरहेका छन्। सुन्दर व्याख्या गरिएका रचना उत्तिकै जन्मिइरहेका छन्। किनकि, विपत्तिलाई सुन्दर बिम्बमा ढाल्नु सर्जकको विशेषता हो। त्यही मेसोमा बान्तवा लेख्छन्, कोभिड १९ ले सिकाइदियो जाति धर्म जेसुकै होस् हामी मान्छे एउटै धनी गरिब फरक नक्सा फरक भूगोल जेसुकै होस् धरती छ एउटै हुन पनि कोरोना भाइरस यस्तो शक्ति बनेर आइदियो, न यसले न वर्ग हेर्यो, न जाति, न धर्म, न भूगोल। सबैलाई सराबरी प्रभाव पार्यो। तर, यसको अर्थ राम्रो होइन। तर, मान्छेको लापरबाहीले ठूलो दशा निम्त्याएको वास्तविकता भने पक्कै हो। मान्छे कोहीसँग हार्दैन भन्ने अह्मले सारा दुनिया हरुवा बन्न सक्ने गीतको चेतावनी छ। गीतले भन्छ, विज्ञानप्रविधिले रोबट र एपी जेनेटिक्सको युग ल्यायो भन्दैमा मान्छे सर्वेसर्वा भइसकेको छैन। नत्र कोहीसँग नहार्ने मान्छे सुक्ष्म जीवसँग कसरी हाथ्र्यो ? र, त्यसमा सुझाव दिइएको छ, रोग प्रतिरक्षा प्रणाली बलियो बनाऔं। प्रकृतिलाई माया गरौं। कोरोनासँग नडराऔं। कता हिँडेको, कसलाई खोजेको भनन भन ए बिरानो परदेशी जस्ता गीतका रचनाकार बान्तवाले कोभिड १९ लाई चेतनामूलक रूप दिएका छन्। स्वरसंगीतले त्यसमा बल दिएको छ। गीत समयले मागेजस्तै बनेको छ।"
कोरोनाले सामाजिक विकृति बढ्दै,"घटना १ : कुनै अस्पतालको एकजना स्वास्थ्यकर्मीमा कोरोनाको पीसीआर पोजेटिभ देखियो। अस्पताल निर्मलीकरण गर्न अस्पताल सिल गरियो। त्यहाँका अन्य कर्मचारीमा पनि संक्रमण हुन सक्छ भनेर पीसीआर परीक्षण नहुञ्जेल सम्पूर्ण कर्मचारी कुनै क्वारेन्टाइनमा राखियो। यो खबर थाहा पाएपछि अस्पतालका कुनै कर्मचारीका घरका सदस्यलाई खाद्यान्न पसलेले हजुर पसलमा नआइदिनुस् भनेर रोक लगाइयो। झट्ट हेर्दा संक्रमण रोक्ने प्रयास मात्रै लाग्ला। तर आफ्नो टोलका घरमा कसैलाई कुनै स्वास्थ्य समस्या हुँदा रातदिन नभनेर अस्पतालमा सहज बनाइदिने सो घरका मुख्य सदस्य अकस्मात् अस्पतालबाटै क्वारेन्टाइनमा भएको अवस्थामा सोही टोलका सदस्यले सहयोगी हुने कल्पना गरेका परिवारलाई खाद्यान्न पसलले समेत रोक लगाएको सुन्दा पीसीआर नेगेटिभ रिपोर्ट लिएर घर आएका अस्पतालका कर्मचारीलाई कस्तो महसुस भयो होला ? घटना २ : दोस्रो सन्तान पाएको एक महिनापछि सुत्केरी खाना विराटनगरमा बस्दै आएकी सुत्केरी महिला सप्तरीमा रहेको माइती बसिन्। सुत्केरी खान आएकी चेली लकडाउनमा परिन्, उतै बसिन्। पति पनि जागिरे। जागिर भएतिरै बसे। लकडाउन खुलेपछि विराटनगरमा रहेको भाडाघरमा पति आए। छोराछोरी अनि पत्नीसँग केही समय बस्ने गरी आएकाले माइतीमा रहेका परिवारलाई विराटनगर बोलाए। सप्तरी संक्रमित क्षेत्र भएकाले उनका परिवारमा कोरोना हुन सक्छ भनेर उनका परिवार आएको थाहा पाएपछि टोलका अगुवाले उनका घरमा बाहिरबाट ताल्चा लगाए। धन्न फोन घरभित्र भएकाले साथीहरूलाई फोन गरेर बोलाएर ताल्चा फुटाएर बाहिर निस्किन पाए। तर पीसीआर परीक्षण नगरे प्रवेश गर्न नपाउने टोलवासीको धम्की पाए। यी दुई प्रतिनिधिमूलक विराटनगरका घटना हुन्। सामाजिक सञ्जालमा कोरोना संक्रमणसम्बन्धी सकारात्मक र नकारात्मक दुवैथरीका सन्देश प्रशस्त आउने गर्छन्। समाजका सबै वर्ग आफू कसरी जोगिनुपर्छ भन्नेमै केन्द्रित छन्। सँगसँगै आफ्नो सामाजिक दायित्व पनि त बिर्सन मिल्दैन। यस अवस्थामा आफ्नै टोलछिमेकले मद्दत नगरे उपचार गराइरहेका संक्रमित र होम क्यारेन्टाइनमा रहेका उनका आफन्तको मनोबल कसरी बढ्छ ? स्मरण रहोस् कोरोनासँग भिड्न आत्मबल पनि ठूलो हतियार साबित भएको छ र यो बढाउने दायित्व पनि हाम्रो हो। बजार, आफ्नै कार्यालय अनि साथीभाइ र आफन्तबाट पनि संक्रमण हुन सक्ने भएकाले एकातिर सजग हुनुपर्ने छ भने अर्कातिर संक्रमित र संक्रमितका परिवारको पनि आत्मबल बढाउँदै सहयोगीको भूमिका देखाउन जरुरी छ। कोरोना अर्थात् कोभिड १९ ले हामीलाई सचेत मात्र बनाएन; स्वास्थ्यका विषयमा धेरै ज्ञान र केही दक्षता पनि दिएको छ। हात धुने, मास्क लगाउने, सेनिटाइजर प्रयोग गर्नेजस्ता सावधानीका उपायबारेमा हामीले बुझेर अपनाउन पनि थालेका छौं। चीनको हुनानमा डिसेम्बर २०१९ बाट सुरु भएको कोरोना भाइरस अर्थात् कोभिड १९ को संक्रमणले विगत ६७ महिनामै संसारका एक करोड ७७ लाखभन्दा बढीलाई संक्रमण गरिसकेर ६ लाख ८२ हजारभन्दा बढीको मृत्युको कारण बनिसकेको छ। हामी यो तथ्यांक सुनेर आत्तिन्छौं तर यही अवधिमा एक करोड ११ लाख ५८ हजार संक्रमित निको भएर घर फर्किसकेको बिर्सन्छौं। आजको मितिमा पनि ५९ लाख १३ हजार कोभिड १९ को संक्रमित रहेकोमा केवल एक प्रतिशत अर्थात् ६५ हजार मात्र जटिल अवस्थामा हुनु र ९४ प्रतिशत संक्रमित निको भएर घर फर्केको तथ्यांकले देखाएको छ। पछिल्लो समय नेपालमा संक्रमण फैलिँदो क्रममा छ। हालसम्म नेपालमा १९ हजार सात सय ७१ मा कोरोना संक्रमित भइसकेका छन् र यो संख्या दिनानुदिन बढ्दै छ। कोरोना जितेर १४,३९९ घर फर्किसकेका छन् भने ५६ जनाको मृत्यु भएको छ। नेपालमा अहिले पनि ५,३१६ मा संक्रमित छन् र यसमध्ये केही गम्भीर अवस्थामा छन्। घन्टैपिच्छेको समाचार अपडेट अनि विशेषगरी कोरोनाका कारण मृत्यु हुनेको संख्यालाई प्राथमिकतामा राखेर समाचार सम्प्रेषण गरिँदा सर्वसाधारणमा सचेतनाभन्दा पनि त्रासमय वातावरण उत्पन्न भएको छ। सामाजिक सञ्जालमा पनि यस्ता स्टाटस मात्र एकोहोरो आइरहँदा कोरोनाले मर्नु कहिलेकहिले, तर डर र भोकले मर्नु अहिले जस्तो भएको छ। एकातिर कोरोनाको कहर अर्कातिर खस्किएको व्यापारव्यवसाय। यसका कारणले मानसिक, व्यावहारिक र आर्थिक समस्या थपिँदै गएका छन्। यस अवस्थामा एकअर्काको सहयोग र सामाजिक एकताको ठूलो महŒव हुन्छ। तर कोरोना फैलिने डरले सामाजिक एकतामा पनि आक्रमण गरेकाले संयमता अपनाउनुपर्ने आवश्यकता छ। लक्षण नभएका पनि संक्रमित हुन सक्ने र हावाको माध्यमले सर्ने भएकाले कोरोनाको संक्रमण फैलिने गति तीव्र छ। मास्क लगाउने र सामाजिक दूरी कायम गर्नुपर्ने प्रमुख कारण यिनै हुन्। तर यही संक्रमण रोक्ने प्रयास अनि संक्रमणको सम्भावना रहेका व्यक्तिलाई अलग्याउने हँुदा कतै एम्बुलेन्समा बिमारी मरेका छन्, कतै अस्पताल सिल भएका छन्, कतै स्वास्थ्यकर्मी थुनिएका छन् त कतै निकालिएका छन्। सुन्दा सामान्य लागे पनि आफूले भोग्नुपर्दा निकै असहज परिस्थिति उत्पन्न हुन्छ र जीवन कष्टकर हुने गरेको छ। एकातिर दैनिक उपभोग्य समानको अभाव अर्कातिर मानसिक तनाव। त्यसमा अझ सामाजिक बहिष्कार र अवहेलना। विराटनगर जेसिसका पूर्वअध्यक्ष तथा सामाजिक अभियन्ता नवलप्रसाद उपाध्याय आफ्नो फेसबुकमा लेख्छन्, कोरोना पोजिटिभसँग नजानी सम्पर्क हुनुभएका आदरणीय व्यक्तित्वहरू यथाशीघ्र स्थानीय सरकारलाई जानकारी गराई परीक्षण कार्यमा सहयोग गरौं। तर अहिलेको अवस्थामा सामाजिक बहिष्कार र समाजबाट तिरस्कृत हुने डरले कसले यो कदम उठाउला ? अब कोराना स्वास्थ्यका मात्र समस्या रहेन; स्वास्थ्यसँगै यसले आर्थिक र उत्पादन क्षेत्र प्रभावित गरेको थियो नै। अब सामाजिक क्षेत्रमै गम्भीर हुन सक्छ। दीर्घकालीन असर गर्ने देखिएको छ। पीडितका मनमा गहिरो घाउ लाग्दै छ। हिजोसम्म जुन समाजका लागि आफ्नो काम छाडेर सहयोग गरे; आज त्यही समाजले मलाई मेरै घरमा थुन्यो वा त्यही समाजले मलाई मेरो उपभोग्य समान खरिद गर्न जान दिएनन्। मेरा बालबालिका दूध र बिस्कुटका लागि पनि तड्पिनुपर्यो भन्दा घाउ कति गहिरो भयो अनुमान गर्न सकिन्छ। तर यो बढ्दै गएको दूरी घटाउन नजिक पनि त जान सकिँदैन। संक्रमित, संक्रमितका परिवार तथा संक्रमणका जोखिममा रहेका स्वास्थ्यकर्मी, सुरक्षाकर्मी, सफाइका कर्मचारीलाई अँगालो हालेर उनीहरूका आँसु पुछ्न पनि सकिँदैन। कुनै पनि समस्यामा रहेका व्यक्तिलाई हामी सहयोग गर्ने चाहना राख्छौं। बाढीपीडित होस् या क्यान्सरपीडित हामीले सक्ने सहयोग गर्न खोज्छौं। तर कोभिड संक्रमणको शंका मात्र भए पनि हामी अपराधी ठान्छौं। अनि संक्रमित वा संक्रमणका जोखिममा रहेका जोकोहीलाई प्रहरीको निगरानीमा राख्न खोज्छौं। के यो न्यायोचित हो ? कोरोनाका संक्रमित र विशेषगरी संक्रमितका परिवारलाई उपचारभन्दा पनि मानवीय व्यवहार र सहानुभूति चाहिएको छ। उनीहरू आफ्ना आवश्यकताका लागि बजार जान मिल्दैन, अरूको सोझै सम्पर्कमा जान सक्दैनन्। तर छरछिमेकी, साथीभाइ यस्तै परेका बेलाका लागि होइन र ? हामीसँग फोन छ अनि प्रत्यक्षरूपमा पनि सामाजिक दूरी कायम गर्दै आशाका दुई शब्द अनि आवश्यकताबारेमा छलफल र उपलब्धता गराउन नसकिने त पक्कै होइन होला। तर हामी यसबारे सोच्न पनि चाहँदैनौं। अब संक्रमण कसलाई हुन्छ भन्न सक्ने अवस्था छैन। बजार, आफ्नै कार्यालय अनि साथीभाइ र आफन्तबाट पनि संक्रमण हुन सक्ने भएकाले एकातिर सजग हुनुपर्ने छ भने अर्कातिर संक्रमित र संक्रमितका परिवारको पनि आत्मबल बढाउँदै सहयोगीको भूमिका देखाउन जरुरी छ। रोग लागोस् भन्ने चाहना कसैको हुँदैन र रोग लाग्नु अपराध होइन भन्ने भावनाको विकास हुन जरुरी छ।"
सुन तस्करीको जालो,"नेपालको सन्दर्भमा सुन तस्करीको घटना नौलो होइन। पटकपटक दोहोरिरहने यस्ता काण्डले सर्वसाधारणदेखि सुरक्षा निकायको समेत ध्यान तान्ने गरेको छ। गत मंगलबार काठमाडौंमा तस्कर समूहबाट बरामद गरेको भनिएको १५ किलो धातुले फेरि एकपटक यस्तै काण्ड चर्चामा ल्याएको छ। प्रहरीले चेकजाँच गर्दागर्दै गाडी भागेर जानु, सोही गाडीले अलिपर पुगेर धातुको झोला सडकमा फ्याँक्नु, झोला फालेको स्थानबारे सुरक्षा निकायकै मत बाझिनु तथा घटनामा संलग्न गाडी नम्बरबारे जिम्मेवार सुरक्षा अधिकारीबाट गलत टिपोट गराउनुलगायतका विषयले घटनालाई थप रहस्यमय बनाएको छ। तस्कर समूहबाट बरामद १५ किलो धातुमध्ये परीक्षण गर्दा साढे १४ किलो चाँदी र आधा किलो मात्रै सुन भएको प्रमाणित भएको छ। बरामद गरेको धातु सुन हो वा होइन भन्ने परीक्षण गरेर मात्र प्रहरीले सार्वजनिक गर्नुपथ्र्यो, तर यसपटक विगतको परम्परा लत्याइयो। यसले घटनामा शंका गर्ने प्रशस्त आधार दिएको छ। कमजोरी कसको हो भन्ने विषय छानबिन समितिको प्रतिवेदनले उजागर गर्ला, तर तत्काल हेर्दा अहिलेसम्मको त्रुटिमा प्रहरी संयन्त्रकै कमजोरी देखिन्छ। यसर्थ प्रतिवेदन नआउञ्जेल कुनै पनि समूह वा संगठनको प्रभावबाट समितिलाई मुक्त राख्नुपर्छ। समितिले दिएको प्रतिवेदनको तथ्यपरक अध्ययन गरेर घटनामा संलग्नलाई निर्मम कारबाही गर्नुपर्छ। दुई वर्षअघि दुबई हुँदै त्रिभुवन विमास्थलबाट बाहिरिएको ३३ किलो सुन प्रकरणको घटना सेलाउन नपाउँदै काण्ड दोहोरिएको छ। ३३ किलो प्रकरणमा प्रहरी संगठनको संलग्नतामाथि पनि औंला ठड्याइएको थियो। त्यस घटनाले नेपाल प्रहरी संगठनलाई इतिहासमै धेरै बदनाम बनाएको थियो। ठूला अनुसन्धानहरू भए पनि यसको वास्तविकता अझै बाहिरिएको छैन। १५ किलो प्रकरणलाई ३३ किलोको जस्तै नियतिबाट मुक्त राख्नुपर्छ। पछिल्लो दुई वर्षको अवधिमा तस्करीबाट झन्डै चार हजार किलो सुन आयात भएको छ। यस्ता घटनामा एकैथरी समूहको संलग्नता बढी छ। तस्करी गर्दा सरकारी संयन्त्रको फन्दामा परियो भने कसरी मुक्त हुने भन्ने जुक्ति जानिसकेकाले एकैथरी समूहको संलग्नता बढी देखिएको हो। अर्को कुरा, सुन तस्करीको काम राजनीतिक र सुरक्षा अंगको संरक्षण नभई सम्भव छैन। भन्सार, अध्यागमनलगायतका मालदार अड्डाका कर्मचारीको सहयोग नहुने हो भने पनि तस्करहरू उम्किन पाउँदैनन्। कतिपय घटनामा सुरक्षाकर्मीबाटै प्रशस्त सहयोग हुने गरेको छ। तस्करसँग मिलेर प्रहरी संगठनलाई सूचनै नदिने प्रहरीलाई कडा कारबाही गर्नुपर्छ। आफैंले काम गरेको संगठनको नेतृत्वलाई गुमराहमा राखेर तस्करीसँग साँठगाँठ गर्नु ठूलो अपराध हो। यस्तालाई हदैसम्मको कारबाही गर्नुपर्छ। भन्सार, अध्यागमनलगायत मालदार अड्डामा विवादित छवि भएका व्यक्तिलाई सुम्पनु हुँदैन। राजनीतिक प्रभावमा परेर त्यहाँ जान खोज्नेलाई निरुत्साहित गर्नुपर्छ। यस्ता विभागको नेतृत्वमा जान कसैले राजनीतिक शक्ति प्रयोग गर्छ भने सबैले बुझे हुन्छ त्यहाँबाट अनियमितता हुने पक्का छ। यस्ता व्यक्तिमाथि हुने राजनीतिक संरक्षणको पनि अन्त्य हुनुपर्छ। सुन तस्करीको जालोलाई निमिट्यान्न पार्ने नै हो भने सबै सरकारी संयन्त्रबीच उचित समन्वय हुनुपर्छ। सुन तस्करी किन र कसरी हुन्छ भन्नेबारेमा विगतमा थुपै्र अध्ययनअनुसन्धान भएका छन्। तर छानबिन समिति बनाउने, त्यसले प्रतिवेदन बुझाउने र केही दिनपछि घटना आफैं सेलाउने विगतको तीतो यथार्थ छ। सुन तस्करीको खुट्टा मात्रै समातेर छाड्नेभन्दा पनि शरीरको आकार नै समात्नेतर्फ सबैको प्रयत्न हुनुपर्छ। यसपटकको घटनामा छानबिन समितिले काम गरिरहेको छ। विगतमा पनि सुन तस्करीसँग सम्बन्धित थुपै्र अनुसन्धान राजनीतिक सम्पर्कमा पुगेर टुंगिने गरेको थियो। यसपटक पनि त्यस्तो नहोला भन्न सकिँदैन। सुन तस्करीको जालो धवस्त पार्न सरकारकै सक्रियता बढाउनुपर्छ। १५ किलो सुन कसरी भयो चाँदी ? दरबारमार्गका प्रहरी जवानको डेरामा एक किलो सुन ! सुन प्रकरण : प्रहरीतिरै शंकाको सुई, जवानको डेरामा भेटियो सुन प्रहरीले भगाए तस्कर, चाँदीमा सुनको जलप लगाउन ५२ लाख खर्च"
कोरोना संक्रमित थुनुवाको परिवारका १६ जनाको स्वाब संकलन,"बैतडी : बैतडीको पुर्चौंडी नगरपालिका १० का ३२ वर्षीय कोरोना संक्रमित थुनुवाको घरपरिवार तथा छिमेकीसहित १६ जनाको स्वाब संकलन गरी परीक्षणका लागि डडेल्धुरा अस्पताल पठाइएको छ । गत सोमबार कोरोना संक्रमण पुष्टि भएका थुनुवा गत मंसिरमै भारतबाट फर्केका र ट्राभल हिस्ट्री नभएका व्यक्ति भएकाले उनका घर परिवारको स्वाब संकलन गरेर कोरोना परीक्षणका लागि पठाइएको स्वास्थ्य कार्यालयका प्रमुख योगेशप्रसाद भट्टले जानकारी दिए । आफ्नै आमामाथि बलात्कारको आरोप लागेका ती युवा गत असार ३१ गते पक्राउ परेका थिए । प्रहरी हिरासतमै रहेका बेला स्वाब परीक्षण गर्दा कोरोना पोजिटिभ देखिएको थियो । थुनुवामा कोरोना देखिएपछि समुदायमा कोरोना फैलिएको आशंकामा सम्पर्कमा रहेका घरपरिवारका सदस्यको स्वाब संकलन गरिएको भट्टले बताए । थुनुवा संक्रमितलाई जिल्ला अस्पातलको आइसोलेसनमा राखिएको छ । यसअघि थुनुवाको संम्पर्कमा रहेका २० प्रहरी, ३ जना अन्य थुनुवा, पाटन प्राथमिक स्वास्थ्य केन्द्रमा कार्यरत ए जना डाक्टर र र भारतबाट फर्केका २ जनासहित २६ जनाको कोरोना परीक्षण गरिएकोमा सबैको रिपोट नेगेटिभ आएको थियो । इलाका प्रहरी कार्यालय पाटनमा कार्यरत प्रहरीहरुको कोरोना रिपोट नेगेटिभ आएपछि सेवाग्राहीलाई आवतजावत गर्न दिइएको छ । गत सोमबारदेखि सेवाग्राहीका लागि बन्द गरिएको इलाका प्रहरी कार्यालय प्रहरीहरुको कोरोना रिपोट नेगेटिभ आएपछि खुला गरिएको प्रहरी निरीक्षक धनदेव साउँदले बताए ।"
एक सातामा कोरोनाबाट विदेशमा २८ नेपालीको मृत्यु,"काठमाडौं : विदेशी भूमिमा कोरोना भाइरस संक्रमणका कारण नेपालीको निधन हुने क्रम बढेको छ । विश्वव्यापी महामारीका रुपमा फैलिएको कोरोना भाइरस ९कोभिड१९० को संक्रमणका कारण विदेशमा हालसम्म १८९ जना नेपालीको मृत्यु भएको छ। गैरआवासीय नेपाली संघ अन्तर्गतको स्वास्थ्य समितिका अनुसार यो सातामात्रै विदेशी भूमिमा थप २८ जना नेपालीको ज्यान गएकोे छ । समितिका संयोजक डा संजीव सापकोटाका अनुसार नेपालीको जनघनत्व बढी भएका भारत तथा खाडी मुलुकका कोरोनो जोखिम बढ्दै गएको छ । अल इन्डिया इष्टिच्युट अफ मेडिकल साइन्स नयाँ डिल्लीमा कार्यरत डा। सागर पौडेलका अनुसार भारतमा मात्र यो साता २५ जनाको निधन भएको छ । भारतको महाराष्ट्रमा रहेका नेपाली कोरोनाबाट बढी प्रभावित छन् । यस साता दक्षिण अफ्रिकामा पहिलो पटक एक नेपालीको मृत्यु भएको छ । साउदी अरबमा २ जनाको संक्रमणकै कारण ज्यान गएको छ । योसँगै संक्रमणका कारण विदेशी भूमिमा निधन हुने नेपालीको संख्या एक सय ८९ जना पुगेको हो । संघका अनुसार कोरोना संक्रमणका कारण भारतमा मात्रै २५ जना नेपालीको ज्यान गएको छ । यूरोपेली मुलुक लग्जेम्वर्गमा ३५ नेपाली एकैपटक संक्रमित भएका छन् । समितिका अनुसार पारिवारिक जमघटमा ९वैवाहिक वर्षगाँठ० मा सहभागीसहित ३५ जनामा संक्रमण पुष्टि भएको हो । संक्रमितमध्ये एक जनाको अवस्था गम्भीर छ । अहिलेसम्म विश्वमा ३८ देशमा रहेका नेपाली कोरोना भाइरसबाट संक्रमित भएका छन् । जापान, अमेरिका, भारत, रसिया, साउदी अरब, कतारा लगायत मध्यपूर्वका केही देशमा रहेका नेपालीहरुमा भने अझै कोरोना भाइरसको संक्रमण रोकिएको छैन् । सचेत भएर सुरक्षित रहन सापकोटाले सुझाएका छन् । समितिले विश्वभर कोरोना भाइरसको संक्रमणदर वृद्धि हुँदै गएपछि चिन्ता व्यक्त गरेको छ । समितिले स्पेन, बेल्जियम,बेलायत, अमेरिका लगायतका देशमा पुनः कोरोना भाइरसको संक्रमण वृद्धि हुन थालेपछि नेपाली समुदायलाई समेत सचेत रहन आग्रह गरेको छ ।समितिले कोरोना भाइरसको दोस्रो लहर सुरु हुनसक्ने सम्भावना बढ्दै गएको निष्कर्ष निकाल्दै सार्वजनिक यातायात तथा अन्य मानिसहरु भेला हुने स्थलमा मास्कको अनिवार्य प्रयोग गर्न आग्रह गरेको गैरआवासीय नेपाली संघको कोभिड१९ उच्चस्तरीय समितिका प्रेस संयोजक चिरण शर्माले बताए । ३७ हजार ४ सय नेपाली स्वदेश फर्किए कोरोना भाइरस संक्रमणका कारण विदेशमा अलपत्र ३७ हजार ४२४ जना स्वदेश फर्किएका छन । गैरआवासीय नेपाली संघ, नेपाली दूतावास र कुटनीतिक नियोग लगायतसँगको सहकार्यमा समस्यामा परेका नेपाली स्वदेश फर्किरहेका छन् । विदेशमा रहेका नेपालीको उद्धारका लागि सरकारले थप ५४ वटा चार्टर्ड उडान अनुमति दिएको छ । उद्धार उडान आगामी शनिबारसम्म हुनेछ । जापान, मलेसिया, चीन, कुनमिङ, अस्ट्रेलिया, जेद्दा, दुबई, रियाद, कुवेत, कतार, दमाम, अबुधाबी र सारजाहाबाट नेपाली स्वदेश फर्किने छन् । गैरआवासीय नेपाली संघले ती स्थानमा रहेका समन्वय समितिलाई आवश्यक सबै सहयोग गर्न निर्देशन दिइसकिएको समितिका प्रेस संयोजक चिरन शर्माले जानकारी दिए । यो साता भारतसहित २९ वटा मुलुकबाट उद्धार उडान भएको थियो ।"
न्यायमूर्तिको चित्त र नागरिकका प्रश्न,"दलीय भागबन्डामा हुने नियुक्तिले सक्षम र इमानदार व्यक्तिलाई पछि पारेको मात्र छैन; दलसँगको निकटताले न्यायाधीशको निश्पक्षतामा ह्रास आएको छ। मलाइ लाग्थ्यो शक्ति प्रहरीको पोसाकमा हुन्छ तर होइन रहेछ। शक्ति त पदमा पो हुने रहेछ यो भनाइ भारतीय मिडियामा लेडी सिंघमको नामले चर्चित महिला प्रहरी जवान सुनिता यादवको हो। गुजरातको सुरतस्थित वाराछा प्रहरी चौकीमा कार्यरत महिला प्रहरी जवान सुनिता ८ जुलाईमा आफ्नो ड्युटीमा खटिएकी थिइन्। त्यसै रात कफ्र्यु उल्लंघन गरेर आफ्नै अगाडिबाट जाँदै गरेको कारलाई रोकिन्। रोकिएको कारबाट केही युवा बाहिर निस्किए र तीमध्येको एकजनाले आफू गुजरात प्रान्त सरकारको स्वास्थ्यमन्त्री किशोर कनानीका छोरा प्रकाश कनानी भएको परिचय दियो। सुनिताले कफ्र्यु उल्लंघन किन गरेको भन्दै गाडी नियन्त्रणमा लिएर कानुनको कुरा गरिन् तर मन्त्रीको छोरोले पावरको कुरा गर्यो। मैले चाहेँ भने तँलाई तीन सय ६५ दिन सडकमा उभ्याइदिने धम्की दियो। सुनिताले गरेर देखाउन चुनौती दिइन्। प्रकाशले बुवालाई गुहार्यो र मन्त्री बाबुले छोरालाई छाडिदिन आदेश पनि दिए। सुनिताले प्रधानमन्त्री आए पनि छाड्दिन भन्दिइन्। मन्त्रीका छोरा र सुनिताबीचको भनाभनले उग्र रूप लिएपछि उनले घटनाको रेकर्ड पनि गरिन्। उनले पहिले पनि यस्ता घटनाको सामना गरेकी तर डिपार्टमेन्टले प्रमाण छैन भनेर टार्ने काम गरेकाले यसपटक घटनाको भिडियो रेकर्ड गरिन्। उनको भिडियो सामाजिक सञ्जालमा भाइरल भएपछि पब्लिकले उनलाई लेडी सिंघमको उपमा दिएका छन्। उनको कदम साहसिक हुँदाहुँुदै पनि कतिपयलाई सन् २०१२ मा नयाँदिल्लीमा भएको निर्भया बलात्कार घटनाले पनि तर्सायो, रातको समय एक्ली महिला, एक हुल पुरुष धन्न अप्रिय घटना भएन। सुनिताकै कारणले मन्त्रीका छोरा र उनका साथीहरू जुलाई ११ मा पक्राउ त परे तर तुरुन्तै धरौटीमा छुटे। दुर्भाग्यवश सुनिताले आफ्नो डिपार्टमेन्ट र सिनियर अफिसरहरूका साथ पाउन सकिनन्। राजनीतिक दबाबका कारण उनलाई अर्को ठाउँमा सरुवा गरियो। उनको परिवारलाई ज्यान मार्ने धम्की आउन थालेका छन् तैपनि उनले हिम्मत हारेकी छैनन् र आईपीएस अफिसर बनेर पुनः प्रहरीमा सेवा गर्ने अठोटसहित पदबाट राजीनामा दिएकी छन्। सुनिताले विभिन्न अन्तर्वार्तामा दुइटा महत्वपूर्ण कुरा भनेकी छन्। पहिलो, काम गर्न उसको पदीय हैसियतले पनि महत्व राख्छ। दोस्रो, प्रहरी, राजनीतिक नेता र प्रभाववालाको ठूलो नेक्सस अर्थात् गठबन्धन छ। उनको भनाइको अर्थ हो प्रहरी, नेता र प्रभाववालाहरूको नेक्ससका कारण आपराधिक घटना हुने, ढाकछोप गर्ने र अपराधीलाई उम्काउने गरिन्छ। त्यसैले जनताले न्याय पाउँदैनन्। सुनिताको यो भनाइले सिंगो दक्षिण एसियाली देशको अवस्थालाई उजागर गर्छ। एक कनिष्ठ महिला प्रहरी जवानले न्यायका पक्षमा बोल्दा ज्यान गुमाउनुपरे पनि नपछुताउने अठोटले भारतभर चर्चा पाइरहँदा नेपालमा उच्च र सबैभन्दा सम्मानित पदमा आसीन व्यक्तिको विवादास्पद फैसलाले चर्चा पाएको छ। आठ वर्षअघि पत्नी हत्या अभियोगमा दोषी ठहर भई सर्वस्वसहित जन्मकैदको सजाय सुनाइएका सशस्त्र प्रहरीका पूर्वडीआईजी रञ्जन कोइराला आठ वर्ष ६ महिनाको कैदसजाय भुक्तानपछि गत साउन ८ गते बिहीबार रिहा भएका छन्। सर्वोच्च अदालतका प्रधानन्यायाधीश चोलेन्द्रशमशेर जबरा र अर्का न्यायाधीश तेजबहादुर केसीको संयुक्त इजलासले जन्मकैदको सजायलाई घटाएर आठ वर्ष ६ महिनामा झारेपछि उनी रिहा भएका हुन्। छोरीको हत्यारालाई सर्वस्वसहित जन्मकैदको ठहरसहित जेल चलान गरेपछि केही राहत महसुस गरेका गीता ढकालका पीता हरेराम ढकाल सर्वोच्चको फैसलाले आहत भएका छन्। छोरीको वियोगले दृष्टि गुमाएकी पत्नीलाई घरमा छाडेर न्यायको भिख माग्दै माइती घर मण्डला, कानुनविद्को दैलो र सञ्चार गृहतिर भौंतारिरहेका छन्। ७२ वर्षीय हरेरामले न्यायको खोजी गरिरहँदा आमजनतालाई पनि उनका पक्षमा उभिएर न्यायालय र न्यायमूर्तिप्रति प्रश्न उठाउन बाध्य पारेको छ। शक्ति पृथकीकरणको सिद्धान्तअनुसार राज्यका तीन अंग कार्यपालिका, व्यवस्थापिका र न्यायपालिकामध्ये न्यायपालिका सबैभन्दा सम्माननित निकाय हो। व्यवस्थापिका र कार्यपालिकाप्रति प्रायः प्रश्न उठ्छन र प्रश्न उठ्नु सामान्य मानिन्छ। न्यायपालिका जनताको आस्थाको केन्द्र हो र त्यसमाथि प्रश्न उठ्नु सामान्य होइन। रञ्जन कोइराला रिहाइले न्यायपालिका नराम्रो विवादको घेरामा तानिएको छ। सर्वोच्चको यो फैसलाले न्यायको हत्या भो भन्दै माइतीघर मण्डलामा प्रदर्शन भइरहेका छन्। सञ्चारमाध्यममा बहस चलिरहेका छन् भने सामाजिक सञ्जालमार्फत व्यापक विरोध जनाइएको छ। सडकको भीड र पीडितको भावनालाई आधार मानेर अदालतले फैसला दिने होइन, सत्यतथ्य, सबुत, प्रमाण, साक्षी र बयानका आधारमा नै दिने हो। तर हाल माइतीघर मण्डलामा देखिएको भीड र हरेराम ढकालको भावना अदालतले नै प्रदान गरेको न्यायमाथि भएको अन्यायका विरुद्धमा हो। लाखौं छोरीचेलीको जीवन रक्षाका लागि हो। यो फैसलाले स्थापित गर्ने डरलाग्दो नजिरका विरुद्धमा हो। सर्वोच्चको फैसलाविरुद्धमा आम जनताले मात्रै नभई कानुनका ज्ञाता र पूर्वन्यायाधीशहरूले समेत प्रश्न उठाएका छन्। योजनाबद्ध रूपमा गरिएको हत्यालाई आवेशप्रेरित भवितव्य भनेर व्याख्या गरिएको छ। खारेज भइसकेको मुलुकी ऐन अदालती बन्दोबस्तको १८८ प्रयोग गरेर सजाय घटाइएको छ, नयाँ कानुनको अपव्याख्या गरिएको छ, सबालक भइसकेका छोरालाई नाबालक भनिएको छ र स्वीकार नै नगरिएको कसुरलाई सहुलियत दिएर कैद सजाय घटाइएको छ। तसर्थ सर्वोच्चको निर्णय त्रुटिपूर्ण भएको कानुनविद्को तर्क छ। कानुनी भाषामा त्रुटिपूर्ण भनिए पनि जनताले विशुद्ध कानुनी त्रुटिका रूपमा लिएका छैनन्। रञ्जन कोइरालाले गीता ढकाललाई मारेर, टुक्रा पारी टिस्टुङको जंगलमा लगेर जलाएको भन्ने प्रहरीको अनुसन्धान, त्यसकै आधारमा जिल्ला अदालत र पुनरावेदन अदालतले सुनाएको सर्वस्वसहितको जन्मकैदको फैसला र त्यही फैसलालाई सदर गरेको सर्वोच्च अदालतले न्यायाधीशको चित्तमा लागेर एघार वर्ष ६ महिना कैद सजाय घटाउने फैसलाप्रति जनताको अनगिन्तस् प्रश्न छन्। हत्यारा रञ्जन कोइराला पूर्वडीआईजी नभएर सामान्य सिपाही भएको भए न्यायामूर्तिको चित्तले के देख्थ्यो होला ? हत्या भएकी गीता ढकालकै कारण र जरियाबाट प्रतिवादी आवेशमा आई उठेको रिसबाट हत्या भएको भन्ने एकतर्फी कुरालाई कसरी पत्याउने ? पत्नीले रिस उठाएको कारण मैले हत्या गरेको भन्दै अन्य हत्यारा पनि आउलान् के उनीहरूलाई पनि चित्तमा लाग्यो भन्दै यसरी नै कैद सजाय कम गर्दै जाने ? यही नजिरलाई आधार मानेर फैसला दिँदै जाने हो भने न्यायको हालत के होला ? धेरैले चासो राखेको सर्वोच्चको यो फैसलाप्रति राजनीतिक वृत्त भने मौन छ। पूर्वप्रधानमन्त्री बाबुराम भट्टराई र कानुन व्यवसायसँग सम्बन्धित एकाध नेताबाहेक कसैले पनि यस सम्बन्धमा बोलेका छैनन्। सरकारका गतिविधिमा तुरुन्तै प्रतिक्रिया दिने नेपाली कांग्रेसका युवा नेता गगन थापा र नेकपाका नेता भीम रावलसमेत मौन देखिन्छन्। राष्ट्रिय जनमोर्चाका अध्यक्ष चित्रबहादुर केसीले आफू संसदीय सुनुवाइ समितिमा रहँदा २०७१ मा हालका प्रधानन्यायाधीशलाई न्यायाधीश नियुक्ति गर्नु हुँदैन भनेको र भीम रावल, गिरिराजमणि पोख्रेललगायतका नेताले सुरुमा समर्थन गरे पनि पछि साथ नदिएको बताएका छन्। पुनरावलोकनपछिको फैसला केवल फैसला मात्र नभएर न्यायसहितको फैसला हुनेछ। त्यो फैसलाले गीता ढकालका पिता हरेरामले न्यायको श्वास त फेर्नेछन् नै; निराश भएका निर्मला पन्त र अंगिरा पासीका आमाहरूमा पनि न्यायको आशा पलाउनेछ। पूर्वप्रधानन्यायाधीश गोपाल पराजुलीले हालका प्रधानन्यायाधीश न्यायिक टिप्पणीमा परेका व्यक्ति भन्दै हालको विवादित निर्णयपश्चात् उनले नैतिकताका आधारमा राजीनामा दिनुपर्ने बताउँछन्। उनले हालका प्रधानन्यायाधीशका पछाडि ठूलो राजनीतिक शक्ति रहेको र त्यही शक्तिका आडमा काम गरेको दाबी गरेका छन्। महान्यायाधिवक्ता र प्रधानन्यायाधीश चोलेन्द्रशमशेर जबरा एउटै फर्ममा काम गरेकाले महान्यायाधिवक्ताले छिटोछिटो फैसला तयार गरेर रातरात पेसी तोकेर उनलाई बचाउन साजिस सुरु गरिसकेको आरोप लगाएका छन्। गोपाल पराजुलीको भनाइमा केही पूर्वाग्रह त होला तर पूर्वप्रधानन्यायाधीशको दाबीलाई त्यत्तिकै बेवास्ता गर्न मिल्दैन। फैसला भएको दिनदेखि रिहाइ हुने बेलासम्म कुनै प्रतिक्रिया नदिएको महान्यायाधिवक्ताको कार्यालयले रिहाइपश्चात् पुनरावलोकनको निवेदन दर्ता गर्यो। सम्भवतः यो सर्वत्र विरोधको परिणाम पनि हुन सक्छ। उक्त निवेदनमा सर्वोच्च अदालतले पुनरावलोकनको अनुमति पनि दिएको छ। पुनरावलोकनको अनुमतिसँगै देशको सर्वोच्च न्यायालय र न्यायमूर्ति आफैं पनि न्यायको कठघरामा छन्। यस फैसलाका सम्बन्धमा कानुनविद्ले औंल्याएको त्रुटि सही हो भने सर्वोच्च अदालतसँग केवल दुइटा मात्र विकल्प छन्। मौजुदा फैसला सदर गर्ने या सच्याउने। निर्णय सच्याएर हत्यारालाई पुनः जेल पठाउँदा पीडितले न्याय पाएको अनुभव गर्ने नै छन्, न्यायालयको गरिमा पनि बढ्नेछ,। सोही फैसला सदर गर्यो भने पीडकले उन्मुक्ति मात्रै पाउँदैन, दूरगामी असर पार्ने डरलाग्दो नजिर स्थापित हुनेछ र न्यायालयप्रति जनताको विश्वासमा आँच आउनेछ। फैसला सच्चियो भने पनि प्रधानन्यायाधीशका हकमा जनताले प्रश्न उठाइरहनेछन् र उनका अघि दुई विकल्प हुनेछन्, राजीनाम दिएर अदालतको गरिमा जोगाउने या महाभियोगको सामना गर्ने। पछिल्ला केही प्रधानन्यायाधीश लगातार विवादको घेरामा तानिएका छन्। न्यायालयमाथिको जनआस्था र न्यायाधीशको गरिमा जोगाइराख्न उनीहरूले गर्ने निर्णयमा भन्दा पनि उनीहरूको नियुक्तिमा गम्भीरता देखाउनुको विकल्प छैन। दलीय भागबन्डामा हुने नियुक्तिले सक्षम र इमानदार व्यक्तिलाई पछि पारेको त छ नै; राजनीतिक दलसँगको निकटताले न्यायाधीशहरूको निश्पक्षतामा ह्रास आउन सक्छ, जुन न्यायालयको स्वतन्त्रतामा वाधक हुन सक्छ। अठारौं शताब्दीका ब्रिटिस न्यायाधीश सर विलियम ब्ल्याकस्टोनले भनेका छन्, कानुन नभनेको जनताको भावनाको मूर्तरूप हो। त्यही कानुनका आधारमा दिइने फैसलालाई नै जनताले न्यायका रूपमा स्वीकार गर्छन् र अदालतलाई न्यायका लागि अन्तिम आस्थाको केन्द्र मान्छन्। तर कानुनको अपव्याख्या गरेर सुनाइने फैसलाले जनताको भावनाको सम्बोधन गर्दैन र त्यो फैसलालाई जनताले न्यायका रूपमा स्वीकार गर्दैनन्। रञ्जन कोइरालाको रिहाइको फैसलाप्रति जनताले जनभावनाको सम्बोधन नगरेको भन्दै प्रधानन्यायाधीशको चित्तउपर प्रश्न उठाएका छन्। त्यस प्रश्नको जवाफस्वरूप सर्वोच्चले पुनरावलोकनका लागि अनुमति दिएको छ। आशा गरौं, पुनरावलोकनपछिको फैसला केवल फैसला मात्र नभएर न्यायसहितको फैसला हुनेछ। त्यो फैसलाले गीता ढकालका पिता हरेरामले न्यायको श्वास त फेर्नेछन् नै; हालको निर्णयले निराश भएका निर्मला पन्त र अंगिरा पासीका आमाहरूमा पनि न्यायको आशा पलाउनेछ।"
धौलागिरी अस्पतालका कामदारलाई कोरोना,"बागलुङ : धौलागिरी अस्पताल बागलुङको सी ब्लक भवन निर्माणमा खटिएका एक कामदारलाई कोरोना संक्रमण पुष्टि भएको छ। लकडाउन खुल्ला भएसँगै अस्पतालको सी ब्लक भवन निर्माणका लागि महोत्तरीबाट आएका एक युवामा आइतबार कोरोना संक्रमण पुष्टि भएको हो। अस्पतालको निर्माण सम्बन्धि कामका लागि एकै गाउँबाट आएका १७ जनामध्ये पीसीआर परीक्षणका क्रममा एक युवकमा मात्र कोरोना संक्रमण देखिएको धौलागिरी अस्पतालका सूचना अधिकारी तिर्थराज गौतमले जानकारी दिए। उनीहरु चार दिन अघि अस्पतालको कामका लागि आएर सबै एकै ठाउँमा बस्दै आएका छन्। कोरोना संकट र लकडाउनका कारण अस्पताल भवनको काम ठप्प थियो, लकडाउन खुल्ला भए सँगै काम शुरु गर्ने भएकाले आएका थिए, उनले भने, पीसीआर परीक्षण गर्दा कोरोना देखिएकाले अस्पतालको आइसोलेसनमा राख्ने तयारी छ। अन्य १६ जनाको नेगेटिभ आएपनि संक्रमण हुने सबैसँगै बसेको हुनाले अब क्वारेन्टाइनमा राखेर केही दिनपछि पुनः स्वाब परीक्षण गरिने सूचना अधिकारी गौतमले जानकारी दिए।"
बालबालिकाको अधिकारका पक्षमा,"बालबालिका मुलुकको विकासको गतिका लागि मुख्य आधार हुन्। मुलुकलाई नयाँ ढाँचा, पद्धति, गति एवं स्वरूपमा विश्व प्रतिस्पर्धामा उभ्याउन बालबालिकाको योगदान महŒवपूर्ण हुन्छ। बालबालिकाको क्षमता विकासका साथै असल दिशानिर्देशका लागि घरपरिवारदेखि स्थानीय, प्रदेश एवं संघीय तहसम्मका राज्यका सबै संयन्त्रको सक्रिय सहभागिता जरुरी भएको छ। राज्यका सम्पूर्ण संयन्त्रलाई बालबालिकाको विकासमा क्रियाशील गराउन पर्याप्त कानुन, नीति, योजना एवं कार्यक्रम कार्यान्वयनमा छन्। नेपालको संविधानले बालबालिकाको हकलाई मौलिक हकका रूपमा व्यवस्था गरी बालबचाउ, बालसंरक्षण, बालविकास र बालसहभागिताजस्ता विषय समेटी सर्वांगीण विकासको प्रत्याभूत गरेको छ। बालबालिकासम्बन्धी ऐनका साथै नियमावलीका साथै संयुक्त राष्ट्रसंघीय बालअधिकारसम्बन्धी महासन्धि १९८९ तथा अन्य बालअधिकारसम्बन्धी अन्तर्राष्ट्रिय सन्धि र इच्छाधीन आलेखहरूमा गरेको प्रतिबद्धताअनुरूप सरकारले बालअधिकारसम्बन्धी नीति, योजना, रणनीति साथै आवधिक कार्यक्रमसमेत कार्यान्वयन गर्दै आएको छ। बालबालिकाको संरक्षण एवं विकासका लागि पर्याप्त कानुनी, नीतिगत एवं संस्थागत व्यवस्था भएको भए पनि यस क्षेत्रमा स्थानीय तहसम्मको सहभागिता मजबुत हुन नसकेकैले अपेक्षित उपलब्धि हासिल हुन सकेको छैन। यस सन्दर्भमा घरपरिवारदेखि स्थानीय तह, प्रदेश तहका साथै संघीय तहसम्मको सहभागिता, सहकार्य र संवेदनशीलता जरुरी भएको छ। बालबालिकाको संरक्षण एवं विकासका लागि बालअधिकारको बहस लामो समयदेखि हुँदै आएको भए पनि यस सम्बन्धमा सचेतनाका आधार घरपरिवारसम्म मजबुत हुन सकेको छैन। मुलुकको आवश्यकता, विश्व परिवेशअनुकूलको बालसंरक्षण एवं बालविकासका लागि घरपरिवारसम्म उपयुक्त संस्थागत आधार मजबुत गराउन आवश्यक भएका सन्दर्भमा बालबालिकाको अधिकारको सम्मान, संरक्षण, प्रवद्र्धन र परिपूर्तिका लागि मौजुदा कानुनी एवं नीतिगत व्यवस्थालाई स्थानीय तहसम्म सर्वव्यापक गराई आत्मसात गराउनु जरुरी छ। बालबालिकाको अधिकार, संरक्षण एवं विकासलाई घरपरिवारसम्म सुनिश्चित गर्नका लागि नेपालको संविधानमै प्रत्येक बालबालिकालाई आफ्नो पहिचानसहित नामकरण र जन्मदर्ताको हक हुने, परिवार तथा राज्यबाट शिक्षा, स्वास्थ्य, पालनपोषण, उचित स्याहार, खेलकुद, मनोरञ्जन तथा सर्वांगीण व्यक्तित्व विकासको हक हुने, प्रारम्भिक बालविकास तथा बालसहभागिताको हक हुने, कलकारखाना, खानी वा यस्तै अन्य जोखिमपूर्ण काममा लगाउन नपाइने, बालबालिकालाई बालविवाह, गैरकानुनी ओसारपसार र अपहरण गर्न वा बन्धक राख्न नपाइने, कुनै पनि बालबालिकालाई सेना, प्रहरी वा सशस्त्र समूहमा भर्ना वा प्रयोग गर्न वा सांस्कृतिक वा धार्मिक प्रचलनका नाममा कुनै पनि माध्यम वा प्रकारले दुव्र्यवहार, उपेक्षा वा शारीरिक, मानसिक, यौनजन्य वा अन्य कुनै प्रकारको शोषण गर्न वा अनुचित प्रयोग गर्न नपाइने, कुनै पनि बालबालिकालाई घर, विद्यालय वा अन्य जुनसुकै स्थान र अवस्थामा शारीरिक, मानसिक वा अन्य कुनै किसिमको यातना दिन नपाइने, प्रत्येक बालबालिकालाई बालअनुकूल न्यायको हक हुने, असहाय, अनाथ, अपांगता भएका, द्वन्द्वपीडित, विस्थापित एवं जोखिममा रहेका बालबालिकालाई राज्यबाट विशेष संरक्षण र सुविधा पाउने हक हुने व्यवस्था गरिएको छ। यसरी संविधानमा व्यवस्था गरिएको बालबालिकाको मौलिक हकको व्यवस्थाविपरीतका कार्य कानुनबमोजिम दण्डनीय हुने र त्यस्तो कार्यबाट पीडित बालबालिकालाई पीडकबाट कानुनबमोजिम क्षतिपूर्ति पाउने हक हुने सुनिश्चिततासमेत गरिएको छ। संविधानको भावनाअनुरूप बालबालिकाको संरक्षण एवं विकासका लागि कानुनी एवं संस्थागत आधार मजबुत गराउन बालबालिकासम्बन्धी ऐन २०७५ मा समेत बालबालिकाको विभिन्न अधिकारका साथै विभिन्न संस्थागत संरचनाको स्पष्ट व्यवस्था गरिएको छ। यस ऐनले मूलतः बाँच्न पाउने अधिकार, नाम, राष्ट्रियता र पहिचानको अधिकार, भेदभावविरुद्धको अधिकार, बाबुआमासँग बस्ने र भेटघाट गर्ने अधिकार, संरक्षणको अधिकार, सहभागिताको अधिकार, अभिव्यक्ति स्वतन्त्रता र सूचनाको अधिकार, संस्था खोल्ने र शान्तिपूर्वक भेला हुने, गोपनीयताको अधिकार, अपांगता भएका बालबालकिाको विशेष अधिकार, पोषण तथा स्वास्थ्यको अधिकार, खेलकुद, मनोरञ्जन तथा सांस्कृतिक अधिकार, शिक्षाको अधिकारको सुनिश्चितता गरेको छ। यस्ता अधिकारलाई व्यवहारमा अनुभूति गराउन विषयगत मन्त्रालयको कार्य जिम्मेवारीमा बालबालिकाको सवाललाई समेट्नुका साथै सरकारको आवधिक एवं वार्षिक नीति योजनामा उच्च प्राथमिकतामा राखिएको छ। सामाजिक दायित्वका यी क्षेत्रका कार्यक्रम र स्रोत सुनिश्चिततामा संघीय सरकारसमेत चनाखो र नियन्त्रक हुन आवश्यक छ। कानुनी एवं नीतिगत रूपमा व्यवस्था गरिएका बालबालिकाको संरक्षण एवं विकासका कार्यलाई व्यवहारमा प्रभावकारी गराउन बालबालिकाविरुद्धको कसुरजन्य कार्यको आरोपमा नियन्त्रणमा लिन निगरानी कक्षको स्थापना गर्ने, बालअदालतको व्यवस्था गर्ने, बालसुधार गृहको व्यवस्था गर्नुपर्ने, केन्द्रदेखि जिल्ला तहसम्म बाल न्याय समिति राख्नुपर्ने व्यवस्था भएको छ। यसका अतिरिक्त बालबालिकाको अधिकार एवं सवाललाई उच्च प्राथमिकता दिई कार्यान्वयनलाई प्रभावकारी गराउन मन्त्रीस्तरीय राष्ट्रिय बालअधिकार परिषद् गठन भएको, पदेश र स्थानीय तहको बालअधिकार समिति गठन गर्ने साथै हरेक स्थानीय तहमा बालकल्याण अधिकारी रहने, बालकोष, पुनस्र्थापना केन्द्र, प्रोवेसन अधिकारी राख्ने, बालबालिका खोजतलास नं १०४ (नेपाल प्रहरीमार्फत), बाल हेल्पलाइन १०९८ जस्ता संस्थागत व्यवस्थाको सुनिश्चितता गरिएको छ। संघीय तहदेखि स्थानीय तहसम्मको यस्तो संस्थागत व्यवस्थालाई क्रियाशील गराउन नसक्दा बालबालिकाको हक अधिकार सुनिश्चित गर्ने साथै बालसंरक्षण र विकासमा गर्ने कार्य गतिशील हुन नसकेको तथ्य स्पष्ट छ। बालअधिकार सुनिश्चित गरी उनीहरूको संरक्षण र विकासमा संघीय तहदेखि स्थानीय तहसम्मका सरोकारवाला निकाय, सामाजिक संघसंस्था, सरकारी एवं गैरसरकारी निकायसमेतको सहकार्य, समन्वयलाई क्रियाशील गराउनु अपरिहार्य छ। बालबालिकाको सरक्षण र विकासका लागि भएका कानुनी, नीतिगत साथै संस्थागत व्यवस्थाको जानकारी घरपरिवारसम्म पर्याप्त मात्रामा पुग्न नसकेको तथ्य यथार्थ हो। सरकारको सोच, लक्ष्य साथै आवधिक एवं वार्षिक नीति, योजना, कार्यक्रम कार्यान्वयन प्रक्रियामा रहेका सरकारी एवं गैरसरकारी साथै निजी संस्थासमेतले बालबालिकाको सवाललाई पर्याप्त मात्रामा आत्मसात गर्न सकेका छैनन्। यसमा मूलतः मौजुदा नीति, कानुन, रणनीति एवं कार्यक्रमका सम्बन्धमा वडातहसम्म पर्याप्त मात्रामा प्रचारप्रसार गर्न नसक्नु नै मुख्य समस्याका रूपमा रहेको छ। यसबाट बालबालिकाप्रति राज्यले गरेको राष्ट्रिय एवं अन्तर्राष्ट्रिय प्रतिबद्धता र सो प्रतिबद्धताले सिर्जना गरेको दायित्व निर्वाह कमजोर भएको महसुस गरिएको छ। कानुनी एवं संस्थागत व्यवस्थाका बीचमा तादात्म्य कायम गर्ने र घरपरिवारसम्मको सहकार्य एवं समन्वयलाई व्यवहारमा अनुभूति गराउने कार्यमा एकीकृत प्रयास हुन जरुरी छ। यस सन्दर्भमा संघीय तहदेखि प्रदेश एवं स्थानीय तहका सरकारी एवं गैरसरकारी निकाय साथै घरपरिवारसम्मका सरोकारवालाले बालबालिकासम्बन्धी मौजुदा कानुनी, नीतिगत, योजना एवं कार्यक्रमका साथै संस्थागत व्यवस्थासमेतको जानकारी राख्न जरुरी छ। यसका लागि प्रदेश सामाजिक विकास मन्त्रालयलयले आफूअन्तर्गतका प्रत्येक जिल्लामा सामाजिक विकास कार्यालय स्थापना गरी बालबालिकासम्बन्धी कानुनी एवं संस्थागत व्यवस्थालाई व्यवहारमा अनुभूति गराउने कार्य गर्नु उपयुक्त हुनेछ। मुलुकले संघीय संरचनाबमोजिमको शासन पद्धति अवलम्बन गर्दा स्वाभाविक रूपमा संघीय सरकारका संरचना, जनशक्ति साथै बजेट एवं कार्यक्रमसमेत स्थानीय तहमा हस्तान्तरण हँुदै गएका छन्। बालबालिकासम्बन्धी नीति, कानुन, राष्ट्रिय एवं अन्तर्राष्ट्रिय प्रतिबद्धताले सृजना गरेका राज्यको दायित्व समेत स्थानीय तहसम्म स्वाभाविक रूपमा बाँडिएका सन्दर्भमा सोबमोजिमको जिम्मेवारी एवं कार्यसम्पादन हुन नसकेको यथार्थ हामीसामु रहेकै छ। संघीय तहबाट बालबालिकाको अधिकारका साथै उनीहरूतर्फको जिम्मेवारीका सम्बन्धमा प्रदेश एवं स्थानीय तहलाई पर्याप्त जानकारी दिन एवं सुसूचित गराउन सकिएको छैन। स्थानीय तहबाट हुने सेवा प्रवाह साथै संरक्षणका कार्यका लागि बालबालिकाको संरक्षण एवं विकासका लागि सामाजिक सुरक्षासमेतमा पर्याप्त वित्तीय स्रोत उपलब्ध गराउने कार्य भएको भए पनि यसतर्फका नीति, योजना, प्राथमिकता एवं कार्यक्रम व्यवहारमा नदेखिनुले स्थानीय तहसम्मको सचेतना र संवेदनशीलताको कमी भएको महसुस गरिएको छ। सामाजिक सुरक्षा एवं बालबालिकाका सवाललाई कम आकलन गरी यस क्षेत्रको संरक्षण एवं विकासका लागि बजेट विनियोजन नगर्नेनगराउने प्रवृत्तिले कमजोर शासनको अनुभूति गराएको छ। यस सन्दर्भमा स्थानीय तहसम्मको शासनको नेतृत्वमा रहेका सरकार प्रमुखले बालबालिको हकअधिकार सुनिश्चितता, संरक्षण एवं विकासका लागि आवश्यक नीति, योजना, बजेट, कार्यक्रमको प्रत्याभूत गर्नु अपरिहार्य छ। साथै महिला, बालबालिका, अपांगता भएका व्यक्ति एवं ज्येष्ठ नागरिकजस्ता राज्यको मुख्य दायित्व भएका क्षेत्रको बजेट कम प्राथमिकता क्षेत्रमा खर्च गर्नेगराउने प्रवृत्तिको नियमित निगरानी गरी प्रवृत्ति सुधारका लागि आवश्यक समन्वय, सहकार्य, दबाब एवं नियन्त्रण गर्नु जरुरी भएको छ। सामाजिक दायित्वका यी क्षेत्रका कार्यक्रम र स्रोत सुनिश्चिततामा संघीय सरकारसमेत चनाखो र नियन्त्रक हुन आवश्यक छ। सामाजिक संरक्षण एवं विकास क्षेत्रमा भएको राज्यको मुख्य दायित्व प्रदेश एवं स्थानीय तहबाट निर्वाह गर्न जिम्मेवारी निर्वाह नभएको अवस्थामा संघीय सरकारको प्रत्यक्ष नियन्त्रणमा रहने गरी जिल्लास्तरीय सामाजिक विकास कार्यालय स्थापना गरी ती निकायमार्फत आवश्यक संरक्षण र विकासको सुनिश्चितता गर्ने कार्यलाई बलियो विकल्पका रूपमा लिन सकिने हुन्छ। यसअघि बालबालिकाका सम्बन्धमा प्रदेशका साथै स्थानीय तहसम्मका सरकारी एवं गैरसरकारी निकायको सचेतना, चासो, जिम्मेवारीका साथै आत्मसातको आधार तयार गर्नु जरुरी छ। यसका लागि बालबालिकाको अधिकार, संरक्षण एव विकाससँग सम्बन्धित सम्पूर्ण सूचना सर्वव्यापक गराउनुपर्छ। यस कार्यमा संघीय तहदेखि स्थानीय तहसम्मका सरकारी संयन्त्रका साथै गैरसरकारी संयन्त्र, सामाजिक संघसंस्था र सञ्चारकर्मीको सक्रियता अत्यावश्यक छ। न्यौपाने नेपाल सरकारका सहसचिव हुन्।"
मुहार फेरिँदै मधवापुर,"विराटनगर : सप्तहरीको हनुमाननगर कंकालनी नगरपालिका, वडा नम्बर ४ को मुहार फेरिएको छ । लामो समयदेखि जनप्रतिनिधि विहीन हुँदा विकासले गति नलिएको यस वडामा निर्वाचित वडाध्यक्ष नागेश्वर मण्डलको पहलमा गाउँको मुहार फेरि थालेको हो । गएको स्थानीय तहको निर्वाचनमा निर्वाचित युवा वडाध्यक्ष नागेश्वर मण्डलले वडामा आएको विकासे रकमको सही सदुपयोग गर्दै वडाका टोलहरुको सडक निर्माणसँगै शिक्षामा उल्लेखीय सुधार भएका छन् । मुल सडक पीच गर्नुको साथै ढलान र ग्राभेल गर्ने कामलाई तिव्रता दिइएको छ । मण्डलकै विशेष पहलमा लामो समयदेखि रहेको खेल मैदानलाई आधुनिक रुपामा निर्माणको काम समेत सुरु भएको छ । मैदानको चारै तिर वाल निर्माण भएको छ । अन्य बाँकी काम यसै वर्ष सम्पन गर्ने योजना बनाइएको छ । निर्वाचित भएर आएपछि मण्डलले प्रावि स्तरको सञ्चालनमा रहेको विद्यालयलाई आफ्नै सक्रियतामा माविको रुपमा विस्तार गरी यसको वर्षको एसईई परिक्षामा विद्यार्थीहरु समेत सहभागी भएका छन् । नगर प्रमुश शेलेश साहसँग समन्वय गरेर प्रदेश सरकारको बजेट समेत वडामा ल्याउन सफल भएको अध्यक्ष मण्डल नगरपालिकाको नमुना वडाको रुपमा वडालाई विकास गर्ने योजना रहेको बताए । राजनीतिमा युवा कालदेखि नै सक्रिय भएकाले उनले तत्कालिन मधेश आन्दोलनमा सशक्त भुमिका निर्भाह गरेका थिए । उनले वडाको पश्चिम भएर बग्ने महुलीधारको व्यवस्थापनमा कम्मर कसेर लागेका छन् । नदी छेउमा रहेको ऐलानी जग्गामा गत आर्थिक वर्षमा दुई विगहाको क्षेत्रफलमा पोखरी समेत निर्माण गरेका छन् । वडास्तरमा आम्दनीका स्रोत नरहेकाले वडाध्यक्षले स्थानीय स्तरबाटै वडामा आम्दानीका स्रोत बनाउन समेत लागेका छन् । गाउँ नै हटिया लागाउनुको साथै मधेश आन्दोलनका मार्ग दर्शक स्व गजेन्द्र नारायण सिङको प्रतिमा समेत निर्माण गरेको छ । करिव ८ सय मिटर सडक ढलान गरेको उनले जानकारी दिए । वडाध्यक्ष मण्डलले भने निर्वाचनको बेला गरेको हरेक वाचा पुरा गरेर नै छोड्छु । विकासको काममा स्थानीय स्तरमा विरोध भए मात्र राम्रो विकास हुने भएकाले सवैको सुझावमा विकासको काम अगाडी बढाएको उनले बताए । विरोध गर्नु स्वभाविक हो उनले भने विरोधका बीच विकासले मुहार फेरिएको छ ।"
"मोटरसाइकल दुर्घटनामा दुईको मृत्यु, एकजना घाइते",मलंगवा : सर्लाहीको लालबन्दी नगरपालिका १७ घिमिरे चोकस्थित पूर्व पश्चिम राजमार्गअन्तर्गत मोटरसाइकल दुर्घटनामा दुईजनाको ज्यान गएको छ । दुईवटा मोटरसाइकल ठोक्किँदा दुईजनाको ज्यान गएको जिल्ला प्रहरी कार्यालय सर्लाहीले जनाएको छ । मृत्यु हुनेहरुमा लालबन्दी नगरपालिका ५ का ब्रहम्देव चौधरी र रौतहट जिल्ला ईशनाथ नगरपालिका ७ का ५५ वर्षीय नन्द किशोर साह रहेको छ । ज१ म २३३ र प्रनं २०३००३ प ६६८९ नम्बरको मोटरसाइकल ठोकिएका थिए । ठक्करबाट घाइते भएका चौधरीलाई लालबन्दीस्थित एक अस्पतालमा ल्याउँदा चिकित्सकले मृत घोषित गरेका थिए । त्यसैगरी मोटरसाइकल नं ज १ म २३३ नम्बरका चालक साहको लालबन्दीमा उपचार सम्भव नभएपछि थप उपचारका लागि धनुषाको लालगढ अस्पतालमा लगिएको थियो । त्यहाँ पनि उपचार सम्भव नभएपछि धनुषाकै महेन्द्रनगरतर्फ लैजाँदै गर्दा बाटोमा मृत्यु भएको थियो । साहसँगै पछाडि बसेका रौतहटकै श्याम साहको टाउकोमा चोट लागेको र महेन्द्रनगरस्थित एक हेल्थ केयरमा उपचार भइरहेको प्रहरीले जनाएको छ । मृत्यु हुने चौधरी पनि मोटरसाइकल चालक रहेको प्रहरीले जनाएको छ ।
एकएक जना साक्षी राखेर ओली र प्रचण्ड छलफलमा,काठमाडौं : सत्तारुढ दल नेपाल कम्युनिष्ट पार्टी (नेकपा)का अध्यक्षद्वय केपी शर्मा ओली र पुष्पकमल दाहाल प्रचण्ड ५ दिनपपछि छलफलमा बसेका छन्। अहिले बालुवाटारमा छलफल जारी रहेको छ। १० बजेबाट सुरु भएको छलफलमा नेकपाका बरिष्ठ नेता झलनाथ खनाल र नेता सुवास नेम्वाङ पनि सहभागी रहेको बालुवाटार स्रोतले जानकारी दिएको छ। प्रचण्डले एक्लै ओलीसँग छलफलमा नबस्ने भनेपछि उनको तर्फबाट खनाल र ओलीको तर्फबाट नेम्वाङ पनि बैठकमा सहभागी भएको स्रोतले जनाएको छ। साउन १३ गतेदेखि ओली र प्रचण्डबीच संवाद हुन सकेको थिएन। यसबीचमा दुई अध्यक्षबीच संवादको वातावरण बनाउन महासचिव विष्णु पौडेल र शंकर पोखरेलले दुवै जनासँग भेटघाट र छलफल गरेका थिए।
शिक्षा सुधारको अर्को मौका,"समानरूपमा पाइने स्तरीय शिक्षाले हरेक समुदायका युवामा आत्मविश्वास दिलाउन सक्छ। कोभिड १९ को माहामारीले समाजका धेरै पक्षमा नकारात्मक प्रभाव पारे पनि यसले केही सकारात्मक मौका सिर्जना गरेको छ। वातावरण प्रदूषणको मात्रा कम गर्न निकै सहयोग पुर्याएको छ। मान्छेलाई आफ्नो वास्तविक धरातलको अनुभूत गराएको छ। मानव समुदायलाई कुनकुन कुरा नभइनहुने हुन र केके कुरा नभए पनि जीवन जिउन सम्भव छ भन्ने चेतना दिलाएको छ। स्वास्थ्य र चेतनाको विकास गर्ने शिक्षालाई राज्यले पहिलो प्राथमिकतामा राख्नुपर्दो रहेछ। यी दुई कुरा धन भएकाले किन्न सक्ने व्यापारिक वस्तु हैन रहेछन्, बरु सबैको पहुँच पुग्नुपर्ने कुरा हुन् भन्ने पनि प्रस्ट्याएको छ। परिवर्तन त्यति सजिलो हुने होइन। चाहना राख्दैमा सकारात्मक परिवर्तन सम्भव छैन। भइरहेका विकृति र समस्या हटाएर भइरहेको अवस्थाबाट सकारात्मक अवस्थामा पुर्याउन सचेतता र योजनाबद्ध प्रयास गर्नुपर्ने हुन्छ। चलिरहेको प्रणाली रोकिएको छ, शिथिल भएको छ र फरक परिवेश निर्माण भएको छ भने त्यस्तो अवस्थामा अपेक्षित परिवर्तन गर्न सहज र सम्भव हुन सक्छ। अहिले कोभिड १९ ले विगतदेखि जुन तरिकाले शिक्षा दिइँदै आएको थियो, त्यो रोकिएको छ। रोकिएको अवस्थामा पनि कसैले पनि यथावत् ठ्याक्कै विगतकै जस्तो विद्यालय सञ्चालन हुनुपर्छ भनेको छैन। सबैले अब कसरी बालबालिकाको सिकाइलाई निरन्तरता दिने भनेर सोचिरहेको अवस्था छ। बालबालिकालाई स्तरीय शिक्षा दिलाउने उद्देश्यले सहर पसेकाहरू गाउँ फर्केका छन्। पाखुरामा बल र ताजा दिमाग भएका परिवर्तनका लागि कार्म गर्न र साथ दिन सक्ने युवा, सचेत नागरिक सबै सहर र विदेशमा पसेर गाउँ रित्तिएको अवस्थामा परिवर्तन आएको छ। कोभिडले धेरै मान्छेलाई पुनः एकपटक आफू जन्मेको स्थानतिर पुर्याएको छ। बालबालिका पनि आमाबाबुसँगै बाउबाजेका थलोमा पुगेका छन्। रोजगारका लागि लोग्ने विदेश लाग्नासाथ बालबालिका लिएर सहरको डेरामा पुगेका, खाना पकाउने, खुवाउने र बालबालिकालाई स्कुल पठाउने काम सकेपछि दिनभर फुर्सदमा गफ गरेर बिताउने युवा महिला पनि बालबालिका लिएर गाउँमै पुगेका छन्। कोठा भाडा, निजी विद्यालयको महँगो शुल्क तिरी बालबालिकालाई सहरमा राख्न आर्थिक अवस्थाले नभ्याउने अवस्था आएको छ। गाउँका सामुदायिक विद्यालयलाई राम्रो पारौं र गाउँकै विद्यालयमा आफ्ना बालबालिका पढाउनतिर युवाहरू तयार हुने अवस्था आएको छ। सरकारी विद्यालयले स्तरीय शिक्षा दिन, समुदायलाई विश्वास दिलाउन सकेमा गाउँ र सहरमा गरिखान सक्ने सचेत समुदायले चटक्कै छाडेका सार्वजनिक विद्यालय पुनः तङ्ग्रिने अवस्था आएको छ। निजी विद्यालयमा तिरेको एकचौथाइ रकम मात्र सार्वजनिक विद्यालयलाई दिने हो भने सार्वजनिक विद्यालयमा नयाँ शिक्षक राख्न र अंग्रेजी माध्यममा पढाउन पनि सम्भव हन्छ। विश्वास दिलाएमा बालबालिका मात्र होइन; विद्यालयलाई आर्थिक र अन्य सहायता गर्न पनि समुदाय तयार हुन्छ। सबै बालबालिकाले साँच्चै स्तरीय शिक्षा पाउने वातावरण मिलाउने हो भने हरेक समुदाय र क्षेत्रको सन्तुलित विकास गर्न सम्भव छ। रोजगार र नाफाका लागि खोलिएका निजी विद्यालयका सञ्चालकले फेरि विद्यालय चल्ने हो कि होइन ? सरकारले हिजैको जस्तो अनुकूल वातावरण बनाइदिने हो कि हैन भन्ने सोचिरहेको अवस्था छ। सर्वजनिक शिक्षालाई कमजोर बनाउने र निजीलाई उत्प्रेरित गर्ने कार्य पहिला पनि सरकारको चाहना र सहयोगले नै भएको हो। बाहिर जे भाषण गरे पनि नीतिनिर्माणमा भएकाहरूको मायाममता र लगानीले नै निजी विद्यालय फस्टाएका हुन्। अब कतै त्यस्तो नहुने हो कि ? यस परिवेशबाट सार्वजनिक शिक्षा तथा आम समुदायका बालबालिकाले पाउने शिक्षा नै बलियो र स्तरीय बन्ने हो कि ? सरकारको माथिल्लो ओहोदामा बस्नेहरूको कतै गर्दै आएको भित्री माया नपाइने हो कि भन्ने चिन्तामा निजी विद्यालयका सञ्चालक छन्। हुन त सरकारले सार्वजनिक शिक्षा सुधारको मौका गुमाउँदै आएको छ। धेरै शिक्षक दरबन्दी रिक्त रहेको छानीछानी बजारमा भएका योग्य युवालाई शिक्षण पेसामा भित्र्याउन सक्ने अवस्थामा सुरुमा ५० प्रतिशत आन्तरिक प्रतिस्पर्धा र पछि ७५ प्रतिशत आन्तरिक भनेर प्रतिस्पर्धा घटाइयो। विभिन्न पहुँचका आधारमा विनाप्रतिस्पर्धा अस्थायी राखिएका शिक्षकलाई स्थायी हुन अनुकूल वातावरण मिलाइयो। राजनीतिक परिवर्तन भएको र नयाँ संविधान आएको आवस्थामा शिक्षामा पनि ठूलो परिवर्तन ल्याउन सक्ने सम्भावना छल्दै र छेक्दै पुरानै अवस्था राख्ने प्रयास गरियो। संविधानमै माध्यमिक तहसम्मको शिक्षा व्यवस्थापन गर्ने अधिकार स्थानीय तहको भनेर लेखिएको अवस्थामा स्थानीय सरकारलाई विभिन्न तरिकाले सहयोग गरेको भए शिक्षामा आमूल परिवर्तन गर्न सकिने अवस्थामा पनि विभिन्न तरिकाले विगतकै अवस्थामा राखियो। अब सरकारले के गर्छ ? यो मौका पनि छाड्छ कि परिवेशको फाइदा उठाएर सार्वजनिक शिक्षामा साँच्चै सुधार गर्छ भनेर शिक्षाका जानकार र सरोकारवालाले हेरिरहेको अवस्था छ। युवामा समाजले निर्धारण गरिदिएका सीमा शिक्षाले भत्काउन, आत्मविश्वास जगाउन, सिर्जनात्मकतामा निखार ल्याउन, कठिन परिवेशसँग पनि संघर्ष गर्न, प्रश्नहरू गर्न सहयोग गर्न सक्नुपर्छ। शिक्षा प्राप्त गरेकाले भाग्यले हैन कडा परि श्रमले प्रगति गर्न सकिन्छ र परिस्थितिमा परिवर्तन ल्याउन सकिन्छ भन्ने सोच विकास गराउन सहयोग गर्न सक्नुपर्छ। समाजमा विभेद अन्त्य गर्न, असमानता घटाउन, परिश्रमीलाई उत्प्रेरणा जगाउन, अर्काको कमाइमा रमाउने कार्यलाई निरुत्साहित गर्न सहयोग गर्नुपर्छ। शिक्षाले सबै नागरिकमा वैज्ञानिक सोचको विकास गराउन र अन्धविश्वास हटाउन सक्नुपर्छ। अहिलेको शिक्षाले समाजमा पछाडि परेकालाई आत्मविश्वास जगाउन, असमानता हटाई समानता स्थापित गर्न सहयोग गर्नुको साटो आर्थिक अवस्था कमजोर भएका अभिभावकका बालबालिकामा हामी कमजोर भन्ने भावना सिर्जना गरिदिएको छ। हरेक गरिब परिवारमा जन्मेका बालबालिकाले धनी परिवारमा जन्मेका छिमेकको आफ्नै दौंतरीले टाइ र पोसाक लगाएर बसमा चढेको र आफू फरक पोसाकमा हिँडेर विद्यालय जानुपरेको अनुभवले थिलथिलो पारेको छ। समानताको सोचभन्दा पनि सम्पन्न परिवारमा जन्मन पाउनुको भाग्यले राम्रो शिक्षा पाउन सकिँदो रहेछ र क्षमता राम्रो पार्न सकिँदो रहेछ भन्ने सोच विकास गराएको छ। कस्तो परिवारमा जन्मियो ? त्यसैका आधारमा राम्रोनराम्रो हुने हो। सम्पन्न परिवारमा जन्मिनुले नै शिक्षा रामो पाइने र ठूलो मान्छे बन्न सकिन्छ भन्ने सोच विकास गराइरहेको छ। कर्णाली र मधेसका गाउँमा जन्मनु भनेको सधैं पछाडि पर्नु हो भन्ने सोच युवामा विकास भएको छ। राज्यले चाहने हो भने शिक्षाका वास्तविक फाइदा सबै बालबालिकालाई समानरूपमा दिलाउन सक्छ। जस्तोसुकै परिवारमा, देशको जुनसुकै स्थान र समुदायमा जन्मे पनि कठिन मेहनत र प्रयास गर्ने हो भने राम्रो परिणाम प्राप्त गर्न सकिन्छ भन्ने विश्वास व्यावहारिक रूपमै युवालाई दिलाउन सक्छ। समानरूपमा पाइने स्तरीय शिक्षाले हरेक समुदायका युवामा आत्मविश्वास दिलाउन सक्छ। सबै बालबालिकाले साँच्चै स्तरीय शिक्षा पाउने वातावरण मिलाउने हो भने हरेक समुदाय र क्षेत्रको सन्तुलित विकास गर्न सम्भव छ। सहरी क्षेत्र मात्र हैन; सबै क्षेत्रको विकास गर्न, काठमाडौंकेन्द्रित विकास मात्र हैन, सबै गाउँठाउँमा समेत विकास गर्न पनि शिक्षाले सहयोग पुर्याउँछ। केवल सबै बालबालिकालाई स्वस्थ वातावरणमा हुर्कने, शारीरिक र बौद्धिक विकास गर्ने वातावरण राज्य र सरकारले गर्नुपर्छ। अहिले कोभिड १९ ले ल्याएको अवस्थाले हिजोकै अवस्थामा हैन; सकारात्मक रूपमा फट्को मार्ने र देशलाई समृद्ध बनाउने साधनका रूपमा शिक्षालाई विकास गर्न सक्ने मौका ल्याएको छ।"
लमजुङमा कोरोना नियन्त्रणमा ५० लाख खर्च,"बेंसीसहर : लमजुङमा कोरोना भाइरस (कोभिड १९) रोकथाम तथा नियन्त्रणका लागि जिल्लास्तरीय क्वारेन्टाइन संचालन तथा व्यवस्थापनमा करीब ५० लाख खर्च भएको छ । क्राइसिस म्यानेजमेन्ट सेन्टर (सीएमसी) अर्थात संकट व्यवस्थापन केन्द्रका अनुसार गत आर्थिक वर्षमा मात्रै ४९ लाख ९२ हजार ५ सय ३७ रुपैयाँ २४ पैसा खर्च भएको हो । सीएसमीका अनुसार आइसोलेसन निर्माणका लागि मात्र ११ लाख ३५ हजार २६ रुपैयाँ २४ पैसा खर्च भएको सीएसमीका संयोजक एवं प्रमुख जिल्ला अधिकारी कृष्णप्रसाद शर्माले बताए । उनका अनुसार क्वारेन्टाइन निर्माण तथा संचालन, व्यवस्थापन र आइसोलेनस वार्ड निर्माण, व्यक्तिगत सुरक्षा सामग्री व्यवस्थापनमा करीब ५० लाख खर्च भएको हो । लमजुङ क्याम्पस सुन्दरबजार, सहजीस्थित सहरी विकास कार्यालयको क्वारेन्टाइन, लमजुङ जिल्ला सामुदायिक अस्पतालको आइसोलेसन, जिल्ला समन्वय समितिको आइसोलसन र पछिल्ला क्वारेन्टाइन व्यवस्थापनमा उक्त रकम खर्च भएको सीएमसीले जनाएको छ । पछिल्लो समय जिल्ला समन्वय समितिको आइसोलेसनलाई सहजीस्थित सहरी विकास कार्यालयको भवनमा सारिएको छ । सहरी विकास कार्यालयमा क्वारेन्टाइन हटेपछि सुन्दरबजारको भोटेओडारस्थित भक्तिनमुना माविमा क्वारेन्टाइन राखिएको छ । यस्तै, सुन्दरबजारकै आदर्श बाल मावि र बेंसीसहरको भकुण्डेस्थित बालकल्याण माविमा पनि क्वारेन्टाइन निर्माण गरिएको छ । क्वीक रेन्पोन्स टीम (क्युआरटी) संयोजक एवं सहायक प्रमुख जिल्ला अधिकारी अनिलकुमार शाहीका अनुसार क्वारेन्टाइनमा बसेकालाई खाना, खाना, विदेशबाट आउनेलाई ल्याउने, लैजाने सवारी खर्च, संक्रमित बोक्ने एम्बुलेन्सलगायत शीर्षकमा रकम खर्च गरिएको छ । हालसम्मको क्वारेन्टाइन र आइसोलेसन संचालन तथा व्यवस्थापनको लागि लमजुङका ८ वटै स्थानीय तहले ६६ लाख रुपैयाँ गरी ४८ लाख रुपैयाँ सहयोग गरिसकेका छन् । केही स्थानीय तहको भने पुरै रकम नआइसकेको शर्माले बताए । आइसोलेसन निर्माणका लागि प्रदेश सरकारले ३० लाख रुपैयाँ पठाएको छ । संक्रमितको उपचार तथा व्यवस्थापनको लागि पछिल्लो समय प्रदेश सरकारले प्रत्येक आइसोलेसनलाई ५ लाखका दरले १५ लाख रुपैयाँ पठाएको छ । बेंसीसहर नगरपालिकाको सहजी आइसोलेशन र लमजुङ जिल्ला सामुदायिक अइसोलेशनका लागि ५५ लाख रुपैयाँ र सुन्दरबजारस्थित नमुना सामुदायिक अस्पतालको आइसोलेसनका लागि ५ लाख रुपैयाँ पठाएको छ । प्रदेश सरकारले स्थानीय तहलाई उक्त रकम पठाएकोले अब आइसोलेसनमा रहेका संक्रमितका लागि स्थानीय तहले व्यवस्थापन गर्नुपर्ने भएको छ ।"
पर्सामा संक्रमितको संख्या ५०० नाघ्यो,"वीरगन्ज ः पर्सामा कोरोना संक्रमितको संख्या ५ सय नाघेको छ । शनिबार राति थप ४५ जनामा कोरोना संक्रमण पुष्टि भएसँगै पर्सामा संक्रमितको संख्या ५०७ पुगेको नारायणी अस्पतालका प्रमुख मेडिकल सुपरिटेन्डेन्ट (मेसु) डाक्टर मदन उपाध्यायले जानकारी दिए । वीरगन्जस्थित नारायणी अस्पतालको प्रयोगशालामा शनिबार राति गरिएको पीसीआर परीक्षणमा १४ महिला र ३१ पुरुष गरी थप ४५ जनामा संक्रमण पुष्टि भएको हो । उनीहरु ५ देखि ६० वर्ष उमेरका छन् । मेसु उपाध्यायका उनका अनुसार , शनिबार राति संक्रमण पुष्टि भएका ४५ जनामा आफैँले पैसा तिरेर परीक्षण गराएका ७ जना छन् । अरु ३७ जना भने मास टेस्टिङ र कन्ट्याक्ट ट्रेसिङमा परेकाहरु हुन् । शनिबार राति संक्रमण पुष्टि भएका ४५ जना मध्ये ४३ जना वीरगन्ज महानगरपालिकाका हुन् । वीरगन्ज महानगरपालिका वडा नम्बर ११ श्रीपुरका १६ जना , वडा नम्बर ४ का १५ जना , वडा नम्बर १३ श्रीपुरका ४ जना , वडा नम्बर ३ , ८ र १८ का ११ जना र वीरगन्ज २५ सिर्सिया सुख्खा बन्दरगारका ५ जनामा शनिबार राति संक्रमण पुष्टि भएको हो । शनिबार राति पर्साको ठोरी गाँउपालिकाकाको निर्मलबस्तीका १ जना र सुखुवा प्रसौनी गाँउँपालिका २ का १ जनामा पनि संक्रमण भेटिएको हो । यसअघि शुक्रबार राति पनि पर्सामा एक सांसद सहित ६४ जनामा संक्रमण पुष्टि भएको थियो ।"
"डडेल्धुरामा जीप दुर्घटना, आठ घाइते, तीनजना गम्भीर",डडेल्धुरा : डडेल्धुरामा जीप दुर्घटना भएको छ । शनिबार मात्रै डडेल्धुरामा दुईवटा सडक दुर्घटना भएका थिए।आइतबार बिहान करिब १ बजेतिर जीप दुर्घटना भएको जिल्ला प्रहरी कार्यालय डडेल्धुराले जनाएको छ । धनगढीबाट बझाङतर्फ गइरहेको जीप अमरगढी नगरपालिका७ रातामाटीमा दुर्घटना हुँदा आठजना घाइते भएका छन् । तीनजनाको अवस्था भने गम्भीर रहेको जनाइएको छ । धनगढी बाट बझाङतर्फ गइरहेको सुप प्रदेश ०१००१ज ११५५ नंको टाटा सोमो जीप दुर्घटना भएको पोखरा प्रहरी चौकी ईञ्चार्ज सइ शेरबहादुर बढाऐरले बताए । लकडाउन खुलेसँगै सडक दुर्घटना बढेको छ । जिल्ला डडेल्धुरा अमरगढी नपा ७ पोखरा खानेपानी मोडस्थित भिमदत्त राजमार्गमा धनगढीबाट बझाङतर्फ जाँदै गरेको उक्त जीप अनियन्त्रित भइ रोडबाट अन्दाजी २०० मिटर तल खसेको जिल्ला प्रहरी कार्यालय डडेल्धुराका डीएसपी दधीराम न्यौपानेले जानकारी दिए । जीपमा चालकसहित ८ जना सवार रहेका प्रहरीले जनाए । तीनजनाको अवस्था गम्भीर रहेको डडेल्धुरा अस्पतालले जनाएको छ ।अन्दाजी १२ वर्षीय दुई बालक र एक युवक गरी तीनजनाको अवस्था गम्भीर भएको प्रहरीको भनाइ छ । घाइतेको डडल्धुरा अस्पतालमा उपचार भइरहेको छ । चालकका अनुसार हेन्डलले काम गर्न छोडेपछि दुर्घटना भएको हो । यसअघि शनिबार बिहानै हाइस दुर्घटना हुँदा १७ जना घाइते भएका थिए । भीमदत्त राजमार्ग अन्र्तगत डडेल्धुराको आलिताल गाउँपालिका१ घण्टेश्वर मन्दिर नजिक हाइस दुर्घटना भएको थियो । भारतबाट फर्किएकालाई बझाङतर्फ लैजाँदै गरेको सुप प्रदैश ०१००१ख २३२३ नंको हाइस दुर्घटनामा परेको थियो । उक्त गाडि शनिबार बिहान करिब ३ बजेतिर दुर्घटना भएको जिल्ला प्रहरी कार्यालयले जनाएको थियो ।
कानुनी हकमा अलमल,"खासमा सहरी क्षेत्रमा अध्ययनरत महिलामा सामान्य आफ्नो अधिकारबारेमा जानकार भए पनि ग्रामीण क्षेत्रका महिलामा अझै आफ्नो हक अधिकारबारेमा खासै जानकार नभएको देखिन्छ। खासमा महिला मानव अधिकार भनेको के हो त ? महिलाविरुद्ध हुने सम्पूर्ण भेदभाव उन्मूलनसम्बन्धी महासन्धि (सिड) १९७९ मा सामान्यतः मानव अधिकार सबैका लागि समान भए पनि धेरै लामो समयदेखि महिलाविरुद्ध विभिन्न प्रकारका भेदभाव हुँदै आएको भएर महिलाको फरक अवस्था र फरक आवश्यकतालाई सम्बोधन हुने गरी प्रत्याभूत गरिएको अधिकार नै महिला मानव अधिकार हो भनेर उल्लेख गरिएको रहेछ। महिला अधिकारवादीले सन् १९८१ देखि नै नोभेम्बर २५ लाई महिला हिंसाविरुद्धको अभियान दिवसका रूपमा मनाउँदै आएका छन्। डोमिनिकल गणतन्त्रका मिराबेल दिदीबहिनीमाथि भएको राजनीतिक हिंसाविरुद्धको अभियानस्वरूप यो दिवस मनाउन थालिएको हो। पछि संयुक्त राष्ट्रसंघको १७ डिसेम्बरको १९९९ को महासमितिले पारित गरेको नोभेम्बर २५ लाई महिलाविरुद्ध हुने हिंसा उन्मूलन दिवसका रूपमा मनाउने घोषणाबमोजिम हरेक वर्ष सोही दिन अन्तर्राष्ट्रिय रूपमा यो दिवस मनाउँदै आएको छ। विस १९७४ देखि नारी जागृति संघ स्थापना भएको रहेछ। त्यो समयमा राणाशासनका समयमा यसलाई ठूलो उपलब्धिका रूपमा लिन सकिन्छ। जहाँ नारी त्यस विषयमा जानकार भएर लिन सके पनि नसके पनि कम्तीमा अधिकार दिनुपर्छ भनेर अघि बढेको पाइयो। त्यसै समयमा नारी समिति सती प्रथाको अन्त्य, योगमाया न्यौपाने, नेपाल महिला गठन अर्को राणाशासन अन्त्य २००७ साल भएर विस्तारै नेपाली महिलाका अँध्यारा दिन क्रमशः सकिँदै आएको रहेछ। अझै पनि दूरदराजका महिलाहरू संविधानले केके अधिकारको सुनिश्चितता गरेको छ ? त्यसको प्रयोग कसरी गर्ने र उपयोगका लागि कहाँ जाने भन्नेबारेमा अलमलमै छैनन् र ? मतदान गर्न पाउने अधिकार २००७ सालपछि दिएको रहेछ। शिक्षामा अधिकार जहाँ छोरासरह छोरीले पनि पढ्न पाउने अधिकार दिलाएको रहेछ। शिक्षा अधिकारपछि राजनीतिमा सहभागी हुने अधिकार, विद्यालय स्थापना जहाँ २००७ सालपहिले राणाका छोराहरू अध्ययनका लागि दरबार स्कुल मात्र रहेको थियो। यी अधिकार २०१७ सालसम्म रहेको थियो। लेफ्टिस्ट दमन आदर्श महिला स्थापना, २०२८ झापा काण्ड, यूएसएड प्रतिवेदन, २०४६ सालको जनआन्दोलनमा महिला सहभागिता यस्ता साहसी कार्य सम्पन्न गर्दा महिला आवास उठे, ग्रामीण स्तरका महिलामा आफ्ना केके अधिकार छन् भनेर २०४७ सम्म थाहा नभए पनि संविधानमा र कतिपय महिलाले साहसका साथ अधिकार प्रयोग गरेको पाइयो। अझ भनौं २०४७ सालपछि धेरै महिला जागुरुक भएर अघि बढेको देखिन्छ। धेरै महिलामा हामीलाई यी अधिकार चाहिन्छ भनेर संविधानमा सुनिश्चितता हुनुपर्छ भनेर अघि बढेका उदाहरण प्रशस्तै देखिन्छन्। चेलीबेटी बेचबिखनविरुद्ध आन्दोलन नगरिएका होइनन्। जहाँ चेलीबेटी बेचबिखनको अन्त्य हुनुपर्छ भन्ने आवाज उठेको थियो; आज पनि यो कार्य निरन्तरै छ। पैत्रिक सम्पत्तिमा छोरासरह हक छोरीलाई पनि हुनुपर्छ। धेरै पहिलेदेखि उठेको आवाज हो, जुन २०७२ को संविधानमै उल्लेख गरियो। बलात्कारविरुद्धको अधिकार, एकल महिला सुरक्षा भत्ता दिने अधिकार दिएन मात्रै; व्यवहारमै लागू भएको छ। मानव अधिकारका मुद्दामा महिला अधिकार, वडास्तरमा २० प्रतिशत महिला सहभागिता, जनयुद्धमा महिला सहभागिता, कम्लहरी मुक्त घोषणा जुन धेरै दबाब र संघर्षपछि प्राप्त गरेको अधिकार हो। त्यसमा शान्ता चौधरीजस्ता महिला सशक्तरूपमा अघि नबढेको भए। सायद यो अधिकार प्राप्त हुँदैनथ्यो होला। गर्भपतनसम्बन्धी अधिकार, बाह्रबँुदे शान्ति सम्झौतामा महिला सहभागिता, चेलीबेटी बेचबिखनसम्बन्धी ऐन, २०६५ सालको चुनावमा महिला सहभागिता। पहिलो बजेट कार्यान्वयन, ३३ प्रतिशत महिला राजनीतिमा सहभागी, अन्य कार्य पनि ३३ प्रतिशत हुनुपर्ने, आमाका नामबाट नागरिकता बन्ने, हाल देशमा महिला राष्ट्रपति निरन्तर नै हुनुहुन्छ। प्रथम महिला प्रधानन्यायाधीश, महिला सभामुख, छाउपडीविरुद्धको ऐन स्थानीय तहमा महिला उम्मेदवार यस्ता महिला अधिकार दिलाएको पाइयो। २०४७ सालयता अझै पनि दूरदराजका महिलाहरू संविधानले केके अधिकारको सुनिश्चितता गरेको छ ? त्यसको प्रयोग कसरी गर्ने र उपयोगका लागि कहाँ जाने भन्नेबारेमा अलमलमै छैनन् र ? यसमा शिक्षाको अभाव एउटा प्रमुख कारण हुन सक्छ। पितृसत्तामक सोचाइका कारणले यो महिला अधिकारलाई जति व्यवहारमा लागू र कार्यान्वयन गर्नुपर्ने हो, त्यति नभएको हो भन्न नसकिए पनि कतिपय स्थानमा देखिएका समस्याले र महिलाको अधिकारविहीन अवस्थाले भने संकेत गरिरहेकै देख्न सकिन्छ।"
बुटवलतानसेन सडक भासियो,"बुटवल : पटकपटक पहिरोले अवरुद्ध भइरहने सिद्धार्थ राजमार्गको बुटवलतानसेन सडक भासिएको छ। पहाडी जिल्लालाई तराईसँग जोड्ने सडक ठाउँठाउँमा भासिएपछि ठूला सवारीसाधन सञ्चालनमा अवरोध भएको छ। पाल्पाको तिनाउ गाउँपालिका क्षेत्रका चार स्थान र दोभानमा रहेको प्रहरी चौकी नजिकै सडक भासिएको हो। ५० मिटरभन्दा धेरै सडक भासिएपछि ठूला सवारी सञ्चालन गर्न समस्या भएको प्रदेश ट्राफिक प्रहरी कार्यालय बुटवलका प्रहरी नायब उपरीक्षक डिल्लीनारायण पाण्डेले बताए। दोभानको प्रहरी चौकी नजिकै सडक भासिएको छ, उनले भने,ठूला साधन सञ्चालनमा सावधानी अपनाउनुपर्छ। एक लेन भासिएपछि सडक जोखिमपूर्ण बनेको हो। यो राजमार्गको झुम्सा, दोभान र गौडेपुलमा पनि सडक भासिएको छ। सय मिटरजति सडक भासिएको बताउँदै दोभानका स्थानीय शिक्षक विष्णु पाण्डेले भने, गाडी एक लेनमा मात्रै चलाउन मिल्छ, दिनदिनै सडक भासिदै गएकाले पूरै लेन भत्किने जोखिम बढेको छ। प्रदेश ५ का पहाडी क्षेत्रमा केही दिनदेखि लगातार पानी परिरहेको छ। बाढीको जोखिम नभए पनि पहिरोले भौतिक पूर्वाधारसहित धनजनको क्षति गरेको छ। यसपटकको वर्षा सुरु भएपछि सिद्धार्थ राजमार्ग २५ पटक अवरुद्ध भएको छ। एकै परिवारका चारको निधन लगातारको वर्षासँगै माथिबाट खसेको पहिरोले गुल्मी रुरु आटिपाटाकी विष्णु माझीको परिवारै सकियो। शुक्रबार साँझपख उनी तीन छोराछोरीलाई अगेनाको छेउमा राखेर खाना पकाउँदै थिइन्। १० महिनाकी छोरी काखमा लिएर दूध चुसाइ रहेको बेला माथिबाट ढुंगा बज्रियो। छोराहरू ९ वर्षीय सागर, ७ वर्षीय हेमन्त र १० महिने छोरी विनितासँगै माझी र विष्णुको एकै ठाउँमा निधन भयो। श्रीमान् रोजगारीको सिलसिलामा भारतमा छन्। माझीले छोरीलाई दूध खुवाइरहेको अवस्थामै शव निकालिएको स्थानीय मेघराज गिरीले जानकारी दिए। घरमाथि ठूलो ढुंगा आएर सबैलाई च्यापेको थियो। दुई महिनामा ४३ जनाको मृत्यु जेठयता प्रदेश ५ मा विपद्का घटनामा परेर ४३ जनाको मृत्यु भएको छ। दुई जना पहिरोमा बेपत्ता भएका छन्। प्रदेश प्रहरी कार्यालय दाङका अनुसार बाढी, पहिरो, चट्याङमा परेर ३६ जना घाइते भएका छन्। पहाडी जिल्लामा यो वर्ष पहिरोका घटना निकै बढेका छन्। गुल्मी र पाल्पामा पहिरोबाट धेरैको मृत्यु भएको छ। पहिरोमा १२ जना बालबालिकाको ज्यान पनि गुमेको छ। ७५ दिनको अवधिमा चार करोड ४१ लाखभन्दा धेरैको क्षति भएको प्रहरीको अनुमान छ। विपद् न्यूनीकरणका लागि पूर्वतयारी नगर्दा धनजनको क्षति बढेको प्रदेश ५ की सांसद तारा जिसी बताउँछिन्। बस्ती पहिरोको जोखिममा छ भन्दाभन्दै सुरक्षित स्थानमा सारिदैन, उनले भनिन्, बर्खामा पहिरोले बगाउँछ। अनि गोहीका आँसु झार्ने काम हुन्छ। सांसदहरूले प्रदेशसभाको बैठकमा विपद् विषयमा ध्यानाकर्षण गराएका छन्। विपद् व्यवस्थापनमा स्थानीय तहको जिम्मेवारी बढ्ने भए पनि स्थानीय तहमा विपद् पूर्वतयारीका लागि कुनै योजना बनाइएको छैन। विपद्पछि राहत बढ्ने शीर्षकमा मात्रै बजेट राखिएको छ।"
नक्सा सच्याउँदाको जोश देखिँदैन,"दिनेश भट्टराई, परराष्ट्रविद् सीमा समस्या समाधानको विकल्प वार्ता नै हो। कूटनीतिक रूपमा नै समस्या समाधान गर्नुपर्छ। नक्सा जारी भएर प्रमाणीकरण भएको एक महिनाभन्दा बढी भइसक्यो। तर, त्यो नक्सा जारी गर्दाको जोशजाँगर हराएको छ। वार्ता प्रक्रिया नै सुरु भएको छैन। कूटनीतिक प्रक्रिया लामो होला, समय लेला तर सुरुआत हुनुपर्ने हो। संसद्ले राष्ट्रिय सहमति, एकताका साथ सरकारलाई शक्ति, बल प्रदान गर्यो। तर, त्यसपछि सरकारले गर्नुपर्ने गतिविधि देखिएको छैन। प्रधानमन्त्रीले वार्ताका लागि के के पहल गर्नुभयो भनेर प्रश्न गर्ने बेला भएको छ। भित्रभित्र पहल भएको छ कि तर कसैलाई थाहा छैन। प्रक्रिया कहाँ पुग्यो ? अन्य विवाद ल्याएर यो विषयलाई छायाँमा पार्न खोजिएको त होइन ? देश कोरोना, बाढीपहिरोमा लागेको भनेर पन्छिन त मिल्दैन। किनकि राज्यको कूटनीतिक संयन्त्र त बाढीपहिरोमा लाग्नु पर्दैन नि ! यस विषयमा कूटनीतिक संयन्त्र कहाँसम्म पुगेको छ ? भारतले वार्ता चाहेको छैन भनेर कमजोरी देखाउनेतिर नलागौं। हामीले के के गरिरहेका छौं भन्ने महत्वपूर्ण हो। अतिराष्ट्रवादमा लाग्नुभन्दा मध्यमार्गी भएर वार्ताको वातारण बनाउनुपर्छ। टेलिफोनबाट भए पनि थालनी गर्न सकेको भए वार्ताको टेबलमा जान्थ्यो। त्यो पनि देखिएन। तर, समस्याप्रतिको गाम्भीर्य देखिएको छैन। नेकपा विवादले यसलाई प्रभाव पारिरहेको छ। घरमै ठीक छैन भने अरूसँग वार्ता प्रक्रिया कसरी अगाडि बढ्छ ? सत्तारूढ दल नेकपाको मतभिन्नता, किचलोले नराम्रो सन्देश गएको छ। त्यस्तो सन्देश दिनु हुँदैन। हुन त सीमाको विषय राष्ट्रिय सहमति भएकाले कुनै सरकारले पनि यसलाई यताउता गर्न सक्दैनन्। भारतले पनि केपी शर्मा ओली नेतृत्वको सरकार हटाएर समस्या समाधान हुन्छ भन्ने सोच्नु गलत हो। सबैभन्दा ठूलो कुरा जनस्तरको सम्बन्धमा आइरहेको तीक्तता घातक हो। नेपालभारत सम्बन्ध सरकारको स्तरमा मात्रै होइन जनस्तरमा अझ बलियो, व्यापक र सुमधुर छ। नेपाल र भारतका प्रत्येक व्यक्तिको जीवन एकअर्कासँग जोडिएको छ। यो सम्बन्धलाई दूषित बनाउने प्रयास भइरहेको छ। त्यो सबैभन्दा खतरनाक कुरा हो। जनस्तरको तीक्तताले सम्बन्ध नराम्रो मोडमा पुग्छ। सीमा समस्याले जनस्तरको सम्बन्धमा असर पार्नु हँुदैन। डेडलकले दुवै देशलाई फाइदा गर्दैन।"
प्रभावशाली पीएसजी,"पेरिस : फ्रेन्च लिग कप फुटबल प्रतियोगिताको उपाधि पेरिस सेन्ट जर्मन (पीएसजी)ले जितेको छ। पीएसजीले शनिबार बिहान सम्पन्न प्रतिस्पर्धात्मक फाइनलमा लियोनलाई पेनाल्टी सुटआउटमा ६५ गोलले हराउँदै उपाधिमाथि कब्जा जमाएको हो। निर्धारित र थप गरिएको समयको खेल गोलरहित बराबरीमा सकिएपछि हारजितको नतिजा पेनाल्टी सुटआउटबाट निकालिएको थियो। पीएसजीले जितेको यो नवौं फ्रेन्च लिग कप उपाधि हो। पीएसजीले सन् २०१४ यता छैटौं पटक फ्रेन्च लिग कपको उपाधि जितेको हो। सन् २०१९ को उपाधि भने स्ट्रासबर्गले जितेको थियो। फ्रेन्च लिग कपको यो अन्तिम संस्करण पनि हो। आगामी संस्करणदेखि फ्रेन्च लिग कप आयोजना नगर्ने निर्णय यसअघि नै भइसकेको छ। गत सेप्टेम्बरमा आगामी संस्करणदेखि यो प्रतियोगितालाई निरन्तरता नदिने निर्णय गरिएको थियो। पेनाल्टी सुटआउटमा दुवै टोलीले अघिल्ला पाँचपाँचवटा प्रहारलाई गोलमा परिणत गरेका थिए। तर, लियोनका बेट्र्रान्ड ट्राओरेले गरेको छैटौं प्रहारलाई पीएसजीका गोलरक्षक किलर नाभासले विफल पारेका थिए। पीएसजीको तर्फबाट छैटौं प्रहार गर्न आएका पाब्लो सराबिया भने गोल गर्न सफल भएका थिए। विश्वव्यापी रूपमा फैलिएको कोरोना भाइरसको महामारीका कारण बन्द रंगशालामा खेलाइएको उक्त खेल हेर्न करिब पाँच हजार दर्शक मात्र उपस्थित थिए। जारी सिजनमा पीएसजीले जितेको यो तेस्रो घरेलु उपाधि हो। पीएसजीले यसअघि फ्रेन्च लिग र फ्रेन्च कपको उपाधि चुमिसकेको छ। गत शुक्रबार सम्पन्न फ्रेन्च कपको फाइनलमा भने पीएसजीले सेन्ट एटिनलाई १० गोलले हराएको थियो। अतिरिक्त समयको अन्तिम समयमा लियोन १० खेलाडीमा समेटिएको थियो। खेलको ११९औं मिनेटमा फल खेलेका कारण लियोनका डिफेन्डर राफेल सीधै रातो कार्ड पाउँदै मैदानबाट बाहिरिएका थिए। यो सिजन पीएसजी युरोपियन च्याम्पियन्स लिगमा पनि क्वार्टरफाइनलमा पुगिसकेको छ। पीएसजीले च्याम्पियन्स लिगको प्रिक्वार्टरफाइनलमा जर्मन क्लब बोरुसिया डर्टमन्डलाई हराएको थियो। क्वार्टरफाइनलमा भने पीएसजीले इटालियन सिरिए क्लब एटलान्टाको सामना गर्नेछ। च्याम्पियन्स लिगको फाइनल खेल अगस्ट २३ मा पोर्चुगलको लिस्बनमा खेलाइने छ। सोही दिन फ्रेन्च लिग फुटबलको नयाँ सिजन पनि सुरु हुनेछ।"
दीपिकाबारे कंगनास्वारा द्वन्द्व,"मुम्बई : केही समयदेखि बलिउड अभिनेत्री कंगना रनौत र स्वरा भाष्करबीच जिब्रोको लडाइँ चलिरहेको छ। जब स्वरा भाष्करले दीपिका पादुकोणमाथि जेएनयू जान पाँच करोड लिएको आरोप लगाउनेलाई पेल्न थालिन्। त्यसपछि कंगनाको टिमले स्वरालाई व्यंग्य गर्दै भन्यो, प्रदर्शनमा भाग लिन दीपिका पादुकोणले पैसा पाएको कुरा सुन्दा अचम्म लाग्यो। आजसम्म उनले कुन चाहिँ प्रदर्शमा पैसा पाएकी थिइन् र ? आजसम्म सित्तैमा गर्दै गएकी छन्। कंगनाको टिमले ट्विटमा लेखे, बेचारी स्वरा त आजसम्म सित्तैमा गर्दै आएकी थिइन्, उसलाई थाहा रहेनछ कि दीपिकाले जेएनयू जाँदा पैसा पाउँछिन्? यो ट्विटको जवाफमा कंगनामाथि कटाक्ष गर्दै स्वराले लेखिन्, केही व्यक्ति सिद्धान्तवादी हुन्छन्, न कि अवसरवादी, कोही व्यक्तिमा दो स्रोको डरको प्रयोग गर्ने प्रतिभा हुँदैन। हालै एक ट्विटर प्रयोगकर्ताले लखे, दीपिकालाई जेएनयूमा विरोध प्रदर्शनमा सहभागी हुन पाँच करोड प्राप्त भएको थियो। यसको जवाफमा स्वराले भनिन्, जेएनयू जान दीपिकाले पाँच करोड पाएको दाबा सिर्फ जनतालाई भ्रम पार्न मात्रै गरिएको हो। यो आरोप अश्लील र अपमानजनक छ। २०२० को सुरुआतमा दीपिका फिल्म छपाक को प्रोमोसनको क्रमामा जेएनयू पुगेकी थिइन्। दीपिकाको यात्रालाई लिएर निकै विवाद भएको थियो। त्यसबेला त्यहाँ लेफ्टिस्ट विद्यार्थीको प्रदर्शन चलिरहेको थियो। एजेन्सी"
बाधा फुकाएर समिति गठन,"काठमाडौं : राष्ट्रियसभा अध्यक्ष गणेश तिमिल्सेनाले राष्ट्रियसभा नियमावलीको बाधा अड्काउ फुकाएर शनिबार चारवटा विषयगत समिति गठन गरेका छन्। संसद् अधिवेशन चालु नरहेकाले विषयगत समिति गठन गर्न नियमावलीले बाधा उत्पन्न गरेपछि अध्यक्ष तिमिल्सेनाले बाधा अड्काउ फुकाएका हुन्। राष्ट्रियसभाका चारवटै विषयगत समितिको कार्यकाल शुक्रबार सकिएको थियो। राष्ट्रियसभा नियमावलीले सभाको बैठकबाट विषयगत समिति गठन र अनुमोदन हुने व्यवस्था गरेको छ। हाल संसद् अधिवेशन चालु नरहेकाले विषयगत समिति गठन गर्न नियमावलीले रोकेको थियो। राष्ट्रियसभा समितिविहीन बन्ने र अर्को अधिवेशनसम्म कुर्दा समितिहरूको कामकारबाही नै प्रभावित हुने अवस्था उत्पन्न भएपछि अध्यक्ष तिमिल्सेनाले बाधा अड्काउ फुकाऊ आदेश जारी गरेको संसद् सचिवालयले जनाएको छ। अध्यक्ष तिमिल्सेनाले राष्ट्रियसभा चालु नरहेको अवस्थामा समिति गठनको अधिकार अध्यक्षलाई हुने प्रावधान नियमावलीमा थप गरेर समितिहरू गठन गरेको संसद्का महासचिव डा भरतराज गौतमले जानकारी दिए। विद्यमान अवस्थामा राष्ट्रियसभाको अधिवेशन चालु नरहेको कारणले गर्दा नियमावलीको नियम १४७ अनुरूप रहने समिति गठन गर्न अध्यक्षले राष्ट्रियसभाको सहमति लिन सक्ने अवस्था नरहेको र अर्को अधिवेशन प्रारम्भ भएपछि समिति गठन गर्दा समितिको कामकारबाहीमा समेत प्रभाव पर्न सक्ने हुँदा राष्ट्रियसभाको गरिमा उच्च राख्न समिति गठन गरी काम कारबाहीलाई निरन्तरता दिन वाञ्छनीय भएकाले गठन आदेश जारी गरिएको छ आदेशमा भनिएको छ। राष्ट्रियसभामा प्रतिनिधित्व गर्ने संसदीय दलको सिफारिसअनुसार संसदीय समितिका सदस्यहरू तोकिएको संसद् सचिवालयले जनाएको छ। अध्यक्ष तिमिल्सेनाले राष्ट्रियसभामा रहेका सबै दल सम्मिलित कार्यव्यवस्था परामर्श समितिको परामर्शमा बाधा अड्काउ फुकाऊ आदेश जारी गरेका थिए। राष्ट्रियसभा नियमावलीको नियम २२३ मा नियमावलीको प्रयोग गर्दा परेका बाधा अड्काउहरू फुकाउने अधिकार अध्यक्षलाई दिइएको छ। नियमावली प्रयोग गर्दा परेका बाधा अड्काउ फुकाउने र संविधान तथा नियमावलीको अधीनमा रही आवश्यक आदेश वा निर्देशन दिने अधिकार कार्यव्यवस्था परामर्श समितिको परामर्शमा अध्यक्षमा हुनेछ, नियम २२३ मा भनिएको छ, त्यस्ता आदेश वा निर्देशन त्यसपछि बस्ने संसद्को बैठकबाट अनुमोदन गराउनु पर्नेछ। यसरी अनुमोदन भएका आदेश वा निर्देशन यस नियमावलीमा परेसरह मानिनेछन्। अध्यक्ष तिमिल्सेनाले २०७५ साउन १७ को राष्ट्रियसभा बैठकमा चारवटा विषयगत समिति गठनका लागि राखेको प्रस्तावलाई बैठकले सर्वसम्मत सहमति जनाएको थियो। ५९ सदस्यीय राष्ट्रियसभामा प्रत्येक दुई वर्षमा एक तिहाइ सांसदको कार्यकाल समाप्त हुने भएकाले नियमावलीमै समितिको कार्यावधि दुई वर्ष मात्र राखिएको थियो। तर, संसद् अधिवेशन चालु नभएका बेला समितिको कार्यकाल समाप्ति भए के गर्ने भन्नेमा नियमावली मौन छ। राष्ट्रियसभामा दिगो विकास तथा सुशासन समिति, विधायन व्यवस्थापन, प्रत्यायोजित व्यवस्थापन तथा सरकारी आश्वासन र राष्ट्रिय सरोकार तथा समन्वय समिति छन्। समितिको कार्यावधि समाप्तिसँगै समिति सभापति पद पनि स्वतः रिक्त भएका छन्। दिगो विकासको सभापतिममा प्रमुख विपक्षी कांग्रेसकी तारादेवी भट्ट सभापति थिइन्। तीनवटा समितिको सभापतिमा नेकपाका सांसद थिए। राष्ट्रिय सरोकार तथा समन्वय समितिको सभापतिमा दिलकुमारी रावल, विधायन व्यवस्थापन समितिको सभापतिमा पर्शुराम मेघी गुरुङ र प्रत्यायोजित व्यवस्थापन तथा आश्वासन समितिमा नेकपाका सांसद रामनारायण बिडारी सभापति थिए। गोला प्रथाद्वारा कार्यकाल निर्धारण हुँदा कुनै पनि विषयगत समितिका सभापतिको कार्यकाल दुई वर्ष परेन। निवर्तमान सबै सभापतिको कार्यकाल अझै बाँकी छ। नयाँ समिति गठनसँगै सभापतिहरूको निर्वाचन गर्नुपर्ने सचिवालयका महासचिव गौतमले बताए। अध्यक्ष तिमिल्सेनाले यसअघि सभापति रहेकालाई सम्बन्धित समितिकै सदस्यमा पुनः मनोनीत गरेका छन्। समितिको सामान्य बहुमतबाट सभापति चयन हुने नियमावलीमा व्यवस्था छ। दलहरूले निवर्तमान सभापतिलाई नै दोहोर्याउने सम्भावना रहेकाले सोहीअनुसार समितिका सदस्यहरू छनोट गरिएको हुन सक्ने सत्तासीन नेकपाका एक सांसदले बताए।"
कोसीमा १८ वर्षदेखि भारतको मनपरी,"इटहरी : दुई दशक अघिसम्म सप्तकोसीमा हुने मुख्य कामबारे भारतले नेपाललाई जानकारी दिने गथ्र्यो। नेपालभारत सम्झौताअनुसार भारतको नियन्त्रणमा रहे पनि सप्तकोसीको निर्माण, मर्मतलगायतका कामको खबर विराटनगरस्थित भूआर्जन कार्यालयले नियमित पाउँथ्यो। १८ वर्षयता कोसीमा हुने गतिविधिबारे नेपाल अनविज्ञ छ। सन् २००२ देखि भूआर्जन कार्यालयलाई कोसी कोर्डिनेसन कमिटिबाट हटाइएपछि यसबारे चासो राख्ने नेपाली निकाय छैन। भारतले यस्तो जानकारी नेपाली पक्षलाई दिएको छैन। उसले (भारत) नेपालको कुनै पनि निकायलाई कोसीमा के हुँदैछ वा के गरिँदैछ भनेर जानकारी दिँदैन, भूआर्जन कार्यालय विराटनगर प्रमुख सन्तोषकुमार चोङबाङ भन्छन्, जानकारी माग्यो भने अनेक बहाना गरेर टार्छ। जानकारी मागिरहने निकायका रूपमा रहेको भूआर्जन कार्यालयलाई अहिले बेवास्ता गरिएको उनले बताए। गत वर्ष पनि कोसीको धारलाई पश्चिमतर्फ फर्काउन पाइलट च्यानल खन्ने काम थालिसकेपछि मात्रै कार्यालयले थाहा पायो। कार्यालय र स्थानीयले विरोध गर्दा ढिलो भइसकेको थियो। अहिले सप्तरीको हनुमाननगर कंकालिनी नगरपालिकाका धेरै वडा डुबानको जोखिममा छन्। पाइलट च्यानलका कारण पश्चिमतिर सोझिएको सप्तकोसी नदीले पश्चिमी तटबन्धलाई दुई ठाउँमा कटान गरिरहेको छ। भारतीय पक्षले आफ्नो फाइदाका लागि नेपाललाई दुःख दिइरहेको सो नगरका मेयर शैलेशकुमार शाह बताउँछन्। कटान अझ बढाउने गरी ब्यारेजको पश्चिमी ढोकाहरू बढी खोल्ने गरिएको छ, उनले भने, मर्मतको नाममा भारतीय कर्मचारी र ठेकेदारले पैसा कमाउने हुँदा भारतले मनपरी गरिरहेको छ, हामी सरोकारवालासँग छलफल गर्दैछौं। भारतले आफ्नो स्वार्थअनुसार कोसी ब्यारेजका ढोका बन्द गर्ने र खोल्ने गर्छ। बिहार डुब्ने डरले केही ढोका मात्र खोल्ने गर्छ। यसले नेपालतर्फ डुबान हुन्छ। यस्तो परिस्थितिमा भूआर्जन कार्यालयले भारतीय पक्षलाई सुझाव दिन सकेको छैन। चोङबाङ भन्छन्, हामीलाई सवारी पास, भन्सार छुट, कर छुट, मुआब्जा जस्ता कुरामा सीमित गराइएको छ। उनकाअनुसार भूआर्जन कार्यालयलाई भारतसँग जोडिने कुनै पनि कमिटिमा राखिएको छैन। जलस्रोत तथा सिँचाइ विभागका उपमहानिर्देशक कृष्ण नेपाल भने इमर्जेन्सिमा गर्नु पर्ने कामबाहेकका निर्माण कार्य भारतले नेपाली पक्षलाई पनि जानकारी दिएरै गर्ने गरेको बताउँछन्। निर्माणमा प्रयोग हुने सामान ल्याउनुपर्ने भएमा वा त्यहीँबाट उत्खनन गर्नुपर्ने भएमा भारतीय पक्षले नेपाललाई जानकारी गराउने उनले बताए। केन्द्र वा मन्त्रालय तहमा गराइने जानकारीले स्थानीय तहको माग र आवश्यकता पूरा हुने, समस्या अझ जटिल हुने स्थानीय जनप्रतिनिधिको गुनासो छ। २०६१ देखि १० वर्षको अवधिमा भूआर्जन कार्यालयमा नौ जना अधिकृत फेरिए। सरकार छिटोछिटो परिवर्तन हुने र सोहीअनुसार राजनीतिक नियुक्ति हुँदा धेरै जसो अधिकृत दुई महिना पनि टिकेनन्। तीन जना मात्रै डेढ वर्ष हाराहारी जिम्मेवारीमा खटे। नेपालको राजनीतिक अस्थिरताको फाइदा उठाउँदै भारतले आफू अनुकूल समिति बनाउँदाको प्रभाव कर्मचारी तहमा समेत देखिएको चोङबाङको ठहर छ। कर्मचारीलाई भारतबाट तलब कुनै बेला एक सय १५ जनासम्म कर्मचारी रहेको भूआर्जन कार्यालयमा अहिले १२ जना कर्मचारी छन्। नेपाल सरकारले अधिकृतलाई कार्यालय प्रमुखका रूपमा खटाउँछ। अधिकृतदेखि सबै कर्मचारीहरूलाई तलब भने भारत सरकारले दिने गर्छ। सन् २००२ अघि सरकारले भारतबाट रकम लिएर सो कार्यालयका कर्मचारीलाई तलब दिन्थ्यो। त्यसपछि भारतले सोझै नेपाली कर्मचारीलाई तलब दिन थाल्यो। आफैं तलब दिन थालेपछि भारतले हेप्ने गरेको कर्मचारीको अनुभव छ। भारतको विरोध गर्दा तलब रोकिएको कर्मचारीको अनुभव पनि छ। ब्यारेजमा हुने गतिविधिमा चासो राख्नुपर्छ भन्ने सरकारको सोच नै नभएको भूआर्जन कार्यालयका पूर्वअधिकृत गोपाल कोइराला बताउँछन्। भन्छन्, नेपालले सम्झौता गरेर दिएपछि बेचेको जस्तै सम्झन्छ, वास्तै गर्दैन। न क्षतिपूर्ति न कर अधिकृत चोङबाङकाअनुसार भारतले नेपालमाथि गर्ने थिचोमिचोको शृङ्खला नौलो होइन। द्विपक्षीय सम्झौतामा भएका धेरैजसो सहमतिलाई भारतीय पक्षले कार्यान्वयनमा अझै ल्याएको छैन । कोसी बाँध योजनाका बेला अधिग्रहण गरिएको जमिनको मुआब्जा दिएको छैन। २०१८ देखि २०२८ बीचमा कटान भएको करिब सात हजार ६ सय ६४ बिघा जमिनको मुआब्जा वापतको करोडौं रकम स्थानीयले पाएका छैनन्। हामीले मन्त्री, प्रधानमन्त्री, राष्ट्रपति कसलाई मात्र भनेनौं, कसैले पनि हाम्रो लागि बोलिदिएनन्, कोसी विस्थापित जोनी लिम्बुले भने। बाढी र कटानले थातथलो बगाएर विस्थापित परिवार कोसी बगेको जग्गाको मालपोत भने तिरिरहेका छन्। यस्तै आयोजनाले भ्याटवापतको १० करोड र राजस्ववापतको दुई करोड रूपैयाँ तिर्न बाँकी रहेको चोङबाङले जानकारी दिए। उनकाअनुसार भ्याट तीन वर्षदेखिको बाँकी छ भने राजस्व ५ वर्षदेखि बुझाइएको छैन। कोसीमा हुने मर्मतका लागि प्रयोग गरिने सामग्री खरिदवापतको भ्याट तिर्नुपर्ने प्रावधान छ। आन्तरिक राजस्व कार्यालय धरानले भ्याट उठाइदिन भूआर्जन कार्यालयलाई ताकेता पत्र पठाएको छ। यसबारेमा आफूले नियमित पहल गरे पनि उठाउन नसकेको चोङबाङले बताए।"
ओझेलमा सीमा मुद्दा,"काठमाडौं : नेपालले लिम्पियाधुरा, कालापानी, लिपुलेक समेटेर नक्सा जारी गरेको दुई महिना नाघ्यो। तर, भारतले ती भूभाग नेपाललाई सुम्पिनुको साटो सडकलगायत संरचना विस्तार गर्दै छ। त्यसमाथि आफ्नै भूमिमा नेपालीलाई जान रोक लगाउन भन्दै पत्राचार गर्छ। तर, नेपालले आफ्नो भूमि वास्तविक रूपमा फिर्ता लिन जति सक्रियता देखाउनु पथ्र्यो त्यस्तो देखिएको छैन। खासगरी सत्तारूढ दल नेकपामा किचलोका कारण लिम्पियाधुरा, लिपुलेक र कालापानीसम्बन्धी मुद्दा ओझेलमा परेको छ। नयाँ नक्सा जारी गरी संविधान संशोधनमार्फत अनुमोदन गरिसके पनि भारतसँग वार्ताको वातावरण बनेको छैन। चीनले यो विषयलाई उछालेको भन्दै भारतले नेपालको नयाँ नक्सा अस्वीकार गरेको छ। यही कारण देखाउँदै आफू नेतृत्वको सरकार परिवर्तन गर्न भारत लागिपरेको अभिव्यक्ति प्रधानमन्त्री केपी शर्मा ओलीले दिए। नेकपाका अर्का अध्यक्ष पुष्पकमल दाहाल भारत होइन, आफूले राजीनामा मागेको भन्दै खण्डनमा उत्रिए। सबै मिलेर सीमा समस्या सल्टाउन लाग्नुपर्ने बेला सत्तारूढ दलमा पदको हानथाप छ। नक्सा जारी गर्ने, संविधान संशोधनबाट अनुमोदन गर्ने बेला देश एकजुट भएको थियो। उसरी नै त्यसलाई निक्र्योलमा पुर्याउन लाग्नुपर्ने हो। तर, सत्तासंघर्षमा लाग्दा सीमाको मुद्दा कमजोर बनिरहेको छ। त्यसमाथि नक्सा जारी गरेको जस लिन पनि सत्तारूढमा होडबाजी देखिन्छ। सत्तारूढ नेता एकार्कामा हिलो छ्यापाछ्याप गर्न लागिरहेका छन्। पार्टीभित्रको विवादबीच पनि सरकारले तीन पटकभन्दा बढी भारतसँग वार्ताको प्रस्ताव गरिसकेको परराष्ट्रमन्त्री प्रदीप ज्ञवालीले बताउँदै आएका छन्। तर, भारतले टेरपुच्छर लगाएको छैन। सीमाविद् तथा कूटनीतिक जानकार भारत आफूसँग दह्रो प्रमाण नभएका कारण वार्तामा आउन नचाहेको निष्कर्षमा छन्। त्यसमा सत्तारूढ दलको सत्ता संघर्षले पनि वार्तामा लाग्न अवरोध गरेको उनीहरूको बुझाइ छ। नेपालभारत सीमासम्बन्धी सबैभन्दा ठूलो प्रमाण सुगौली सन्धि हो। सुगौली सन्धिले काली नदी र त्यसदेखि पूर्वको भूभाग नेपालको भएको स्पष्ट गरेको छ। हुन त त्यही सन्धिकै कारण नेपाले एक तिहाइ भूभाग गुमाउनु परेको थियो। तर, सुगौली सन्धिप्रति नै अनुदार रहँदै आएको छ भारत। सीमाविद् बुद्धिनारायण श्रेष्ठ नेपालभारत सीमाको सबैभन्दा ठूलो प्रमाण सुगौली सन्धि भनेर भारतले मान्न नचाहेको बताउँछन्। वार्ताबाट भारत भाग्नुको मुख्य कारण पनि प्रमाण कमजोर हुनु नै भएकोे उनको ठम्याइ छ। भोगचलन र ओगट्ने विषयमा बाहेक भारतसँग कुनै प्रमाण छैन, श्रेष्ठ ठोकुवा गर्छन्। भारतलाई वार्तामा ल्याउन अन्तर्राष्ट्रिय दबाब सिर्जना गर्नुपर्ने उनको ठम्याइ छ। भारत सहज रूपमा वार्तामा आउने सम्भावना देखिएन, उनी भन्छन्, जापान, फ्रान्स र जर्मनीलाई मध्यस्थता गरिदिन आग्रह गर्नुपर्छ। जर्मन चान्सलर मर्केललाई मध्यस्थकर्ता बनाउनु उपयुक्त हुने उनको भनाइ छ। सीमासम्बन्धी अध्ययन कार्यदलका संयोजक सूर्यनाथ उपाध्याय भारत वार्ताबाट भाग्न नसक्ने दाबी गर्छन्। ढिलोचाँडो भारत वार्तामा आउनैपर्छ, उनी भन्छन्, कुरा गर्दिनँ भन्न मिल्दैन, वार्ताबाट भाग्न सक्दैन। उनका अनुसार नेपाल र भारत दुवै पक्षले कालापानी र सुस्तामा समस्या छ भनेर स्वीकार गर्दै आएका हुन्। भारतले एकतर्फी रूपमा लिम्पियाधुरा, लिपुलेक र कालापानी समेटेर नक्सा प्रकाशन गरेपछि विवाद थपिएको हो। उनीहरू (भारत)ले नक्सा बनाएपछि हामीले प्रत्युत्तरमा नक्सा जारी गरेका हौं। त्यति त हो नि ! कालापानी र सुस्तामा समस्या छ भन्ने त दुवैतर्फ विगतदेखि जगजाहेर छ, उनी भन्छन्, कुरा हुन्छ, हुनुपर्छ। भारतले अहिले वार्ताको विषयमा टेरपुच्छर नलगाए पनि उसलाई भित्र दबाब छ। ढिलोचाँडो वार्तामा नआई हुँदैन। भारतको अर्को छिमेकी चीनसँग पनि सीमा समस्या देखिएको छ। अन्य छिमेकीसँग पनि विवाद छ। कोरोनाका कारण मात्रै ढिलो भएको हुनुपर्छ, उनी भन्छन्, सबै छिमेकीसँग सीमा विवाद भएकाले वार्तामा आउन अन्तर्राष्ट्रिय दबाब पनि भारतलाई छ। पूर्वराजदूत दीपकुमार उपाध्याय नेपालका नेता र सरकार गम्भीर नरहेको बताउँछन्। अरूलाई दोष दिने प्रवृत्ति यहाँ छ, गम्भीरता नै छैन, उनी भन्छन्, प्रमाण नभएको होइन तर सरकार जिम्मेवारीपूर्वक लागेको छैन। वार्ताका लागि गम्भीर हुनपर्ने बेला सत्तारूढ दलले नै मुद्दालाई विषयान्तर गरेकोे उनको बुझाइ छ। मलाई त राष्ट्रियताका नाममा भएका पछिल्ला राजनीतिदेखि नै दिक्क लाग्न थालेको छ, उनी भन्छन्, उनीहरूले जनतासँग झेल गरिरहेका छन्। समस्या समाधानभन्दा राजनीति मात्रै गरिरहेका छन्। शोधकर्ता कमल बराल बाहिर नदेखिए पनि भित्री रूपमा कूटनीतिक पहल भइरहेको बताउँछन्। सरकारले बनाएको विज्ञ समूहले प्रमाण दस्तावेजीकरणलगायत तयारीका काम गरिरहेको उनको भनाइ छ। के के भयो निशान छापमा कालापानी गायब : २०७५ भदौ २१ (अन्नपूर्ण पोस्ट्मा प्रकाशित) नक्सामा लिम्पियाधुरा गायब : २०७५ भदौ २४ (अन्नपूर्ण पोस्ट्मा प्रकाशित) भारतद्वारा नेपाली भूमि लिम्पियाधुरासहित समेटेर नक्सा जारी : २०७६ कात्तिक १६ यस्तो हो नेपालको नक्सा : २०७६ कात्तिक २६ (पहिलो पटक जनस्तरमा अन्नपूर्ण पोस्ट्मार्फत लिम्पियाधुरासहितको नक्सा प्रकाशित) भारतद्वारा नेपाली भूमि मिचेर सडक उद्घाटन : २०७७ वैशाख २६ सरकारको नीति तथा कार्यक्रममार्फत लिम्पियाधुरासहितको नक्सा जारी गर्ने घोषणा : २०७७ जेठ २ मन्त्रिपरिषद्बाट लिम्पियाधुरासहितको नक्सा जारी गर्ने निर्णय : २०७७ जेठ ५ लिम्पियाधुरासहितको नक्सा जारी : २०७७ जेठ ७ प्रतिनिधिसभाबाट अनुमोदन : २०७७ जेठ ३१ राष्ट्रियसभाबाट अनुमोदन : २०७७ असार ४ राष्ट्रिपतिद्वारा प्रमाणीकरण : २०७७ असार ४"
"प्रहरीले भगाए तस्कर, चाँदीमा सुनको जलप लगाउन ५२ लाख खर्च","काठमाडौं : १५ किलो नक्कली सुन बरामद प्रकरणमा प्रहरीकै मिलेमतो देखिएको छ। दुई जवानसहित केही अभियुक्त पक्राउ परेका छन्। काठमाडौं प्रहरी प्रमुख श्यामलाल ज्ञवालीले घटनामा संलग्न अधिकांश अभियुक्तलाई नियन्त्रणमा लिइसकिएको जानकारी दिएका छन्। ठगी गरेर कराडौं हत्याउने उक्त गिरोहको योजना असफल भयो, उनले भने, प्रारम्भिक रूपमा अपरेसनमा लापरबाही गर्ने सुरक्षाकर्मीमाथि कडा कारबाही गर्छौं। प्रहरीले भारतीय नागरिकहरू देवान पटेल, कौशल पटेल, विजय पटेल, निलेश सखिया, ट्याक्सी चालक सन्दीप गुरुङ, न्युरोडमा मोबाइल पसल सञ्चालन गर्ने उमेश श्रेष्ठ, न्युरोडकै सुन पसलमा काम गर्ने मनीष मल्लिकसहित प्रहरी जवानद्वय बहादुरसिंह कठायत र प्रसन्न श्रेष्ठलाई पक्राउ गरेको हो। गाडीधनी बाराका इल्ताफ हुसेन अन्सारी र भारतीय नागरिक सञ्जय पटेल फरार सूचीमा छन्। अन्सारी यसअघि नक्कली नोट र हतियार कारोबारमा पक्राउ परी छुटेको पाइएको छ। गिरोहले योजनाबद्ध रूपमा चाँदीलाई सुन बनाएर ठग्ने योजना बनाएको देखिएको छ। उक्त गिरोहका सदस्य चाँदीमा जलप लगाइएको सुन भारतको राजस्थान लगी ठूला व्यापारीलाई ठग्ने योजनामा थिए। देवान र उनका भाइ कौशलले जलप लगाउने जिम्मा लिएका थिए। देवानको सम्पर्क राजस्थानका सुन व्यापारीसँग रहेको अनुसन्धानबाट खुलेको छ। उक्त सूचना दरबारमार्ग वृत्तमा पुगेपछि कौशलले पुरानो चिनजानका प्रहरी जवान कठायतलाई आर्थिक प्रलोभनमा पारे। सुनको जलप लगाइएको चाँदीको एउटा बिस्कुट दिई झोला फ्याँकेर उम्किएको अनुसन्धानमा संलग्न एक अधिकृतले बताए। मनीष काम गर्ने सुन पसलमै चाँदीको बिस्कुट किनेर सुनको जलप लगाउन पटेल समूहले ५२ लाख रुपैयाँ खर्चिएको प्रहरी अनुसन्धानबाट खुलेको छ। जवानद्वय कठायत र श्रेष्ठकोे योजनाबारे दरबारमार्गका तत्कालीन डीएसपी रञ्जन दाहाल अनभिज्ञ देखिन्छन्। दाहाल सुन्धारा पुग्नुअगावै कठायत त्यहाँ पुगेर सुनचाँदीको झोला लिएर गाडी उम्काएका थिए। दाहालले गाडी नम्बर उल्टो टिपाए पनि सीसीटीभी फुटेजका आधारमा प्रहरीले नियन्त्रणमा लिएको थियो। प्रहरीकै लापरबाहीले दुई मुख्य योजनाकार भाग्न सफल भएको अनुसन्धानले देखाएको छ। अपरेसन पूरा नहुँदै कनिष्ठ प्रहरीलाई विश्वास गर्दा दरबारमार्ग वृत्तका तत्कालीन डीएसपी दाहाल जिम्मेवारीबाट वञ्चित हुनु पर्यो। घटनास्थल परिवर्तन गरी नक्कली अपरेसनलाई जिम्मेवार प्रहरी अधिकृतले जस लिन खोजे। उपल्लो नेतृत्वले गल्ती ढाकछोप गर्दा फेरि प्रहरीप्रतिको जनविश्वासमा प्रश्न उब्जिएको छ। तस्कर समूह गत मंगलबार बा६च ५५१९ नम्बरको स्कर्पियोमा भागेको थियो। प्रहरी जवान श्रेष्ठले दिएको सूचना मूल्यांकन र विश्लेषण नगरी डीएसपी दाहाल एकैपटक किन चेक प्वाइन्ट राख्न हतारिए ? दाहाल त्यहाँनेर चुकेका देखिन्छन्। दाहाल गम्भीर भएका भए मंगलबारै सामान, गाडी र मान्छे एकै पटक समातिन सक्थे। छानबिनमा संलग्न एक प्रहरी अधिकृतका अनुसार डीएसपी दाहालले यी कुरा बुझेर मातहतलाई सूचना रिले गरेको भए घटनाको सबै रहस्य एकै दिन खुल्थ्यो। उनी पनि जिम्मेवारीबाट मुक्त हुनुपर्ने अवस्था आउँदैनथ्यो। एसएसपी सुशील यादव नेतृत्वको छानबिन समितिले आइतबार महानगरीय प्रहरी कार्यालय रानीपोखरीका प्रमुख डीआईजी विश्वराज पोखरेललाई प्रतिवेदन बुझाउँदै छ। प्रहरीले घटनालगत्तै १५ किलो सुन बरामद गरिएको जनाएको थियो। पछि जाँच गर्दा साढे १४ किलो चाँदी पुष्टि भएको थियो भने आधा किलो मात्रै सुन भेटिएको थियो।"
सभामुख सापकोटाको सुरक्षाकर्मीको सम्पर्कमा आएका सबैको कोरोना रिपोर्ट नेगेटिभ,काठमाडौं : सभामुख अग्निप्रसाद सापकोटाको स्वकीय सचिवालयका कर्मचारी र सुरक्षामा खटिएका सुरक्षाकर्मी सबैको कोरोना भाइरस रिपोर्ट नेगेटिभ आएको छ। सभामुख सापकोटाको स्कर्टिङमा रहेको सवारी साधनमा खटिएका एक सुरक्षाकर्मीमा कोरोना पोजिटिभ देखिएपछि स्वास्थ्य प्रोटोकलअनुसार शुक्रबार सभामुख सापकोटासहित स्वकीय सचिवालयका कर्मचारी र सुरक्षाकर्मीको स्वाब संकलन गरी पीसीआर विधिबाट परीक्षण गरिएको थियो। गएराति प्राप्त कोरोना रिपोर्टमा सबैको नेगेटिभ रहेको राष्ट्रिय जनस्वास्थ्य प्रयोगशालाका सूचना अधिकारी राजेश कुमार गुप्ताले जानकारी दिए। पछिल्लो दिनमा प्रहरी हेडक्वाटरमा कार्यरत सुरक्षाकर्मीमा कोरोना संक्रमण पुष्टि भएपछि ति सुरक्षाकर्मीको समेत स्वाब संकलन गरेर परीक्षणका लागि दिइएको थियो। सभामुख सचिवालय स्रोतका अनुसार संक्रमण पुष्टि भएका सुरक्षाकर्मी साउन ६ गतेपछि भने निवासमा आएका थिएनन्। सभामुखको अगुवा गाडीमा रहने सुरक्षाकर्मी सवारी हुँदा निवास पुग्ने र अन्य समय हेडक्वार्टरमै बस्ने गर्थे। सभामुख सापकोटाको अगुवा गाडीका सुरक्षाकर्मीमा कोरोना संक्रमण
"अबको तीज, नो व्रत प्लिज","काठमाडौं : अबको तीज, नो व्रत प्लिज नो खुट्टाको पानी, महिला पुरुष दुवै नै बराबरी। रंगी विरंगी चुरा र सारी गहनाको भारी गुडिया जस्तै सजिएर नखाने दर हामी। अबको तीज नो नक्कल प्लिज नो खर्चको पार्टी, महिला पुरुष दुवै नै बराबरी। गीतले उठाएको सवाल महिला पुरुष समान हुन् भन्ने नै हो। गायिका सोफिया थापाका अनुसार श्रीमान्को आयु बढ्छ भन्ने गलत मान्यता अपनाउँदै दिनभर भोकै बस्नु कसैगरी धर्म हुन सक्दैन। थोरै खर्च गरेर सामान्य तवरमै तीज मनाऊँ भन्ने आशयको यो गीत धर्मका नाममा खेती गरिरहेकालाई पाच्य भएन। उनीहरूले निरन्तर सोफियालाई प्रहार गरे। सार्वजनिक रूपमै गालीगलौजमा उत्रिए। हिन्दु धर्मविरुद्ध गीत गाएको भनेर आरोप लगाए। अत्यधिक दबाबपछि यो गीतलाई युट्युबबाट हटाइएको छ। गीत युट्युबबाट हटेपछि सोफिया केही अशान्त बनेकी छन्। उनी घरिघरि प्रश्न गर्छिन्, नो व्रत प्लिज गीतका शब्द साँच्चिकै धर्मविरुद्ध थियो त ? महिलालाई तीजको बेला व्रत नबसौं भनेर गरिएको आग्रहले हिन्दु धर्मको चलन नै नाशिने हो ? गुडियाजस्तै वस्तु बनेर नक्कल नपारौं भन्दै गर्दा कमजोर हुने कस्तो खालको सनातन धर्म यो ? उनलाई धर्मका नाममा पुरुष सत्ताले सधैंभरि महिलामाथि गरेको विभेदप्रति आपत्ति छ। हिन्दु जागरण अभियान लगायतका धार्मिक संस्थामा आबद्ध भएका धर्मका हिमायतीहरूको नियतमाथि नै शंका छ ? खासमा उनीहरूले हिन्दु धर्मका नाममा समाजमा गलत प्रवृत्ति र गलत मान्यतालाई प्रश्रय दिइरहेको उनको दाबी छ। उनी भन्छिन्, एउटा गीतलाई सहन नसक्ने धार्मिक अभियन्ता भन्नेहरूले मन्दिरअगाडि बसेर भीख माग्नेहरूको उद्धार किन गर्दैनन् ? के हिन्दु धर्ममा गरिबको उद्धार नगर्न लेखिएको छ ? धर्मका नाममा अनेकौं विकृति समाजमा चलिरहेका छन्। जातका आधारमा गरिने विभेदलाई धर्मले सही ठान्छ ? हैन भने हरेक हिन्दु मन्दिरमा पानी चल्ने जात मात्रै पण्डित किन हुन्छन् ? दलितलाई मन्दिर प्रवेश गर्न नदिने चलन पनि धर्मबाटै ल्याइएको हो ? हैन भने यस्तो गलत चलन र संस्कारविरुद्ध उनीहरू किन बोल्दैनन् ? तीजको पञ्चमीमा महिलालाई सुनाइने कथा के साँच्चै विज्ञानसम्मत छ ? महिनावारी भएको पाप कटाउने संस्कार मनाउँदै गर्दा पुरुषले गरेका पाप कटाउने संस्कार किन बनेन ? धर्मको नाममा हुने विभेद सहँदै धर्म जोगाउने जिम्मा महिलाको मात्रै हो ? श्रीमान्को आयु लामो होस् भनेर पानी पनि नखाई दिनभर भोकै बसेर शिवजीकोे पूजा गर्दै मनाइने चाड हो तीज। अरूका लागि गरिने पूजा आज कसरी आफ्नो पर्व हुन्छ ? सोफिया पेसाले लेक्चरर हुन्। उनी अंग्रेजी र मनोविज्ञान विषयमा अध्यापन गर्छिन्। गीत गाउनु र लेख्नु रहरको काम। बेलाबखत गीत सार्वजनिक गरिरहन्छिन्। बुटवलमा हुर्किएकी उनले काठमाडौंलाई कर्मक्षेत्र बनाएकी छन्। यो पटक लामो समय फुर्सदमा घर बस्दा केही सिर्जनशील काम गरौं भन्ने लागेर तीजको विषयमा गीत लेखेको बताउँछिन् उनी। उनी भन्छिन्, कोरोनाको त्रासले सबैतिर आहत बनाएको अवस्थामा सबैलाई रमाइलो दिने गीत लेख्ने सोच गरिरहेकी थिएँ। तीजको गीत पनि भनेकी छैन मैले। तीजको विषयमा लेखेकी हुँ। सानैदेखि हक्की स्वभावकी सोफियाले सानोमा तीजको व्रत बस्ने क्रममा हजुरबुवाले तीजका नाममा महिलामाथि कसरी विभेद गरिन्छ भनेर सम्झाउनुभएको बताइन्। त्यसपछि उनले समाजको चलन गहिरो गरी बुझ्न थालिन्। धर्म र संस्कृतिका नाममा महिलामाथि गरिने असमान व्यवहारलाई बेवास्ता गर्न सिकिन्। तीजको कथा खोतल्दै उनी भन्छिन्, तीजका नाममा धेरै विकृति देखेकी छु। तीज मनाउनुका पछाडि श्रीमान्को आयु बढ्छ भन्ने कपोलकल्पित धारणा छ। एउटाले व्रत बसेर अर्कोको उमेर बढ्ने हुन्छ त ? गीतमा व्रत पछाडिको कहानी र विकृतिको विषयमा आवाज उठाएकी छु। यसपालिको तीजमा नो व्रत प्लिज भनेकै कारण उनको गीत धर्मविरुद्ध भयो भनिएकोमा उनको आक्रोश छ। तीजलाई विशेषतः महिलाको पर्व भनिन्छ। तर यसमा सोफियाको फरक मत छ। भन्छिन्, श्रीमान्को आयु लामो होस् भनेर पानी पनि नखाई दिनभर भोकै बसेर शिवजीकोे पूजा गर्दै मनाइने चाड हो तीज। अरूका लागि गरिने पूजा आज कसरी आफ्नो पर्व हुन्छ ? श्रीमान्का लागि व्रत बसिने चाड भएपछि यो त श्रीमान्को चाड भयो नि। पुरुषका लागि पूजा गरिने भएपछि महिलाको चाड कसरी भयो ? हामी महिला आफ्नो लागि राम्रो होस् भन्दै कामना गर्दै व्रत बस्न कहिले पाउने ? जतिसुकै शिक्षित पुरुष भए पनि उसले महिलालाई हेर्ने नजरमा परिवर्तन आएको छैन। उनी आक्रोश पोख्दै भन्छिन्, मैले महिला दिदीबहिनीलाई व्रत नबस्न आग्रह गरेको हुँ, पुरुषलाई टाउको दुख्नुपर्ने किन ? अब महिलाले व्रत बस्दैनन् कि भन्ने पिरलो भएकै कारण यस्ता विचारलाई समाजमा फैलन नदिन गीत रोकेको उनको दाबी छ। आफूलाई सार्वजनकि रूपमा गरेको गाली बेइज्जतीविरुद्ध उनले साइबर क्राइममा निवेदन दर्ता गरिसकेकी छन्। गीत पुनः बजाउन पाउनका लागि कानुनी उपचारको बाटोमा जाने योजना रहेको पनि उनले बताइन्।"
'म बाँच्न चाहान्छु',"(नैनही) महोत्तरी : पाउदेखि कम्मरसम्म घाउ नै घाउ छ। घाउ पिलिएर सहिसक्नु छैन। उपचार गर्न मन छ तर खर्च छैन। यस्तै पीडाले छटपटाइरहेकी छन्, १६ वर्षीया मञ्जुकुमारी ठाकुर। लाउँलाउँ, खाउँखाउँ भन्ने उमेरमा मञ्जु तीन वर्षदेखि ओछ्यानमै थला परेर बसेकी छन्। उनी कसरी यो हालतमा पुगिन् त ? घटना तीन वर्षअघिको हो। जलेश्वर नगरपालिका१२ नैनहीकी मञ्जु १३ वर्षकी थिइन्। उनी मामाघर गइन्। दीपावलीको उल्लास थियो। घर लिप्ने माटो लिन मामासँगै बाहिर गएकी थिइन्। माटो खन्दाखन्दै ढिस्को खस्यो। कम्मरमुनिको भाग तल पर्यो, ढिस्कोमाथि। मामासहितले मञ्जुलाई तानेर उद्धार गर्दा कम्मर खुस्कियो। मञ्जुको उपचार जनकपुरमा गरियो। उनका बुवाले सुरसण्ड लगेर थप उपचार गर्ने भनेर अस्पतालबाट ल्याए। उपचार गराउने रुपैयाँ साथमा भएन। घरको खाटमा सुताएर राखेको पनि तीन वर्ष बित्यो, आमा शैलकुमारी देवीले भनिन्, दैयाँ गें दैयाँबेटीके डाँर कि सरकलै जिन्दगी जुलुम भगलै। मञ्जु उभिन सक्दिनन्। पैताला, कुर्कुच्चा, गोडा, पिडँुला, घुँडा, तिघ्रा, कम्मर सुनिएर चल्दैनन्। यी अंगका रङ घाउको असरले कालो भएको छ। घाउमा पिप भरिएर गन्हाउँछ, झिंगा भन्किन्छ। उनका छेउ कोही पर्दैनन्। पीडा महसुस गर्नेको छाती भतभती पोल्छ, नबुझ्नेले छिःछिः दूरदूर गर्छन्। जसको सास नै बोझ बन्यो उनका बुवा शिवजी ठाकुर छोरीको उपचार गर्न लाग्नुको साटो उल्टै धारेहात लगाउँछन्। तँ मरी जा, जिन्दगीभरिको बोझ भइस्। तँलाई कमाएर सुताईसुताई कसले खुवाउँछ भनेर वचन लगाउँछन्। बुवाको बोलीले मञ्जुको मुटुमा सियो घोपेझैं हुन्छ। तब आफूले फेरिरहेको सास नै आफूलाई बोझ लाग्दो रहेछ। मेरा लागि कोही भगवान् हुनुहुन्छ भने मलाई उपचार गराइदिनुस्। कसैको बोझ बन्न पटक्कै मन छैन, मञ्जुले दसऔंला जोड्दै अन्नपूर्णसँग भनिन्, निको भएर आफैं कमाएर खाने मन छ। मञ्जुकी एक मात्र सहारा भनकै आमा हुन्। तर, छोरीको पीडामा मलमपट्टी गर्न उनीसँग कुनै विकल्प छैन। मञ्जु ओछ्यानमै दिसापिसाब गर्छिन्। त्यसको व्यवस्थापन आमाले गर्छिन्। नुहाउन त झनै गाह्रो हुन्छ। महिनावारीका बेला असह्य पीडा हुन्छ। गाउँमा भाडा माझेर छोरीलाई खुवाउँछु। धनदौलत कहींकतै छैन, शैलकुमारीले भनिन्, उपचार कहाँबाट गराउने ? छाक जुटाउनै धौधौ हुन्छ। शैलकुमारीका श्रीमान् फर्निचरको काम गर्छन्। दुई पैसा भएको कमाइ पनि आफ्नै पेटमा धोक्छन्, उनले दुःखेसो पोखिन्। उल्टै प्रत्येक साँझ रक्सीको मातमा अबेर राति दैलो टेक्छन्। भात दे भनेर श्रीमतीलाई थर्काउँदा रहेछन्। घरमा चामल, दाल भए पो खाना पकाउने भन्दा छोरी र मलाई तथानाम गाली गर्छन्, शैलकुमारीले पीडा पोखिन्, किन गाली गरेको भन्दा ओछ्यानमा सुतेकी छोरी र मलाई कुट्न पनि पछि पर्दैनन्। उनीहरूको घर महोत्तरी जिल्ला सदरमुकाम जलेश्वरभन्दा ७८ किलोमिटर पश्चिममा पर्छ। थरुवाहीभन्दा अलिक दक्षिण गएर नैनही गाउँ पुग्न सकिन्छ। मूल सडकबाट दुई सय मिटर भित्र गल्ली भएर उनीहरूको दैलोमा पुगिन्छ। फुसको छानो, अर्ध पक्की घर रहेछ। गाउँको सडक पक्की नै छ। शिवजी ठाकुरको घर कुन हो ? अन्नपूर्णकर्मीको प्रश्नमा नैनही गाउँका एक वृद्धले हातले मञ्जुको घर देखाउँदै भने, ऊ त्यही घर हो, खपराले छाएको। घरनजिकै पुग्दा मञ्जु झ्यालबाट बाहिर चिहाउँदै थिइन्। को होलान् भन्ने भावमा अन्नपूर्णको टोलीतिर नै नजर लगाइन्। उनको नजरमाथि हाम्रो क्यामेराको लेन्स फोकस भयो। मञ्जुको एक तस्बिर क्लिक गर्यौं।"
पहिरो प्रभावित बारेकोटमा भोकमरी,"जाजरकोट : बारेकोट गाउँपालिका४ सार्कीटोलका करे सार्कीले पेटभरि खान पाएका छैनन्। गत महिना पहिरोले घर पुरिएर विस्थापित उनलाई राम्रोसँग निद्रा पनि परेको छैन। घरमा अन्न नभएकाले ६ जनाको परिवार भोकमरीमा परेको छ। सार्कीले भने, राम्रोसँग नसुतेको र नखाएको तीन हप्ता भइसक्यो। पैसा नभएका उनी र पैसा भएका अन्यले पनि अन्न किन्न पाएका छैनन्। खाद्य डिपोमा चामल नहुँदा र गाँउमा मौज्दात अन्न सकिएपछि भोकमरीको अवस्था देखिन थालेको छ। असार २५ मा बारेकोट४ सार्कीटोलमा गएको पहिरोमा परेर ११ जनाको मृत्यु भएको थियो। बारेकोटका विभिन्न वडामा गएको पहिरोमा अझै तीन जना बेपत्ता छन्। बाढी पहिरोका कारण एक हजार ५५ परिवारका ६ हजार पाँच सय ७ जना विस्थापित भएका छन्। ५६ घर भत्किएका छन्। पहिरो प्रभावित बारेकोटमा चरम खाद्य संकट परेको छ। बारेकोटका बाढी पहिरो प्रभावित भोकभोकै पर्न थालेका छन्। पहिरो गएपछि अहिलेसम्म कतैबाट राहत नपाएको बताउँदै करेले गुनासो गरे, हाम्रो पीडा सुनिदिने कोही भएन। घरमा भएको अन्न सकिएपछि बिहान बेलुका छाक टार्न समस्या भएको उनीलगायत अन्य पीडित परिवारको भनाइ छ। विस्थापित भएकाहरू स्थानीय विद्यालय, गोठ र चौरमा बसिरहेका छन्। खाद्यान्न किन्न पनि नपाइएपछि विस्थापित भोकभोकै पर्न थालेका स्थानीय शिक्षक गोरखबहादुर सिंहले बताए। बारेकोट गाँउपालिकामा उत्पादित अन्नले मुस्किलले पाँचछ महिना मात्रै खान पुग्छ। यातायातको सुविधा नभएकाले निजी क्षेत्रका खाद्य पसल छैनन्। दुई महिनादेखि खाद्य डिपो रित्तै छ। बारेकोटका जिरी, तल्लो जिरी, धौलाकोट, मैना, तोलखाना, कालाखोली, भैलोखाना, धुमा, धौलाकोट, कोट्लीलगायतका स्थानीय विस्थापित भएका छन्। स्थानीय डम्बरबहादुर सिंह भने, विस्थापित परिवारसँग खाने अन्न छैन, खाद्य डिपो रित्तै छ। गहँु, मकै, कोदो पिस्ने घट्ट बाढीले बगाएको छ। किनेर खाने बजार छैन। नयाँ बाली पाकेको छैन। बाटोघाटो अवरुद्ध छ। यतिबेला बारेकोटका जनता निकै समस्यामा छन्। बारेकोटका बाढी पहिरो पीडितसँग खाद्यान्न अभाव भएपछि विश्व खाद्य कार्यक्रमले पोषिलो बिस्कुट वितरण गर्न थालेको छ।"
भारतसँग नयाँ सन्धि गर्नुपर्छ,"टीका ढकाल, परराष्ट्र मामिलाका जानकार सीमासम्बन्धी विषयमा नेपाल दुई सय वर्षदेखि जहाँको त्यहीँ थियो। नयाँ नक्सा जारीसँगै नेपाल एक कदम अगाडि बढेको हो। हामीले सीमाका विषयमा दह्रो रूपमा कुरा उठाउन सकेका थिएनौं। अहिले पनि भारत कुरा गर्न आइहाल्छ भन्ने छैन। किनभने भारत र नेपालका प्राथमिकता नै फरकफरक छन्। उसले १८२ स्ट्रिप नक्सामा हस्ताक्षर गरौं भन्छ। हामी कालापानी र सुस्ताको समस्या समाधान गरौं भन्छौं। हामी १८२ स्ट्रिप नक्सामा हस्ताक्षर गर्न तयार छैनौं। भारत कालापानी र सुस्ताका विषयमा कुरा गर्न तयार छैन। वार्ताको विषय विगतदेखि नै ओझेलमा पर्दै आएको हो। नेपालभारत संयुक्त प्राविधिक समितिले सन् २००७ मा दुईवटा सिफारिस गरेको थियो। बिग्रेका सीमास्तम्भ निर्माण, मर्मतसम्भार तथा दसगजा अतिक्रमण हटाउन बाउन्ड्री वर्किङ ग्रुप बनाउने भन्ने थियो। अर्को कालापानी र सुस्ताको विषय समाधान गर्न परराष्ट्र सचिवस्तरीय संयन्त्र निर्माण गर्ने भनिएको थियो। परराष्ट्र सचिवस्तरीय संयन्त्र त सन् २०१४ मा मात्रै बन्यो। फरक फरक प्राथमिकता भएकाले वार्ता भने हुन सकेको छैन। नेपाललाई वार्ताको हतारो छ तर भारत धकेल्न चाहन्छ। अर्कोतिर पछिल्लो समय सत्तारूढ नेकपाको किचलोले भारतलाई हाइसन्चो छ। नक्साको जस लिन हाम्रा नेताबीच होडबाजी छ। तैंले होइन, मैले गरेको भन्नमा लागिपरेका छन्। उपलब्धिलाई सत्तारूढ दलको गतिविधिले कमजोर पारेको छ। अहिले वार्तामा समस्या आउनमा एउटा कारण नेकपाको किचलो पनि हो। नक्सा त सरकारले नै हो जारी गर्ने। यसमा के जस अपजसको कुरा हुन्छ र ! सबै एकजुट भयौं। सरकारले नक्सा जारी गर्यो, त्यही त हो। नेपालको सीमासम्बन्धी एउटा संयुक्त संयन्त्र आवश्यक छ। संस्थागत सुधार गर्नुपर्छ। नेपाली सेना, सशस्त्र प्रहरी, गृह मन्त्रालय, परराष्ट्र मन्त्रालय र नापी विभागको एकीकृत संयन्त्र बनाउनुपर्छ। सीमा हेर्ने संयन्त्र राणाकालीन नै हो। अब नेपाल र भारतले सीमासम्बन्धी नयाँ सन्धि गर्नुपर्छ। अहिलेसम्मको सीमासम्बन्धी सन्धि सुगौली सन्धि हो। सन् १८६० को सन्धिको थप व्याख्या मात्रै गरेको हो। त्यसपछि कुनै सीमासम्बन्धी सन्धि भएको छैन। विश्वासको वातारण बनाएर वार्ता गरी अब भारतसँग सीमासम्बन्धी नयाँ सन्धि गरेर अघि बढ्नु आवश्यक छ। भारत स्वतन्त्र भएको दुई दशकभन्दा बढी (सन् १९४७ देखि १९७२ सम्म) छिमेकीसँग ठूला युद्धमै अल्झियो। चीन र पाकिस्तानसँग ठूला तीनतीन युद्ध भए। बंगलादेश स्वतन्त्र भएपछि मात्रै उसले छिमेकीसँग सीमासम्बन्धी सन्धि गर्न थालेको देखिएको छ। भारत र बंगलादेशबीच सन् १९७४ मा सीमा सन्धि भयो। अहिले भारतीय प्रधानमन्त्री नरेन्द्र मोदीले त्यही सन्धिलाई मूर्त रूप दिएका मात्रै हुन्। भुटानसँग सन् १९७४ देखि १९८१ सम्म लगाएर सीमा समस्या समाधान गरियो। तर अझै पूर्ण रूपमा समाधान भएको छैन। नेपालमा पनि सन् १९७५ पछि सीमासम्बन्धी वार्ता सुरु भएको हो। धेरै ठाउँमा समस्या देखिएपछि टुंग्याउने कुरामा भारत पछि हटेको देखिएको छ। सन् १९८३ मा संयुक्त प्राविधिक समिति बन्यो। त्यसले २००७ सम्म काम गर्यो। १८२ स्थानको स्ट्रिप नक्सा तयार गर्यो। त्यो समितिले कालापानी र सुस्ताको विषयमा राजनीतिक रूपमा समाधान गर्न सिफारिस गरेको छ। हामी यो विषयमा अधैर्य भएका छौं। नेपालले धैर्य कायम गर्नुपर्छ। शान्तसँग रणनीतिक रूपमा भारतलाई आफ्नो पोजिसन बुझाउनुपर्छ। नेपाल सरकार लिम्पियाधुरा, लिपुलेक र कालापानी तथा सुस्तालगायत अतिक्रमित भूमिबाट भारतलाई हटाउन चाहन्छ। तर, यसमा धैर्य आवश्यक छ। नेपाल सरकार एक कदम अगाडि बढेकाले अब वार्ताको वातावरण बनाउनुपर्छ। तर यसको मतलब दबाब दिन छोड्नुपर्छ भन्ने होइन।"
"संयन्त्र छ, बैठक भएन","राजनीतिक नेतृत्वबीच नेपालभारत सीमाबारे लामो समयदेखि संवाद भएको छैन । परराष्ट्रविद् दिनेश भट्टराई प्राविधिक तहभन्दा माथि उठेर संवाद नभएको बताउँछन् । उनका अनुसार सीमा समस्या सुल्झाउन सन् १८८१ मा नेपालभारत संयुक्त प्राविधिक समिति (जेटीसी) बन्यो । त्यो समितिले सन् २००७ सम्म काम गर्यो । ९८ प्रतिशत सीमा समस्या समाधान गर्यो । समितिले वैज्ञानिक प्रविधिबाट एक सय ८२ स्थानमा स्ट्रिप नक्सा तयार पारी सीमारेखा यकिन गर्न सुरु गर्यो । सीमा नाकामा स्ट्रिप नक्साका आधारमा दुवै देशले तयार पारेका डिजिटल प्रविधिका नक्सा बराबर संख्यामा आदानप्रदान र रुजु गरी दुवै पक्षका प्राविधिक तहले अन्तिम रूप दिएका थिए । कालापानी र सुस्ताको समस्या प्राविधिक तहमा टुंग्याउन नसकिने भन्दै राजनीतिक तहमा समाधानका लागि सिफारिस गरिएको थियो । समितिले प्राविधिक रूपमा बाउन्ड्री वर्किङ ग्रुप बनाउने सिफारिस दुवै देशमा गरेको थियो । सन् २००७ सम्ममा ६ हजार सीमास्तम्भको निर्माण, मर्मतसम्भार गरिएको थियो । दुई हजार पाँच सय सीमास्तम्भ बाँकी थिए । तीमध्ये एक हजार चार सीमास्तम्भ नदीनालाका पानीमा रहेकामा ६ सयवटा फेला परेका थिएनन् । पछिल्लो समय गरिएका सर्भेमा करिब एक सयजति फेला परेका छन् । समितिको म्यान्डेटका आधारमा सन् १९९२ मा सीमांकन सुरु भएको हो । २०६४ (सन् २००७) असोज १८ देखि नै नापी विभागले नेपालभारत सीमासम्बन्धी दुईदेशीय स्थायी संयन्त्र बनाउन कूटनीतिक पहल सुरु गरेपछि तीनवटा संयन्त्र बने । नेपालभारत सीमा संयुक्त बाउन्ड्री वर्किङ ग्रुप (बीडब्लूजी) सर्भे अफिसियल्स कमिटी (एसओसी) र फिल्ड सर्भे टिम (एफएसटी) गरी तीन संयन्त्र बनेका थिए । तर, सन् २००७ देखि २०१४ सम्म नेपालभारत सीमाका विषयमा कुनै गतिविधि नभएको भट्टराई बताउँछन् । यो बीच सीमासम्बन्धी कुनै गतिविधि नै भएन, उनी भन्छन् । भारतीय प्रधानमन्त्री नरेन्द्र मोदी २०१४ मा नेपाल आएका बेला दुवै देशका परराष्ट्रसचिवस्तरको संयन्त्र बनाउने निर्णय भयो । तर, त्यो संयन्त्रको बैठक ६ वर्ष बितिसक्दा पनि एकपटक पनि बसेको छैन । बीडब्लूजी, एसओसी र एफएसटी संयन्त्र बनेपछि कार्यक्षेत्र तय गरी चारवटा टोली बनाई सीमामा स्तम्भ निरीक्षण, सर्भे र मर्मतसम्भार तथा स्तम्भ निर्माणको काम भइरहेको छ । पहिलो टोलीले ताप्लेजुङदेखि सुनसरीसम्म, दोस्रो टोलीले सप्तरीदेखि चितवनसम्म, तेस्रो टोलीले"
सहकारीमा भद्रगोल,"काठमाडौं : नियामक निकाय प्रभावकारी नहुँदा सहकारी क्षेत्रको नियमन राम्रोसँग हुन सकेको छैन। सरकारी उदासीनताले सहकारी संस्था आफूखुसी कारोबार गर्दै आएका छन्। डेढ दशकदेखि सहकारीको नियमन गर्न छुट्टै संरचना बनाइने चर्चाचले पनि अझैसम्म कार्यान्वयनमा आउन सकेको छैन। अर्थमन्त्री डायुवराज खतिवडा राष्ट्रिय योजना आयोगको उपाध्यक्ष र नेपाल राष्ट्र बैंकका गभर्नर महाप्रसाद अधिकारी डेपुटी गभर्नर हुँदा बनेको कार्यदलले दिएको सुझाव कायान्वयनमा आउन नसक्दा समस्या बल्झिँदै गएको हो। विभागको संरचनाले सहकारी नियमन गर्न नसक्ने भन्दै सहकारी अगुवा तथा सांसदलेसमेत छुट्टै संरचना बनाउन लबिङ गरिरहेका छन्। नेपाल बचत तथा ऋण केन्द्रीय सहकारी संघ (नेफ्स्कुन)का पूर्वअध्यक्ष ऋषिराज घिमिरेले सरकारले प्रभावकारी अनुगमन गर्न नसक्दा सहकारीमा जोखिम बढेको बताए। दर्ता र अनुगमन गर्ने निकाय एउटै हुँदा सहकारीमा विकृति भित्रिएको उनको भनाइ छ। सहकारीमा विकृति बढ्दै गएपछि सरकारले २०६८ सालमा एक कार्यदल गठन गरेको थियो। कार्यदलले सहकारीको नियमन गर्न छुट्टै संयन्त्र सेकेन्ड टायर इन्स्टिच्युसन गठन गर्न सुझाव दिएको थियो। कार्यदलले त्यतिबेलै छुट्टै संरचना बनाउन सुझाव दिए पनि आठ वर्षसम्म सरकारले त्यसतर्फ कुनै चासो देखाएन। त्यतिमात्र होइन विभागको कार्यक्षमता बढाउनसमेत सरकारले कुनै कदम नचाल्दा सहकारीमा विकृति थुप्रिँदै गएको हो। विभागमा ३० जना कर्मचारी कार्यरत छन्। तर, एक जना चार्टर्ड एकाउन्टेन्ट पनि नहुँदा सहकारीको अनुगमन प्रभावकारी हुन सकेको छैन। दक्ष र आवश्यक कर्मचारी नहुँदा वित्तीय जोखिम बढेको हो। दक्ष जनशक्ति नहुँदा नियमन गर्न समस्या भएको विभागका अधिकारी स्वीकार्छन्। २०७० मा गठित गौरीबहादुर कार्की आयोगका अनुसार एक सय ३१ सहकारी समस्यामा छन्। तर, सरकारले एक दर्जन सहकारीलाई मात्रै समस्याग्रस्त घोषणा गरेको छ। ती कुनै पनि संस्थाको समस्या अझै सुल्झिन सकेको छैन। फितलो नियमनको मौका छोप्दै पैसा कुम्ल्याएर भाग्ने प्रवृत्ति बढ्दै गएको छ। राष्ट्रिय सहकारी विकास बोर्डका सञ्चालक इन्दिरा पन्तले फितलो नियमनले सहकारीमा वित्तीय जोखिम बढेको बताइन्। सहकारी प्राधिकरणआयोग अथवा सेकेन्ड टायर इन्स्टिच्युट जे नाम दिइए पनि छुट्टै संरचना बनाउन ढिलाइ भइसकेको उनको भनाइ छ। सहकारी विभागका अनुसार देशभर ३५ हजार सहकारी छन्। सहकारीमार्फत सात खर्बभन्दा बढी कारोबार भइरहेको छ। सहकारीको नियमन विभागदेखि प्रदेश तथा स्थानीय तहले गर्ने व्यवस्था छ। स्थानीय तहमा २९ हजार, प्रदेशमा ६ हजार र विभागमा एक सय १८ सहकारी दर्ता छन्। तीन वटै तहमा सहकारी प्राथमिकतामा नपर्दा जोखिम बढ्ने सम्भावना बढ्दै गएको अर्थविद् बताउँछन्। अर्थमन्त्री डायुवराज खतिवडाले सहकारीको नियमन सहकारी विभागको संरचनाले गर्न नसक्ने निष्कर्षमा पुगेको बताए पनि छुट्टै नियामकीय निकाय स्थापनाका लागि ध्यान दिइएको छैन। कार्यदलले दिएको सुझाव आठ वर्षसम्म कार्यान्वयन हुन नसक्दा सहकारी संस्था ठूलो दुर्घटनाको जोखिममा रहेको सहकारीका अगुवाले सरकारको ध्यानाकर्षण गराउँदै आएका छन्। राष्ट्रिय सहकारी बैंकका अध्यक्ष केबी उप्रेतीले सहकारीको नियमन गर्ने गरी छुट्टै संयन्त्र बनाउन सुझाव दिइए पनि कार्यान्वयन गर्न सरकार उदासीन भएको आरोप लगाए। उनले भने, विभागले प्रभावकारी नियमन गर्न नसकिरहेको अवस्थामा राष्ट्र बैंकलेसमेत हेर्न नचाहेकाले छुट्टै संयन्त्र अपरिहार्य भइसकेको छ। सहकारीले मनोमानी ढंगले कार्यक्षेत्रबाहिर कारोबार गर्नुका साथै घरजग्गा तथा हाउजिङमा लगानी गर्दा समस्यामा पर्दै गएका छन्।"
सुन तस्करीको जालो,"नेपालको सन्दर्भमा सुन तस्करीको घटना नौलो होइन। पटकपटक दोहोरिरहने यस्ता काण्डले सर्वसाधारणदेखि सुरक्षा निकायको समेत ध्यान तान्ने गरेको छ। गत मंगलबार काठमाडौंमा तस्कर समूहबाट बरामद गरेको भनिएको १५ किलो धातुले फेरि एकपटक यस्तै काण्ड चर्चामा ल्याएको छ। प्रहरीले चेकजाँच गर्दागर्दै गाडी भागेर जानु, सोही गाडीले अलिपर पुगेर धातुको झोला सडकमा फ्याँक्नु, झोला फालेको स्थानबारे सुरक्षा निकायकै मत बाझिनु तथा घटनामा संलग्न गाडी नम्बरबारे जिम्मेवार सुरक्षा अधिकारीबाट गलत टिपोट गराउनुलगायतका विषयले घटनालाई थप रहस्यमय बनाएको छ। तस्कर समूहबाट बरामद १५ किलो धातुमध्ये परीक्षण गर्दा साढे १४ किलो चाँदी र आधा किलो मात्रै सुन भएको प्रमाणित भएको छ। बरामद गरेको धातु सुन हो वा होइन भन्ने परीक्षण गरेर मात्र प्रहरीले सार्वजनिक गर्नुपथ्र्यो, तर यसपटक विगतको परम्परा लत्याइयो। यसले घटनामा शंका गर्ने प्रशस्त आधार दिएको छ। कमजोरी कसको हो भन्ने विषय छानबिन समितिको प्रतिवेदनले उजागर गर्ला, तर तत्काल हेर्दा अहिलेसम्मको त्रुटिमा प्रहरी संयन्त्रकै कमजोरी देखिन्छ। यसर्थ प्रतिवेदन नआउञ्जेल कुनै पनि समूह वा संगठनको प्रभावबाट समितिलाई मुक्त राख्नुपर्छ। समितिले दिएको प्रतिवेदनको तथ्यपरक अध्ययन गरेर घटनामा संलग्नलाई निर्मम कारबाही गर्नुपर्छ। दुई वर्षअघि दुबई हुँदै त्रिभुवन विमास्थलबाट बाहिरिएको ३३ किलो सुन प्रकरणको घटना सेलाउन नपाउँदै काण्ड दोहोरिएको छ। ३३ किलो प्रकरणमा प्रहरी संगठनको संलग्नतामाथि पनि औंला ठड्याइएको थियो। त्यस घटनाले नेपाल प्रहरी संगठनलाई इतिहासमै धेरै बदनाम बनाएको थियो। ठूला अनुसन्धानहरू भए पनि यसको वास्तविकता अझै बाहिरिएको छैन। १५ किलो प्रकरणलाई ३३ किलोको जस्तै नियतिबाट मुक्त राख्नुपर्छ। पछिल्लो दुई वर्षको अवधिमा तस्करीबाट झन्डै चार हजार किलो सुन आयात भएको छ। यस्ता घटनामा एकैथरी समूहको संलग्नता बढी छ। तस्करी गर्दा सरकारी संयन्त्रको फन्दामा परियो भने कसरी मुक्त हुने भन्ने जुक्ति जानिसकेकाले एकैथरी समूहको संलग्नता बढी देखिएको हो। अर्को कुरा, सुन तस्करीको काम राजनीतिक र सुरक्षा अंगको संरक्षण नभई सम्भव छैन। भन्सार, अध्यागमनलगायतका मालदार अड्डाका कर्मचारीको सहयोग नहुने हो भने पनि तस्करहरू उम्किन पाउँदैनन्। कतिपय घटनामा सुरक्षाकर्मीबाटै प्रशस्त सहयोग हुने गरेको छ। तस्करसँग मिलेर प्रहरी संगठनलाई सूचनै नदिने प्रहरीलाई कडा कारबाही गर्नुपर्छ। आफैंले काम गरेको संगठनको नेतृत्वलाई गुमराहमा राखेर तस्करीसँग साँठगाँठ गर्नु ठूलो अपराध हो। यस्तालाई हदैसम्मको कारबाही गर्नुपर्छ। भन्सार, अध्यागमनलगायत मालदार अड्डामा विवादित छवि भएका व्यक्तिलाई सुम्पनु हुँदैन। राजनीतिक प्रभावमा परेर त्यहाँ जान खोज्नेलाई निरुत्साहित गर्नुपर्छ। यस्ता विभागको नेतृत्वमा जान कसैले राजनीतिक शक्ति प्रयोग गर्छ भने सबैले बुझे हुन्छ त्यहाँबाट अनियमितता हुने पक्का छ। यस्ता व्यक्तिमाथि हुने राजनीतिक संरक्षणको पनि अन्त्य हुनुपर्छ। सुन तस्करीको जालोलाई निमिट्यान्न पार्ने नै हो भने सबै सरकारी संयन्त्रबीच उचित समन्वय हुनुपर्छ। सुन तस्करी किन र कसरी हुन्छ भन्नेबारेमा विगतमा थुपै्र अध्ययनअनुसन्धान भएका छन्। तर छानबिन समिति बनाउने, त्यसले प्रतिवेदन बुझाउने र केही दिनपछि घटना आफैं सेलाउने विगतको तीतो यथार्थ छ। सुन तस्करीको खुट्टा मात्रै समातेर छाड्नेभन्दा पनि शरीरको आकार नै समात्नेतर्फ सबैको प्रयत्न हुनुपर्छ। यसपटकको घटनामा छानबिन समितिले काम गरिरहेको छ। विगतमा पनि सुन तस्करीसँग सम्बन्धित थुपै्र अनुसन्धान राजनीतिक सम्पर्कमा पुगेर टुंगिने गरेको थियो। यसपटक पनि त्यस्तो नहोला भन्न सकिँदैन। सुन तस्करीको जालो धवस्त पार्न सरकारकै सक्रियता बढाउनुपर्छ।"
ओझेलमा सीमा मुद्दा,"काठमाडौं : नेपालले लिम्पियाधुरा, कालापानी, लिपुलेक समेटेर नक्सा जारी गरेको दुई महिना नाघ्यो। तर, भारतले ती भूभाग नेपाललाई सुम्पिनुको साटो सडकलगायत संरचना विस्तार गर्दै छ। त्यसमाथि आफ्नै भूमिमा नेपालीलाई जान रोक लगाउन भन्दै पत्राचार गर्छ। तर, नेपालले आफ्नो भूमि वास्तविक रूपमा फिर्ता लिन जति सक्रियता देखाउनु पथ्र्यो त्यस्तो देखिएको छैन। खासगरी सत्तारूढ दल नेकपामा किचलोका कारण लिम्पियाधुरा, लिपुलेक र कालापानीसम्बन्धी मुद्दा ओझेलमा परेको छ। नयाँ नक्सा जारी गरी संविधान संशोधनमार्फत अनुमोदन गरिसके पनि भारतसँग वार्ताको वातावरण बनेको छैन। चीनले यो विषयलाई उछालेको भन्दै भारतले नेपालको नयाँ नक्सा अस्वीकार गरेको छ। यही कारण देखाउँदै आफू नेतृत्वको सरकार परिवर्तन गर्न भारत लागिपरेको अभिव्यक्ति प्रधानमन्त्री केपी शर्मा ओलीले दिए। नेकपाका अर्का अध्यक्ष पुष्पकमल दाहाल भारत होइन, आफूले राजीनामा मागेको भन्दै खण्डनमा उत्रिए। सबै मिलेर सीमा समस्या सल्टाउन लाग्नुपर्ने बेला सत्तारूढ दलमा पदको हानथाप छ। नक्सा जारी गर्ने, संविधान संशोधनबाट अनुमोदन गर्ने बेला देश एकजुट भएको थियो। उसरी नै त्यसलाई निक्र्योलमा पुर्याउन लाग्नुपर्ने हो। तर, सत्तासंघर्षमा लाग्दा सीमाको मुद्दा कमजोर बनिरहेको छ। त्यसमाथि नक्सा जारी गरेको जस लिन पनि सत्तारूढमा होडबाजी देखिन्छ। सत्तारूढ नेता एकार्कामा हिलो छ्यापाछ्याप गर्न लागिरहेका छन्। पार्टीभित्रको विवादबीच पनि सरकारले तीन पटकभन्दा बढी भारतसँग वार्ताको प्रस्ताव गरिसकेको परराष्ट्रमन्त्री प्रदीप ज्ञवालीले बताउँदै आएका छन्। तर, भारतले टेरपुच्छर लगाएको छैन। सीमाविद् तथा कूटनीतिक जानकार भारत आफूसँग दह्रो प्रमाण नभएका कारण वार्तामा आउन नचाहेको निष्कर्षमा छन्। त्यसमा सत्तारूढ दलको सत्ता संघर्षले पनि वार्तामा लाग्न अवरोध गरेको उनीहरूको बुझाइ छ। नेपालभारत सीमासम्बन्धी सबैभन्दा ठूलो प्रमाण सुगौली सन्धि हो। सुगौली सन्धिले काली नदी र त्यसदेखि पूर्वको भूभाग नेपालको भएको स्पष्ट गरेको छ। हुन त त्यही सन्धिकै कारण नेपाले एक तिहाइ भूभाग गुमाउनु परेको थियो। तर, सुगौली सन्धिप्रति नै अनुदार रहँदै आएको छ भारत। सीमाविद् बुद्धिनारायण श्रेष्ठ नेपालभारत सीमाको सबैभन्दा ठूलो प्रमाण सुगौली सन्धि भनेर भारतले मान्न नचाहेको बताउँछन्। वार्ताबाट भारत भाग्नुको मुख्य कारण पनि प्रमाण कमजोर हुनु नै भएकोे उनको ठम्याइ छ। भोगचलन र ओगट्ने विषयमा बाहेक भारतसँग कुनै प्रमाण छैन, श्रेष्ठ ठोकुवा गर्छन्। भारतलाई वार्तामा ल्याउन अन्तर्राष्ट्रिय दबाब सिर्जना गर्नुपर्ने उनको ठम्याइ छ। भारत सहज रूपमा वार्तामा आउने सम्भावना देखिएन, उनी भन्छन्, जापान, फ्रान्स र जर्मनीलाई मध्यस्थता गरिदिन आग्रह गर्नुपर्छ। जर्मन चान्सलर मर्केललाई मध्यस्थकर्ता बनाउनु उपयुक्त हुने उनको भनाइ छ। सीमासम्बन्धी अध्ययन कार्यदलका संयोजक सूर्यनाथ उपाध्याय भारत वार्ताबाट भाग्न नसक्ने दाबी गर्छन्। ढिलोचाँडो भारत वार्तामा आउनैपर्छ, उनी भन्छन्, कुरा गर्दिनँ भन्न मिल्दैन, वार्ताबाट भाग्न सक्दैन। उनका अनुसार नेपाल र भारत दुवै पक्षले कालापानी र सुस्तामा समस्या छ भनेर स्वीकार गर्दै आएका हुन्। भारतले एकतर्फी रूपमा लिम्पियाधुरा, लिपुलेक र कालापानी समेटेर नक्सा प्रकाशन गरेपछि विवाद थपिएको हो। उनीहरू (भारत)ले नक्सा बनाएपछि हामीले प्रत्युत्तरमा नक्सा जारी गरेका हौं। त्यति त हो नि ! कालापानी र सुस्तामा समस्या छ भन्ने त दुवैतर्फ विगतदेखि जगजाहेर छ, उनी भन्छन्, कुरा हुन्छ, हुनुपर्छ। भारतले अहिले वार्ताको विषयमा टेरपुच्छर नलगाए पनि उसलाई भित्र दबाब छ। ढिलोचाँडो वार्तामा नआई हुँदैन। भारतको अर्को छिमेकी चीनसँग पनि सीमा समस्या देखिएको छ। अन्य छिमेकीसँग पनि विवाद छ। कोरोनाका कारण मात्रै ढिलो भएको हुनुपर्छ, उनी भन्छन्, सबै छिमेकीसँग सीमा विवाद भएकाले वार्तामा आउन अन्तर्राष्ट्रिय दबाब पनि भारतलाई छ। पूर्वराजदूत दीपकुमार उपाध्याय नेपालका नेता र सरकार गम्भीर नरहेको बताउँछन्। अरूलाई दोष दिने प्रवृत्ति यहाँ छ, गम्भीरता नै छैन, उनी भन्छन्, प्रमाण नभएको होइन तर सरकार जिम्मेवारीपूर्वक लागेको छैन। वार्ताका लागि गम्भीर हुनपर्ने बेला सत्तारूढ दलले नै मुद्दालाई विषयान्तर गरेकोे उनको बुझाइ छ। मलाई त राष्ट्रियताका नाममा भएका पछिल्ला राजनीतिदेखि नै दिक्क लाग्न थालेको छ, उनी भन्छन्, उनीहरूले जनतासँग झेल गरिरहेका छन्। समस्या समाधानभन्दा राजनीति मात्रै गरिरहेका छन्। शोधकर्ता कमल बराल बाहिर नदेखिए पनि भित्री रूपमा कूटनीतिक पहल भइरहेको बताउँछन्। सरकारले बनाएको विज्ञ समूहले प्रमाण दस्तावेजीकरणलगायत तयारीका काम गरिरहेको उनको भनाइ छ। के के भयो निशान छापमा कालापानी गायब : २०७५ भदौ २१ (अन्नपूर्ण पोस्ट्मा प्रकाशित) नक्सामा लिम्पियाधुरा गायब : २०७५ भदौ २४ (अन्नपूर्ण पोस्ट्मा प्रकाशित) भारतद्वारा नेपाली भूमि लिम्पियाधुरासहित समेटेर नक्सा जारी : २०७६ कात्तिक १६ यस्तो हो नेपालको नक्सा : २०७६ कात्तिक २६ (पहिलो पटक जनस्तरमा अन्नपूर्ण पोस्ट्मार्फत लिम्पियाधुरासहितको नक्सा प्रकाशित) भारतद्वारा नेपाली भूमि मिचेर सडक उद्घाटन : २०७७ वैशाख २६ सरकारको नीति तथा कार्यक्रममार्फत लिम्पियाधुरासहितको नक्सा जारी गर्ने घोषणा : २०७७ जेठ २ मन्त्रिपरिषद्बाट लिम्पियाधुरासहितको नक्सा जारी गर्ने निर्णय : २०७७ जेठ ५ लिम्पियाधुरासहितको नक्सा जारी : २०७७ जेठ ७ प्रतिनिधिसभाबाट अनुमोदन : २०७७ जेठ ३१ राष्ट्रियसभाबाट अनुमोदन : २०७७ असार ४ राष्ट्रिपतिद्वारा प्रमाणीकरण : २०७७ असार ४"
भारतसँग नयाँ सन्धि गर्नुपर्छ,"टीका ढकाल, परराष्ट्र मामिलाका जानकार सीमासम्बन्धी विषयमा नेपाल दुई सय वर्षदेखि जहाँको त्यहीँ थियो। नयाँ नक्सा जारीसँगै नेपाल एक कदम अगाडि बढेको हो। हामीले सीमाका विषयमा दह्रो रूपमा कुरा उठाउन सकेका थिएनौं। अहिले पनि भारत कुरा गर्न आइहाल्छ भन्ने छैन। किनभने भारत र नेपालका प्राथमिकता नै फरकफरक छन्। उसले १८२ स्ट्रिप नक्सामा हस्ताक्षर गरौं भन्छ। हामी कालापानी र सुस्ताको समस्या समाधान गरौं भन्छौं। हामी १८२ स्ट्रिप नक्सामा हस्ताक्षर गर्न तयार छैनौं। भारत कालापानी र सुस्ताका विषयमा कुरा गर्न तयार छैन। वार्ताको विषय विगतदेखि नै ओझेलमा पर्दै आएको हो। नेपालभारत संयुक्त प्राविधिक समितिले सन् २००७ मा दुईवटा सिफारिस गरेको थियो। बिग्रेका सीमास्तम्भ निर्माण, मर्मतसम्भार तथा दसगजा अतिक्रमण हटाउन बाउन्ड्री वर्किङ ग्रुप बनाउने भन्ने थियो। अर्को कालापानी र सुस्ताको विषय समाधान गर्न परराष्ट्र सचिवस्तरीय संयन्त्र निर्माण गर्ने भनिएको थियो। परराष्ट्र सचिवस्तरीय संयन्त्र त सन् २०१४ मा मात्रै बन्यो। फरक फरक प्राथमिकता भएकाले वार्ता भने हुन सकेको छैन। नेपाललाई वार्ताको हतारो छ तर भारत धकेल्न चाहन्छ। अर्कोतिर पछिल्लो समय सत्तारूढ नेकपाको किचलोले भारतलाई हाइसन्चो छ। नक्साको जस लिन हाम्रा नेताबीच होडबाजी छ। तैंले होइन, मैले गरेको भन्नमा लागिपरेका छन्। उपलब्धिलाई सत्तारूढ दलको गतिविधिले कमजोर पारेको छ। अहिले वार्तामा समस्या आउनमा एउटा कारण नेकपाको किचलो पनि हो। नक्सा त सरकारले नै हो जारी गर्ने। यसमा के जस अपजसको कुरा हुन्छ र ! सबै एकजुट भयौं। सरकारले नक्सा जारी गर्यो, त्यही त हो। नेपालको सीमासम्बन्धी एउटा संयुक्त संयन्त्र आवश्यक छ। संस्थागत सुधार गर्नुपर्छ। नेपाली सेना, सशस्त्र प्रहरी, गृह मन्त्रालय, परराष्ट्र मन्त्रालय र नापी विभागको एकीकृत संयन्त्र बनाउनुपर्छ। सीमा हेर्ने संयन्त्र राणाकालीन नै हो। अब नेपाल र भारतले सीमासम्बन्धी नयाँ सन्धि गर्नुपर्छ। अहिलेसम्मको सीमासम्बन्धी सन्धि सुगौली सन्धि हो। सन् १८६० को सन्धिको थप व्याख्या मात्रै गरेको हो। त्यसपछि कुनै सीमासम्बन्धी सन्धि भएको छैन। विश्वासको वातारण बनाएर वार्ता गरी अब भारतसँग सीमासम्बन्धी नयाँ सन्धि गरेर अघि बढ्नु आवश्यक छ। भारत स्वतन्त्र भएको दुई दशकभन्दा बढी (सन् १९४७ देखि १९७२ सम्म) छिमेकीसँग ठूला युद्धमै अल्झियो। चीन र पाकिस्तानसँग ठूला तीनतीन युद्ध भए। बंगलादेश स्वतन्त्र भएपछि मात्रै उसले छिमेकीसँग सीमासम्बन्धी सन्धि गर्न थालेको देखिएको छ। भारत र बंगलादेशबीच सन् १९७४ मा सीमा सन्धि भयो। अहिले भारतीय प्रधानमन्त्री नरेन्द्र मोदीले त्यही सन्धिलाई मूर्त रूप दिएका मात्रै हुन्। भुटानसँग सन् १९७४ देखि १९८१ सम्म लगाएर सीमा समस्या समाधान गरियो। तर अझै पूर्ण रूपमा समाधान भएको छैन। नेपालमा पनि सन् १९७५ पछि सीमासम्बन्धी वार्ता सुरु भएको हो। धेरै ठाउँमा समस्या देखिएपछि टुंग्याउने कुरामा भारत पछि हटेको देखिएको छ। सन् १९८३ मा संयुक्त प्राविधिक समिति बन्यो। त्यसले २००७ सम्म काम गर्यो। १८२ स्थानको स्ट्रिप नक्सा तयार गर्यो। त्यो समितिले कालापानी र सुस्ताको विषयमा राजनीतिक रूपमा समाधान गर्न सिफारिस गरेको छ। हामी यो विषयमा अधैर्य भएका छौं। नेपालले धैर्य कायम गर्नुपर्छ। शान्तसँग रणनीतिक रूपमा भारतलाई आफ्नो पोजिसन बुझाउनुपर्छ। नेपाल सरकार लिम्पियाधुरा, लिपुलेक र कालापानी तथा सुस्तालगायत अतिक्रमित भूमिबाट भारतलाई हटाउन चाहन्छ। तर, यसमा धैर्य आवश्यक छ। नेपाल सरकार एक कदम अगाडि बढेकाले अब वार्ताको वातावरण बनाउनुपर्छ। तर यसको मतलब दबाब दिन छोड्नुपर्छ भन्ने होइन।"
नक्सा सच्याउँदाको जोश देखिँदैन,"दिनेश भट्टराई, परराष्ट्रविद् सीमा समस्या समाधानको विकल्प वार्ता नै हो। कूटनीतिक रूपमा नै समस्या समाधान गर्नुपर्छ। नक्सा जारी भएर प्रमाणीकरण भएको एक महिनाभन्दा बढी भइसक्यो। तर, त्यो नक्सा जारी गर्दाको जोशजाँगर हराएको छ। वार्ता प्रक्रिया नै सुरु भएको छैन। कूटनीतिक प्रक्रिया लामो होला, समय लेला तर सुरुआत हुनुपर्ने हो। संसद्ले राष्ट्रिय सहमति, एकताका साथ सरकारलाई शक्ति, बल प्रदान गर्यो। तर, त्यसपछि सरकारले गर्नुपर्ने गतिविधि देखिएको छैन। प्रधानमन्त्रीले वार्ताका लागि के के पहल गर्नुभयो भनेर प्रश्न गर्ने बेला भएको छ। भित्रभित्र पहल भएको छ कि तर कसैलाई थाहा छैन। प्रक्रिया कहाँ पुग्यो ? अन्य विवाद ल्याएर यो विषयलाई छायाँमा पार्न खोजिएको त होइन ? देश कोरोना, बाढीपहिरोमा लागेको भनेर पन्छिन त मिल्दैन। किनकि राज्यको कूटनीतिक संयन्त्र त बाढीपहिरोमा लाग्नु पर्दैन नि ! यस विषयमा कूटनीतिक संयन्त्र कहाँसम्म पुगेको छ ? भारतले वार्ता चाहेको छैन भनेर कमजोरी देखाउनेतिर नलागौं। हामीले के के गरिरहेका छौं भन्ने महत्वपूर्ण हो। अतिराष्ट्रवादमा लाग्नुभन्दा मध्यमार्गी भएर वार्ताको वातारण बनाउनुपर्छ। टेलिफोनबाट भए पनि थालनी गर्न सकेको भए वार्ताको टेबलमा जान्थ्यो। त्यो पनि देखिएन। तर, समस्याप्रतिको गाम्भीर्य देखिएको छैन। नेकपा विवादले यसलाई प्रभाव पारिरहेको छ। घरमै ठीक छैन भने अरूसँग वार्ता प्रक्रिया कसरी अगाडि बढ्छ ? सत्तारूढ दल नेकपाको मतभिन्नता, किचलोले नराम्रो सन्देश गएको छ। त्यस्तो सन्देश दिनु हुँदैन। हुन त सीमाको विषय राष्ट्रिय सहमति भएकाले कुनै सरकारले पनि यसलाई यताउता गर्न सक्दैनन्। भारतले पनि केपी शर्मा ओली नेतृत्वको सरकार हटाएर समस्या समाधान हुन्छ भन्ने सोच्नु गलत हो। सबैभन्दा ठूलो कुरा जनस्तरको सम्बन्धमा आइरहेको तीक्तता घातक हो। नेपालभारत सम्बन्ध सरकारको स्तरमा मात्रै होइन जनस्तरमा अझ बलियो, व्यापक र सुमधुर छ। नेपाल र भारतका प्रत्येक व्यक्तिको जीवन एकअर्कासँग जोडिएको छ। यो सम्बन्धलाई दूषित बनाउने प्रयास भइरहेको छ। त्यो सबैभन्दा खतरनाक कुरा हो। जनस्तरको तीक्तताले सम्बन्ध नराम्रो मोडमा पुग्छ। सीमा समस्याले जनस्तरको सम्बन्धमा असर पार्नु हँुदैन। डेडलकले दुवै देशलाई फाइदा गर्दैन।"
कोसीमा १८ वर्षदेखि भारतको मनपरी,"इटहरी : दुई दशक अघिसम्म सप्तकोसीमा हुने मुख्य कामबारे भारतले नेपाललाई जानकारी दिने गथ्र्यो। नेपालभारत सम्झौताअनुसार भारतको नियन्त्रणमा रहे पनि सप्तकोसीको निर्माण, मर्मतलगायतका कामको खबर विराटनगरस्थित भूआर्जन कार्यालयले नियमित पाउँथ्यो। १८ वर्षयता कोसीमा हुने गतिविधिबारे नेपाल अनविज्ञ छ। सन् २००२ देखि भूआर्जन कार्यालयलाई कोसी कोर्डिनेसन कमिटिबाट हटाइएपछि यसबारे चासो राख्ने नेपाली निकाय छैन। भारतले यस्तो जानकारी नेपाली पक्षलाई दिएको छैन। उसले (भारत) नेपालको कुनै पनि निकायलाई कोसीमा के हुँदैछ वा के गरिँदैछ भनेर जानकारी दिँदैन, भूआर्जन कार्यालय विराटनगर प्रमुख सन्तोषकुमार चोङबाङ भन्छन्, जानकारी माग्यो भने अनेक बहाना गरेर टार्छ। जानकारी मागिरहने निकायका रूपमा रहेको भूआर्जन कार्यालयलाई अहिले बेवास्ता गरिएको उनले बताए। गत वर्ष पनि कोसीको धारलाई पश्चिमतर्फ फर्काउन पाइलट च्यानल खन्ने काम थालिसकेपछि मात्रै कार्यालयले थाहा पायो। कार्यालय र स्थानीयले विरोध गर्दा ढिलो भइसकेको थियो। अहिले सप्तरीको हनुमाननगर कंकालिनी नगरपालिकाका धेरै वडा डुबानको जोखिममा छन्। पाइलट च्यानलका कारण पश्चिमतिर सोझिएको सप्तकोसी नदीले पश्चिमी तटबन्धलाई दुई ठाउँमा कटान गरिरहेको छ। भारतीय पक्षले आफ्नो फाइदाका लागि नेपाललाई दुःख दिइरहेको सो नगरका मेयर शैलेशकुमार शाह बताउँछन्। कटान अझ बढाउने गरी ब्यारेजको पश्चिमी ढोकाहरू बढी खोल्ने गरिएको छ, उनले भने, मर्मतको नाममा भारतीय कर्मचारी र ठेकेदारले पैसा कमाउने हुँदा भारतले मनपरी गरिरहेको छ, हामी सरोकारवालासँग छलफल गर्दैछौं। भारतले आफ्नो स्वार्थअनुसार कोसी ब्यारेजका ढोका बन्द गर्ने र खोल्ने गर्छ। बिहार डुब्ने डरले केही ढोका मात्र खोल्ने गर्छ। यसले नेपालतर्फ डुबान हुन्छ। यस्तो परिस्थितिमा भूआर्जन कार्यालयले भारतीय पक्षलाई सुझाव दिन सकेको छैन। चोङबाङ भन्छन्, हामीलाई सवारी पास, भन्सार छुट, कर छुट, मुआब्जा जस्ता कुरामा सीमित गराइएको छ। उनकाअनुसार भूआर्जन कार्यालयलाई भारतसँग जोडिने कुनै पनि कमिटिमा राखिएको छैन। जलस्रोत तथा सिँचाइ विभागका उपमहानिर्देशक कृष्ण नेपाल भने इमर्जेन्सिमा गर्नु पर्ने कामबाहेकका निर्माण कार्य भारतले नेपाली पक्षलाई पनि जानकारी दिएरै गर्ने गरेको बताउँछन्। निर्माणमा प्रयोग हुने सामान ल्याउनुपर्ने भएमा वा त्यहीँबाट उत्खनन गर्नुपर्ने भएमा भारतीय पक्षले नेपाललाई जानकारी गराउने उनले बताए। केन्द्र वा मन्त्रालय तहमा गराइने जानकारीले स्थानीय तहको माग र आवश्यकता पूरा हुने, समस्या अझ जटिल हुने स्थानीय जनप्रतिनिधिको गुनासो छ। २०६१ देखि १० वर्षको अवधिमा भूआर्जन कार्यालयमा नौ जना अधिकृत फेरिए। सरकार छिटोछिटो परिवर्तन हुने र सोहीअनुसार राजनीतिक नियुक्ति हुँदा धेरै जसो अधिकृत दुई महिना पनि टिकेनन्। तीन जना मात्रै डेढ वर्ष हाराहारी जिम्मेवारीमा खटे। नेपालको राजनीतिक अस्थिरताको फाइदा उठाउँदै भारतले आफू अनुकूल समिति बनाउँदाको प्रभाव कर्मचारी तहमा समेत देखिएको चोङबाङको ठहर छ। कर्मचारीलाई भारतबाट तलब कुनै बेला एक सय १५ जनासम्म कर्मचारी रहेको भूआर्जन कार्यालयमा अहिले १२ जना कर्मचारी छन्। नेपाल सरकारले अधिकृतलाई कार्यालय प्रमुखका रूपमा खटाउँछ। अधिकृतदेखि सबै कर्मचारीहरूलाई तलब भने भारत सरकारले दिने गर्छ। सन् २००२ अघि सरकारले भारतबाट रकम लिएर सो कार्यालयका कर्मचारीलाई तलब दिन्थ्यो। त्यसपछि भारतले सोझै नेपाली कर्मचारीलाई तलब दिन थाल्यो। आफैं तलब दिन थालेपछि भारतले हेप्ने गरेको कर्मचारीको अनुभव छ। भारतको विरोध गर्दा तलब रोकिएको कर्मचारीको अनुभव पनि छ। ब्यारेजमा हुने गतिविधिमा चासो राख्नुपर्छ भन्ने सरकारको सोच नै नभएको भूआर्जन कार्यालयका पूर्वअधिकृत गोपाल कोइराला बताउँछन्। भन्छन्, नेपालले सम्झौता गरेर दिएपछि बेचेको जस्तै सम्झन्छ, वास्तै गर्दैन। न क्षतिपूर्ति न कर अधिकृत चोङबाङकाअनुसार भारतले नेपालमाथि गर्ने थिचोमिचोको शृङ्खला नौलो होइन। द्विपक्षीय सम्झौतामा भएका धेरैजसो सहमतिलाई भारतीय पक्षले कार्यान्वयनमा अझै ल्याएको छैन । कोसी बाँध योजनाका बेला अधिग्रहण गरिएको जमिनको मुआब्जा दिएको छैन। २०१८ देखि २०२८ बीचमा कटान भएको करिब सात हजार ६ सय ६४ बिघा जमिनको मुआब्जा वापतको करोडौं रकम स्थानीयले पाएका छैनन्। हामीले मन्त्री, प्रधानमन्त्री, राष्ट्रपति कसलाई मात्र भनेनौं, कसैले पनि हाम्रो लागि बोलिदिएनन्, कोसी विस्थापित जोनी लिम्बुले भने। बाढी र कटानले थातथलो बगाएर विस्थापित परिवार कोसी बगेको जग्गाको मालपोत भने तिरिरहेका छन्। यस्तै आयोजनाले भ्याटवापतको १० करोड र राजस्ववापतको दुई करोड रूपैयाँ तिर्न बाँकी रहेको चोङबाङले जानकारी दिए। उनकाअनुसार भ्याट तीन वर्षदेखिको बाँकी छ भने राजस्व ५ वर्षदेखि बुझाइएको छैन। कोसीमा हुने मर्मतका लागि प्रयोग गरिने सामग्री खरिदवापतको भ्याट तिर्नुपर्ने प्रावधान छ। आन्तरिक राजस्व कार्यालय धरानले भ्याट उठाइदिन भूआर्जन कार्यालयलाई ताकेता पत्र पठाएको छ। यसबारेमा आफूले नियमित पहल गरे पनि उठाउन नसकेको चोङबाङले बताए।"
"प्रहरीले भगाए तस्कर, चाँदीमा सुनको जलप लगाउन ५२ लाख खर्च","काठमाडौं : १५ किलो नक्कली सुन बरामद प्रकरणमा प्रहरीकै मिलेमतो देखिएको छ। दुई जवानसहित केही अभियुक्त पक्राउ परेका छन्। काठमाडौं प्रहरी प्रमुख श्यामलाल ज्ञवालीले घटनामा संलग्न अधिकांश अभियुक्तलाई नियन्त्रणमा लिइसकिएको जानकारी दिएका छन्। ठगी गरेर कराडौं हत्याउने उक्त गिरोहको योजना असफल भयो, उनले भने, प्रारम्भिक रूपमा अपरेसनमा लापरबाही गर्ने सुरक्षाकर्मीमाथि कडा कारबाही गर्छौं। प्रहरीले भारतीय नागरिकहरू देवान पटेल, कौशल पटेल, विजय पटेल, निलेश सखिया, ट्याक्सी चालक सन्दीप गुरुङ, न्युरोडमा मोबाइल पसल सञ्चालन गर्ने उमेश श्रेष्ठ, न्युरोडकै सुन पसलमा काम गर्ने मनीष मल्लिकसहित प्रहरी जवानद्वय बहादुरसिंह कठायत र प्रसन्न श्रेष्ठलाई पक्राउ गरेको हो। गाडीधनी बाराका इल्ताफ हुसेन अन्सारी र भारतीय नागरिक सञ्जय पटेल फरार सूचीमा छन्। अन्सारी यसअघि नक्कली नोट र हतियार कारोबारमा पक्राउ परी छुटेको पाइएको छ। गिरोहले योजनाबद्ध रूपमा चाँदीलाई सुन बनाएर ठग्ने योजना बनाएको देखिएको छ। उक्त गिरोहका सदस्य चाँदीमा जलप लगाइएको सुन भारतको राजस्थान लगी ठूला व्यापारीलाई ठग्ने योजनामा थिए। देवान र उनका भाइ कौशलले जलप लगाउने जिम्मा लिएका थिए। देवानको सम्पर्क राजस्थानका सुन व्यापारीसँग रहेको अनुसन्धानबाट खुलेको छ। उक्त सूचना दरबारमार्ग वृत्तमा पुगेपछि कौशलले पुरानो चिनजानका प्रहरी जवान कठायतलाई आर्थिक प्रलोभनमा पारे। सुनको जलप लगाइएको चाँदीको एउटा बिस्कुट दिई झोला फ्याँकेर उम्किएको अनुसन्धानमा संलग्न एक अधिकृतले बताए। मनीष काम गर्ने सुन पसलमै चाँदीको बिस्कुट किनेर सुनको जलप लगाउन पटेल समूहले ५२ लाख रुपैयाँ खर्चिएको प्रहरी अनुसन्धानबाट खुलेको छ। जवानद्वय कठायत र श्रेष्ठकोे योजनाबारे दरबारमार्गका तत्कालीन डीएसपी रञ्जन दाहाल अनभिज्ञ देखिन्छन्। दाहाल सुन्धारा पुग्नुअगावै कठायत त्यहाँ पुगेर सुनचाँदीको झोला लिएर गाडी उम्काएका थिए। दाहालले गाडी नम्बर उल्टो टिपाए पनि सीसीटीभी फुटेजका आधारमा प्रहरीले नियन्त्रणमा लिएको थियो। प्रहरीकै लापरबाहीले दुई मुख्य योजनाकार भाग्न सफल भएको अनुसन्धानले देखाएको छ। अपरेसन पूरा नहुँदै कनिष्ठ प्रहरीलाई विश्वास गर्दा दरबारमार्ग वृत्तका तत्कालीन डीएसपी दाहाल जिम्मेवारीबाट वञ्चित हुनु पर्यो। घटनास्थल परिवर्तन गरी नक्कली अपरेसनलाई जिम्मेवार प्रहरी अधिकृतले जस लिन खोजे। उपल्लो नेतृत्वले गल्ती ढाकछोप गर्दा फेरि प्रहरीप्रतिको जनविश्वासमा प्रश्न उब्जिएको छ। तस्कर समूह गत मंगलबार बा६च ५५१९ नम्बरको स्कर्पियोमा भागेको थियो। प्रहरी जवान श्रेष्ठले दिएको सूचना मूल्यांकन र विश्लेषण नगरी डीएसपी दाहाल एकैपटक किन चेक प्वाइन्ट राख्न हतारिए ? दाहाल त्यहाँनेर चुकेका देखिन्छन्। दाहाल गम्भीर भएका भए मंगलबारै सामान, गाडी र मान्छे एकै पटक समातिन सक्थे। छानबिनमा संलग्न एक प्रहरी अधिकृतका अनुसार डीएसपी दाहालले यी कुरा बुझेर मातहतलाई सूचना रिले गरेको भए घटनाको सबै रहस्य एकै दिन खुल्थ्यो। उनी पनि जिम्मेवारीबाट मुक्त हुनुपर्ने अवस्था आउँदैनथ्यो। एसएसपी सुशील यादव नेतृत्वको छानबिन समितिले आइतबार महानगरीय प्रहरी कार्यालय रानीपोखरीका प्रमुख डीआईजी विश्वराज पोखरेललाई प्रतिवेदन बुझाउँदै छ। प्रहरीले घटनालगत्तै १५ किलो सुन बरामद गरिएको जनाएको थियो। पछि जाँच गर्दा साढे १४ किलो चाँदी पुष्टि भएको थियो भने आधा किलो मात्रै सुन भेटिएको थियो।"
'म बाँच्न चाहान्छु',"(नैनही) महोत्तरी : पाउदेखि कम्मरसम्म घाउ नै घाउ छ। घाउ पिलिएर सहिसक्नु छैन। उपचार गर्न मन छ तर खर्च छैन। यस्तै पीडाले छटपटाइरहेकी छन्, १६ वर्षीया मञ्जुकुमारी ठाकुर। लाउँलाउँ, खाउँखाउँ भन्ने उमेरमा मञ्जु तीन वर्षदेखि ओछ्यानमै थला परेर बसेकी छन्। उनी कसरी यो हालतमा पुगिन् त ? घटना तीन वर्षअघिको हो। जलेश्वर नगरपालिका१२ नैनहीकी मञ्जु १३ वर्षकी थिइन्। उनी मामाघर गइन्। दीपावलीको उल्लास थियो। घर लिप्ने माटो लिन मामासँगै बाहिर गएकी थिइन्। माटो खन्दाखन्दै ढिस्को खस्यो। कम्मरमुनिको भाग तल पर्यो, ढिस्कोमाथि। मामासहितले मञ्जुलाई तानेर उद्धार गर्दा कम्मर खुस्कियो। मञ्जुको उपचार जनकपुरमा गरियो। उनका बुवाले सुरसण्ड लगेर थप उपचार गर्ने भनेर अस्पतालबाट ल्याए। उपचार गराउने रुपैयाँ साथमा भएन। घरको खाटमा सुताएर राखेको पनि तीन वर्ष बित्यो, आमा शैलकुमारी देवीले भनिन्, दैयाँ गें दैयाँबेटीके डाँर कि सरकलै जिन्दगी जुलुम भगलै। मञ्जु उभिन सक्दिनन्। पैताला, कुर्कुच्चा, गोडा, पिडँुला, घुँडा, तिघ्रा, कम्मर सुनिएर चल्दैनन्। यी अंगका रङ घाउको असरले कालो भएको छ। घाउमा पिप भरिएर गन्हाउँछ, झिंगा भन्किन्छ। उनका छेउ कोही पर्दैनन्। पीडा महसुस गर्नेको छाती भतभती पोल्छ, नबुझ्नेले छिःछिः दूरदूर गर्छन्। उनका बुवा शिवजी ठाकुर छोरीको उपचार गर्न लाग्नुको साटो उल्टै धारेहात लगाउँछन्। तँ मरी जा, जिन्दगीभरिको बोझ भइस्। तँलाई कमाएर सुताईसुताई कसले खुवाउँछ भनेर वचन लगाउँछन्। बुवाको बोलीले मञ्जुको मुटुमा सियो घोपेझैं हुन्छ। तब आफूले फेरिरहेको सास नै आफूलाई बोझ लाग्दो रहेछ। मेरा लागि कोही भगवान् हुनुहुन्छ भने मलाई उपचार गराइदिनुस्। कसैको बोझ बन्न पटक्कै मन छैन, मञ्जुले दसऔंला जोड्दै अन्नपूर्णसँग भनिन्, निको भएर आफैं कमाएर खाने मन छ। मञ्जुकी एक मात्र सहारा भनकै आमा हुन्। तर, छोरीको पीडामा मलमपट्टी गर्न उनीसँग कुनै विकल्प छैन। मञ्जु ओछ्यानमै दिसापिसाब गर्छिन्। त्यसको व्यवस्थापन आमाले गर्छिन्। नुहाउन त झनै गाह्रो हुन्छ। महिनावारीका बेला असह्य पीडा हुन्छ। गाउँमा भाडा माझेर छोरीलाई खुवाउँछु। धनदौलत कहींकतै छैन, शैलकुमारीले भनिन्, उपचार कहाँबाट गराउने ? छाक जुटाउनै धौधौ हुन्छ। शैलकुमारीका श्रीमान् फर्निचरको काम गर्छन्। दुई पैसा भएको कमाइ पनि आफ्नै पेटमा धोक्छन्, उनले दुःखेसो पोखिन्। उल्टै प्रत्येक साँझ रक्सीको मातमा अबेर राति दैलो टेक्छन्। भात दे भनेर श्रीमतीलाई थर्काउँदा रहेछन्। घरमा चामल, दाल भए पो खाना पकाउने भन्दा छोरी र मलाई तथानाम गाली गर्छन्, शैलकुमारीले पीडा पोखिन्, किन गाली गरेको भन्दा ओछ्यानमा सुतेकी छोरी र मलाई कुट्न पनि पछि पर्दैनन्। उनीहरूको घर महोत्तरी जिल्ला सदरमुकाम जलेश्वरभन्दा ७८ किलोमिटर पश्चिममा पर्छ। थरुवाहीभन्दा अलिक दक्षिण गएर नैनही गाउँ पुग्न सकिन्छ। मूल सडकबाट दुई सय मिटर भित्र गल्ली भएर उनीहरूको दैलोमा पुगिन्छ। फुसको छानो, अर्ध पक्की घर रहेछ। गाउँको सडक पक्की नै छ। शिवजी ठाकुरको घर कुन हो ? अन्नपूर्णकर्मीको प्रश्नमा नैनही गाउँका एक वृद्धले हातले मञ्जुको घर देखाउँदै भने, ऊ त्यही घर हो, खपराले छाएको। घरनजिकै पुग्दा मञ्जु झ्यालबाट बाहिर चिहाउँदै थिइन्। को होलान् भन्ने भावमा अन्नपूर्णको टोलीतिर नै नजर लगाइन्। उनको नजरमाथि हाम्रो क्यामेराको लेन्स फोकस भयो। मञ्जुको एक तस्बिर क्लिक गर्यौं।"
"संयन्त्र छ, बैठक भएन","राजनीतिक नेतृत्वबीच नेपालभारत सीमाबारे लामो समयदेखि संवाद भएको छैन । परराष्ट्रविद् दिनेश भट्टराई प्राविधिक तहभन्दा माथि उठेर संवाद नभएको बताउँछन् । उनका अनुसार सीमा समस्या सुल्झाउन सन् १८८१ मा नेपालभारत संयुक्त प्राविधिक समिति (जेटीसी) बन्यो । त्यो समितिले सन् २००७ सम्म काम गर्यो । ९८ प्रतिशत सीमा समस्या समाधान गर्यो । कालापानी र सुस्ताको समस्या प्राविधिक तहमा टुंग्याउन नसकिने भन्दै राजनीतिक तहमा समाधानका लागि सिफारिस गरिएको थियो । समितिले प्राविधिक रूपमा बाउन्ड्री वर्किङ ग्रुप बनाउने सिफारिस दुवै देशमा गरेको थियो । सन् २००७ सम्ममा ६ हजार सीमास्तम्भको निर्माण, मर्मतसम्भार गरिएको थियो । दुई हजार पाँच सय सीमास्तम्भ बाँकी थिए । तीमध्ये एक हजार चार सीमास्तम्भ नदीनालाका पानीमा रहेकामा ६ सयवटा फेला परेका थिएनन् । पछिल्लो समय गरिएका सर्भेमा करिब एक सयजति फेला परेका छन् । समितिको म्यान्डेटका आधारमा सन् १९९२ मा सीमांकन सुरु भएको हो । २०६४ (सन् २००७) असोज १८ देखि नै नापी विभागले नेपालभारत सीमासम्बन्धी दुईदेशीय स्थायी संयन्त्र बनाउन कूटनीतिक पहल सुरु गरेपछि तीनवटा संयन्त्र बने । नेपालभारत सीमा संयुक्त बाउन्ड्री वर्किङ ग्रुप (बीडब्लूजी) सर्भे अफिसियल्स कमिटी (एसओसी) र फिल्ड सर्भे टिम (एफएसटी) गरी तीन संयन्त्र बनेका थिए । तर, सन् २००७ देखि २०१४ सम्म नेपालभारत सीमाका विषयमा कुनै गतिविधि नभएको भट्टराई बताउँछन् । यो बीच सीमासम्बन्धी कुनै गतिविधि नै भएन, उनी भन्छन् । भारतीय प्रधानमन्त्री नरेन्द्र मोदी २०१४ मा नेपाल आएका बेला दुवै देशका परराष्ट्रसचिवस्तरको संयन्त्र बनाउने निर्णय भयो । तर, त्यो संयन्त्रको बैठक ६ वर्ष बितिसक्दा पनि एकपटक पनि बसेको छैन । बीडब्लूजी, एसओसी र एफएसटी संयन्त्र बनेपछि कार्यक्षेत्र तय गरी चारवटा टोली बनाई सीमामा स्तम्भ निरीक्षण, सर्भे र मर्मतसम्भार तथा स्तम्भ निर्माणको काम भइरहेको छ । पहिलो टोलीले ताप्लेजुङदेखि सुनसरीसम्म, दोस्रो टोलीले सप्तरीदेखि चितवनसम्म, तेस्रो टोलीले"
सहकारीमा भद्रगोल,"काठमाडौं : नियामक निकाय प्रभावकारी नहुँदा सहकारी क्षेत्रको नियमन राम्रोसँग हुन सकेको छैन। सरकारी उदासीनताले सहकारी संस्था आफूखुसी कारोबार गर्दै आएका छन्। डेढ दशकदेखि सहकारीको नियमन गर्न छुट्टै संरचना बनाइने चर्चाचले पनि अझैसम्म कार्यान्वयनमा आउन सकेको छैन। अर्थमन्त्री डायुवराज खतिवडा राष्ट्रिय योजना आयोगको उपाध्यक्ष र नेपाल राष्ट्र बैंकका गभर्नर महाप्रसाद अधिकारी डेपुटी गभर्नर हुँदा बनेको कार्यदलले दिएको सुझाव कायान्वयनमा आउन नसक्दा समस्या बल्झिँदै गएको हो। विभागको संरचनाले सहकारी नियमन गर्न नसक्ने भन्दै सहकारी अगुवा तथा सांसदलेसमेत छुट्टै संरचना बनाउन लबिङ गरिरहेका छन्। नेपाल बचत तथा ऋण केन्द्रीय सहकारी संघ (नेफ्स्कुन)का पूर्वअध्यक्ष ऋषिराज घिमिरेले सरकारले प्रभावकारी अनुगमन गर्न नसक्दा सहकारीमा जोखिम बढेको बताए। दर्ता र अनुगमन गर्ने निकाय एउटै हुँदा सहकारीमा विकृति भित्रिएको उनको भनाइ छ। सहकारीमा विकृति बढ्दै गएपछि सरकारले २०६८ सालमा एक कार्यदल गठन गरेको थियो। कार्यदलले सहकारीको नियमन गर्न छुट्टै संयन्त्र सेकेन्ड टायर इन्स्टिच्युसन गठन गर्न सुझाव दिएको थियो। कार्यदलले त्यतिबेलै छुट्टै संरचना बनाउन सुझाव दिए पनि आठ वर्षसम्म सरकारले त्यसतर्फ कुनै चासो देखाएन। त्यतिमात्र होइन विभागको कार्यक्षमता बढाउनसमेत सरकारले कुनै कदम नचाल्दा सहकारीमा विकृति थुप्रिँदै गएको हो। विभागमा ३० जना कर्मचारी कार्यरत छन्। तर, एक जना चार्टर्ड एकाउन्टेन्ट पनि नहुँदा सहकारीको अनुगमन प्रभावकारी हुन सकेको छैन। दक्ष र आवश्यक कर्मचारी नहुँदा वित्तीय जोखिम बढेको हो। दक्ष जनशक्ति नहुँदा नियमन गर्न समस्या भएको विभागका अधिकारी स्वीकार्छन्। २०७० मा गठित गौरीबहादुर कार्की आयोगका अनुसार एक सय ३१ सहकारी समस्यामा छन्। तर, सरकारले एक दर्जन सहकारीलाई मात्रै समस्याग्रस्त घोषणा गरेको छ। ती कुनै पनि संस्थाको समस्या अझै सुल्झिन सकेको छैन। फितलो नियमनको मौका छोप्दै पैसा कुम्ल्याएर भाग्ने प्रवृत्ति बढ्दै गएको छ। राष्ट्रिय सहकारी विकास बोर्डका सञ्चालक इन्दिरा पन्तले फितलो नियमनले सहकारीमा वित्तीय जोखिम बढेको बताइन्। सहकारी प्राधिकरणआयोग अथवा सेकेन्ड टायर इन्स्टिच्युट जे नाम दिइए पनि छुट्टै संरचना बनाउन ढिलाइ भइसकेको उनको भनाइ छ। सहकारी विभागका अनुसार देशभर ३५ हजार सहकारी छन्। सहकारीमार्फत सात खर्बभन्दा बढी कारोबार भइरहेको छ। सहकारीको नियमन विभागदेखि प्रदेश तथा स्थानीय तहले गर्ने व्यवस्था छ। स्थानीय तहमा २९ हजार, प्रदेशमा ६ हजार र विभागमा एक सय १८ सहकारी दर्ता छन्। तीन वटै तहमा सहकारी प्राथमिकतामा नपर्दा जोखिम बढ्ने सम्भावना बढ्दै गएको अर्थविद् बताउँछन्। अर्थमन्त्री डायुवराज खतिवडाले सहकारीको नियमन सहकारी विभागको संरचनाले गर्न नसक्ने निष्कर्षमा पुगेको बताए पनि छुट्टै नियामकीय निकाय स्थापनाका लागि ध्यान दिइएको छैन। कार्यदलले दिएको सुझाव आठ वर्षसम्म कार्यान्वयन हुन नसक्दा सहकारी संस्था ठूलो दुर्घटनाको जोखिममा रहेको सहकारीका अगुवाले सरकारको ध्यानाकर्षण गराउँदै आएका छन्। राष्ट्रिय सहकारी बैंकका अध्यक्ष केबी उप्रेतीले सहकारीको नियमन गर्ने गरी छुट्टै संयन्त्र बनाउन सुझाव दिइए पनि कार्यान्वयन गर्न सरकार उदासीन भएको आरोप लगाए। उनले भने, विभागले प्रभावकारी नियमन गर्न नसकिरहेको अवस्थामा राष्ट्र बैंकलेसमेत हेर्न नचाहेकाले छुट्टै संयन्त्र अपरिहार्य भइसकेको छ। सहकारीले मनोमानी ढंगले कार्यक्षेत्रबाहिर कारोबार गर्नुका साथै घरजग्गा तथा हाउजिङमा लगानी गर्दा समस्यामा पर्दै गएका छन्।"
एकएक जना साक्षी राखेर ओली र प्रचण्ड छलफलमा,काठमाडौं : सत्तारुढ दल नेपाल कम्युनिष्ट पार्टी (नेकपा)का अध्यक्षद्वय केपी शर्मा ओली र पुष्पकमल दाहाल प्रचण्ड ५ दिनपपछि छलफलमा बसेका छन्। अहिले बालुवाटारमा छलफल जारी रहेको छ। १० बजेबाट सुरु भएको छलफलमा नेकपाका बरिष्ठ नेता झलनाथ खनाल र नेता सुवास नेम्वाङ पनि सहभागी रहेको बालुवाटार स्रोतले जानकारी दिएको छ। प्रचण्डले एक्लै ओलीसँग छलफलमा नबस्ने भनेपछि उनको तर्फबाट खनाल र ओलीको तर्फबाट नेम्वाङ पनि बैठकमा सहभागी भएको स्रोतले जनाएको छ। साउन १३ गतेदेखि ओली र प्रचण्डबीच संवाद हुन सकेको थिएन। यसबीचमा दुई अध्यक्षबीच संवादको वातावरण बनाउन महासचिव विष्णु पौडेल र शंकर पोखरेलले दुवै जनासँग भेटघाट र छलफल गरेका थिए।
बाधा फुकाएर समिति गठन,"काठमाडौं : राष्ट्रियसभा अध्यक्ष गणेश तिमिल्सेनाले राष्ट्रियसभा नियमावलीको बाधा अड्काउ फुकाएर शनिबार चारवटा विषयगत समिति गठन गरेका छन्। संसद् अधिवेशन चालु नरहेकाले विषयगत समिति गठन गर्न नियमावलीले बाधा उत्पन्न गरेपछि अध्यक्ष तिमिल्सेनाले बाधा अड्काउ फुकाएका हुन्। राष्ट्रियसभाका चारवटै विषयगत समितिको कार्यकाल शुक्रबार सकिएको थियो। राष्ट्रियसभा नियमावलीले सभाको बैठकबाट विषयगत समिति गठन र अनुमोदन हुने व्यवस्था गरेको छ। हाल संसद् अधिवेशन चालु नरहेकाले विषयगत समिति गठन गर्न नियमावलीले रोकेको थियो। राष्ट्रियसभा समितिविहीन बन्ने र अर्को अधिवेशनसम्म कुर्दा समितिहरूको कामकारबाही नै प्रभावित हुने अवस्था उत्पन्न भएपछि अध्यक्ष तिमिल्सेनाले बाधा अड्काउ फुकाऊ आदेश जारी गरेको संसद् सचिवालयले जनाएको छ। अध्यक्ष तिमिल्सेनाले राष्ट्रियसभा चालु नरहेको अवस्थामा समिति गठनको अधिकार अध्यक्षलाई हुने प्रावधान नियमावलीमा थप गरेर समितिहरू गठन गरेको संसद्का महासचिव डा भरतराज गौतमले जानकारी दिए। विद्यमान अवस्थामा राष्ट्रियसभाको अधिवेशन चालु नरहेको कारणले गर्दा नियमावलीको नियम १४७ अनुरूप रहने समिति गठन गर्न अध्यक्षले राष्ट्रियसभाको सहमति लिन सक्ने अवस्था नरहेको र अर्को अधिवेशन प्रारम्भ भएपछि समिति गठन गर्दा समितिको कामकारबाहीमा समेत प्रभाव पर्न सक्ने हुँदा राष्ट्रियसभाको गरिमा उच्च राख्न समिति गठन गरी काम कारबाहीलाई निरन्तरता दिन वाञ्छनीय भएकाले गठन आदेश जारी गरिएको छ आदेशमा भनिएको छ। राष्ट्रियसभामा प्रतिनिधित्व गर्ने संसदीय दलको सिफारिसअनुसार संसदीय समितिका सदस्यहरू तोकिएको संसद् सचिवालयले जनाएको छ। अध्यक्ष तिमिल्सेनाले राष्ट्रियसभामा रहेका सबै दल सम्मिलित कार्यव्यवस्था परामर्श समितिको परामर्शमा बाधा अड्काउ फुकाऊ आदेश जारी गरेका थिए। राष्ट्रियसभा नियमावलीको नियम २२३ मा नियमावलीको प्रयोग गर्दा परेका बाधा अड्काउहरू फुकाउने अधिकार अध्यक्षलाई दिइएको छ। नियमावली प्रयोग गर्दा परेका बाधा अड्काउ फुकाउने र संविधान तथा नियमावलीको अधीनमा रही आवश्यक आदेश वा निर्देशन दिने अधिकार कार्यव्यवस्था परामर्श समितिको परामर्शमा अध्यक्षमा हुनेछ, नियम २२३ मा भनिएको छ, त्यस्ता आदेश वा निर्देशन त्यसपछि बस्ने संसद्को बैठकबाट अनुमोदन गराउनु पर्नेछ। यसरी अनुमोदन भएका आदेश वा निर्देशन यस नियमावलीमा परेसरह मानिनेछन्। अध्यक्ष तिमिल्सेनाले २०७५ साउन १७ को राष्ट्रियसभा बैठकमा चारवटा विषयगत समिति गठनका लागि राखेको प्रस्तावलाई बैठकले सर्वसम्मत सहमति जनाएको थियो। ५९ सदस्यीय राष्ट्रियसभामा प्रत्येक दुई वर्षमा एक तिहाइ सांसदको कार्यकाल समाप्त हुने भएकाले नियमावलीमै समितिको कार्यावधि दुई वर्ष मात्र राखिएको थियो। तर, संसद् अधिवेशन चालु नभएका बेला समितिको कार्यकाल समाप्ति भए के गर्ने भन्नेमा नियमावली मौन छ। राष्ट्रियसभामा दिगो विकास तथा सुशासन समिति, विधायन व्यवस्थापन, प्रत्यायोजित व्यवस्थापन तथा सरकारी आश्वासन र राष्ट्रिय सरोकार तथा समन्वय समिति छन्। समितिको कार्यावधि समाप्तिसँगै समिति सभापति पद पनि स्वतः रिक्त भएका छन्। दिगो विकासको सभापतिममा प्रमुख विपक्षी कांग्रेसकी तारादेवी भट्ट सभापति थिइन्। तीनवटा समितिको सभापतिमा नेकपाका सांसद थिए। राष्ट्रिय सरोकार तथा समन्वय समितिको सभापतिमा दिलकुमारी रावल, विधायन व्यवस्थापन समितिको सभापतिमा पर्शुराम मेघी गुरुङ र प्रत्यायोजित व्यवस्थापन तथा आश्वासन समितिमा नेकपाका सांसद रामनारायण बिडारी सभापति थिए। गोला प्रथाद्वारा कार्यकाल निर्धारण हुँदा कुनै पनि विषयगत समितिका सभापतिको कार्यकाल दुई वर्ष परेन। निवर्तमान सबै सभापतिको कार्यकाल अझै बाँकी छ। नयाँ समिति गठनसँगै सभापतिहरूको निर्वाचन गर्नुपर्ने सचिवालयका महासचिव गौतमले बताए। अध्यक्ष तिमिल्सेनाले यसअघि सभापति रहेकालाई सम्बन्धित समितिकै सदस्यमा पुनः मनोनीत गरेका छन्। समितिको सामान्य बहुमतबाट सभापति चयन हुने नियमावलीमा व्यवस्था छ। दलहरूले निवर्तमान सभापतिलाई नै दोहोर्याउने सम्भावना रहेकाले सोहीअनुसार समितिका सदस्यहरू छनोट गरिएको हुन सक्ने सत्तासीन नेकपाका एक सांसदले बताए।"
नक्सा सच्याउँदाको जोश देखिँदैन,"दिनेश भट्टराई, परराष्ट्रविद् सीमा समस्या समाधानको विकल्प वार्ता नै हो। कूटनीतिक रूपमा नै समस्या समाधान गर्नुपर्छ। नक्सा जारी भएर प्रमाणीकरण भएको एक महिनाभन्दा बढी भइसक्यो। तर, त्यो नक्सा जारी गर्दाको जोशजाँगर हराएको छ। वार्ता प्रक्रिया नै सुरु भएको छैन। कूटनीतिक प्रक्रिया लामो होला, समय लेला तर सुरुआत हुनुपर्ने हो। संसद्ले राष्ट्रिय सहमति, एकताका साथ सरकारलाई शक्ति, बल प्रदान गर्यो। तर, त्यसपछि सरकारले गर्नुपर्ने गतिविधि देखिएको छैन। प्रधानमन्त्रीले वार्ताका लागि के के पहल गर्नुभयो भनेर प्रश्न गर्ने बेला भएको छ। भित्रभित्र पहल भएको छ कि तर कसैलाई थाहा छैन। प्रक्रिया कहाँ पुग्यो ? अन्य विवाद ल्याएर यो विषयलाई छायाँमा पार्न खोजिएको त होइन ? देश कोरोना, बाढीपहिरोमा लागेको भनेर पन्छिन त मिल्दैन। किनकि राज्यको कूटनीतिक संयन्त्र त बाढीपहिरोमा लाग्नु पर्दैन नि ! यस विषयमा कूटनीतिक संयन्त्र कहाँसम्म पुगेको छ ? भारतले वार्ता चाहेको छैन भनेर कमजोरी देखाउनेतिर नलागौं। हामीले के के गरिरहेका छौं भन्ने महत्वपूर्ण हो। अतिराष्ट्रवादमा लाग्नुभन्दा मध्यमार्गी भएर वार्ताको वातारण बनाउनुपर्छ। टेलिफोनबाट भए पनि थालनी गर्न सकेको भए वार्ताको टेबलमा जान्थ्यो। त्यो पनि देखिएन। तर, समस्याप्रतिको गाम्भीर्य देखिएको छैन। नेकपा विवादले यसलाई प्रभाव पारिरहेको छ। घरमै ठीक छैन भने अरूसँग वार्ता प्रक्रिया कसरी अगाडि बढ्छ ? सत्तारूढ दल नेकपाको मतभिन्नता, किचलोले नराम्रो सन्देश गएको छ। त्यस्तो सन्देश दिनु हुँदैन। हुन त सीमाको विषय राष्ट्रिय सहमति भएकाले कुनै सरकारले पनि यसलाई यताउता गर्न सक्दैनन्। भारतले पनि केपी शर्मा ओली नेतृत्वको सरकार हटाएर समस्या समाधान हुन्छ भन्ने सोच्नु गलत हो। सबैभन्दा ठूलो कुरा जनस्तरको सम्बन्धमा आइरहेको तीक्तता घातक हो। नेपालभारत सम्बन्ध सरकारको स्तरमा मात्रै होइन जनस्तरमा अझ बलियो, व्यापक र सुमधुर छ। नेपाल र भारतका प्रत्येक व्यक्तिको जीवन एकअर्कासँग जोडिएको छ। यो सम्बन्धलाई दूषित बनाउने प्रयास भइरहेको छ। त्यो सबैभन्दा खतरनाक कुरा हो। जनस्तरको तीक्तताले सम्बन्ध नराम्रो मोडमा पुग्छ। सीमा समस्याले जनस्तरको सम्बन्धमा असर पार्नु हँुदैन। डेडलकले दुवै देशलाई फाइदा गर्दैन।"
"प्रहरीले भगाए तस्कर, चाँदीमा सुनको जलप लगाउन ५२ लाख खर्च","काठमाडौं : १५ किलो नक्कली सुन बरामद प्रकरणमा प्रहरीकै मिलेमतो देखिएको छ। दुई जवानसहित केही अभियुक्त पक्राउ परेका छन्। काठमाडौं प्रहरी प्रमुख श्यामलाल ज्ञवालीले घटनामा संलग्न अधिकांश अभियुक्तलाई नियन्त्रणमा लिइसकिएको जानकारी दिएका छन्। ठगी गरेर कराडौं हत्याउने उक्त गिरोहको योजना असफल भयो, उनले भने, प्रारम्भिक रूपमा अपरेसनमा लापरबाही गर्ने सुरक्षाकर्मीमाथि कडा कारबाही गर्छौं। प्रहरीले भारतीय नागरिकहरू देवान पटेल, कौशल पटेल, विजय पटेल, निलेश सखिया, ट्याक्सी चालक सन्दीप गुरुङ, न्युरोडमा मोबाइल पसल सञ्चालन गर्ने उमेश श्रेष्ठ, न्युरोडकै सुन पसलमा काम गर्ने मनीष मल्लिकसहित प्रहरी जवानद्वय बहादुरसिंह कठायत र प्रसन्न श्रेष्ठलाई पक्राउ गरेको हो। गाडीधनी बाराका इल्ताफ हुसेन अन्सारी र भारतीय नागरिक सञ्जय पटेल फरार सूचीमा छन्। अन्सारी यसअघि नक्कली नोट र हतियार कारोबारमा पक्राउ परी छुटेको पाइएको छ। गिरोहले योजनाबद्ध रूपमा चाँदीलाई सुन बनाएर ठग्ने योजना बनाएको देखिएको छ। उक्त गिरोहका सदस्य चाँदीमा जलप लगाइएको सुन भारतको राजस्थान लगी ठूला व्यापारीलाई ठग्ने योजनामा थिए। देवान र उनका भाइ कौशलले जलप लगाउने जिम्मा लिएका थिए। देवानको सम्पर्क राजस्थानका सुन व्यापारीसँग रहेको अनुसन्धानबाट खुलेको छ। उक्त सूचना दरबारमार्ग वृत्तमा पुगेपछि कौशलले पुरानो चिनजानका प्रहरी जवान कठायतलाई आर्थिक प्रलोभनमा पारे। सुनको जलप लगाइएको चाँदीको एउटा बिस्कुट दिई झोला फ्याँकेर उम्किएको अनुसन्धानमा संलग्न एक अधिकृतले बताए। मनीष काम गर्ने सुन पसलमै चाँदीको बिस्कुट किनेर सुनको जलप लगाउन पटेल समूहले ५२ लाख रुपैयाँ खर्चिएको प्रहरी अनुसन्धानबाट खुलेको छ। जवानद्वय कठायत र श्रेष्ठकोे योजनाबारे दरबारमार्गका तत्कालीन डीएसपी रञ्जन दाहाल अनभिज्ञ देखिन्छन्। दाहाल सुन्धारा पुग्नुअगावै कठायत त्यहाँ पुगेर सुनचाँदीको झोला लिएर गाडी उम्काएका थिए। दाहालले गाडी नम्बर उल्टो टिपाए पनि सीसीटीभी फुटेजका आधारमा प्रहरीले नियन्त्रणमा लिएको थियो। प्रहरीकै लापरबाहीले दुई मुख्य योजनाकार भाग्न सफल भएको अनुसन्धानले देखाएको छ। अपरेसन पूरा नहुँदै कनिष्ठ प्रहरीलाई विश्वास गर्दा दरबारमार्ग वृत्तका तत्कालीन डीएसपी दाहाल जिम्मेवारीबाट वञ्चित हुनु पर्यो। घटनास्थल परिवर्तन गरी नक्कली अपरेसनलाई जिम्मेवार प्रहरी अधिकृतले जस लिन खोजे। उपल्लो नेतृत्वले गल्ती ढाकछोप गर्दा फेरि प्रहरीप्रतिको जनविश्वासमा प्रश्न उब्जिएको छ। तस्कर समूह गत मंगलबार बा६च ५५१९ नम्बरको स्कर्पियोमा भागेको थियो। प्रहरी जवान श्रेष्ठले दिएको सूचना मूल्यांकन र विश्लेषण नगरी डीएसपी दाहाल एकैपटक किन चेक प्वाइन्ट राख्न हतारिए ? दाहाल त्यहाँनेर चुकेका देखिन्छन्। दाहाल गम्भीर भएका भए मंगलबारै सामान, गाडी र मान्छे एकै पटक समातिन सक्थे। छानबिनमा संलग्न एक प्रहरी अधिकृतका अनुसार डीएसपी दाहालले यी कुरा बुझेर मातहतलाई सूचना रिले गरेको भए घटनाको सबै रहस्य एकै दिन खुल्थ्यो। उनी पनि जिम्मेवारीबाट मुक्त हुनुपर्ने अवस्था आउँदैनथ्यो। एसएसपी सुशील यादव नेतृत्वको छानबिन समितिले आइतबार महानगरीय प्रहरी कार्यालय रानीपोखरीका प्रमुख डीआईजी विश्वराज पोखरेललाई प्रतिवेदन बुझाउँदै छ। प्रहरीले घटनालगत्तै १५ किलो सुन बरामद गरिएको जनाएको थियो। पछि जाँच गर्दा साढे १४ किलो चाँदी पुष्टि भएको थियो भने आधा किलो मात्रै सुन भेटिएको थियो।"
ओली र प्रचण्डको बालुवाटार भेटमा खनाल र नेम्वाङ साक्षी,"काठमाडौं : सत्तारुढ दल नेपाल कम्युनिस्ट पार्टी (नेकपा)का अध्यक्षद्वय केपी ओली र पुष्पकमल दाहाल प्रचण्डबीच छलफल भएको छ। पार्टीको आन्तरिक विवादले उग्र रुप लिएपछि संवादहीनताको अवस्थामा पुगेका दुई अध्यक्ष आइतबार दुई साक्षीसहित छलफलमा बसेका हुन्। तीन घण्टासम्म चलेको छलफलमा प्रधानमन्त्री ओलीले नेता सुवास नेम्वाङलाई साथमा राखेका थिए। अर्का अध्यक्ष प्रचण्ड भने पूर्वप्रधानमन्त्री एवम् वरिष्ठ नेता झलनाथ खनाल लिएर बालुवाटार पुगेका हुन्। स्रोतका अनुसार दुई अध्यक्षबीचको मनमुटाव सार्वजनिक भइसकेको अवस्थामा प्रचण्डले एक्लै ओलीसँग छलफलमा नबस्ने बताएपछि दुवै पक्षबाट सहयोगीको रुपमा खनाल र नेम्वाङलाई राखिएको हो। स्रोतका अनुसार आइतबार केही दिनको अन्तरालमा छलफलको सुरुवात मात्र भएको हो। दुवै अध्यक्ष आआफ्नै अडानमा रहेकाले छलफलबाट ठोस उपलब्धि हुन सकेको छैन। प्रधानमन्त्री एवम् अध्यक्ष ओली र अर्का अध्यक्ष प्रचण्डले पुरानै अडानलाई दोहोर्याउनु भएको छ, छलफलपछि ब्रिफिङ सुनेका एक नेताले भने, पुरानै अडानमा दुवै नेता रहेपछि पुनः कहिले छलफल गर्ने भन्ने टुंगो नलाग्दै नेताहरु उठेर हिँड्नु भएको छ। छलफलमा प्रधानमन्त्री ओलीले आफ्नो धारणा राखेका थिए भने अर्का अध्यक्ष प्रचण्डलेसमेत आफ्नो अडान राखेका थिए। अन्य दुई नेताले भने मिलेर अगाडि बढ्नुको विकल्प नभएकाले लचक हुनु आवश्यक भएको बताएका थिए। साउन १३ गतेदेखि ओली र प्रचण्डबीच संवाद हुन सकेको थिएन। यसबीचमा दुई अध्यक्षबीच संवादको वातावरण बनाउन विष्णु पौडेल र शंकर पोखरेलले खुमलटार र बालुवाटारमा पटकपटक भेटघाट र छलफल गरेका थिए। तीन घण्टा लामो बालुवाटार छलफलमा प्रधानमन्त्री ओलीले आफ्नो अडान पुनः दोहोर्याएपछि अर्का अध्यक्ष प्रचण्डले आफ्नै निवासमा नेताहरुसँग ब्रिफिङ गरेकाछन्। प्रचण्ड निकट स्रोतका अनुसार साँझ ५ बजे प्रचण्डले वरिष्ठ नेता माधवकुमार नेपालसहितका नेतासँग ब्रिफिङ गरेका हुन्। एकएक जना साक्षी राखेर ओली र प्रचण्ड छलफलमा"
ओझेलमा सीमा मुद्दा,"काठमाडौं : नेपालले लिम्पियाधुरा, कालापानी, लिपुलेक समेटेर नक्सा जारी गरेको दुई महिना नाघ्यो। तर, भारतले ती भूभाग नेपाललाई सुम्पिनुको साटो सडकलगायत संरचना विस्तार गर्दै छ। त्यसमाथि आफ्नै भूमिमा नेपालीलाई जान रोक लगाउन भन्दै पत्राचार गर्छ। तर, नेपालले आफ्नो भूमि वास्तविक रूपमा फिर्ता लिन जति सक्रियता देखाउनु पथ्र्यो त्यस्तो देखिएको छैन। खासगरी सत्तारूढ दल नेकपामा किचलोका कारण लिम्पियाधुरा, लिपुलेक र कालापानीसम्बन्धी मुद्दा ओझेलमा परेको छ। नयाँ नक्सा जारी गरी संविधान संशोधनमार्फत अनुमोदन गरिसके पनि भारतसँग वार्ताको वातावरण बनेको छैन। चीनले यो विषयलाई उछालेको भन्दै भारतले नेपालको नयाँ नक्सा अस्वीकार गरेको छ। यही कारण देखाउँदै आफू नेतृत्वको सरकार परिवर्तन गर्न भारत लागिपरेको अभिव्यक्ति प्रधानमन्त्री केपी शर्मा ओलीले दिए। नेकपाका अर्का अध्यक्ष पुष्पकमल दाहाल भारत होइन, आफूले राजीनामा मागेको भन्दै खण्डनमा उत्रिए। सबै मिलेर सीमा समस्या सल्टाउन लाग्नुपर्ने बेला सत्तारूढ दलमा पदको हानथाप छ। नक्सा जारी गर्ने, संविधान संशोधनबाट अनुमोदन गर्ने बेला देश एकजुट भएको थियो। उसरी नै त्यसलाई निक्र्योलमा पुर्याउन लाग्नुपर्ने हो। तर, सत्तासंघर्षमा लाग्दा सीमाको मुद्दा कमजोर बनिरहेको छ। त्यसमाथि नक्सा जारी गरेको जस लिन पनि सत्तारूढमा होडबाजी देखिन्छ। सत्तारूढ नेता एकार्कामा हिलो छ्यापाछ्याप गर्न लागिरहेका छन्। पार्टीभित्रको विवादबीच पनि सरकारले तीन पटकभन्दा बढी भारतसँग वार्ताको प्रस्ताव गरिसकेको परराष्ट्रमन्त्री प्रदीप ज्ञवालीले बताउँदै आएका छन्। तर, भारतले टेरपुच्छर लगाएको छैन। सीमाविद् तथा कूटनीतिक जानकार भारत आफूसँग दह्रो प्रमाण नभएका कारण वार्तामा आउन नचाहेको निष्कर्षमा छन्। त्यसमा सत्तारूढ दलको सत्ता संघर्षले पनि वार्तामा लाग्न अवरोध गरेको उनीहरूको बुझाइ छ। नेपालभारत सीमासम्बन्धी सबैभन्दा ठूलो प्रमाण सुगौली सन्धि हो। सुगौली सन्धिले काली नदी र त्यसदेखि पूर्वको भूभाग नेपालको भएको स्पष्ट गरेको छ। हुन त त्यही सन्धिकै कारण नेपाले एक तिहाइ भूभाग गुमाउनु परेको थियो। तर, सुगौली सन्धिप्रति नै अनुदार रहँदै आएको छ भारत। सीमाविद् बुद्धिनारायण श्रेष्ठ नेपालभारत सीमाको सबैभन्दा ठूलो प्रमाण सुगौली सन्धि भनेर भारतले मान्न नचाहेको बताउँछन्। वार्ताबाट भारत भाग्नुको मुख्य कारण पनि प्रमाण कमजोर हुनु नै भएकोे उनको ठम्याइ छ। भोगचलन र ओगट्ने विषयमा बाहेक भारतसँग कुनै प्रमाण छैन, श्रेष्ठ ठोकुवा गर्छन्। भारतलाई वार्तामा ल्याउन अन्तर्राष्ट्रिय दबाब सिर्जना गर्नुपर्ने उनको ठम्याइ छ। भारत सहज रूपमा वार्तामा आउने सम्भावना देखिएन, उनी भन्छन्, जापान, फ्रान्स र जर्मनीलाई मध्यस्थता गरिदिन आग्रह गर्नुपर्छ। जर्मन चान्सलर मर्केललाई मध्यस्थकर्ता बनाउनु उपयुक्त हुने उनको भनाइ छ। सीमासम्बन्धी अध्ययन कार्यदलका संयोजक सूर्यनाथ उपाध्याय भारत वार्ताबाट भाग्न नसक्ने दाबी गर्छन्। ढिलोचाँडो भारत वार्तामा आउनैपर्छ, उनी भन्छन्, कुरा गर्दिनँ भन्न मिल्दैन, वार्ताबाट भाग्न सक्दैन। उनका अनुसार नेपाल र भारत दुवै पक्षले कालापानी र सुस्तामा समस्या छ भनेर स्वीकार गर्दै आएका हुन्। भारतले एकतर्फी रूपमा लिम्पियाधुरा, लिपुलेक र कालापानी समेटेर नक्सा प्रकाशन गरेपछि विवाद थपिएको हो। उनीहरू (भारत)ले नक्सा बनाएपछि हामीले प्रत्युत्तरमा नक्सा जारी गरेका हौं। त्यति त हो नि ! कालापानी र सुस्तामा समस्या छ भन्ने त दुवैतर्फ विगतदेखि जगजाहेर छ, उनी भन्छन्, कुरा हुन्छ, हुनुपर्छ। भारतले अहिले वार्ताको विषयमा टेरपुच्छर नलगाए पनि उसलाई भित्र दबाब छ। ढिलोचाँडो वार्तामा नआई हुँदैन। भारतको अर्को छिमेकी चीनसँग पनि सीमा समस्या देखिएको छ। अन्य छिमेकीसँग पनि विवाद छ। कोरोनाका कारण मात्रै ढिलो भएको हुनुपर्छ, उनी भन्छन्, सबै छिमेकीसँग सीमा विवाद भएकाले वार्तामा आउन अन्तर्राष्ट्रिय दबाब पनि भारतलाई छ। पूर्वराजदूत दीपकुमार उपाध्याय नेपालका नेता र सरकार गम्भीर नरहेको बताउँछन्। अरूलाई दोष दिने प्रवृत्ति यहाँ छ, गम्भीरता नै छैन, उनी भन्छन्, प्रमाण नभएको होइन तर सरकार जिम्मेवारीपूर्वक लागेको छैन। वार्ताका लागि गम्भीर हुनपर्ने बेला सत्तारूढ दलले नै मुद्दालाई विषयान्तर गरेकोे उनको बुझाइ छ। मलाई त राष्ट्रियताका नाममा भएका पछिल्ला राजनीतिदेखि नै दिक्क लाग्न थालेको छ, उनी भन्छन्, उनीहरूले जनतासँग झेल गरिरहेका छन्। समस्या समाधानभन्दा राजनीति मात्रै गरिरहेका छन्। शोधकर्ता कमल बराल बाहिर नदेखिए पनि भित्री रूपमा कूटनीतिक पहल भइरहेको बताउँछन्। सरकारले बनाएको विज्ञ समूहले प्रमाण दस्तावेजीकरणलगायत तयारीका काम गरिरहेको उनको भनाइ छ। के के भयो निशान छापमा कालापानी गायब : २०७५ भदौ २१ (अन्नपूर्ण पोस्ट्मा प्रकाशित) नक्सामा लिम्पियाधुरा गायब : २०७५ भदौ २४ (अन्नपूर्ण पोस्ट्मा प्रकाशित) भारतद्वारा नेपाली भूमि लिम्पियाधुरासहित समेटेर नक्सा जारी : २०७६ कात्तिक १६ यस्तो हो नेपालको नक्सा : २०७६ कात्तिक २६ (पहिलो पटक जनस्तरमा अन्नपूर्ण पोस्ट्मार्फत लिम्पियाधुरासहितको नक्सा प्रकाशित) भारतद्वारा नेपाली भूमि मिचेर सडक उद्घाटन : २०७७ वैशाख २६ सरकारको नीति तथा कार्यक्रममार्फत लिम्पियाधुरासहितको नक्सा जारी गर्ने घोषणा : २०७७ जेठ २ मन्त्रिपरिषद्बाट लिम्पियाधुरासहितको नक्सा जारी गर्ने निर्णय : २०७७ जेठ ५ लिम्पियाधुरासहितको नक्सा जारी : २०७७ जेठ ७ प्रतिनिधिसभाबाट अनुमोदन : २०७७ जेठ ३१ राष्ट्रियसभाबाट अनुमोदन : २०७७ असार ४ राष्ट्रिपतिद्वारा प्रमाणीकरण : २०७७ असार ४"
भारतसँग नयाँ सन्धि गर्नुपर्छ,"टीका ढकाल, परराष्ट्र मामिलाका जानकार सीमासम्बन्धी विषयमा नेपाल दुई सय वर्षदेखि जहाँको त्यहीँ थियो। नयाँ नक्सा जारीसँगै नेपाल एक कदम अगाडि बढेको हो। हामीले सीमाका विषयमा दह्रो रूपमा कुरा उठाउन सकेका थिएनौं। अहिले पनि भारत कुरा गर्न आइहाल्छ भन्ने छैन। किनभने भारत र नेपालका प्राथमिकता नै फरकफरक छन्। उसले १८२ स्ट्रिप नक्सामा हस्ताक्षर गरौं भन्छ। हामी कालापानी र सुस्ताको समस्या समाधान गरौं भन्छौं। हामी १८२ स्ट्रिप नक्सामा हस्ताक्षर गर्न तयार छैनौं। भारत कालापानी र सुस्ताका विषयमा कुरा गर्न तयार छैन। वार्ताको विषय विगतदेखि नै ओझेलमा पर्दै आएको हो। नेपालभारत संयुक्त प्राविधिक समितिले सन् २००७ मा दुईवटा सिफारिस गरेको थियो। बिग्रेका सीमास्तम्भ निर्माण, मर्मतसम्भार तथा दसगजा अतिक्रमण हटाउन बाउन्ड्री वर्किङ ग्रुप बनाउने भन्ने थियो। अर्को कालापानी र सुस्ताको विषय समाधान गर्न परराष्ट्र सचिवस्तरीय संयन्त्र निर्माण गर्ने भनिएको थियो। परराष्ट्र सचिवस्तरीय संयन्त्र त सन् २०१४ मा मात्रै बन्यो। फरक फरक प्राथमिकता भएकाले वार्ता भने हुन सकेको छैन। नेपाललाई वार्ताको हतारो छ तर भारत धकेल्न चाहन्छ। अर्कोतिर पछिल्लो समय सत्तारूढ नेकपाको किचलोले भारतलाई हाइसन्चो छ। नक्साको जस लिन हाम्रा नेताबीच होडबाजी छ। तैंले होइन, मैले गरेको भन्नमा लागिपरेका छन्। उपलब्धिलाई सत्तारूढ दलको गतिविधिले कमजोर पारेको छ। अहिले वार्तामा समस्या आउनमा एउटा कारण नेकपाको किचलो पनि हो। नक्सा त सरकारले नै हो जारी गर्ने। यसमा के जस अपजसको कुरा हुन्छ र ! सबै एकजुट भयौं। सरकारले नक्सा जारी गर्यो, त्यही त हो। नेपालको सीमासम्बन्धी एउटा संयुक्त संयन्त्र आवश्यक छ। संस्थागत सुधार गर्नुपर्छ। नेपाली सेना, सशस्त्र प्रहरी, गृह मन्त्रालय, परराष्ट्र मन्त्रालय र नापी विभागको एकीकृत संयन्त्र बनाउनुपर्छ। सीमा हेर्ने संयन्त्र राणाकालीन नै हो। अब नेपाल र भारतले सीमासम्बन्धी नयाँ सन्धि गर्नुपर्छ। अहिलेसम्मको सीमासम्बन्धी सन्धि सुगौली सन्धि हो। सन् १८६० को सन्धिको थप व्याख्या मात्रै गरेको हो। त्यसपछि कुनै सीमासम्बन्धी सन्धि भएको छैन। विश्वासको वातारण बनाएर वार्ता गरी अब भारतसँग सीमासम्बन्धी नयाँ सन्धि गरेर अघि बढ्नु आवश्यक छ। भारत स्वतन्त्र भएको दुई दशकभन्दा बढी (सन् १९४७ देखि १९७२ सम्म) छिमेकीसँग ठूला युद्धमै अल्झियो। चीन र पाकिस्तानसँग ठूला तीनतीन युद्ध भए। बंगलादेश स्वतन्त्र भएपछि मात्रै उसले छिमेकीसँग सीमासम्बन्धी सन्धि गर्न थालेको देखिएको छ। भारत र बंगलादेशबीच सन् १९७४ मा सीमा सन्धि भयो। अहिले भारतीय प्रधानमन्त्री नरेन्द्र मोदीले त्यही सन्धिलाई मूर्त रूप दिएका मात्रै हुन्। भुटानसँग सन् १९७४ देखि १९८१ सम्म लगाएर सीमा समस्या समाधान गरियो। तर अझै पूर्ण रूपमा समाधान भएको छैन। नेपालमा पनि सन् १९७५ पछि सीमासम्बन्धी वार्ता सुरु भएको हो। धेरै ठाउँमा समस्या देखिएपछि टुंग्याउने कुरामा भारत पछि हटेको देखिएको छ। सन् १९८३ मा संयुक्त प्राविधिक समिति बन्यो। त्यसले २००७ सम्म काम गर्यो। १८२ स्थानको स्ट्रिप नक्सा तयार गर्यो। त्यो समितिले कालापानी र सुस्ताको विषयमा राजनीतिक रूपमा समाधान गर्न सिफारिस गरेको छ। हामी यो विषयमा अधैर्य भएका छौं। नेपालले धैर्य कायम गर्नुपर्छ। शान्तसँग रणनीतिक रूपमा भारतलाई आफ्नो पोजिसन बुझाउनुपर्छ। नेपाल सरकार लिम्पियाधुरा, लिपुलेक र कालापानी तथा सुस्तालगायत अतिक्रमित भूमिबाट भारतलाई हटाउन चाहन्छ। तर, यसमा धैर्य आवश्यक छ। नेपाल सरकार एक कदम अगाडि बढेकाले अब वार्ताको वातावरण बनाउनुपर्छ। तर यसको मतलब दबाब दिन छोड्नुपर्छ भन्ने होइन।"
"संयन्त्र छ, बैठक भएन","राजनीतिक नेतृत्वबीच नेपालभारत सीमाबारे लामो समयदेखि संवाद भएको छैन । परराष्ट्रविद् दिनेश भट्टराई प्राविधिक तहभन्दा माथि उठेर संवाद नभएको बताउँछन् । उनका अनुसार सीमा समस्या सुल्झाउन सन् १८८१ मा नेपालभारत संयुक्त प्राविधिक समिति (जेटीसी) बन्यो । त्यो समितिले सन् २००७ सम्म काम गर्यो । ९८ प्रतिशत सीमा समस्या समाधान गर्यो । समितिले वैज्ञानिक प्रविधिबाट एक सय ८२ स्थानमा स्ट्रिप नक्सा तयार पारी सीमारेखा यकिन गर्न सुरु गर्यो । सीमा नाकामा स्ट्रिप नक्साका आधारमा दुवै देशले तयार पारेका डिजिटल प्रविधिका नक्सा बराबर संख्यामा आदानप्रदान र रुजु गरी दुवै पक्षका प्राविधिक तहले अन्तिम रूप दिएका थिए । कालापानी र सुस्ताको समस्या प्राविधिक तहमा टुंग्याउन नसकिने भन्दै राजनीतिक तहमा समाधानका लागि सिफारिस गरिएको थियो । समितिले प्राविधिक रूपमा बाउन्ड्री वर्किङ ग्रुप बनाउने सिफारिस दुवै देशमा गरेको थियो । सन् २००७ सम्ममा ६ हजार सीमास्तम्भको निर्माण, मर्मतसम्भार गरिएको थियो । दुई हजार पाँच सय सीमास्तम्भ बाँकी थिए । तीमध्ये एक हजार चार सीमास्तम्भ नदीनालाका पानीमा रहेकामा ६ सयवटा फेला परेका थिएनन् । पछिल्लो समय गरिएका सर्भेमा करिब एक सयजति फेला परेका छन् । समितिको म्यान्डेटका आधारमा सन् १९९२ मा सीमांकन सुरु भएको हो । २०६४ (सन् २००७) असोज १८ देखि नै नापी विभागले नेपालभारत सीमासम्बन्धी दुईदेशीय स्थायी संयन्त्र बनाउन कूटनीतिक पहल सुरु गरेपछि तीनवटा संयन्त्र बने । नेपालभारत सीमा संयुक्त बाउन्ड्री वर्किङ ग्रुप (बीडब्लूजी) सर्भे अफिसियल्स कमिटी (एसओसी) र फिल्ड सर्भे टिम (एफएसटी) गरी तीन संयन्त्र बनेका थिए । तर, सन् २००७ देखि २०१४ सम्म नेपालभारत सीमाका विषयमा कुनै गतिविधि नभएको भट्टराई बताउँछन् । यो बीच सीमासम्बन्धी कुनै गतिविधि नै भएन, उनी भन्छन् । भारतीय प्रधानमन्त्री नरेन्द्र मोदी २०१४ मा नेपाल आएका बेला दुवै देशका परराष्ट्रसचिवस्तरको संयन्त्र बनाउने निर्णय भयो । तर, त्यो संयन्त्रको बैठक ६ वर्ष बितिसक्दा पनि एकपटक पनि बसेको छैन । बीडब्लूजी, एसओसी र एफएसटी संयन्त्र बनेपछि कार्यक्षेत्र तय गरी चारवटा टोली बनाई सीमामा स्तम्भ निरीक्षण, सर्भे र मर्मतसम्भार तथा स्तम्भ निर्माणको काम भइरहेको छ । पहिलो टोलीले ताप्लेजुङदेखि सुनसरीसम्म, दोस्रो टोलीले सप्तरीदेखि चितवनसम्म, तेस्रो टोलीले"
१० वर्षपछि खोरबाट निस्किए तर्कबहादुर,"उदयपुर : मानसिक रोगी दाइको संरक्षण गर्दा श्रीमतीको साथ गुमाएका कटारी नगरपालिका १ कालिखोलाका चेवन अधिकारी (खत्री) शनिबार निकै हर्षित भए। १० वर्षदेखि खोरमा जीवन बिताइरहेका चेवनका दाइ ५७ वर्षीय तर्कबहादुर अधिकारी (खत्री) लाई प्रदेश १ का सामाजिक विकास मन्त्री जीवन घिमिरे स्वयम् घरमा पुगी उद्धार गर्दा उनमा खुशी थपिएको हो। एकातिर आर्थिक अवस्था दयनीय र अर्कोतर्फ दाइकै निहुँमा श्रीमतीले साथ छोडेर गएपछि उनी निकै विछिप्त थिए। श्रीमतीले छोडेपछि तीन सन्तान र दाइको स्याहारसुसार उनकै काँधमा थपियो। अन्य रोजगारमुलक कामभन्दा पनि दाइको स्यहारसुसारमै चेवनका दिन बित्न थाले। उनलाई पछिल्लो समय दुई छाक टार्न पनि धौधौ पर्न थालेको थियो। श्रीमती हुँदा घरव्यवहार गरिदिने र उनी फुर्सदिलो भएर अन्य काममा जाने गर्दथे। तर पछिल्लो समय श्रीमतीले छोडेपछि घरको सबै काम उनी आफैँ गर्दछन्। अनुकुल मिलाएर काममा गए पनि घरमा के भयो होला, के गर्दै होलान् जस्तो लाग्छ, त्यसैले दिमाग हरवखत घरतिरै जान्छ, उनी भन्छन्। समस्या देखेरै खोरमा थुनेर कमाउन जानु पर्ने बाध्यता रहेको उनी सुनाउँछन्। भन्छन्, जे जस्तो भए पनि आफ्नो रगत छोड्न सकिंदैन त्यसैले बाँचुन्जेल दाइको स्यहारसुसार गर्न बाध्य छु। आर्थिक व्यवहार नै टार्न मुस्किल भएको बेला प्रदेश सरकारले दाइको उद्धार गरी विराटनगर लगिदिएकोमा निकै खुशी भएको उनी बताउँछन्। चेवन भन्छन्, आफ्नो मान्छे घाँडो हुँदैन तर गर्जो टार्न निकै मुस्किल थियो, सहयोगी मनलाई भित्री मनदेखि धन्यबाद। कस्तो अवश्थामा थिए तर्कबहादुर मन्त्री जीवन घिमिरे, प्रदेशसभा सदस्य कला घले, कटारी नगरपालिका प्रमुख ज्ञानेन्द्र श्रेष्ठ, उपप्रमुख भीमकुमारी राउत, सामाजिक अभियान्ता मञ्जिता उपाध्याय र मानव सेवा आश्रमका प्रतिनिधिसहित दलवलकासाथ तर्कबहादुरको बासस्थान पुग्दा उनी नग्न थिए। उनको शरीरमा कपडाको टुक्रा पनि थिएन। उनलाई घर परिवारले घरदेखि २ सय मिटर पर बाँसघारीमा बनाइएको खोरमा थुनेर राखेका थिए। उनी खोरमा नग्न अवस्थामा बस्दै आएको १० वर्ष भयो। अधिकारी परिवार ओखलढुङ्गाबाट बसाइँ सरेर आएदेखि उनी खोरमा थिए। उनमा सानैदेखि मानसिक स्वास्थ्य समस्या भएपछि थुनेर राख्दै आएको चेवनले बताए। लुगा लगाइदिने बित्तिकै च्यातिहाल्ने गरेकाले नग्नै खोरमा राखेको उनको तर्क थियो। बाहिर निकाल्नसाथ हिंड्ने गरेका कारण खोरमै खाना लगिदिने गरेको उनको भनाइ छ। चेवनको घरसँगै दुई सय मिटर पर खोरमा मृत्यु पर्खिरहेका तर्कबहादुरलाई देखेपछि प्रदेशसभा सदस्य कला घलेका आँखा रसाए। गहभरि आँसु पार्दै उनले भनिन्, म नि अन्यौलमा रहेछु, यतिका वर्षसम्म मैले नै थाहा पाएको रहेनछु, साँच्चिकै जीवन त दर्दानक रहेछ। एकै वडाबासी भए पनि १० वर्षदेखि तर्कबहादुरको त्यो अवश्था आफूलाई थाहा नभएको उनले बताइन्। भनिन्, जहाँ जे अवस्थामा देखियो र उद्धार गरियो, बाँकी उनको जीवनयापन औषधि उपचार प्रदेश सरकारले गर्नेछ, त्यसको लागि म स्वयम् पहल गर्नेछु। १० जनाको उद्धार मानसिक स्वास्थ्य समस्या भएका कटारी नगर क्षेत्रका १० जनालाई मन्त्री घिमिरे स्वयम् उपस्थित भइ उद्धार गरेका छन्। नगरपालिकाका विभिन्न वडाबाट सडक आश्रित तथा खोरमा थुनेर राखिएकाको उद्धार गरिएको मेयर ज्ञानेन्द्र श्रेष्ठले बताए। उद्धार गरिएकामा सडक आश्रित गर्भवति बालिकासहित ४ महिला र ६ पुरुष रहेको उनले बताए। उनीहरुलाई सडक र घरघरमा गएर टोलीले उद्धार गरेको हो। कटारी क्षेत्रका विभिन्न वडामा गरी ३२ जना मानसिक स्वास्थ्य समस्या भएका व्यक्ति रहेका नगर उपप्रमुख भीमकुमारी राउतले जानकारी दिइन्। उनीहरुको समस्या समाधानका लागि नगरपालिकामा छलफल भइरहेको उनले बताइन्। शनिबार उद्धार गरिएकामा ५ सन्तानका आमा, सडकमा रहँदै गर्भवती भएकी बालिका, १० वर्षदेखि खोरमा राखिएका, साङ्लोले बाँधिएका, पढ्दा पढ्दै स्कुल छोडेका युवा तथा बालबालिका रहेका उपप्रमुख राउतले बताइन्। मन्त्री घिमिरेले प्रदेश १ का एक सय ३७ वटै स्थानीय तहका सडक आश्रित र मानसिक समस्या भएकालाई उद्धार गरिने जानकारी दिए। उनले सबैको उद्धार गरी सडक मानवमुक्त बनाइने प्रतिवद्धता व्यक्त गरे। सडकमा सहयोगापेक्षी, सडकआश्रित मानव देखिने छैनन्, उनले भने, अब पहिलेको तुलनामा बेसहारा, अशक्त, असाहय, अनाथ र अभिभावकविहीन सडक आश्रित मानिस सडकमा कम हुँदै गएको छ। सडकबाट उद्धार गरिएकाको औषधिउपचार, पालनपोषण, पारिवारिक पुर्नमिलनको काम मानव सेवा आश्रमले गर्दै आएको छ।' घर तथा सडकबाट उद्धार गरिएका व्यक्तिलाई प्रदेश सरकारले मानव सेवा आश्रम विराटनगरमा राख्ने गरेको छ। स्थानीय तहसँगको सहकार्यमा सामाजिक विकास मन्त्रालयले मानव सेवा आश्रममा उनीहरुलाई राख्ने गरेको हो। उद्धार गरिएकालाई पारिवारिक वातावरणमा राख्ने गरिएको मानव सेवा आश्रम प्रदेश १ का संयोजक नवराज केसीले बताए। उनीहरुलाई स्वास्थ्य परीक्षण, औषधि उपचार र व्यायामका काम आश्रमबाट गराइने बताए। मानव सेवा आश्रममा हालसम्म प्रदेश १ मा १ सय ८ जनालाई उद्धार गरी राखिसकेको उनले बताए। उद्धार गरिएका मध्ये अहिले ६५ जना आश्रममा छन्। अन्यलाई उपचारपछि परिवारको जिम्मा लगाइएको उनले बताए।"
आरडीटी परीक्षण बन्द,"काठमाडौं : सरकारले कोरोना संक्रमण निदानका लागि प्रयोग गर्दै आएको र्यापिड डाइअग्नस्टिक टेस्ट (आरडीटी) परीक्षण विधि देशभर बन्द गरेको छ ।स्वास्थ्य तथा जनसंख्या मन्त्रालयमा आयोजित नियमित पत्रकार सम्मेलनमा मन्त्रालयका प्रवक्ता डाजागेश्वर गौतमले आरडीटी परीक्षण नगर्न प्रदेश सरकार, स्थानीय सरकार र देशभरका अस्पताललाई सूचना जारी गरिसकेको जानकारी दिए। सरकारको साउन १४ गतेको निर्णयअनुसार स्वास्थ्य मन्त्रालयका प्रवक्ता डा गौतमले अबदेखि कुनै पनि स्वास्थ्यसम्बन्धी निकायबाट आरडीटी परीक्षण नहुने बताए। आरडीटी विधिबाट गरिएको कोरोना परीक्षण रिपोर्ट सही नहुने भन्दै चर्को विरोध हुँदै आएको थियो। यस्तै मन्त्रालयले १२ वर्षमुनिका बालबालिका र ६० वर्षभन्दा माथिका जेष्ठ नागरिकलाई घर बाहिर ननिस्कन आग्रह गरेको छ। पछिल्लो समय कोरोना संक्रण दर बढ्दै गएको भन्दै सरकारले त्यसबाट बच्न बालबालिका र जेष्ठ नागरिकलाई घरबाहिर ननिस्कन आग्रह गरेको हो। उक्त समूहका नागरिकलाई कोरोना जोखिम बढी हुने भन्दै काठमाडौं र काठमाडौंजस्तै घनाबस्ती भएका ठाउँमा घरबाट बाहिर ननिस्कन अनुरोध गरेको स्वास्थ्य तथा जनसंख्या मन्त्रालयका प्रवक्ता डाजागेश्वर गौतमले बताए। मन्त्रालयका अनुसार आइतबार थप २४६ जनामा कोरोना भाइरस संक्रमण देखिएको छ भने २११ जना डिस्चार्ज भएका छन्।यस्तै हालसम्म कोरोनाबाट ५७ जनाको मृत्यु भइसकेको छ।आइतबार थप एकजनाको मृत्यु भएको मन्त्रालयले जनाएको छ।"
कोरोनाको जोखिममा बैंकमा भीड,"पोखरा : कोरोना संक्रमणको जोखिम बढिरहेको अवस्थामा पोखराको सृजनाचोक स्थित नेपाल एसबिआइ बैंकमा पेन्सन लिनेको भीड लागेको छ। भूतपूर्व गोर्खा सैनिक र उनीहरुका आफन्त एसबिआइ बैंकमा आइतबार पेन्सन लिन पुगेकोले भीड लागेको हो। भारतीय सेनामा कार्यरत भूतपूर्व सैनिकको पेन्सन नेपाल एसबिआइ बैंक लिमिटेडमा राखिदिने गरेको भूतपूर्व गोर्खा सैनिक डोलबहादुर गुरुङले बताए। अंग्रेजी महिनाको अन्तिममा पेन्सन राखिदिने भएकोले अंग्रेजी महिनाको १ तारिखदेखि एक हप्तासम्म पेन्सेन लिनेको भीड लाग्ने उनले सुनाए। 'खर्च चलाउनु पर्यो। अहिले अब चाडबाड नजिक आउन थाल्यो। त्यसैले पनि जोखिमका बिच पेन्सन लिन आएको हो', उनले सुनाए। भीड हुने बैंकमा सामाजिक दुरी कायम गरी लाइनमा बस्न सुझाउने गरी सुरक्षाकर्मी खटाइएको र बैंक प्रशासनलाई पनि फिजिकल डिस्टेन्स कायम गरी लाइन व्यवस्थित गर्न सुझाएको जिल्ला प्रहरी कार्यालय कास्कीका प्रवक्ता डिएसपी सुवास हमालले बताए। भूतपूर्व सैनिकको हकमा उहाँहरु आफैं अनुशासनमा रहनुहुने भएकोले यस विषयमा सचेत पनि हुने उनले सुनाए।"
त्रिविको ताला खोल्न उच्च अदालत पाटनको आदेश,"काठमाडौं : उच्च अदालत पाटनले त्रिभुवन विश्वविद्यालय केन्द्रीय कार्यालयमा लगाइएको ताला खोल्न आइतबार अन्तरिम आदेश दिएको छ । त्रिविमा भएका नियुक्तिप्रति असन्तुष्टि जनाउँदै प्रजातान्त्रि प्राध्यापक संघ, नेपाल विद्यार्थी संघ र लोकतान्त्रिक प्राध्यापक संघले उपकुलपति, सेवा आयोग, शिक्षाध्यक्ष, रजिष्ट्रारर मानविकी तथा सामाजिक शास्त्र संकायको कार्यालयमा ताला लगाएका छन् । तालावन्दीका कारण त्रिविको शैक्षिक, प्रशासनिक र आर्थिक गतिविधी प्रभावित भएको भन्दै त्रिविकै वन विज्ञान अध्ययन संस्थाका आर्थिक उप नियन्त्रक महेश्वरमान श्रेष्ठ र इन्जिनियरिङ अध्ययन संस्थानका शाखा अधिकृत गणेशलाल श्रेष्ठले रिट दायर गरेका थिए । अदालतका प्रवक्ता शम्भुकुमार रेग्मीले तालावन्दी खोलेर सम्पूर्ण क्रियाकलाप सुचारु गर्न अन्तरिम आदेश दिएको बताए । उनका अनुसार थप छलफलको लागि साउन २३ गते दुवै पक्षलाई अदालतमा बोलाउने निर्णय भएको छ ।"
उपत्यकामा थपिए ३१ जना कोरोना संक्रमित,"काठमाडौं : पछिल्लो २४ घन्टाको अवधिमा उपत्यकामा थप ३१ जनामा कोरोना संक्रमण पुष्टि भएको छ। विभिन्न प्रयोगशालामा गरिएको परीक्षणमा थप ३१ जनामा कोरोना संक्रमण देखिएको मन्त्रालयले जनाएको छ। काठमाडौंका २२ , ललितपुरका ८ र भक्तपुरका १ जना गरी कुल ३१ जनामा कोरोना संक्रमण देखिएको मन्त्रालयले पुष्टि गरेको हो। आइतबार थप २४६ जनामा कोरोना भाइरस (कोभिड १९) संक्रमण देखिएको छ। स्वास्थ्य तथा जनसंख्या मन्त्रालयका प्रवक्ता डा गौतमका अनुसार नयाँसहित कूल संक्रमितको संख्या पुगेको हो। शनिबार मात्रै ३१५ जनामा कोरोना भाइरस संक्रमण पुष्टि भएको थियो। आइतबारसम्म कोरोनाका सक्रिय बिरामीको संख्या ५ हजार ६ सय ७२ पुगेको छ। जसमध्ये प्रदेश १ मा २५१ जना, प्रदेश २ मा २ हजार १ सय ७५ जना , बागमती प्रदेशमा ६०६ जना, गण्डकी प्रदेशमा २८७ जना, प्रदेश ५ मा ३९६ जना, कर्णाली प्रदेशमा २९३ जना र सुदूरपश्चिम प्रदेशमा १ हजार ६ सय ६४ जना रहेका छन्। मन्त्रालयका अनुसार पछिल्लो २४ घन्टामा १११ जनाले कोरोना जितेर घर फर्किएका छन्। योसहित कोरोना जित्नेको कुल १४ हजार ६०३ पुगेको छ। मन्त्रालयका प्रवक्ता डा गौतमकाअनुसार पछिल्लो २४ घण्टामा ८ हजार ८ सय ६१ जनाको पीसीआर नमुना परीक्षण भएका छन्। क्वारेन्टाइनमा रहनेको संख्या १० हजार ९३४ पुगेको छ। यस्तै मन्त्रालयका अनुसार आइसोलेसनमा ५ हजार ३ सय ६२ जनाको उपचार भइराखेको छ ।"
उपसचिव प्रेम सञ्जेलमाथि नियोजित आक्रमण : प्रहरीले लिएन महिला कर्मचारीको उजूरी,"विराटनगर : भ्रष्टाचार विरोधी सरकारी कर्मचारीको छवि बनाएका नेपाल सरकारका उपसचिव प्रेमप्रसाद सञ्जेलमाथि षडयन्त्रपूर्वक र नियोजित रुपमा आक्रमण भएको प्रहरीको प्रारम्भिक अनुसन्धानले देखाएको छ। श्रम तथा रोजगार कार्यालय विराटनगरका प्रमुख सञ्जेलमाथि शनिबार बिहान कार्यालयभित्रै दुई महिला कर्मचारीले कुटपिट गरेका थिए। करारमा कार्यरत कार्यालय सहयोगी नेत्र भट्टराई (निरौला) र मेनुका सापकोटा (कोइराला)ले उनीमाथि आफ्नै कार्यकक्षमा आक्रमण गरेका हुन्। प्रहरीले घटनामा संलग्न दुवै जनाविरुद्ध आइतबार अभद्र व्यवहार मुद्दा चलाउन म्याद थप गरेर अनुसन्धान अघि बढाएको छ। घटनालाई तोडमोड गर्ने उदेश्य राख्दै गैर सरकारी संस्था (एनजीओ) ले चलखेल बढाएको पाइएको छ। एनजीओले घटनामा संलग्नविरुद्ध कारबाही अघि नबढाउन दबाब सिर्जना गर्ने हिसाबले कुटपिटमा संलग्न महिलालाई नै सञ्जेलविरुद्ध जाहेरी दिन उक्साएको प्रहरीको भनाइ छ। प्रहरीलाई दबाब सिर्जना गर्ने हिसाबले महिला अधिकारको क्षेत्रमा काम गर्ने भनेर चिनिएको संस्था ओरेक नेपाल विराटनगरका प्रमुख दीपक सेन्च्यूरी लगायत केही एनजीओकर्मी शनिबार जिल्ला प्रहरी कार्यालय मोरङमा पुगेका थिए। शनिबार राति १० बजेसम्म सञ्जेल र कुटपिट गर्ने पक्षबीच छलफल चलाएको प्रहरी अन्ततः आक्रमणमा संलग्नविरुद्ध कारबाही अघि बढाउने निष्कर्षमा पुगेको हो। कुटपिटमा संलग्न दुवै कर्मचारीले कार्यालय प्रमुख सञ्जेलले आफूहरुलाई अनेक हिसाबले हिंसा र दुरव्यवहार गर्ने गरेका कारण प्रतिवाद गर्नु पर्ने अवस्था आएको भन्दै जाहेरी दिएका थिए। तर एनजीओको उक्साहटमा वास्तविकता र यथार्थ लुकाएर घटनालाई तोडमोड गर्ने प्रयास भएको भन्दै प्रहरीले उक्त जाहेरी लिन अस्वीकार गर्यो। मोरङ प्रहरीका प्रवक्ता डीएसपी मानबहादुर राईले घटनाको यथार्थभन्दा अलग हिसाबमा कार्यालय प्रमुखलाई कुटपिट गर्ने महिला कर्मचारीले जाहेरी दिन खोजेपछि दर्ता नगरिएको बताए। घटनाको वास्तविकता के हो भनेर छलफल गर्ने र राति अवेरसम्म सबैतिर बुझ्ने काम भयो, उनले भने, महिला कर्मचारीले सञ्जेलले आफूहरुमाथि बारम्बार दुरव्यवहार गर्ने गरेका कारण आक्रमण गर्नु परेको बताए पनि त्यस अघिसम्म कारबाहीका लागि सम्बन्धित निकायमा आएको पाइएन। काम नगरेको भन्दै सञ्जेलले शुक्रबार कामबाट निकालिदिएका करारका नायव सुब्बा निर्मलकुमार दाहाल कुटपिटमा संलग्नमध्ये नेत्र भट्टराई (निरौला) को बहिनी ज्वाईं हुन्। केही दिनअघि कार्यालयको पानी तान्ने मोटर पनि चोरी भएको थियो। कार्यालयका सामानको सुरक्षा नभएको भन्दै सञ्जेलले चार जना करारका कार्यालय सहायक मध्ये दुईदुई जना गरेर पालो हिसाबले २४ घण्टानै ड्युटीमा खटाएका थिए। आफूहरुलाई धेरै ड्युटी लगाएको र आफन्तलाई पनि जागिरबाट निकालिदिएको रिसमा घटना भएको प्रहरीको प्रारम्भिक अनुसन्धानले देखाएको छ। सञ्जेललाई सँगै गाडीमा लिएर आएका चालक निरज भट्टराईलाई बाहिर निकाल्दै दुवै जना मिलेर ढोकाको चुक्कुल लगाएर कार्यकक्षमा आक्रमण गरिएको प्रहरीले जनाएको छ। शनिबार सार्वजनिक विदा भएकाले कार्यालय नआउने भनेर घरमै बसेका सञ्जेललाई उनीहरुले नै बोलाएर पहिलेनै बनेको योजनाअनुसार नियोजित रुपमा आक्रमण गरेको देखिएको डीएसपी राईले बताए। कुटपिटमा संलग्न महिला कर्मचारीहरु।तस्बिर : अन्नपूर्ण"
१३ हजार परीक्षार्थी : सात सय २४ मात्र उत्तीर्ण,काठमाडौं : त्रिभुवन विश्वविद्यालय अन्तर्गत एलएलबी प्रथम वर्षको परीक्षामा सहभागी भएका १३ हजार १ सय ३८ परीक्षार्थीमध्ये ७ सय २४ जना मात्रै उत्तीर्ण भएका छन्। यो कुल परीक्षार्थीको ५ दशमलव ५१ प्रतिशत मात्रै हो। गत साउनमा लिइएको उक्त परीक्षार्थीको नतिजा शुक्रबार सार्वजनिक भएको थियो। त्रिविका सह परीक्षा नियन्त्रक पशुपति अधिकारीले रहमा भर्ना हुँदैमा नपढ्ने परीक्षार्थीलाई उत्तीर्ण हुन सकस हुने बताए। एलएलबीको पढाइ हुने त्रिवि अन्तर्गतका क्याम्पसमा एक हजारको हाराहारीमा मात्रै विद्यार्थी भर्ना क्षमता भएपनि अदालतको आदेशको आधारमा दुई वर्षअधि प्रथम वर्षमा १४ हजार ८ सय ९९ जना विद्यार्थी भर्ना भएका थिए। सम्बन्धित क्याम्पसले जनशक्ति र भौतिक संरचनाले धान्न नसक्ने भन्दै भर्ना गर्न नमानेपछि विद्यार्थी अदालत गएका थिए। अदालतले सबै विद्यार्थी भर्ना गर्न आदेश दिएपछि करिब एक हजार मात्रै भर्ना क्षमता भएका क्याम्पसहरुले आएका जति सबै विद्यार्थीलाई भर्ना गरेका थिए। विद्यार्थीको उत्तीर्ण प्रतिशतले भने विद्यार्थी रहरमा मात्रै भर्ना हुने गरेको देखाएको छ। सहनियन्त्रक अधिकारीले यो नतिजा निकै कम भएको बताए।
सप्तरीको एकै टोलमा २५ संक्रमित थपिए,"राजविराज : सप्तरीको तिलाठी कोइलाडी गाउँपालिकाको लौनिया टोलमा आइतबार २५ जना संक्रमित थप भएका छन्। तिलाठी कोइलाडी गाउँपालिका२ लौनियाका दुई ४ वर्षीय बालक, १५ र ५५ वर्षीया महिला, २०, २२, २२, २४, २६, २६, ३१, ३५, ३५, ३५, ३६, ३८, ३८, ४०, ४२, ४२, ४५, ४७, ६०, ७१ र उमेर नखुलेका एक पुरुषमा कोरोना संक्रमण पुष्टि भएको स्वास्थ्य कार्यालय सप्तरीले जनाएको छ। यसैगरी गजेनद्रनारायण सिंह अस्पतालको आकस्मिक कक्षमा कार्यरत दुई स्वास्थ्यकर्मीमा समेत कोरोना संक्रमण पुष्टि भएको अस्पतालले जनाएको छ। उनीहरु राजविराज नगरपालिका३ का २८ र ४० वर्षीय पुरुष हुन्। अस्पतालको आकस्मिक कक्षमा विषसेवन पश्चात उपचार गराइरहेका सप्तरीको तिलाठी कोइलाडी गाउँपालिका२ लौनियाका ५० वर्षीय एक बिरामीमा साउन ९ गते कोरोना भाइरस (कोभिड१९) संक्रमण देखिएको थियो। त्यसपछि उनको परिवारका पाँच जना, गाउले एक जना र उनको उपचारमा संलग्न १ स्वास्थ्यकर्मीमा संक्रमण पुष्टि भएपछि बुधबार सम्पर्कमा आएका गाउँका १०६ जनाको स्वाब संकलन गरिएको थियो। स्वाब संकलन गरिएको लौनियाका १०६ जनामध्ये २५ जनामा संक्रमण देखिएको गाउँपालिकाको विपद व्यवस्थापन अधिकृत राजेशकुमार झाले बताए। आकस्मिक कक्षमा उपचारमा संलग्न चार चिकित्सकसहित १४ स्वास्थ्यकर्मीलाई क्वारेन्टाइन राखिएको थियो। जसमध्ये शुक्रबार १ र आइतबार २ स्वास्थ्यकर्मी संक्रमित भएका छन्। लौनिया टोलमा संक्रमित हुने वडा कार्यालयनजिकै रहेका चिया, नास्ता पसले, पान पसले, कपाल काट्ने रहेका छन्। ठूलो संख्यामा संक्रमित बढेपछि गाउँपालिकाको कार्यालय तथा वडा कार्यालयबाट अति आवश्यक सेवा बाहेक सबै सेवा तथा हाट बजार, पसल बन्द गर्ने निर्णय गरेको छ। सुनौली नाकाबाट भइरहेको आवतजावतलाई समेत कडाईका साथ बन्द गर्न स्थानीय प्रशासनलाई गाउँपालिका अध्यक्ष सतिशकुमार सिंहले अनुरोध गरेका छन्। लौनिया गाउँलाई सिल गर्नेबारे सुरक्षा समिति र कोरोना संकट व्यवस्थापन समितिमा हाल छलफल चलिरहेको छ। शनिबार मात्र राजविराज नगरपालिकाका १८, हनुमाननगर कंकालिनी नगरपालिकाका ४, तिरहुत र अग्नीसाइर कृष्णसवरन गाउँपालिकाका ११ जना गरी २४ जना संक्रमित पुष्टि भएको थियो। राजविराज नगरपालिका२ का २२ र २५ वर्षीय पुरुष, वडा नम्बर ४ का ६, २०, २२, २४, ५५ र ६० वर्षीय पुरुष, वडा नम्बर ५ का ४० वर्षीय पुरुष, वडा नम्बर ६ का ११ वर्षीया बालिका, २२, ३५ र ३६ वर्षीय पुरुष, वडा नम्बर ७ का ४० र ५५ वर्षीय पुरुष, वडा नम्बर ८ का ३२ र ३६ वर्षीय पुरुष, वडा नम्बर १४ का ३७ वर्षीय पुरुषमा संक्रमण पुष्टि भएको छ। यसैगरी तिरहुत गाउँपालिका२ का २० वर्षीय पुरुष, अग्नीसाइर कृष्णसवरन गाउँपालिका४ की २२ वर्षीया महिला, हनुमाननगर कंकालिनी नगरपालिका४ का २३ वर्षीय पुरुष, वडा नम्बर १२ का ४ वर्षीया बालिका, ७ वर्षीय बालक र २९ वर्षीय पुरुषमा कोरोना संक्रमण देखिएको छ। सप्तरीमा आइतबारसम्म संक्रमित हुनेको सङ्ख्या ५ सय २४ पुगेको छ। जसमा ३ सय ३८ जना निको भई घर फर्किएका छन्।"
राष्ट्रिय राजमार्गमा माटोको टालो !,"टीकापुर : निर्माण सम्पन्न भएको ३५ वर्ष पुगिसक्दा समेत पुनर्निर्माण हुन नसकेपछि पूर्वपश्चिम राजमार्ग अन्तर्गत कैलालीको चिसापानीदेखि अत्तरिया सडकखण्ड जीर्ण बनेको छ। नियमित रुपमा मर्मत सम्भार हुँदै आएको भए पनि निर्माण भएको लामो समयसम्म पुनर्निर्माणमा ध्यान पुग्न नसक्दा राष्ट्रिय राजमार्ग जीर्ण बन्दै गएको हो। सुदूरपश्चिम प्रदेशको प्रवेशद्वार चिसापानीदेखि प्रस्तावित राधजानी अत्तरियासम्मको ७९ किलोमिटरमा सडक खण्डमा हजारौं खाल्डा छन्। सडकखण्डको लम्की, मुडा, सुख्खड, पहलवानपुर, मसुरिया, राजीपुर र अत्तरियामा सडकको अवस्था झन नाजुक छ। सडकमा भैंसी आहाल बस्ने भन्दा ठूला खाल्डा परेका छन्। सडकमा परेका ठूल्ठूला खाल्डाले सवारी साधन सञ्चालनमा निकै कठिनाई हुने गरेको छ। ठूला सवारी साधन सञ्चालनमा समेत बढी समय लाग्ने र साना सवारी साधन सडकमा ठोक्किने समस्या सवारी चालकले भोग्दै आएका छन्। ठाउँ ठाउँमा सानो गाडीको इञ्जिन नै ठोक्निने अवस्था छ, गाडी चालक पुरन चौधरीले भने। सडक जीर्ण बनेका कारण गाडीहरु समेत समय भन्दा अगाडि नै बिग्रने अवस्था छ। लम्कीदेखि अत्तरियासम्म नियमित सञ्चालन हुँदै आएका सवारी साधनहरु समयमा नपुग्ने जस्ता समस्या भोग्दै आएका छन्। गाडी चालक राजन रावलले सडकका कारण गाडी मर्मत गरेको एक दुई हप्तामै अवस्था नाजुक हुने गरेको बताए। धनगढीबाट बनाएर टीकापुर पुग्दासम्म बाटोमै नटबोल्ट झर्ने अवस्था छ, रावलले भने। माटोको टालो सडकमा परेका खाल्डा पुर्नका लागि सडक डिभिजन कार्यालय महेन्द्रनगर अन्तर्गत खटिरहेका सडक कर्मचारीले माटोले टाल्ने गरेका छन्। सडक किनारको माटो खाल्डा मर्मतका लागि टाल्ने गरिएको छ। सडक डिभिजन कार्यालय कञ्चनपुरले सडकको रेखदेखका लागि विभिन्न क्षेत्र बनाएर मर्मत गर्ने श्रमिक खटाउँदै आएको छ। सडकमा परेको खाल्डो ठूलो नहोस् भन्नका लागि माटोले पुर्ने गर्छौँ, गुलरा क्षेत्रमा खाल्डो टाल्दै गरेका एक श्रमिकले भने। हामी वर्षभरि नै सडकमा परेका खाल्डा, भत्किन लागेको किनारतिर माटो हालेर टाल्दै आएका छौं। सडकमा परेका खाल्डामा माटो हाल्दा सडक फुट्न कम भए पनि सवारी साधन सञ्चालनमा भने समस्या हुने गरेको गाडी चालक बताउँछन्। स्थानीयले सडक मर्मतमा राज्यको पहल हुन नसकेको बताएका छन्। टीकापुरका पृथ्वीराज ढुंगानाले देशको एकमात्र राष्ट्रिय राजमार्गको अवस्था दयनीय भएको बताए। बढ्यो सडक दुर्घटना पूर्वपश्चिम राजमार्ग जीर्ण बन्दै गएपछि सडक दुर्घटना समेत बढेका छन्। जिल्ला टाफिक प्रहरी कार्यालय कैलालीका अनुसार गत चैत्र महिनादेखि यता मात्रै २२ जनाले ज्यान गुमाएका छन्। कैलालीमा सडक दुर्घटनामा परी गत वर्षको असारदेखि फागुनसम्म ६९ जनाले ज्यान गुमाएका थिए भने लकडाउनकै अवधिमा थप २२ जनाले ज्यान गुमाएका हुन्।"
पशुपतिको गुरुयोजना अध्ययनका लागि तीन सदस्यीय कार्यदल गठन,"काठमाडौं : संस्कृति, पर्यटन तथा नागरिक उड्डयन मन्त्रालयले पशुपति क्षेत्र विकास कोषको प्रस्तावित गुरुयोजनाको अध्ययनका लागि कार्यदल बनाएको छ। पर्यटनमन्त्री योगेश भट्टराईले प्रस्तावित गुरुयोजना अध्ययन गरेर स्थानीय सरोकारवाला समेतको राय सुझावका आधारमा अन्तिम प्रतिवेदन तयार गर्ने गरी कार्यदल बनाएका हुन्। कार्यदलमा मन्त्रालयका सहसचिव तथा संस्कृति महाशाखाका प्रमुख प्रदीप कोइराला, सहसचिव तथा योजना महाशाखा प्रमुख कमल भट्टराई र पुरातत्व विभागका महानिर्देशक दामोदर गौतम रहेका छन्। कोषको प्रस्तावित गुरुयोजनाको विषयमा टिकाटिप्पणी भएपछि मन्त्रालयले आइतबार कार्यदल बनाएको हो। आइतबार मन्त्रालयमा आयोजित छलफलमा स्थानीय जनप्रतिनिधि, राजनीतिक दलका प्रतिनिधि तथा सरोकारवाला सहभागी थिए। छलफलमा सहभागीको धारणा सुनेपछि पर्यटनमन्त्री भट्टराईले गुरुयोजनाका सन्दर्भमा सबै पक्षसँग छलफलपरामर्श गरेर १ महिनाभित्र प्रतिवेदन बुझाउने समयसहित कार्यदलको घोषणा गरेका हुन्। स्थानीय सरोकारकारवालका कुरा पनि सुन्नुपर्छ त्यसैले अहिले जहाँ पुगेको छ त्यहि काम रोक्न सकिन्छ, मन्त्री भट्टराईले भने, तर, यसो भन्दैमा सधैका लागि काम रोक्न सकिन्न। कार्यक्रममा मन्त्री भट्टराईले सरकारले तोकेको कार्यदेशभित्र रहेर कोषले गतिविधि संचालन गरिरहेको उल्लेख गर्दैै पशुपतिका ऐतिहासिक, पुरातात्विक र सांस्कृतिक महत्वलाई ओझेलमा पार्ने गरी कुनै पनि काम नहुने बताए। छलफलमा पशुपति क्षेत्रबाट संघीय संसदमा प्रतिनिधित्व गर्ने सांसद गगन थापा, प्रदेशसभा सांसद नरोत्तम वैद्य, काठमाडौं महानगरपालिका७ का वडाध्यक्ष शुद्ध डंगोल, वडा नम्बर ८ का अध्यक्ष दिनेशकुमार डंगोल, वडा नम्बर ९का अध्यक्ष रामकृष्ण श्रेष्ठ, स्थानीय तथा पार्टी प्रतिनिनिधि निर्मल कुइकेल, निर्मल देउला तथा प्रस्तावित गुरुयोजनाविरुद्ध गठित संघर्ष समितिका प्रतिनिधिको उपस्थिति थियो।"
कागखोला बाढीले श्राद्धस्थलमा क्षति,जोमसोम: मुस्ताङको वारागुङ मुक्तिक्षेत्र गाउँपालिका २ झोङमा शनिबार साँझ ५ बजे गएको सुख्खा पहिरोले प्रसिद्ध धार्मिक स्थल मुक्तिनाथ र त्यस आसपासबाट आउने शाखा नदी कागखोला अचानक थुनिएपछि आएको बाढीले कागबेनीको संरचनामा क्षति पुगेको जनाइएको । कागखोलाको बाढीले श्राद्धस्थलका केही भाग र तिर्थालुले स्नान गर्ने ठाउँ नदीले बगाएको वारागुङ मुक्तिक्षेत्र गापाका सूचना अधिकारी सूर्य तिमिल्सिनाले जानकारी दिए । सूचना अधिकारी तिमिल्सिनाले करिब साँझ ५ बजे झोङमा सुख्खा पहिरो गएको र २ घण्टा कागखोला नदी थुनिएपछि ठूलो बाढी आएको बताए । सुख्खा पहिरोले थुनिएको कागखोला नदी करिब साँझ ८ बजे फुटेपछि आएको बाढीको त्रासले स्थानीयबासी तथा त्यहाँ परम्परागत यार्तुङ मेला भर्न गएका सर्वसाधारणको भागदौड चलेको थियो । सूचना अधिकारी तिमिल्सिनाले ३ घण्टापछि बाढी रोकिएको जनाए । उनका अनुसार कागखोलाको बाढीले कागखोलाबाट ल्याइएको खानेपानी संरचना र कागखोला नदी नियन्त्रण आरसिसी पक्की तटबन्धमा क्षति पुगेको हो । यसअघि पनि कालिगण्डकी नदीको वाहव उच्च हुँदा कागबेनीपाक्लिङ जाने काठेपुल बगाएको थियो भने श्राद्धस्थल समेतमा क्षति पुगेको थियो ।कालिगण्डकी नदी र कागखोलाको दोभानमा रहेको कागबेनी बजारमा करिव १ सय बढी घरधुरी छन् । जसमा ठुला ठुला पर्यटक लक्षित होटल पनि छन् । बर्सेनि बर्खायामको मौसममा उक्त स्थान बाढीपहिरोको जोखिममा रहेको छ ।
"चिनियाँ ताल फुट्ने जोखिम, नेपालीलाई सचेत रहन आग्रह","सिन्धुपाल्चोक : छिमेकी मुलुक चीनस्थित न्याल क्षेत्रमा केरुङ च्छो ताल फुट्ने जोखिम कायमै रहेको छ । त्यसप्रति सचेत रहन भन्दै सिन्धुपाल्चोक जिल्ला प्रशासन कार्यालयलाई जानकारी आएकोे छ । ताल फुटेमा भोटेकोशी तटीय क्षेत्रमा क्षति पुयाउन सक्ने भएकाले सचेत रहन आग्रह गरिएको छ । तिब्बत क्षेत्रमा निरन्तरको वर्षाका कारणले ताल फुट्ने सम्भावना बढेर गएको हो । शनिबार राति पनि भोटेकोशी नदीको बहाव बढेकोे प्रमुख जिल्ला अधिकारी उमेशकुमार ढकालले जानकारी दिए । शनिबार पनि भोटेकोशीको बहाव बढेको थियो, तर ताल फुटेको हल्ला मात्रै हो, जोखिम उत्तिकै छ । त्यसैले भोटेकोशी तटीय क्षेत्रका बासिन्दालाई हामीले सुरक्षित रहन आग्रह गरेका छौँ, उनले भने । तातोपानीलगायत सबै चौकीका प्रहरीलाई नदीको पानीको बहाव निगरानी गर्न निर्देशन दिइएको जिल्ला प्रहरी कार्यालयले जनाएको छ । यसअघि पनि न्यालम क्षेत्रमा अत्यधिक वर्षापछि ताल फुट्न सक्ने जानकारी आएको थियो । भोटेकोशी तटीय क्षेत्रमा जोखिमपूर्व सूचना प्रणाली राख्न माग भइरहेको छ । सूचना प्रणाली राख्नका लागि जिल्ला प्रशासन कार्यालयले परराष्ट्र मन्त्रालयलाई यसअघि नै पत्र काटिसकेको छ । बाह्रबीसे तातोपानी सडक अस्थायी सञ्चालन गत असार २५ गते राति आएको बाढीपहिराले कटान गरेको अरनिको राजमार्गअन्तर्गत बाह्रबीसेकोदारी सडकखण्ड शनिबारदेखि पुनः सञ्चालनमा आएको छ । बाह्रबीसे नगरपालिका र भोटेकोशी गाउँपालिकाको सक्रियतामा सडक डिभिजन कार्यलय, नेपाल ट्रक कण्टेनर सङ्घ, मध्यभोटेकोशी आयोजनालगायत संस्थाको विशेष सहयोगमा सडक सञ्चालन हुन लागेको होे । बाढीपहिराले कटान गरेको अरनिको राजमार्गअन्तर्गत बाह्रबीसेकोदारी सडकखण्ड हालका लागि अस्थायी रुपमा सञ्चालन गर्नयोग्य भएको छ । अरनिको राजमार्गको खुर्सानीबारी नजिकै ओडार कुना, खाग्गदलमा यसअघि नै अस्थायी रुपमा सडक मर्मत भएपछि यातायातका साधन सञ्चालन भइसकेको छ । सबैभन्दा समस्या रहेको जम्बुमा ह्युमपाइप राखेर अस्थायी रुपमा सडक निर्माण भएको सडक कार्यालय चरीकोटका प्रमुख विजयकुमार महतोले जानकारी दिए । बाढीपहिराले सबैभन्दा बढी क्षति भएको जम्बुमा ह्युमपाइप राखी तीन लाइनको कल्भर्ट निर्माण गरेर अस्थायीरुपमा सडक निर्माण गरिएको महतोले बताए । उनका अनुसार अस्थायी रुपमा यातायातका साधन सञ्चालन भएसँगै स्थायी रुपमा सडक निर्माणका लागि पनि प्रक्रिया शुरु गरिएको छ । रासस"
पर्सामा थप ३५ जनामा कोरोना पुष्टि : संक्रमितको संख्या ५४२ पुग्यो,"वीरगन्ज : पर्सामा आइतबार साँझ थप १ भारतीयसहित थप ३५ जनामा कोरोना संक्रमण पुष्टि भएको छ। वीरगन्जमा बस्दै आएका १ भारतीयसहित ३५ जनामा आइतबार बेलुकी संक्रमण पुष्टि भएको वीरगन्जस्थित नारायणी अस्पतालको प्रयोगशालाले जनाएको छ। आइतबार संक्रमण पुष्टि भएका ३५ मध्ये वीरगन्ज महानगरपालिका११ का मात्रै २७ जना छन्। यस्तै वीरगन्ज महानगरपालिका १० , १५ र ४ का ११ जनामा पनि आइतबार साँझ संक्रमण पुष्टि भएको नारायणी अस्पतालका चिकित्सक डाक्टर नीरज सिंहले जानकारी दिए। वीरगन्जस्थित नेपाली सेनाको चण्डी प्रसाद गणका १ सेना र जिल्ला प्रहरी कार्यालय पर्सामा कार्यरत १ जना प्रहरीमा पनि संक्रमण भेटिएको छ। पर्साको सुखवा प्रसौनी गाँउपालिका र जीराभवानी गाउँपालिका ११ जनामा आइतबार संक्रमण पुष्टि भएको डाक्टर सिंहले जानकारी दिए। आइतबार साँझ ३५ जनामा संक्रमण पुष्टि भएसंगै पर्सामा संक्रमितको संख्या ५ सय ४२ पुगेको छ। यसअघि शनिबार रातिको परीक्षणमा पनि पर्साका ४५ जनामा कोरोना संक्रमण पुष्टि भएको थियो। शुक्रबार राति पनि पर्सामा एक सांसदसहित ६४ जनामा संक्रमण पुष्टि भएको थियो। सात डिस्चार्ज यसैबीच वीरगन्जको गण्डकस्थित कोभिड अस्पतालबाट आइतबार सातजना कोरोना बिरामी डिस्चार्ज भएका छन्। कोभिड अस्पतालबाट आइतबार बेलुकी ४ महिला र ३ पुरुष गरेर ७ जनालाई डिस्चार्ज गरिएको अस्पतालका चिकित्सक डाक्टर नीरज सिंहले जानकारी दिए।"
ट्राफिक प्रहरीमा कोरोना देखिएपछि महाशाखा 'सिल',"काठमाडौं : महानगरीय ट्राफिक प्रहरी महाशाखाका दुई प्रहरी कर्मचारीमा कोरोना सङ्क्रमण देखिएपछि ट्राफिक महाशाखा 'सिल' गरिएको छ। गत शुक्रबार नेपाल प्रहरी अस्पताल महाराजगञ्जमा गरिएको स्वाब संकलनमा दुई ट्राफिक प्रहरीमा कोरोना संक्रमण देखिएपछि महाशाखा सिल गरिएको हो। महाशाखा प्रमुख, प्रहरी वरिष्ठ उपरीक्षक भीमप्रसाद ढकालले ट्राफिक प्रहरीमा कोरोना सङ्क्रमण पुष्टि भएपछि महाशाखामा आवतजावतमा रोक लगाइएको जानकारी दिए। उनले कोरोना पुष्टि भएका प्रहरीको सम्पर्कमा आएकालाई बाहिर आवतजावतमा समेत बन्द गरिएको बताए। यस्तै महाशाखाभित्र बस्ने ३७५ ट्राफिक प्रहरी कर्मचारीलाई क्वारेन्टाइनमा राखिएको छ। महाशाखामा हाल एक हजार ५०० भन्दा बढी ट्राफिक प्रहरी कार्यरत रहे पनि ३७५ जना क्वारेन्टाइनमा रहेकाले बाँकीलाई सवारी चापको अवस्था हेरेर काममा खटाइएको महाशाखा प्रमुख ढकालले बताए। क्वारेन्टाइनमा बसेका प्रहरीको चाँडो स्वाब सङ्कलन गर्ने तयारी भइरहेको महाशाखाले जनाएको छ।"
"नेपालगन्जमा समुदायमा कोरोना, जिल्लामा निषेधाज्ञा","नेपालगन्ज : आन्तरिक राजस्व कार्यालय नेपालगन्जका ७ जना कर्मचारीलाई कोरोना संक्रमण भएको छ। जसमा आधा भन्दा बढी त शाखा अधिकृत नै छन्। नायब सुब्बादेखि कार्यालय सहयोगी संक्रमित भएका छन्। ती कर्मचारीका परिवारका ५ सदस्यमा पनि कोरोना कोरोना पुष्टि भएको छ। अर्को सूचना जारी नभएसम्म आन्तरिक राजस्व बन्द गरेर आइसोलेसन बनाइएको छ। अघिल्लो आइतबारदेखि आन्तरिक राजस्व कार्यालयको ठप्प छ। आन्तरिक राजस्व कार्यालय नेपालगन्जमा कोरोना संक्रमित भएका मध्ये एक जना जिल्ला अदालत बाँकेका कर्मचारी हुन्। उनको सम्पर्कका आधारमा अदालतका न्यायाधीशदेखि सबैै कर्मचारीको कोरोना परीक्षण गर्दा आइतबार ३ जना कर्मचारीमा कोरोना पुष्टि भएको छ। जसमा शाखा अधिकृतदेखि कार्यालय सहयोगी छन्। कर्मचारीमा कोरोना संक्रमण भएपछि अस्पतालको सेवा बन्द गरिएको थियो। अब बुधदेखि अदालतको सेवा नियमित गर्ने तयारी छ। ३ दिन जिल्लामा निषेधाज्ञा छ। यातायात व्यवस्था कार्यालय नेपालगन्जमा एक जना कम्प्युटर अपरेटरमा कोरोना संक्रमण भएपछि सो कार्यालय पनि अर्को सूचना जारी नभएसम्मका लागि बन्द गरिएको छ। ती कम्प्युटर अपरेटरका पतिमा पनि कोरोना पुष्टि भएको छ। आइतबार नेपालगन्जको राँझास्थित श्री मिलिटरी अस्पताल राँझाका एक जना चिकित्सकसहित ३ जनामा कोरोना संक्रमण पुष्टि भएको छ। बाँके जिल्लामा रहेका आन्तरिक राजस्व, जिल्ला अदालत, यातायात व्यवस्था कार्यालय र आर्मी अस्पतालमा कोरोना संक्रमण भएका व्यक्ति विदेशबाट आएका वा क्वारेन्टाइनमा बसेका व्यक्ति होइनन्। त्रिभुवन चोकको मिठाइ पसलमा एक जनालाई कोरोना संक्रमण भएको थियो। ती व्यक्तिको सम्पर्कमा रहेका थप १५ जनामा पनि कोरोना देखिएको छ। मिठाइ पसललाई कसरी कोरोना सरेको हो भन्ने पत्ता लाग्न सकेको छैन। जिल्ला कोभिड१९ संकट व्यवस्थापन केन्द्रले बाँकेमा समुदायमा कोरोना फैलिएको भन्दै आइतबारदेखि तीन दिनसम्म निषेधाज्ञा जारी गरेको छ। पहिलो दिन पूर्ण रुपमा निषेधाज्ञाको पालना गरेको देखिएन। बाँकेमा कोरोना समुदाय स्तरमै फैलिएको छ। आजबाट ३ दिनको लागि निषेधाज्ञाको पूर्ण रुपमा पालना गरौं, बाँकेका प्रमुख जिल्ला अधिकारी रामबहादुुर कुरुम्वाङ नागरिकलाई आग्रह गर्दै भन्छन्, समुदाय स्तरमा कोरोना फैलिएकाले खतरा बढ्यो तर स्थानीय निषेधाज्ञाको पालना गर्न पनि टेर्दैनन्। बाँके जिल्लामा आइतबारसम्म ६० जना संक्रमित छन्। जिल्लाभरी कोरोना संक्रमितको कूल संख्या भने चार सय ४४ जना रहेको छ। तीन सय ८२ जना कोरोना निको भएर आइसोलेसनबाट डिस्चार्ज भएका छन्। नरैनापुर५ का २५ वर्षका युवा र बैजनाथ६ की ४६ वर्षकी महिला गरी २ जनाको कोरोनाबाट ज्यान गएको छ।"
कोरोनाबाट बच्न मधेसका ६ सहरमा कर्फ्यू,"जनकपुरधाम : समुदायस्तरमा कारोना भाइरसको संक्रमणपछि प्रदेश २ का विभिन्न जिल्लामा निषेधाज्ञा जारी गरिएको छ । प्रदेश २ को ६ जिल्ला सदरमुकाम भिडभाड हुने स्थानमा निषेधाज्ञा जारी गरिएको हो । सप्तरी सदरमुकाम राजविराज, प्रदेशको अस्थायी राजधानी जनकपुरधाम, महोत्तरी जलेश्वर, रौतहट गौर, बारा कलैया र पर्साको बिरगञ्जमा निषेधाज्ञा जारी गरिएको छ । समुदाय स्तरमा संक्रमित बढेपछि थप संक्रमण रोक्न तयारी पूर्वभ्यास अनुरुप निषेधाज्ञा जारी गरिएको आन्तरिक मामिला तथा कानून मन्त्री ज्ञानेन्द्र कुमार यादवले जानकारी दिए । समुदाय स्तरमा संक्रमणको आशंकापछि जिल्ला प्रशासन कार्यालय धनुषाले सोमबार राति १२ बजेदेखि सात दिने निषेधाज्ञा जारी गरेको प्रमुख जिल्ला अधिकारी प्रेम प्रसाद भट्टराईले बताए ।स्थानीय प्रशासन ऐन, २०२८ को दफा ६ (३) र संक्रामक रोग ऐन २०२० को दफा २ बमोजिम जिल्ला सुरक्षा समितिको निर्णय अनुसार जनकपुरधाम उपमहानगरपालिका भित्र निषेधाज्ञा जारी गरेको जनाए । यसैगरी महोत्तरी जलेश्वरको पूर्वमा भार्गवसर मन्दिर, पश्चिममा रामनन्दन विशेश्वर महेन्द्र क्याम्पस, उत्तरमा रणभीम गण र दक्षिणमा रातोपुल चारकिलाको क्षेत्रमा पाँच दिनसम्मको लागि निषेधाज्ञा जारी गरिएको जनाए । त्यसैगरी जिल्लाको महोत्तरी गाउँपालिका ३ र ५ वडामा पनि पाँच दिनको लागि निषेधाज्ञा जारी गरिएको छ । प्रशासनले निषेधाज्ञा अवधिमा मास टेस्टिङ्ग तिव्रता दिने निर्णय गरेको प्रमुख जिल्ला अधिकारी कृष्ण कटवालले जानकारी दिए । कोरोना संकट व्यवस्थापन केन्द्रले महोत्तरीको १५ वटै स्थानीय तहमा पीसीआर परीक्षण गर्ने निर्णय गरेको छ । प्रमुख जिल्ला अधिकारी कट्वालले भने, महोत्तरीको सबै पालिकामा नमूना मुलक पीसीआर परीक्षणको रिपोर्टपछि संक्रमण अवस्थाको मानचित्र अनुसार अगाडिको कदम चलाइनेछ । ट्राभल हिस्ट्रि नभएका र संक्रमितको सम्पर्कमा नआएका केही व्यक्तिमा संक्रमित देखिएको छ । महोत्तरीका प्रमुख जिल्ला अधिकारी कटवालले भने, अहिले देखिएका नयाँ संक्रमितहरुको ट्राभल हिस्ट्रि छैन, संक्रमितको सम्पर्कमा पनि आएको छैन, तर शंका लागेर चेक जाँच गर्दा कोरोना रिपोर्टमा पोजिटभ देखिएको हो । समुदायमा कोरोना संक्रमण रोक्न प्रदेश २ को ८ जिल्लामा ५४ हजार मास्क नलगाउनेलाई कारवाही गरिएको प्रदेश प्रहरी प्रमुख डिआईजी धिरजप्रताप सिंहले जानकारी दिए ।"
बालबालिका र जेष्ठ नागरिकलाई घरबाहिर ननिस्कन आग्रह,"काठमाडौं : सरकारले १२ वर्षमुनिका बालबालिका र ६० वर्षभन्दा माथिका जेष्ठ नागरिकलाई घर बाहिर ननिस्कन आग्रह गरेको छ। पछिल्लो समय कोरोना संक्रण दर बढ्दै गएको भन्दै सरकारले त्यसबाट बच्न बालबालिका र जेष्ठ नागरिकलाई घरबाहिर ननिस्कन आग्रह गरेको हो। उक्त समूहका नागरिकलाई कोरोना जोखिम बढी हुने भन्दै काठमाडौं र काठमाडौंजस्तै घनाबस्ती भएका ठाउँमा घरबाट बाहिर ननिस्कन अनुरोध गरेको स्वास्थ्य तथा जनसंख्या मन्त्रालयका प्रवक्ता डाजागेश्वर गौतमले बताए। स्वास्थ्यमा विशेष ध्यान दिन सके कोरोनाबाट बच्न सकिने भन्दै डादेवकोटाले स्वास्थ्य मापदण्डका उपाय अपनाउन आग्रह गरे। नाक र मुख छोपिने गरी मास्क लगाउने, घर वा कार्यालय छिर्नु अगाडि साबुन पानीले हात धुने,पसल कार्यालय सार्वजनिक स्थलमा चिनेका वा नचिनेका व्यक्तिबाट २ मिटर टाढा बस्न र सकेसम्म घरबाहिर नजान स्वास्थ्य तथा जनसंख्या मन्त्रालयले आग्रह गरेको छ। यस्तै सरकारले कोरोना महामारी फैलिएको वीरगञ्जमा उच्चस्तरीय स्वास्थ्य टोली पठाएको छ । स्वास्थ्य तथा जनसंख्या मन्त्रालयका अनुसार स्वास्थ्य सेवा विभागका महानिर्देशक डा दीपेन्द्र रमण सिंहको नेतृत्वमा उच्चस्तरीय टोली प्रदेश २ को वीरगञ्ज पठाइएको हो। यस्तै कोभिड  १९ निदानका लागि लागि गरिँदै आएको र्यापिड डाइअग्नस्टिक टेस्ट (आरडीटी) परीक्षण नगर्ने मन्त्रालयले जनाएको छ। यसबारे प्रदेश, स्थानीय सरकार तथा अस्पताललाई जानकारी गराइ सकिएको मन्त्रालयका प्रवक्ता डागौतमले जानकारी दिए। मन्त्रालयका अनुसार आइतबार थप २४६ जनामा कोरोना भाइरस संक्रमण देखिएको छ भने २११ जना डिस्चार्ज भएका छन्।यस्तै हालसम्म कोरोनाबाट ५७ जनाको मृत्यु भइसकेको छ।आइतबार थप एकजनाको मृत्यु भएको मन्त्रालयले जनाएको छ।"
'कोरलाको ३३ नं सीमा स्तम्भको अनुगमन कठिन',"जोमसोम : उत्तरी चिनको स्वशासित क्षेत्र तिब्बतसँग सीमाना जोडिएको मुस्ताङको कोरलानाका स्थित कुल १६ वटा सीमा स्तम्भमध्ये ३३ नं सीमा स्तम्भको अनुगमन कठिन र चुनौतीपूर्ण भएको सशस्त्र प्रहरी बोर्डर आउट पोष्ट नेचुङले जनाएको छ। सशस्त्र बोर्डर आउट पोष्टका कमान्डर सशस्त्र प्रहरी निरीक्षक डम्बरबहादुर श्रेष्ठले ३३ नं सीमा स्तम्भको अनुगमन गर्न चिनिया काउन्टर पार्टसँग मिलेर काम गर्ने अन्नपूर्णलाई जानकारी दिए। मुस्ताङको छोसेर स्थित नेचुङ भन्सार कार्यालयको क्वारेन्टाइन भवनमा गत जेठ १५ गते बिओपी स्थापना भएसँगै सशस्त्र प्रहरी युनिटले कोरलाक्षेत्रमा नियमित सीमा अनुगमन र गस्ती गर्ने कार्यलाई तीव्रता दिएको छ। मुस्ताङको उत्तरी कोरलानाकाको करिव १० किलोमिटर यता सशस्त्रको बिओपी स्थापना भएको थियो। त्यहाँ सरकारले १ जना सशस्त्र प्रहरी निरीक्षकको कमाण्डमा २५ जना प्रहरी जवानको टोली खटाएको हो। बिओपी स्थापनासँगै सरकारले उपलब्ध गराएको सीमित श्रोतसाधनका बावजुत सशस्त्रले सीमा अनुगमनलाई निरन्तरता दिएको बिओपी कमाण्डर श्रेष्ठले बताए। कोरलाक्षेत्रको अनुगमन तथा निरीक्षण गर्नुअघि चिनिया सुरक्षा अधिकारीहरुको सहयोग र समन्वयमा बिओपीले हतियार र पोशाकसहित गस्ति गर्ने गरेको कमाण्डर श्रेष्ठको भनाइ छ। सशस्त्र प्रहरीले बिओपी स्थापना भएसँगै ३ महिनाको अवधिमा कुल १६ सीमा स्तम्भमध्ये १३ वटाको अनुगनम सम्पन्न गरेको जनाइएको छ। मुस्ताङसँग सीमाना जोडिएको छिमेकी जिल्ला डोल्पा क्षेत्रको १८ देखि २३ सम्मको सीमा स्तम्भ र उत्तरी कोरलाको ट्रान्जिट प्वाइन्टको मुख्य २४ नं सीमा स्तम्भ १ महिना अगावै अनुगमन सकिएको थियो। पछिल्लो १ महिनाको अवधिमा सशस्त्र प्रहरीले २५ नं सीमा स्तम्भदेखि ३० नं सीमा स्तम्भसम्मको अनुगमन तथा निरीक्षण सम्पन्न गरेको बिओपी कमाण्डर श्रेष्ठले उल्लेख गरे। श्रेष्ठका अनुसार बाँकी रहेको ३१ ,३२ र ३३ सीमा स्तम्भ भौगोलिक रुपमा अन्त्यन्तै विकट, कठिन र चुनौतीपूर्ण रहेको छ। बाँकी रहेका सीमा स्तम्भको पनि क्रमशः खोजी गर्ने कार्य भइरहेको र ती सीमास्तम्भमा पनि बिओपी टोली चाडै पुग्ने दावी गरे। उत्तरी कोरलानाका क्षेत्रमा चिनसँग सीमाना जोडिएका १६ सीमा स्तम्भमध्ये डोल्पातर्फ ६ र मनाङतर्फ ९ सीमास्तम्भ छन् भने ट्रान्जिट सीमा स्तम्भ २४ नं कोरलानाकामा पर्छ। जहाँको दशगजा क्षेत्रमा चिनिया सुरक्षाकर्मीले २४ सै घण्टा सीमारक्षाका लागि सीसी क्यामेराद्वारा निगरानी गर्ने गर्छन्। नेपाल पक्षका सुरक्षाकर्मी भने कोरलाको दशगजा यता १० किमी दक्षिणतर्फ बस्छन्। कोरलाक्षेत्रको उत्तरी चिनसँग सीमाना जोडिएका १६ सीमास्तम्भमध्ये १५ स्तम्भको फेरो समान जस्तै भए पनि १५ वटा सीमा स्तम्भको एकमुस्ट दुरी र ३३ नं सीमा स्तम्भको दुरी एउटै भएको बिआपी कमाण्डर श्रेष्ठको भनाइ छ। उनका अनुसार ३३ नं सीमा स्तम्भ लोघेकर गापाको दामोदरकुण्ड धार्मिक स्थलदेखि पूर्वतर्फ रहेको र त्यहाँ सशस्त्रको टोली पुग्न हप्तौं लाग्नसक्ने देखिएको छ। बिओपी तथा सीमावर्ती क्षेत्रका बासिन्दाको भनाइ अनुसार ३३ नंको सीमास्तम्भ कहाँ छ भन्ने अहिलेसम्म पहिचान नभएको यसमा चिनपक्षले समेत खोजी गर्न नसकेको जनाइएको छ। अब बाँकी रहेका ३ सीमा स्तम्भमध्ये २ सीमा स्तम्भको छिट्टै अनुगमन गर्ने योजना छ', बिओपी कमाण्डर श्रेष्ठले भने, ३३ नं सीमा स्तम्भको चिनिया काउन्टर पार्टसँग मिलेर हेलीको सहयोगमा खोजतलास गर्ने योजना छ। नेचुङ स्थित बिओपीका अनुसार २५ देखि ३० नं सीमास्तम्भ पैदल अनुगमन भएको र ३३ नं को अनुगमन भौगोलिक विकटताका कारण अप्ठ्यारो र चुनौतीपूर्ण हुने जनाएको छ। शनिबार उत्तरी कोरलानाकामा चिन पक्षका सुरक्षा अधिकारी र नेपाल पक्षका सुरक्षा अधिकारीले संयुक्त रुपमा ६५ औं नेपालचिन कुटनीतिक सम्वन्ध स्थापना दिवस अनौपचारिक रुपमा मनाएका छन्। चिन पक्षबाट कोरलामा खटिएका सशस्त्रका डिएसपी निमा र जनप्रथको धोर्जे तेन्जिङ र नेपाल पक्षबाट प्रमुख जिल्ला अधिकारी वेदप्रकाश अर्याल लगायतका सुरक्षा अधिकारीको उपस्थित रह्यो। सो अवसरमा चिन पक्षले पूनः तेश्रो पटक स्वास्थ्य सामाग्री तथा सुरक्षा उपकरण सहयोग गरेको बिओपी कमाण्डर श्रेष्ठले जानकारी दिए।"
"मोटरसाइकल दुर्घटनामा दुईको मृत्यु, एकजना घाइते",मलंगवा : सर्लाहीको लालबन्दी नगरपालिका १७ घिमिरे चोकस्थित पूर्व पश्चिम राजमार्गअन्तर्गत मोटरसाइकल दुर्घटनामा दुईजनाको ज्यान गएको छ । दुईवटा मोटरसाइकल ठोक्किँदा दुईजनाको ज्यान गएको जिल्ला प्रहरी कार्यालय सर्लाहीले जनाएको छ । मृत्यु हुनेहरुमा लालबन्दी नगरपालिका ५ का ब्रहम्देव चौधरी र रौतहट जिल्ला ईशनाथ नगरपालिका ७ का ५५ वर्षीय नन्द किशोर साह रहेको छ । ज१ म २३३ र प्रनं २०३००३ प ६६८९ नम्बरको मोटरसाइकल ठोकिएका थिए । ठक्करबाट घाइते भएका चौधरीलाई लालबन्दीस्थित एक अस्पतालमा ल्याउँदा चिकित्सकले मृत घोषित गरेका थिए । त्यसैगरी मोटरसाइकल नं ज १ म २३३ नम्बरका चालक साहको लालबन्दीमा उपचार सम्भव नभएपछि थप उपचारका लागि धनुषाको लालगढ अस्पतालमा लगिएको थियो । त्यहाँ पनि उपचार सम्भव नभएपछि धनुषाकै महेन्द्रनगरतर्फ लैजाँदै गर्दा बाटोमा मृत्यु भएको थियो । साहसँगै पछाडि बसेका रौतहटकै श्याम साहको टाउकोमा चोट लागेको र महेन्द्रनगरस्थित एक हेल्थ केयरमा उपचार भइरहेको प्रहरीले जनाएको छ । मृत्यु हुने चौधरी पनि मोटरसाइकल चालक रहेको प्रहरीले जनाएको छ ।
कोसीमा १८ वर्षदेखि भारतको मनपरी,"इटहरी : दुई दशक अघिसम्म सप्तकोसीमा हुने मुख्य कामबारे भारतले नेपाललाई जानकारी दिने गथ्र्यो। नेपालभारत सम्झौताअनुसार भारतको नियन्त्रणमा रहे पनि सप्तकोसीको निर्माण, मर्मतलगायतका कामको खबर विराटनगरस्थित भूआर्जन कार्यालयले नियमित पाउँथ्यो। १८ वर्षयता कोसीमा हुने गतिविधिबारे नेपाल अनविज्ञ छ। सन् २००२ देखि भूआर्जन कार्यालयलाई कोसी कोर्डिनेसन कमिटिबाट हटाइएपछि यसबारे चासो राख्ने नेपाली निकाय छैन। भारतले यस्तो जानकारी नेपाली पक्षलाई दिएको छैन। उसले (भारत) नेपालको कुनै पनि निकायलाई कोसीमा के हुँदैछ वा के गरिँदैछ भनेर जानकारी दिँदैन, भूआर्जन कार्यालय विराटनगर प्रमुख सन्तोषकुमार चोङबाङ भन्छन्, जानकारी माग्यो भने अनेक बहाना गरेर टार्छ। जानकारी मागिरहने निकायका रूपमा रहेको भूआर्जन कार्यालयलाई अहिले बेवास्ता गरिएको उनले बताए। गत वर्ष पनि कोसीको धारलाई पश्चिमतर्फ फर्काउन पाइलट च्यानल खन्ने काम थालिसकेपछि मात्रै कार्यालयले थाहा पायो। कार्यालय र स्थानीयले विरोध गर्दा ढिलो भइसकेको थियो। अहिले सप्तरीको हनुमाननगर कंकालिनी नगरपालिकाका धेरै वडा डुबानको जोखिममा छन्। पाइलट च्यानलका कारण पश्चिमतिर सोझिएको सप्तकोसी नदीले पश्चिमी तटबन्धलाई दुई ठाउँमा कटान गरिरहेको छ। भारतीय पक्षले आफ्नो फाइदाका लागि नेपाललाई दुःख दिइरहेको सो नगरका मेयर शैलेशकुमार शाह बताउँछन्। कटान अझ बढाउने गरी ब्यारेजको पश्चिमी ढोकाहरू बढी खोल्ने गरिएको छ, उनले भने, मर्मतको नाममा भारतीय कर्मचारी र ठेकेदारले पैसा कमाउने हुँदा भारतले मनपरी गरिरहेको छ, हामी सरोकारवालासँग छलफल गर्दैछौं। भारतले आफ्नो स्वार्थअनुसार कोसी ब्यारेजका ढोका बन्द गर्ने र खोल्ने गर्छ। बिहार डुब्ने डरले केही ढोका मात्र खोल्ने गर्छ। यसले नेपालतर्फ डुबान हुन्छ। यस्तो परिस्थितिमा भूआर्जन कार्यालयले भारतीय पक्षलाई सुझाव दिन सकेको छैन। चोङबाङ भन्छन्, हामीलाई सवारी पास, भन्सार छुट, कर छुट, मुआब्जा जस्ता कुरामा सीमित गराइएको छ। उनकाअनुसार भूआर्जन कार्यालयलाई भारतसँग जोडिने कुनै पनि कमिटिमा राखिएको छैन। जलस्रोत तथा सिँचाइ विभागका उपमहानिर्देशक कृष्ण नेपाल भने इमर्जेन्सिमा गर्नु पर्ने कामबाहेकका निर्माण कार्य भारतले नेपाली पक्षलाई पनि जानकारी दिएरै गर्ने गरेको बताउँछन्। निर्माणमा प्रयोग हुने सामान ल्याउनुपर्ने भएमा वा त्यहीँबाट उत्खनन गर्नुपर्ने भएमा भारतीय पक्षले नेपाललाई जानकारी गराउने उनले बताए। केन्द्र वा मन्त्रालय तहमा गराइने जानकारीले स्थानीय तहको माग र आवश्यकता पूरा हुने, समस्या अझ जटिल हुने स्थानीय जनप्रतिनिधिको गुनासो छ। २०६१ देखि १० वर्षको अवधिमा भूआर्जन कार्यालयमा नौ जना अधिकृत फेरिए। सरकार छिटोछिटो परिवर्तन हुने र सोहीअनुसार राजनीतिक नियुक्ति हुँदा धेरै जसो अधिकृत दुई महिना पनि टिकेनन्। तीन जना मात्रै डेढ वर्ष हाराहारी जिम्मेवारीमा खटे। नेपालको राजनीतिक अस्थिरताको फाइदा उठाउँदै भारतले आफू अनुकूल समिति बनाउँदाको प्रभाव कर्मचारी तहमा समेत देखिएको चोङबाङको ठहर छ। कर्मचारीलाई भारतबाट तलब कुनै बेला एक सय १५ जनासम्म कर्मचारी रहेको भूआर्जन कार्यालयमा अहिले १२ जना कर्मचारी छन्। नेपाल सरकारले अधिकृतलाई कार्यालय प्रमुखका रूपमा खटाउँछ। अधिकृतदेखि सबै कर्मचारीहरूलाई तलब भने भारत सरकारले दिने गर्छ। सन् २००२ अघि सरकारले भारतबाट रकम लिएर सो कार्यालयका कर्मचारीलाई तलब दिन्थ्यो। त्यसपछि भारतले सोझै नेपाली कर्मचारीलाई तलब दिन थाल्यो। आफैं तलब दिन थालेपछि भारतले हेप्ने गरेको कर्मचारीको अनुभव छ। भारतको विरोध गर्दा तलब रोकिएको कर्मचारीको अनुभव पनि छ। ब्यारेजमा हुने गतिविधिमा चासो राख्नुपर्छ भन्ने सरकारको सोच नै नभएको भूआर्जन कार्यालयका पूर्वअधिकृत गोपाल कोइराला बताउँछन्। भन्छन्, नेपालले सम्झौता गरेर दिएपछि बेचेको जस्तै सम्झन्छ, वास्तै गर्दैन। न क्षतिपूर्ति न कर अधिकृत चोङबाङकाअनुसार भारतले नेपालमाथि गर्ने थिचोमिचोको शृङ्खला नौलो होइन। द्विपक्षीय सम्झौतामा भएका धेरैजसो सहमतिलाई भारतीय पक्षले कार्यान्वयनमा अझै ल्याएको छैन । कोसी बाँध योजनाका बेला अधिग्रहण गरिएको जमिनको मुआब्जा दिएको छैन। २०१८ देखि २०२८ बीचमा कटान भएको करिब सात हजार ६ सय ६४ बिघा जमिनको मुआब्जा वापतको करोडौं रकम स्थानीयले पाएका छैनन्। हामीले मन्त्री, प्रधानमन्त्री, राष्ट्रपति कसलाई मात्र भनेनौं, कसैले पनि हाम्रो लागि बोलिदिएनन्, कोसी विस्थापित जोनी लिम्बुले भने। बाढी र कटानले थातथलो बगाएर विस्थापित परिवार कोसी बगेको जग्गाको मालपोत भने तिरिरहेका छन्। यस्तै आयोजनाले भ्याटवापतको १० करोड र राजस्ववापतको दुई करोड रूपैयाँ तिर्न बाँकी रहेको चोङबाङले जानकारी दिए। उनकाअनुसार भ्याट तीन वर्षदेखिको बाँकी छ भने राजस्व ५ वर्षदेखि बुझाइएको छैन। कोसीमा हुने मर्मतका लागि प्रयोग गरिने सामग्री खरिदवापतको भ्याट तिर्नुपर्ने प्रावधान छ। आन्तरिक राजस्व कार्यालय धरानले भ्याट उठाइदिन भूआर्जन कार्यालयलाई ताकेता पत्र पठाएको छ। यसबारेमा आफूले नियमित पहल गरे पनि उठाउन नसकेको चोङबाङले बताए।"
सभामुख सापकोटाको सुरक्षाकर्मीको सम्पर्कमा आएका सबैको कोरोना रिपोर्ट नेगेटिभ,काठमाडौं : सभामुख अग्निप्रसाद सापकोटाको स्वकीय सचिवालयका कर्मचारी र सुरक्षामा खटिएका सुरक्षाकर्मी सबैको कोरोना भाइरस रिपोर्ट नेगेटिभ आएको छ। सभामुख सापकोटाको स्कर्टिङमा रहेको सवारी साधनमा खटिएका एक सुरक्षाकर्मीमा कोरोना पोजिटिभ देखिएपछि स्वास्थ्य प्रोटोकलअनुसार शुक्रबार सभामुख सापकोटासहित स्वकीय सचिवालयका कर्मचारी र सुरक्षाकर्मीको स्वाब संकलन गरी पीसीआर विधिबाट परीक्षण गरिएको थियो। गएराति प्राप्त कोरोना रिपोर्टमा सबैको नेगेटिभ रहेको राष्ट्रिय जनस्वास्थ्य प्रयोगशालाका सूचना अधिकारी राजेश कुमार गुप्ताले जानकारी दिए। पछिल्लो दिनमा प्रहरी हेडक्वाटरमा कार्यरत सुरक्षाकर्मीमा कोरोना संक्रमण पुष्टि भएपछि ति सुरक्षाकर्मीको समेत स्वाब संकलन गरेर परीक्षणका लागि दिइएको थियो। सभामुख सचिवालय स्रोतका अनुसार संक्रमण पुष्टि भएका सुरक्षाकर्मी साउन ६ गतेपछि भने निवासमा आएका थिएनन्। सभामुखको अगुवा गाडीमा रहने सुरक्षाकर्मी सवारी हुँदा निवास पुग्ने र अन्य समय हेडक्वार्टरमै बस्ने गर्थे। सभामुख सापकोटाको अगुवा गाडीका सुरक्षाकर्मीमा कोरोना संक्रमण
कर्मचारीमा कोरोना देखिएपछि गाउँपालिका तीन दिनका लागि बन्द,"दमौली : गाउँपालिकाका प्रमुख प्रशासकीय अधिकृतलाई कोभिड १९ संक्रमण देखिएपछि आँबुखैरेनी गाउँपालिका तीन दिनका लागि बन्द गरिएको छ । सासू आमा बिरामी भएकाले अस्पताल भेट्न सहिद गंगालाल राष्ट्रिय हृदयरोग गएका उनी कार्यालय फर्केपछि स्वाब संकलन गरिएको थियो । फर्केलगत्तै उनमा अस्वस्थता देखिएपछि कोभिड पोजिटिभको आशंकामा स्वाब संकलन गरिएको बताइएको छ । उनीसँगै क्वारेन्टाइनमा रहेका आठजनाको पनि स्वाब संकलन गरेर परीक्षणका लागि पोखरास्थित जनस्वास्थ्य प्रयोगशालामा पठाइएकामा अरुको नेगेटिभ नतिजा आएको थियो । प्रमुख प्रशासकीयको कोरोना रिपोर्ट पोजिटिभ आएपछि गाउँपालिका र वडा कार्यालय तीन दिनका लागि बन्द गरिएको प्रवक्ता कटकबहादुर थापाले बताए । 'संक्रमण फैलन सक्ने जोखिमका कारण तीन दिन गाउँपालिका तथा वडा कार्यालयका सबै सेवा बन्द गरिएको छ,'विज्ञप्तिमा उल्लेख छ । कर्मचारी र जनप्रतिनिधिसहित दुई दर्जनको स्वाब संकलन कार्यालयका प्रमुखमा संक्रमण देखिएकाले उनको सम्पर्कमा आएका गाउँपालिकाका कर्मचारी र जनप्रतिनिधिको पहिचान गरी स्वाब संकलन थालिएको छ ।'२७ जनाको स्वाब संकलन गरेर पठाउने तयारी गरिएको छ,' सूचना अधिकारी सिखरलाल डोटेलले भने। गाउँपालिकाले कार्यालय बन्द गर्ने सूचना जारी गरेपछि कार्यालय बन्द भएपनि बजार भने खुलेका छन् ।"
पुतलीबजारका तीनजनामा कोरोना संक्रमण पुष्टि,"स्याङजा : प्रहरीमा कोरोनाको संक्रमण पुष्टि बढ्न थालेपछि पुतलीबजारमा गरिएको कन्ट्याक्ट ट्रेसिङमा तीनजनामा फेरि कोरोना संक्रमण पुष्टि भएको छ । साउन १४ गते पठाएको ७३ जनाको कन्ट्याक्ट ट्रेसिङ गर्दा ७० जनाको कोरोना संक्रमण रिपोर्ट नेगेटिभ आएको प्रमुख जिल्ला अधिकारी गंगाबहादुर क्षेत्रीले जानकारी दिए । संक्रमित हुनेमा पुतलीबजार नगरपालिकाका २ महिलासहित एक पुरुष छन् ।संक्रमित हुनेमा कोरोना संक्रमित एक प्रहरीकी २९ वर्षीया पत्नी र उनकी ४ वर्षीय छोरी हुन् । यसैगरी अर्का २९ वर्षीय पुरुष रहेको नगर स्वास्थ्य प्रमुख बिष्णुप्रसाद काफ्लेले जानकारी दिए । पतीलाई कोरोना पुष्टिभएपछि पत्नी र छोरीलाई कन्ट्याक्स ट्रेसिङ गरिएको थियो भने अर्का पुरुष थुनुवा अवस्थामा पीसीआर परीक्षण गरिएको हो । उनीहरुलाई आइसोलेसनमा राखिएको छ । दुई सातायता, ४० जना प्रहरी कर्मचारीमा कोरोना पुष्टि भएको छ । लगातार संक्रमितको संख्या बढ्न थालेपछि स्वास्थ्य कार्यालयले उनीहरुसँग प्रत्यक्ष सम्पर्कमा आएका मध्ये १ सय ३४ जनाको कन्ट्याक्ट ट्रेसिङगरी परीक्षणका लागि प्रादेशिक कार्यालयमा पठाएको छ । अब, १५ र १६ गते पठाएको ३८ र २३ जनाको कन्ट्याक्ट ट्रेसिङगरी ६१ जनाको परीक्षण रिपोर्ट आउन बाँकी रहेको नगर स्वास्थ्य शाखाले जनाएको छ । यसैगरी शनिबार साँझ वालिङ नगरपालिकाका ५ जनामा कोरोना पुष्टि भएको थियो । योसँगै स्याङजामा संक्रमितको संख्या २ सय ६८ पुगेको छ भने १ सय ९२ जना निको भएर घर फर्केका छन् । उपचारका क्रममा २ जनाको भने मृत्यु भएको छ । कोरोना संक्रमणको जोखिममा रहेको स्याङ्जामा समुदायमा कोरोना संक्रमण देखिन थालेको छ। केही दिनदेखि प्रहरी, एम्बुलेन्स चालक, ससाना बालबालिका, डाक्टर, भान्सेलगायतमा संक्रमण पुष्टि भएसँगै जिल्ला कोरोनाको उच्च जोखिम रहेको प्रष्ट देखिन्छ।"
"खुलेन त्रिविको ताला, सबै काम ठप्प","काठमाडौं : पदाधिकारी नियुक्तिको विषयमा देखिएको विवाद नमिल्दा मुलुककै जेठो र पुरानो त्रिभुवन विश्वविद्यालयको शैक्षिक, अर्थिक तथा प्रशासनिक काम ठप्प भएको छ। विश्वविद्यालयको वर्तमान नेतृत्वले सबै प्रकारका नियुक्तिमा प्राज्ञिक क्षमता भएका र योग्य व्यक्तिलाई पाखा लगाएर राजनितिक आस्थालाई आधार बनाएको दावी गर्दै प्रजातान्त्रि प्राध्यापक संघ, नेपाल लोकतान्त्रि प्राध्यापक संघ र नेपाल विद्यार्थी संघको अगुवाइमा महत्वपूर्ण निकायमा ताला लगाएका छन्। दुई साताअघि ताला लगाएको भए पनि समाधान गर्ने विषयमा अहिलेसम्म एक पटक पनि छलफल भएको छैन। उनीहरुले उपकुलपति, शिक्षाध्यक्ष र रजिष्ट्रार पेशल दाहालको कार्यालय रहेको भवनको मुल ढोकामा ताला लगाएका छन्। सेवा आयोग र केही डिनको कार्यालयमा पनि ताला लगाएका छन्। तीन थरी समूहको तीन वटा ताला दुई सातादेखि यी कार्यालयको ढोकामा झुण्डिएका छन्। मुल ढोकामै ताला लागेकोले यी सबै पदाधिकारीको कार्यकक्ष रहेको भवनभित्र रहेका झण्डै दुई दर्जन कार्यालयको काम रोकिएको छ। तालाका कारण सेवा आयोगले प्राज्ञिक तथा प्रशासनिक क्षेत्रका लागि विज्ञापन आह्वान गरेरका कर्मचारीको परीक्षा सञ्चालन, नतिजा प्रकाशन लगायतका काम रोकिएका छन्। अन्य तीन पदाधिकारीको कार्यकक्षमा लागेको तालाका कारण विश्वविद्यालयको केन्द्रीय प्रशासन अन्तर्गत सञ्चालन हुने सम्पूर्ण शैक्षिक, प्रशासनिक तथा आर्थिक विषयसँग सम्बन्धित सबै काम रोकिएका छन्। परीक्षा र नतिजा प्रकाशनमा पनि समस्या भएको छ। मुल ढोकामै ताला लागेकोले पदाधिकारीहरु कार्यकक्षमा छिर्न पाएका छैनन्। अहिले त्रिविका तीनजनै पदाधिकारी नेपाल कम्युनिष्ट पार्टी निकटका छन्। सेवा आयोगको अध्यक्ष, अधिकांश संकायका डिन, सहायक डीन, क्याम्पसका प्रमुख लगायत अन्य महत्वपूर्ण निकायमा उनीहरुले आफू निकटकै व्यक्तिलाई नियुक्ति गरेको असन्तुष्ट पक्षको दावी छ। यसरी नियुक्ति गर्दा सरोकारवालासँग छलफल नगरेको, अन्य दलसँग आस्था राख्ने प्राध्यापकलाई बेवास्ता गरेको, आफू निकटका व्यक्ति भएकै कारण कनिष्ठलाई नियुक्तिमा प्राथमिकता दिएको, प्राज्ञिक क्षमतालाई गौण ठानिएको लगायतका आरोप आन्दोलनकारीको छ। यी सबै नियुक्ति रद्द गर्नुपर्ने उनीहरुको माग छ। तर विगतमा पनि ताला लाग्दा असन्तुष्ट पक्षका केही व्यक्तिलाई नियुक्ति दिएपछि आन्दोलन रोकिने गरेको थियो। यसपटक पनि योग्य र सक्षमको नारा उचाले पनि असन्तुष्ट पक्षले आफू निकटकालाई नियुक्ति दिनुपर्ने माग राखेर ताला लागेको त्रिविका अधिकारीको आरोप छ। त्रिवि शिक्षाध्यक्ष प्राध्यापक डा शिवलाल भुषालले भने योग्य व्यक्तिलाई नियुक्त गरेको दावी गरे। ताला लागेको दुई साता भए पनि अहिलेसम्म दुई पक्षबीच समस्या समाधानबारे छलफल समेत भएको छैन। आन्दोलनकारीसँग वार्ताको लागि पहल गरे पनि नमानेको भुषालले आरोप लगाए। हामीले असन्तुष्ट समूहलाई वार्तामा बस्न निकै अनुरोध गर्यौं। तर हाम्रो राजीनामा आएपछि मात्रै उहाँहरु वार्तामा बस्ने रे, जुन सम्भव छैन, भुषालले भने, एउटा वैचारिक संगठन भएको नाताले उहाँहरुको तालाबन्दी अहिलेसम्म सहिरहेका छौं। यस्तै अवस्था भयो भने विकल्प खोज्नुपर्ने हुन्छ। प्रजातान्त्रिक प्राध्यापक संघका सचिव जनक मल्लले भने निकै नै कनिष्ठ व्यक्तिलाई विभिन्न क्याम्पसको प्रमुख, विभागीय प्रमुख लगायतमा नियुक्त गरेकोले समस्या आएको बताए। हामी छलफलबाट समस्या समाधान गर्नुपर्छ भन्ने पक्षमा छौं। तर पदाधिकारीहरु छलफल गर्नै चाहनुहुन्न, मल्लले भने। तालाबन्दीका कारण कर्मचारीहरु कार्यालय आए पनि चउरमा बसेर दिन काटिरहेका छन्।"
गोरखामा पहिरोले पुरिएर सडक मजदुरको मृत्यु,गोरखा : बेनिघाटआरुघाट लार्के सडक निर्माणको क्रममा पहिरो खसेर एक कामदारको मृत्यु भएको छ। कामको सिलसिलामा धार्चे२ तातोपानीको पुलपारी जंगलमा पहिरोमा पुरिएर चितवनका महेन्द्र बर्तौलाको मृत्यु भएको हो । आइतबार बिहान सातबजेको पहिरोमा पुरिएर बर्तौलाको निधन भएको सडक निर्माण कार्यदलका प्रमुख मेजर निशान्त क्षेत्रीले जानकारी दिए । उक्त सडकखण्ड नेपाली सेनाले निर्माण गरिराखेको छ ।
मुहार फेरिँदै मधवापुर,"विराटनगर : सप्तहरीको हनुमाननगर कंकालनी नगरपालिका, वडा नम्बर ४ को मुहार फेरिएको छ । लामो समयदेखि जनप्रतिनिधि विहीन हुँदा विकासले गति नलिएको यस वडामा निर्वाचित वडाध्यक्ष नागेश्वर मण्डलको पहलमा गाउँको मुहार फेरि थालेको हो । गएको स्थानीय तहको निर्वाचनमा निर्वाचित युवा वडाध्यक्ष नागेश्वर मण्डलले वडामा आएको विकासे रकमको सही सदुपयोग गर्दै वडाका टोलहरुको सडक निर्माणसँगै शिक्षामा उल्लेखीय सुधार भएका छन् । मुल सडक पीच गर्नुको साथै ढलान र ग्राभेल गर्ने कामलाई तिव्रता दिइएको छ । मण्डलकै विशेष पहलमा लामो समयदेखि रहेको खेल मैदानलाई आधुनिक रुपामा निर्माणको काम समेत सुरु भएको छ । मैदानको चारै तिर वाल निर्माण भएको छ । अन्य बाँकी काम यसै वर्ष सम्पन गर्ने योजना बनाइएको छ । निर्वाचित भएर आएपछि मण्डलले प्रावि स्तरको सञ्चालनमा रहेको विद्यालयलाई आफ्नै सक्रियतामा माविको रुपमा विस्तार गरी यसको वर्षको एसईई परिक्षामा विद्यार्थीहरु समेत सहभागी भएका छन् । नगर प्रमुश शेलेश साहसँग समन्वय गरेर प्रदेश सरकारको बजेट समेत वडामा ल्याउन सफल भएको अध्यक्ष मण्डल नगरपालिकाको नमुना वडाको रुपमा वडालाई विकास गर्ने योजना रहेको बताए । राजनीतिमा युवा कालदेखि नै सक्रिय भएकाले उनले तत्कालिन मधेश आन्दोलनमा सशक्त भुमिका निर्भाह गरेका थिए । उनले वडाको पश्चिम भएर बग्ने महुलीधारको व्यवस्थापनमा कम्मर कसेर लागेका छन् । नदी छेउमा रहेको ऐलानी जग्गामा गत आर्थिक वर्षमा दुई विगहाको क्षेत्रफलमा पोखरी समेत निर्माण गरेका छन् । वडास्तरमा आम्दनीका स्रोत नरहेकाले वडाध्यक्षले स्थानीय स्तरबाटै वडामा आम्दानीका स्रोत बनाउन समेत लागेका छन् । गाउँ नै हटिया लागाउनुको साथै मधेश आन्दोलनका मार्ग दर्शक स्व गजेन्द्र नारायण सिङको प्रतिमा समेत निर्माण गरेको छ । करिव ८ सय मिटर सडक ढलान गरेको उनले जानकारी दिए । वडाध्यक्ष मण्डलले भने निर्वाचनको बेला गरेको हरेक वाचा पुरा गरेर नै छोड्छु । विकासको काममा स्थानीय स्तरमा विरोध भए मात्र राम्रो विकास हुने भएकाले सवैको सुझावमा विकासको काम अगाडी बढाएको उनले बताए । विरोध गर्नु स्वभाविक हो उनले भने विरोधका बीच विकासले मुहार फेरिएको छ ।"
धौलागिरी अस्पतालका कामदारलाई कोरोना,"बागलुङ : धौलागिरी अस्पताल बागलुङको सी ब्लक भवन निर्माणमा खटिएका एक कामदारलाई कोरोना संक्रमण पुष्टि भएको छ। लकडाउन खुल्ला भएसँगै अस्पतालको सी ब्लक भवन निर्माणका लागि महोत्तरीबाट आएका एक युवामा आइतबार कोरोना संक्रमण पुष्टि भएको हो। अस्पतालको निर्माण सम्बन्धि कामका लागि एकै गाउँबाट आएका १७ जनामध्ये पीसीआर परीक्षणका क्रममा एक युवकमा मात्र कोरोना संक्रमण देखिएको धौलागिरी अस्पतालका सूचना अधिकारी तिर्थराज गौतमले जानकारी दिए। उनीहरु चार दिन अघि अस्पतालको कामका लागि आएर सबै एकै ठाउँमा बस्दै आएका छन्। कोरोना संकट र लकडाउनका कारण अस्पताल भवनको काम ठप्प थियो, लकडाउन खुल्ला भए सँगै काम शुरु गर्ने भएकाले आएका थिए, उनले भने, पीसीआर परीक्षण गर्दा कोरोना देखिएकाले अस्पतालको आइसोलेसनमा राख्ने तयारी छ। अन्य १६ जनाको नेगेटिभ आएपनि संक्रमण हुने सबैसँगै बसेको हुनाले अब क्वारेन्टाइनमा राखेर केही दिनपछि पुनः स्वाब परीक्षण गरिने सूचना अधिकारी गौतमले जानकारी दिए।"
कोरोना संक्रमित थुनुवाको परिवारका १६ जनाको स्वाब संकलन,"बैतडी : बैतडीको पुर्चौंडी नगरपालिका १० का ३२ वर्षीय कोरोना संक्रमित थुनुवाको घरपरिवार तथा छिमेकीसहित १६ जनाको स्वाब संकलन गरी परीक्षणका लागि डडेल्धुरा अस्पताल पठाइएको छ । गत सोमबार कोरोना संक्रमण पुष्टि भएका थुनुवा गत मंसिरमै भारतबाट फर्केका र ट्राभल हिस्ट्री नभएका व्यक्ति भएकाले उनका घर परिवारको स्वाब संकलन गरेर कोरोना परीक्षणका लागि पठाइएको स्वास्थ्य कार्यालयका प्रमुख योगेशप्रसाद भट्टले जानकारी दिए । आफ्नै आमामाथि बलात्कारको आरोप लागेका ती युवा गत असार ३१ गते पक्राउ परेका थिए । प्रहरी हिरासतमै रहेका बेला स्वाब परीक्षण गर्दा कोरोना पोजिटिभ देखिएको थियो । थुनुवामा कोरोना देखिएपछि समुदायमा कोरोना फैलिएको आशंकामा सम्पर्कमा रहेका घरपरिवारका सदस्यको स्वाब संकलन गरिएको भट्टले बताए । थुनुवा संक्रमितलाई जिल्ला अस्पातलको आइसोलेसनमा राखिएको छ । यसअघि थुनुवाको संम्पर्कमा रहेका २० प्रहरी, ३ जना अन्य थुनुवा, पाटन प्राथमिक स्वास्थ्य केन्द्रमा कार्यरत ए जना डाक्टर र र भारतबाट फर्केका २ जनासहित २६ जनाको कोरोना परीक्षण गरिएकोमा सबैको रिपोट नेगेटिभ आएको थियो । इलाका प्रहरी कार्यालय पाटनमा कार्यरत प्रहरीहरुको कोरोना रिपोट नेगेटिभ आएपछि सेवाग्राहीलाई आवतजावत गर्न दिइएको छ । गत सोमबारदेखि सेवाग्राहीका लागि बन्द गरिएको इलाका प्रहरी कार्यालय प्रहरीहरुको कोरोना रिपोट नेगेटिभ आएपछि खुला गरिएको प्रहरी निरीक्षक धनदेव साउँदले बताए ।"
पहिरो प्रभावित बारेकोटमा भोकमरी,"जाजरकोट : बारेकोट गाउँपालिका४ सार्कीटोलका करे सार्कीले पेटभरि खान पाएका छैनन्। गत महिना पहिरोले घर पुरिएर विस्थापित उनलाई राम्रोसँग निद्रा पनि परेको छैन। घरमा अन्न नभएकाले ६ जनाको परिवार भोकमरीमा परेको छ। सार्कीले भने, राम्रोसँग नसुतेको र नखाएको तीन हप्ता भइसक्यो। पैसा नभएका उनी र पैसा भएका अन्यले पनि अन्न किन्न पाएका छैनन्। खाद्य डिपोमा चामल नहुँदा र गाँउमा मौज्दात अन्न सकिएपछि भोकमरीको अवस्था देखिन थालेको छ। असार २५ मा बारेकोट४ सार्कीटोलमा गएको पहिरोमा परेर ११ जनाको मृत्यु भएको थियो। बारेकोटका विभिन्न वडामा गएको पहिरोमा अझै तीन जना बेपत्ता छन्। बाढी पहिरोका कारण एक हजार ५५ परिवारका ६ हजार पाँच सय ७ जना विस्थापित भएका छन्। ५६ घर भत्किएका छन्। पहिरो प्रभावित बारेकोटमा चरम खाद्य संकट परेको छ। बारेकोटका बाढी पहिरो प्रभावित भोकभोकै पर्न थालेका छन्। पहिरो गएपछि अहिलेसम्म कतैबाट राहत नपाएको बताउँदै करेले गुनासो गरे, हाम्रो पीडा सुनिदिने कोही भएन। घरमा भएको अन्न सकिएपछि बिहान बेलुका छाक टार्न समस्या भएको उनीलगायत अन्य पीडित परिवारको भनाइ छ। विस्थापित भएकाहरू स्थानीय विद्यालय, गोठ र चौरमा बसिरहेका छन्। खाद्यान्न किन्न पनि नपाइएपछि विस्थापित भोकभोकै पर्न थालेका स्थानीय शिक्षक गोरखबहादुर सिंहले बताए। बारेकोट गाँउपालिकामा उत्पादित अन्नले मुस्किलले पाँचछ महिना मात्रै खान पुग्छ। यातायातको सुविधा नभएकाले निजी क्षेत्रका खाद्य पसल छैनन्। दुई महिनादेखि खाद्य डिपो रित्तै छ। बारेकोटका जिरी, तल्लो जिरी, धौलाकोट, मैना, तोलखाना, कालाखोली, भैलोखाना, धुमा, धौलाकोट, कोट्लीलगायतका स्थानीय विस्थापित भएका छन्। स्थानीय डम्बरबहादुर सिंह भने, विस्थापित परिवारसँग खाने अन्न छैन, खाद्य डिपो रित्तै छ। गहँु, मकै, कोदो पिस्ने घट्ट बाढीले बगाएको छ। किनेर खाने बजार छैन। नयाँ बाली पाकेको छैन। बाटोघाटो अवरुद्ध छ। यतिबेला बारेकोटका जनता निकै समस्यामा छन्। बारेकोटका बाढी पहिरो पीडितसँग खाद्यान्न अभाव भएपछि विश्व खाद्य कार्यक्रमले पोषिलो बिस्कुट वितरण गर्न थालेको छ।"
३७५ ट्राफिक प्रहरी क्वारेन्टाइनमा,"काठमाडौं : महानगरीय ट्राफिक प्रहरी महाशाखाका दुई प्रहरी कर्मचारीमा कोरोना सङ्क्रमण देखिएपछि ट्राफिक महाशाखा सिल गरिएको छ। गत शुक्रबार नेपाल प्रहरी अस्पताल महाराजगञ्जमा गरिएको स्वाब संकलनमा दुई ट्राफिक प्रहरीमा कोरोना संक्रमण देखिएपछि महाशाखा सिल गरिएको हो। महाशाखा प्रमुख, प्रहरी वरिष्ठ उपरीक्षक भीमप्रसाद ढकालले ट्राफिक प्रहरीमा कोरोना सङ्क्रमण पुष्टि भएपछि महाशाखामा आवतजावतमा रोक लगाइएको जानकारी दिए। उनले कोरोना पुष्टि भएका प्रहरीको सम्पर्कमा आएकालाई बाहिर आवतजावतमा समेत बन्द गरिएको बताए। यस्तै महाशाखाभित्र बस्ने ३७५ ट्राफिक प्रहरी कर्मचारीलाई क्वारेन्टाइनमा राखिएको छ। महाशाखामा हाल एक हजार ५०० भन्दा बढी ट्राफिक प्रहरी कार्यरत रहे पनि ३७५ जना क्वारेन्टाइनमा रहेकाले बाँकीलाई सवारी चापको अवस्था हेरेर काममा खटाइएको महाशाखा प्रमुख ढकालले बताए। क्वारेन्टाइनमा बसेका प्रहरीको चाँडो स्वाब सङ्कलन गर्ने तयारी भइरहेको महाशाखाले जनाएको छ। स्वाब सङ्कलनको रिपोर्ट नआएसम्म महाशाखा भित्रबाट सेवाग्राहीका लागि गरिने दैनिक कामकाज रोकिने छन्।"
'म बाँच्न चाहान्छु',"(नैनही) महोत्तरी : पाउदेखि कम्मरसम्म घाउ नै घाउ छ। घाउ पिलिएर सहिसक्नु छैन। उपचार गर्न मन छ तर खर्च छैन। यस्तै पीडाले छटपटाइरहेकी छन्, १६ वर्षीया मञ्जुकुमारी ठाकुर। लाउँलाउँ, खाउँखाउँ भन्ने उमेरमा मञ्जु तीन वर्षदेखि ओछ्यानमै थला परेर बसेकी छन्। उनी कसरी यो हालतमा पुगिन् त ? घटना तीन वर्षअघिको हो। जलेश्वर नगरपालिका१२ नैनहीकी मञ्जु १३ वर्षकी थिइन्। उनी मामाघर गइन्। दीपावलीको उल्लास थियो। घर लिप्ने माटो लिन मामासँगै बाहिर गएकी थिइन्। माटो खन्दाखन्दै ढिस्को खस्यो। कम्मरमुनिको भाग तल पर्यो, ढिस्कोमाथि। मामासहितले मञ्जुलाई तानेर उद्धार गर्दा कम्मर खुस्कियो। मञ्जुको उपचार जनकपुरमा गरियो। उनका बुवाले सुरसण्ड लगेर थप उपचार गर्ने भनेर अस्पतालबाट ल्याए। उपचार गराउने रुपैयाँ साथमा भएन। घरको खाटमा सुताएर राखेको पनि तीन वर्ष बित्यो, आमा शैलकुमारी देवीले भनिन्, दैयाँ गें दैयाँबेटीके डाँर कि सरकलै जिन्दगी जुलुम भगलै। मञ्जु उभिन सक्दिनन्। पैताला, कुर्कुच्चा, गोडा, पिडँुला, घुँडा, तिघ्रा, कम्मर सुनिएर चल्दैनन्। यी अंगका रङ घाउको असरले कालो भएको छ। घाउमा पिप भरिएर गन्हाउँछ, झिंगा भन्किन्छ। उनका छेउ कोही पर्दैनन्। पीडा महसुस गर्नेको छाती भतभती पोल्छ, नबुझ्नेले छिःछिः दूरदूर गर्छन्। जसको सास नै बोझ बन्यो उनका बुवा शिवजी ठाकुर छोरीको उपचार गर्न लाग्नुको साटो उल्टै धारेहात लगाउँछन्। तँ मरी जा, जिन्दगीभरिको बोझ भइस्। तँलाई कमाएर सुताईसुताई कसले खुवाउँछ भनेर वचन लगाउँछन्। बुवाको बोलीले मञ्जुको मुटुमा सियो घोपेझैं हुन्छ। तब आफूले फेरिरहेको सास नै आफूलाई बोझ लाग्दो रहेछ। मेरा लागि कोही भगवान् हुनुहुन्छ भने मलाई उपचार गराइदिनुस्। कसैको बोझ बन्न पटक्कै मन छैन, मञ्जुले दसऔंला जोड्दै अन्नपूर्णसँग भनिन्, निको भएर आफैं कमाएर खाने मन छ। मञ्जुकी एक मात्र सहारा भनकै आमा हुन्। तर, छोरीको पीडामा मलमपट्टी गर्न उनीसँग कुनै विकल्प छैन। मञ्जु ओछ्यानमै दिसापिसाब गर्छिन्। त्यसको व्यवस्थापन आमाले गर्छिन्। नुहाउन त झनै गाह्रो हुन्छ। महिनावारीका बेला असह्य पीडा हुन्छ। गाउँमा भाडा माझेर छोरीलाई खुवाउँछु। धनदौलत कहींकतै छैन, शैलकुमारीले भनिन्, उपचार कहाँबाट गराउने ? छाक जुटाउनै धौधौ हुन्छ। शैलकुमारीका श्रीमान् फर्निचरको काम गर्छन्। दुई पैसा भएको कमाइ पनि आफ्नै पेटमा धोक्छन्, उनले दुःखेसो पोखिन्। उल्टै प्रत्येक साँझ रक्सीको मातमा अबेर राति दैलो टेक्छन्। भात दे भनेर श्रीमतीलाई थर्काउँदा रहेछन्। घरमा चामल, दाल भए पो खाना पकाउने भन्दा छोरी र मलाई तथानाम गाली गर्छन्, शैलकुमारीले पीडा पोखिन्, किन गाली गरेको भन्दा ओछ्यानमा सुतेकी छोरी र मलाई कुट्न पनि पछि पर्दैनन्। उनीहरूको घर महोत्तरी जिल्ला सदरमुकाम जलेश्वरभन्दा ७८ किलोमिटर पश्चिममा पर्छ। थरुवाहीभन्दा अलिक दक्षिण गएर नैनही गाउँ पुग्न सकिन्छ। मूल सडकबाट दुई सय मिटर भित्र गल्ली भएर उनीहरूको दैलोमा पुगिन्छ। फुसको छानो, अर्ध पक्की घर रहेछ। गाउँको सडक पक्की नै छ। शिवजी ठाकुरको घर कुन हो ? अन्नपूर्णकर्मीको प्रश्नमा नैनही गाउँका एक वृद्धले हातले मञ्जुको घर देखाउँदै भने, ऊ त्यही घर हो, खपराले छाएको। घरनजिकै पुग्दा मञ्जु झ्यालबाट बाहिर चिहाउँदै थिइन्। को होलान् भन्ने भावमा अन्नपूर्णको टोलीतिर नै नजर लगाइन्। उनको नजरमाथि हाम्रो क्यामेराको लेन्स फोकस भयो। मञ्जुको एक तस्बिर क्लिक गर्यौं।"
"मनसुनी वायुको प्रभाव, तीन दिन भारी वर्षा","काठमाडौं : देशभर मनसुनी वायुको प्रभावले तीनदिन भारी वर्षा हुने जल तथा मौसम विज्ञान विभागले जनाएको छ। आइतबार बिहान जारी मौसम पूर्वानुमान बुलेटिनमा आइतबार देशभर आंशिकदेखि सामान्य बदली रही केहि स्थानहरुमा हल्कादेखि मध्यम वर्षाको सम्भावना रहेको उल्लेख छ। प्रदेश १, बागमती प्रदेश, गण्डकी प्रदेश र सुदूर पश्चिम प्रदेशका र एकदुई स्थानमा भारी वर्षाको सम्भावना रहेको छ। सोमबार देशभर आंशिकदेखि सामान्य बदली रही केहि स्थानहरुमा हल्कादेखि मध्यम वर्षाको सम्भावना रहेको छ। साथै गण्डकी प्रदेशका एकदुई स्थानमा भारी वर्षाको सम्भावना रहेको छ। मंगलबार देशभर आंशिकदेखि सामान्य बदली रही केहि स्थानहरुमा हल्कादेखि मध्यम वर्षाको सम्भावना रहेको छ। साथै बागमती प्रदेशका र सुदूरपश्चिम प्रदेशका एकदुई स्थानमा भारी वर्षाको सम्भावना रहेको छ।"
"डडेल्धुरामा जीप दुर्घटना, आठ घाइते, तीनजना गम्भीर",डडेल्धुरा : डडेल्धुरामा जीप दुर्घटना भएको छ । शनिबार मात्रै डडेल्धुरामा दुईवटा सडक दुर्घटना भएका थिए।आइतबार बिहान करिब १ बजेतिर जीप दुर्घटना भएको जिल्ला प्रहरी कार्यालय डडेल्धुराले जनाएको छ । धनगढीबाट बझाङतर्फ गइरहेको जीप अमरगढी नगरपालिका७ रातामाटीमा दुर्घटना हुँदा आठजना घाइते भएका छन् । तीनजनाको अवस्था भने गम्भीर रहेको जनाइएको छ । धनगढी बाट बझाङतर्फ गइरहेको सुप प्रदेश ०१००१ज ११५५ नंको टाटा सोमो जीप दुर्घटना भएको पोखरा प्रहरी चौकी ईञ्चार्ज सइ शेरबहादुर बढाऐरले बताए । लकडाउन खुलेसँगै सडक दुर्घटना बढेको छ । जिल्ला डडेल्धुरा अमरगढी नपा ७ पोखरा खानेपानी मोडस्थित भिमदत्त राजमार्गमा धनगढीबाट बझाङतर्फ जाँदै गरेको उक्त जीप अनियन्त्रित भइ रोडबाट अन्दाजी २०० मिटर तल खसेको जिल्ला प्रहरी कार्यालय डडेल्धुराका डीएसपी दधीराम न्यौपानेले जानकारी दिए । जीपमा चालकसहित ८ जना सवार रहेका प्रहरीले जनाए । तीनजनाको अवस्था गम्भीर रहेको डडेल्धुरा अस्पतालले जनाएको छ ।अन्दाजी १२ वर्षीय दुई बालक र एक युवक गरी तीनजनाको अवस्था गम्भीर भएको प्रहरीको भनाइ छ । घाइतेको डडल्धुरा अस्पतालमा उपचार भइरहेको छ । चालकका अनुसार हेन्डलले काम गर्न छोडेपछि दुर्घटना भएको हो । यसअघि शनिबार बिहानै हाइस दुर्घटना हुँदा १७ जना घाइते भएका थिए । भीमदत्त राजमार्ग अन्र्तगत डडेल्धुराको आलिताल गाउँपालिका१ घण्टेश्वर मन्दिर नजिक हाइस दुर्घटना भएको थियो । भारतबाट फर्किएकालाई बझाङतर्फ लैजाँदै गरेको सुप प्रदैश ०१००१ख २३२३ नंको हाइस दुर्घटनामा परेको थियो । उक्त गाडि शनिबार बिहान करिब ३ बजेतिर दुर्घटना भएको जिल्ला प्रहरी कार्यालयले जनाएको थियो ।
बुटवलतानसेन सडक भासियो,"बुटवल : पटकपटक पहिरोले अवरुद्ध भइरहने सिद्धार्थ राजमार्गको बुटवलतानसेन सडक भासिएको छ। पहाडी जिल्लालाई तराईसँग जोड्ने सडक ठाउँठाउँमा भासिएपछि ठूला सवारीसाधन सञ्चालनमा अवरोध भएको छ। पाल्पाको तिनाउ गाउँपालिका क्षेत्रका चार स्थान र दोभानमा रहेको प्रहरी चौकी नजिकै सडक भासिएको हो। ५० मिटरभन्दा धेरै सडक भासिएपछि ठूला सवारी सञ्चालन गर्न समस्या भएको प्रदेश ट्राफिक प्रहरी कार्यालय बुटवलका प्रहरी नायब उपरीक्षक डिल्लीनारायण पाण्डेले बताए। दोभानको प्रहरी चौकी नजिकै सडक भासिएको छ, उनले भने,ठूला साधन सञ्चालनमा सावधानी अपनाउनुपर्छ। एक लेन भासिएपछि सडक जोखिमपूर्ण बनेको हो। यो राजमार्गको झुम्सा, दोभान र गौडेपुलमा पनि सडक भासिएको छ। सय मिटरजति सडक भासिएको बताउँदै दोभानका स्थानीय शिक्षक विष्णु पाण्डेले भने, गाडी एक लेनमा मात्रै चलाउन मिल्छ, दिनदिनै सडक भासिदै गएकाले पूरै लेन भत्किने जोखिम बढेको छ। प्रदेश ५ का पहाडी क्षेत्रमा केही दिनदेखि लगातार पानी परिरहेको छ। बाढीको जोखिम नभए पनि पहिरोले भौतिक पूर्वाधारसहित धनजनको क्षति गरेको छ। यसपटकको वर्षा सुरु भएपछि सिद्धार्थ राजमार्ग २५ पटक अवरुद्ध भएको छ। एकै परिवारका चारको निधन लगातारको वर्षासँगै माथिबाट खसेको पहिरोले गुल्मी रुरु आटिपाटाकी विष्णु माझीको परिवारै सकियो। शुक्रबार साँझपख उनी तीन छोराछोरीलाई अगेनाको छेउमा राखेर खाना पकाउँदै थिइन्। १० महिनाकी छोरी काखमा लिएर दूध चुसाइ रहेको बेला माथिबाट ढुंगा बज्रियो। छोराहरू ९ वर्षीय सागर, ७ वर्षीय हेमन्त र १० महिने छोरी विनितासँगै माझी र विष्णुको एकै ठाउँमा निधन भयो। श्रीमान् रोजगारीको सिलसिलामा भारतमा छन्। माझीले छोरीलाई दूध खुवाइरहेको अवस्थामै शव निकालिएको स्थानीय मेघराज गिरीले जानकारी दिए। घरमाथि ठूलो ढुंगा आएर सबैलाई च्यापेको थियो। दुई महिनामा ४३ जनाको मृत्यु जेठयता प्रदेश ५ मा विपद्का घटनामा परेर ४३ जनाको मृत्यु भएको छ। दुई जना पहिरोमा बेपत्ता भएका छन्। प्रदेश प्रहरी कार्यालय दाङका अनुसार बाढी, पहिरो, चट्याङमा परेर ३६ जना घाइते भएका छन्। पहाडी जिल्लामा यो वर्ष पहिरोका घटना निकै बढेका छन्। गुल्मी र पाल्पामा पहिरोबाट धेरैको मृत्यु भएको छ। पहिरोमा १२ जना बालबालिकाको ज्यान पनि गुमेको छ। ७५ दिनको अवधिमा चार करोड ४१ लाखभन्दा धेरैको क्षति भएको प्रहरीको अनुमान छ। विपद् न्यूनीकरणका लागि पूर्वतयारी नगर्दा धनजनको क्षति बढेको प्रदेश ५ की सांसद तारा जिसी बताउँछिन्। बस्ती पहिरोको जोखिममा छ भन्दाभन्दै सुरक्षित स्थानमा सारिदैन, उनले भनिन्, बर्खामा पहिरोले बगाउँछ। अनि गोहीका आँसु झार्ने काम हुन्छ। सांसदहरूले प्रदेशसभाको बैठकमा विपद् विषयमा ध्यानाकर्षण गराएका छन्। विपद् व्यवस्थापनमा स्थानीय तहको जिम्मेवारी बढ्ने भए पनि स्थानीय तहमा विपद् पूर्वतयारीका लागि कुनै योजना बनाइएको छैन। विपद्पछि राहत बढ्ने शीर्षकमा मात्रै बजेट राखिएको छ।"
लमजुङमा कोरोना नियन्त्रणमा ५० लाख खर्च,"बेंसीसहर : लमजुङमा कोरोना भाइरस (कोभिड १९) रोकथाम तथा नियन्त्रणका लागि जिल्लास्तरीय क्वारेन्टाइन संचालन तथा व्यवस्थापनमा करीब ५० लाख खर्च भएको छ । क्राइसिस म्यानेजमेन्ट सेन्टर (सीएमसी) अर्थात संकट व्यवस्थापन केन्द्रका अनुसार गत आर्थिक वर्षमा मात्रै ४९ लाख ९२ हजार ५ सय ३७ रुपैयाँ २४ पैसा खर्च भएको हो । सीएसमीका अनुसार आइसोलेसन निर्माणका लागि मात्र ११ लाख ३५ हजार २६ रुपैयाँ २४ पैसा खर्च भएको सीएसमीका संयोजक एवं प्रमुख जिल्ला अधिकारी कृष्णप्रसाद शर्माले बताए । उनका अनुसार क्वारेन्टाइन निर्माण तथा संचालन, व्यवस्थापन र आइसोलेनस वार्ड निर्माण, व्यक्तिगत सुरक्षा सामग्री व्यवस्थापनमा करीब ५० लाख खर्च भएको हो । लमजुङ क्याम्पस सुन्दरबजार, सहजीस्थित सहरी विकास कार्यालयको क्वारेन्टाइन, लमजुङ जिल्ला सामुदायिक अस्पतालको आइसोलेसन, जिल्ला समन्वय समितिको आइसोलसन र पछिल्ला क्वारेन्टाइन व्यवस्थापनमा उक्त रकम खर्च भएको सीएमसीले जनाएको छ । पछिल्लो समय जिल्ला समन्वय समितिको आइसोलेसनलाई सहजीस्थित सहरी विकास कार्यालयको भवनमा सारिएको छ । सहरी विकास कार्यालयमा क्वारेन्टाइन हटेपछि सुन्दरबजारको भोटेओडारस्थित भक्तिनमुना माविमा क्वारेन्टाइन राखिएको छ । यस्तै, सुन्दरबजारकै आदर्श बाल मावि र बेंसीसहरको भकुण्डेस्थित बालकल्याण माविमा पनि क्वारेन्टाइन निर्माण गरिएको छ । क्वीक रेन्पोन्स टीम (क्युआरटी) संयोजक एवं सहायक प्रमुख जिल्ला अधिकारी अनिलकुमार शाहीका अनुसार क्वारेन्टाइनमा बसेकालाई खाना, खाना, विदेशबाट आउनेलाई ल्याउने, लैजाने सवारी खर्च, संक्रमित बोक्ने एम्बुलेन्सलगायत शीर्षकमा रकम खर्च गरिएको छ । हालसम्मको क्वारेन्टाइन र आइसोलेसन संचालन तथा व्यवस्थापनको लागि लमजुङका ८ वटै स्थानीय तहले ६६ लाख रुपैयाँ गरी ४८ लाख रुपैयाँ सहयोग गरिसकेका छन् । केही स्थानीय तहको भने पुरै रकम नआइसकेको शर्माले बताए । आइसोलेसन निर्माणका लागि प्रदेश सरकारले ३० लाख रुपैयाँ पठाएको छ । संक्रमितको उपचार तथा व्यवस्थापनको लागि पछिल्लो समय प्रदेश सरकारले प्रत्येक आइसोलेसनलाई ५ लाखका दरले १५ लाख रुपैयाँ पठाएको छ । बेंसीसहर नगरपालिकाको सहजी आइसोलेशन र लमजुङ जिल्ला सामुदायिक अइसोलेशनका लागि ५५ लाख रुपैयाँ र सुन्दरबजारस्थित नमुना सामुदायिक अस्पतालको आइसोलेसनका लागि ५ लाख रुपैयाँ पठाएको छ । प्रदेश सरकारले स्थानीय तहलाई उक्त रकम पठाएकोले अब आइसोलेसनमा रहेका संक्रमितका लागि स्थानीय तहले व्यवस्थापन गर्नुपर्ने भएको छ ।"

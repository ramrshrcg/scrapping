शीर्षक,विवरण
डिजिटल दुनियाँ,"कोभिड १९ ले मानिसको जनजीवन अप्ठ्यारो अवस्थामा पुर्याए पनि प्रविधि प्रयोगमा भने धरैलाई अभ्यस्त गराइदिएको छ। कोरोना संक्रमण बढ्ने खतरासँगै भौतिक सम्पर्क विच्छेद भएको अवस्थामा व्यावसायिक तथा दैनिक जीवन सहज पार्न डिजिटल प्रविधिले महŒवपूर्ण भूमिका खेल्यो र खेलिरहेको पनि छ। डिजिटल प्रविधिलाई जीवनका हरेक पाटासँग जोड्न ढिला भइसकेको यो क्षेत्रमा पछिल्लो समय देखिएको आकर्षणले पुष्टि गरेको छ। यसको विकल्प अरू केही हुन सक्दैन भन्ने सन्देश पनि छरेको छ। फराकिलो दायरा बोकेको यो क्षेत्रलाई सशक्त र प्रभावकारी ढंगले अघि बढाउन जरुरी छ। कोभिडले विश्व अर्थतन्त्रलाई अप्ठ्यारो स्थितिमा पुर्याएको छ। कोभिड निर्मूल भएपछि पनि यो प्रविधिको विकासलाई अनिवार्य आवश्यकता बनाएको छ। ईकमर्स, अनलाइन सपिङ, डिजिटल बैंकिङ र ईलर्निङलगायत डिजिटल उपचार, व्यवसाय र क्रियाकलाप नेपालका सहरी क्षेत्रमा मात्र होइन, धेरै स्थानमा आमजीवनको अंग बनेका छन्। पछिल्लो समय सेयर कारोबारमा प्रयोग भएको अनलाइन प्रणालीले त झन् यसको महŒव ह्वात्तै बढाइदिएको छ। समयको बचत, थोरै जनशक्तिमा काम सम्पन्न तथा छिटो काम यसका सकारात्मक पाटा हुन्। झन्डै एक दशकदेखि प्रचलनमा आएको भए पनि यो प्रविधिको विकास कोभिडको अवधिमा उत्साहप्रद रूपमा अघि बढेको छ। निकै प्राविधिक काम भएकाले धेरै नागरिक यसको प्रयोगमा सामान्य ज्ञान भएका भए पनि दुरुपयोगबाट हुन सक्ने नोक्सानी र सुरक्षा खतराका विषयमा भने अनभिज्ञ छन्। डिजिटल लिटरेसीको अभावमा हुन सक्ने यस्ता सुरक्षा संवेदनशीलताका विषयमा भने सरकार चनाखो हुनुपर्छ। यसबाट हुने कारोबारलाई पारदर्शी, विश्वासिलो र टिकाउ बनाउनेतर्फ राज्यले गम्भीर अध्ययन गर्न जरुरी छ। प्रयोगकर्ताले पनि आफूले कुन प्रविधि के प्रयोजनका लागि चलाइरहेको छु भन्ने हेक्का राख्नुपर्छ। सरकारी कार्यालयको ७० प्रतिशत काम डिजिटल प्रविधिबाट भइरहेको छ। सरकारले पछिल्लोपटक डिजिटल नेपालको खाका तयार गरेर ईगभर्नेन्सको नीतिगत आधार कार्यान्वयनमा ल्याएको छ। उक्त डिजिटल नेपाल खाकामा कृषि, स्वास्थ्य, शिक्षा, सहरी पूर्वाधार, ऊर्जा, पर्यटन, वित्त र डिजिटल फाउन्डेसन गरी आठ प्रमुख क्षेत्रको पहिचान र प्राथमिकीकरण गरी कार्यान्वयनको प्रस्ताव गरिएको छ। यसका साथै यी आठ क्षेत्रलाई समेट्ने गरी नेपाललाई आर्थिकसामाजिक प्रगतितर्फ निर्देशित गर्ने उद्देश्यका साथ ८० डिजिटल पहल पहिचान गरिएको छ। मन्त्रिपरिषद् बैठक पेपरलेस भएको छ। भर्चुअल माध्यमबाट बैठक, सभा, सेमिनार तथा गोष्ठी सञ्चालन हुन थालेको छ। यसले दुनियाँलाई डिजिटल युगमा धकेलेको स्पष्ट हुन्छ। विगतमा विदेशबाट रेमिट्यान्स पठाउनु मात्रै डिजिटल प्रयोग हो भन्ने सोचमा सीमित नागरिक अहिले भान्सामा चाहिने तरकारी खरिददेखि ठूलाठूला कारोबारसमेत यही प्रविधिबाट गरिरहेका छन्। निश्चय नै यो सकारात्मक पक्ष हो। नेपालमा छोटो समयमै डिजिटल बढिरहेको जनआकांक्षा पूरा गर्न पूर्वाधारको विकास द्रूत गतिमा हुनुपर्छ। यस्ता काममा निजी क्षेत्रसँग पनि साझेदारी गर्नुपर्छ। सूचना प्रविधिको प्रयोगसँगै हुने जोखिम न्यूनीकरणमा ध्यान दिनुपर्छ। बनेका र बन्न लागेका पूर्वाधारलाई विश्वसनीय बनाउनुपर्छ। सूचना प्रविधिको जननी मानिने मुलुकमा समेत बेलाबेलामा हुने तथ्यांक तथा महŒवपूर्ण सूचना चोरीको घटनाबाट नेपालजस्तो भर्खरै वामे सर्दै गरेको मुलुकले धेरै ज्ञान लिन आवश्यक छ। व्यक्तिगत गोपनीयता भंगदेखि राष्ट्रिय सुरक्षामै गम्भीर खतरा पैदा गर्न सक्ने यो क्षेत्रलाई सुरक्षित राख्ने उपायबारे सोच्नुपर्छ।"
परियोजनामा चीनको चासो,"काठमाडौं : एक दिने वर्किङ भिजिटमा आइतबार नेपाल आएका चिनियाँ रक्षामन्त्री वेई फेङहेले जंगीअड्डामा झन्डै तीन घण्टा बिताए। त्यसपछि फेङहे प्रधानमन्त्री केपी शर्मा ओलीलाई भेट्न बालुवाटार गए। त्यहाँबाट शीतल निवास पुगेर राष्ट्रपति विद्यादेवी भण्डारीसँग शिष्टाचार भेट गरे। फेङहेले आफ्ना राष्ट्रपति सी जिनपिङले पठाएको अभिवादन र शुभेच्छासहितको सन्देश सुनाए। उनले दुई मुलुकबीच सम्झौता भएर पनि कोरोना भाइरसका कारण रोकिएका विकासका कामलाई निरन्तरता दिनुपर्नेमा जोड दिए। नेपालचीनबीच विगतमा भएका सम्झौता विभिन्न कारण कार्यान्वयन हुनबाट रोकिएका छन्। फेङहेले ती कामलाई शीघ्र अगाडि बढाउनुपर्नेमा जोड दिएको स्रोत बताउँछ। चिनियाँ बीआरआई परियोजनामा सूचीकृत भएका नेपालका योजना प्रभावकारी रूपमा कार्यान्वयन नभइरहेको अवस्थामा फेङहेले ती योजनाप्रति लक्ष्य गरी कार्यान्वयनका लागि राष्ट्रपति भण्डारीको ध्यानाकर्षण गराएका हुन्। राष्ट्रपति भण्डारीले नेपालको सार्वभौमसत्ता, भौगोलिक अखण्डता एवं स्वतन्त्रताको सम्मान गर्दै आएकामा चीनको सराहना गरेको राष्ट्रपति कार्यालयका प्रवक्ता बद्रीनाथ अधिकारीले जारी गरेको विज्ञप्तिमा उल्लेख छ। साथै उहाँले नेपाल र चीनबीच शदियौँदेखि रहिआएको प्रगाढ सम्बन्ध थप सुदृढीकरण गर्न यो भ्रमण कोशेढुंगाको रूपमा रहने विश्वास व्यक्त गर्नुभयो, विज्ञप्तिमा लेखिएको छ। रक्षामन्त्रीको जिम्मेवारीसमेत सम्हालेका प्रधानमन्त्री ओली र चिनियाँ रक्षामन्त्री फेङहेबीच नेपाली सेनालाई गर्ने सहयोग र कोरोना रोकथामका विषयमा छलफल भएको थियो। फेङहेले जंगीअड्डामा अभिरुचिपूर्वक नेपाली सेनाले गरेको प्रस्तुतीकरण सुनेका थिए। नेपाली सेनाको सम्मानगारत ग्रहणपछि उनी जंगीअड्डाले आयोजना गरेको औपचारिक कार्यक्रममा सरिक भएका थिए। उनले नेपाली सेना र चिनियाँ जनमुक्ति सेनाबीच रोकिएका सैन्य अभ्यास र अन्य तालिमलाई यथाशीघ्र निरन्तरता दिने आश्वासन दिएका छन्। जंगीअड्डामा प्रधानसेनापति पूर्णचन्द्र थापासँगको भेटमा उनले कोरोना भाइरस संक्रमणका कारण रोकिएको सैन्य अभ्यास यथाशीघ्र सुचारु गर्ने प्रतिबद्धता जनाएका हुन्। फेङहे र प्रधानसेनापति थापा उच्चस्तरीय भ्रमणलाई निरन्तरता दिने विषयमा पनि सहमत भएका छन्। द्विपक्षीय हितका लागि सैनिक सहकार्यलाई बढाउन पनि सहमत भएको जनाइएको छ। विगतमा भएका सैनिक सहायता र त्यसको कार्यान्वयनबारे पनि छलफल भएको थियो। नेपाली सेना र चिनियाँ जनमुक्ति सेनाबीच सगरमाथा फ्रेन्डसिप नाम दिइएको संयुक्त सैन्य अभ्यास हुँदै आएको छ। दुई सेनाबीचको सैन्य अभ्यास प्रतिआतंकवाद र विपद व्यवस्थापनमा केन्द्रित हुँदै आएको छ। कोरोना भाइरस संक्रमणका कारण चीनसँगको संयुक्त सैन्य अभ्यास रोकिएको छ। प्रधानसेनापति थापासँगको औपचारिक भेटवार्तापछि दुई पक्षबीच द्विपक्षीय हितबारे छलफल भएको थियो। छलफलका क्रममा फेङहेले नेपाली सेनालाई दिने सैन्य सहयोगलाई निरन्तरता दिने प्रतिबद्धता व्यक्त गरेका थिए। चिनियाँ पक्षले प्राथमिकतासाथ यहाँ र यहाँबाट चीनविरोधी हुने गतिविधिबारे चासो राखेको स्रोतले बताएको छ। नेपालले एक चीन नीति अंगीकार गर्दै आएको छ। एक चीन नीतिप्रति प्रतिबद्ध रहेको जनाउँदै चीनविरोधी कुनै पनि गतिविधि हुन नदिने जवाफ नेपाली सेनाले रक्षामन्त्री फेङहेलाई दिएको छ। भारतका कूटनीतिज्ञ र सुरक्षा निकायका प्रमुखले नेपाल भ्रमणका क्रममा यहाँ चिनियाँको उपस्थितिबारे चासो राखेपछि चीन थप सशंकित देखिएको छ। भारतीय गुप्तचर रअ प्रमुख सामान्त गोयल, सेनाध्यक्ष मनोजमुकुन्द नरवणे र भारतीय विदेशसचिव हर्षवद्र्धन शृंगलाको भ्रमणलगत्तै चिनियाँ रक्षामन्त्री फेङहेको नेपाल भ्रमण भएको हो। सैनिक प्रवक्ता सन्तोष वल्लभ पौड्यालले चिनियाँ रक्षामन्त्री फेङहेको भ्रमणले दुई मुलुकका सेनाबीच रही आएको सम्बन्धलाई थप सुमधुर, मजबुत र सम्बन्ध विस्तारका लागि मद्दत पुग्ने नेपाली सेनाको विश्वास रहेको बताए।"
गैंडा मरेपछि संसदीय समितिको छानबिन,"चितवन : साढे तीन वर्षपछि चितवन राष्ट्रिय निकुञ्जमा चारवटा गैंडा चोरी सिकारीबाट मारिएका छन्। गत साउनयता निकुञ्जमा १६ मध्ये चारवटा गैंडा मारिएका हुन्। प्राकृतिक कारणले मर्नेको संख्या बढी भए पनि पछिल्लो पटक तस्करबाट गैंडा मर्ने क्रम बढेपछि संरक्षणमा चुतौती थपिएको छ। भदौ तेस्रो सातादेखि दुई महिनामा चारवटा गैंडा चोरी सिकारीबाट मरेका छन्। भदौ १६ गते गोली चलेको आवाज सुनेपछि निकुञ्जमा व्यापक खोजतलास गरियो। त्यसपछि भदौ १९ मा पनि गोली चलेको आशंका गरिएको छ। कंकाल फेला परेको गैंडा गत वर्ष मारिएको हुनसक्ने निकुञ्जका प्रमुख संरक्षण अधिकृत अणनाथ बरालले बताए। एउटा गैंडालाई गोली हानेर मारेपछि खाग लान नसक्दा फेरि अर्कोलाई गोली हानेको हाम्रो अनुमान हो, उनले भने, एउटा गैंडा मार्न खोज्दा अरू तीन गैंडा क्षति भएको हाम्रो अनुमान छ। यसको खोजीकार्य र अनुसन्धान तीव्र पारेका छौं। चितवनमा अस्वाभाविक रूपमा गैंडा मर्न थालेपछि प्रतिनिधिसभाको संसदीय समितिले अध्ययन थालेको छ। प्रतिनिधिसभाको कृषि, सहकारी तथा प्राकृतिक स्रोत समितिले अध्ययन सुरु गरेको छ। समितिले आइतबार निकुञ्ज मुख्यालय कसरामा छलफल गरेको हो। निकुञ्जका कर्मचारी र निकुञ्ज सुरक्षार्थ खटिएको नेपाली सेनाको बटुक दल गणसँग समिति पदाधिकारीले जानकारी लिए। निकुञ्जको सुरक्षार्थ ठूलो संख्यामा जनशक्ति खटिँदा पनि गैंडा मरेको विषयमा सांसदहरूले असन्तुष्टि पोखे। समिति सभापति पूर्णाकुमारी सुवेदीले दुर्लभ गैंडा मारिने क्रम बढेपछि यसको विषयमा बुझ्न छानबिन थालेको बताइन्।"
नेकपाको अब विकल्प के ?,"काठमाडौं : नेकपाका दुई अध्यक्षबीच आरोपप्रत्यारोपसहित छुट्टाछुट्टै प्रस्ताव सचिवालयमा पेस भएपछि नेकपामा अब के होला ? विवादको छिनोफानो कसरी होला ? मंगलबारसम्म बैठक रोकेर अध्यक्षद्वय प्रधानमन्त्री केपी शर्मा ओली र पुष्पकमल दाहाल आआफ्नै तयारीमा जुटेका छन्। प्रधानमन्त्री ओली पक्षले अर्का अध्यक्ष दाहालको प्रस्तावलाई सचिवालयबाटै ढिसमिस कसरी बनाउने र त्यसलाई पार्टीका कुनै पनि कमिटीमा निर्णय प्रक्रियाबाट रोक्ने भन्ने रणनीति बनाउन छलफल थालेको छ। दाहाल पक्ष सचिवालयमा छलफल गर्दै दुवै प्रस्तावलाई कसरी स्थायी समिति र केन्द्रीय समितिमा लगी निर्णय प्रक्रियामा पुग्ने भन्नेमा केन्द्रित भएको छ। ओलीले शनिबार दाहालको प्रस्तावको जवाफ दिएपछि उपप्रधानमन्त्री ईश्वर पोखरेल, अर्थमन्त्री विष्णु पौडेल, स्वास्थ्यमन्त्री भानुभक्त ढकाललगायत नेतासँग परामर्श गरेका थिए। ओलीको परामर्श आइतबार पनि उनै नेताहरूसँग जारी रह्यो। दाहालले खुमलटारमा वरिष्ठ नेता माधवकुमार नेपाल, प्रवक्ता नारायणकाजी श्रेष्ठसँग सामूहिक र ऊर्जामन्त्रीसमेत रहेका स्थायी समिति सदस्य वर्षमान पुन, मात्रिका यादवलगायत नेतासँग भेट गरे। ओलीनिकट स्थायी समिति सदस्य पृथ्वीसुब्बा गुरुङ दाहालको आरोपपत्रको प्रत्युत्तर प्रधानमन्त्रीले दिएपछि अब यसलाई यहीँ अन्त्य गरेर महाधिवेशनमा केन्द्रित भएर जानुपर्ने अबको तयारी रहेको बताउँछन्। प्रचण्ड कमरेडको आरोपपत्रको प्रधानमन्त्रीले जवाफ दिनुभएको छ। त्यसलाई उहाँहरूले कसरी लिनुभएको छ ? उहाँहरूले जस्तोसुकै अपराध नै गरे पनि हामी अब त्यसरी जानु हँुदैन। शान्तपूर्वक, शिष्टपूर्वक उहाँहरूको आरोपको जवाफ दिएर आफ्नो पोजिसन स्पष्ट गर्ने काम भइसकेको छ, गण्डकी प्रदेशका मुख्यमन्त्रीसमेत रहेका नेता गुरुङ भन्छन् । उनी भन्छन्, अब दायाँबायाँ होइन, ५ वर्ष सरकार चलाउन पाउने कुरामा तलमाथि कसैले गर्न पाउँदैन। महाधिवेशन गर्नेतिर छिटो गएर नेतृत्व चयन गरेर जानुपर्छ। महाधिवेशनबाटै अब सबै समस्या समाधान गर्ने गरी लाग्नुपर्छ भन्ने हाम्रो कुरा छ। अध्यक्ष तथा प्रधानमन्त्रीलाई पनि त्यही सुझाव हामीले दिएका छौं। अध्यक्षको पनि त्यही ढंगले कुरा आफ्नो जवाफदेखि सबै कुरामा आएको छ। १७ गते पनि आवश्यक परे छलफल गर्छौं। १८ गते स्थायी समिति बैठक तोकिएको छ। हामी स्थायी समितिमा जाऔं भन्छौं। हाम्रो कुरा सरल छ। नारायणकाजी श्रेष्ठ, प्रवक्ता, नेकपा त्यो आधिकारिक एजेन्डा होइन। त्यो स्थायी समिति, केन्द्रीय समितिमा लैजाने भन्ने कुरा गर्न खोजियो भने पार्टी एकता भंग हुन्छ। पृथ्वीसुब्बा गुरुङ, स्थायी समिति सदस्य, नेकपा दाहालनेपाल पक्षले १६ मंसिरका लागि तय भएको सचिवालय बैठकमा ओली पक्ष कसरी आउँछ त्यसलाई हेरेर थप रणनीति बनाउने तयारी गरेको छ। अहिलेलाई भने दुवै प्रस्तावलाई सचिवालयमा छलफल गर्ने, त्यसपछि स्थायी समिति हुँदै केन्द्रीय समितिमा लगेर प्रक्रियामार्फत भए पनि टुंग्याउने गरी जाने तयारीमा दाहालनेपाल पक्ष लागेको छ। १६ गते सचिवालय बैठकमा गएपछि उहाँहरू (ओली पक्ष) कसरी प्रस्तुत हुनुहुन्छ ? त्यसपछि त्यहाँ कसरी छलफल हुन्छ ? त्यही आधारमा हामी पनि अगाडि बढ्ने हुन्छ, दाहालनेपाल पक्षका नेता एवं पार्टी प्रवक्ता श्रेष्ठ भन्छन्, १७ गते पनि आवश्यक परे छलफल गर्छौँ। १८ गते स्थायी समिति बैठक तोकिएको छ। हामी स्थायी कमिटीमा जाऔं भन्छौं। हाम्रो कुरा सरल छ। धेरै छैन। ओली पक्षले भने स्थायी समिति र केन्द्रीय समितिमा कुनै पनि अवस्थामा प्रस्तावलाई छलफलमै लैजान नदिने बताएको छ। स्थायी समितिमा दाहालको प्रस्ताव छलफल नै हुन नसक्ने ओली पक्षको जिकिर छ। प्रचण्ड कमरेडको आरोपपत्र विधिअनुसार आएकै छैन। विधिप्रक्रिया मिचेर आएको कुरा एजेन्डा हुन सक्दैन। आफूलाई विधि पद्धति मान्ने भन्नेहरूले विधान मान्नुपर्छ कि पर्दैन ? हाम्रो विधानले दुवै अध्यक्षसँग परामर्श गर्ने, सहमति गर्ने त्यसका आधारमा महासचिवसँग छलफल गर्ने र बैठक बोलाउने, एजेन्डा तय गर्ने भन्ने हो। प्रचण्डको आरोपपत्र तय भएको एजेन्डा होइन, मुख्यमन्त्री गुरुङ भन्छन्, आरोपपत्र पार्टीको एजेन्डा नै होइन। सचिवालयको पनि होइन। एउटाले लेखेपछि अर्काेले उत्तर दिनुपर्ने परिस्थित आयो, त्यो बेग्लै कुरा हो। त्यो आधिकारिक एजेन्डा होइन। त्यो स्थायी समिति, केन्द्रीय समितिमा लैजाने भन्ने कुरा गर्न खोजियो भने, अप्ठ्यारो पार्ने कुरा गरियो भने पार्टी एकता भंग हुन्छ। त्यसकारण तपसिलका अन्य बाटोमा जानु हुँदैन। यसलाई अब ढिसमिस गरेर नयाँ शिराबाट जानुपर्छ। विकल्प १ : दुवै प्रतिवेदनभन्दा अलग प्रतिवेदनपार्टीका अध्यक्षद्वय दाहालले ओली र ओलीले दाहाललाई पुराना सन्दर्भसमेत जोडेर व्यक्तिगत आरोपप्रत्यारोप लगाउने गरी अलगअलग प्रस्ताव ल्याएपछि साझा सहमतिको सम्भावना देखिँदैन। दुवै अध्यक्षले आआफ्ना प्रस्तावभित्रैबाट सहमति खोजी गर्ने अवस्था पनि छैन। तत्काल मिलाएर प्रस्ताव ल्याउने सम्भावना पनि छैन। यसो गर्दा अब दुवैका प्रस्ताव रोकेर अर्काे प्रस्ताव बनाउन अर्काे नेताको नेतृत्वको टिम बनाउनुपर्ने एउटा विकल्प हुन सक्छ। दुवै अध्यक्षको प्रतिवेदन ठीक छैन, अर्को बनाउने भनेर कमिटी बैठकमा छलफल भयो भने कुनै अर्काे नेताको नेतृत्वमा टिमलाई जिम्मा दिएर तेस्रो विकल्प रोज्ने कुराचाहिँ हुन सक्छ, नेपालनिकट स्थायी समिति सदस्य वेदुराम भुसाल भन्छन्, त्यो टिममा दुई अध्यक्षले राखेको मान्छे त मान्य हुँदैन। दुवैतिर क्रिटिकल हुन सक्ने मान्छे राखेर उनीहरूले ल्याउने प्रस्ताव पास गरेर जाने विकल्पमा जान सकिन्छ। अन्यथा कमिटीले नै टुंगो लगाएर जानेबाहेक अरू विकल्प छैन। विकल्प २ : कमिटीमा छलफल गरेर टुंग्याउनेअब दुवै प्रस्तावमाथि पार्टी सचिवालय, स्थायी समिति र केन्द्रीय कमिटीका बैठकमै छलफल गरेर टुंग्याउने विकल्प पनि नेकपामा छ। दाहालको आरोप र ओलीको प्रत्यारोपपछि दुवै अध्यक्ष मिल्ने सम्भावना कम छ। आफ्ना कमजोरी स्विकार्ने हिम्मतसमेत नेताहरूको देखिँदैन। यस अर्थमा अब कमिटीमै छलफल गर्ने र त्यसबाट जे निर्णय आउँछ त्यसलाई स्वीकार गर्नुपर्ने विकल्प नेतासामु छ। यो भनेको पार्टी कमिटीमा छलफल गर्ने र अन्तिममा विधानको धारा ६० मा व्यवस्था रहेको बहुमतअल्पमतबाट निर्णय लिने। तर, ओलीले यसलाई स्विकारेका छैनन्। उनले आफ्नो प्रस्तावमै त्यसलाई अस्वीकार गरेको अवस्था छ। यो विन्दुमा जान दुवै पक्ष तयार हुनुपर्ने हुन्छ। नत्र बलजफती मात्रै यो निर्णय हुन्छ। ओलीले टाउका गन्ने, कित्ताकाट गर्ने अवस्थामा जाने हो भने पहिले एकताको आधार फेरौं, अनि विधान संशोधन गरौँ भन्ने प्रस्ताव गर्दै त्यसलाई ठाडै अस्वीकार गरेका छन्। विकल्प ३ : भदौ २६ गतेको निर्णयमा फर्किनेयो विकल्प प्रधानमन्त्री ओलीले प्रस्तावमै गरेको विकल्प हो। उनले दाहालको प्रस्ताव सचिवालयबाटै खारेज गर्ने र पार्टीलाई भदौ २६ को निर्णयमा फर्काउने विकल्पबाट पार्टीभित्रको समस्या समाधानको विकल्पमा जाऔं भन्ने प्रस्ताव गरेका छन्। तर, दाहाल नेपाल पक्ष ओली आफैँले उक्त निर्णय उल्लंघन गरेकाले अब छुट दिन नहुने पक्षमा देखिन्छ। तर, ओलीले यो विकल्प अगाडि सार्दै भनेका छन्, स्थायी कमिटीले निर्माण गरेको सहज अवस्थामा फर्काऔँ। म आश्वस्त पार्न चाहन्छु म विचारमा, संगठनमा, आचरणमा र आदर्शमा कुनै विचलन आउन दिन्नँ। पार्टीका सबै कमरेडलाई साथमा लिएर, आन्दोलनको रक्षा र विकास गर्दै अगाडि बढ्न प्रतिबद्ध छु। भदौ २६ को निर्णयमा प्रतिबद्ध छु। म सबैको जिम्मा लिन तयार छु। विकल्प ४ : विवाद थाती राखी तोकिएकै मितिमा महाधिवेशनकेही नेताले भने अहिले देखिएको विवाद थाती राखेर महाधिवेशनबाट समस्याको समाधान गरेर जानुपर्ने तर्क अगाडि सारेका छन्। ओली पक्षका नेताले पनि अरू विषयमा नबरालिएर छिटो महाधिवेशनमा जानुपर्ने तर्क अगाडि सारेका छन्। निर्धारित मितिमा महाधिवेशनमा जाने र त्यहीँबाट विवाद मिलाएर जानुपर्ने मत पनि नेकपाभित्र छ।"
महासंघ नेतृत्वद्वारा पदभार ग्रहण,"काठमाडौं : नेपाल उद्योग वाणिज्य महासंघका अध्यक्ष शेखर गोल्छाले निर्वाचनका क्रममा घोचपेच, मनमुटाव भए पनि सबै सकिएको बताएका छन्। महासंघको पदभार ग्रहण गर्दै अध्यक्ष गोल्छाले सबै मनमुटाव हटाएर व्यवसायी एक हुने बताए। निर्वाचनका क्रममा केही थिए भने पनि आजबाट सकिए, उनले भने, भोलिबाट व्यवसायीको हितका लागि लाग्नेछौं। नवनिर्वाचित कार्यसमितिको आइतबार सम्पन्न पदभार ग्रहण कार्यक्रममा उनले यस्तो बताएका हुन्। अध्यक्ष गोल्छाले आफ्ना बुवा र दाजुको महासंघ नेतृत्व गर्ने सपना पूरा नभए पनि आफू नेतृत्वमा आएपछि खुसी व्यक्त गरे। गोल्छाले निवर्तमान अध्यक्ष भवानी राणा पहिलो महिलाका रूपमा नेतृत्वमा सफल रहेको स्मरण गरे। व्यवसायीको हित र कोरोना भाइरसको जोखिममा सफल नेतृत्व गरेको उनले बताए। विगत तीन वर्षदेखि विधान संशोधनका नाममा गुटउपगुट भएर मानसिक तनाव भए पनि त्यो सिकाइका रूपमा रहेको उनले बताए। सदैव व्यवसायीको हितका लागि लाग्ने उनले बताए। निर्वाचनसम्म प्यानल भए पनि अब हामी सबै एक हौं, उनले भने । तत्कालका लागि कोरोना महामारीबाट राहत दिन काम गर्ने विश्वास उनले दिलाए। अल्पकालीन, दीर्घकालीन र मध्यकालीन नीति बनाएर अघि बढ्ने उनले सुनाए। निवर्तमान अध्यक्ष भवानी राणाले सरकारसँगै मिलेर चुनौती सामना गर्दै अघि बढ्नुपर्ने बताइन्। कोरोना भाइरस (कोभिड१९) ले अर्थतन्त्रमा जोखिम आएको भन्दै जोखिम पार लगाउन एकजुट भएर अघि बढ्ने विश्वास उनले दिलाइन्। यसैबीच नवनिर्वाचित कार्यसमितिको पहिलो बैठक पनि आइतबार पदभार ग्रहण भएलगत्तै सम्पन्न भएको छ। निवर्तमान अध्यक्ष राणाले वर्तमान अध्यक्ष गोल्छालाई शपथ खुवाएकी थिइन्। वर्तमान अध्यक्ष गोल्छाले अन्य कार्यकारिणी समितिका पदाधिकारी तथा सदस्यलाई शपथ खुवाएका थिए। वरिष्ठ उपाध्यक्षमा ढकाल नेपाल उद्योग वाणिज्य महासंघको वरिष्ठ उपाध्यक्षमा चन्द्र ढकाल निर्वाचित भएका छन्। काठमाडौंमा शनिबार सम्पन्न ५४औं वार्षिक साधारणसभा तथा महाधिवेशनपछि भएको निर्वाचनबाट उनी चुनिएका हुन्। महाधिवेशनले शेखर गोल्छाको अध्यक्षतामा ६४ सदस्यीय नयाँ कार्यसमिति चयन गरेको छ। ढकालले आफ्ना प्रतिद्वन्द्वी किशोर प्रधानलाई पराजित गरेका हुन्। यो जितसँगै उनी महासंघको आगामी २०औं अध्यक्ष बन्ने निश्चित भएको छ। ५० प्रतिशत मतभार रहेको जिल्लानगरतर्फ ढकालले ५२ र प्रधानले ५३ मत प्राप्त गरेका छन्। यस्तै ३० प्रतिशत मतभार रहेको एसोसिएटतर्फ ढकालले ५ सय २२ र प्रधानले ३ सय ७५ मत प्राप्त गरेका छन्। २० प्रतिशत मतभार रहेको वस्तुगततर्फ ढकालले ५९ र प्रधानले ३९ मत पाएका छन्। ढकालले एसोसिएटतर्फ १७४६ प्रतिशत मत ल्याएर कुल ५४२६ प्रतिशत, वस्तुगततर्फ १२०४ प्रतिशत, उद्योग वाणिज्यतर्फ २४७६ प्रतिशत मत प्राप्त गरेका छन्। प्रधानले ४५७४ प्रतिशत मत मात्रै ल्याउन सफल भए। मत परिणामअनुसार महासंघको वस्तुगततर्फको उपाध्यक्षमा प्रधान पक्षका अञ्जन श्रेष्ठ, जिल्ला नगरतर्फ प्रधान पक्षकै दिनेश श्रेष्ठ र एसोसिएट्सतर्फ ढकाल पक्षका रामचन्द्र संघाई निर्वाचित भएका छन्। यसअघि ढकालले २ पटक कार्यकारिणी समितिको सदस्य र अघिल्लो कार्यकालमा एसोसिएट उपाध्यक्षको भूमिका निर्वाह गरेका थिए।"
ट्रान्सपरेन्सीको प्रतिवेदन अस्वीकार्य,"काठमाडौं : सरकारले ट्रान्सपरेन्सी इन्टरनेसनलको प्रतिवेदन अस्वीकार गरेको छ। सरकारका प्रवक्ता एवं सञ्चार तथा सूचना प्रविधि मन्त्री पार्वत गुरुङले प्रतिवेदन अस्वीकार गरेको बताए। सरकारको नियमित प्रत्रकार सम्मेलनमा उनले भने, सरकार र सत्ताधारी दललाई बदनाम गर्न खोज्ने प्रयासस्वरूप आएको सो प्रतिवेदनलाई नेपाल सरकार अस्वीकार गर्दछ। सार्वजनिक गरिएको प्रतिवदेन पूर्णतः राजनीतिक पूर्वाग्रहबाट प्रेरित भएको बताउँदै उनले भने, प्रमाणित नभएका आधारहीन तथ्यतथ्यांक जुटाएर कुनै खोज अनुसन्धानबिनै मनोगत धारणाबाट अभिप्रेरित छ। यसैबीच प्रवक्ता गुरुङले प्रतिवेदनप्रतिको सरकारको धारणा प्रेस विज्ञप्तिमार्फत सार्वजनिक गरेका छन्। ट्रान्सपरेन्सी इन्टरनेसनल नेपाल र तिनमा आबद्ध व्यक्तिहरूको दलीय आबद्धता, तिनका स्वच्छता, निष्पक्षता कति भरपर्दो छ भन्ने कुरामा विश्वास गर्न सकिन्न, विज्ञप्तिमा भनिएको छ। सरकार र सत्तााधारी दललाई बदनाम गर्न खोज्ने प्रयासस्वरूप आएको सो प्रतिवेदनलाई नेपाल सरकार अस्वीकार गर्दछ। पार्वत गुरुङ, प्रवक्ता एवं सञ्चार तथा सूचना प्रविधि मन्त्री ट्रान्सपरेन्सी इन्टरनेसनलबाटै प्रकाशित प्रतिवेदनमा प्रधानमन्त्रीद्वारा पटकपटकको औपचारिक तथा अनौपचारिक कार्यक्रममा गरेको भ्रष्टाचारविरोधी प्रतिबद्धता र अभिव्यक्तिसमेत उल्लेख गरेको जनाइएको छ । नेपाल सरकारको नीति तथा कार्यक्रमले डिजिटल फ्रेमवर्क नीति कार्यान्वयनमा ल्याइएको छ, विज्ञप्तिमा भनिएको छ, यसको कार्यान्वयनबाट भ्रष्टाचार नियन्त्रण तथा सार्वजनिक सेवा प्रवाह पारदर्शी र जवाफदेही हुने विश्वास छ। विज्ञप्तिअनुसार भ्रष्टाचारमा संलग्न भएकालाई कारबाही गरेको, दण्ड जरिवाना गरेको र मुद्दा चलाएको उल्लेखनीय र प्रशंसनीय उदाहरणहरू छन्। ट्रान्सपरेन्सी इन्टरनेसनलकै करप्सन परसेप्सन इन्डेक्सको सन् २०१८ को प्रतिवेदनमा नेपाल १२४औं स्थानमा थियो। तर, एक वर्षको अवधि नपुग्दै सन् २०१९ को प्रतिवेदनमा नेपाललाई ११ स्थान माथि उकाल्दै ११३औं स्थानमा देखाएको छ। यो तथ्यले पनि ट्रान्सपरेन्सी इन्टरनेसनलको हालै सार्वजनिक प्रतिवेदन आफैंमा सरकारप्रति पूर्वाग्रही देखिएको विज्ञप्तिमा उल्लेख छ। नेपालमा स्थायी सरकार बनेपश्चात् प्रकाशित प्रतिवेदन तथा विश्व सूचकांकले नेपालको अवस्थालाई सुदृद र आशावादी हुँदै गएको देखाएको छ। तर, सरकारको विरुद्धमा मिसनका आधारमा तयार गरिएका प्रतिवेदन, प्रचारसामग्री र विषयवस्तुले समाजमा निराशा र भ्रम छर्ने प्रयास कुन उद्देश्यले भइरहेको छ भन्नेमा सरकार सचेत रहेको विज्ञप्तिमा उल्लेख छ। स्थिरता, विकास र समृद्धिका लागि वर्तमान सरकार दृढतापूर्वक लागिरहेको बेला पछिल्लो समय मुलुकको संवैधानिक प्रणाली, लोकतन्त्र र कानुनी शासनविरुद्ध जनतालाई भड्काउने प्रयास भइरहेको सरकारको भनाइ छ ।"
कोरोनाले सिर्जना गरेको चुनौती सामना गर्न सरकार प्रयासरत : अर्थमन्त्री पौडेल,"काठमाडौं : अर्थमन्त्री विष्णुप्रसाद पौडेलले कोभिड १९ का कारण समस्यामा परेको मुलुकको अर्थतन्त्रलाई गति दिन लगानी अभिवृद्धि गर्दै उत्पादन बढाउने र रोजगारी सिर्जनामा सरकार प्रतिबद्ध भएर लागिपरेको बताएका छन्। नेपाल आर्थिक पत्रकार समाज (सेजन)को २३ औं वार्षिकोत्सव तथा २२औँ वार्षिक साधारणसभामा आयोजित कार्यक्रममा उनले सरकार मात्रैले कोभिडले सिर्जना गरेको चुनौतीलाई सामना गर्न नसक्ने भएकाले निजी क्षेत्रको बलियो साथ र सहयोग जरुरी रहेको बताए। सरकारको सामथ्र्यका आधारमा मुलुकका सामु देखिएको चुनौतीलाई चिरेर अगाडि जान सकिने उल्लेख गरे । उनले भने, 'समस्या समाधानका लागि सकारात्मक सन्देश नै सबैभन्दा ठूलो विषय हो, गतिलो मार्गदर्शन पनि हो।' उनले कोरोनाका कारण स्वास्थ्य क्षेत्रमा देखा परेको सङ्कटलाई समाधानका लागि हरेक स्थानीय तहमा पाँचदेखि १५ शैह्याको अस्पताल निर्माण गर्ने योजना अनुसार आज देशभर नै शिलान्याश गर्न लागिएको जानकारी दिए। सो कार्यका लागि अर्थ मन्त्रालयले ५८ अर्ब बराबरको बजेट व्यवस्था गरेको छ । स्वास्थ्य क्षेत्रमा शक्तिशाली पहल होस् भन्ने आम चाहनालाई सरकारले सम्बोधन गर्न लागेको अर्थमन्त्री पौडेलको भनाइ थियो । उनले कम बोल्ने र बढी भन्दा बढी काम गर्ने पहलमा आफू रहेको बताए । उनले नेपाल उद्योग वाणिज्य महासङ्घको नवनिर्वाचित नेतृत्वसँग सहकार्य गर्न आफू आतुर रहेको समेत बताए। कार्यक्रममा नेपाल उद्योग वाणिज्य महासङ्घका अध्यक्ष शेखर गोल्छाले कोरोनाले पारेको असरलाई चिरेर दिगो आर्थिक वृद्धिका लागि आफूहरुले विशेष रणनीति तयार पारेको र केही दिनभित्रै सार्वजनिक गर्ने जानकारी दिए। वार्षिक चार लाख युवालाई रोजगारी प्रदान गर्न महासङ्घले उक्त रणनीतिमा विशेष जोड दिएको उल्लेख गर्दै साना तथा मझौला उद्योग काभिड १९ का कारण सबैभन्दा बढी प्रभावमा परेका बताए । उनले कोरोनाले पारेको प्रभावलाई न्यून गर्दै विभिन्न क्षेत्रमा कर तथा भन्सार छुट र न्यून नीतिगत सुधार जरुरी रहेको स्पष्ट पारे। नेपाल उद्योग परिसङ्घका अध्यक्ष सतिश मोरले निजी क्षेत्रसँग सहकार्य गरेर विश्वासको वातावरण बनाउन सरकारले विशेष पहल गरेको अवस्थामा कोरोना नेपालका लागि एउटा अवसर बन्न सक्ने बताउनुभयो । उनले कोभिड१९ ले सिर्जना गरेको सङ्कटलाई समाधान गर्दै अर्थतन्त्रलाई चलायमान बनाउन, पूर्ण रुपमा उद्योग तथा प्रतिष्ठान सञ्चालन गर्न र आर्थिक गतिविधिलाई प्रश्रय दिन सबैको साझा प्रयास जरुरी रहेका बताए। अध्यक्ष मोरले चालू आवको बजेट तथा मौद्रिक नीतिमा समावेश गरिएका विषयको वस्तुनिष्ठ कार्यान्वयन गर्न माग गरे । नेपाल चेम्बर अफ कमर्सका वरिष्ठ उपाध्यक्ष राजेन्द्र मल्लले कोरोनाले अर्थतन्त्रमा पारेको प्रभावलाई न्यून गर्दै आर्थिक गतिविधिलाई बढावा दिनुपर्ने बताए। रासस"
वर्षमान पुन भन्छन्: दुबै अध्यक्षले छोड्नुस् नेतृत्व लिन हामी तयार छौँ,"काठमाडौँ : उर्जामन्त्री तथा नेकपाका स्थायी कमिटी समस्य वर्षमान पुनले दोस्रो पुस्ता पार्टी र सरकार चलाउन सक्षम र तयार रहेको दावी गरेका छन् । पार्टी अध्यक्ष तथा प्रधानमन्त्री केपी ओलीले पार्टी र सरकारको जिम्मा अब नयाँ पुस्तालाई हस्तान्तरण गर्न इच्छुक रहेको भनेको केही दिनमै नेता पुनले आफूहरु तयार रहेको प्रतिक्रिया दिएका हुन् । तर यसका लागि उत्तेजनामा नभइ विधि र प्रक्रियागत रुपमा औपचारिक निर्णयबाट सम्भव भएको उनले बताए । नेता पुनले पार्टीका दुबै अध्यक्ष पुष्पकमल दाहाल र केपी ओलीले औपचारिक रुपमा पदबाट हट्ने निर्णय गर्नुपर्ने बताएका थिए । विद्युतीय सबस्टेशन उद्घाटन गर्न रोल्पा पुगेका पुनले सोमबार यस्तो बताएका हुन् । दुबै अध्यक्ष तथा प्रधानमन्त्रीले पनि छाड्छु भन्नुहोस्। हामी दोस्रो पुस्ता दुबै पद लिन र चलाउन सक्षम र तयार छौँ । तर यो विषय आवेश र उत्तेजनाको आधारमा नभई पार्टीको विधि र प्रक्रियागत रुपमा औपचारिक रुपमा हुनुपर्, नेता पुनले बताए । साथै उनले नेकपाभित्रको अहिलेको विवादलाई लिएर देशभर चासो र चिन्ता भएको पनि बताए । पुर्वमाओवादी समेत रहेका नेता पुन तत्कालिन भूमिगत अवस्थादेखि नै अध्यक्ष दाहालका निकट मानिन्छन् । पछिल्लो केही समययता नेकपाभित्र दुई अध्यक्षबीचको टकरावले गर्दा पार्टीका उच्चस्तरीय नेताहरुबीच नै मनमुटाव उत्पन्न भएको छ । कार्यकारी अध्यक्ष पुष्पकमल दाहालसँग टकराब भइरहँदा प्रधानमन्त्री तथा अध्यक्ष ओलीले पार्टीको जिम्मेवारी अब नयाँ पुस्तालाई दिने घोषणा गरेका थिए । उनीसँगै पार्टीका महासचिव विष्णु पौडेलले पनि सचिवालय नै समस्याको कारण भएकाले सबैले राजीनामा दिनुपर्ने र नयाँ पुस्तामा जिम्मेवारी हस्तान्तरण गरिनुपर्ने बताएका छन् ।"
यही सरकारले नै पाँच वर्ष सत्ता चलाउँछ : मुख्यमन्त्री गुरुङ,"स्याङजा : गण्डकी प्रदेशका मुख्यमन्त्री पृथ्बीसुब्बा गुरुङले यही सरकारले नै पाँच वर्षे सत्ता चलाउने बताएका छन्।पुतलीबजार नगरपालिका ७ ठूलाडिहीको भारकोट डाँडामा विश्व शान्ति स्तुपाको आइतबार शिलान्यास गर्दै मुख्यमन्त्री गुरुङले यस्तो बताएका हुन्। उनले पार्टीबीच केही बिमती रहेपनि नेकपा नफुट्ने समेत दावी गरे । 'मुलुकको समृद्धिका लागि दुई कम्युनिष्ट पार्टी एक भएको र मुलुकको समृद्धिमा कम्युनिष्ट सरकार अघि बढेको छ,' उनले भने, 'राजा फर्काउने आवाज उठे पनि त्यो सम्भव छैंन।' गण्डकी प्रदेश सरकारले सातवटै प्रदेशमा ठूलो छलाङ मारेको मुख्यमन्त्री गुरुङको दावी छ। प्रदेश सकारले खानेपानी, स्वास्थ्य, पूर्वाधार, शिक्षा सबै क्षेत्रमा ठूलो प्रगति गरेको बताउँदै अबको १० वर्षमा मिनरल पानीजस्तै सफा र शुद्ध पानी धारामा झर्ने उनले दावी गरे। कार्यक्रममा संघीय संसद नारायणप्रसाद मरासिनी, प्रदेश सांसदद्वय मिनप्रसाद गुरुङ र दिपक चर्ति मगर, जिल्ला समन्वय समिति प्रमुख सीता सुन्दास, पुतली बजार नगरप्रमुख सीमा क्षेत्रीलगायत सहभागी थिए। तीन करोड ६८ लाख ८७ लाखको लागतमा गरिने स्तुपाका लागि ५० प्रतिशत संघ, ३० प्रतिशत नगरपालिका र २० स्थानीयको लगानी रहने जनाइएको छ। करिब ५० रोपनी क्षेत्रफल निर्माण गरिने स्तुपा एक सय १५ फीट उचाइ र १० मिटर डायमिटरको र २ वर्षमा निर्माण सम्पन्न गर्नेगरी सम्झौता भएको छ। स्तुपा शिलान्यासपछि मन्तव्य दिँदै मुख्यमन्त्री गुरुङ । तस्बिर : अन्नपूर्ण"
पार्टी फुट्दैन : नेता खनाल,"इलाम : नेकपाका वरिष्ठ नेता झलनाथ खनालले अहिलेको द्वन्दवले नेकपा विभाजन नहुने दावी गरेका छन् । इलामको सूर्योदय र माइ नगरपालिकामा अस्पतालको सिलान्यास गर्न आएका खनालले सूर्योदय नगरपालिकामा १५ शैयाको अस्पतालको सिलान्यास गर्दै पार्टी अझै समृद्ध भएर अघि बढ्ने बताए । उनले मिडियाका कच्चा मान्छेहरुले पार्टी फुट्ने हल्ला चलाएको आरोप लगाउँदै बहसबाट देश र पार्टीलाई समृद्ध गराउने दिशामा पार्टी लागेको बताए । खनालले बादेबादे जायते तत्वबोध भन्ने सर्वमान्य विचारको प्रारम्भ नेपालबाटै भएकाले त्यसकै जगमा नेकपामा बहस भइरहेको बताए । उनले पार्टी फुटाएर आफ्नो स्वार्थ सिद्ध गर्न कोही लागेको भए त्यो इच्छा पूरा नहुने समेत बताए । पार्टी फुटे आफ्नो रोटी सेकाउन तम्सेकाहरुको इच्छा पुरा नहुने खनालको भनाइ छ । उनले ढिलै भएपनि देशभरी अस्पताल खोलेर सरकारले राम्रो काम थालेको बताए । उनले भने, 'धेरैअघि थाल्नु पर्ने काम थियो, अहिले सुरु भएपनि राम्रो कामको सुरुवात भयो ।' सूर्योदय नगरपालिकाका मेयर रणबहादुर राईको अध्यक्षतामा भएको कार्यक्रम अघि खनालले सूर्योदय नगरपालिकको फिक्कलमा बन्ने १५ शैयाको अस्पतालको सिलान्यास र फिक्कल प्राथमिक स्वास्थ्य केन्द्रमा सुरु भएको डेन्टल क्लिनिकको उद्घाटन गरेका थिए ।"
२४ घण्टामा थप १४ सय ७४ जनामा कोरोना संक्रमण : २९ जनाको मृत्यु,काठमाडौं : पछिल्लो २४ घण्टामा १४ सय ७४ जना कोरोना भाइरस (कोभिड१९) संक्रमित थपिएका छन्। स्वास्थ्य तथा जनसंख्या मन्त्रालयका अनुसार नयाँ सहित संक्रमितको संख्या २ लाख ३३ हजार ४५२ पुगेको छ। यस्तै मन्त्रालयका अनुसार सोमबार १९ सय ३१ जना डिस्चार्ज भएका छन्। योसहित निको हुनेको संख्या २ लाख १४ हजार ५२१ पुगेको छ। यस्तै आज कोरोनाबाट थप २९ जनाको मृत्यु भएको छ। हालसम्म कोरोनाबाट मृत्यु हुनेको संख्या १५ सय ८ पुगेको छ। देशभर क्वारेन्टिनमा ५३५ जना रहेका छन् भने आइसोलेसनमा १७ हजार ४२३ जनाको उपचार भइराखेको छ।
अस्पताल शिलान्यासमै विवाद,"दोलखा : दोलखाका ६ वटा स्थानीय तहमा ५ देखि १५ शैय्यासम्मको ६ वटा अस्पतालको शिलान्यास गरिएको छ । संघीय सरकारले अस्पताल स्थापनाका लागि स्थानीय तहमा रकम पठाएपछि दोलखाको ६ वटा स्थानीय तहमा ५ देखि १५ शैय्यासम्मको ६वटा अस्पताल शिलान्यास गरिएको हो । जिल्लाको बैत्यश्वर, भीमेश्वर, मेलुङ, तामाकोशी, गौरीशंकर र शैलुङ गरी ७ ओटा अस्पताल शिलान्यास हुनु पर्नेमा गौरीशंकर गाउँपालिकामा स्थान विवादको कारण ५ शैय्याको अस्पताल शिलान्यास हुन सकेन । कालिञ्चोक गाउँपालिकाको सिंगटीस्थित सिंगटी प्राथमिक स्वास्थ्य केन्द्रलाई भने १५ शैय्या क्षमतामा स्तरोन्नति गरिएको छ । बैत्यश्वर गाउँपालिकाको मैनापोखरीमा, भीमेश्वर नगरपालिकाको चरिकोटमा, तामाकोशी गाउँपालिकाको मालुमा, गौरीशंकर गाउँपालिकाको सुरीमा, मेलुङ गाउँपालिकाको भेड्पुमा र शैलुङ गाउँपालिकाको बागखोरमा अस्पताल शिलान्यास गरिएको स्वास्थ्य कार्यालय दोलखाका प्रमुख विभुकुमार झाले जानकारी दिए । गौरीशंकर गाउँपालिका५, सुरीको इविथानमा १५ शैय्याको अस्पताल जबरजस्ती शिलान्यास गरिएको गौरीशंकर गाउँपालिकाका स्थानीय बिमल आचार्यले जानकारी दिए । अर्को ५ शैय्याको अस्पताल कहाँ सञ्चालन गर्ने भन्ने विवादले शिलान्यास हुन नसकेको जिल्ला स्वास्थ्य कार्यालय दोलखाले जनाएको छ । नेपाली काँग्रेस गौरीशंकर गाउँपालिकाले मानव बस्ती नै नभएको स्थान तथा अन्य वडाहरुलाई दुर्गम पार्ने गरी अस्पताल सुरु गरेको भन्दै विज्ञप्तीमार्फत विरोध जनाएको छ भने विभिन्न वडाध्यक्षहरुले समेत सामाजिक सञ्जालमार्फत अस्पतालको स्थानको बारेमा विरोध जनाएका छन् । भीमेश्वर, बैत्यश्वर र गौरीशंकरमा १५ शैय्याको, तामाकोशीमा १० र मेलुङ तथा शैलुङमा ५ शैय्याको अस्पताल शिलान्यास गरिएको प्रमुख झाले बताए । संघीय सरकारले १५ शैय्याको लागि १ करोड, १० शैय्याको लागि ८५ लाख र ५ शैय्याको अस्पतालको लागि ७० लाखको दरले बजेट पठाएको स्वास्थ्य कार्यालय प्रम्ख झाले बताए । ३ गाउँपालिकाको केन्द्र सिंगटीमा स्तरोन्नती गरिएको अस्पतालले नागरिकको आधारभूत स्वास्थ्य सेवामा पहुँच बढ्दै जाने कालिञ्चोक गाउँपालिकाकी उपाध्यक्ष कालिका पाठकले बताइन् ।"
उपत्यकामा थप ८०९ जनामा कोरोना संक्रमण,काठमाडौं : पछिल्लो २४ घन्टामा काठमाडौं उपत्यकामा थप ८०९ जनामा कोरोना भाइरस (कोभिड१९) संक्रमण देखिएको छ। ३६१ महिला र ४४८ पुरुषमा कोरोना भाइरस संक्रमण देखिएको स्वास्थ्य तथा जनसंख्या मन्त्रालयले जनाएको छ। यस्तै पछिल्लो २४ घण्टामा उपत्यकाका ८०९ सहित १४ सय ७४ जना कोरोना भाइरस (कोभिड१९) संक्रमित थपिएका छन्। स्वास्थ्य तथा जनसंख्या मन्त्रालयका अनुसार नयाँ सहित संक्रमितको संख्या २ लाख ३३ हजार ४५२ पुगेको छ। यस्तै मन्त्रालयका अनुसार सोमबार १९ सय ३१ जना डिस्चार्ज भएका छन्। योसहित निको हुनेको संख्या २ लाख १४ हजार ५२१ पुगेको छ। यस्तै आज कोरोनाबाट थप २९ जनाको मृत्यु भएको छ। हालसम्म कोरोनाबाट मृत्यु हुनेको संख्या १५ सय ८ पुगेको छ। देशभर क्वारेन्टिनमा ५३५ जना रहेका छन् भने आइसोलेसनमा १७ हजार ४२३ जनाको उपचार भइराखेको छ।
ताप्लेजुङमा एकैदिन २१ कोरोना संक्रमित थपिए,ताप्लेजुङ : ताप्लेजुङमा सोमबार २१ जनामा कोरोना संक्रमण पुष्टि भएको छ । फुङ्लिङ नगरपालिकाकाका १३ र पाथीभरा याङ्वरक गाउँपालिकाले ८ गरी २१ जनाको कोरोना रिपोर्ट पोजेटिभ आएको हो । यो सहित ताप्लेजुङमा सक्रिय संक्रमितको संख्या ३५ पुगेको छ । स्वास्थ्य कार्यालय ताप्लेजुङका तथ्याङ्क अधिकृत हेमराज कठायतका अनुसार फुङलिङले ६० र याङ्वरकले २० जनाको स्वाब संकलन गरेर गत शुक्रबार परीक्षणका लागि पठाएका थिए । जिल्लामा कोरोना संक्रमणको अवस्था भयावह बनेको भन्दै सुरक्षाका उपाय अपनाउन प्रमुख जिल्ला अधिकारी झरेन्द्रप्रसाद चापागाँइले आग्रह गरेका छन्। ।
"एआईजीमा पोखरेलको सिफारिस, महानिरीक्षक बन्ने बाटो खुल्यो","काठमाडौं : सरकारले प्रहरी नायब महानिरीक्षक (डीआइजी) विश्वराज पोखरेललाई प्रहरी अतिरिक्त महानिरीक्षक (एआईजी) मा बढुवा गर्न सिफारिस गरेको । सोमबार साँझ गृह मन्त्रालयमा बसेको बढुवा समितिले पोखरेललाई एआईजीमा बढुवा सिफारिस गरेको हो । एआईजीमा सिफारिस भएका पोखरेल नै भावि आईजीपीका एक्ला दाबेदार हुन् । यो बढुवा सिफारिससँगै खाली भएका रिक्त दरबन्दी पूर्तिको बाटो खुलेको छ । सरकारले मंसिर ४ गते एक एआईजी र पाँच डीआईजीको दरबन्दी प्रहरी किताबखानामा दर्ता गरेको थियो । सरकारले थपिएको एआईजी दरबन्दीमा डीआईजी पोखेरल सिफारिस भएपछि एक जना थप डीआईजीको दरवन्दी खाली भएको छ । अब नयाँ एक, पुराना खाली तीन र हाल थपिएको पाँच गरी ९ जना डीआईजी दरवन्दी खाली हुनेछन् । खाली दरवन्दीमा कस्लाई सिफारिस गर्ने भन्ने टुंगो बढुवा समितिको बैठकले निर्धारण गर्ने जानकारी समितिका एक सदस्यले बताए । आगामी साताभित्रै बढुवा समितिको बैठक बसेर रिक्त दरबन्दीमा बढुवा सिफारिस गर्ने तयारी गृह मन्त्रालयको छ । मंसिर ४ गते सरकारले एक एआईजी र पाँच डीआईजीको दरबन्दी थप गर्ने निर्णय गरेको थियो । डीर्आइजीका लागि हालका प्रहरी महानिरीक्षक (आईजीपी) शैलेश थापा क्षेत्रीकै ब्याचकालाई माथि ल्याउनुपर्ने चुनौती क्षेत्रीमाथि छ । क्षेत्रीका ब्याचका एसएसपीहरु गणेश ऐरसहित पुरुषोत्तम कँडेल, दिवेश लोहनी, देवबहादुर बोहरा, दिलिप चौधरी, राजेशलाल कर्ण, रामकृपाल शाह प्रतिष्पर्धामा छन् । यस्तै, एसएसपीहरु उमेश रञ्जित, सुशीलकुमार यादव, मुकुन्द आचार्य, हरिराज वाग्ले, पूजा सिंह, विक्रम चन्द, नलप्रसाद उपाध्याय, देवबहादुर बोगटी, मोहन आचार्य, राजेन्द्र चौधरी, नरबहादुर खत्री र मोहमद आलम खाँ पनि डीआईजी बढुवाको प्रतिस्पर्धामा रहेका छन् । एसपीबाट एसएसपीको बढुवा आकांक्षीहरुमध्ये चार जना डीआईजी विश्व पोखरेलकै ब्याचीका छन् । एसपीहरु उमाशंकर पञ्जियार, गोविन्द कुमार साह, जनकराज पाण्डे र सुदिपराज भण्डारी एसएसपी बढुवाका मुख्य दाबेदार मानिन्छन् । प्रहरी मुख्यालयस्थित कर्मचारी प्रशासन महाशाखाका अनुसार एआईजी र डीआईजीको बढुवा सिफारिस भएपछि एसएसपीमा ९, एसपीमा १०, डीएसपीमा १२ र प्रहरी निरीक्षकमा १४ जना दरवन्दी खाली हुनेछ । प्रहरी महानिरीक्षक क्षेत्रीले बरिष्ठलाई पाखा लगाएर कनिष्ठलाई बढुवा सिफारिस गर्ने पक्षमा आफू नरहेको गृहसचिव महेश्वर न्यौपनोलाई जनाउ दिईसकेका छन् । तर, बढुवा आकांक्षीले राजनीतिक घरदैलो सुरु गरिसकेकाले क्षेत्री आफ्नो अडानमा कति टिक्न सक्लान्, त्यो सिफारिस सूचीले बताउने जानकारी प्रहरी मुख्यालयका एक उच्च अधिकृतले दिए । उनले भने, आईजीपीसापको मनसाय सिनियरलाई नै अगाडी ल्याउने छ । तर, राजनीतिक दबाब आएको अवस्थामा उहाँले आफ्नो अडानलाई कसरी टिकाउन सक्नुहुन्छ थहाछैन। ति अधिकृतका अनुसार सीट थोरै तर आकांक्षी धेरै भएकाले बढुवा सिफारिसको टुंगो लगाउन सकस परिरहेको छ । गृह मन्त्रालयका प्रवक्ता एवं सहसचिव चक्रबहादुर बुढाले थपिएको दरबन्दी प्रहरी किताबखानामा दर्ता भइसकेकाले अब बढुवा प्रक्रियाको बाटो खुलेको बताए । उनले भने, केही दिन भित्रैमा बढुवा समितिको बैठक बसेर टुंगो लाग्छ ।"
"एकैदिन कोरोनाबाट २९ जनाको मृत्यु, मृतकको संख्या १५ सय नाघ्यो",काठमाडौं : नेपालमा कोरोना भाइरस (कोभिड१९) संक्रमणबाट मृत्यु हुनेको संख्या १५ सय नाघेको छ। सोमबार थप २९ जनाको मृत्यु भएसँगै कोरोनाबाट मृत्यु हुनेको संख्या १५ सय ८ पुगेको हो। यस्तै सोमबार थप १४ सय ७४ जना कोरोना भाइरस (कोभिड१९) संक्रमित थपिएका छन्। स्वास्थ्य तथा जनसंख्या मन्त्रालयका अनुसार नयाँ सहित संक्रमितको संख्या २ लाख ३३ हजार ४५२ पुगेको छ। यस्तै मन्त्रालयका अनुसार सोमबार १९ सय ३१ जना डिस्चार्ज भएका छन्। योसहित निको हुनेको संख्या २ लाख १४ हजार ५२१ पुगेको छ। यस्तै आज कोरोनाबाट थप २९ जनाको मृत्यु भएको छ। हालसम्म कोरोनाबाट मृत्यु हुनेको संख्या १५ सय ८ पुगेको छ। देशभर क्वारेन्टिनमा ५३५ जना रहेका छन् भने आइसोलेसनमा १७ हजार ४२३ जनाको उपचार भइराखेको छ।
अछामका ६ स्थानीय तहमा अस्पताल शिलान्यास,"अछाम : अछाममा थप ६ वटा अस्पताल बन्ने भएका छन् । ३ पालिकामा १५ शैया तथा ३ पालिकामा १० शैयाका गरी ६ वटा अस्पताल बन्न लागेका हुन्। निर्माण हुने अस्पतालको सोमबार एकै दिन शिलान्यास गरिएको छ । जिल्लाको कमलबजार नगरपालिका, चौरपाटी गाउँपालिका र बान्नीगढी जैयगढ गाउँपालिकामा १५ शैया तथा तुर्माखाँद गाउँपालिका, ढकारी गाउँपालिका र पञ्चदेवल बिनायक नगरपालिकामा १० शैयाको अस्पताल निर्माण हुने भएका छन् । कमलबजार र चौरपाटीमा रहेका प्राथमिक स्वास्थ्य केन्द्रलाई स्तरोन्नति गरी १५ शैयाको अस्पताल बनाउने निर्णय यसअघि नै भएपनि हाल स्वास्थ्य मन्त्रालयले जारी गरेको सूचीमा समेत समावेश गरिएका छन् । सोमबार बिहान ढकारी गाउँपालिका, दिउँसो तुर्माखाँद गाउँपालिकाहुँदै कमलबजार नगरपालिका र पनचदेवल विनायक नगरपालिकामा अस्पताल शिलान्यास गरिएको तुर्माखाँद गाउँपालिकाका अध्यक्ष पुष्पराज शर्माले बताए । ती ठाउँमा प्रतिनिधिसभा सदस्य माननीय यज्ञ बोगटीले शिलान्यास गरेका हुन् । बान्नीगढी जयगढ गाउँपालिकामा बन्न लागेको १५ शैयाको अस्पतालको शिलान्यास प्रतिनिधिसभा सदस्य माननीय रामबहादुर बिष्टले गरेको पालिका अध्यक्ष राजेन्द्र खड्काल बताए । यस्तै चौरपाटी गाउँपालिकामा रहेको प्राथमिक स्वास्थ्य केन्द्रको स्तरोन्नति गरी बन्न लागेको १५ शैयाको अस्पतालको शिलान्यास राष्ट्रिय सभाका सदस्य शेरबहादुर कुँवरले उद्घाटन गरे । जिल्लाका दुई गाउँपालिका रामारोशन र मेल्लेख गाउँपालिकामा भने मन्त्रालयले जारी गरेको सुची समावेश नभएको पाइएको छ । यद्यपी ती दुई गाउँपालिकामा ५ बेड संचालन गर्ने गरी कोभिड विशेष अस्पताल भने संचालनमा आएका छन् । संघीय तथा प्रदेश सरकारको आर्थिक सहयोगमा ५ बेडको कोभिड विशेष अस्पताल संचालनमा आएका रामारोशन गाउँपालिका अध्यक्ष झंकर साँउदले बताए । अछामका मुख्य दुई नगरपालिकामा भने यसअघै नै अस्पताल संचालमा रहेका छन् । जिल्लाको मंगलसेन नगरपालिकामा जिल्ला अस्पताल संचालनमा रहेको छ भने साँफेबगर नगरपालिकामा ५० बेडको बयालपाटा अस्पताल संचालनमा रहेको छ । १५ शैयाको जिल्ला अस्पताललाई पनि ५० सैयाको अस्पतालका रुपमा घोषणा गरिनेछ । अस्पताल नभएका देशैभरका पालिकाहरुमा सरकारले अस्पताल निर्माणका लागि आर्थिक स्रोत र जग्गासमेत सुनिश्चित गरिसकेको छ । यी सबै अस्पताल दुई वर्षभित्र बनाइसक्ने सरकारको लक्ष्य छ । सबै नागरिकलाई सहज आधारभूत स्वास्थ्य सेवा पुर्याउने लक्ष्य सहित सरकारले अस्पताल नभएका पालिकामा एकैदिन अस्पताल निर्माणको शिलान्यास गर्ने तयारी गरेको हो । विभिन् पालिकामा निर्माण हुने ५, १० र १५ शैय्याको आधारभूत अस्पताल दुई वर्षभित्र निर्माण सम्पन्न गर्ने गरी बहुवर्षीय ठेक्का प्रक्रिया अघि बढाउन अर्थ मन्त्रालयले सहमति दिने निर्णय गरिसकेको छ ।"
पशुपतिनाथ मन्दिर पुस १ गतेदेखि खुला गरिने,काठमाडौं : गत चैतदेखि बन्द रहेको पशुपतिनाथ मन्दिर आगामी पुस १ गतेदेखि भक्तजनका लागि खुला गरिने भएको छ । भौतिक दूरी कायम गरी स्वास्थ्य सुरक्षाका विधि अपनाएर पुस १ गतेदेखि मन्दिर खोल्ने निर्णय गरिएको पशुपति क्षेत्र विकास कोषले जनाएको छ । पुस १ गतेदेखि मन्दिर छिर्न चाहने भक्तजनले पालना गर्नुपर्ने नियमसम्बन्धी मापदण्डसमेत कोषले तयार पारेको कोषका सदस्यसचिव डा प्रदीप ढकालले जानकारी दिए । उनका अनुसार भक्तजनलाई एउटा ढोकाबाट प्रवेश गराई अर्कोबाट निकाल्ने गरी व्यवस्था मिलाइने छ । विश्वभर फैलिएका वैदिक सनातन हिन्दू धर्मावलम्बीले ज्योतिर्लिङ्गको पनि ज्योतिर्लिङ्ग अर्थात् महाज्योतिर्लिङ्गका रुपमा आस्था राख्ने मन्दिर नौ महिनादेखि बन्द रहँदा भक्तजनले मन्दिरमा दर्शन गर्न पाएका थिएनन् । सार्वजनिक यातायातलगायत अन्य क्षेत्र खुला हुँदा पनि पशुपतिनाथ मन्दिर खुला नभएको भन्दै विश्व हिन्दू महासङ्घलगायत सङ्घसंस्थाले पशुपति क्षेत्रमा विभिन्न विरोधका कार्यक्रमसमेत सञ्चालन गर्दै आएका थिए । कोरोना भाइरसको सङ्क्रमण बढ्न थालेपछि चैत ११ गते सरकारले बन्दाबन्दीको निर्णय गरेसँगै पशुपतिनाथ मन्दिर भक्तजनका लागि पूर्णरुपमा बन्द गरिएको थियो । यस वर्ष साउनको सोमबारसमेत पशुपतिनाथ मन्दिरमा दर्शन गर्न नपाइएको भन्दै भक्तजनले गुनासो गर्ने गरेका थिए । साउनको सोमबार भक्तजनले पशुपति क्षेत्र परिक्रमा गरेर आस्था प्रकट गरेका थिए । इतिहासमै यति लामो अवधि पशुपतिनाथ मन्दिर भक्तजनका लागि बन्द गरिएको वंशावलीलगायत कतै पनि उल्लेख नगरिएको कोषका पूर्व सदस्यसचिव डा गोविन्द टण्डन बताए । चैतपछि पशुपतिनाथको नित्यपूजा आरती चलिरहे पनि भक्तजनले विशेष पूजा र दर्शन गर्न भने पाएका थिएनन् ।रासस
एउटै अस्पताल दुई पटक शिलान्यास !,"बर्दिबास : सात वर्षअघि महोत्तरीको गौशालामा सरकारी भवनको शिलान्यास भएको थियो । तत्कालिन स्वास्थ्य तथा जनसंख्या मन्त्री राजेन्द्र महतोले तामझामका साथ भवन शिलान्यास गरेका थिए । तर, अस्पताल भवन बन्नु त परको कुरो भयो । काम पनि सुरु भएन । सोमबार अस्पताल भवनको दोस्रो पटक शिलान्यास गरियो । गौशला नगरपालिका मेयर शिवनाथ महतोले सुविधा सम्पन्न भवनको इट्टा, सिमेन्ट मसाला राखेर निर्माण कामको थालनी गरे । 'मन्त्रीज्यूले सातअघि अस्पताल भवनको शिलान्यास गरेर जानुभयो ।तर, भवन निर्माण गर्न मन्त्रालयले न बजेट पठायो न त मन्त्रीले फर्केर आउनुभयो,'मेयर महतोले भने,'यसपाली अस्पताल पक्का बन्छ । संघीय सरकारले १८ करोड बजेट बिनियोजन गरेको छ ।' पञ्चवर्षिय योजनाअन्र्तगत १५ शैयाको अस्पताल भवन निर्माण हुन लागेको प्रमुख प्रशासकीय अधिकृत विरेन्द्रजंग थापाले जनाए । अस्पतालको अत्याधुनिक प्रविधियुक्त भवन बन्छ । भवन निर्माण टेण्डर प्रक्रियाबाट हुनेछ । गौशाला क्षेत्रमा सुविधा सम्पन्न अस्पताल नहुँदा गाउँलले स्तरीय स्वास्थ्य सेवा पाउन सकेका छैनन् । ग्रामिण भेगमा पर्छ, गौशाला । पाँचवटा स्थानीय तहको बिरामी आउने गौशालास्थित प्राथमिक स्वास्थ्य उपचारमा केन्द्र गर्भवतीलाई खासै सुविधा छैन। 'अप्रेशन गरेर बच्चा निकाल्नु परे जनकपुर, बर्दिबास जानुपर्छ, स्थानीय प्रकाश महराले भने, 'पैसा हुनेलाई त सजिलै छ ।गरिबलाई धेरै कठिन हुन्छ ।' स्वास्थ्य केन्द्रको अस्पतालमा स्तरउन्नती नहुँदा नागरिकले अकालमै ज्यान गुमाउन बाध्य रहेको उनले दुखेसो पोखे । स्वास्थ्य केन्द्रका प्रमुख डा रवीन्द्र कुश्वाहाले अब अस्पताल बनेपछि पहिले भन्दा राम्रो सेवा नागरिकले पाउनेछन्।"
मुख्यमन्त्रीले गरे प्रदेशस्तरीय सरुवा रोग अस्पतालको शिलान्यास,"डोटी : सुदूरपश्चिम प्रदेशका मुख्यमन्त्री त्रिलोचन भट्टले डोटीमा प्रदेशस्तरीय ५० शैयाको सरुवा रोग अस्पतालको शिलान्यास गरेका छन् । डोटीको दिपायल सिलगढी नगरपालिका वडा नम्बर ५ ग्वालशैनमा रहेको ८३ रोपनी जग्गामा सरुवा रोग अस्पताल बन्ने भएको हो । जम्मा ३१ करोड ७५ लाख रकम बराबरको लागतमा बन्ने भवन दुई वर्षभित्रै बन्ने स्वास्थ्य निर्देशनालयले जनाएको छ । सरुवा रोग अस्पतालको शिलान्यास गर्दै मुख्यमन्त्री भट्टले प्रदेशमा सरुवा रोग अस्पताल नभएको अवस्थामा ठूलो आवश्यकताका साथ अस्पतालको शिलान्यास गरिएको हो । 'म डोटीको बासिन्दा हुँ, यसैले पनि डोटीमा नै यो अस्पताल बन्न थालेको हो,ठाउँको विकासका लागि स्थानीयबासीले समेत सहयोग गर्नुपर्छ, मुख्यमन्त्री भट्टले भने, सरुवा रोग अस्पताल स्थापना भए यो क्षेत्रकाले मात्रै नभएर प्रदेशका जनताले नै सेवा पाउने छन् ।' देशैभरी भइरहेको आधारभूत अस्पतालको शिलान्यास कार्यक्रम मानव स्वास्थ्यका लागि ऐतिहासिक दिन भएको मुख्यमन्त्री भट्टले बताए । 'प्रदेश सरकारले स्वास्थ्य क्षेत्रलाई महत्वका साथ हेरिरहेको छ, 'मुख्यमन्त्री भट्टले भने, 'प्रदेशभरीका प्रत्येक जिल्ला अस्पतालको स्तरवृद्धि गर्न लागिरहेको र तत्काल प्रत्येक अस्पतालमा अक्सिजन प्लान्ट जडानका लागि निर्णय समेत गरिएको छ ।' ५० शैयाको यस अस्पतालमा एकसय जनाको संख्यामा स्वास्थ्यकर्मीले रोजगार पाउने स्वास्थ्य निर्देशनालयका निर्देशक डाक्टर गुणराज अवस्थीले बताए । उनले भने, 'सुदूरपश्चिम प्रदेशभरी करीब दुई लाख भन्दा बढीको संख्यामा सरुवा रोगबाट पीडित व्यक्ति छन् भने डोटीमा मात्रै २६ हजारको संख्यामा सरुवा रोगी छन्।' सातवटा आधारभूत अस्पतालको शिलान्यास डोटीमा सातवटा स्थानीय तहहरुले आधारभूत अस्पतालको शिलान्यास गरेका छन् । बडिकेदार गाउँपालिका र आदर्श गाउँपालिका बाहेक सबै पालिकाहरुले आआफ्नो क्षेत्रमा आधारभूत अस्पतालको शिलान्यास गरेका हुन् । शिखर नगरपालिकाका मेयर सिताराम जोशीले १५ शैयाको अस्पतालको शिलान्यास गरेका हुन् भने अन्य पालिकामा १० शैयाको अस्पताल बन्ने भएका छन् । आजकै दिन सरकारको देशैभरी ३९६ आधारभूत अस्पतालको शिलान्यास गर्ने पूर्वनिर्णय अनुसार डोटीमा पनि अस्पतालको शिलान्यास भएको हो ।"
"३७५ जना कोरोना संक्रमितको आइसीयूमा र ५८ जनाको भेन्टिलेटरमा उपचार हुँदै , कहाँ कति?","काठमाडौं : नेपालमा सोमबारसम्म ३७५ जनाको आइसीयू र ५८ जनाको भेन्टिलेटरमा उपचार भइरहेको छ। सोमबार मात्रै थप १४ सय ७४ जनामा कोरोना संक्रमण देखिएको छ भने २९ जनाको मृत्यु भएको छ। हालसम्म कोरोनाबाट १५ सय ८ जनाले ज्यान गुमाइसकेका छन्। आइसीयूमा उपचार गराइरहेका मध्ये सबैभन्दा बढी १५९ जना बागमती प्रदेशका छन्। त्यसपछि गण्डकी प्रदेशमा ९४ जनाको आइसीयुमा उपचार भइरहेको छ। यस्तै लुम्बिनी प्रदेशमा ७२ जना, प्रदेश १ मा ३२ जना, कर्णाली प्रदेशमा ९ जना, सुदूरपश्चिम प्रदेशमा ५ जना र प्रदेश २ मा ४ जनाको उपचार भइरहेको स्वास्थ्य तथा जनसंख्या मन्त्रालयले जनाएको छ। यस्तै भेन्टिलेटरमा उपचार गराइरहेका मध्ये बागमती प्रदेशका बढी छन्। ३५ जना बागमती प्रदेशका, गण्डकीका ११ जना, प्रदेश १ का ६ जना,लुम्बिनी प्रदेशका ३ जना, प्रदेश २ मा १ जना र सुदूरपश्चिम प्रदेशका २ जना कोरोनाका बिरामीको भेन्टिलेटरमा उपचार भइरहेको छ। कर्णाली प्रदेशमा भने भेन्टिलेटरमा कोरोनाका बिरामी छैनन्।"
पुस १ गतेदेखि पशुपतिनाथ मन्दिर खुल्ने,"काठमाडौँ : पुस १ गते बुधबारदेखि पशुपतिनाथ मन्दिर खुल्ने भएको छ । पशुपति क्षेत्र विकास कोषले न्यूनतम स्वास्थ्य मापदण्ड अपनाएर मन्दिर खोल्न लागेको हो । कोषका कोषाध्यक्ष डा मिलनकुमार थापाले मन्दिर खोल्न लागिएको जानकारी दिएका हुन् । उनले भने, भक्तजनले मास्क अनिवार्य रुपमा लगाएर आउनुपर्नेछ, मन्दिर प्रवेश गर्नुअघि कोषले स्यानीटाइजरको व्यवस्था गर्नेछ । उनका अनुसार, एकपटकमा एउटा समूहलाई मन्दिर प्रवेश गराइनेछ । लाइनमा बस्नेबीच दुई मिटरको दूरी राखिने छ । कोषका सचिव डा प्रदीप ढकालले स्वास्थ्य मन्त्रालयले तय गरेको न्यूनतम मापदण्डमा रही भक्तजनलाई मन्दिरको दर्शन गर्ने व्यवस्था गरिएको बताए । उनले भने, नौ महिनापछि मन्दिर खोल्दैछौं तर भक्तजन स्वयं सचेत भएर दर्शन गरे कोरोना संक्रमित हुनुपर्ने छैन । सरकारले लकडाउन गरेसँगै चैत ११ गतेदेखि पशुपतिनाथ मन्दिर बन्द थियो ।"
मुस्ताङ्को थासाङमा १८ करोड लागतको अस्पताल भवन शिलान्यास,"जोमसोम : हिमाल पारीको जिल्ला मुस्ताङको थासाङ गापामा १५ शैयाको अस्पताल भवन निर्माण हुने भएको छ ।अस्पताल भवनको सोमबार मुस्ताङका संघीय सांसद प्रेमप्रसाद तुलाचनले एक समारोहका बीच शिलान्यास गरेका हुन्। सरकारले यसअघि ७४४ वटै स्थानीय तहमा आधारभूत १५ शैयाको अस्पताल बनाउने योजनाको निर्दैशन स्वास्थ्य मन्त्रालयलाई दिएअनुसार थासाङमा १५ शैयाको अस्पताल भवन बनाउने तैयारी भएको थासाङका स्वास्थ्य सयोजक सिताराम कार्किले जानकारी दिए । उनका अनुसार अस्पताल भवनको लागत १८ करोड ६ लाख ८२ हजारको रहेको र २ वर्षमा सम्पन्न गरिसक्नुपर्नेछ ।भवन शिलन्याससँगै अब गापाले ठेक्का टेन्डर र डिजाइनको तयारी सुरुवात गर्ने प्रमुख प्रशासकीय अधिकृत सन्तोष केसीले जानकारी दिए । उनका अनुसार स्वास्थ्य पूर्वाधार बनेपछि नरसिङ अधिकृत १, नर्स ५, मिडवाइफ गरी २७ जना जनशक्ति परिचालन हुनेछ । नेपाल सरकारबाट स्वीकृत कार्य विस्तृतिकरणअनुसार जनतालाई सरल र सहज रुपमा स्वास्थ्य सेवा गर्ने उद्देश्यले स्वास्थ्य मन्त्रालयको योजना अनुसार थासाङमा १५ शैयाको अस्पताल बन्न लागेको हो । शिलन्यास कार्यक्रममा संघीय सांसद प्रेमप्रसाद तुलाचनले थासाङमा आधारभूत अस्पताल बनेपछि दुर्गम भेकका जनतालाई राहत पुग्ने बताए । म्याग्दी र मुस्ताङको सीमावर्ती भेकका बासिन्दालाई साधारण उपचार गर्न कठिनाइ भइरहेको अवस्थामा संघीय सरकारको यस योजनाले स्थानीयस्तरमै स्वास्थ्य उपचारको प्रत्याभूति मिल्ने दावी गरे । थासाङ गापाका अध्यक्ष बुद्दीप्रसाद शेरचनले स्थानीय तहमा पूर्वाधार सम्पन्न अस्पताल बनेमा पालिकामा रहेका जनतामा स्वास्थ्यको मार्ग खुल्ने उल्लेख गरे ।उनले गापामा आवश्यक स्वास्थ्य पूर्वाधार नहुँदा स्थानीयले स्वास्थ्यलाभ लिन सास्ती भोग्नु परेको बताए ।"
कोरोनाका कारण सञ्चार क्षेत्र थिलथिलो,"काठमाडौं : कोभिड १९ का कारण सञ्चार क्षेत्र थिलथिलो भएको छ । करिब ३० अर्ब रुपैयाँको नेपाली मिडिया उद्योग करोनाको कारण धराशायी बन्न पुगेको छ । पत्रकारलाई स्वास्थ्य र पेशा दुबैको सुरक्षा छैन । २० प्रशित सञ्चारकर्मीले रोजगारी गुमाएका छन् । आमदानीको मुख्य स्रोत विज्ञापनमा ८० प्रतिशत कटौती भएको छ । ३१ सय बढि पत्रकार बेरोजगार भएको प्रेस काउन्सिल नेपालका कावा अध्यक्ष गोपाल बुढाथोकीले जानकारी दिए । ४ सयलाई कोरोनाको संक्रमण भएको छ । ५ जना पत्रकारको मृत्यु भएको छ । पत्रकारहरुलाई मनोवैज्ञानिक र आर्थिक रुपमा गम्भीर असर पारेको र सञ्चार माध्यममा सामग्रीको उत्पादन घटेको देखिएको छ । कोभिडका कारण पत्रकारिकाको ९० प्रतिशत विज्ञापन घटेको छ । टेलिभिजनको ४०, रेडियोको ५० र अनलाइन ३० प्रतिशत विज्ञापन घटेको छ । जबकि कुल विज्ञापनको कोभिड भन्दा पहिले २७५ अर्ब(४० प्रतिशत) विज्ञापन पत्रपत्रिकाले पाउने गरेका थिए । भने टेलिभिजनले २५ अर्ब(३५ प्रतिशत),रेडियोले ७५ करोड (१०प्रतिशत)र अनलाइनले १ अर्ब (१५ प्रतिशत) विज्ञापन पाउँदै आएका थिए । नेपाल पत्रकार महासंघका अध्यक्ष गोविन्द आचार्यले कोभिडका कारण पत्रकारिताको अवस्था दयनीय बनेको बताए । कोभिडका कारण धेरै रोजगारी गुमाएका छन्, बेतलबी बस्नु परेको छ, उनले भने । सञ्चार माध्यमलाई मात्रै नभएर पत्रकारलाई पनि राहत दिनुपर्ने उनले बताए । नेपाली पत्रकारहरुको अन्तर्राष्ट्रिय सञ्जाल(इन्जा)को ग्लोबल वेबमिनारमा कोरानाका सञ्चार क्षेत्रमा परेको असरमा बारेका व्यापक छलफल गरिएको छ । दास्रो इन्जा ग्लोबल मिडिया कन्फेरेन्सको भर्चयल उद्घाटन गर्दै सूचना, सञ्चार तथा प्रविधि मन्त्री पार्वत गुरुङले नेपाली पत्रकारहरु जिम्मेवार हुनु पर्ने बताए । पत्रकारिता क्षेत्र गरिमा बढाउन र सञ्चार क्षेत्रमा क्रान्ति ल्याउन सक्नु पर्ने बताए । पत्रकारिताको वर्तमान अवस्थाको बारेमा गम्भीर समीक्षा गर्ने बेला आएको उनले बताए । मन्त्री गुरुङले भने, जनतालाई जागृत र सुसूचित गर्दै पत्रकारिता क्षेत्रको गरिमा बढाऔँ, समाजमा रहेका अनियमिता, बेथितिलाई अन्त्य गरौँ, सूचना कपोकल्पित र तथ्यहीन ढङ्गबाट प्रवाह नहोस् । परम्परागत सोच र दृष्टिकोणबाट पत्रकारिता क्षेत्र रूपान्तरित हुनुपर्नेमा जोड दिँदै उनले भने, सकारात्मक सोचका साथ सभ्य र सुसंस्कृत समाज निर्माण गर्नु पत्रकारिता क्षेत्रको दायित्व हो। आग्रह र पूर्वाग्रबाट नभई मिसन पत्रकारिताका लागि रूपान्तरित सोच बनाउनुपर्छ । विश्वमा छरिएर रहेका नेपाली पत्रकारलाई एकीकृत गर्दै सङ्कटमा परेका पत्रकारको हकहित र व्यावसायिक लागि इन्जाले पुर्याउँदै योगदानका मन्त्री गुरुङले प्रशंसा गरे । इन्जाका अन्तर्राष्ट्रिय अध्यक्ष गुणराज लुइँटेलले कोरानाको महामारीमा प्रभावित ७८ जना पत्रकारलाई फेलोसिप उपलब्ध गराएर सहयोग गरेको जानकारी दिए । अठ्यारोमा परेका पत्रकार सहयोग गर्न सधैँ इन्जा तयार रहेको प्रतिबद्धता पनि जनाए । लोकतन्त्र र प्रेस स्वतन्त्रताका लागि विश्वभर छरिएर रहेका नेपाली पत्रकारको एकजुट हुनेमा दुई मत रहेको उनले बताए । न्यूनतम पारिश्रमिक निर्धारण समितिका संयोजक राजेन्द्र अर्यालले कोभिडका कारण पेशागत र व्यवसायिक संकटमा रहँदै आएका पत्रकारमा स्वास्थ्यको जोखिम थपिएको बताए । उनले पत्रकारहरुले अहिलेसम्म न्यूनतम परिश्रमिक लागि पनि लड्नु दुख पक्ष रहेको बताए । पत्रकार महासंघमा १३ हजार ५ सय आबद्ध छन् । इन्जा एसियाका अध्यक्ष टंक पन्त, इन्जा अन्तर्राष्ट्रियका वरिष्ठ उपाध्यक्ष विष्णु शितल, सञ्चारिका समुहकी अध्यक्ष नितु पण्डित लगायतले विश्वभर छरिरहेका नेपाल पत्रकार वर्तमान अवस्थाको बारेमा अवगत गराएयका थिए । यो ग्लोबल वेबमिनारमा विश्वभर छरिएर रहेका करिब ९० पत्रकारको सहभागिता रहेको थियो । कार्यक्रममा त्रिभुवन विश्वविद्यालयका घमराज लुइँटेल र विष्णु शर्माले कार्यपत्र प्रस्तुत गरेका थिए । प्रेस काउन्सिल नेपालका अनुसार नेपालमा ७८६९ पत्रपत्रिका दर्ता भएका ७४६ नियमिति सञ्चालन भइरहेका छन् भने ११२७ रेडियोमा ७ सय चलिरहेका छन् । २०२ टेलिभिजनमा १ सय सञ्चालनमा छन् । २२०० अनलाइनमा २०७७ सञ्चालनमा छन् । सञ्चारमध्याममा १ लाख जनशक्ति छन् । २५ हजार बढि पत्रकार छन् ।"
ट्याक्टरले किचेर चालकको घटनास्थलमै मृत्यु,विराटनगर : मोरङको ग्रामथानस्थित सिंघीया खोलाको गोकुवा पुलमा सोमबार बिहान ट्याक्टरले किचेर चालकको घटनास्थलमै मृत्यु भएको छ। ग्रामथान गाउँपालिका१ मा पूर्वतर्फ जाँदै गरेको को १ त ८८१३ नम्बरको ट्याक्टर बिहान ८:३० बजेतिर आफै अनियन्त्रित भएर दुर्घटनामा परेको मोरङ प्रहरी प्रमुख एसपी सन्तोष खड्काले बताए। खड्काका अनुसार दुर्घटनामा परेर अन्दाजी ३५४० वर्षीय चालकको मृत्यु भएपनि उनको पहिचान खुलेको छैन। ट्याक्टरले किचेका चालकको शव बाहिर निकाल्न प्रहरी र स्थानीय बासिन्दालाई एक घण्टाभन्दा बढी समय लागेको थियो। ट्याक्टरले किचेको शव बाहिर निकालेर पोस्टमार्टमका लागि विराटनगरको कोसी अस्पताल ल्याइएको छ। घटनास्थलमा ठूलो संख्यामा भेला भएका स्थानीय बासिन्दाले पनि मृतक चालकलाई आफूहरुले नचिनेको बताएका छन्।
हत्या आरोपमा तीनजना पक्राउ,इटहरी : आफ्नै साथी हत्याको आरोपमा सुनसरीको दुहबी नगरपालिका २ बाट तीनजना पक्राउ परेका छन् । दुहबीकै १७ वर्षीय सुजननारायण चौधरीको हत्या आरोपमा उनीहरुलाई आइतबार पक्राउ गरिएको सुनसरी प्रहरीले जानकारी दिएको छ । गत मंसिर १० गतेदेखि हराएका दुहबी वडा नं २ का सुजनलाई खोज्ने क्रममा प्रहरीको टोलीले स्थानीय २० वर्षीय सुमन झालाई पक्राउ गरेसँगै हत्याको घटना खुलेको हो । पक्राउ परेका झाले आफूले हत्या गरेको स्वीकारेसँगै शव फालेको स्थान देखाएका थिए । झासँगै अरु दुईजनासमेत पक्राउ परेको बताइएको छ । चौधरीको शव स्थानीय अरुण वनस्पति उद्योगको कम्पाउण्डभित्रको झाडीमा भेटिएको हो । सुनसरी प्रहरी प्रमुख कमल थापाका अनुसार चौधरीसँगको सामान्य रिसइवीलाई लिएर हत्या भएको हो । हत्या भएलगत्तै घरबाट आएको फोनको जवाफमा झाले तेरो छोरा अपहरणमा छ भनेर भनेका थिए । तर अपहरण नभइ हत्या पछि अपहरण भनिदिएको मात्र देखिएको सुनसरी प्रहरी प्रमुख कमल थापाले बताए । शव पोष्टमार्टमका लागि बीपी कोइराला स्वास्थ्य विज्ञान प्रतिष्ठान धरान पठाइएको छ ।
बैतडीमा एकैपटक ७ अस्पताल शिलान्यास,"बैतडी : बैतडीका ७ वटा स्थानीय तहमा अस्पतालको शिलान्यास गरिएको छ। संघीय सरकारले अस्पताल स्थापनाका लागि स्थानीय तहमा रकम पठाएपछि देशभर सोमबार ३९६ ठाउँमा अस्पताल शिलान्यास गरिएका हुन् । बैतडीका ७ वटा स्थानीय तहमा १५ र १० शैय्याका अस्पताल शिलान्यास गरिएका स्वास्थ्य कार्यालयका बैतडीका प्रमुख योगेशप्रसाद भट्टले जानकारी दिए । बैतडीको पाटनमा र पुर्चौंडी नगरपालिकाको न्वाउदेउमा १५ शैय्याको अस्पातल स्थापना गरिएको छ । यस्तै सुर्नयाको रौलेश्वरमा, डिलाशैनी गाउँपालिकमा, शिवनाथ गाउँपालिकाको सुल्लेखानमा, पञ्चेश्वर गाउँपालिकाको कुलाउमा र दोगडाकेदार गाउँपालिकाको सित्तडमा १० शैय्याको अस्पताल शिलान्यास गरिएको छ । संघीय सरकारले १५ शैय्याको अस्पातलका लागि १ करोड र १० शैय्याको अस्पातलको लागि ८५ लाखका दरले बजेट पठाएको स्वास्थ्य कार्यालयका प्रमुख भट्टले जानकारी दिए । पालिकास्तरमा अस्पातल भवन बन्ने भएपछि स्थानीय नागरिकको स्वास्थ्य सेवामा पहुँच बढ्ने उनले बताए जानकारी दिए । स्थानीयस्तरमा निर्माण शुरु भएका अस्पतालले नागरिकको आधारभूत स्वास्थ्य सेवामा पहुँच बढ्दै जाने पाटन नगरपालिकाका प्रमुख केशवबहादुर चन्दले जानकारी दिए । पाटनमा १५ शैय्याको अस्पातलको शिलान्यास गर्दै उनले स्वास्थ्य सेवा नागरिकको आधारभूत सेवा भएकाले यो सेवा प्रात्याभूतका लागि स्थानीय सरकारको तर्फबाट भरसक पहल भइरहेको बताए । पालिकास्तरमा स्थापना भएका अस्पातलले स्वास्थ्य सेवा सुदृढिकरणमा सहयोग पुग्ने शिवनाथ गाउँपालिकाका अध्यक्ष कर्णसिंह साउँदले जानकारी दिए । दुर्गम क्षेत्रमा समेत अस्पताल शिलान्यास भएपछि नागरिक खुसी भएका पञ्चेश्वर गाउँपालिकाका प्रवक्ता दशरथ मंगोलाले जानकारी दिए । बैतडी क्षेत्र नम्बर १ बाट निर्वाचित प्रदेश सांसद प्रेमप्रकाश भट्टले नागरिकको स्वास्थ्य सेवामा पहुँच पुर्याउनका लागि सरकारले पहल गरिरहेको बताए।बैतडीको सुर्नया गाउँपालिका ५ मा १० शैय्याको अस्पातल शिलान्यास गर्दै उनले जनताको स्वास्थ्य सेवामा पहुँच पुर्याउनका लागि तीनै तहका सरकार लागि परेको बताए । स्वास्थ्य सेवा नागरिकको मौलिक हक भएकाले यो हकलाई प्रत्याभूत गर्नका लागि आफूहरु लागि परेको उनले बताए यस्तै सुर्नया गाउँपालिकाका अध्यक्ष वीरबहादुर बिष्टले गाउँपालिकाबासीको स्वास्थ्य सेवामा पहुच पुर्याउनका गाउँपालिकाले पहल गरिरहेको बताए । संघीय सरकारको सहयोगमा निर्माण हुने अस्पातललाई समयमै सम्पन्न गरेर सेवा सुचारु गर्ने उनले बताए । १० शैय्याको अस्पतालको प्रदेश सभा सांसद भट्ट र गाउँपालिका अध्यक्ष बिष्टले संयुक्त रुपमा शिलान्यास गरेका हुन् ।"
नेपाली सेना प्रवेशका लागि परीक्षा दिन खोज्ने नक्कली परीक्षार्थी पक्राउ,कञ्चनपुर : नेपाली सेनाको सैन्य दर्जाको लिखित परीक्षा दिन खोज्ने नक्कली परीक्षार्थीलाई प्रहरीले पक्राउ गरेको छ । भीमदत्त नगरपालिका४ स्थित कञ्चन विद्या मन्दिर परीक्षा केन्द्रमा सञ्चालन भइरहेको परीक्षामा सहभागी हुन खोज्ने नक्कली परीक्षार्थीलाई आइतबार पक्राउ गरिएको जिल्ला प्रहरी कार्यालय कञ्चनपुरका प्रहरी नायब उपरीक्षक अमरबहादुर थापा क्षेत्रीले बताए। वास्तविक परीक्षार्थी बझाङ दुर्गाथली गाउँपालिका४ का २२ वर्षीय मुकेश भण्डारीको सट्टामा परीक्षा दिन खोज्ने नक्कली परीक्षार्थी डोटी सायल गाउँपालिका६ का २२ वर्षीय सुमन खड्कासमेत दुवैलाई पक्राउ गरी थप अनुसन्धान भइरहेको उनले बताए। रासस
लिखु तामाकोसी गाउँपालिकामा सोमबारबाट नियमित पढाइ,"रामेछाप : रामेछाप जिल्लाको लिखु तामाकोसी गाउँपालिकामा सोमबारबाट विद्यालय सूचारु भएका छन्। कोरोना भाइरसका कारण लकडाउन भएपछि बन्द भएका सामुदायिक विद्यालय आजबाट संचालन भएका हुन्। आइतबार गाउँपालिकाको शिक्षा, युवा तथा खेलकुद शाखाले आयोजना गरेको गाउँपालिका स्तरीय प्रधानाध्यापकको बैठकले सबै विद्यालयमा पढाइ सुरु गर्ने निर्णय गरेको हो। यस अगाडि गाउँपालिकाका केहि माध्यामिक विद्यालयका कक्षा आलोपालो प्रणालीबाट संचालन भएका थिए। गाउँपालिकाका कोरोना भाइरसको हाल नभएकाले विद्यालयका सबै कक्षा संचालन गर्न लागिएको अरुणोदय माध्यामिक विद्यालय, सैपुका प्रधानाध्यापक सन्तोष पौडेलले बताए। हामीले यस अगाडि आलोपालो कक्षा संचालन गर्दै आएका थियौं, आजबाट सबै कक्षाका विद्यार्थीलाई बोलाएका छौं उनले भने, यस अगाडि पनि शिक्षा मन्त्रालयको निर्देशिका अनुसार मापदण्ड पूरा गरेका थियौं, अब पनि क्षमताले भ्याएसम्म स्वास्थ्य सुरक्षाका मापदण्ड अपनाएर पढाइ सूचारु गर्छौं। शिक्षा विज्ञान तथा प्रविधि मन्त्रालयले जारी गरेको विद्यालय संचालन सम्बन्धी कार्यढाँचा २०७७ र पाठ्यपुस्तक समायोजन ढाँचा २०७७ अनुसार सिकाइ सहजीकरण गर्ने बैठकले निर्णय गरेको छ। यसैगरी विद्यालय व्यवस्थापन समितिको म्याद समाप्त भएका विद्यालयले मंसिर मसान्तभित्र पुनर्गठन गरिसक्नुपर्ने निर्णयसमेत भएको छ। गाउँपालिका भित्र १२ वटा माध्यामिक विद्यालय, ३५ आधारभूत र प्रावि गरी ४७ वटा विद्यालय रहेका छन्।"
कोरोना संक्रमित इलामकी महिलाको विराटनगरमा मृत्यु,"विराटनगर : इलामकी कोरोना भाइरस संक्रमित एक महिलाको विराटनगरस्थित न्युरो अस्पतालमा मृत्यु भएको छ । इलामको देउमाई नगरपालिका६ की ५५ वर्षीया महिलाको सोमबार बिहान ८ बजेतिर मृत्यु भएको हो । अस्पतालका प्रशासकीय अधिकृत सुरेश आचार्यका अनुसार पीसीआर परीक्षण गराउँदा कोरोना पुष्टि भएपछि महिलालाई उपचारका लागि मंसिर ९ गते अस्पताल भर्ना गरिएको थियो । गम्भीर अवस्थामा भर्ना गरिएकी महिलाको उपचारकै क्रममा मृत्यु भएको आचार्यले बताए। महिलामा श्वास फेर्न गाह्रो हुने, खोकी लाग्ने र ज्वरो आउने समस्या रहेको अस्पतालले जनाएको छ ।"
औपचारिकतामा सिमित रह्यो उग्रतारा मेला,"डडेल्धुरा : डडेल्धुरास्थित उग्रतारा भगवतीको मन्दिरमा आइतबार रातिदेखि नै लागेको मेलामा कोरोनाका कारण उल्लेख्य मात्रामा भक्तजनको उपस्थिति रहन सकेन । सुदूरपश्चिमकै प्रशिद्ध मेलाको रुपमा मानिने देहिजाँत औपचारिकतामा मात्रै सिमित रहेको छ । विश्वव्यापीरुपमा फैलिएको कोरोना भाइरसका कारण स्थानीय र अन्य जिल्लाबाट आउने दर्शनार्थीहरु मेला भर्न नआएकाले मेलाको खासै रौनकता नभएको उग्रतारा क्षेत्रविकास समितिले जाएको छ । आफ्नो उमेरकालसम्म यस किसिमको मेला नभएको र यस वर्ष महामारीका कारण उग्रतारामा पहिलो पटक दर्शनार्थीको भीड हुन नसकेको ८५ वर्षीय पण्डित लोकराज भट्टले बताए । उग्रतारा मन्दिरको महिमा आपार रहेकाले चाँडै हाम्रो क्षेत्र कोरोनामुक्त हुने पण्डित भट्टको आशा छ । उग्रतारा मन्दिरमा सदियौंदेखि पूजाआजा हुँदै आएको र सर्द्धालुहरुको मनोकामना समेत पूरा हुने विश्वासले यसस्थानमा देवीको विशेष पूजाआजाका साथै दर्शन गर्नेको भीड लाग्ने गरेको पण्डितको भनाइ छ । करिब ५० हजार भक्तजनले मेला भर्ने उग्रतारा मन्दिर अन्य वर्षको तुलनामा यसवर्ष सुनसान छ । सुदुपश्चिम प्रदेशका पहाडि जिल्ला डोटी, बैतडी दार्चुला र बझाङ का साथै तराई जिल्ला कञ्चनपुर र कैलालीबाट समेत मेला भर्न र व्यापार गर्न मानिसको घुइँचो लाग्ने गर्थ्यो। यस वर्ष भने पूजाआजामै सिमित गरिएको छ । उग्रतारा क्षेत्रविकास समिति र स्थानीय जिल्ला प्रशासन कार्यालयले कोरोना संक्रमणलाई बढ्न नदिन मेला भर्न नआउन सार्वजनिक सुचना जारी गरेका कारण उग्रतारामा उल्लेख्य उपस्थिति भएन। आइतबार रातीबाट सुरु भएको मेला सोमबार दिउँसो पूजाआजा गरेर सम्पन्न भएको मेला व्यवस्थापकले जनाएका छन् । दिदीबहिनीका साथै आफन्त र नातागोतासँग भेटघाटका रुपमा समेत प्रशिद्ध उग्रतारा मेला देहिजाँतमा यसवर्ष आफन्त नै नआएकाले मेलामा खासै खुसी नभएको स्थानीय पार्वती झुकालले बताइन् । हरेक वर्ष कार्तिक शुल्क पूर्णिमाका दिन लाग्ने उग्रतारा मेला यसवर्ष मलामासका कारण सोमबार मात्रै लागेको हो । उग्रतारा मन्दिरमा पूजा अर्चना गरेमा मनोकामना पूरा हुने विश्वास रहिआएको छ ।"
भीरकोट प्रमुख खनाललाई कोरोना संक्रमण,स्याङजा : भीरकोट नगरप्रमुख छायाँराम खनाललाई कोरोना पुष्टि भएको छ । प्रमुख खनालले आफू कोरोना संक्रमित भएको सञ्जालमार्फत जानकारी गराएका छन्। उनले फेसबुकबाट जानकारी गराउँदै विगत केही दिनदेखि बेलाबेलामा खोकी लागेपछि पीसीआर टेष्ट गराउँदा रिपोर्ट पोजिटिभ आएको बताए। चिकित्सकको निगरानीमा प्रमुख खनाल आइतबारदेखि होम आइसोलेसनमा छन्। पछिल्लो समय स्याङजामा कोरोना संक्रमितको संख्या बढदै गएको छ। अहिलेसम्म जिल्लामा ७ सय १५ जनामा कोरोना संक्रमण पुष्टि भएको छ भने ६ सय ३९ जना निको भएर घर फर्केका छन्। सक्रिय संक्रमित ६४ जना छन् भने १२ जनाको कोरोनाबाट मृत्यु भएको छ ।
भारतीय लहरीमा एम्बुलेन्स ठोक्किँदा बिरामीको मृत्यु,"विराटनगर : विराटनगरमा बिरामी बोकेको एम्बुलेन्स भारतीय नम्बर प्लेटको लहरीमा ठोक्किएर भएको दुर्घटनामा सोमबार बिहान एक जनाको मृत्यु भएको छ। सप्तरीबाट बिरामी बोकेर विराटनगरतर्फ आएको स १ च ११२२ नम्बरको एम्बुलेन्स बिहान १ बजेतिर एनएल ०१ एल ०३३६ नम्बरको लहरीमा ठोक्किएर दुर्घटनामा परेको मोरङ प्रहरी प्रमुख एसपी सन्तोष खड्काले जानकारी दिए। बिग्रिएपछि कोसी राजमार्गअन्तर्गत विराटनगर महानगरपालिका४ कञ्चनबारीस्थित सडकमा रोकेर राखेको लहरीमा तीव्र गतिमा रहेको एम्बुलेन्स पछाडिबाट ठोक्किएको खुलेको छ। दुर्घटनामा सप्तरीको तिलाठी कोइलाडी २ का ६५ वर्षीय नुनुलाल मण्डलको मृत्यु भएको छ। दुर्घटनामा परेर गम्भीर घाइते भएका उनको उपचारका क्रममा नोबेल शिक्षण अस्पतालमा ज्यान गएको एसपी खड्काले बताए। प्रहरीका अनुसार मृतक मण्डल दमका पुराना रोगी रहेको खुलेको छ। एक्कासि दमले च्यापेपछि बीपी आइडोलोजी सोसाइटी राजविराजको एम्बुलेन्समा राखेर उपचारका लागि विराटनगरको गोल्डेन अस्पतालतर्फ ल्याइँदै गरेका बिरामीको दुर्घटनामा परेर मृत्यु भएको जानकारी खड्काले दिए। दुर्घटनामा एम्बुलेन्समा सवार तिलाठी कोइलाडीकै ३० वर्षीय जितेन्द्र मण्डल, ५० वर्षीय रामसुन्दर मण्डल र ४५ वर्षीय भोलिदेवी मण्डल घाइते भएका छन्। सामान्य अवस्थाका उनीहरुको नोबेल शिक्षण अस्पतालमा उपचार भइरहेको जानकारी प्रहरीले दिएको छ। प्रहरीका अनुसार एम्बुलेन्स चालक हरिनारायण यादव फरार रहेका कारण खोजी तीव्र पारिएको छ। प्रहरीले बिग्रिएको भन्दै सडकमा रोकेर राखेको भारतीय लहरीका चालकको पनि खोजी थालेको छ। दुर्घटनामा परेर एम्बुलेन्समा पूर्ण रुपमा क्षति पुगेको एसपी खड्काले बताए। उनले घटनाका बारेमा गम्भीर ढंगले अनुसन्धान थालिएको जानकारी दिए।"
जबरजस्ती करणीका आरोपित थापा पक्राउ,स्याङजा : विवाहको प्रलोभनमा पारी जबरजस्ती करणी गरेको आरोपमा ३६ वर्षीय दलबहादुर थापा पक्राउ परेका छन्। गत शनिबार राती करिब पौने ९ बजेतिर पुतलीबजार नगरपालिका बस्ने १६ वर्षीया बालिकालाई ललाई फकाई जबरजस्ती करणी गरेको उजुरीका आधारमा थापालाई पक्राउ गरेको प्रहरी नायव उपरीक्षक राजेन्द्र अधिकारीले जानकारी दिए। जिल्ला अदालतबाट सोमबार ५ दिनको म्याद थप गरी अनुसन्धान भइरहेको प्रहरीले कार्यालयले जनाएको छ ।
"अछाममा बस दुर्घटना : एकको मृत्यु, १८ जना घाइते",अछाम : अछाममा बस दुर्घटना हुदाँ एक जनाको मृत्यु भएको छ। जिल्लाको चौरपाटी गाउँपालिका ७ मार्कुमा भएको बस दुर्घटनामा एक जनाको मृत्यु भएको हो। मृत्यु हुनेमा साँफेबगर नगरपालिका३ का १९ वर्षीय निरज कुँवर रहेको जिल्ला ट्राफिक कार्यालय अछामका देबेन्द्र खड्काले बताए। उनका अनुसार मंगलसेनबाट धनगढीतर्फ गइरहेको ना ४ ख ९९७२ नम्बरको बस दुर्घटना हुदाँ चालकसहित १८ जना घाइते भएका छन्। बस दुर्घटनाको थप विवरण आउन बाँकी रहेको छ।
चन्द्रविनायक तथा भैरवनाथ जात्रा स्थगित,"काठमाडौं : करिब साढे तीन सय वर्षदेखि प्रत्येक वर्ष हुँदै आएको चन्द्रविनायक तथा श्री भैरवनाथ जात्रा यस वर्ष कोरोना भाइरसको महामारीका कारण स्थगित गरिएको छ । जात्रा नभए पनि अमालकोटबाट हुने पूजालगायत मन्दिरभित्रका विधि भने पूरा गरिने जात्रा समन्वय समितिका संयोजनक नवीन गोर्खालीले जानकारी दिए। पशुपतिनाथ अमालकोट कचहरीका द्वारेले पहिलो दिन चन्द्रविनायक मन्दिरमा विशेष पूजा गरेपछि जात्रा सुरु हुने परम्परा छ । प्रत्येक वर्ष कार्तिक शुक्ल पूर्णिमादेखि मार्गशीर्ष कृष्ण तृतीयासम्म चार दिन पशुपति, जयवागेश्वरी, मित्रपार्क, चाबहिल र चुच्चेपाटी क्षेत्रमा चन्द्रविनायक जात्रा मनाउने गरिन्छ । नेपाल संवत् ८०१ मा राजा भूपालेन्द्र मल्लले यो जात्राको शुरुआत् गराएको विश्वास गरिन्छ । जात्राको पहिलो दिन मलजा नकेगु अर्थात् कुमार कुमारीको पूजा गरेर विनायकको प्रसाद खुवाउने परम्परा छ । चन्द्रविनायक उपत्यकाका चार विनायकमध्ये एक हो । चन्द्रविनायकलाई पशुपतिनाथको छोरा हो भन्ने धार्मिक मान्यता समेत छ । पूर्णिमाका दिन बेलुकी सोमबार मन्दिर परिसरमा धुनी जगाउने विधिसमेत गरिनेछ । धुनी जगाउन पशुपतिनाथ अमालकोट कचहरीले दाउरा उपलब्ध गराउने परम्परा छ । मार्ग शीर्ष कृष्ण प्रतिपदाका दिन बिहान श्री चन्द्रविनायक र श्री भैरवनाथको खट उठाइन्छ । जात्राको दोस्रो दिन गणेशलाई हलमली अर्थात् मकै, गहुँ, भटमास, सखरखण्ड, पिँडालु, लड्डु, पेडा र लावा चढाइन्छ । यी चढाइएका चीज प्रसादका रुपमा बेलुकी जात्रालु एवं भक्तजनलाई बाँडिन्छ । यसैगरी दोस्रो दिन श्री चन्द्रविनायक तथा श्री भैरवनाथको रथलाई मन्दिर वरपर घुमाई गङ्गाहिटीमा लगेर स्नान गराउने विधि छ । स्नानपछि दुवै खटलाई बेलुकी चारुमती बिहारमा लगेर बिसाइन्छ । मार्ग शीर्ष कृष्ण द्वितीयाका दिन दुवै रथलाई पशुपतिमा लगि पिताको दर्शन गराएर त्यहीँदेखि चुच्चेपाटीसम्मका मूल चोकहरुमा घुमाउने जात्रा विधि छ । बेलुकी भने चारुमती बहालमै रथ नचाई टसी अर्थात् बिमिरो प्रसादका रुपमा वितरण गरिन्छ । मार्ग शीर्ष कृष्ण तृतीयाका दिन बिहान अमालकोट कचहरीका द्वारेले श्री चन्द्रविनायक र श्री भैरवनाथलाई अबिर चढाएपछि जात्रा समापन हुन्छ । चार दिने जात्रा सफलतापूर्वक समापन भएको खुशीयालीमा तृतीयाका दिन दिनभर चाबहिल क्षेत्रमा सिन्दूर जात्रा गरिन्छ । कोरोनाका कारण गत वर्ष चैतदेखि नै चन्द्रविनायक मन्दिर बन्द गरिएको छ । २०७२ वैशाख १२ गतेको भूकम्पले क्षतिग्रस्त मन्दिर पुनःनिर्माण अन्तिम चरणमा पुगेको छ । एक महिनामा मन्दिर पुनःनिर्माण सम्पन्न हुने काठमाडौँ महानगरपालिका७ का अध्यक्ष शुद्धकुमार डङ्गोलले जानकारी दिए । पुनःनिर्माण सम्पन्न भएपछि भौतिक दूरी कायम गरी स्वास्थ्य सुरक्षाका विधि अपनाएर मन्दिर खुला गर्ने तयारी भएको जनाइएको छ ।रासस"
एक महिनादेखि हराएका वृद्धको भेटियो शव,"नुवाकोट : एक महिनादेखि हराइरहेका नुवाकोटको बुधसिङका एक वृद्धको शव झोला परेको छ। गत कात्तिक १८ गतेदेखि हराएका तारकेश्वर गाउँपालिका४ बुधसिंहका केशरबहादुर तिमिल्सिना मृतावस्थामा फेला परेका हुन्। ८७ वर्षीय तिमिल्सिनाको शव तारकेश्वर गाउँपालिका१ को तीनखोल्से पाखामा सडेगलेको अवस्थामा आइतबार फेला परेको जिल्ला प्रहरी कार्यालय नुवाकोटले जनाएको छ। जिल्ला प्रहरी प्रमुख तथा प्रहरी उपरीक्षक तुलबहादुर कार्कीका अनुसार जङ्गल जाने क्रममा स्थानीयवासीले शव देखेपछि प्रहरीलाई खबर गरेका हुन्। कार्कीका अनुसार स्थानीयवासी, आफन्त तथा परिवारजनको सनाखत र परीक्षणका क्रममा चार साताअघि हराएका तिमिल्सिनाको शव भएको पुष्टि भएको हो। शव अन्तिम संस्कार गर्न परिवारजनको जिम्मा लगाइएको छ।"
फरार प्रतिवादी चोरी घटनाका पीडित बनेर प्रहरी कार्यालय पुगेपछि,"विराटनगर : विराटनगर महानगरपालिका६ का ३१ वर्षीय अशोककुमार साहलाई जिल्ला अदालत मोरङले दुई वर्ष कैद सजायको फैसला सुनाएको थियो । छ वर्षअघि नै कैदको फैसला सुनाइएको भएपनि भुक्तान नगरिकन उनी फरार थिए । अदालत र प्रहरीको फरार प्रतिवादीको सूचीमा उनको नाम छ । प्रहरीले खोजी गरिरहे फेला परेका थिएन । तर साह आफै प्रहरीले अनुसन्धान अघि बढाउन लागेको मोबाइल चोरीसम्बन्धी एउटा घटनाका बारेमा निवेदन दिने भन्दै सोमबार दिउँसो जिल्ला प्रहरी कार्यालय मोरङ पुगे । मोबाइल चोरीसम्बन्धी घटनाका पीडित बनेर पुगेका साहले केही युवाविरुद्ध निवेदन दिने तयारी गर्दै थिए । तर शंकास्पद गतिविधि गर्न थालेपछि प्रहरीले उनका बारेमा बुझ्न थाल्यो । सबै विवरण बुझ्दै जाँदा उनी अदालतले कैद सजायको फैसला गरेको भएपनि लामो समयदेखि फरार रहेका प्रतिवादी हुन् भन्ने बारे खुल्यो । त्यस लगत्तै प्रहरीले उनलाई नियन्त्रणमा लिएर जिल्ला अदालत मोरङमा पेस गरेको छ । प्रहरीले पक्राउ गरेर बुझाएपछि अदालतले साहलाई कैद सजाय भुक्तानका लागि कारागार चलान गरेको छ । कुटपिट एवं अंगभंग मुद्दामा उनलाई अदालतले २०७१ साल असार १५ गते दुई वर्ष कैद सजायको फैसला सुनाएको थियो । आफ्नै श्रीमती पार्वती साहलाई कुटपिट गरेर अंगभंग बनाएको घटनामा साहविरुद्ध अदालतमा मुद्दा दर्ता भएको थियो । अदालतले घटनामा दोषी ठहर गर्दै कैद सजायको फैसला सुनाएको भए पनि उनी पक्राउ भने परेका थिएनन् । सजाय भुक्तान गर्न छाडेर उनी भागेका थिए । मोरङ प्रहरी प्रमुख एसपी सन्तोष खड्काले कुनै घटनाको पीडितका रुपमा प्रहरी कार्यालयमा उपस्थित भएको पाइएपछि फरार प्रतिवादीलाई पक्राउ गरिएको जानकारी दिए । 'साहलाई छ वर्षअघिनै अदालतले दुई वर्ष कैदको फैसला सुनाएको रहेछ । तर सजाय भुक्तान नगरिकन फरार रहे पनि पक्राउ परेका थिएनन्,'उनले भने, आफै प्रहरी कार्यालयमा उपस्थित भएको अवस्थामा फेला पारियो । प्रहरीसँग फरार प्रतिवादी सम्बन्धी सबै विवरण अपडेट भएकाले उनी भाग्न पाएनन् । एसपी खड्काका अनुसार झुक्याउँदै सुटुक्क निवेदन दर्ता गरेर निस्कन खोजेका उनलाई प्रहरीले तत्काल नियन्त्रणमा लिएर अदालतमा बुझाएको हो । उनले अदालतको फैसला कार्यान्वयनका लागि प्रहरीले सक्रियता बढाएको जानकारी पनि दिए । फैसला कार्यान्वयन अन्तर्गत विभिन्न अपराध एवं घटनामा दोषी ठहर गरेर कैद वा जरिवानाको सजाय सुनाए पनि भुक्तान नगरिकन फरार रहेका प्रतिवादीलाई पक्राउ गरेर अदालतमा बुझाउने गरिएको खड्काको भनाइ छ ।"
तीन दशकदेखि साङ्लोले बाँधेर बन्धक,"लमजुङ : यहाँका एक पुरुषलाई तीन दशकदेखि आफ्नै घरको कोठामा बन्धक बनाएर साङ्लोले बाँधेर राखिँदै आएको छ । दोर्दी गाउँपालिका९ हिलेटक्सार माझगाउँका ४९ वर्षीय इमानसिंह गुरुङको मानसिक सन्तुलन गुमेपछि उनका परिवारले दाहिने हातमा फलामको साङ्लोले बाँधेर कोठामा बन्धक बनाएर राखेको छ । गुरुङको मानसिक सन्तुलन गुमेपछि परिवारले समाल्न नसकेपछि बाध्य भएर घरकै एक कोठामा फलामको साङ्लोले बाँधेर राखिँदै आएको उनका ठूलो दाइ बेनीराम गुरुङले बताए । उनले भने, 'भाइलाई यतिकै छोडिदिँदा परिवारलाई आक्रमण गर्ने जे पाउँछ त्यही फाल्ने, घर भत्काउने गर्ने भएकाले बाध्य भएर साङ्लोले बाँधेर राख्दै आएको हो, यतिकै छोड्दा घर छोडेर भाग्ने र लिन जाँदा आक्रमण गर्ने गर्दा परिवारका सदस्य घाइतेसमेत हुने गरेका थिए ।' उनी पहिला राम्रै भएपनि १८ वर्षको उमेरबाट मानसिक सन्तुलन गुमेपछि कहिले भैँसी बाँध्ने फलामको साङ्लो त कहिले केही बाँध्ने फलामको साङ्लोले दायाँ हात बाँधेर कोठामै थुनेर राखिएको परिवारको भनाइ छ । परिवारका अनुसार गुरुङ १८ वर्षको उमेरमा भारतीय सेनाका लागि भर्ती हुनलाई गएका र भर्ती हुन नसकेपछि घर आउने बित्तिकै मानसिक सन्तुलन गुम्न पुगेको थियो । मानसिक सन्तुलन गुमेका गुरुङका ठूली भाउजु दबलकुमारी गुरुङले भने,'कतै कसैले सहयोग गरी राखेर उपचार गर्ने मान्छे भेटिएमा भगवान भेटे जस्तो हुथ्यो ।' आर्थिक अवस्था कमजोर भएकाले केही गर्न नसकिएको परिवारले जनाएको छ । मानसिक सन्तुलन गुमेका गुरुङले कोठामा निकै कष्टकर जीवन बिताउँदै आएका छन् । राम्रोसँग ओछ्यान लगाइदिए पनि सबै फाल्ने गरेकाले यतिकै राखिँदै आएको परिवारले जनाएको छ । मानसिक सन्तुलन गुमेका गुरुङ दाजुभाइमध्ये कान्छा हुन् । गुरुङका चार दाजुभाइ र छ दिदीबहिनी रहेकामा ठूलो दाइ बेनीरामले हेरचार गर्दै आइरहेको परिवारले जनाएको छ । रासस"
तोलामा ७०० ले घट्यो सुनको मूल्य,काठमाडौं : स्थानीय बजारमा सुनको मूल्य ओरालो लागेको छ । सोमबार सुनको मूल्य प्रतितोला ७०० ले घटेको छ। यही मङ्सिर १ गतेदेखि लगातार ओरालो लागेको सुन सोमबार आइपुग्दा पाँच हजार १०० ले घटेको नेपाल सुनचाँदी व्यवसायी महासङ्घले जनाएको छ । यस्तै सोमबार छापावाला सुन प्रतितोला ९० हजारमा कारोवार भएको छ । आइतबार छापावाला सुन प्रतितोला ९० हजार ७०० मा कारोवार भएको थियो । आज तेजाबी सुन प्रतितोला ८९ हजार ५५० मा कारोवार भएको छ । आइतबार प्रतितोला ९० हजार २०० मा कारोवार भएको थियो । आइतबारको तुलनामा तेजाबी सुन प्रतितोला ६५० ले घटेको हो । यस्तै चाँदीसमेत प्रतितोला ३० रुपैयाँले घटेको छ । आइतबार प्रतितोला एक हजार १५० मा कारोवार भएको चाँदी सोमबार प्रतितोला एक हजार १२० मा खरीदबिक्री भइरहेको छ।
गोरखामा अवैध उत्खनन् तथा क्रसर उद्योग बन्द गर्न प्रशासनको निर्देशन,"गोरखा : जिल्ला प्रशासन कार्यालय गोरखाले जिल्लामा अवैध रुपमा सञ्चालन भएका ढुंगाखानी तथा क्रसर उद्योग बन्द गर्न पत्राचार गरेको छ । आइतबार ११ वटै स्थानीय तहलाई पत्र लेखी कार्यालयले आआफ्ना पालिकाभित्र ढुंगा, गिटी, बालुवालगायतका नदीजन्य पदार्थ उत्खनन् तथा अवैधरुपमा संचालित क्रसर उद्योग बन्द गर्न अनुरोध गरेको हो । सहायक प्रमुख जिल्ला अधिकारी देवी पाण्डे खत्रीद्वारा हस्ताक्षरित सो पत्रमा गृहमन्त्रालयबाट आएको परिपत्रमा उल्लेखित व्यहोरा उधृत गर्दै नियमनका लागि पालिकाहरुलाई अनुरोध गरिएको छ । विभिन्न खोला, नदी तथा खानीबाट उत्खनन गरी घाटगद्दीमा संकलन गरिएका ढुंगा, गिटी र बालुवा र क्रसर उद्योगबाट उत्पादित, प्रशोधित ढुंगा, गिटी, बालुवालाई जिल्ला तहको समितिमार्फत परिमाण नापजाँच गर्न पनि पत्रमा भनिएको छ । जिल्ला समन्वय समिति, सम्बन्धित स्थानीय तह, जिल्ला प्रहरी कार्यालय र प्राविधिक इञ्जिनियर सम्मिलित टोलीबाट परिमाण नापजाँच गरी एकिन गर्न सो पत्रमा भनिएको हो । साथै पत्रमा अर्को निर्णय नभएसम्म कुनैपनि नदी वा खानीबाट ढुंगा, गिटी, बालुवा उत्खनन, संकलन कार्य अर्को निर्ण नभएसम्मका लागि रोक्न भनिएको छ । कुनै पनि नदी तथा खोलामा यसवर्ष उत्खननका लागि ठेक्का नभइसकेकाले त्यहाँबाट हुने गरेका नदीजन्य सामग्री चोरी निकासी नियन्त्रण गर्न कडाइ गर्न पनि पत्रमा उल्लेख छ । 'यस जिल्लामा भएका नदी तथा खोला र व्यक्तिगत जग्गामा रहेका नदीजन्य पदार्थको माथि उल्लेखित समितिबाट परिमाण एकिन गरी आपूर्ति गर्न आवश्यक समन्वय गर्न अनुरोध छ,' सो पत्रमा भनिएको छ, 'साथै सो सम्बन्धमा तहाँ गाउँपालिका तथा नगरपालिकामा रहेका खोला तथा नदीहरुमा प्रारम्भिक वातावरणीय अध्ययन प्रतिवेदन लिइ ठेक्का भइसकेको नबुझिएको सन्दर्भमा विभिन्न खोला तथा नदीबाट अवैध रुपमा ढुंगा, गिटी, बालुवा उत्खनन गर्ने, उठाउने, थुपार्ने कार्य हुने गरेको भनी जनगुनासो प्राप्त भएको हुँदा आआफ्नो क्षेत्रभित्र पर्ने खोला तथा नदीहरुबाट त्यस्ता क्रियाकलापहरु हुन नदिने व्यवस्थाका लागि अनुरोध छ ।' साथै पत्रमा विभिन्न पालिकामा सञ्चालन भइरहेका क्रसर उद्योगहरु कानुन बमोजिम गर्नुपर्ने नविकरण तथा प्रक्रिया नपुगेको देखिएकाले राष्ट्रिय प्राथमिकता प्राप्त आयोजना तथा रणनीतिक आयोजनालाई सामग्री अपूर्ति गर्न खुलेका तथा सम्झौता भएकाको हकमा सोही आयोजनालाई मात्र आपूर्ति गर्नेगरी तथा प्रक्रिया नपुगेकाको हकमा हाललाई बन्द गर्नु गराउनका लागि पनि प्रशासन कार्यालयले पत्राचार गरेको छ ।"
राजतन्त्रको पक्षमा काठमाडौंबासीको विशाल प्रदर्शन (भिडियो),"काठमाडौं : राजतन्त्रको पक्षमा काठमाडौंमा प्रदर्शन भएको छ । राष्ट्रिय शक्ति नेपाल उपत्यका आन्दोलन परिचालन समितिले सोमबार गरेको प्रदर्शनमा सहभागीहरुले पृथ्वीनारायण शाहको तस्बिर अंकित प्लेकार्ड बोकेर विभिन्न नारा समेत लगाएका छन्। हातमा राष्ट्रिय झण्डा बोकेका प्रदर्शनकारीले माइतीघरदेखि नयाँ वानेश्वरसम्म गरिएको प्रदर्शनमा राजा आऊ, देश बचाऊ,बेरोजगार युवालाई रोजगारी दे दलीय झण्डा छोडेर देशको झण्डा बोकौँजस्ता नारा पनि लगाए। पछिल्ला दिनहरुमा देशका विभिन्न स्थानमा राजतन्त्रका पक्षमा लगातार प्रदर्शन भइरहेका छन्। भिडियो हेर्नुहोस् :"
बालिका हत्या प्रकरण : सुक्ष्म अनुसन्धान थालियो,"बर्दिबास : महोत्तरीको बालिका हत्या प्रकरणको सुक्ष्म छानविन थालिएको छ। बर्दिबास१४ शुभम् बस्तीकी ६ वर्षीया गुलाब्स खातुन हत्या र त्यसबाट भएको गोली काण्डको अनुसन्धान सुरु गरिएको हो। बालिका हत्या आरोपमा पक्राउ परेकासँग आइतबार प्रहरीले प्रारम्भिक बयान लिएको छ । मृतक बालिकाको भेजिनाको स्वाब परीक्षणका लागि विधि विज्ञान प्रयोगशाला काठमाडौं पठाएका छौं, जिल्ला प्रहरी कार्यालयका एसपी टिका केसीले भने, अभियुक्तसँग प्रारम्भिक बयान लिन सुरु गरेका छौं। पोस्टमार्टम रिर्पोट, अभियुक्तसँगको बयानले घटनाबारे थप कुरा खुल्ने उनले बताए। प्रादेशिक अस्पताल जनकपुरमा मृत बालिकाको शवको पोस्टमार्टम गरिएको थियो। अपहरण, शरिर बन्धक, जर्बजस्तीकरणी र कर्तव्य ज्यान गरि चार शीर्षकमा पीडित परिवारले अभियुक्त विरुद्ध प्रहरीमा शुक्रबार उजुरी दिएका थिए। घटनाको अनुसन्धान गर्न प्रहरीले अभियुक्त अरुण साहलाई अदालतमा पेश गरेर गत मंगलबार ८ दिनको म्याद लिएको थियो। महोत्तरीको बर्दिबास१४ शुभम् बस्तीकी ६ वर्षीया गुलाब्सा खातुनको हत्यापश्चात उनको हत्या गरे झाडीमा शव फालिएको थियो। छोरीलाई पापीले बलात्कार गरेर हत्या गरेको हो। त्यसलाई फाँसी दिनु पर्छ,मृतक बालिकाका बुवा शहिद आलमले भने। मंसिर ७ गते साँझ आरोपीले बालिका अपहरण गरेका थिए। आरोपीको पसलमा चकलेट किन्न गएको बेला उनले नियन्त्रणमा लिएका थिए। पसल पछाडीको कोठामा कुकर्म गरेर हत्या गरेको भन्दै दोषी उपर कडा कारवाहीको माग गर्दै आन्दोलन चर्किएको थियो। प्रदर्शनमा ढुङ्गामुढा र प्रहरी विटमा आगजनी गरेको भन्दै आन्दोलनकारीमाथि प्रहरीले गोली चलाएको थियो। मंसिर ८ गते प्रहरीको गोली लागेर घाइते सञ्जय न्यौपानेको उपचारको क्रममा उनको मृत्यु भएको थियो।आन्दोलनमा गोली लागेर घाइते भएका अर्का श्याम कार्की काठमडौंमा उपचार भइरहेको छ। उसको अवस्था सुधारउन्मुख छ। आरोपीले बालिकाको दबाउन हत्या पश्चात घरमै बोरामा प्याक राखेका थिए। मंसिर ८ गते राति अर्काको घर पछाडिको झारीमा उनले शव फालेका थिए। बर्दिबास बालिका हत्या प्रकरण : सर्वदलीय बैठकले गर्यो चार बुँदे निर्णय बर्दिबास बालिका हत्या प्रकरण : अभियुक्त अरुण साहमाथि चार मुद्दा"
बलात्कार मिलाउने वडाध्यक्ष पक्राउ,"बैतडीमहोत्तरी : सिगास गाउँपालिका३ की एक १८ वर्षीया किशोरी बलात्कार घटनामा मिलापत्र गराएको आरोपमा वडाध्यक्ष शेरसिंह साउदसहित थप ४ जना पक्राउ परेका छन्। जिल्ला प्रहरी प्रमुख प्रहरी नायब उपरीक्षक नारायणप्रसाद अधिकारीले सोही ठाउँका राजेन्द्र धामी, नरेन्द्र धामी र गोपाल धामीलाई पनि शनिबार साँझ नियन्त्रणमा लिइएको जानकारी दिए। प्रहरीले यसअघि गत बिहीबार मनोजसिंह धामी र अमर धामीलाई पक्राउ गरेको थियो। अदालतबाट म्याद थपेर अनुसन्धान भइरहेको अधिकारीले बताए। बलात्कार घटनाका मुख्य आरोपित सिगास३ का दीपकसिंह धामी फरार छन्। उनी पहिला नै भारत भागिसकेको प्रहरीले जनाएको छ। यो घटनामा मुख्य आरोपित फरार रहेपछि घटनालाई ढाकछोप गर्ने वडाध्यक्षसहितका व्यक्तिलाई नियन्त्रणमा लिइसकिएको प्रहरीले जनाएको छ। जेठमै भएको बलात्कार घटनामा असार १४ गते गाउँमै तमसुक बनाएर मिलापत्र गरेको पाइएको छ। आरोपित पक्षले कात्तिक मसान्तभित्र एक तोला सुन दिने सहमति जनाएको थियो। तर, सुन नदिएपछि बलात्कार घटना बाहिर आएको हो। यो घटनालाई गम्भीर रूपमा लिएर अनुसन्धान अगाडि बढाइएको अधिकारीले बताए। बलात्कारबाट गर्भवती महोत्तरीको बर्दिबास१२ बिजलपुरामा बलात्कार गरी बालिकालाई गर्भवती बनाएको घटना सार्वजनिक भएको छ। बालिका बलात्कार आरोपमा प्रहरीले यही मंसिर ७ गते स्थानीय २१ वर्षीय ललन राउतलाई पक्राउ गरेको थियो। उनीविरुद्ध जबरजस्ती करणी मुद्दा अघि बढाइएको इलाका प्रहरी कार्यालय बर्दिबासका डीएसपी राजन चापागाईंले बताए। बालिकाको गर्भमा पाँच महिनाको बच्चा छ। गर्भपतन गराउन नमिल्ने अवस्था छ, डीएसपी चापागाईंले भने। ती बालिका गत असारमा भैंसी चराउन घरनजिकै गएकी थिइन्। साँझ बजारदेखि मोटरसाइकलमा आएका आरोपीले हात समाई झाडीमा लगेर बालिकालाई बलात्कार गरेको पीडितका बुवाले बताए। बालिका गर्भवती भएसँगै परिवार समस्यामा परेको महिला सांस्कृतिक उत्थान केन्द्र बर्दिबासकी अध्यक्ष शारदा दाहालले बताइन्।"
संक्रमितलाई भेन्टिलेटर बैंक,"पोखरा : अस्पतालमा भेन्टिलेटर अभावमा जटिल समस्या भएका कोरोना संक्रमितको मृत्यु हुने क्रम बढेपछि पोखरामा भेन्टिलेटर बैंक सुरु भएको छ। नेपाल भेन्टिलेटर सर्भिस कास्कीले यस्तो सेवा सुरु गरेको हो। गण्डकी प्रदेशका ११ जिल्लाका कोरोना संक्रमितलाई भेन्टिलेटरमा राख्नुपर्ने अवस्था आए पोर्टेबल भेन्टिलेटर उपलब्ध छ। संक्रमितको उपचार सहज बनाउन यस्तो सेवा सुरु भएको नेपाल भेन्टिलेटर सर्भिस कास्कीका अध्यक्ष विश्वशंकर पालिखेले जानकारी दिए। जटिल संक्रमितलाई कति बेला भेन्टिलेटर चाहिन्छ थाहा नै हुँदैन। यसैले यो जोहो गर्नु परेको हो, उनले भने।"
विश्वकर्मा ३६ दिनपछि डिस्चार्ज,काठमाडौं : कोरोना संक्रमणबाट गम्भीर बिरामी भएका नेपाली कांग्रेस नेता एवं पूर्वमन्त्री मीनबहादुर विश्वकर्मा एक महिनाभन्दा लामो समयको अस्पताल बसाइपछि घर फर्किएका छन्। उनी ३६ दिनपछि आइतबार डिस्चार्ज भएका परिवारले जनाएको छ। कात्तिक १ गते कोरोना संक्रमण पुष्टि भएका कांग्रेस नेता विश्वकर्मा श्वासप्रश्वासमा समस्या भएपछि कात्तिक ८ गते वीर अस्पताल भर्ना भएका थिए। तर उनको स्वास्थ्यमा थप समस्या देखिएपछि कात्तिक ११ गते काठमाडौंको ग्रान्डी अस्पतालमा रिफर गरिएको थियो। फोक्सोमा निमोनिया भएपछि करिब एक साता भेन्टिलेटरमा राखेर उनको उपचार भएको थियो। विश्वकर्माको स्वास्थ्य अवस्था नाजुक बन्दै गएपछि कांग्रेसले सरकारलाई उपचारमा गम्भीर बन्न ध्यानाकर्षण गराएको थियो। उपचारकै क्रममा उनको कोरोना रिपोर्ट नेगेटिभ आए पनि स्वास्थ्यमा सुधार नआएकाले लामो समय अस्पताल बस्नु परेको नेता विश्वकर्माका स्वकीय सचिव टेकबहादुर विकले जनाए। उनका अनुसार स्वास्थ्यमा सुधार भएपछि चिकित्सकको सल्लाहमा डिस्चार्ज गरिएको हो। चिकित्सकले केही समय घरमै आराम गर्न सुझाव दिएका छन्।

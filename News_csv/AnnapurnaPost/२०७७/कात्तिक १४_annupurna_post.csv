शीर्षक,विवरण
"२४ घण्टामा ३५ सय १७ संक्रमित थपिए, चार हजार ९६ डिस्चार्ज : १६ जनाको मृत्यु",काठमाडौं : पछिल्लो २४ घण्टामा नेपालमा ३५ सय १७ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका अनुसार १४ हजार ९०९ जनाको पीसीआर गर्दा ३५ सय १७ जनामा संक्रमण पुष्टि भएको हो। योसँगै नेपालमा कोरोना संक्रमितको संख्या एक लाख ६८ हजार २३५ पुगेको छ। मन्त्रालयका अनुसार आज चार हजार ९६ जना डिस्चार्ज भएका छन्। योसँगै कोरोना जित्नेको संख्या एक लाख २८ हजार ९५८ पुगेको छ। यो कुल संक्रमितको ७६ दशमलव ७ प्रतिशत हो। २४ घण्टामा १६ जनाको मृत्यु भएसँगै नेपालमा कोरोनाले मृत्यु हुनेको संख्या ९२० पुगेको छ। मन्त्रालयका अनुसार अहिले सक्रिय संक्रमितको संख्या ३८ हजार ३५७ जना रहेका छन्। उपत्यकामा २४ घण्टामा पुरुष ११ सय ७ र महिला ७८१ गरेर १८ सय ८८ जनामा संक्रमण पुष्टि भएको छ।
बिचौलियाको कब्जामा यातायात कार्यालय : पाँच सय स्मार्ट लाइसेन्स धान खेतमा भेटियो !,"जनकपुरधाम : यातायात व्यवस्था कार्यालय जनकपुरमा रहेको स्मार्ट सवारी चालक अनुमति पत्र (लाइसेन्स) कर्मचारीले बिचौलियासँग सेटिङ्ग मिलाएर धान खेतमा पुयाएको रहस्य सार्वजनिक भएको छ । यातायात व्यवस्था विभागबाट जारी गरिएको स्मार्ट लाइसेन्स कार्यालय नजिककैको धान खेतमा भेटिएपछि कर्मचारीको गोरख धन्दाको पर्दाफास भएको हो । धान काट्न खेत पुगेका स्थानीयले खेतमा लाइसेन्स फेला पारेका थिए । उनीहरुले लाइसेन्स संकलन गरेर कार्यालयलाई जिम्मा लगाएका छन् । जनकपुरको यातायात कार्यालय दलालको कब्जामा छ । प्रदेश सरकार मातहतमा रहेको कार्यालयमा सरुवा भएर आउने कर्मचारीले नेतालाई रकम बुझाएर आउने गर्छ । बिचौलीसँग कर्मचारीले सेटिङ मिलाएर एउटा लाइसेन्स कम्तिमा २० हजार रुपैयाँ लिएर बिक्री गर्ने गरेका छन् । कर्मचारीको स्वाःर्थका कारण सेवाग्राहीको लाइसेन्स धान खेतमा पुग्यो, श्रोतले भन्यो, यातायात विभागले स्मार्ट लाइसेन्स प्रिन्ट गरेर पठाउँछ । तर, कार्यालय पुग्ने सेवाग्राहीको हातमा त्यो लाइसेन्स बर्सौंसम्म पुग्दैंन । कर्मचारीले बिचौलियासँग मिलेर लाइसेन्स लुकाएर दाम कमाउने गरेको श्रोतले बतायो । कमिसन खान पल्केका कर्मचारीले कार्यालयमा विचौलीयालाई सिधा प्रवेश गराउने गरेका छन् । जनकपुरको यातायात कार्यालय विचौलियाले चलाउँछन्, एक कर्मचारीले भने,कर्मचारीले नै बिचौलिया परिचालन गरेको छ । कर्मचारीले सेवाग्राहीलाई लाइसेन्स दिदैंन । बिचौलिया मार्फत लुकाएर राख्छन् । बाध्य भएर सेवाग्राही दलालको सहारामा पुग्छन् । अनि दलालले सेवाग्रहीसंग रकम लिएर लाइसेन्स जस्ता सेवा दिएर आफ्नै कोठाबाट यातायात कार्यालय संचालन गर्छ । दिनभरी उठेको कमिसन साँझ भएपछि कर्मचारी र बिचौलिया मिलेर बाँड्छन् ।बैमान कर्मचारीको हर्ककै परिणाम हो कार्यालयमा हुनु पर्ने लाइसेन्स धान खेतमा भेटिनु, उनले भने । धान खेतमा लाइसेन्स भेटिएपछि घटना छानविनका लागि भौतिक पूर्वाधार मन्त्रालय प्रदेश२ ले टोली गठन गर्न लागेको छ । धान खेतमा लाइसेन्स भेटिनु चिन्ताको बिषय हो,भौतिक पूर्वधार विकास मन्त्री जितेन्द्र सोनलले अन्नपूर्ण पोस्ट्संग भने,जति सुकै ठूलो मान्छे यसमा सहभागि भएपनि कारवाही गछौं । यातायात कार्यालय जनकपुर बिचौलियाले चलाइरहेको छ नि ? अन्नपूर्णको प्रश्नमा मन्त्री सोनलले भने, पहिला छानविन त गर्नु दिनुस् । कार्यालयमा हुने अनियमिततामाथि मन्त्रालयले नजर राखेको छ । कर्मचारीको गैर जिम्मेवारीले कार्यालयमा भद्रगोलताको स्थिती सिर्जना भयो । अनियमितता गर्ने कर्मचारीलाई छानविन गरेर कारवाही गर्छौं । कार्यालयलाई चुस्तदुरुत बनाउँछौं ।"
बाबुले गराइदिए छोराको चौरासी पूजा !,"परासी : यहाँ एक पिताले पुत्रको चौरासी पूजा गर्न पाउने सौभाग्य पाएका छन्। नवलपरासी (बर्दघाट सुस्ता पश्चिम) मा एक बुबाले छोराको चौरासी पूजा गरेका हुन्। बाबुले छोराको चौरासी पूजा गरेको दृश्य विरलै देख्न पाइन्छ। सुनवल नगरपालिका१२ हरकट्टाका १०८ वर्षीय केशवराज ज्ञवालीले आफ्ना जेठा छोरा दधिरामको शुक्रबार चौरासी पूजा गराउँदै अरुलाई आशिष पनि दिए। बाबुले छोरोको चौरासी गरेको कहिल्यै नदेखिएको भन्दै स्थानीयवासी अचम्मित भएर पिता ज्ञवालीसँग आशीर्वाद लिइरहेका थिए। चौरासी पूजामा बाबुछोराकै आशीर्वाद लिन पाउनु नौलो भएको स्थानीयवासी राजकुमार श्रेष्ठले बताए। पिता ज्ञवाली अहिले पनि स्वस्थ्य छन्। खेतीपातीमै जीवन बिताएका बुबालाई अहिलेसम्म कुनै औषधि खुवाउनु नपरेको उनका साहिँला छोरा हरिप्रसादले बताए। केशवराजका चार छोरामा ८४ वर्षीय दधिरामसहित ८० वर्षीय ऋषिराम, ७७ वर्षीय हरिप्रसाद र ६३ वर्षीय बाबुराम छन्। छोराको चौरासी गर्न पाउँदा भाग्यमानी ठानेको बताउँदै केशवराजले आशीर्वाद लिन आउने सबैलाई स्वस्थ्य, सुखी र खान पुगोस् भनी आशीर्वाद दिए। आफूले यस्तो दृश्य पहिले नदेखेको तर आफ्ना बुवाले चौरासी पूजा गरिदिँदा निकै खुशी लागेको छोरा दधिरामले बताए। १९७० साउन १६ गते गुल्मीको बलेटक्सारमा जन्मिएका ज्ञवालीका चार छोरा अहिले पनि छन्। उनको अहिले पाँचौँ पुस्ता (खनाति) चलिरहेको छ। उनका खनाति शिवम् दुई वर्ष पूरा भएका छन् जो २०७६ साउनमा जन्मेका हुन्। साहिँला छोरा हरिप्रसादका नाति शिवम् र वृद्ध केशवराजको उमेर ठीक १०० वर्षले फरक छ।"
नेकपाको कलह विस्फोटक मोडमा : के होला 'प्रचण्डनेपाल' को निर्णायक कदम ?,"काठमाडौं : बीचमा केही शान्तजस्तो देखिएको सत्तारुढ नेकपाभित्र दसैं लगत्तै फेरि आन्तरिक कलह चर्केको छ। दुवै पक्षको तयारी र दौडधूप हेर्दा विवाद विस्फोटक मोडमा पुगेको देखिन्छ। आपसी अविश्ववास र आशंका यति तीव्र भएको छ कि नेकपाका अध्यक्ष तथा प्रधानमन्त्री केपी ओली र अर्का अध्यक्ष पुष्पकमल दाहाल प्रचण्ड एक ठाउँमा बसेर संवाद गर्ने वातावरणसमेत बन्न सकेको छैन। वरिष्ठ नेता माधवकुमार नेपाललाई फकाउने बालुवाटारको प्रयाससमेत सफल हुन सकिरहेको छैन। खासगरी भदौं २५ को १५ बुँदे 'युद्धविराम' लाई वेवास्ता गर्दै संस्थापन पक्ष एकलौटी रुपमा अघि बढ्न थालेको आरोप लगाउँदै प्रचण्डनेपाल पक्ष निर्णायक रणनीतिमा जुटेको छ। ओलीविरुद्धको त्यो कदम अब संभवत : अन्तिम हुने बताइएको छ। ओलीसँग पटकपटक सहमति हुँदा पनि बारम्बार धोखा भएकोले अब विश्वास गर्ने अवस्था नरहेको विश्लेषण गर्दै निर्णायक कदम चाल्नुको विकल्प नरहेको निश्कर्ष प्रचण्डनेपालले निकालेको छ। पार्टीको निर्णय र सहमतिको उलंघन गर्दै प्रधानमन्त्री ओलीले आफूखुसी राजदूतहरु नियुक्त गरेको, मन्त्रिपरिषद् पुनर्गठनमा पार्टीभित्र कुनै परामर्श नगरेको, कर्णालीका मुख्यमन्त्री महेन्द्रबहादुर शाहीबिरुद्ध अविश्वासको प्रस्ताव दर्ता गर्न उक्साएको, सीमा लगायत विषयमा संवाद ठप्प भएका बेला भारतको गुप्तर संस्था रअ प्रमुख सामन्तकुमार गोयललाई भेटेर त्यसलाई उपलब्धीका रुपमा प्रचार गरेको र पर्सामा पूर्वमाओवादी पृष्ठभूमिका मुकेश चौरसियाको हत्या हुँदा दोषीलाई कारबाही नगर्न दबाब दिएको आरोप लगाउँदै प्रचण्डनेपाल पक्ष यतिबेला ओली टिमसँग रुष्ट भएको छ। केही दिनयता प्रचण्ड हरेक दिनजसो खुमलटारमा वरिष्ठ नेता माधवकुमार नेपाल, झलनाथ खनाल, उपाध्यक्ष वामदेव गौतम, प्रवक्ता नारायणकाजी श्रेष्ठलगायतसँग निरन्तर छलफलमा छन्। ओली पार्टी निर्णय मान्ने मुडमा नरहेकोले त्यसका लागि संभावित कदम के हुन्छ भन्ने बारेमा वृहत् परामर्श भइरहेको प्रचण्ड निकट एक स्थायी समिति सदस्यले बताए। प्रचण्डनेपाल पक्षको तयारी र रणनीति सूचना पाएपछि बालुवाटार टिम पनि ओली वचाउ रणनीतिमा सक्रिय भएको छ। त्यसका लागि प्रधानमन्त्रीले लुम्बिनी प्रदेशका मुख्यमन्त्री शंकर पोखरेल र गण्डकी प्रदेशका मुख्यमन्त्री पृथ्वी सुब्बा गुरुङलाई काठमाडौं झिकाएका छन्। यतिबेला उपप्रधामन्त्री ईश्वर पोखरेल, पार्टी सचिव तथा अर्थमन्त्री विष्णु पौडेल र मुख्यमन्त्रीद्वय पोखरेल र गुरुङको टिम प्रचण्डनेपाल पक्षसँग सम्वादका लागि खटिएको छ। प्रचण्ड निवास खुमलटारमा मुख्यमन्त्री पोखेरेलसहित विभिन्न पात्रहरू ओलीको दूतका रुपमा खटिए पनि प्रचण्ड सम्वादका लागि तयार र सकारात्मक नभएको स्रोत बताउँछ। पटकटक धोखा र अपमान भएकोले अब फेरि वार्ता गरेर सहमति गर्नुको कुनै अर्थ नरहेको प्रतिउत्तर प्रचण्डले ओलीलाई पठाएका छन्। नेकपमा एकाएक फेरि कलह चर्किनुका केही खास कारण छन्। भदौं २५ को युद्धविराम भंग हुने पहिलो कारण थियो कर्णालीको अविश्वास प्रकरण। दसैंको मुखमा कर्णालीका मुख्यमन्त्री महेन्द्रबहादुर शाहीबिरुद्ध ओली पक्षबाट अचानक अविश्वासको प्रस्ताव दर्ता भयो। मुख्यमन्त्रीविरुद्ध अविश्ववास प्रस्ताव दर्ता गर्न उक्साएर शान्त भइसकेको कहल चर्काएको आरोप प्रचण्ड नेपाल पक्षले लगायो। त्यही विषयमा समान धारणा बनाउन दुई अध्यक्षबीच भेटवार्ता भए पनि दुवै अध्यक्षबाट बेग्लाबेग्लै प्रेस विज्ञप्ति जारी भए र बेग्लाबेग्लै निर्देशन पठाउने काम भयो। गत कात्तिक ४ गते एक्कासी प्रधानमन्त्रीले सचिवालयमार्फत् चार बुँदे सहमति भएको प्रेस नोट सार्वजनिक गरे। लगत्तै अर्का अध्यक्ष प्रचण्डको सचिवालयले कर्णाली विवादमा कुनै सहमति नभएको भन्दै प्रधानमन्त्रीको खण्डन गर्यो। ओली पक्षले जारी गरेको चार बुँदेमा मुख्यमन्त्रीविरुद्ध पेश भएको अविश्वास प्रस्ताव फिर्ता लिने, निलम्बित प्रमुख सचेतक गुलावजंङ शाहलाई पुनर्बहाली गर्नुपर्ने, सीताकुमारी नेपालीलाई सचेतकमा फिर्ता गर्नुपर्ने र अरु पार्टी सहमति र समझदारी अनुसार गर्नुपर्ने भनियो। यही चार बुँदे सहमतिको पत्र बोकेर सांसद यामलाल कँडेल सुर्खेत पुगे। अध्यक्ष प्रचण्डले कात्तिक ७ गते नै अर्को विज्ञप्ति जारी गर्दै कर्णालीको विवाद कर्णालीकै नेताहरुले मिलाउनु पर्ने बताउँदै प्रदेश कमिटीलाई निर्देशन दिए। गत कात्तिक ७ गते प्रचण्ड निकट मानिने मुख्यमन्त्री महेन्द्रबहादुर शाहीले अविश्वासको प्रस्ताव सामना गरे र त्यो फेल भयो। दशैंको मुखमा प्रधानमन्त्री केपी ओलीले मन्त्रीपरिषद् पुनर्गठन गरे ओलीले पार्टीभित्र कुनै सल्लाह तथा परामर्श नगरेको भन्दै प्रचण्ड र नेपाल समूहले असन्तुष्टी जनाए। तीनजना मन्त्रि थपिए। रिक्त अर्थमन्त्रीमा पार्टी महासचिव विष्णु पौडेल नियुक्त भए भने शहरी विकास मन्त्री कृष्णगोपाल श्रेष्ठ भए। यी दुवैजना ओलीका निकट सहयोग मानिन्छन्। २०७० सालमा सिरहा५ मा प्रचण्डसँग चुनावी प्रतिस्पर्धामा लीलानाथ श्रेष्ठलाई समेत ओलीले मन्त्रिपरिषद्मा नयाँ अनुहारका रुपमा सामेल गराए। नेकपा कलह चर्काउने एउटा कारण राजदूत नियुक्ति प्रकरण पनि हो। राजदूत नियुक्तिमा पार्टीसँग कुनै सल्लाह नभएको भन्दै प्रचण्ड नेपाल समूहले यसलाई मुद्दा बनाएको छ। अर्थमन्त्रीबाट राजीनामा दिन वाध्य भएका युवराज खतिवडालाई तत्कालै विशेष आर्थिक सल्लाहकार नियुक्त गरिएको थियो। फेरि उनै खतिवडालाई अमेरिकाका लागि राजदूत र मुख्यसचिवको कार्यकाल नसकिँदै लोकदर्शन रेग्मीलाई राजीनामा दिन लगाएर केही घन्टामै बेलायतका लागि राजदूत नियुक्त गरिएको थियो। सचिवको स्वभाविक रोलक्रम भत्काउँदै मुख्यसचिव पदमा परराष्ट्र सचिव शंकरदास बैरागीलाई नियुक्त गरिएको थियो। त्यसैगरी बीरगंजको पछिल्लो घटनाक्रमले पनि नेकपाको आन्तरिक कलह छताछुल्ल भएको छ। कात्तिक ६ गते पर्साको विन्दवासिनी गाउँपालिका पार्टी कमिटीको शपथ ग्रहण कार्यक्रममा ओली समूहका कार्यकर्ता र प्रचण्ड समूहका कार्यकर्ता बीच झडप भयो। आक्रमण हुँदा जिल्ला समिति सदस्य तथा गाउँपालिका सचिव मुकेश चौरसियाको हत्या भयो। मृतक प्रचण्ड समूहका हुन्। चौरसियाको हत्याको दोषीमाथि कारबाही गर्न प्रचण्ड नेपाल पक्षमले सरकारसँग माग गरे। तर प्रहरीले जघन्य अपराधमा समेत जाहेरी लिन आनाकानी गर्यो। त्यसपछि प्रचण्डले खेद र आश्चार्य व्यक्त विज्ञप्ति निकाले। प्रचण्डले विज्ञप्तिमा भनेका छन्, हत्या जस्तो जघन्य अपराध हुँदा समेत अनुसन्धानसँग सम्बन्धित स्थानीय निकायले मुद्दा दर्ता गर्न आनाकानी गर्नु आश्चर्यको विषय बनेको छ। स्थायी कमिटी सदस्य एवम पूर्वमन्त्री मातृका यावदसहित ३७ जना नेता कार्यकर्ताले हस्ताक्षरगरी पर्साको मुकेश चौरसिया हत्यामा संलग्न व्यक्तिलाई कारवाही गर्न माग गरेका छन्। भदौं २५ को यद्धविराम के थियो ? ओली र प्रचण्डबीच उत्पन्न मनमुटावले पार्टी विभाजनको खतरा देखिएपछि साउन ३० गते महासचिव पौडेलेको संयोजकत्वमा विवाद समस्या समाधान सुझाव कार्यदल गठन गरिएको थियो। कार्यदलमा मुख्यमन्त्री पोखरेल, जनार्दन शर्मा र पम्फा भुसाल,भीम रावल र सुरेन्द्र पाण्डे सहभागी थिए। कार्यदलले ओली र दाहालबीच गत वर्ष मंसिर ४ गते भएको कार्यविभाजन सम्बन्धी सहमतिलाई पुर्नव्याख्या गर्दै ओलीले पुर्णरुपमा सरकार चलाउने र प्रचण्डले पुर्णरुपमा पार्टी चलाउने तर एकअर्कासँग समन्वय गर्नुपर्ने प्रस्तावसहित १५ बुँदे प्रतिवेदन दिएको थियो। यस्तै संवैधानिक नियुक्ति, राजदूत नियुक्ति र मन्त्रिपरिषद् हेरफेर गर्दा पार्टीको सल्लाहसुझाव लिनुपर्ने निर्णय समेत प्रस्तावमा गरिएको थियो। पार्टी एकताका अन्य निर्णयसमेत गरेर कार्यदलले भदौ ६ गते आफ्नो प्रतिवेदन ओली र दाहालसमक्ष पेश गरेकोमा उनीहरुले त्यसमा सहमति जनाउँदै २५ भदौको स्थायी कमिटी बैठकमा पेश गरेका थिए। स्थायी कमिटी बैठकले पनि त्यसलाई अनुमोदन गरेपछि नेकपामा युद्धविराम भएको थियो। अविश्वास प्रस्तावको हल्ला ! नेकपाभित्र कलकले विस्फोटक रुपमा लिइरहेका बेला अविश्वास प्रस्तावको हल्ला पनि चलेको छ। प्रचण्ड नेपाल पक्षले अब अगाडि बढाउने निर्णायक कदम भनेको अविश्वास प्रस्तावको तहसम्म पनि जानसक्ने अनुमान गरिएको छ। पार्टीमा कुनै पनि सल्लाह नगरी ओलीले दल विभाजन र संवैधानिक परिषद् सम्बन्धी अध्यादेश ल्याएपछि वैशाख १७ गते ओली र प्रचण्डनेपाल समूहले संंसदीय दलमा बहुमत देखाउन हस्ताक्षर गरेका थिए। प्रधानमन्त्री नियुक्त भएको पहिलो दुई वर्ष प्रधानमन्त्रीविरुद्ध अविश्वासको प्रस्ताव दर्ता नहुने संवैधानिक प्रावधान छ। संविधनले एकपटक पेश गरेको अविश्वासको प्रस्ताव असफल भए अर्को एक वर्षभित्र पुनः अविश्वास प्रस्ताव पेश गर्न नसक्ने प्रावधानलाई स्पष्ट राखेको छ। सरकारविरुद्ध निरन्तर अविश्वासको प्रस्ताव दर्ता हुने खेल चल्ने भन्दै संविधानमै यो प्रावधान समेटिएको हो। संविधानको धारा १०० को उपधारा ९४० बमोजिम प्रतिनिधिसभामा तत्काल कायम रहेका सम्पूर्ण सदस्यमध्ये एक चौथाइ सदस्यले प्रधानमन्त्रीमाथि सदनको विश्वास छैन भनी लिखितरूपमा अविश्वासको प्रस्ताव पेश गर्न सक्नेछन्"
लाखामरी चढाएर भक्तपुर तलेजुको दसैं समापन,"भक्तपुर : सयौंथरि लाखामरी चढाएर भक्तपुर तलेजुमा बिहीबार त्रयोदशीको दिन यस वर्षको दसैं विधिवत समापन गरिएको छ। सर्वसाधारणको घरमा भन्दा दुई दिनअघि नै तलेजुमा दसैं सम्पन्न गर्ने प्रचलन रहँदै आएको छ। सर्वसाधारणको घरमा कोजाग्रत पूर्णिमाको दिन जमरा विर्सजन गरेसँगै दसैं सकिएको मानिन्छ तर भक्तपुरको तलेजुमा भने त्रयोदशीको दिन नै दसैंको विधिवत समापन गरिने तलेजुका मूल नाइके नरेन्द्रप्रसाद जोशीले जानकारी दिए। उनले त्रयोदशीको दिन भक्तपुर तलेजुमा दसैंको विधिवत समापन गर्ने कार्यलाई नेपालभाषामा चालं एवं स्वाँ क्वकायेगु भनिने बताए। भक्तपुर तलेजुमा त्रयोदशीको दिन राजोपाध्याय, जोशी र कर्माचार्य पुजारी नाइकेहरुले पूजाआजा गरेर फूल प्रसाद तथा जमरा ग्रहण गरेर विधिवत दसैं समापन गरिन्छ, मूल नाइके जोशीले भने, यसलाई चालं एवं स्वाँ क्वकायेगु भन्ने गरिन्छ। यस दिन तलेजुका रकमीहरुमध्ये मधिकर्मी थरका समुदायले सयौथरि लाखामरी चढाउने गर्दै आएका छन्। भक्तपुरमा तलेजु स्थापना भएदेखि वडा दसैंको त्रयोदशीको दिन मधिकर्मीहरुले सयौंथरि लाखामरी बनाएर तुलजा भवानी चढाउँदै आएको मूल नाइके जोशी बताउँछन्। उनका अनुसार विगत केही वर्षदेखि महेन्द्र मधिकर्मीले सयौंथरि लाखामरी चढाउँदै आएका छन्। भक्तपुरमा पेसा व्यवसायअनुसार थर हुने गरेको छ। यसरी तलेजुमा लाखामरी बनाएर चढाउने भएकाले उनीहरुलाई मधिकर्मी भनिएको हो। त्रयोदशीको दिन स्वाँ क्वकायेगु सम्पन्न भएसँगै नकींहरुले तलेजुको दसैंघर, आगमछें सबै सफासुग्घर गर्छन्, मूल नाइके जोशीले भने, दसैं अवधिभर प्रयोग भएका भाँडावर्तन सफा गरेर लगतसहित तलेजुको भण्डार कोठामा राख्ने कामसमेत गर्छन्। भक्तपुर तलेजुभित्र २२ जना विभिन्न थरका नकींहरु रहेका छन्। उनीहरुले तलेजुभित्र हुने हरेक पूजाआजालगायतको लागि पूजा सामग्री तयार गर्ने, पूजाआजा सकिएपछि सफासुग्घर गर्ने र प्रयोग भएको भाँडाबर्तनको थान्कोमन्को लगाउने कार्य गर्ने मूल नाइके जोशीले जानकारी दिए। यस वर्ष भक्तपुर तलेजुमा विनाबलि दसैंको सम्पूर्ण पूजा सकिएको छ। यहाँ दसैंअवधिभर ५४ बोका, ३२ राँगो र ३२ वटा हाँसको बलि दिइन्छ। तर कोरोना भाइरस संक्रमणको कारण तलेजुमा बलिपूजा रोकिएको थियो। मूल नाइके जोशीका अनुसार तलेजुमा दसैंको सप्तमी, अष्टमी र नवमी गरी तीन दिन बलि पूजा हुन्छ। यस वर्ष दसैंको टीका एवं दशमीको दिन हुने तुलजा भवानीको पायो (खड्ग) जात्रासमेत तलेजुभित्र नै सीमिति गरिएको थियो। उक्त जात्रा यसैवर्ष पहिलोपटक तलेजु बाहिर नभएको हो। त्यस्तै दसैंको सप्तमी र दशमीको दिन हुने तुलजायात्रा नै रोकियो। तुलजा भवानी मूल आगमछेंबाट दसैंघर सवारी हुने तुलजायात्रासमेत कोरोना भाइरस संक्रमणको कारण रोकिएको हो। दसैं अवधिभर सर्वसाधारणलाई भक्तपुर तलेजुभित्र प्रवेशमा समेत रोक लगाइएको थियो। यसको लागि भक्तपुर दरबार क्षेत्रस्थित तलेजु प्रवेश गर्ने मुख्यद्वार स्वर्णद्वारमै सिल गरिएको थियो।"
बाबुले गराइदिए छोराको चौरासी पूजा !,"परासी : यहाँ एक पिताले पुत्रको चौरासी पूजा गर्न पाउने सौभाग्य पाएका छन्। नवलपरासी (बर्दघाट सुस्ता पश्चिम) मा एक बुबाले छोराको चौरासी पूजा गरेका हुन्। बाबुले छोराको चौरासी पूजा गरेको दृश्य विरलै देख्न पाइन्छ। सुनवल नगरपालिका१२ हरकट्टाका १०८ वर्षीय केशवराज ज्ञवालीले आफ्ना जेठा छोरा दधिरामको शुक्रबार चौरासी पूजा गराउँदै अरुलाई आशिष पनि दिए। बाबुले छोरोको चौरासी गरेको कहिल्यै नदेखिएको भन्दै स्थानीयवासी अचम्मित भएर पिता ज्ञवालीसँग आशीर्वाद लिइरहेका थिए। चौरासी पूजामा बाबुछोराकै आशीर्वाद लिन पाउनु नौलो भएको स्थानीयवासी राजकुमार श्रेष्ठले बताए। पिता ज्ञवाली अहिले पनि स्वस्थ्य छन्। खेतीपातीमै जीवन बिताएका बुबालाई अहिलेसम्म कुनै औषधि खुवाउनु नपरेको उनका साहिँला छोरा हरिप्रसादले बताए। केशवराजका चार छोरामा ८४ वर्षीय दधिरामसहित ८० वर्षीय ऋषिराम, ७७ वर्षीय हरिप्रसाद र ६३ वर्षीय बाबुराम छन्। छोराको चौरासी गर्न पाउँदा भाग्यमानी ठानेको बताउँदै केशवराजले आशीर्वाद लिन आउने सबैलाई स्वस्थ्य, सुखी र खान पुगोस् भनी आशीर्वाद दिए। आफूले यस्तो दृश्य पहिले नदेखेको तर आफ्ना बुवाले चौरासी पूजा गरिदिँदा निकै खुशी लागेको छोरा दधिरामले बताए। १९७० साउन १६ गते गुल्मीको बलेटक्सारमा जन्मिएका ज्ञवालीका चार छोरा अहिले पनि छन्। उनको अहिले पाँचौँ पुस्ता (खनाति) चलिरहेको छ। उनका खनाति शिवम् दुई वर्ष पूरा भएका छन् जो २०७६ साउनमा जन्मेका हुन्। साहिँला छोरा हरिप्रसादका नाति शिवम् र वृद्ध केशवराजको उमेर ठीक १०० वर्षले फरक छ।"
"दैलेखमा संक्रमणको अवस्था भयावह, कोरोना परीक्षण गराएका शतप्रतिशतमा संक्रमण","दैलेख : दसैं तथा तिहारमा जिल्ला आउनेको आवतजावत र भीडभाड बाक्लिएसँगै दैलेखमा कोरोना भाइरस (कोभिड१९)को संक्रमण समुदायस्तरमा तीब्ररुपमा फैलिन थालेको छ ।पछिल्लो तीन दिनको तथ्यांक हेर्दा संक्रमणको ग्राफ बढ्दो छ । पीसीआर परीक्षणका लागि संकलन गरिएको स्वाबमध्ये शत प्रतिशतमा संक्रमण पुष्टि हुन थालेको छ । गत मंगलबार पीसीआर परीक्षणका लागि संकलन गरिएका स्वाबमध्ये ६० प्रतिशतलाई संक्रमण पुष्टि भएको थियो । यो संख्या बढेर बुधबार ८० प्रतिशतलाई संक्रमण पुष्टि भयो । बिहीबार भने शत प्रतिशतलाई संक्रमण पुष्टि भएको दैलेख अस्पताल पीसीआर प्रयोगशालाका इन्चार्ज शंकर शाहीले जानकारी दिए । बिहीबार १२ जनाको मात्रै स्वाब परीक्षण गरिएको थियो । स्वाब परीक्षण गरिएको १२ जनामै संक्रमण पुष्टि भएको इन्चार्ज शाहीले जानकारी दिए । 'जिल्लामा संक्रमणको जोखिम उच्च छ,' इन्चार्ज शाहीले भने समुदायस्तरमा परीक्षण गर्ने हो भने ७० प्रतिशत नागरिकमा संक्रमण देखिनसक्छ ।' सरकारले कोरोना परीक्षण गर्न शुल्क तोकेपछि परीक्षण गर्नेहरु घटेको शाहीले बताए । कडा ज्वरो आउने, खोकी लाग्ने र स्वास फेर्न गाह्रो भएर अक्सिजन दिनुपर्ने अवस्थाका बिरामी बढ्दै गएको दैलेख अस्पताल स्रोतले जनाएको छ । जिल्ला सदरमुकाममा जनप्रतिनीधि, स्वास्थ्यकर्मी, पत्रकार, सुरक्षाकर्मी, व्यवसायीलाई कोरोना संक्रमण बढि देखिएको छ । स्वास्थ्य सेवा कार्यालय दैलेखका खोप अधिकृत एवं कोभिड१९ फोकल पर्सन थीरप्रसाद रेग्मीले जिल्लामा कोरोना संक्रमणको अवस्था भयावह रहेको भन्दै सजग र सुरक्षित रहन आग्रह गरेका छन् । रेग्मीका अनुसार शुक्रवारसम्म एक हजार तीन सय ५६ जनामा कोरोना संक्रमण पुष्टि भईसकेको छ । ती मध्ये एक हजार दुई सय ४० जना डिस्चार्ज भइसकेका छन् । हाल जिल्लामा संक्रिय संक्रमितको संख्या एक सय १६ जना छ । यता जिल्ला प्रशासन कार्यालय दैलेखले शनिवारसम्म जिल्लाका सम्पूर्ण सरकारी कार्यालय, संस्थान, संघ संस्था र बैंक तथा बित्तिय संस्थाहरुको अत्यावश्यक कार्यवाहेक सम्पूर्ण सार्वजनिक सेवा प्रवाह बन्द गर्न निर्देशन दिएको छ । कर्मचारीहरुमा समेत संक्रमण पुष्टि हुन थालेपछि समुदायस्तरसम्म संक्रमण फैलिनबाट रोक्न सार्वजनिक सेवा बन्द गर्न निर्देशन दिइएको प्रमुख जिल्ला अधिकारी सन्तबहादुर सुनारले बताए । दैलेखका नागरिक समाजले भने समुदायस्तरमा परीक्षणको दायरा बढाउन माग गरेका छन् । सवारी साधनमा झन बढी लापरबाही दैलेखबाट सञ्चालन हुने छोटो तथा लामो दुरीका सवारी साधनमा झन् बढी लापरबाही भइरहेको छ । यातायात व्यवस्था विभागले सार्वजनिक सवारी साधनमा चालक, सहचालक र यात्रुले मास्कसँगै फेस सिल्डको प्रयोग अनिवार्य गरेको छ । विभागले कोभिड१९ को संक्रमण रोकथामका लागि छोटो, मध्यम र लामो गरी सबै दूरीका सवारी साधनमा यस्तो व्यवस्था गरेको हो । सार्वजनिक सवारी साधनमा यात्रा गर्दा स्वास्थ्य तथा जनसंख्या मन्त्रालयबाट जारी भएको स्वास्थ्य सुरक्षासम्बन्धी निर्देशिका तथा मापदण्ड पूर्णरुपमा पालना गर्नुपर्ने व्यवस्था विभागले गरेको छ । तर, दैलेखबाट सञ्चालन हुने सार्वजनिक सवारी साधनमा कुनैपनि मापदण्ड लागु हुन सकेको छैन् । सवारी साधानमा सुरक्षा मापदण्डहरुको पालना भए नभएको बारे अनुगमन समेत हुन सकेको छैन् ।"
"बेनी आउँदै गरेको जीप दुर्घटना : एकको मृत्यु, १० जना घाइते","बेनी : रघुगंगा६ पाखापानीदेखि बेनी आउँदै गरेको ध १ ज ८९६ नम्बरको जीप दुर्घटना हुँदा शुक्रबार एक बालिकाको ज्यान गएको छ । बेनी नगरपालिका८ र ९ को सीमानामा पर्ने रातोपहिरोमा दुर्घटना हुँदा अन्नपूर्ण२ की १० वर्षीया रिया विकको मृत्यु भएको जिल्ला प्रहरी कार्यालय, म्याग्दीले जनाएको छ । घटनास्थलबाट उद्धार गरेर बेनी अस्पतालमा पुर्याउँदा रियालाई चिकित्सकले मृत घोषणा गरेका प्रहरी निरीक्षक डाक्टरप्रसाद चौधरीले बताए । मृतक बालिका दसैंमा मामाघर गएर आफ्नो घर फर्कन बेनीतर्फ आउँदै थिइन् । 'जीपमा ११ जना रहेछन्,' प्रहरी निरीक्षक चौधरीले भने, 'बेहोस अवस्थामा रहेका चालक रघुगंगा६ का ३० वर्षीय नन्दबहादुर छन्त्याललाई पोखरा पठाइएको छ ।' खुट्टा भाँचिएका ४२ वर्षीय दलप्रसाद गौचनलगायत ९ जनाको बेनी अस्पतालमा उपचार भइरहेको छ । जीप सडकदेखि २५ मिटर तल कालीगण्डकी किनारमा खसेको जिल्ला ट्राफिक प्रहरी कार्यालयका प्रमुख मिनबहादुर खड्काले बताए ।"
"सप्तरीमा थप एकजना कोरोना संक्रमितको मृत्यु, मृतकको संख्या २७ पुग्यो","राजविराज : महुली सामुदायिक विकास केन्द्र बकधुवाका संस्थापक अध्यक्ष सप्तरीको अग्नीसाइर कृष्णसवरन गाउँपालिका ५ का ६० वर्षीय गणेशी चौधरीको कोरोनाका कारण मृत्यु भएको छ । कोरोना संक्रमित उनको न्युरो अस्पताल विराटनगरमा उपचारका क्रममा मृत्यु भएको स्वास्थ्य कार्यालय सप्तरीले जनाएको छ । महुली सामुदायिक विकास केन्द्र बकधुवाका संस्थापक अध्यक्षका साथै महुली सामुदायिक लघु वित्त वित्तीय संस्थाका संस्थापक चौधरी हिरावती आधारभूत विधालय बकधुवाका अवकाश प्राप्त शिक्षक थिए । उनीसहित सप्तरीमा हालसम्म २७ जनाको मृत्यु भएको जिल्ला स्वास्थ्य कार्यालय सप्तरीका निमित्त कार्यालय प्रमुख दुनियालाल यादवले बताए । राजविराजस्थित गजेन्द्रनारायण सिंह अस्पतालमा शुक्रबार गरिएको परीक्षणमा ६ जना कोरोना संक्रमित पाइएको निमित्त कार्यालय प्रमुख यादवले जानकारी दिए । यो समेत सप्तरीमा १ हजार ५९५ जना कोरोना संक्रमित भएको यादवले जानकारी दिए । जसमध्ये १ हजार ३८१ जना निको भएका छन् । हाल सप्तरीमा १ सय ८९ जना सक्रिय संक्रमित रहेको र त्यसमध्ये १ सय ६३ जना होम आइसोलेशनमा रहेको स्वास्थ्य कार्यालयले जनाएको छ । अन्य संक्रमितमध्ये १० जना राजविराजस्थित साइकृष्ण मेडिकल कलेज एण्ड हस्पिटलको आइसोलेसन केन्द्रमा, ९ जना कञ्चनरुप नगरपालिकास्थित आइसोलेसन केन्द्रमा र ४ जना खडक नगरपालिकास्थित आइसोलेसन केन्द्रमा रहेका छन् । स्वास्थ्य कार्यालयका अनुसार भिम दल गण, राजविराज कारागार र बोदे बर्साइन नगरपालिकास्थित आइसोलेशन केन्द्रमा ११ जना संक्रमित रहेका छन् ।"
भक्तपुरमा कोरोना संक्रमण र मृत्युदर बढ्यो,भक्तपुर : भक्तपुरमा कोरोना भाइरस सङ्क्रमण र मृत्यु दर दैनिक बढ्दै गइरहेको छ । जिल्लामा शुक्रबार बिहानसम्ममा कोरोना भाइरस सङ्क्रमितको सङ्ख्या पाँच हजार ५०० नाघेको छ । जिल्ला स्वास्थ्य कार्यालय भक्तपुरका अनुसार जिल्लामा तीन हजार १७५ पुरुष र दुई हजार ४२१ महिला गरी कोरोना भाइरस सङ्क्रमितको सङ्ख्या पाँच हजार ५९६ जना पुगेको छ । त्यसै गरी जिल्लामा कोरोना भाइरस सङ्क्रमणका कारण मृत्यु हुनेको सङ्ख्या ६९ पुगेको छ । बुधबार र बिहीबार मात्रै भक्तपुरमा भाइरसकै कारण पाँचजनाको ज्यान गएको छ । छाला र मिर्गौला रोगको बिरामी कैलाली गौरीगङ्गा नगरपालिका४ की २८ वर्षीया महिलाको कोरोना सङ्क्रमणका कारण बिहीबार साँझ भक्तपुर अस्पतालमा उपचारको क्रममा मृत्यु भएको अस्पतालकी मेडिकल सुपरिटेन्डेण्ट डा सुमित्रा गौतमले जानकारी दिनुभयो । कोरोना सङ्क्रमण पुष्टिपछि कात्तिक ३ गते भक्तपुर अस्पताल भर्ना भई उपचार गराइरहेकी महिला र भक्तपुर नगरपालिका१ का ७९ वर्षीय पुरुषको पनि कोरोना सङ्क्रमणका कारण बिहीबार साँझ मृत्यु भएको हो । स्वास्थ्य समस्याका कारण असोज २३ मा भर्ना भएका पुरुषमा कोरोना सङ्क्रमण पुष्टि भइ उपचारकै क्रममा मृत्यु भएको डा गौतमले जानकारी दिए। त्यस्तै कात्तिक ४ गते कोरोना सङ्क्रमण पुष्टि भइ करुणा अस्पताल बुढानीलकण्ठमा उपचाररत मधुमेहका बिरामी भक्तपुर नगरपालिका३ बाराहीस्थानका ५६ वर्षीय पुरुषको पनि बिहीबार नै मृत्यु भएको स्वास्थ्य कार्यालय भक्तपुरका प्रमुख कृष्ण मिजारले जानकारी दिए। भक्तपुरमा कोरोना भाइरस सङ्क्रमणका कारण मृत्यु हुने दर समग्र नेपालको दोब्बर भन्दा बढी रहेको उनले जानकारी दिए। कोरोना सङ्क्रमणबाट नेपालको समग्र मृत्युदर ०६ प्रतिशत रहेको अवस्थामा भक्तपुरमा भने बिहीबारसम्म सङ्क्रमणबाट मृत्यु हुने दर १२३ प्रतिशत रहेको उनको भनाइ छ । त्यसैगरी कोरोना भाइरस सङ्क्रमितको निको हुने दर भने भक्तपुरमा ६७३३ प्रतिशत छ । बिहीबारसम्म दुई हजार ८१ पुरुष र एक हजार ६१८ महिला गरी तीन हजार ६९९ सङ्क्रमित निको भएर घर गएको कार्यालय प्रमुख मिजारले जानकारी दिए। भक्तपुरमा हाल एकहजार ४७ पुरुष र ७८१ महिला गरी एक हजार ८२८ सक्रिय सङ्क्रमित रहेका छन् । सक्रिय सङ्क्रमितमध्ये २२२ पुरुष १३१ महिला गरी ३५३ अस्पताललगायतको आइसोलेसनमा तथा ९७५ पुरुष र ७७२ महिला गरी एक हजार ७४७ अर्थात ८३१९ प्रतिशत होम आइसोलेसनमा रहेको बताए।रासस
यसरी बन्दैछ मुक्तिनाथ जाने फुट ट्रेल (फोटो),"जोमसोम : हिमाली जिल्ला मुस्ताङको पवित्र धार्मिक स्थल मुक्तिनाथ जाने रेलिङसहितको सिँढी बाटो (फुट ट्रेल) निर्माण कार्य अहिले धमाधम अघि बढाईएको छ। फुट ट्रेल निर्माणको विषयलाई लिएर स्थानीय, मुक्तिनाथ मन्दिर संरक्षण व्यवस्थापन समिति, निर्माण कम्पनी र स्थानीय प्रशासनबीच मतभेद हुँदा केही महिना रोकिएको काम अहिले धमाधम काम अघि बढाईएको हो। मुक्तिनाथ पुराङ रानीपौवाबाट सुरु हुने पहिलो मुक्तिनाथद्वारदेखि मन्दिर परिसरसम्मको अन्तिम दोश्रो द्वारसम्म पुग्ने फुट ट्रेल सिँढी बाटो निर्माणका लागि सडक विभाग अन्र्तगतको कालिगण्डकी करिडोरको बेनीजोमसोमकोरला सडक आयोजनाले १ करोड बजेट उपलब्ध गराएको थियो। रानीपौवादेखि मुक्तिनाथ मन्दिरसम्म पुग्ने तीर्थालु हिँड्ने फुट ट्रेल निर्माण गर्न खिङ्गा कन्ट्रक्सन प्रालिले ६९ लाख लागतमा ठेक्का सम्झौता गरेको थियो। गत वैशाखजेठ महिनादेखि फुट ट्रेल निर्माण गरी कार्तिक मसान्तसम्म सम्पन्न गर्नुपर्ने भनिएपनि फुट ट्रेल निर्माणको डिजाईनमा सरोकारवालाबीच सहमती हुन नसक्दा निर्माणको काम प्रभावित बनेको निर्माण कम्पनीले जनाएको छ। निर्माण कम्पनीका अनुसार घुमाउरो फुट ट्रेल निर्माण गर्दा लागत कम लाग्ने भएपनि तीर्थालुको सहजता र स्थानीयवासीको माग र चाहानाअनुसार लागत बढी लाग्ने भएपनि कम्पनीले सोझै फुट ट्रेल निर्माणको काम अघि बढाएको खिङ्गा निर्माण कम्पनीका प्रोपाईटर लाक्पा टसी गुरुङले जानकारी दिए। मुक्तिनाथ मन्दिर जाने फुट ट्रेल घुमाउरो डिजाइनअनुसार ३ सय ३५ मिटर लम्बाई तोकिएपनि सरोकारवालाबीचको पछिल्लो सहमतिपछि पहिलो द्वारबाट दोश्रोसम्म सीधै ३ सय ५ मिटर लम्बाईमा झारिएको हो। वारागुङ मुक्तिक्षेत्र गाउँपालिका१ का वडा प्राविधिक बुद्धि ओलीका अनुसार फुट ट्रेलको काम अहिले ४० प्रतिशत प्रगती भएको र बाँकी काम मंसिर मसान्तसम्ममा सम्पन्न गर्ने लक्ष्य रहेको छ। भारतीय प्रधानमन्त्री नरेन्द्र मोदीले समेत दर्शन गरिसकेको मुस्ताङको प्रसिद्ध धार्मिक स्थल मुक्तिनाथ मन्दिरसम्म पुग्न तीर्थालुलाई निकै सास्ती हुने गथ्र्यो। मुक्तिनाथ जाने फुट ट्रेल निर्माण सम्पन्न भएको खण्डमा मुक्तिनाथ आउजाउ गर्ने तीर्थालु तथा पर्यटकलाई निकै सहज हुने बताइएको छ।"
बेनी एक हप्ता बन्द,"बेनी : म्याग्दीको सदरमुकाम बेनी बजारलाई शुक्रबार रातिदेखि लागू हुने गरी एक हप्ताका लागि बन्द गरिएको छ । लक्षणसहितका कोरोना (भाइरस) संक्रमित भेटिने क्रम बढेपछि जिल्ला प्रशासन कार्यालय, म्याग्दीले कात्तिक २१ गते १२ बजेसम्मका लागि बजार बन्द गरेको हो । कोरोना संक्रमण थप फैलन नदिन बेनी नगरपालिकाको आग्रह र कोभिड१९ संकट व्यवस्थापन केन्द्रको निर्णय अनुसार बजार बन्द गरिएको सीडीओ उमाकान्त अधिकारीले जानकारी दिए । म्याग्दी उद्योग वाणिज्य संघले पनि भिड नियन्त्रण र जोखिम न्युनिकरणका लागि लकडाउन गर्न आग्रह गरेको थियो । बेनी नगरपालिका, वडा कार्यालय, सदरमुकामस्थित बैंक, वित्तीय संस्था र सरकारीबाट प्रदान गरिने सेवा बन्द हुने प्रशासनद्वारा जारी सूचनामा उल्लेख छ । औषधिबाहेकका पसल खेल्नका लागि बिहान ८ देखि १० बजे (दुई घण्टा)को समय तोकिएको छ । सूचनामा उल्लेखित कार्यालय र संस्था खुल्छन् तर सेवा प्रवाह हुँदैन, प्रजिअ अधिकारीले भने, अन्य सरकारी कार्यालय र यातायात सेवामा लकडाउनले असर गर्दैन । पसल, अन्य सरकारी कार्यालय र यातायातका साधन सञ्चालनका क्रममा स्वास्थ्य सुरक्षा मापदण्ड पालनामा कडाई गरिने बेनी नगरकार्यपालिकाका प्रवक्ता रामकृष्ण बराइलीले बताए । अत्यावश्यक कामबाहेक सुरक्षा र जनस्वास्थ्य मापदण्ड पालना नगरी घर बाहिर निस्कन रोक लगाइएको छ । लकडाउनको अवधिमा संक्रमित जिल्लाबाट म्याग्दीमा आवतजावत नगरिदिन समेत प्रशासन र नगरपालिकाले आग्रह गरेका छन् । केही दिनयता जिल्ला सदरमुकाम बेनी बजारका व्यवसायी, सहकारीका कर्मचारी र स्थानीयबासीमा कोरोना (भाइरस) संक्रमण हुने क्रम बढेको छ । सदरमुकाम अवस्थित बेनी नगरपालिका७, ८ र ९ मा शुक्रबार क्रमश वर्ष ५४, ५५ र २१ का तीन जना पुरुषमा कोरोना संक्रमण पुष्टि भएको स्वास्थ्य कार्यालय, म्याग्दीले जनाएको छ । उनीहरु कन्ट्याक्ट टेसिङबाट पहिचान भएका कार्यालयका निमित्त प्रमुख एकनारायण लम्सालले सार्वजनिक गरेको विज्ञप्तिमा उल्लेख छ । स्वास्थ्य अवस्था सामान्य भएका उनीहरु स्थानीय र होम आइसोलेशनमा छन् । कात्तिक १२ गते कन्ट्याक्ट ट्रेसिङमा परेका र आइसोलेशनमा रहेका १८ जनाको स्वाब नमुना संकलन गरेर परीक्षणका लागि पोखरास्थित प्रयोगशालामा पठाइएको थियो । म्याग्दीबाट हालसम्म एक हजार ८५४ वटा स्वाबको नमुना संकलन गरेर परीक्षणका लागि पठाइएकोमा एक हजार ८४४ वटाको नतिजा आएको छ । १० वटाको नतिजा आउन बाँकी छ। म्याग्दीमा कोरोना संक्रमितको संख्या ८९ जना पुगेको छ । ८ जना महिला र ५२ जना पुरुषले कोरोना जितेका छन् । जिल्ला बाहिर गई संक्रमण पुष्टि भएका ६ जनाको औपचारिक र ४ जनाको अनौपचारिक जानकारी प्राप्त भएको स्वास्थ्य कार्यालयले जनाएको छ ।"
मुकेश हत्या प्रकरण : हत्याको ८ दिनपछि अन्त्येष्टि,"वीरगन्ज : पर्सामा नेकपाका दुई गुटबीच भएको झडपमा मारिएका नेकपाका जिल्ला सदस्य मुकेश चौरसीयाको हत्या भएको ८ दिनपछि मात्रै अन्त्येष्टि भएको छ। हत्यामा संलग्नविरुद्ध प्रहरीले जाहेरी लिन नमान्दा चौरसीयाको शव आठ दिनदेखि नारायणी अस्पतालमा राखिएको थियो। बिहीबार सरकारी वकिलको कार्यालय मार्फत जिल्ला प्रहरी कार्यालय पर्सामा हत्यामा संलग्न १२ जनाविरुद्ध जाहेरी दर्ता भएपछि मात्र शुक्रबार मृतकका परिवारले शव बुझेर साँझ अन्त्येष्टि गरिएको हो। मुकेशको गाउँ विन्दवासीनी गाउँपालिकाको बहुअर्वाभाठास्थित शम्शानघाटमा शुक्रबार साँझ उनको अन्त्येष्टि गरिएको हो। मुकेशको शवमा नेकपाका स्थायी कमिटी सदस्य एंव पूर्वमन्त्री मातृका यादवले नेकपाको झण्डा ओढाएर श्रद्धान्जली दिए। मुकेश हत्या प्रकरण : जाहेरीबाट नेताको नाम हटाउन प्रहरीको दबाब, वीरगन्जमा दैनिक प्रदर्शन मुकेश हत्या प्रकरण : आठ दिनपछि सरकारी वकिल कार्यालय मार्फत जाहेरी दर्ता त्यसअघि शुक्रबार दिउँसो नारायणी अस्पतालमा शवको पोष्टमार्टम गरेर त्यहाबाट शव निकालेर मुकेशको घरमा लगेर परिवारजनलाई अन्तिम पटक हेर्न दिइएको थियो । अन्त्येष्टिमा पूर्वमन्त्री यादवका साथै नेकपाका नेता रामचन्द्र झा, प्रदेश २ का सहइन्चार्ज नागेन्द्र चौधरी, जिल्ला इन्चार्ज रामचन्द्र साह, केन्द्रीय सदस्य दिनेश राई, प्रदेश कमिटी सदस्य छोटेलाल यादव, बालगोपाल थापा, वीरगन्ज महानगर अध्यक्ष रहबर अन्सारी लगायतका नेता कार्यकर्ता पनि सहभागी भएका थिए।"
कोरोनाले पोखरामा थप दुई जनाको मृत्यु,"पोखरा : कोरोना भाइरस (कोभिड१९) संक्रमणबाट शुक्रबार पोखरामा २ जनाको मृत्यु भएको छ। प्रदेश स्वास्थ्य निर्देशनालयले २ जनाको मृत्युको पुष्टि गरेको हो। योसँगै गण्डकी प्रदेशमा कोरोनाबाट मृत्यु हुने ७५ भएका छन्। पोखरा महानगरपालिका १५ का ८१ वर्षीय पुरुषको होम आइसोलेसनमै मृत्यु भएको हो। ती वृद्धमा कात्तिक १२ गते कोरोना पुष्टि भएको हो। शुक्रबार बिहान उनको आफ्नै निवासमा मृत्यु भएको हो। स्याङ्जा वालिङ ५ की ७० वर्षीया महिलाको पनि शुक्रबार मृत्यु भएको प्रदेश स्वास्थ्य निर्देशक डा विनोदविन्दु शर्माले सार्वजनिक गरेको विज्ञप्तिमा उल्लेख छ। उनको भने पोखरा स्वास्थ्य विज्ञान प्रतिष्ठानको आईसीयुमा उपचार भइरहेको थियो। उनमा ९ गते कोरोना पुष्टि भएको थियो। ती बिरामीमा निमोनिया लगायत समस्या थिए। गण्डकी प्रदेशमा शुक्रबार बिहानमात्रै ९८ संक्रमित थपिएका छन्। प्रदेशका ७ जिल्लामा ९८ संक्रमित थपिएको स्वास्थ्य निर्देशनालय गण्डकीले जनाएको छ। थपिनेमा कास्कीका ६० जनाछन्। नवलपरासीमा २२, तनहुँमा ८, स्याङ्जामा ३, गोरखा, लमजुङमा २२ र पर्वतमा १ संक्रमित थपिएका छन्। गण्डकीमा यससँगै कुल कोरोना संक्रमितको संख्या ७ हजार १ सय ४५ पुगेको छ। तीमध्ये ४ हजार ६६ जना निको भएका छन् भने ७३ जनाको ज्यान गएको छ।"
शान्ति मिसनमा जाने १८० प्रहरीको बिदाइ,"काठमाडौं : संयुक्त राष्ट्रसङ्घको अनुरोधमा शान्ति स्थापनार्थ फर्मड पुलिस युनिट (एफपियु) को रुपमा सुडानको डारर्फरस्थित युनामिड मिसन १७औँ समूहमा जाने प्रहरीलाई शुक्रबार बिदाइ गरिएको छ। प्रहरी महानिरीक्षक शैलेश थापा क्षेत्रीले प्रहरी प्रधान कार्यालयमा आज आयोजित एक समारोहमा उक्त समूहका नेतृत्वकर्ता प्रहरी उपरीक्षक सुरेन्द्रप्रसाद मैनालीलाई नेपालको राष्ट्रिय झण्डा हस्तान्तरण गरी टोलीको बिदाइ गरे। उक्त मिसनका लागि १८० जना प्रहरी त्यसतर्फ जाने छन्। उनले प्रहरी कर्मचारीलाई कार्य क्षेत्रमा आइपरेको परिस्थितिमा भएको परिवर्तन र गतिशीलतालाई ध्यानमा राखी काम गर्न निर्देशन दिए। संयुक्त राष्ट्रसङ्घीय मिसनमा खटिने प्रहरी कर्मचारी देश र सङ्गठनको प्रतिनिधिको रुपमा रहने उल्लेख गर्दै प्रहरी महानिरीक्षक थापाले भने, विदेशमा रहँदा तपाई व्यक्ति र सङ्गठन मात्र होइन, मुलुकको प्रतिनिधि हो, त्यसैले मर्यादित आचरण, अनुशान र कर्तव्यपरायणबाट विचलित हुनुहुन्न। उनले आवश्यक मापदण्ड अनुसार व्यवसायिकता प्रदर्शन गरी दिएको जिम्मेवारी पूरा गर्न समेत निर्देशन दिए। प्रहरी प्रधान कार्यालय युएन महाशाखाका प्रमुख प्रहरी वरिष्ठ उपरीक्षक वीरेन्द्रकुमार बस्यालले त्यसतर्फ खटी जाने समूहमा एक प्रहरी उपरीक्षक, चार प्रहरी नायब उपरीक्षक, सात प्रहरी निरीक्षक, २४ प्रहरी नायब निरीक्षक, १७ प्रहरी सहायक निरीक्षक, ५५ प्रहरी हबल्दार, ६५ प्रहरी जवान र सात प्रहरी कार्यालय सहयोगी रहेको जानकारी दिए। उनीहरु दुई समूहमा २०७७ कात्तिक १७ र मङ्सिर ११ गते त्यसतर्फ प्रस्थान गर्नेछन्।"
उपत्यकामा थपिए १८ सय ८८ जना कोरोना संक्रमित,काठमाडौं : पछिल्लो २४ घण्टामा काठमाडौं उपत्यकामा १८ सय ८८ जना कोरोना भाइरस (कोभिड१९)का संक्रमित थपिएका छन्। ७८१ महिला र ११०७ पुरुष गरी १८ सय ८८ जनामा संक्रमण देखिएको मन्त्रालय प्रवक्ता डा जागेश्वर गौतमले जानकारी दिए। पछिल्लो २४ घण्टामा नेपालमा ३५ सय १७ जनामा कोरोना भाइरस (कोभिड१९) संक्रमण पुष्टि भएको छ । स्वास्थ्य तथा जनसंख्या मन्त्रालयका अनुसार योसँगै नेपालमा कोरोना संक्रमितको संख्या एक लाख ६८ हजार २३५ पुगेको छ । मन्त्रालयका अनुसार शुक्रबार चार हजार ९६ जना डिस्चार्ज भएका छन् । योसँगै कोरोना जित्नेको संख्या एक लाख २८ हजार ९५८ पुगेको छ । २४ घण्टामा १६ जनाको मृत्यु भएसँगै नेपालमा कोरोनाले मृत्यु हुनेको संख्या ९२० पुगेको छ ।
राउटेले पाउने भए थप २ हजार भत्ता,"दैलेख : लोपोन्मुख फिरन्ते जाती राउटे समुदायले थप २ हजार रुपैयाँ भत्ता पाउने भएका छन् । सुर्खेतको चिङ्गाड गाउँपालिका४ मा बसोबास गर्दै आएका राउटे समुदायको बस्तीमा पुगेका कर्णाली प्रदेशका मुख्यमन्त्री महेन्द्रबहादुर शाहीले राउटे समुदायका नागरिकहरुलाई मासिक २ हजार रुपैयाँ भत्ता प्रदान गर्ने घोषणा गरेका हुन् । सामाजिक विकास मन्त्री दल रावल, भूमि व्यवस्था, कृषि तथा सहकारी मन्त्री बिमला केसी, गुराँस गाउँपालिकाका अध्यक्ष खेमराम ओली सहित बस्तीमा पुगेका मुख्यमन्त्री शाहीले यस्तो घोषणा गरेका हुन् । कर्णालीका गहनाको रुपमा रहेको राउटे समुदायका नागरिकहरुले संघीय सरकार मार्फत लोपोन्मुख जातीअन्तरगर्त मासिक ३ हजार रुपैयाँ सामाजिक सुरक्षा भत्ता पाउँछन् । राउटे समुदायका नागरिकलाई संघीय सरकारले प्रदान गर्र्दै आएको ३ हजारसँगै कर्णाली प्रदेश सरकारमार्फत थप २ हजार रुपैयाँ भत्ता प्रदान गर्न लागिएको हो । अबदेखि राउटेले मासिक रुपमा पाँच हजार रुपैयाँका दरले भत्ता पाउनेछन् । मुख्यमन्त्री शाहीले प्रदेश सरकारले दिने थप २ हजार भत्ता मदिरा सेवनमा खर्च नगर्न राउटे समुदायलाई आग्रह गरेका छन् । 'सरकारले दिने भत्ता कपडा किन्न र पोषणयुक्त खाना किन्न मात्रै खर्च गर्नुहोस्,' मुख्यमन्त्री शाहीले भने । मुख्यमन्त्री शाहीले राउटे समुदायका नागरिकहरु बिरामी पर्दा प्रदेश सरकारले निशुल्क उपचार गर्ने समेत घोषणा गरेका छन् । 'समुदायमा स्वास्थ्यकर्मी खटाउँछौं, तपाईहरु एकै ठाउँमा बसे प्रदेश सरकारले घर बनाइदिन्छ, एकै ठाउँमा बसेर काठका सामग्री निर्माण गर्नुहोस्,' मुख्यमन्त्री शाहीले भने । मुख्यमन्त्री शाहीले समुदायका नागरिकहरुलाई पढाईमा ध्यान दिन आग्रह गरेका छन् । मुख्यमन्त्री शाहीले अघिल्लो वर्ष राउटे समुदायले बृक्षारोपण गरेको क्षेत्रलाई राउटे बाटिका बनाउने प्रतिबद्धता समेत व्यक्त गरेका छन् । नेपाली नागरिकता लिन आग्रह फिरन्ते रुपमा जीवनयापन गर्दै आएका राउटे समुदायका व्यक्तिलाई गुराँस गाउँपालिकाले २०७५ असार ३० गते स्थायी ठेगाना भएको परिचयपत्र प्रदान गरिसकेको छ । दैलेखको गुराँस गाउँपालिकाले उनीहरुलाई आफ्नै स्थायी नागरिक बनाउने गरि परिचयपत्र दिएको हो । त्यसबेला राउटेको नाम, थर, जन्ममिति र ठेगाना गुराँस गाउँपालिका भएको परिचयपत्र प्रदान गरिएको हो । स्थायी परिचयपत्र पाएका राउटेहरु समुदायलाई नागरिकता लिन स्थानीय, प्रदेश र संघीय सरकारले आग्रह गर्दै आएको छ । तर, उनिहरुले अस्विकार गर्दै आएका छन् । राउटे समुदायमा पुगेका कर्णालीका मुख्यमन्त्री शाहीले उनिहरुलाई नागरिकता लिन आग्रह गरे । समुदायमा एइआइएन लक्जेम्वर्गको आर्थीक सहयोगमा सोसेक दैलेख मार्फत राउटे परियोजना सञ्चालित छ । परियोजना मार्फत तीन जना कर्मचारी खटिईएका छन् । एक जना अहेव र दुई जना जोडी शिक्षक समुदायमा कार्यरत छन् । अहेवले राउटे नागरिकहरुको स्वास्थ्यउपचार र अन्य दुईजनाको जोडी शिक्षकले राउटे नागरिकको आनीवानीमा परिवर्तन, पोषण, बाल संरक्षण र शिक्षाका लागि अनौपचारिक कक्षा संचालन गरिरहेको संस्थाका संस्थापक अध्यक्ष हीरासिंह थापाले जनाए ।"
गाली बेइज्जती गर्नेलाई साइबर मुद्दा,काठमाडौं : सामाजिक सञ्जालमार्फत पशुपति क्षेत्र विकास कोषका कोषाध्यक्ष डा मिलनकुमार थापाको गालीबेइज्जती हुने सामग्री पोष्ट गरेका केदारमान भण्डारीलाई साइबर अपराधको मुद्दा लगाउने तयारी प्रहरीले गरेको छ। गुह्येश्वरी मन्दिरको गर्भगृहमा रहेको सुनको अष्टदल र भैरवको मूर्तिबाट दुई किलो सुन कम भएको विषयको समाचार सार्वजनिक गराएको भन्दै पशुपतिनाथका पालोवाला भण्डारीसमेत रहेका केदारमानले यही कात्तिक २ गते सामाजिक सञ्जालमा कोषाध्यक्ष डा थापाको तस्बीरमा कालो पोती काटेर गाली बेइज्जतीको शब्दसहित पोष्ट गरेका थिए। कोषाध्यक्ष डा थापाले कात्तिक ४ गते महानगरीय प्रहरी परिसर काठमाडौँमा भण्डारीले साइबर अपराधसहित आफ्नो गाली बेइज्जती भएको भन्दै उजुरी दर्ता गरेका थिए। उजुरी दर्ता भएपछि परिसरले कात्तिक १२ गते भण्डारीलाई गुह्येश्वरी मन्दिर परिसरबाट पक्राउ गरेको थियो। भण्डारीलाई साइबर अपराधमा कात्तिक १६ गते अदालत पेश गर्ने तयारी भएको परिसरका प्रवक्ता सोमेन्द्रसिंह राठौरले जानकारी दिए।
देहरादून घटनाप्रति सरकार गम्भीर छ : परराष्ट्र मन्त्रालय,"काठमाडौं : सरकारले भारत उत्तराखण्डको देहरादूनस्थित एक विद्यालयका विद्यार्थीमाथि भएको घटनाप्रति गम्भीर भएको बताउँदै नयाँदिल्लीस्थित नेपाली राजदूतावासमार्फत घटनाको सत्यतथ्यबारे जानकारी लिएको जनाएको छ। नेपाली सञ्चारमाध्यममा सार्वजनिक भएजस्तो घटना नभएको र १० नेपाली विद्यार्थीमाथि मात्र कुटपिट भएको बताउँदै परराष्ट्र मन्त्रालयका प्रवक्ता सेवा लम्सालले घर फर्कन चाहनेलाई अनुमति दिन विद्यालय प्रशासन तयार रहेको जानकारी दिए। देहरादून घटनाबारे राससलाई प्रतिक्रिया दिँदै प्रवक्ता लम्सालले भने, उत्तराखण्ड बालअधिकार आयोगका अध्यक्षलगायत पदाधिकारीको उपस्थितिमा छलफल भएको तथा घटनाप्रति दुःख व्यक्त गर्दै विद्यालय प्रशासनले क्षमायाचना गर्नाका साथै भविष्यमा यस्ता घटना नहुने प्रतिबद्धता व्यक्त गरेको छ। नयाँदिल्लीस्थित दूतावासका काउन्सलेर प्रकाश अधिकारी हाल नेपालमा रहेकाले पीडित र अन्य विद्यार्थीका अभिभावकसँग उनले छलफल गरेको जानकारी दिँदै प्रवक्ता लम्सालले अभिभावकको चाहनानुसार सहजकर्ताको भूमिका निर्वाह गर्न मन्त्रालय तत्पर रहेको बताए। उनले सम्बन्धित निकायसँग दूतावास र परराष्ट्र मन्त्रालयले निकट सम्पर्कमा रहेर समन्वय गरिरहेको जानकारी दिए।"
संरक्षित जैविक मार्गमा प्रदेश राजधानी,"बुटवल : लुम्बिनी प्रदेशको राजधानी तोकिएको देउखुरी क्षेत्र जैविक मार्ग र साँघुरो घाँटी (बोटल नेक) भएको स्थानमा परेपछि वातावरण विज्ञले चिन्ता व्यक्त गरेका छन् । संघीय सरकारले संरक्षित क्षेत्र तोक्दै करोडौं रकम खर्चिएको क्षेत्रमै प्रदेश सभाले प्रदेशको स्थायी राजधानी तोकेको हो । यो क्षेत्रलाई पर्यावरणीय रुपमा दाउरा झिक्न समेत प्रतिवन्ध लगाइएको क्षेत्र मानिन्छ । लुम्बिनी प्रदेशमा दाङको भालुवाङलमही क्षेत्र, पाल्पाको तिनाउ (दोभान) क्षेत्र र बाँकेको महादेवपुरी साँघुरा घाटी भएका जैविक मार्ग हुन् । वनजंगल अतिक्रमण भएर साघुरिएको क्षेत्रलाई साँघुरा घाटी बोटल नेक भनिन्छ । यसको संरक्षणका लागि नेपालमा १९ वर्ष अघिदेखि काम हुदै आएको छ । यसै कार्यक्रममा करोडौं रकम खर्च भएको छ । लुम्बिनी प्रदेशको राजधानी तोकिएको क्षेत्र समेत त्यही प्रतिबन्धित क्षेत्र हो । यद्यपि सरकारले वन क्षेत्र नभई बस्ती भएकै स्थानमा पूर्वाधार निर्माण गर्ने जनाएको छ । विश्व बन्यजन्तु कोषसँगको सहकार्यमा यो कार्यक्रम चरिरहेको छ । जसलाई तराई भूपरिधि (ताल) कार्यक्रम भनिन्छ । तराई भूपरिधि कार्यक्रमका निर्देशक भरत गोतामेले संघीय सरकारले रणनीति बनाएर यस्ता क्षेत्रको संरक्षणमा काम गरिरहेको बताए । ताल कार्यक्रमले वन संरक्षण, प्रजाति संरक्षण र बनसंग आश्रित रहने परिवारलाई जीविको पार्जनमा टेवा पुराउने काम गर्छ । वनसँग आश्रित परिवारलाई अन्य आर्थिक उपार्जनमा जोडेर वनमाथिको निर्भरता घटाउने गरिएको गोतमेले बताए । 'वन्यजन्तु र मानिसबीच अन्र्तक्रिया बढी हुने स्थानमा वनमाथिको परनिर्भरता घटाउने काम भइरहेको छ, उनले भने, दाङ भालुवाङ क्षेत्रमा पनि यो कार्यक्रम छ ।' प्रदेशको राजधानी तोकिएकै क्षेत्र दाङको राप्ती, गढवा गाउँपालिकामा यो कार्यक्रम कार्यान्वयनमा रहेको छ । सरकारले सन् २००१ देखि यो क्षेत्रको संरक्षण थालेको हो । साँघुरो घाटी संरक्षण गरी वन्यजन्तुको वारपारमा सहजता ल्याउने योजना रहेको छ । वन तथा वातावरण मन्त्रालयमार्फत यस्ता क्षेत्र संरक्षणको रणनीति नै बनाइएको छ । अहिले सन् २०१५ देखि २०२५ सम्मका लागि बनाइएको रणनीति कार्यान्वयनमा रहेको छ । यी क्षेत्रमा दर्जनौं सामुदायिक बन रहेका छन् । अहिले सो क्षेत्रमा हरियो बन कार्यक्रम कार्यान्वयनमा रहेको छ । १ करोड ८० लाख अमेरिकी डलर अर्थात २ अर्ब १० करोड ८९ लाख रुपैयाँको यो कार्यक्रम सन् २०१६ मा शुरु भएको हो भने सन् २०२१ मा सकिनेछ । यो बजेट अन्तर्गतको २० प्रतिशत रकम तराई भू परिधि कार्यक्रमा खर्च हुनेछ । यो रकम भनेको ४२ करोड १७ लाख रहेको छ । यो बाहेक सन् २०२५ सम्मको रणनीति कार्यान्वयनमा थप बजेट समेत खर्च भइरहेको छ । करोडौं रकम खर्चेर संरक्षण भइरहेको जैविक मार्गको जंगल राजधानीको पूर्वाधार बनाउँदा मासिने हो कि भन्ने चिन्ता वातावरण विज्ञको छ । वातावरण अध्येता युवराज कंडेलले भालुवाङदेउखुरी क्षेत्र प्रागऐतिहासिक पर्यवारणीय क्षेत्र भएकाले राजधानीका नाममा नास गर्न नहुने बताउछन् । 'डुडुवा पहाड र देउखुरी क्षेत्र वर्यावरणका हिसावले अति संवेदनशील क्षेत्र हो, यहाँको बुट्यान मास्दा ठूलो नोक्सानी बेहोर्नुपर्छ, उनले भने, राप्ती उपत्यका हुँदै चरा वारपार गर्ने भएकाले यसलाई चराको स्वर्ग समेत भनिन्छ ।' भालुवाङदेखि लमहीसम्मको उत्तरी क्षेत्रमा परम्परादेखि बाघ, हात्ती, गैडाजस्ता जनावरहरु ओहोरदोहोर गर्थे । पछि बस्ती बस्दा वन मासिएर साँघुरो घाँटी बनेको छ । त्यही घाँटीबाट जनावरहरु ओहोरदोहोर गर्दा मानिससँग मुडभेड हुने गर्छ । १४ वर्षअघि जंगली हात्ती भालुवाङ आइ क्षति पुर्याएको थियो । सो मुडभेड रोक्न र घाँटीलाई संरक्षण गरी घना जंगल बनाउन तराई भूपरिधि कार्यक्रमले काम गरिरहेको छ । पर्यावरणीय दीगो विकास तथा अनुसन्धान केन्द्र दाङका वातावरणविज्ञ डिल्लीबहादुर रावतले बस्ती क्षेत्रमै राजधानी बनाए मात्रै वन क्षेत्र जोगिने बताउँछन् । 'अहिले राजमार्गको उत्तरतर्फ धेरै माथिसम्म बस्ती बसेको छ । राजधानी बस्ती क्षेत्रमै बनाउँदा जंगल संरक्षण हुनसक्छ ।' मुख्यमन्त्री शंकर पोखरेलले पनि राजधानीले जैविक मार्ग नमासिने भन्दै बस्ती क्षेत्रमै पूर्वाधार बन्ने जनाएका छन् । तर आधुनिक सहरको परिकल्पना गरिएको भालुवाङ क्षेत्रमा ठूला पूर्वाधार बनाउदा जैविक मार्ग झन साघुरिने हो कि भन्ने चिन्ता वातावरणविद्को छ । अनुसन्धान केन्द्रका विज्ञ रावतले भालुवाङदेखि २ किलोमिटर उत्तरमा रहेको शसस्त्र प्रहरी भने जैविक मार्गमै बसेको बताए । 'त्यो ६० विगाहा क्षेत्रफलबाट सशस्त्रलाई हटाउँदै जैविक मार्ग संरक्षण गर्नुपर्छ,'उनले भने । प्रदेश पूर्वाधार विकास प्राधिकरणले राजधानी तोकिएको स्थानमा गुरुयोजना बनाउने छ । प्राधिकरणका प्रमुख कार्यकारी अधिकृत ध्रुव मजगैयाले डिपिआर निर्माणकै क्रममा सबै क्षेत्रको अध्ययन हुने बताउँछन । 'डिपिआर बन्न अझै ६ महिना लाग्छ, त्यतिबेला नै कहाँ कसरी संरचना बन्छ भन्ने जानकारी हुन्छ, 'उनले भने । दाङ र अर्घाखाँचीमा पर्ने राप्ती उपत्यकामा राजधानी तोकिएको छ । अर्घाखाँचीतर्फ पुरै धेरै वन क्षेत्र हो । वस्ती नभएको स्थान राप्ती तटमा मात्रै निकाल्न सकिने स्थानीय बताउँछन् । पर्यावरणीय क्षेत्रको ख्याल नगरी राजधानी तोकिएकाले सुदुरपश्चिमको गोदावरीजस्तै अन्योलमा रहने चिन्ता समेत छ । गोदावरी पनि जैविक क्षेत्र हो ।"
ट्याक्टरबाट खसेर बालकको मृत्यु,बैतडी : बैतडीमा ट्याक्टरबाट खसेर एक बालकको मृत्यु भएको छ । मेलौली नगरपालिका८ बस्ने ५ वर्षीय आयुष विष्टको ट्याक्टरबाट खसेर मृत्यु भएको प्रहरीले जनाएको छ । मेलौलीको रायल्डबाट मेलौली आउने क्रममा बिहीबार साँझ साढेसात बजेतिर ट्याक्टरबाट खसेका बालकको घटनास्थलमै ज्यान गएको प्रहरीले जनाएको छ । हराडाखान भन्ने स्थानमा आफ्नै हजुरआमाको काखमा बसीरहेका बालक एक्कासी ट्याक्टरबाट खसेको बताइएको छ । से १ त ८५७ नम्बरको ट्याक्टरबाट बालक खसेका थिए । घटनापछि ट्याक्टर र चालक दीपक लुहारलाई प्रहरीले नियन्त्रणमा लिएको छ । मृतक बालकको शव पोष्टमार्टमका लागि जिल्ला अस्पातलमा राखिएको जिल्ला प्रहरी कार्यालयका प्रवक्ता प्रहरी निरीक्षक जनकसिंह धामीले जानकारी दिए ।
बिचौलियाको कब्जामा यातायात कार्यालय : पाँच सय स्मार्ट लाइसेन्स धान खेतमा भेटियो !,"जनकपुरधाम : यातायात व्यवस्था कार्यालय जनकपुरमा रहेको स्मार्ट सवारी चालक अनुमति पत्र (लाइसेन्स) कर्मचारीले बिचौलियासँग सेटिङ्ग मिलाएर धान खेतमा पुयाएको रहस्य सार्वजनिक भएको छ । यातायात व्यवस्था विभागबाट जारी गरिएको स्मार्ट लाइसेन्स कार्यालय नजिककैको धान खेतमा भेटिएपछि कर्मचारीको गोरख धन्दाको पर्दाफास भएको हो । धान काट्न खेत पुगेका स्थानीयले खेतमा लाइसेन्स फेला पारेका थिए । उनीहरुले लाइसेन्स संकलन गरेर कार्यालयलाई जिम्मा लगाएका छन् । जनकपुरको यातायात कार्यालय दलालको कब्जामा छ । प्रदेश सरकार मातहतमा रहेको कार्यालयमा सरुवा भएर आउने कर्मचारीले नेतालाई रकम बुझाएर आउने गर्छ । बिचौलीसँग कर्मचारीले सेटिङ मिलाएर एउटा लाइसेन्स कम्तिमा २० हजार रुपैयाँ लिएर बिक्री गर्ने गरेका छन् । कर्मचारीको स्वाःर्थका कारण सेवाग्राहीको लाइसेन्स धान खेतमा पुग्यो, श्रोतले भन्यो, यातायात विभागले स्मार्ट लाइसेन्स प्रिन्ट गरेर पठाउँछ । तर, कार्यालय पुग्ने सेवाग्राहीको हातमा त्यो लाइसेन्स बर्सौंसम्म पुग्दैंन । कर्मचारीले बिचौलियासँग मिलेर लाइसेन्स लुकाएर दाम कमाउने गरेको श्रोतले बतायो । कमिसन खान पल्केका कर्मचारीले कार्यालयमा विचौलीयालाई सिधा प्रवेश गराउने गरेका छन् । जनकपुरको यातायात कार्यालय विचौलियाले चलाउँछन्, एक कर्मचारीले भने,कर्मचारीले नै बिचौलिया परिचालन गरेको छ । कर्मचारीले सेवाग्राहीलाई लाइसेन्स दिदैंन । बिचौलिया मार्फत लुकाएर राख्छन् । बाध्य भएर सेवाग्राही दलालको सहारामा पुग्छन् । अनि दलालले सेवाग्रहीसंग रकम लिएर लाइसेन्स जस्ता सेवा दिएर आफ्नै कोठाबाट यातायात कार्यालय संचालन गर्छ । जहाँ लाइसेन्स किन्न पाइन्छ दिनभरी उठेको कमिसन साँझ भएपछि कर्मचारी र बिचौलिया मिलेर बाँड्छन् ।बैमान कर्मचारीको हर्ककै परिणाम हो कार्यालयमा हुनु पर्ने लाइसेन्स धान खेतमा भेटिनु, उनले भने । धान खेतमा लाइसेन्स भेटिएपछि घटना छानविनका लागि भौतिक पूर्वाधार मन्त्रालय प्रदेश२ ले टोली गठन गर्न लागेको छ । धान खेतमा लाइसेन्स भेटिनु चिन्ताको बिषय हो,भौतिक पूर्वधार विकास मन्त्री जितेन्द्र सोनलले अन्नपूर्ण पोस्ट्संग भने,जति सुकै ठूलो मान्छे यसमा सहभागि भएपनि कारवाही गछौं । यातायात कार्यालय जनकपुर बिचौलियाले चलाइरहेको छ नि ? अन्नपूर्णको प्रश्नमा मन्त्री सोनलले भने, पहिला छानविन त गर्नु दिनुस् । कार्यालयमा हुने अनियमिततामाथि मन्त्रालयले नजर राखेको छ । कर्मचारीको गैर जिम्मेवारीले कार्यालयमा भद्रगोलताको स्थिती सिर्जना भयो । अनियमितता गर्ने कर्मचारीलाई छानविन गरेर कारवाही गर्छौं । कार्यालयलाई चुस्तदुरुत बनाउँछौं ।"
अनियन्त्रित मदिरा सेवनले बढ्यो अपराध,"बैतडी घटना १ : यही कात्तिक ९ गते मदिरा सेवन गरेका दुईजनाले कुटपिट गर्दा पञ्चेश्वर गाउँपालिका ३ का ३२ वर्षीय कमलबहादुर साउदको ज्यान गयो। स्थानीय वीरेन्द्र चन्द र ज्ञानेन्द्र चन्दले मदिरा सेवन गरेर साउदमाथि कुटपिट गर्दा उनको उपचारका लागि अस्पताल लैजाँदै गर्दा बाटोमै मृत्यु भएको हो। कुटपिटको आरोप लागेका दुवै जना अहिले प्रहरी हिरासतमा छन्। घटना २ : विजया दशमीको राती सिगास गाउँपालिका ६ मा दुई समुदायका मानिसबाट मदिरा सेवन गरेर कुटाकुट भएपछि अहिले सो ठाउँ अशान्त बनेको छ। रोकाया र दलित समुदायका मानिसबीच मदिरा सेवनपछि भएको विवादले उग्र रुप लिएपछि केही मानिस घाइते समेत भएका छन्। वडा सचिव नयनसिंह रोकायालाई मदिरा सेवन गरेका मानिस बोलाएर कुटपिट गरेको आरोप समेत लागेको छ। घटना ३ : विजया दशमीकै दिन पाटन नगरपालिका १ मा दुई वटा छुट्टाछुट्टै झडप भए। पछि स्थानीयहरुले गाउँमै घटना मिलाएर मदिरा नियन्त्रण समिति समेत गठन भएको छ। यी पछिल्लो समय मदिराका कारणले बैतडीका ग्रामीण क्षेत्रमा भएका घटनाका उदाहरण मात्रै हुन्। यी बाहेक प्रहरीमा नपुगेका र जानकारीमा नआएका दर्जनौ घटनाहरु हुन सक्छन्। मदिराका कारण कुनै न कुनै रुपमा ग्रामीण क्षेत्र अशान्त बनीरहेको छ। अहिले गाउँघरमा मदिरा सेवन गरेका धेरै मान्छे भेटिन्छन्। धेरै जसो बेरोजगार युवाहरु यसको कुलतमा फसेका छन्। यसले गाउँघर जताततै अशान्ति फैलिएको छ, दशरथचन्द नगरपालिका १ का पुष्करराज भट्टले भने, गाउँमा हुने अवैध मदिराको कारोबारले समस्या निम्त्याएको छ। यसले गर्दा महिला तथा बालबालिकाहरुमाथि हुने हिंसा पनि बढेको छ। यो महिना दसैँको समयमा मात्रै प्रहरीमा मदिरा सेवनका कारण कुटपिट भएका सात वटा उजुरी दर्ता भएका छन्। तर पछिल्लो समयमा मदिराका कारण हुने झगडा बढ्दै गईरहेको जिल्ला प्रहरी कार्यालयका प्रवक्ता प्रहरी निरीक्षक जनकसिंह धामीले बताए। उनले भने पछिल्लो समयमा मदिराका कारण हुने झगडामा वृद्धि भएको पाइएको छ। कोरोना कहरका कारण धेरैजसो युवाहरु रोजगारी गुमाएर जिल्ला फर्केपछि आपराधिक घटना पनि बढ्दै गएको प्रहरीले बताएको छ। रोजगारी नहुँदा युवाहरु आपराधिक क्रियाकलापमा संलग्न हुन सक्ने सम्भावना बढ्दै गएको जिल्ला प्रहरी कार्यालयका प्रमुख प्रहरी नायव उपरीक्षक नारायणप्रसाद अधिकारीले बताए। अहिले धेरै युवाहरु गाउँमै बेरोजगार बसेका छन्। यसले गर्दा उनीहरुमा वितृष्णा र नैराश्यता बढ्दै गएको छ, उनले भने, मदिरा सेवन लगायतका कार्यहरुमा उनीहरुको संलग्नता बढेको पाइन्छ। यसले अपराधका घटना बढ्दै गएका छन्। कोरोना महामारीका कारण बैतडीमा मात्रै १२ हजार बढी नागरिक रोजगारी गुमाएर स्वदेश फर्किएका छन्। उनीहरू बेरोजगार बस्न बाध्य भएका छन्। गाउँमा विभिन्न खालका आपराधिक घटना बढ्दै गएपछि प्रहरीले हरेक गाउँमा गस्ती बढाएको जनाएको छ। जिल्लाका सबै प्रहरी चौकीबाट गस्ती बढाइएको जिल्ला प्रहरी कार्यालयका प्रवक्ता प्रहरी निरीक्षक जनकसिंह धामीले बताए।"

शीर्षक,विवरण
गाँजा खान नदिएको झोकमा हत्या !,झापा : आफैंले किनेर ल्याइदिएको गाँजा खान नदिएको झोकमा झापाको कनकाई नगरपालिका३ एकान्त टोलका २२ वर्षीय युवक अभिषेक चौधरीको हत्या आरोपमा प्रहरीले उनकै साथीलाई पक्राउ गरेको छ। इलाका प्रहरी कार्यालय विर्तामोडले बिहीबार बिहान पत्रकार सम्मेलन गर्दै हत्यामा संलग्न भएका सोही नगरपालिका ७ का २२ वर्षीय टल्के भनिने रविन राजवंशीलाई सार्वजनिक गरेको हो। चौधरीको शव बुधबार बिहान ६ बजे कनकाई नगरपालिका३ एकान्त टोल नजिकै सुरुङ्गा खोलाको बाँसघारीमा फेला परेको थियो। चौधरीलाई टल्के भनिने रविनले बन्चरोले हानेर मारेको प्रहरी अनुसन्धानबाट खुलेको छ। पक्राउ परेका टल्केले अभिषेक चौधरीको हत्या आफैले गरेको स्वीकार गरिसकेपछि प्रहरीले पत्रकार सम्मेलन मार्पत हत्यारालाई सार्वजनिक गरेको हो। मङ्गलबार राति अभिषेक र टल्केबीच भेट भएको थियो। अभिषेकले चौधरीलाई १ सय रुपैयाँको गाँजा किन्न पठाएको र गाँजा ल्याएपछि टल्केले पनि गाँजा खान मागेको थियो। गाँजा दिन्न भनेपछि उनले घरबाट बन्चरो ल्याएर प्रहार गरेको इलाका प्रहरी कार्यालय विर्तामोडका प्रहरी प्रमुख मुकुन्द रिजालले जानकारी दिए। रिजालले भने उनीहरुले सुरुमा मिलेर खानुपर्छ भन्दै लिन पठाएको तर ल्याएपछि दिन्न के गर्छस् भनेपछि विवाद सुरु भएको बुझिएको छ। टल्के भनिने रविन घरबाट धारिलो हतियार लिने सुरले विवाद भएको ठाउँ बाट हिँडेका थिए। उनी हिँडेपछि अभिषेकसँगै अन्य साथीहरु पनि विवाद भएकै ठाउँमा बसेर लागुऔषध बनाइरहेका बेला चौधरीलाई रविनले पछाडिबाट बन्चरो हानेर मारेको अनुसन्धानका क्रममा प्रहरी समक्ष बताएका छन्। घटनाको सूचना प्राप्त हुनासाथ विर्तामोड प्रहरीले एकै दिनमा हत्यामा संलग्नलाई पक्राउ गरेको थियो। घटनास्थलमा फेला परेका विभिन्न प्रमाणका आधारमा टल्के पक्राउ परेका हुन। उनीविरुद्ध कर्तव्य ज्यान मुद्दा लाग्ने इलाका प्रमुख रिजालले बताए।
प्रदेश १ मा अहिलेसम्मकै धेरै ६५४ मा कोरोना पुष्टि : संक्रमितको संख्या १२ हजार नाघ्यो,"विराटनगर : पछिल्लो २४ घण्टाभित्र प्रदेश १ मा अहिलेसम्मकै धेरै ६ सय ५४ जना कोरोना भाइरसका नयाँ संक्रमित थपिएका छन्। दैनिक संक्रमण संख्यामा यो अहिलेसम्मकै उच्च हो। एक हजार छ सय ४६ जनाको पीसीआर गर्दा दुई सय ४१ म्हिला र चार सय १३ पुरुषको रिपोर्ट पोजिटिभ आएको सामाजिक विकास मन्त्रालयले जनाएको छ। नौ सय ९२ जनाको रिपोर्ट नेगेटिभ आएको छ। नयाँ थपिएका संक्रमितमा सबैभन्दा बढी मोरङका तीन सय २६ जना छन्। मोरङबाहेक सुनसरीमा दुई सय नौ, झापामा ७४, संखुवासभामा नौ, उदयपुरमा चार, भोजपुर, तेहथुम, इलाम र ताप्लेजुङमा दुईदुई र प्रदेश १ बाहिरका २४ जनामा संक्रमण देखिएको छ। मन्त्रालयका अनुसार विराटनगरमा नयाँ दुई सय २५ जना संक्रमित थपिए। संक्रमण देखिएकामा एक सय महिला र एक सय २५ पुरुष छन्। प्रदेश १ मा कोरोना संक्रमितको संख्या १२ हजार नाघेको छ। हालसम्म एक लाख ४२ हजार पाँच सय २३ जनाको पीसीआर परीक्षण हुँदा संक्रमित संख्या १२ हजार दुई सय ६९ पुगेको हो। मन्त्रालयका अनुसार परीक्षण गरिएकामध्ये एक लाख ३० हजार दुई सय ५४ जनाको रिपोर्ट नेगेटिभ आएको छ। प्रदेश १ मा संक्रमण पुष्टि भएर उपचाररत रहेका तीन सय २६ जना कोरोना मुक्त हुँदै बिहीबार डिस्चार्ज भएका छन्। होम आइसोलेसनबाट तीन सय चार, कोशी अस्पताल कोभिड१९ उपचार केन्द्रबाट १२, मोरङको कोभिड१९ अस्पताल गोठगाउँबाट नौ र झापाको मेची अस्पतालबाट एक जना डिस्चार्ज भएका हुन्। हालसम्म डिस्चार्ज हुनेको संख्या पाँच हजार तीन सय ३९ पुगेको मन्त्रालयले जनाएको छ।"
आजै बेलुका मन्त्रिपरिषद् बैठक,काठमाडौं : प्रधानमन्त्री केपी ओलीले मन्त्रिमण्डल पुनर्गठन गरेपछि पहिलो मन्त्रिपरिषद् बैठक बिहीबार साँझ बस्ने भएको छ । प्रधानमन्त्री ओलीले साँझ ५ बजे प्रधानमन्त्री निवास बालुवाटारमा बैठक बोलाएका छन्। प्रधानमन्त्री ओलीले बुधबार साँझ मन्त्रिपरिषद् हेरफेर गरेका थिए। हेरफेरमा तीनजना नयाँ मन्त्रीहरू थपिएका थिए भने दुईजनाको जिम्मेवारी परिवर्तन गरिएको थियो।
ट्वीटरले ह्वाइटहाउस प्रेस सेक्रेटरीको एकाउन्ट बन्द गरिदियो !,"वासिङटन : अमेरिकी राष्ट्रपति कार्यालय ह्वाइट हाउसकी प्रेस सेक्रेटरी क्याले म्याकएननीको ट्वीटर एकाउन्ट ट्वीटरले बन्द गरिदिएको छ । डेमोक्रेट्सको तर्फबाट राष्ट्रपति पदका उम्मेदवार जो बाइडेनका छोरामाथि भ्रष्टाचार आरोपको समाचार शेयर गरेपछि उनको ट्वीटर एकाउन्ट ट्वीटरले लक गरिदिएको हो । राष्ट्रपति डोनल्ड ट्रम्प्ले यसबारे बताएका हुन् । न्युयोर्क पोस्टमा प्रकाशित जो बाइडेनका छोरा हन्टर बाइडेनको भ्रष्टाचार सम्बन्धी समाचार म्याकएननीले शेयर गरेपछि ट्वीटर बन्द गरिएको दावी गरिएको हो । ह्वाइट हाउसकी प्रेर सेक्रेटरी क्यालेले डेमोक्रेट्सलाई मन नपर्ने समाचार शेयर गरेपछि ट्वीटरले उनको एकाउन्ट बन्द गरेको छ, ट्रम्पको अभियानबाट ट्वीट गरिएको छ । उनीहरुले उनको एकाउन्ट बन्द गरिदिए, उनी ह्वाइट हाउसको प्रेस सेक्रेटरी हुन् । उनीहरुले उनको एकाउन्ट बन्द गरे किनकि, उनले सत्य रिपोर्टिङ गरेकी छन् । यसैले हेरौँ के हुँदैछ, ट्रम्पले भनेका छन् ।"
मन्त्री हेरफेरपछि बसेको पहिलो मन्त्रिपरिषद् बैठकले गर्यो सचिवको व्यापक सरुवा,"काठमाडौं : मन्त्री परिषद् हेरफेरपछि बिहीबार पहिलो पटक बसेको मन्त्रिपरिषद् बैठकले सचिवको व्यापक सरुवा गरेको छ। बिहीबार साँझ प्रधानमन्त्रीको सरकारी निवास बालुवाटारमा बसेको मन्त्रिपरिषद् बैठकले सचिव सरुवाको निर्णय गरेको हो। सरकारले संघीय मामिला तथा सामान्य प्रशासन मन्त्रालयमा यादवप्रसाद कोइरालालाई ल्याएको छ। सामान्यबाट सरुवा भएर स्वास्थ्य मन्त्रालयमा गएपछि विवादमा तानिएका सचिव कोइराला प्रधानमन्त्री कार्यालयमा तानिएको थियो। सचिव कोइराला ओम्नीमार्फत स्वास्थ्य सामग्री खरिदमा मुछिएका छन्। स्वास्थ्यमा हुँदा पूर्वसचिव भीमप्रसाद उपाध्ययसँग सामाजिक सञ्जालमा उनको विवाद भएको थियो। सचिव कोइरालासँगको विवाद र प्रधानमन्त्री प्रति कटाक्षका कारण पूर्वसचिव उपाध्ययलाई साइबर क्राइमको मुद्दा चलाएर जेलपनि हालिएको थियो। रुखो स्वभावका कारण नै उनी विवादमा आउने गरेका छन्। त्यस्तै संघीय मामिला मन्त्रालयका सचिव सूर्यप्रसाद गौतमलाई युवा तथा खेलकुद मन्त्रालयमा सरुवा गरिएको छ। खेलकुद मन्त्रालयका सचिव रामप्रसाद थपलियाको सार्वजनिक खरिद अनुगमन कार्यालयमा सरुवा भएको छ। प्रधानमन्त्री कार्यालयमा कार्यरत सचिव केदार न्यौपाने उपराष्ट्रपतिको कार्यालयमा सरुवा भएका छन् भने उपराष्ट्रपति कार्यालयका सचिव खगराज बराललाई प्रधानमन्त्री कार्यालयमा सरुवा गरिएको छ। भौतिक पूर्वाधार मन्त्रालयका सचिव देवेन्द्र कार्कीलाई जल तथा ऊर्जा आयोगका सरुवा गरिएको छ भने सो आयोगमा कार्यरत सचिव रमेशप्रसाद सिंहलाई सहरी विकास मन्त्रालयमा सरुवा गरिएको छ। सहरी विकास मन्त्रालयका सचिव मधुसुदन अधिकारीलाई ऊर्जा, जलस्रोत तथा सिंचाई मन्त्रालयमा सरुवा गरिएको छ। काठमाडौं महानगरपालिका सचिव एकनारायण अर्याललाई संस्कृति पर्यटन तथा नागरिक उड्डयन मन्त्रालयको सचिव बनाइएको छ। सिंचाई सचिव रविन्द्रमान श्रेष्ठलाई भौतिक पूर्वधार मन्त्रालयमा लगिएको छ। मन्त्रिपरिषदका नयाँ सदस्यमा अर्थमन्त्री विष्णुप्रसाद पौडेल, सहरी विकासमन्त्री कृष्णगोपाल श्रेष्ठ र महिला बालबालिका तथा ज्येष्ठ नागरिक मन्त्री लीलानाथ श्रेष्ठ थपिएका छन्। तीनै मन्त्रीलाई बिहीबार राष्ट्रपति विद्यादेवी भण्डारीले पद तथा गोपनीयताको शपथ गराएकी हुन्। शपथ लगत्तै प्रधानमन्त्री ओलीले मन्त्रिपरिषद् बैठक साँझ बस्ने जानकारी गराएका थिए।"
उपत्यकामा एकैदिन थपिए १९ सय ३५ जना कोरोना संक्रमित,"काठमाडौं : पछिल्लो २४ घण्टामा काठमाडौं उपत्यकामा १९ सय ३४ जनामा कोरोना भाइरस (कोभिड१९) संक्रमण देखिएको छ। काठमाडौंमा १६ सय ९३ , ललितपुरमा १३४ र भक्तपुरमा १०८ जना गरी १९ सय ३५ जनामा संक्रमण देखिएको मन्त्रालयका प्रवक्ता डा जागेश्वर गौतमले जानकारी दिए। नेपालमा कोरोना भाइरस (कोभिड१९) संक्रमित संख्या १ लाख २१ हजार ७४५ पुगेको छ। पछिल्लो २४ घण्टामा उपत्यकाका १९ सय ३५ जनासहित ३७ सय ४९ जनामा संक्रमण देखिएसँगै संक्रमितको संख्या १ लाख २१ हजार ७४५ पुगेको स्वास्थ्य मन्त्रालयका प्रवक्ता डा जागेश्वर गौतमले जानकारी दिए। ३६ हजार ५३३ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा १२ हजार ३३९ जना रहेका छन् भने होम आइसोलेसनमा २४ हजार १९४ छन्। यस्तै क्वारेन्टाइनमा ४ हजार ८२५ जना रहेका छन्। मन्त्रालयका अनुसार पछिल्लो २४ घन्टामा १६ हजार ५९८ नमूनाको पीसीआर परीक्षण भएको छ। बिहीबार ३ हजार ५३४ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या ८४ हजार ५१८ पुगेको छ। काठमाडौंमा १६ सय ९२, भक्तपुरमा १३४ र ललितपुरकामा १०८ गरी उपत्यकामा १९ सय ३५ जनामा कोरोना संक्रमण देखिएको छ। नेपालमा कोरोनाबाट ६९४ जनाको मृत्यु भएको छ। बिहीबार मात्रै १९ जनाको मृत्यु भएको मन्त्रालयले पुष्टि गरेको छ।"
गाउँपालिकाका वडा अध्यक्षको मृत्यु,"बैतडी : बैतडीको सुर्नया गाउँपालिका ५ का वडाध्यक्ष केशव मडैको मृत्यु भएको छ । उनको बिहीबार ७० वर्षको उमेरमा मृत्यु भएको बैतडीका प्रहरी प्रमुख प्रहरी नायव उपरीक्षक नारायणप्रसाद अधिकारीले जानकारी दिए । बिहान घरमै रहेका बेला एक्कासी मुर्छा परेर ढलेपछि उनलाई उपचारको लागि जिल्ला अस्पताल बैतडीमा पुर्याएको हो। अस्पतालमा बिहीबार दिउँसो ३ बजेतिर निधन भएको हो । मृतक वडाध्यक्ष लामो समयदेखि सुगर,प्रेसर र जण्डिसको बिरामी रहेको सुर्नया गाउँपालिकाका उपाध्यक्ष लिला विष्टले जानकारी दिइन् । वडाध्यक्ष मडैको ३४ दिन देखि अस्वस्थ्य रहेको बुझिन आएको प्रहरी नायव उपरीक्षक अधिकारीले बताए । मृतकको शव परिवारको जिम्मा लगाइसकिएको छ । आफन्तले कालगति नै उनको मृत्यु भएको भनेपछि शब परीक्षण गर्न नदिएर लगेको प्रहरीले जनाएको छ । मडै तत्कालिन नेकपा एमालेबाट वडाध्यक्षमा निर्वाचित भएका थिए ।"
मन्त्रिपरिषद् बैठक बालुवाटारमा,"काठमाडौं : मन्त्रिपरिषद् पुनर्गठनपछि बिहीबार साँझ पहिलो पटक मन्त्रिपरिषद् बैठक बसेको छ । प्रधानमन्त्रीको सरकारी निवास बालुवाटारमा बिहीबार साँझ ६ बजे सुरु भएको हो । प्रधानमन्त्री ओलीले बुधबार साँझ मन्त्रिपरिषद् हेरफेर गरेका थिए। हेरफेरमा तीनजना नयाँ मन्त्रीहरू थपिएका छन् भने दुई जनाको जिम्मेवारी परिवर्तन भएको छ । मन्त्रिपरिषदका नयाँ सदस्यमा अर्थमन्त्री विष्णुप्रसाद पौडेल, सहरी विकासमन्त्री कृष्णगोपाल श्रेष्ठ र महिला बालबालिका तथा ज्येष्ठ नागरिकमन्त्री लीलानाथ श्रेष्ठ थपिएका छन् । तीनै मन्त्रीलाई बिहीबार राष्ट्रपति विद्यादेवी भण्डारीले पद तथा गोपनीयताको शपथ गराएकी हुन् ।"
नोबेलमा थप एक कोरोना संक्रमितको मृत्यु,विराटनगर : विराटनगरको नोबेल शिक्षण अस्पतालमा बिहीबार दिउँसो कोरोना भाइरस संक्रमित थप एक पुरुषको मृत्यु भएको छ। सिरहाको लाहान६ का ५५ वर्षीय पुरुषको दिउँसो १ बजेतिर मृत्यु भएको अस्पताल प्रबन्धक नारायण दाहालले जानकारी दिए। उनका अुनसार ज्वरो आउने र श्वासप्रश्वासमा समस्या रहेका पुरुषलाई असोज २५ गते उपचारका लागि अस्पताल भर्ना गरिएको थियो। स्वाब संकलन गरेर पीसीआर परीक्षण गराउँदा भोलिपल्ट रिपोर्ट पोजिटिभ आएपछि थप उपचारका लागि नोबेलकै कोभिड अस्पतालमा भर्ना गरिएको र उनको उपचारकै क्रममा मृत्यु भएको दाहालले बताए। मृतकमा फोक्सो सम्बन्धी पुरानै समस्या रहेको जानकारी उनले दिए। योसँगै प्रदेश १ मा पछिल्लो २४ घण्टामा मृत्यु हुने कोरोना संक्रमितको संख्या ११ पुगेको छ।
चिनियाँ सेनालाई राष्ट्रपतिको आदेश : युद्धको तयारी गर !,"बेइजिङ : चिनियाँ राष्ट्रपति सी जिनपिङले आफ्ना सेनालाई युद्धका लागि तयार रहन आदेश दिएका छन् । चिनियाँ सरकारी मिडिया सिन्ह्वा न्युज एजेन्सीले बिहीबार यस्तो रिपोर्ट सार्वजनिक गरेको हो । सैनिकहरु उच्च सतर्कतासाथ रहनुपर्छ । तपाईँहरु आफ्नो सम्पूर्ण दिमाग र उर्जालाई युद्धका लागि तयार राख्नूस्, नेता सीको भनाइलाई उद्धृत गर्दै सिन्ह्वाले जनाएको छ । सैनिकहरु पूर्ण रुपमा वफादार, पूर्ण रुपमा शुद्ध र पूर्ण रुपमा विश्वासिलो हुनुपर्छ, राष्ट्रपति सीले चाओझोउ सहरस्थित जनमुक्ति सेनाको जलसेनासँग भेटको क्रममा यस्तो आदेश दिएका हुन् । रिपोर्ट अनुसार सीले आदेश दिने क्रममा प्रत्यक्ष रुपमा भारतलाई लक्षित भने गरेका थिएनन् । जब कि, पछिल्लो समय चिनियाँ सेना सीमा विवादका कारण भारतीय सेनासँग पटक पटक आमनेसामने भएका छन् । यसवाहेक ताइवानस्थित दक्षिण चीन सागरमा अमेरिकासँग पनि चिनियाँ सेनाको टकराव पर्दैआएको छ । चीनले त्यस क्षेत्र उसको सार्वभौमसत्ताको विषय भएको भन्दै अमेरिकाप्रति कटाक्ष गर्दैआएको छ । अमेरिकाले भने रणनीतिक योजनाको रुपमा हङकङ र ताइवानलाई सघाउँदैआएको छ ।"
"राष्ट्रसंघीय अधिकारी भन्छिन्ः बलात्कार जघन्य अपराध हो, तर फासी उचित सजाय हैन","जेनेभा : संयुक्त राष्ट्रसंघकी एक उच्च अधिकारीले बलात्कारीलाई फासी दिनु उचित सजाय नभएको बताएकी छन् । राष्ट्रसंघीय अधिकार प्रमुख मिसेल बेसलेटले हालै बंगलादेशमा बलात्कारीलाई फासीको सजाय दिने व्यवस्थाप्रति लक्षित गर्दै यस्तो बताएकी हुन् । विभिन्न देशमा बलात्कारीलाई मृत्युदण्डको सजाय दिने आवाज उठिरहँदा राष्ट्रसंघीय अधिकार प्रमुख मिसेलले यस्तो प्रतिक्रिया दिएकी हुन् । बलात्कार जघन्य अपराध भए पनि मृत्युदण्ड उचित सजाय नभएको उनको तर्क छ । यस्तो भयंकर कार्य गर्नेलाई कठोर सजाय दिन सकिन्छ, तर हामीले आफैँ थप उल्लंघन गर्न दिनु हुँदैन, मिसेलले विज्ञप्तिमा भनेकी छन् । बंगलादेशमा बिहीबार बलात्कारीलाई मृत्युदण्ड दिनसकिने कानुन बनाएपछि उनको यस्तो प्रतिक्रिया आएको हो । बंगलादेशमा देशव्यापी आन्दोलनको रुप लिएको २०१२ को सामूहिक बलात्कार प्रकरणका दोषीलाई मृत्युदण्डको सजाय सुनाइएको थियो । जहाँ १५ वर्षीया किशोरीलाई पाँच जनाले सामूहिक बलात्कार गरेको घटनालाई लिएर प्रदर्शन नै भएको थियो । प्रधानमन्त्री शेख हसिना नेतृत्वको सरकारले बलात्कारीलाई मृत्युदण्डको सजाय दिने निर्णय गरेपछिको यो पहिलो अपराध हो । राष्ट्रसंघीय अधिकार प्रमुख मिसेलले भने बंगलादेशमा बदलिएको कानुन साथै मृत्युदण्ड दिने अन्य देशबारे पनि टिप्पणी गरेकी थिइन् । जस्तै पाकिस्तानमा पनि बलात्कारीलाई सार्वजनिक रुपमा फासी दिने चलन छ । यसबारे पनि उनले टिप्पणी गरेकी थिइन् । साथै मिसेलले धेरैजसो मुलुकमा यौन हिंसाको शिकार भएका व्यक्तिलाई पहिलो स्थानमा न्यायको पहुँच नहुनु समस्या भएको बताइन् ।"
मेलम्ची नगरपालिकाले कर्मचारी पदपुर्तिमा अनियमितता गरेको भन्दै विरोध,"सिन्धुपाल्चोक : मेलम्ची नगरपालिकाले स्वास्थ्यकर्मी पदपुर्तिमा राजनीतिक बिचार तथा सम्बन्धका आधारमा एकलौटी र अनियमितता गरेको भन्दै विरोध भएको छ । नगरपालिकाले गत भदौ २३ गते हेल्थ असिस्टेन्ट, अहेव र अनमी पदका लागि करार पदपुर्ति गर्ने भन्दै विज्ञापन प्रकाशन गरेको थियो । तर नियम विपरीत आफुखुसी छनोट प्रक्रिया अघि बढाएको भन्दै स्थानीय युवा र परीषर्थीले विरोध जनाएका छन् । असन्तुष्ट समूहले पदपुर्ति समितिविरुद्ध उजुरी गरेको छ । पाँच जना हेल्थ असिस्टेन्ट माग गरिएकोमा २० जनाले आवेदन दिएका थिए । तर नगर प्रमुख र उप प्रमुखका नजिकका मानिस नियुक्त गर्न केहीलाई मात्र परीक्षामा बोलाइएको परीक्षामा सामेल नगराएका परीक्षार्थीले आरोप लगाएका छन् । नगरपालिकाको करारमा प्राविधिक कर्मचारी पदपुर्ति सम्बन्धी कार्यविधि लत्याउँदै पदपुर्ति समितिले शैक्षिक योग्यता, अनुभव आदिको आधारमा परीक्षार्थीलाई दिनुपर्ने अंकमा मनोमानी गरी प्रभाव र दबाबको आधारमा अन्तिम नतिजा निकालेको भन्दै असन्तुष्ट परीक्षार्थीहरुले बिहीबार नगरपालिकामा उजुरी समेत दिएका हुन् । नगर प्रमुखकै संग्लग्नतामा अनियमितता भएको र यस प्रक्रियालाई फेरि निष्पक्ष छानबिन हुनेमा आशंका रहेको भन्दै असन्तुष्ट परिक्षार्थीहरुले त्यसको वोधार्थ अख्तियार दुरुपयोग अनुसन्धान आयोगलाई समेत दिएको बताएका छन् । परीक्षामा सामेल परिक्षार्थीहरुले नगरपालिकाका प्रमुख डम्बर बहादुर अर्याल र उप प्रमुख भगवती नेपालले राजनीतिक गुटका आधारमा तथा आफू निकट मान्छे राख्नलाई मात्रै परीक्षाको प्रक्रियाको औपचारिकता गरेको आरोप असन्तुष्ट समूहको छ । यसअघि मेलम्ची नगरपालिका कार्यालयभित्रै मदिरा पार्टी चलेको भिडियो सार्वजनिक भएपछि जनप्रतिनिधिहरु आलोचित बनेका थिए ।"
मानव अधिकार उल्लङ्घनकर्ताको सूची सार्वजनिक,"काठमाडौं : राष्ट्रिय मानव अधिकार आयोगले नेपाल सरकारका उच्चाधिकारीसहित दुई सय ६८ जना मानव अधिकार उल्लङ्घनकर्ताको नामावली बिहीबार सार्वजनिक गरेको छ। आयोगका अध्यक्ष अनुपराज शर्माले विगत बीस वर्षमा गरेका सिफारिसको कार्यान्वयन अवस्थाको प्रतिवेदनबाट उक्त सङ्ख्याका उलङ्घनर्ताको सूची सार्वजनिक गरेका हुन् । हालसम्मका एक हजार १९५ सिफारिस र कार्यान्वयनको अवस्थाको मूल्याङ्कनका आधारमा ती नाम तय गरिएको आयोगका प्रवक्ता वेद भट्टराईले जानकारी दिए । प्रतिवेदनले नेपाल सरकारका सचिवसहित निजामती सेवाका कर्मचारी १६, नेपाल प्रहरीका ९८, नेपाली सेनाका ८५, सशस्त्र प्रहरी बलका आठ, तत्कालीन नेकपा ९माओवादी० का ६५, शिक्षक चार, चिकित्सक दुईसहित सुराकी, प्रतिकार समूह, सेवागृह सञ्चालक एवम् कैदी समेत थप सात र एकजना मानवअधिकारकर्मीलालाई उलङ्कर्तामा समावेश गरेको छ । प्रवक्ता भट्टराईका अनुसार तीमध्ये हालसम्म ३० जनालाई मात्र कानुनी कारबाही भएको र बाँकी २५६ जनालाई कुनै कारबाही नभएको प्रतिवेदनले देखाएको छ ।सिफारिस गरिएका उजुरीमध्ये सबैभन्दा बढी हत्याका घटनासँग सम्बन्धित र सबैभन्दा कम शरणार्थीको अधिकारसँग सम्बन्धित छन् । प्रतिवेदमा आयोगबाट भएका ३४ प्रकृतिका विभिन्न सिफारिसमा ११ वटा निकायको नाम किटान गरी तिनलाई मानव अधिकार उल्लङ्घनकर्ताका रुपमा पहिचान गरिएको छ । आयोगका हालसम्मका सिफारिसमा १६३ वटा पूर्ण कार्यान्वयन भएका छन् भने ४४५ वटा सिफारिस आंशिक रुपमा कार्यान्वयन भएका छन् । यस्तै ५८७ सिफारिस अझै कार्यान्वयन हुन सकेका छैनन् । पीडितको जीवन, स्वतन्त्रता, समानता र मर्यादाको विषयलाई अधिकांशत : मौद्रिक क्षतिपूर्तिबाट मात्र टुङ्ग्याउने प्रवृत्तिले एकातिर पीडितको पूर्ण न्यायप्राप्तिको अधिकार संकुचन भएको र अर्कातर्फ दण्डहीनताको स्थितिले बढावा पाएको प्रतिवेदनमा उल्लेख छ । प्रतिवेदनले आयोगका वार्षिक प्रतिवेदनमाथि सङ्घीय संसद र प्रदेश सभामा छलफल हुन, राजनीतिक दलका घोषणापत्रमा उल्लेख भएका मानव अधिकारप्रतिको प्रतिबद्धता कार्यान्वयन हुन, दण्डहीनताको स्थिति अन्त्य गरी मानवअधिकारको सम्मान, संरक्षण तथा परिपूर्ति गराउन सरकारलाई आवश्यक निर्देशन दिन विषयगत संसदीय समितिलाई आग्रह गरेको छ । रासस"
निर्मला प्रकरण : डीएसपी जिसीको निलम्बन फुकुवा,"काठमाडौं : कञ्चनपुरकी १३ वर्षीय बालिका निर्मला पन्तको बलात्कार तथा हत्या प्रकरणको अनुसन्धानमा मुद्दा परेपछि निलम्बन परेका डीएसपी अंगुर जिसीको निलम्बन फुकुवा भएको छ। बिहीबार गृह मन्त्रालयले डीएसपी जिसीको निलम्बन फुकुवा गर्न प्रहरी प्रधान कार्यालयलाई पत्र लेखेको छ। निर्मला बलात्कारपछि हत्यामा सुरुका आरोपी दिलिप सिंह विष्टलाई यातना दिएको भन्दै उनी निलम्बनमा परेका थिए । गत साउन १५ गते जिल्ला अदालत कञ्चनपुरले उनीसहित मुद्दा परेका अन्य आठै जनालाई प्रहरी अधिकारीलाई सफाइ दिएको थियो। प्रहरी प्रवक्ता एसएसपी कुवेर कडायतले डीएसपी जिसीको निलम्बन फुकुवाको पत्र गृहले मुख्यालयमा पठाएको बताए। उनका अनुसार कानुन शाखाले प्रशासनलाई पत्र लेखेपछि उनी काममा फर्कने छन्। जसीसँगै निलम्बनमा परेका डीएसपी ज्ञानबहादुर सेठी र सई हरिसिंह धामीले भने अवकाश पाइसके । उनीहरूलाई नियमअनुसार निलम्बन अवधिको पेन्सन पट्टाको व्यवस्था मिलाइने तयारी मुख्यालयले गरेको छ । पन्तको बलात्कार तथा हत्या प्रकरणमा मुद्दा परेपछि बर्खास्तीमा परेका एसपी दिल्लीराज विष्टलाई पनि पुनर्बहालीको बाटो खुलेको छ। उनीबारे मन्त्रिपरिषदले निर्णय लिनुपर्ने हुन्छ। सामाजिक न्याय र यातना कसुरमा जिसीसहित आठ प्रहरीलाई प्रतिवादी बनाइएको थियो। जिसी डीएसपी ज्ञानबहादुर सेठी, इन्स्पेक्टर एकेन्द्रबहादुर खड्का, इन्स्पेक्टर जगदीशप्रसाद भट्ट, सई हरसिंह धामी, सई रामसिंह धामी र जवान चाँदनी साउदलाई प्रतिवादी कायम गरी मुद्दा दायर गरिएको थियो। २०७५ साउन ११ गते बिहान पन्तको शव बलात्कारपछि हत्या गरेको अवस्थामा कञ्चनपुर भीमदत्त नगरपालिकस्थित उखुबारीमा फेला परेको थियो। उक्त घटनाको बास्तविक दोषी अहिलेसम्म पत्ता लागेको छैन।"
"२४ घन्टामा ३७ सय ४९ जनामा कोरोना संक्रमण, १९ को मृत्यु","काठमाडौं : नेपालमा कोरोना भाइरस (कोभिड१९) संक्रमित संख्या १ लाख २१ हजार ७४५ पुगेको छ। पछिल्लो २४ घण्टामा ३७ सय ४९ जनामा संक्रमण देखिएसँगै संक्रमितको संख्या १ लाख २१ हजार ७४५ पुगेको स्वास्थ्य मन्त्रालयका प्रवक्ता डा जागेश्वर गौतमले जानकारी दिए। ३६ हजार ५३३ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा १२ हजार ३३९ जना रहेका छन् भने होम आइसोलेसनमा २४ हजार १९४ छन्। यस्तै क्वारेन्टाइनमा ४ हजार ८२५ जना रहेका छन्। मन्त्रालयका अनुसार पछिल्लो २४ घन्टामा १६ हजार ५९८ नमूनाको पीसीआर परीक्षण भएको छ। बिहीबार ३ हजार ५३४ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या ८४ हजार ५१८ पुगेको छ। काठमाडौंमा १६ सय ९२, भक्तपुरमा १३४ र ललितपुरकामा १०८ गरी उपत्यकामा १९ सय ३४ जनामा कोरोना संक्रमण देखिएको छ। नेपालमा कोरोनाबाट ६९४ जनाको मृत्यु भएको छ। बिहीबार मात्रै १९ जनाको मृत्यु भएको मन्त्रालयले पुष्टि गरेको छ।"
जंगी अड्डाले निवर्तमान रक्षामन्त्री पोखरेललाई आइतबार बिदा गर्ने,"काठमाडौं : जंगी अड्डाले निवर्तमान उपप्रधान तथा रक्षामन्त्री ईश्वर पोखरेलको बिदाइ आइतबार गर्ने भएको छ। राष्ट्रपति विद्यादेवी भण्डारीले प्रधानमन्त्रीको सिफारिसमा बुधबार मन्त्रिपरिषद पुनर्गठन गर्दै मन्त्रीको नियुक्ति, हेरफेर र कार्यविभाजन गरेकी थिइन्। जसमा उपप्रधानमन्त्री ईश्वर पोखरेलले सम्हाल्दै आएको रक्षा मन्त्रालयको जिम्मेवारी प्रधानमन्त्रीले सम्हालेका छन्। जंगी अड्डाले निवर्तमान रक्षामन्त्रीको हैसियतमा आइतबार साँझ पोखरेलको बिदाइ गर्ने भएको हो। त्यसका लागि जंगी अड्डाले उपप्रधानमन्त्री पोख्रेलेको समय मिलाएको स्रोतले बताएको छ। रक्षा मन्त्रालयले बिहीबार रक्षामन्त्रीको हैसियतमा पोख्रेलको बिदाइ गरेको छ। प्रधानमन्त्री केपी ओलीले उपप्रधानमन्त्री पोख्रेललाई थप शक्तिशाली बनाउँदै प्रधानमन्त्री तथा मन्त्रिपरिषदको कार्यालय हेर्न जिम्मेवारी दिएका छन् ।"
कञ्चनरुपमा कोराना संक्रमित महिलाको मृत्यु,राजविराज : क्यान्सर रोगबाट पीडित कोरोना संक्रमित सप्तरीकी एक महिलाको बिहीबार मृत्यु भएको छ । कञ्चनरुप नगरपालिका२ बरमझियाकी ४६ वर्षीया महिलाको घरमा मृत्यु भएको कञ्चनरुप स्वास्थ्य शाखाका सिनियर अहेव अधिकृत डम्बर गुप्ताले जानकारी दिए । कञ्चनरुप नगरपालिकामा मृत्यु हुने महिला पहिलो भएको स्वास्थ्य शाखा कञ्चनरुपले जनाएको छ । बीपी कोइराला स्वास्थ्य विज्ञान प्रतिष्ठान धरानमा सोमबार गरिएको पीसीआर परीक्षणमा महिलाको कोरोना संक्रमण पुष्टि भएको थियो । बिरामी भएपछि विराटनगरस्थित गोल्डेन अस्पतालबाट विराट नर्सिंड होम हुँदै बीपी कोइराला स्वास्थ्य विज्ञान प्रतिष्ठान धरानमा भर्ना भएपछि गत सोमबार उनको स्वाब संकलन गरी पीसीआर परीक्षण गरिएको थियो । क्यान्सरबाट पीडित महिलाको फोक्सोमा पानी जमेको र कलेजोमा समेत समस्या रहेको जानकारी दिँदै धरानका चिकित्सकले क्यान्सरको अन्तिम चरणमा रहेको भन्दै घर फर्काए पछि मङ्गलबारदेखि घर ल्याएर राखेको पीडित परिवारका सदस्यले बताए । मृतकको शव व्यवस्थापनका लागि नेपाली सेनाको टोली बरमझियाको मलखोर पुगिसकेको र मृतक परिवारले खाल्डो खनेर तयारी अवस्थामा राखेको कञ्चनरुप नगरपालिकाका नगर प्रमुख बसन्त मिश्रले बताए । सप्तरीको कञ्चनरुप नगरपालिकामा ४४ जना कोरोना संक्रमितमध्ये ३३ जना निको भएको स्वास्थ्य शाखा कञ्चनरुपले जानकारी दिएको छ । कञ्चनरुप नगरपालिकामा एक महिलाको बिहीबार मृत्यु भएसँगै सप्तरीमा कोरोना संक्रमणबाट मृत्यु हुने २३ जना पुगेको स्वास्थ्य कार्यालय सप्तरीले जनाएको छ । सप्तरीमा संक्रमित हुने १ हजार ४५६ मध्ये १ हजार १५१ जना निको भएको स्वास्थ्य कार्यालय सप्तरीका निमित्त प्रमुख दुनियालाल यादवले बताए।
२४ घण्टाभित्र प्रदेश १ मा कोरोनाबाट नौ जनाको मृत्यु,"विराटनगर : विभिन्न अस्पतालमा उपचाररत र होम आइसोलेसनमा गरी पछिल्लो २४ घण्टाभित्र प्रदेश १ मा कोरोना भाइरस संक्रमित नौ जनाको मृत्यु भएको छ । प्रदेशभित्र एकै दिनमा कोरोनाका कारण मृत्यु भएको यो संख्या अहिलेसम्मकै धेरै हो । धरानको बीपी कोइराला स्वास्थ्य विज्ञान प्रतिष्ठानमा उपचाररत पाँचजना, विराटनगरको कोशी अस्पताल कोभिड१९ उपचार केन्द्रमा दुईजना, विराट नर्सिङ होम एवं विराटनगर अस्पतालमा एक र धरानमा होम आइसोलेसनमा एकजनाको ज्यान गएको सामाजिक विकास मन्त्रालयले जनाएको छ । मन्त्रालयले प्रदेशभित्र दैनिक मृत्यु हुने र नयाँ थपिएका संक्रमितको संख्या प्रत्येक दिन चार बजे सार्वजनिक गर्ने गरेको छ । मृत्यु हुनेमा सुनसरीको धरानका चार, इटहरीका एक, मोरङको विराटनगरका एक, सुन्दरहरैँचाको एक र तेह्रथुमका दुई जना छन् । तेह्रथुमका ३१ वर्षीय पुरुषको बिहीबार बिहान ७:१५ बजेतिर उपचारका क्रममा बीपी प्रतिष्ठानमा मृत्यु भएको छ । प्रतिष्ठानका सहप्रवक्ता डा आशिष श्रेष्ठका अनुसार मृगौलामा समस्या, मधुमेह र उच्च रक्तचापका बिरामी रहेका पुरुषको रिपोर्ट विराटनगरस्थित कोशी अस्पतालको प्रयोगशालाबाट पोजेटिभ आएको हो । उनलाई थप उपचारका लागि कोशीबाट धरान पुर्याइएको थियो । कोरोना पुष्टिसँगै बिरामीलाई असोज ११ गते प्रतिष्ठानको कोभिड१९ अस्पतालमा भर्ना गरेर उपचार थालिएको उनको भनाइ छ । त्यसैगरी, इटहरी उपमहानगरपालिका२० की ७५ वर्षीया वृद्धा महिलाको बिहीबार बिहान १२:५ बजेतिर उपचारकै क्रममा मृत्यु भएको छ । श्रेष्ठका अनुसार उच्च रक्तचापको समस्या रहेकी वृद्धामा असोज २८ गते कोरोना संक्रमण पुष्टि भएपछि उपचारका लागि प्रतिष्ठानमा भर्ना गरिएको थियो । वृद्धाको उपचारकै क्रममा आकस्मिक कक्षमै मृत्यु भएको उनले बताए । त्यस्तै धरान उपमहानगरपालिका९ का दुई जना संक्रमितको प्रतिष्ठानमै मृत्यु भएको छ । प्रतिष्ठानकै प्रयोगशालामा असोज २५ गते कोरोना संक्रमण पुष्टि भएका ५८ वर्षीय पुरुषको कोभिड १९ अस्पतालमा बुधबारराति ११:५५ बजेतिर मृत्यु भएको हो । असोज २८ गते कोभिड अस्पतालमा भर्ना भएका बिरामीमा कुनै दीर्घ रोग भएनभएको जानकारी हुन नसकेको प्रतिष्ठानले जनाएको छ । धरान ९ कै कोरोना संक्रमित ४४ वर्षीया महिलाको बुधबार अपरान्ह ३:१५ बजेतिर उपचार गर्दागर्दै मृत्यु भएको सहप्रवक्ता डा श्रेष्ठले जानकारी दिए । महिलाको पनि दीर्घ रोगबाट जानकारी नभएको जनाएको प्रतिष्ठानले असोज २७ गते पीसीआर रिपोर्ट पोजिटिभ आएको बताएको छ । असोज २८ गते महिलालाई कोभिड अस्पतालमा भर्ना गरी उपचारमा राखिएको थियो । उता तेह्रथुम दाङ्पा१ का ४९ वर्षीय पुरुषकोसमेत प्रतिष्ठानको आकस्मिक कक्षमा बुधबार बेलुका उपचारका क्रममा मृत्यु भएको थियो । उनलाई जिल्ला अस्पताल धनकुटाबाट थप उपचारका लागि प्रतिष्ठान ल्याइएको थियो । सहप्रवक्ता डा श्रेष्ठका अनुसार मृतक सबैको शवको व्यवस्थापन नियमानुसार हुनेछ । प्रतिष्ठानमा उपचारका क्रममा मृत्यु हुनेको संक्रमितको संख्या ५८ पुगिसकेको उनको भनाइ छ । त्यस्तै धरान उपमहानगरपालिका१६ का करिब ६० वर्षीय संक्रमित पुरुषको आफ्नै घरमा मृत्यु भएको छ । कोरोना पुष्टि भए पनि होम आइसोलेसनमै रहेका पुरुषको बुधबार साँझतिर मृत्यु भएको जानकारी दिए पनि उपमहानगरपालिकाले थप कुरा खुलाएको छैन । विराटनगरमा उपचाररत कोरोना भाइरस संक्रमित एक महिला र दुई पुरुष गरेर तीन जनाको मृत्यु भएको छ । विराट नर्सिङ होम एवं विराटनगर अस्पतालमा उपचाररत मोरङको सुन्दरहरैँचा नगरपालिका५ की ४० वर्षीया एक महिलाको बुधबार साँझ ७ बजेतिर मृत्यु भएको छ । मुटु सम्बन्धी समस्या भएर उपचारका लागि गत मंगलबार ल्याइएकी महिलालाई श्वासप्रश्वासको पनि समस्या थपिएपछि स्वाब संकलन गरेर पीसीआर परीक्षण गराउँदा रिपोर्ट पोजेटिभ आएको हो । महिलामा मंगलबार साँझनै कोरोना देखिए पनि नर्सिङ होमले थप उपचारका लागि कोभिड अस्पतालमा लैजान नदिँदा भोलिपल्ट मृत्यु भएको आरोप आफन्तले लगाएका छन् । आफन्तका अनुसार महिलामा मुटुसम्बन्धी पुरानै समस्या थियो । तर नर्सिङ होमले भने आधिकारिक रुपमा मृत्युको जानकारी दिएको छैन । यसैबीच विराटनगरकै कोशी अस्पताल कोभिड१९ उपचार केन्द्रमा उपचाररत दुई जना संक्रमित पुरुषको मृत्यु भएको छ । मृत्यु हुनेमा विराटनगर महानगरपालिका४ का ५० वर्षीय र सुनसरीको धरान उपमहानगरपालिका१५ का ६६ वर्षीय पुरुष रहेका छन् । उपचार केन्द्रका व्यवस्थापक ज्ञानबहादुर बस्नेतका अनुसार विराटनगरका पुरुषलाई पीसीआर परीक्षण गराउँदा असोज २१ गते रिपोर्ट पोजिटिभ आएको थियो । त्यही दिन राति अस्पताल भर्ना गरिएका उनको बिहीबार बिहान ३:३० बजेतिर मृत्यु भएको जानकारी बस्नेतले दिए । स्वास्थ्य अवस्था गम्भीर बनेर गएपछि पुरुषलाई भेन्टिलेरमा राखिएको थियो । मृतकमा मधुमेहको पुरानै समस्या रहेको बस्नेतले बताए । त्यस्तै गत सोमबार कोरोना पुष्टि भए पनि होम आइसोलेसनमा रहेका धरानका वृद्ध पुरुषलाई श्वासप्रश्वासको समस्या बढेपछि उपचारका लागि बुधबार कोभिड अस्पताल भर्ना गरिएको उनले बताए । उनको उपचारकै क्रममा बुधबार राति ९ बजेतिर मृत्यु भएको जानकारी बस्नेतले दिए । मृतकमा मधुमेह, उच्च रक्तचाप लगायतका स्वास्थ्यसम्बन्धी पुरानै समस्या रहेको उनको भनाइ छ । प्रदेश १ मा मृत्यु हुने कोरोना संक्रमितको संख्या हालसम्म एक सय २२ पुगेको छ ।"
तामाकोसी जलविद्युतको टावर भाँचियो,"दोलखा : माथिल्लो तामाकोसी जलविद्युत् आयोजनाले उत्पादन गर्ने विद्युत् राष्ट्रिय ग्रिडमा जोड्ने प्रसारण लाइनको एउटा टावर भाँचिएको छ। जगसहित भासिएर टावर भाँचिएसँगै ४५६ मेगावाट क्षमताको आयोजनाबाट उत्पादित विद्युत् वितरण कार्य थप २ महिना ढिलाइ हुने भएको छ। कालिञ्चोक गाउँपालिका३, पुटुङस्थित माथिल्लो तामाकोशीको एपी २२० नम्बरको टावर भाँचिएको हो। टावर पुरै हटाएर नयाँबनाउनुपर्ने गरी विभिन्न स्थानमा भाँचिएको माथिल्लो तामाकोसी जलविद्युत् आयोजनाका प्रवक्ता डा गणेश न्यौपाने जानकारी दिए। विद्युत् प्रसारणका लागि लट४ का भारतीय ठेकेदार कम्पनी केईसी इन्टरनेसनल लिमिटेडद्वारा निर्मित ४७ किलोमिटर लम्बाइको २२०१३२ केभी डबल सर्किटको टावरमध्ये सो टावरको फेददेखि टुप्पोसम्मकाकरिब २३ वटा फलाम भाँचिएका छन्। कुल १ सय २७ टावरमध्येबिगु गाउँपालिका४, लादुकबाट र कालिञ्चोक गाउँपालिका३, पुटुङ जोड्ने सबैभन्दालामो दूरीको तार तानिएको सो टावर भाँचिएपछि पूरै हटाउन र नयाँ बनाइ डबल सर्किट तार जोड्न कम्तीमा २ महिना लाग्न सक्ने अनुमान गरिएको प्रवक्ता न्यौपानेले बताए। टावरको जग कम्तीमा १० इन्चसरेको छ। टावरका विभिन्न पाटर््स पुनःप्रयोग गर्न सकिने भएकाले दक्षमिस्त्री आएपछि टावर खोल्न सुरु गरिने केईसी इन्टरनेसनल लिमिटेडका दोलखास्थित म्यानेजर अमित पुनियाले बताए। कमजोर जमिनभएको र प्रोटेक्सनलगायत कार्य गर्ने जिम्मेवारी आयोजनाको भएपनि आयोजनाले बेवास्ता गर्दा टावर भाँचिएको म्यानेजर पुनियाको आरोप छ। आयोजनालाई टावर ह्यान्डओभर नभएको हुनाले बिमा दाबी गरेर ठेकेदारले नै पुनर्निर्माण गर्ने प्रवक्ता न्यौपानेले बताए। सिमसार क्षेत्रमा टावर निर्माण भएकाले जग भासिनगई टावर भाँचिएको हुन सक्ने एक स्थानीय ज्येष्ठ नागरिकले बताए। आयोजनाबाट उत्पादित विद्युत् रामेछाप जिल्लाको मन्थली नगरपालिका१३, फुलासीमा निर्माणाधीन सबस्टेसनमा विभिन्न उपकरण जडान सुरु भएको छ। जलाशय, गेट, स्टपलक, डिस्यान्डरलगायत हेडवक्र्सका संरचनाको परीक्षण गर्र्ने क्रममा रहेको आयोजनाले कोरोना त्रासका कारण बिचैमाकामरोकेको थियो। आयोजनाले भूमिगत विद्युत् गृहमा गरेको सुख्खा परीक्षण यसअघि नै सफल भइसकेको छ। प्रसारण लाइनका लागि केईसीले अमेरिकी डलर १ करोड ७९ लाख ४ हजार ८ सय ७२ तथा २५ करोड २५ लाख ५९ हजार ५ सय २० रुपैयाँगरी दुईवटा मूल्यमा निर्माण सम्झौता गरेको थियो।"
डडेल्धुरा अस्पतालमा दार्चुला र डोटीका ४७ जनामा कोरोना पुष्टि,डडेल्धुरा : डडेल्धुरा अस्पतालमा बिहीबार गरिएको कोरोना परीक्षणमा थप ४७ जनामा कोरोना पुष्टि भएको छ। १ सय ४० नमुना परीक्षण गर्दा ४७ जनामा कोरोना पोजिटिभ देखिएको हो। दार्चुला महाकाली नगरपालिकाका ३८ र डोटी जिल्लाको जोरायल गाउँपालिकाका ९ जना गरी ४७ जनामा कोरोना पाजिटिभ रहेको डडेल्धुरा अस्पतालका कोभिड १९ परीक्षण प्रयोगशाला इन्चार्ज ईश्वरी भुसालले जानकारी दिएका छन्। १४० नमुना मद्ये ४७ पोजिटिभआएको र बाँकी ९३ नेगेटिभआएको डडेल्धुरा अस्पतालले जनाएको छ। पछिल्लो समयमा सुदुरपश्चिममा कोरोना संक्रमित हुनेको सख्या दिन प्रतिदिन बढिरहेको छ।
कर्मचारीलाई कोरोना देखिएपछि पोखरा महानगरका सेवा स्थगित,"पोखरा : पोखरा महागनरपालिका कार्यालयमा कार्यरत केही कर्मचारीलाई कोरोना सङ्क्रमण पुष्टि भएपछि महानगरबाट प्रदान गरिने अत्यावश्यक बाहेकका सम्पूर्ण सेवा स्थगित गरिएको छ। महानगर प्रमुख मानबहादुर जिसीले बिहीबार सूचना जारी गरी केही कर्मचारीमा भाइरस सङ्क्रमण देखिएको तथा अन्य केही कर्मचारी समेत स्वास्थ्य मापदण्डको कारणले कन्ट्याक्ट ट्रेसिङमा परेकाले आजदेखि महानगरबाट प्रदान गरिने अत्यावश्यक बाहेकका अन्य सेवा अर्को सूचना जारी नगर्दासम्म बन्द गरिएको जानकारी दिए। त्यसैगरी महानगरपालिकाले यस अवधिमा आयोजना गर्ने तय गरेका सम्पूर्ण बैठक, कार्यक्रम तथा महानगरका पदाधिकारीलाई आमन्त्रण गरिएका कार्यक्रमहरुमा समेत पदाधिकारी उपस्थित नहुने महानगर प्रमुख जिसीले जानकारी दिए। महानगरबाट प्रदान गरिने सेवा बन्द भए पनि वडा कार्यालय तथा अन्य विषयगत कार्यालयको सेवा भने सुचारु रहेको जनाइएको छ। भौगोलिक रुपमा देशकै सबैभन्दा ठूलो पोखरा महानगरपालिकामा केही दिनयता कोरोना सङ्क्रमण तीव्र रुपमा फैलिएको छ।"
बहराइनका राजकुमारले गरे मनास्लु हिमालको सफल आरोहण,"गोरखा : बहराइनका राजकुमार सेख मोहम्मद हमाद मोहम्मद अल खलिफाले मनास्लु हिमालको सफल आरोहण गरेका छन्। ८,१६३ मिटर अग्लो मनासलु हिमाल बिहीबार बिहान ६:१० बजे सफल आरोहण गरेका सेभेन सम्मिट ट्रेक्स प्रालिका कार्यकारी निर्देशक पासाङ फुर्बा शेर्पाले जानकारी दिए। उनीसँगै बहराइनका शाही परिवार, सुरक्षा टोली र गाइड, शेर्पागरी ५० जनाभन्दा धेरैले सो हिमाल आरोहण गरेका शेर्पाले जानकारी दिए। टिमको नेतृत्व विश्वका आठ हजार मिटरभन्दा अग्ला १४ वटा हिमाल आरोहण गरेका दक्षिण एशियाका पहिलो आरोही मिङ्मा शेर्पा र १४ वटै हिमाल आरोहण गरेका छाङ दावा शेर्पा र अक्सिजनबिना सगरमाथा चढ्ने सबैभन्दा कान्छा आरोही टासी लाक्पा शेर्पाले गरिरहेका थिए। सो टिममा २४ पटक सगरमाथा आरोहण गरेर विश्व रेकर्ड कायम गरेका कामी रिता शेर्पा गाइडको भूमिकामा थिए। राजकुमारको टोली गत असोज २० गते मनास्लु आरोहणका लागि गोरखाको सामागाउँ पुगेका थिए। राजकुमारको आरोहणको बन्दोबस्त सेभेनसम्मीट ट्रेक्स प्रालिले मिलाएको थियो। सामागाउँ पुगेका राजकुमार सेख मोहम्मदसहितको टोलीलाई वडाका जनप्रतिनिधि, स्थानीय आमा समूह, सांस्कृतिक समूह, गौरीशंकर आधारभूत विद्यालय लगायतका टोलीले बाजाजागासहित स्वागत गरेका थिए। साथै स्थानीय भेषभुषा(छुवा) लगाएर सजाएका थिए। साथै बहराइनका शाही परिवारको पहिलो भ्रमणको अवसरमा सामागाउँका बासिन्दाले पाँच हजार मिटरभन्दा अग्लो हुसुरडाँडालाई रोयल बहराइन पिक भनेर नामाकरण गरेका थिए। पहिलो पल्ट नेपाल आएको र अब नेपालको र बहराइनको सम्बन्ध भविष्यमा धेरै राम्रो हुने विश्वास पनि राजकुमारले व्यक्त गरेको वडाअध्यक्ष वीरबहादुर लामाले बताए। साथै सामागाउँलाई सँधै दुख, सुखमा साथ र सहयोग गर्ने प्रतिबद्धता पनि राजकुमारले व्यक्त गरेका लामाले बताए। ट्रेकिङ कम्पनीका अध्यक्ष मिङ्मा शेर्पाले सामागाउँ र ल्होका बासिन्दामा कोभिड १९ बाट कुनै समस्या भएमा निशुल्क रुपमा अस्पताल पुर्याउन हेलिकोप्टर सेवा दिने प्रतिबद्धता व्यक्त गरेका थिए। त्यसअघि राजकुमारको टोलीले असोज १७ गते सोलुखुम्बु जिल्लाको ६,११९ मिटर अग्लो लुबुचे हिमालको आरोहण गरेका थिए।"
"भारतका विभिन्न स्थानमा भारी वर्षा र बाढी, ३० को मृत्यु","नयाँदिल्ली : दक्षिण भारतका विभिन्न क्षेत्रमा मुसलधारे वर्षाका कारण जनजीवन अस्तव्यस्त बनेको छ । विभिन्न स्थानमा गरी कम्तिमा ३० जनाको मृत्यु भएको बताइएको छ । तेलंगानामा पछिल्लो दुई दिनदेखि भारी वर्षाका कारण बाढी आउँदा जनजीवन कष्टकर बनेको छ । राजधानी हैदराबादका कतिपय स्थान जलमग्न बन्दा थुप्रै मानिस विस्थापित बनेका छन् । आन्ध्र प्रदेश, केरल, ओडिसा कर्नाटक सहित महाराष्ट्रका विभिन्न ठाउँमा पनि भीषण वर्षासँगै बाढीले जनजीवन अस्तव्यस्त बनाएको छ । आन्ध्र प्रदेशका कम्तिमा ६ जिल्लामा वर्षाको असर देखिएको छ । भारी वर्षाका कारण आएको बाढीबाट दुईदेखि तीन सय गाउँ प्रभावित बनेका छन् । बीबीसी हिन्दीका अनुसार भारी वर्षाका कारण आन्ध्र प्रदेशका विभिन्न स्थानमा सडक भत्किनुका साथै बिजुली समेत कटौती भएको छ । यस्तै हैदराबादमा बाढीका कारण दुई दिनको अवधिमा करिब एक दर्जन मानिसको ज्यान गएको छ । यस्तै बंगालको खाडीमा उत्पन्न कम हावाको दबाबका कारण ओडिसाका धेरैजसो भागमा वर्षा भएको बताइएको छ । यस्तै भारतीय मौसम विभागले १४ अक्टोबरमा महाराष्ट्रमा अझै दुईदेखि तीन दिन भारी वर्षा हुने चेतावनी दिएको बीबीसी हिन्दीमा उल्लेख छ । साथै कतपिय स्थानमा अलर्ट गरिएको छ । प्रधानमन्त्री नरेन्द्र मोदीले ट्वीट गर्दै आन्ध्र प्रदेश र तेलंगनामा तीव्र वर्षाका कारण उत्पन्न भएको अवस्थाप्रति दुबै राज्यका मुख्यमन्त्रीसँग कुराकानी गरेर मद्दत गर्ने आश्वासन दिएका छन् । केन्द्रीय गृहमन्त्री अमित शाहले पनि गृह मन्त्रालय तेलंगना र आन्ध्र प्रदेशमा भइरहेको भारी वर्षा र बाढीबाट उत्पन्न अवस्था आफूले देखेको र सहायता गर्ने प्रतिवद्धता पनि व्यक्त गरे ।"
संविधानसँगै उब्जिएको प्रश्न,"के संविधान राजनीति दलदलमा भसिन लागेको दस्ताबेज मात्र हो ? सामान्यतः संविधान भन्नाले मुलुकको मूल कानुन हो भनेर बुझ्ने गरिन्छ। देशको भविष्य कुन मार्गतर्फ लैजाने हो त्यो संविधानले नै निर्धारण गर्छ। अर्थात् प्रत्यक्ष वा परोक्षरूपमा जनताको दैनिकीमा संविधानले असर गरिरहेको हुन्छ। मुलुकमा राजनीतिक स्थिरतासँगै आर्थिक विकास गर्न, शान्तिसुरक्षा कायम गर्न वा मुलुकमा सुशासन कायम गर्न संविधान राष्ट्रको मेरुदण्डकै रूपमा रहेको हुन्छ। यही कुरालाई आत्मसात गर्दै नेपालमा पटकपटक संविधान जारी गरियो। नेपालमा संविधान लेखनको इतिहास हेर्दा २००४ सालमा जारी गरिएको नेपाल सरकार वैधानिक कानुनदेखि सुरु भएको हामी पाउन सक्छौं। २००४ सालदेखि २०७२ सालसम्मको अवधि गणना गर्दा छोटो भए पनि यही अवधिभित्र नेपाली जनताले सातवटा संविधान पाए। यस मानेमा हामी भाग्यमानी छौं भन्दा फरक नपर्ला तर विडम्बना हाम्रो भाग्यमा खोट भएर हो वा मुलुकको सत्ता सञ्चालन गर्न भनी आसीन गरेका शासक वर्गले संविधान जारीसँगै आम जनमानसको मगजमा उब्जिएका प्रश्नको प्रहार थेग्न नसकेर हो विगतका दिनमा जारी गरिएका ६ वटा संविधानले मूर्तरूप लिन सकेन। त्यसैको नतिजाले ६ वर्षको अन्तरालमा करिबकरिब ६ सय अर्ब खर्चेर मुलुकले २०७२ साल असोज ३ मा सातौं संविधानका रूपमा नेपालको संविधान, २०७२ पायो। विगतमा झैं यसपटक पनि नेपालमा संविधान जारी हुँदा नेपाली जनता धेरै हर्षित भए। यतिसम्म हर्षित भए कि संविधान जारी भएको दिनलाई संविधान दिवसका रूपमा मनाउनसमेत पछाडि हटेका छैनन्। हर्षित हुनु स्वाभाविक पनि थियो किनकि शासक वर्गले भनेका थिए यस संविधानले नेपाललाई अब संघीय लोकतान्त्रिक गणतन्त्रात्मक राज्यमा लानेछ, धर्मनिरपेक्ष गराउनेछ, मौलिक अधिकार, मानव अधिकार र बालिग मताधिकारको सुनिश्चित्त गर्नेछ आदि। यसका अलावा अनेक कारण छन्, जो जनताको हितका लागि छ भनेर भनेका थिए। यी यावत् कुरातिर मध्यनजर गर्दा संविधान जारी भएसँगै विशेष रूपमा संवैधानिक केही प्रावधानमाथि प्रश्न उब्जिएको छ। सर्वप्रथम कुरा गरौं संघीयताबाट। नेपालका लागि संघीयता अपनाउनु विल्कुलै नौलो राज्य सञ्चालन प्रक्रिया थियो तर संविधानले यसैलाई आफ्नो मूल मन्त्रका रूपमा वाचन गरेको छ। संघीयताको सवालमा नेपालमा जति बहस हुनुपर्ने थियो त्यति भएन वा भनौं जति भएको थियो, त्यसलाई प्रत्यक्ष रूपमा देखाउन सकिएन। त्यसको एक ज्वलन्त उदाहरण ९ जनवरी २००८ मा ब्रिटिस राजदूत एन्ड्रयु हलले भनेका थिए, विकासोन्मुख देशमा संघीयता असजिलो हुन्छ, जनताले दुःख पाउँछन्। यस कुरालाई सकेसम्म छिपाउने कार्य गरियो। संघीयता आएपछि सिंहदरबारको अधिकार घरघरमा पुग्नेछ भनियो, विकासको मुल फुट्छ भनियो तर भनाइ र गरामा आकाशजमिनको फरक पाइरहेका छन् नेपाली जनताले। संघीयताले विकासभन्दा धेरै विनाश गराइरहेको छ। सिंहदरबारभित्र आसीन भ्रष्टाचारको मुहान घरघरमा पुर्याइरहेकै छ। भलै संविधानको मर्म यो होइन तर शासक वर्गले यसलाई आफ्नो स्वार्थपूर्तिका लागि मात्र प्रयोग गरे। नेपालको वार्षिक आर्थिक बजेट सामान्यतः १४ देखि १५ खर्बको हाराहारीमा आउने गर्छ। त्यति बजेटमा संविधानले उल्लेख गरेको यो व्यवस्थालाई अवलम्बन गर्दा संघ र प्रदेशसभाका पदाधिकारीहरू (८८४ जना) र प्रदेश प्रमुखलाई मात्र (विपक्षी दलको नेता, सत्ता पक्षको मुख्य सचेतक, विपक्षी दलको प्रमुख सचेतक, दलको नेता, दलको प्रमुख सचेतक र सभापतिबाहेक) वार्षिक पारिश्रमिक (अन्य सेवा र सुविधाबाहेक) दिँदा लगभग ५४ करोड खर्च हुने गर्छ। अब हामी आफैं आकलन गरौं संघीयताले मुलुकलाई कुन दिशातर्फ लाँदै छ ? संविधान जारी भएको दिनदेखि आजसम्म हेर्दा लोकतन्त्रका नाममा केवल सत्तामा आसीन भलाद्मी पदाधिकारीले आफ्नो सत्ता जोगाउने खेलभन्दा पर गएर जनताका दुःखमा मलम लगाउने काम कदापि गरेको देखिँदैन। लोकतान्त्रिक गणतन्त्रामक मुलुक त भनिएको छ तर संविधान जारी भएको दिनदेखि आजसम्म हेर्दा लोकतन्त्रका नाममा केवल सत्तामा आसीन भलाद्मी पदाधिकारीले आफ्नो सत्ता जोगाउने खेलभन्दा पर गएर जनताका दुःखमा मलम लगाउने काम कदापि गरेको देखिँदैन। यसको ज्वलन्त उदाहरण लकडाउनको अवस्थामा नेपाली जनताले आआफ्नो गन्तव्यसम्म पुग्न हप्तौं हिँडेको कुरा, मल नपाएर किसान कोरोना कहरका बीचमा पनि मल लिन सडकमा लामबद्ध भएर बस्नुपरेको अवस्था, वर्तमान अवस्थामा सरकारले आमनेपाली जनताको स्वास्थ्यप्रति देखाएको दृष्टि, कोरोना कहरको बीचमा पर्खालभित्र सत्ता चलाउने सारथिहरूले धुमधामका साथ विमानबाट पुष्प वृष्टि गर्दै संविधान दिवस मनाइरहँदा पर्खालबाहिर सयौं भोका पेटहरूको छटपटी आदि कुरा यो आख्यानकारको मगजमा अझै पनि ताजै छ। मौलिक अधिकारको सुनिश्चित गर्ने सवालमा सम्भवतः नेपालको संविधान विश्व जगत्कै अग्रपंक्तिमा आउन सक्छ। जनताको हितको निमित्त भनेर संसारका अन्य मुलुकमा समेत उल्लेख नभएका सम्पूर्ण अधिकारहरू समेटेर मौलिक हकका रूपमा सुनिश्चित गरेको छ। विडम्बना वर्तमान अवस्थामा नेपाली जनता उचित स्वास्थ्य सेवा, शिक्षा सेवा, स्वच्छ वातावरणको हक, स्वतन्त्रताको हक, श्रमको हक, रोजगारको हक आदिबाट वञ्चित छन्। विदुरको जस्तो नीति बनाउन त सकेनन् हाम्रा शासक वर्गले विडम्बना विदुरजस्तै बन्न खोज्दा धेरै राज्यका नीतिहरूमा चिप्लिएका छन्। उदाहरणस्वरूप श्रम र रोजगारसम्बन्धी नीति लिन सक्छौं। साथै कार्यान्वयन नै गर्न नसकिने राज्यको नीति बनाई त्यस नीतिमाथि जनताले प्रश्न गर्लान् भन्ने त्रासले गर्दा हुन सक्छ, शासक वर्गले सो राज्यको नीति कार्यान्वयन भएको छ वा छैन भन्ने सन्दर्भमा कुनै पनि अदालतमा प्रश्न उठाउन सकिने छैन भनी प्रावधानको नै व्यवस्था गरेका छन्। यसका साथै धर्म निरपेक्षताको कुरा गरिरहँदा विसं २०६८ सालको जनगणनाअनुसार नेपालको कुल जनसंख्याको ८१३५ जनताले हिन्दु धर्म अवलम्बन गरेको सतहमा देखिन आएको छ। धर्म नै नेपाली समाजको एकताको दरिलो खम्बाका रूपमा रहिआएको छ। विगतदेखि हालसम्म पनि धर्मले नै नेपाली समाजको पहिचान जोगाइराखेको अवस्था छ। बेलायती दार्शनिक जर्मी बेन्थमले भनेजस्तो अधिकतम व्यक्तिहरूको खुसीलाई ध्यानमा राखेर कानुन बनाउनुपर्छ भन्ने सिद्धान्त पछ्याउँदै धर्म निरिपेक्षताको प्रावधान राखिएको यस संविधानमा आम जनमानसको मगजमा प्रश्न उब्जिएको छ कतै यसै संविधानमार्फत नेपालको पहिचान त गुम्ने होइन ? संविधानले नै नेपालमा १३ वटा संवैधानिक निकायहरूको व्यवस्था गरेको अवस्था छ। संविधान जारी भएको पनि पाँच वर्ष बितिसकेको छ। पाँच वर्षको अवधिमा पनि लोकसेवा आयोग र राष्ट्रिय मानव अधिकार आयोगबाहेक अन्य संवैधानिक आयोगले अझै पनि पूर्णता पाउन सकेका छैनन्। अझ राष्ट्रिय महिला आयोग, राष्ट्रिय दलित आयोग, राष्ट्रिय समावेशी आयोगहरूमा त अझैसम्म कुनै पदाधिकारीहरू नियुक्ति गरिएको छैन। साथै संवैधानिक निकायहरूमा नियुक्ति प्रक्रिया हेर्दा पनि लाग्छ, यस निकायहरूका प्रमुख आयुक्त, आयुक्त, अध्यक्ष र सदस्यहरू हुन सरकारी सेवामा रहेर सचिवको हैसियतबाट सेवानिवृत्त हुनु पर्दछ। भलै संविधानको मर्म यस्तो होइन तर झट्ट हेर्दा लाग्छ, संविधानले नै नयाँ पदाधिकारी नियुक्तिका लागि सरकारी सेवाबाट सेवानिवृत्त मागेको छ। यस कुराले संविधानमाथि नै प्रश्न तेर्साएको छ के संविधान राजनीति दलदलमा भसिन लागेको दस्ताबेज मात्र हो ? सामान्य बुझाइमा संविधानले मुलुकको सम्पूर्ण जनतालाई एक ढिक्कामा बाँध्ने काम गरेको हुन्छ तर हाम्रो मुलकको संविधानमा समाजलाई नै विभाजन गरेको अनुभूति हामी गर्न सक्छौं। संविधान केवल राजनीतिक पदाधिकारीहरूको विभाजन गर र शासन गर भन्ने सिद्धान्तमा आधारित एक कौशल अस्त्रका रूपमा प्रयोग भएको स्पष्टरूपमा देख्न सक्छौं। यसको एक दृष्टान्त समावेशिता नाममा दलिल, महिला, आदिवासी जनजाति, खस आर्य आदि नामले सामाजिक विभाजन गरी आगामी दिनमा आरक्षणका नाममा समाजमा अराजकता पैदा गराउने ध्येय त कतै भइरहेको छैन भन्ने प्रश्न उठेको छ। यदि लोकतान्त्रिक देशभित्र कुनै पनि जातजाति, समुदाय र वर्गलाई कसैले कृपा र निगाह गरेर मान्यता, सुविधा र पहुँच दिनुपर्ने अवस्था सिर्जना भयो भने त्यो कुनै कथित लोकतान्त्रिक मुलुक हुनै सक्दैन, बरु त्यो त रैतीतन्त्र, करियातन्त्र वा हिन्दुस्तानी प्रजातन्त्र बन्न पुग्छ। अन्त्यमा, अमेरिकी महाकवि वाल्ट ह्रीटम्यानले भनेजस्तो लोकतन्त्र मात्र निर्वाचनहेतु हो, केवल दलका लागि हो भन्ने भनाइ त युक्तिसंगत हुँदैन नेपालको सन्दर्भमा। संविधान लेखनमा लागेको खर्च, संघीयता आएसँगै पदाधिकारीहरूको वार्षिक पारिश्रमिक दिइँदाको खर्च, मौलिक अधिकारहरूको सुनिश्चितता, संवैधानिक निकायहरूमा पदाधिकारीको अझैसम्म नियुक्ति नहुनु, धर्मनिरपेक्षता गरिनु आदि कुराले यस संविधान जारी भएसँगै प्रश्नहरू उब्जाइदिएको छ। यस कुरामा अझ धेरै शंका पैदा गराइदिएको छ। केही समयअगाडि प्रदेश प्रमुखहरूको हेरफेरका साथै निर्वाचनमा पराजित कमरेडहरूलाई राष्ट्रियसभामा लगिने आदि कुराले पनि संविधानअगाडि गम्भीर प्रश्नचिह्न खडा गरिदिएको छ। ट्वान्टी वान लेसन फर ट्वान्टी फस्ट सेन्चुरी पुस्तकका लेखकले भनेजस्तो तिमीहरूलाई स्वतन्त्रता त दिइन्छ तर त्यहीं स्वतन्त्रताभित्र रहेर शासकवर्गले तिमीलाई लुटेको वा भनौं शोषण गरेको थाहा हँुदैन भन्ने कथन नेपालको सन्दर्भमा कतै यसै संविधानमार्फत त लागू भएको छैन भन्ने प्रश्न उब्जाइदिएको छ। संविधानको संरक्षक सरकारले नै संवैधानिक प्रावधानको पंगु उडाइरहेको अवस्थामा प्रतिपक्ष दल पनि मूकदर्शक बनिदिँदा नेपाली जनताका मगजमा झनै जटिल प्रश्नले घेराउ गरेको छ। आखिर के संविधान दलहरूको कमाइखाने भाँडो मात्र हो ? के संविधानभन्दा सरकार नै बलवान् हो त ?"
धरानमा चार जना कोरोना संक्रमितको मृत्यु,धरान : धरानमा चारजना कोरोना संक्रमितको मृत्यु भएको छ। मृत्यु हुनेमा दुई महिला र दुई पुरुष रहेका छन्। कोरोना भाइरसको संक्रमण देखा परी बीपी कोइराला स्वास्थ्य विज्ञान प्रतिष्ठानको कोभिड अस्पतालमा भर्ना भएका दुई महिला र एक पुरुषको मृत्यु भएको छ। सुनसरीको इटहरी उपमहानगरकी ७५ वर्षीया महिला र तेह्रथुमका ३१ वर्षीय पुरुषको बिहीबार बिहान र धरान उपमहानगरपालिका ९ का ४४ वर्षीया महिलाको बुधबार राति उपचारका क्रममा मृत्यु भएको बीपी प्रतिष्ठान धरानका सहायक प्रबक्ता डा आषिश श्रेष्ठले बताए। त्यस्तै धरान ९ कै ५८ वर्षीय पुरुषलाई प्रतिष्ठानले भर्ना लिन अस्वीकार गरेपछि प्रतिष्ठानको कोभिड अस्पताल बाहिर मृत्यु भएको हो। पटक पटक संक्रमित पुरुषलाई भर्ना गर्न अनुरोध गर्दा समेत प्रतिष्ठानका चिकित्सकहरुले ती पुरुषलाई भर्ना नगरिदिएको धरान ९ का वडाअध्यक्ष रत्न कट्वालले बताएका छन्। उनले संक्रमित बिरामीलाई भर्ना नगर्ने चिकित्सकलाई कडा कार्वाही गर्न सरकारसँग माग गरेका छन्।
महिला र आर्थिक दायित्व,"हाम्रो समाज कति एकलकाँटे र अमानवीय छ भन्ने जान्न धेरै टाढा जानै पर्दैन। आफ्नै घरपरिवार र छिमेक, नाता, कुटुम्बसम्म पुग्दा नै काफी हुन्छ। वैवाहिक सम्बन्धका आडमा जिउँदाजाग्दा अवस्था खेपेको छ नारी समाजले। तराईका अधिकांश महिलाले साडी ब्लाउज लगाउँछन्। अझ साडीको आँचल टाउकाबाट तल झर्नै हुँदैन। कान्छी नन्दलाई लोग्नेले नितम्बमा चुरोटले पोलिदिए। कारण बच्चाले चुसेको नितम्ब घोप्टिएर काम गर्दा ब्लाउजबाट देखियो। उनको विवाह मेरोभन्दा करिब चार वर्षअघि भएको थियो। मधेसी समुदायमा प्राय छोरीको विवाह चाँडै गरिदिने कुपरम्परा छ। उनी विवाह गरेर आफ्नो घर गएपछि एउटा सन्तान जन्मेपछिको घटना हो, यो। तर पनि लोग्नेलाई परमेश्वर मान्दै खुसी साथ बसेको, बाँचेको नक्कल गरिरहन्छिन् वरा। मेरो विवाहपछि मसँग त्यो कुरा खोलिन तर कसैलाई पनि नभन्ने सम्झौतामा। सुनिसकेपछि त मनमा सहन शक्तिको बाँध फुट्यो। भनिदिएँ तिनलाई पनि अगुल्टाले हान्नु पर्थेन। तातो पानीले खन्याउनु नी ! छि, म भएको भए त त्यति नै बेला जबाफी कारबाही गर्ने थिएँ। कस्तो काँतर कान्छी तपाइँ त भने। मन एकतमासले रोई रह्यो। मनमा अट्टाहस भएर आयो। निक्कै समयसम्म अधमरो बाँचे। तर उनको बाचाले गर्दा कुरा कसैसँग गर्नै सकिनँ। माइतबाट घर गइनँ, समय बित्दै गयो, उनको आउने जानेक्रम चलिरह्यो। तर मेरो मनमा परेको नारीले भोगेको त्यो अपमान झन् आगो हुँदै गयो। जबसम्म आर्थिक रूपमा महिला पूर्णरूपले सक्षम हुँदैनन् तबसम्म यो पुलिंगीय सत्ता र तिनका साझेदारहरूले महिलालाई भोग्य वस्तुभन्दा माथि उठ्न दिँदैनन् र पृथक बाँच्न पनि। एकजना बहिनी थिइन्, उसले पनि लोग्नेलाई परमेश्वर नै मान्थिन् वरा। तिनका लोग्नेले अर्की हाल्दा पनि लोग्नेविना बाँच्नै नसक्ने तिनी। रक्सीको नसामा मात्तिएर मुखभरि पान र रजनी गन्धाले दङ्दङ गन्हाएको लोग्ने देख्नेबित्तिकै संसारका सवैभन्दा सुन्दर चिज टप्केजस्तै गरी कुथ्थिन, लोग्ने भएतिर। जता लोग्ने जान्छ उतै थक थुकेको थाप्न बाल्टी, कप अथवा कुनै भाँडा बोकेर दौडिन्थिन्। लोग्नेले समागमको सोंच राखेमा दिनमा, रातमा, बिहान, बेलुका जति नै बेला पनि आपूलाई सुम्पिन्थिन्। यावत कुरा सुनेर म त डराएँ, पहिले त। अचम्म छ वा ! त्यतिसम्म समर्पित हुँदाहुँदै अर्की ल्याउने लोग्नेको नाउमा कैयांैपल्ट तिनले तीजको व्रत बसिन्। सन्तोषी माताको व्रत बसिन्। तर पनि पति परमेश्वरले थाहै पाएन स्वास्नीको समर्पण, त्याग, प्रेम,। समागमको क्रममा लोग्नेले टोकेका निल र चिमोटेका डाम कसरी सहजै सहन र लुकाउन सकेकी विचरीले। यावत सहेर पनि पति परमेश्वरले छाडेर भागे अर्कीलाई काखी च्यापेर। अहिले दुई बच्चासँग बाँच्न विवश छिन्। यस्ता महिलाको संख्या गनिसाध्य छैन तराईमा। अधिकांश पति परमेश्वरले महिलालाई वस्तु सम्झेको छ। वस्तुको प्रयोग उनीहरू आआफ्नै तवरले गर्न चाहन्छन्। तिनका लागि महिलाको आदर्श, विचार, इच्छा, नैसर्गिक हक, अधिकार, आत्मसम्मान कुनै कुराले पनि छुँदैन। महिला सिर्फ वस्तु हो। हाम्रो मुताविक प्रयोग गर्छौं भन्ने भ्रममा अधिकांश पुरुष बाँचेको तीतो यथार्थ छ। अपाच्य र अमानवीय हर्कतले प्रताडित नभएको कुनै प्रेमिका वा श्रीमती सायदै होलान्। पतिलाई परमेश्वर मान्नेहरू विरोध गर्नै सक्दैनन्। जति मन नपरे पनि जति असहज भए पनि। भन्दैनन् गलतलाई गलत हो भनेर। कतिपय शिक्षित महिला पनि पतिको प्रताडनाको भागिदार बनेका छन्। यो कस्तो मानसिकता हो। त्यो संस्कार छिचोलेर बोल्नै नसक्ने, आफ्नो कुरा राख्नै नसक्ने। अत्याचार खेपेर पनि बाँच्न विवश हुनैपर्ने। यो कस्तो एकाधिकार पुलिंगीय संस्कार हो, यो कस्तो परमेश्वरप्रतिको आस्था र समर्पण हो, ऐया भन्न नपाउने। समागम कसैको जबर्जस्ती वा एकतर्प हुँदैन, हुनु पनि हुँदैन। प्रेमरहित समागम अथवा सेक्स भयो भने अथवा दुवैको इच्छा र समर्पणविना त्यस्तो कृया भयो भने त्यो बलात्कार हुन जान्छ। सेक्स भनेको प्रेमिल जोडीको समर्पण हो। अथवा दुवैको शरीरको स्वतःस्पूर्त आएको एक अर्काबीचको आकर्षण हो। जब त्यो आकर्षणमा प्रेम हुँदैन अथवा प्रेमपूर्वक आकर्षण र समागम हुन सक्दैन तब ती सम्बन्ध अमानवीय हुन्छन्। प्रेमरहित सेक्स मानवीय सम्बन्धभित्र पर्दैन। महिलाले विरोध नगर्नुका कारण हाम्रो समाज पितृसत्ताले ओतप्रोत छ। हाम्रो देशमा पुरुषको एकाधिकार कलमले लेखिएको धर्मग्रन्थ, उपनिषद् र तिनका नियमपालनका डरलाग्दा कुसंस्कारको सबैभन्दा ठूला वर्चश्व छ। क नपढेका पाठशाला जाँदै नगएका पनि रामायण पढ्छन्, लय हालेर श्लोक गाउँछन्। नारीलाई पढे बोक्सी हुन्छ भन्ने परम्पराबाट पनि स्वास्थानी व्रत कथा पढ्ने र पतिलाई परमेश्वर मनाउने पुरुष सत्ता कम सिपालु थिएन महिलाको स्वतन्त्रता खोस्नमा। जुनबेला महिला बोल्नै सक्षम थिएन, अझ भनौं पुरुषले थिचेमिचेका थिए, त्यस्तो समयमा कसरी शिवसँग प्रेमलाप सुरु गरिन् होला पार्वतीले ? शिवलाई पति पाउँ भनेर कसरी उत्साह भरिन् होला ? क्रान्तिकारी पार्वती फेरि शिवलाई पति पाइसकेपछि कसरी त्यति धेरै कमजोर भएर पतिको गोडा मोल्ने, गोडा धुने भइन् होला ? यो प्रश्न गर्ने हिम्मत कुनै शिक्षित महिलाले गर्न सकेनन्। महिला पढेलेखेका हुन्थे भने यी धर्मका ग्रन्थ महिलाले नै लेख्थे र शिवको ठाउँमा पार्वतीको गोडा धोइन्थ्यो। शिवले पार्वतीको गोडा धुन्थे। गोडाको पानी खान्थेलगायतको स्वस्थानी कथा बन्थ्यो होला। त्यो विषय पनि उठान गर्ने हिम्मत कुनै शिक्षाले दिएन र शिक्षित महिला पनि चुपचाप जमेर मरिरहे हरदम। अशिक्षित महिला धार्मिक भएर प्रताडना सहे र सहँदै आएका छन् अझसम्म। शिक्षितलाई लाली र साडीले भुलायो। दोस्रा कारण पैत्रिक सम्पत्तिमा अंशाधिकार नहुनु कानुनमा जे लेखे पनि हाम्रा पुलिंगीय वर्चश्व कायम राख्ने पिता छोरीलाई अंश दिँदैनन्। पचास हजार मूल्यबराबरको अंशवापत छोरीलाई जमिन अथवा कुनै अचल सम्पत्ति दिनु भन्दा ५० लाखसम्म दाइजो दिनमा उद्यत देखिन्छन् असंख्य पिताहरू। महिला कमभन्दा कम संख्यामा स्वरोजगार छन्। आफ्नो नाममा अचल सम्पत्ति एकबित्ता नभएका र चल्ती सम्पत्तिको नाममा बैंकमा खातासम्म नखोलिएका अधिकांश नारी पतिको प्रताडनाको विरोध कसरी गर्न सक्छन्। जबसम्म आर्थिक रूपमा महिला पूर्णरूपले सक्षम हुँदैनन् तबसम्म यो पुलिंगीय सत्ता र तिनका साझेदारहरूले महिलालाई भोग्य वस्तुभन्दा माथि उठ्न दिँदैनन् र पृथक बाँच्न पनि।"
"ट्रम्पका १४ वर्षीय छोरालाई पनि कोरोना संक्रमण, तर लक्षण देखिएन","वासिङटन : अमेरिकी राष्ट्रपति डोनल्ड ट्रम्पका १४ वर्षीय छोरा ब्यारोनलाई पनि कोरोनाभाइरसको संक्रमण पुष्टि भएको छ । तर यसका कुनै लक्षण नदेखिएको बताइएको छ । जब कि, ट्रम्प र उनकी पत्नी मेलानिया दुबै संक्रमित भइसकेका छन् । मेलानियाले बुधबार विज्ञप्ति मार्फत यस्तो जानकारी दिएकी हुन् । भाग्यवश उ कलिलो किशोर हो र कुनै लक्षण दखिएको छैन, मेलानियाले बताइन् । मेलानियाका अनुसार उनीसँगै कोभिड १९ परीक्षण गर्ने क्रममा ब्यारोनलाई संक्रमण देखिएको थिएन । डोनल्ड ट्रम्पले डेस मोइनेसमा भएको चुनावी र्यालीको क्रममा ब्यारोन अहिले ठीक भएको बताए । साथै यसलाई उनले स्कुल खोल्नुपर्ने उदाहरणको रुपमा पनि अथ्र्याएका थिए । ट्रम्पले अमेरिकामा कोरोना महामारीका बावजुद स्कुल खोल्नुपर्ने भन्दै बारम्बार भन्दैआएका छन् । उसलाई यो भएको कुरा उसलाई थाहा छ जस्तो पनि लाग्दैन मलाई । किनकि, उनीहरु युवा छन् र उनीहरुको रोग प्रतिरोधी क्षमता बलियो छ । र उनीहरु यसविरुद्ध लड्न सक्छन् । यसैले अब बच्चाहरुलाई स्कुल पठाउँ, ट्रम्पले भनेका छन् । मेलानियाले पनि आफूलाई न्युन लक्षण मात्रै देखिएको बताइन् । साथै उनले आफूले फस्र्ट लेडीको रुपमा सकेसम्म चाँडै आफ्नो काम गर्ने बताइन् । मैले खोकी, शरीर र टाउको दुखाइको अनुभव गरेँ, र धेरैजसो समय एकदमै थाकेको महसुश गरेँ । तर म औषधिको सट्टा धेरै प्रकृतितिर नजिक गएँ, विकल्पमा स्वस्थ खाना र भिटामिनका खाना खाएँ, मेलानियाले भनेकी छन् । डोनल्ड ट्रम्प र मेलानियालाई एकैपटक संक्रमण भएपछि अक्टोबर २ देखि तीन रात मात्रै सैन्य हस्पतालमा बिताएका थिए । भाइरसको उपचारका लागि ट्रम्पले प्रयोगात्मक एन्टिबडी थेरापीको अभ्यास गरेको बताइन्छ । मेलानियाले भने परिवारका तीनैजनालाई एकै पटक संक्रमण हुँदा एकअर्कामा सँगै केयर गर्न पाएकोमा खुसी भएको बताइन् ।"
विराटनगरमा तीन कोरोना संक्रमितको मृत्यु,"विराटनगर : विराटनगरमा उपचाररत कोरोना भाइरस संक्रमित तीन जनाको मृत्यु भएको छ। मृत्यु हुनेमा एक महिला र दुई पुरुष रहेका छन्। विराट नर्सिङ होम एवं विराटनगर अस्पतालमा उपचाररत मोरङको सुन्दरहरैँचा नगरपालिका५ की ४० वर्षीया एक महिलाको बुधबार साँझ ७ बजेतिर मृत्यु भएको छ। मुटु सम्बन्धी समस्या भएर उपचारका लागि गत मंगलबार ल्याइएकी महिलालाई श्वासप्रश्वासको पनि समस्या थपिएपछि स्वाब संकलन गरेर पीसीआर परीक्षण गराउँदा रिपोर्ट पोजिटिभ आएको हो। महिलामा मंगलबार साँझ नै कोरोना देखिएपनि नर्सिङ होमले थप उपचारका लागि कोभिड अस्पतालमा लैजान नदिँदा भोलिपल्ट मृत्यु भएको आरोप आफन्तले लगाएका छन्। आफन्तका अनुसार महिलामा मुटु सम्बन्धी पुरानै समस्या थियो। तर नर्सिङ होमले भने आधिकारिक रुपमा मृत्युको जानकारी दिएको छैन। यसैबीच विराटनगरकै कोशी अस्पताल कोभिड१९ उपचार केन्द्रमा उपचाररत दुई जना संक्रमित पुरुषको मृत्यु भएको छ। मृत्यु हुनेमा विराटनगर महानगरपालिका४ का ५० वर्षीय र सुनसरीको धरान उपमहानगरपालिका१५ का ६६ वर्षीय पुरुष रहेका छन्। उपचार केन्द्रका व्यवस्थापक ज्ञानबहादुर बस्नेतका अनुसार विराटनगरका पुरुषलाई पीसीआर परीक्षण गराउँदा असोज २१ गते रिपोर्ट पोजिटिभ आएको थियो। त्यही दिन राति अस्पताल भर्ना गरिएका उनको बिहीबार बिहान ३:३० बजेतिर मृत्यु भएको जानकारी बस्नेतले दिए। स्वास्थ्य अवस्था गम्भीर बनेर गएपछि पुरुषलाई भेन्टिलेरमा राखिएको थियो। मृतकमा मधुमेहको पुरानै समस्या रहेको बस्नेतले बताए। त्यस्तै गत सोमबार कोरोना पुष्टि भएपनि होम आइसोलेसनमा रहेका धरानका वृद्ध पुरुषलाई श्वासप्रश्वासको समस्या बढेपछि उपचारका लागि बुधबार कोभिड अस्पताल भर्ना गरिएको उनले बताए। उनको उपचारकै क्रममा बुधबार राति ९ बजेतिर मृत्यु भएको जानकारी बस्नेतले दिए। मृतकमा मधुमेह, उच्च रक्तचाप लगायतका स्वास्थ्य सम्बन्धी पुरानै समस्या रहेको उनको भनाइ छ।"
सरकारी सूचना अब एकद्वार प्रणालीबाट : मन्त्री गुरुङ,"काठमाडौं : नवनियुक्त सञ्चार तथा सूचना प्रविधि मन्त्री पार्वत गुरुङले सरकारले सबै मन्त्रालयको सूचनालाई एकद्वार प्रणालीबाट संप्रेषण गर्ने बताएका छन्। बिहीबार मन्त्रालयमा पदभार ग्रहण गर्दै गुरुङले सरकारले कुनै पनि सूचना नलुकाउने र एकद्वार प्रणालीमार्फत सूचना दिने व्यवस्था मिलाउने बताएका हुन्। उनले भने , 'कुनै पनि मन्त्रालयको सूचना लुकाएर बस्ने स्थितिको अन्त्य हुनेछ। अब एकद्वार प्रणालीबाट सरकारका सूचना संप्रेषण गरिनेछ। मन्त्री गुरुङले आफूले संचार बुझेको छैन भनेर कसैले पनि बाङ्गो टिङ्गो बाटोबाट सुझाव दिए आफुले छिटो बुझ्ने प्रयत्न गर्ने र त्यस्ता व्यक्तिसँग सम्बन्ध कायम नगर्ने बताए। उनले भने, 'यो मन्त्रीले सञ्चार क्षेत्र बुझेको छैन भन्ने ठान्नु भयो त्यो बुझाई गलत हुनेछ।' प्रधानमन्त्री केपी शर्मा ओलीले बुधबार साँझ मन्त्रीमण्डल पुनरगठन गरेपछि महिला तथा समाजिक मन्त्री रहनुभएका मन्त्री गुरुङले सञ्चार तथा सूचना प्रविधि मन्त्रालयको जिम्मेबारी पाएका हुन्।"
"नयाँ बजारमा ग्यास सिलिन्डर विस्फोट, ११ घाइते, २ को अवस्था गम्भीर","काठमाडौं : राजधानीको नयाँ बजारस्थित फलफूल चोक अगाडि एक घरमा खाना पकाउने ग्यास सिलिन्डर विस्फोट भएर आगलागी भएको छ । काठमाडौं महानगरपालिका वडा नम्बर १६ नयाँ बजारस्थित फलफूल चोकमा रहेको नीलकुमारी क्षत्रीको घरमा ग्यास सिलिण्डर विस्फोट भएको हो। महानगरीय प्रहरी परिसर काठमाडौंका प्रवक्त एसपी सोमेन्द्र सिंह राठौरका अनुसार नीलकुमारीका ससूराको केही दिनअघि मृत्यु भएको र सो घरमा हाल किरियाकर्म भइरहेको थियो । बिहीबार बिहान ग्यास खोल्दा एक्कासी लिक भएर आगो बल्न थालेपछि केही बेरमै सिलिण्डर बिष्फोट भएको थियो। प्रहरीका अनुसार घटनामा ११ जना घाइते भएका छन् । घाइतेमध्ये दुईजनाको अवस्था गम्भीर रहेको प्रहरीले जनाएको छ। घाइतेहरुको मनमोहन अस्पतालमा उपचार भइरहेको जानकारी राठौरले दिए । राठौरका अनुसार घरमा रहेको चारवटै ग्यास सिलिण्डर विस्फोट हुँदा निलकुमारीको पुरै घरमा क्षति भएको छ। वरपरका केही घरका सीसा फुटेर सामान्य क्षति भएको प्रहरीले जनाएको छ। घाइतेमा नीलकुमारी, चनमती केसी, विशाल कणेल, रमेश क्षेत्री, अमर बस्नेत, सरला बस्नेत, शान्त अधिकारी, अर्जुन चोहार, नर्सिङ केसी, रेसिना खत्री, किशोरी खत्री र विजया श्रेष्ठ छन्। प्रहरीले दमकल र ट्याङकरको सहयोगमा आगो निभाएको थियो।"
बीपी प्रतिष्ठानको चरम लापरवाही : भर्ना नलिँदा धरानका तीन कोरोना संक्रमितको मृत्यु,"धरान : बीपी कोइराला स्वास्थ्य विज्ञान प्रतिष्ठानको लेभल थ्री कोभिड१९ अस्पतालले कोरोना संक्रमित बिरामीलाई भर्ना लिन नमान्दा धरानका तीन पुरुषको मृत्यु भएको छ । पटकपटक भर्ना गरिदिन अनुरोध गर्दा पनि चिकित्सकले अटेरी गरी ती पुरुषको उपचार अभावमा मृत्यु भएको हो । मृत्यु हुनेमा धरान उपमहानगरपालिका९ का ५८ वर्षीय पुरुष, १५ का ६८ वर्षीय पुरुष र धरान १६ का ६२ वर्षीय पुरुषको निधन भएको हो । धरान १५ का पुरुषलाई श्वास फेर्न समस्या भएपछि बुधबार प्रतिष्ठानको कोभिड अस्पतालमा उपचारका लागि लगिए पनि प्रतिष्ठानले भर्ना नलिएपछि विराटनगरको कोसी कोभिड अस्पताल भर्ना गरिएको थियो । उनको बुधबार राती निधन भएको थियो । त्यस्तै धरान १६ का पुरुषको पनि प्रतिष्ठानले भर्ना नलिइदिँदा घरमा नै बुधबार राती मृत्यु भएको उनका आफन्त जय सम्बाहाम्फेले बताए । उनले सरकारले करौडौं रुपैयाँ खर्च गरेर स्थापना गरेको कोभिड अस्पतालमा बिरामीलाई उपचार गर्न अस्वीकार गर्ने चिकित्सलाई कडा कारवाही गर्न माग गरेका छन् । तीन दिन अगाडि कोरोना पोजिटिभ देखिएका धरान९ का पुरुषलाई पनि बीपी प्रतिष्ठानले भर्ना नलिएकै कारण उपचार नपाएर निधन भएको वडाअध्यक्ष रत्न कट्वालको आरोप छ । उनले बीपी कोभिड अस्पतालका फोकल प्रर्सन डा इन्द्र लिम्बूलाई पटकपटक आग्रह गर्दा समेत संक्रमित बिरामीलाई भर्ना नगरिदिएको गुनासो गरे । बुधबार धेरै पटक फोन सम्पर्क गरी डाक्टरलाई बिरामी भर्ना गर्न अनरोध गरे चिकित्सले नमानेपछि विजयपुर हस्पिटलबाट अक्सिजन ल्याइ घरमै दिएपनि सुधरा नभएपछि बिहीबार बिहान जबरजस्ती बीपी लैँजादै गर्दा संक्रमितको प्रतिष्ठानको प्राङगणमा मृत्यु भएको वडाअध्यक्ष कट्वालले बताए । उनले बिरामी भर्ना नगर्ने चिकित्सक र अस्प्ताल व्यवस्थापन गर्न नसक्ने प्रतिष्ठानका पदाधिकारीलाई कडा कारवाही गर्न सरकारसँग माग गरेका छन् । सय बेडको कोभिड अस्पतलमा बिहीबारसम्म ५६ जना बिरामी भर्ना भएका छन् । ४४ बेड अझै खालि भएपनि संक्रमित बिरामीलाई भर्ना नगर्नु प्रतिष्ठान व्यवस्थापनको चरम लापरवाही भएको स्थानीयको आरोप छ । प्रतिष्ठानका सहायक प्रवक्ता डा आषिश श्रेष्ठले कोभिड अस्पतालमा अक्सिजन अभाव र भेण्टिलेटर अभावका कारण प्रतिष्ठानमा आउने सबै बिरामीलाई भर्ना गर्न नसकिएको बताए । उनले संक्रमित बिरामीको उपचार सेवा प्रभावकारी र सबै बिरामीलाई भर्ना गर्ने वातावरणका लागि आवश्यक व्यवस्थापन भइरहेको जानकारी दिए। सरकारले बीपी प्रतिष्ठानमा करोडौं रुपैयाँ रकम दिएर लेभल थ्री कोभिड अस्पताल स्थापना गरेको भएपनि प्रतिष्ठनको नेतृत्व सम्हालेका पदाधिकारीको चरम लापरवाहीका कारण अस्पताल अस्तव्यस्त बनेको छ । कोभिड अस्पतालमा भर्ना भएका बिरामीलाई अक्सिजन र भेण्टिलेटर अभावका कारण चिकित्सकले बिरामी भर्ना गर्न छाडेका छन् । सिमित बिरामीलाई मात्र भर्ना गरी उपचार गरिँदै आएको कोभिड अस्पतालमा गम्भीर प्रकृतिका संक्रमित बिरामी भर्ना हुन नपाएपछि घरमै मर्न बाध्य पारिएको धरानका मेयर तिलक राईले बताएका छन् । उनले प्रतिष्ठानको कोभिड अस्पतालले बिरामी भर्ना लिन अस्विकार गरेका कारण धरानवासीलाई घरमै मर्न वाध्य पारिएको भन्दै प्रतिष्ठानको कुलपति समेत रहेका प्रधानमन्त्री केपी ओलीसमक्ष प्रतिष्ठान सुधारको माग गरेका छन् । कोभिड अस्पताल संचालनका लागि प्रतिष्ठानले दश वटा भेण्टिलेटर खरिद गरेको भएपनि हाल ६ वटा काम नलाग्ने गरी बिग्रिएका छन् । भेण्टिलेटर खरिद गरिएको दुई महिना नपुग्दै बिग्रिएपछि संक्रमित बिरामी उपचार पाउनबाट बञ्चित भएका छन् । प्रतिष्ठानमा कमसल उपकरण खरिद गरि प्रतिष्ठानको नेतृत्व सम्हाल्न नसक्ने ग्रैह जिम्मेवार पदाधिकारीलाई कारवाहीको दायरमा ल्याउन समेत मेयर राईले प्रधानमन्त्री समक्ष माग गरेका छन् । यता उपचार नपाएर संक्रमित बिरामीको मृत्यु भएको खबर सार्वजनिक भएपछि प्रदेश १ का सामाजिक विकास मन्त्री जीवन घिमिरेले प्रतिष्ठानको अनुगमन गरेका छन् । बिहीबार प्रतिष्ठान आएका उनले प्रतिष्ठानको स्वास्थ्य सेवामा व्यवस्थापन पक्षले धेरै कमजोरी गरेको र सर्वसाधारणको समेत व्यापक गुनासो आएको भन्दै तत्काल स्वास्थ्य सेवा सुधार गर्न मन्त्री घिमिरेले प्रतिष्ठानका चारैजना पदाधिकारीलाई निर्देशन दिएका छन् । सुनसरीका प्रमुख जिल्ला अधिकारी फडिन्द्रमणि पोखरेलले पनि प्रतिष्ठानले बिरामीको उपचार सन्तोषजनक नरहेको र संक्रमितलाई भर्ना नगर्नू अत्यन्तै गलत काम भएको भन्दै स्वास्थ्य सेवा सुधार गर्नुपर्नेमा जोड दिए। स्वास्थ्यमन्त्री भानुभक्त ढकालले पनि प्रतिष्ठानको उपचार सेवा प्रभावकारी बनाउन प्रतिष्ठानका पदाधिकारीलाई निर्देशन दिएको बताए ।"
अधिनायकमैत्री बाटो !,"नेपाली कांग्रेसभित्र रूपान्तरणको बहस चलिरहेको छ। गतिशीलता भएन भने त्यो पार्टीको समयसापेक्ष रूपान्तरण हुन सक्दैन। देशका बहुमत जनता भूतमुखी होइन कि भविष्यमुखी हुने गर्छन्। समस्या सबै पार्टीभित्र हुन्छन् तर कांग्रेसमा भने ठूलो रूपान्तरण आवश्यक छ। कांग्रेसमा लोकतान्त्रिक अभ्यासको कमी छ। सधैं पार्टी गुटबन्दीको घेराभित्रै रुमलियो यो कुरा आमकार्यकर्तादेखि आमजनतालाई प्रस्ट थाहै छ। गुट गर्ने अनि भागको बार्गेनिङ गरेर फाइदा खान पल्केकाहरूकै कारण पार्टीलाई पछाडि पारिएको छ। अब आउने महाधिवेशनबाट गुट सधैंका लागि अन्त्य गर्न आम कार्यकर्ताबाट सामूहिक दबाब सिर्जना गर्न आवश्यक छ। फरक विचार भएनन् भने विचार विचार रहँदैनन्। मेरो विचार अकाट्य, सत्य र बाँकी निषेध भन्ने हुँदैन राजनीति देश र समाजको हितनिम्ति गरिएको हो भने। विचारसँग असहमतलाई लाठीमुंग्री चलाउन खोज्न लोकतन्त्रको उपहास हो। नीतिदेखि संगठनसम्म, नेतृत्वदेखि नेतृत्वपंक्तिप्रतिको जनताको आकर्षणसम्म, जीवन्त पार्टीमा हुनुपर्ने गतिशीलतादेखि देश र जनताको भविष्यप्रति जगाउनुपर्ने आशा भरोसासम्म, सदाचारको पालनदेखि सुशासन र भ्रष्टाचारप्रतिको प्रतिबद्धतासम्म, चारैतिरका समस्याले कांग्रेस जकडिएको देखिन्छ। इतिहासमा कांग्रेसको पोल्टामा चारवटा महत्वपूर्ण कुरा लेखिए पनि, तर उपयोग कांग्रेसले गर्न सकेको छैन। पहिलो, गणतन्त्र स्थापनामा गिरिजाप्रसाद कोइरालाको भूमिका, दोस्रो, संविधान निर्माणमा सुशील कोइरालाको भूमिका र उनले केपी ओलीलाई संविधानको सर्तमा राखेको प्रधानमन्त्रीको प्रस्ताव, तेस्रो ओलीसँग वाक्युद्धमा रहेका मधेसवादी दलसँगको सार्थक वार्ता र चौथो संविधान कार्यान्वयनका लागि तीनवटा महत्वपूर्ण निर्वाचनको समापन। तर वाम गठबन्धनलाई जनताले करिब दुईतिहाइले अनुमोदन गरेको र कांग्रेसको पराजय भएको सत्य हो। यस अवधिमा विगतमा भएका गल्तीको मूल्यांकन र भविष्यका लागि सैद्धान्तिक बाटो निर्धारण गर्नुपर्ने हुन्छ। किनकि देशलाई नेतृत्व दिनसक्ने नेतृत्व तयार गर्नुपर्ने खाँचो छ। नेपालमा सच्चा कम्युनिस्ट आजका मितिसम्म देखिएका छैनन्। कम्युनिस्टका खोल ओडेका दल भने छन्। यथार्थमा कम्युनिस्ट यस्ता हुँदैनन्। यी त राजनीतिक शास्त्रको पवित्र ग्रन्थलाई अपवित्र बनाई व्यापारिक चिन्तन र सोच भएका राजनीतिका व्यक्ति र समूहका एउटा हिस्सा मात्र हुन्। विश्वव्यापी रूपमा चलेका कम्युनिस्टकै झन्डा पार्टीको झन्डा बनाउने, आदर्श नेताका रूपमा लेनिन, माक्र्स, स्टालिन, फिडेल क्यास्ट्रो आदिलाई नै मान्ने, पार्टीको नामबाट कम्युनिस्ट शब्द हटाउन नसक्ने अनि आफ्नो दल लोकतान्त्रिक दल हो भनेर भाषण गर्दै हिँड्ने गर्नाले पनि वामपन्थी दलहरूबाट जनताका आँखामा भ्रमको खेती चलेकै छ। गणतन्त्र आधुनिक लोकतन्त्रको अति उच्चतम प्रयोग भए पनि आजको विश्व राजनीतिमा यसको उचित प्रयोग नभएको र जनताले छानेका नेता र प्रतिनिधि बढी अधिनायकवादी, व्यक्तिवादी, भोगवादी प्रवृत्तिमा लिप्त भएकाले हुँदा लोकतन्त्रको अभ्यासमा ह्रास आउन थालेको चिन्ता सबैतिर व्याप्त छ। राजनीतिक वृत्तमा नीतिप्रधान होइन, नेताप्रधान हुने व्यवहार हावी भइरहेको पाइन्छ। नीति र विधिभन्दा व्यक्तिलाई महत्व दिने, व्यक्तिलाई धुरी मानेर चल्ने, व्यक्तिको अन्धभक्त हुने र व्यक्तिको भूमिकालाई नीति, विधि र संस्थालाई भन्दा बढी महत्व दिनेजस्ता व्यवहार भइरहेको पाइन्छ। नेताहरूबाट मात्र होइन, कार्यकर्ता र आम जनताबाट समेत त्यस्तै खालको व्यवहार भएको पाइनु लोकतन्त्रका आम मूल्यमान्यताविपरीत हो। यस्तो व्यवहार लोकतन्त्रका निम्ति घातक हुनसक्छ। लोकतन्त्र हरेक व्यक्ति नीति र विधिअनुरूप चल्नुपर्छ भन्ने सिद्धान्त अवलम्बन गरिने व्यवस्था पनि हो। त्यसैले भनिन्छ, लोकतन्त्र नेताप्रधान हुने होइन, नीतिप्रधान हुने व्यवस्था हो। डा महाथिरले भनेजस्तै यो देशको व्यवस्थासँगै अवस्था पनि परिवर्तन होस्, देशले मुहार फेरोस् भन्ने नारा सुन्दासुन्दा जनता आजित छन्, प्रताडित छन्। जनताका लागि गरिने राजनीतिले जनतालाई के दियो भन्ने सोच्नुपर्छ तर नेपालमा त्यो देखिएन। लामो समयको द्वन्द्व र अस्थिरताबाट त्राण पाउँदै संघीय लोकतान्त्रिक गणतन्त्र कार्यान्वयनको यात्रामा होमिएको छ। नेपालको संविधानले परिकल्पना गरेको दिगो शान्ति, सुशासन, विकास र समृद्धिको आकांक्षालाई नागरिकको वास्तविक जीवनमा अनुवाद गर्न योजना र विकासका रणनीतिप्रति लक्षित छन्। राजनीतिक उद्दण्डता, अराजकता र जातीय र क्षेत्रीय घृणा, द्वेष र कुण्ठाको खेती गरेर राष्ट्र र राज्यलाई भाँच्न र भत्काउन त सकियो तर राज्य र राष्ट्रको एकता र सद्भाव बोक्ने संस्था र संरचना निर्माण गर्न सकिएन। जबजब देशमा समस्या आउँछ, नेपालको राजनीतिमा दोषजति अरूका टाउकोमा थुपार्ने प्रवृत्ति छ। राजनीतिमा जस मात्र हैन अपजस पनि लिन सक्नुपर्छ। जब राजनीतिमा जस मात्र खोज्न थालिन्छ त्यतिबेला राजनीतिक नेतृत्व असफल हुँदै जान्छ। नेपालको राजनीतिमा यो घातक पक्ष हो। नेपाल यतिबेला रनभुल्लको अवस्थामा गुिज्रएको छ। राजनीति प्रस्ट भएन भने जनतामा अन्योल छाउँछ। वर्तमान राजनीतिक नेतृत्वले गति दिन सकेको छैन। जनतामा अन्योल छ, नेताहरू प्रस्ट छैनन्। यस्तो अवस्थामा राष्ट्र कता जान्छ, मुलुकले कस्तो दिशा लिन्छ, सबैले चनाखो भएर हेरेका छन्। हामीले बनाएको सिस्टम नै यस्तो छ कहिल्यै कोही रिटार्ड हुनु नपर्ने, कहिल्यै कोही असफल हुनु नपर्ने। देश असफल हुने, पार्टी असफल हुने तर नेताहरू असफल नहुने। नेताचाहिँ सफल हुने, तर पार्टी असफल हुने, पार्टीको सिद्धान्त असफल हुने, तर नेताचाहिँ कहिल्यै पनि असफल नहुने। यस्तो सोच, यस्तो चिन्तन भएको देशमा, देश एउटा विधिविधानबाट चल्छ। एउटा प्रक्रियाबाट चल्छ र मूल्यमान्यता, पद्धति स्थापित हुन्छन् भन्ने कुराको आश सास रहुञ्जेल रहनेछ। नेल्सल मन्डेलाले भनेका छन्, सबैभन्दा पहिले तिमी इमानदार बन। किनकि तिमी जबसम्म आफू इमानदार बन्दैनौ, तबसम्म तिमी समाज परिवर्तन गर्न सक्दैनौ। अब संवैधानिक व्यवस्था यस्तो छ कि राम्रो इमानदार मानिस त्यो कार्यकारी पदमा पुग्नै सक्दैन। पूरै जन्जिरले घेरिएको अवस्था छ। पार्टी एकै व्यक्ति फरक कारिन्दा फरक स्वार्थ फरक छ। नेपालका प्रमुख राजनीतिक दलले राजा, यहाँको धर्म, संस्कृति, परम्परा र सामाजिक पद्धतिलाई रणनीतिक लक्ष्यमा बाधक देखे। त्यसैले राजसंस्था हटाइयो र भविष्यमा राजसंस्थाको सम्भावित पुनरागमन रोक्ने र छेक्ने उद्देश्यले राजसंस्थाका सामाजिक र सांस्कृतिक आधार भत्काइयो। राज्यको एकात्मक चरित्र पनि त्यस्ता राजनीतिक र रणनीतिक लक्षहरूमा बाधक देखिएकाले त्यसलाई पनि भाँच्ने उद्देश्यले उद्दण्ड र अराजक जातीय राज्य दर्शन, धर्म निरपेक्षता र संघीयता ल्याइयो। राजनीतिक उद्दण्डता, अराजकता र जातीय र क्षेत्रीय घृणा, द्वेष र कुण्ठाको खेती गरेर राष्ट्र र राज्यलाई भाँच्न र भत्काउन त सकियो तर राज्य र राष्ट्रको एकता र सद्भाव बोक्ने संस्था र संरचना निर्माण गर्न सकिएन। त्यसरी उत्पन्न अराजकता र अव्यवस्थालाई सामान्य संसदीय राजनीतिले सम्बोधन गर्न नसकिरहेको अवस्थामा जनमत र मुलुक राज्य संयन्त्र क्रमशः अधिनायकवादमैत्री बन्दै गएको देखिन्छ।"
"अस्पतालले भर्ना लिएन, कोरोना संक्रमितको मृत्यु","धरान : बीपी प्रतिष्ठानको कोभिड१९ अस्पतालले भर्ना नलिएका कोरोना संक्रमित धरानका एक पुरुषको मृत्यु भएको छ। धरान उपमहानगरपालिका९ का ५८ वर्षीय पुरुषको अस्पतालले भर्ना नगर्दा घरमै मृत्यु भएको हो। कोरोना पोजिटिभ देखिएपश्चात प्रतिष्ठानको कोभिड अस्पतालमा उपचारका लागि बुधबार लगिए पनि संक्रमित पुरुषलाई भर्ना नलिए पश्चात घरमा फर्काउन बाध्य भएको धरान ९ का वडाअध्यक्ष रत्न कट्वालले बताए। उनले प्रतिष्ठानका चिकित्सकको चरम लापरवाहि र गैह्र जिम्मेवारीपनका कारण एक जना वडावासीलाई गुमाउनु परेको बताए। संक्रमितलाई बुधबार दिउँसोदेखि नै अस्पताल भर्ना गर्न अनुरोध गर्दा पनि प्रतिष्ठानका चिकित्सकहरुले भर्ना गर्न अस्विकार गरेको वडाअध्यक्ष कट्वालले बताए। संक्रमित पुरुषलाई अक्सिजन कम भएपछि कोभिड अस्पताल भर्ना गर्न कोभिड अस्पतालका फोकल पर्सन इन्द्र लिम्बुलाई पटकपटक अनुरोध गर्दासमेत संक्रमित बिरामीलाई भर्ना नगरिएको वडाअध्यक्ष कट्वालको आरोप छ। मृतकलाई हप्तादिन अगाडि ज्वरो आएको भएपनि तीनदिन अगाडि मात्र कोरोना पोजिटिभ देखिएको थियो। प्रदेश १ मा कोरोना संक्रमितको संख्या दिनप्रतिदिन बृद्धि हुँदै गएपछि प्रतिष्ठानले संक्रमित बिरामीहरुलाई बेड अभाव, भेण्टिलेटर र अक्सिजन अभावका काराण बिरामी भर्ना लिन छाडेको छ। कोभिड अस्पतालमा संघिण् सरकार र प्रदेश सरकारले करौडौं रकम आर्थिक सहयोग गरेको भएपनि सहि ढंगले संचालन हुन सकेको छैन। प्रतिष्ठानको कोभिड अस्पतालमा खरिद गरिएका नयाँ भेण्टिलेटर दुई महिनामै बिग्रिएका छन्। अक्सिजन बेडकोसमेत व्यवस्थापन नहुँदा बिरामीले सहज रुपमा उपचार पाउन नसकेको गुनासो गरेका छन्। प्रतिष्ठानका प्रवक्ता डा आषिश श्रेष्ठले संक्रमित पुरुषलाई भर्ना नगरिएको विषयमा आफुलाई कुनै जानकारी नभएको बताए।"
"स्याङ्जा प्रवेशमा कडाइ : पीसीआर रिपोर्ट अनिवार्य, नभए १४ दिन क्वारेन्टाइन बस्नुपर्ने","स्याङ्जा : स्याङ्जा जिल्ला प्रवेशका लागि ७२ घण्टाभित्रको पीसीआर रिपोर्ट देखाउनुपर्ने भएको छ। उच्च जोखिम भएका स्थानबाट जिल्ला आउँदा ७२ घण्टा अवधिको रिपोर्ट साथमा हुनुपर्ने अन्यथा अनिवार्य १४ दिन क्वारेन्टाइन बस्नुपर्ने नयाँ नियम बनाइएको हो। नजिकिँदै गरेको दसै लक्षित गर्दै प्रमुख जिल्ला अधिकारी उमेश बस्नेतद्वारा जारी आदेशसहितको सूचनामा जिल्लाभर लागू हुनेगरी कात्तिक १ गतेदेखि कार्यान्वयनमा ल्याइने जनाइएको छ। दसैं, तिहार, छठलगायतका चाडपर्व नजिकिँदै गर्दा आगमन बढ्दा कोरोना भाइरस संक्रमण पनि बढ्नसक्ने जोखिम देखिएकाले जिल्ला प्रवेशमै कडाइ गरेको हो। बुधबार बसेको सर्वपक्षीय बैठकले बुधबार राती १२ बजेबाट प्रशासनले जिल्लाभर लागू हुनेगरी स्थानीय प्रशासन ऐन, २०२८ को दफा ६(३) र संक्रामक रोग ऐन, २०२० को दफा ३ र ४ बमोजिम अधिकार प्रयोग गरी नयाँ आदेश जारीगरी सामूहिक गतिविधिका कार्यलाई निषेध गरेको छ। निषेध गरेका गतिविधि १सबै प्रकारका शैक्षिक संस्था, तालिम, गोष्ठी तथा सेमीनार, भेला तथा सम्मेलन, हाटबजार, लगायतका मनोरञ्जन स्थल र सामूहिक खेलकुदजन्य गतिविधि सञ्चालन गर्न। २ भीडभाड, सभाजुलुस, जात्रा महोत्सव, धर्म संस्कृति सम्वद्ध राजनीतिक, सामाजिक तथा सांस्कृतिक कार्यक्रम आयोजना तथा सञ्चालन गर्न। ३ मठ, मन्दिर, गुम्बा, मस्जिद, चर्चलगायतका धार्मिक र सांस्कृतिक महत्वका स्थलमा दैनिक नृत्य पूजा र आराधना बाहेकका अन्य गतिविधि सञ्चालन गर्न। ४ विद्यार्थी सिकाइ सहजीकरण निर्देशिका,२०७७ को व्यवस्था विपरित हुने गरी विद्यालयमा शिक्षण सिकाइ क्रियाकलाहरु सञ्चालन गर्न। ५ कोभिड १९ को प्रकोपको अवधीभर सार्वजनिक यातायात सञ्चालन निर्देशिका,२०७७ का प्रावधान विपरित गरिएका सार्वजनिक सवारी सञ्चालनका गतिविधि गर्न। ६ स्वास्थ्य र सुरक्षाका मापदण्ड विपरित व्यवसाय सञ्चालन र निर्माण जस्ता कार्य गर्नको लागि श्रमिक र कामदार ओसारपसार तथा प्रयोग गर्न । ७ आदेशको कार्यान्वयन प्रभावकारी रुपमा गर्न र कोभिड १९ को संक्रमणको जोखिमबाट बच्न पूर्वसावधानी अपनाउन अनिवार्य मास्कको प्रयोग गर्ने, न्यूनतम २ मिटरको भौतिक दूरी कायम गर्ने, पटक पटक साबुन पानीले हात धुने जस्ता स्वास्थ्य तथा सुरक्षासम्बन्धी मापदण्डको पूर्ण पालना गर्नुहुन।"
कहिले खुल्ला कोरलानाका ?,"जोमसोम : प्रधानमन्त्री केपी शर्मा ओलीसहित वर्तमान संघीय संसदका सभामुख अग्निप्रसाद सापकोटा, राष्ट्रिय सभा सदस्य गणेश तिमिल्सिनासहित नेपाल सरकारका उच्चपदस्थ दर्जनौं व्यक्तिलगायतले २०७४ सालदेखि यता निरन्तर कोरलानाकाको सम्भाव्यता अध्ययन तथा अवलोकन भ्रमण पूरा गरिसकेका छन् । बुधबार मात्रै कोरोना भाइरस माहामारीको विषम परिस्थितमा पनि नेपाल सरकारका प्रवक्ता तथा परराष्ट्र मन्त्री प्रदीप ज्ञवाली ,उद्योगा बाणिज्य तथा आपूर्ति मन्त्री लेखराज भट्टसहित सम्वद्ध विभागीय सचिवलगायतको टोलीले उत्तरी कोरलानाकाको भ्रमण गर्यो। सन् २००१ देखि पूर्णरुपमा बन्द रहँदै आएको मुस्ताङको उत्तरी कोरलानाकाको चर्चा जति बेला उठ्न थाल्यो त्यतिबेला दक्षिणको छिमेकी देश भारतले नाकाबन्दी गरेको थियो । २०७२ सालको महाभूकम्पले थला परेका नेपालीलाई भारत पक्षले गरेको नाकाबन्दीले दैनिक अतिआवश्कीय वस्तु लगायतको कृतिम अभाव सृजना गरिदियो । पेट्रोलियम पदार्थदेखि खाद्य वस्तुको हाहाकार पर्यो । त्यसबेलासम्म उत्तरी चीनतर्फका कुनै पनि नाका सञ्चालनमा आएको थिएन । त्यसताकाका वर्तमान प्रधानमन्त्री केपी शर्मा ओलीले भारतीय नाकाबन्दीले नेपालमा पारेको प्रभाव मध्यनजर गर्दै उत्तरतर्फ ढोका खोल्न पहल सुरु गरे । त्यसैका खातिर प्रधानमन्त्री ओलीले उत्तरी कोरलानाकालाई व्यापारिक नाकाको रुपमा बिस्तार गर्ने उद्देश्यले झन्डै ६ अर्व बढीको बजेट बेनीजोमसोमकोरला सडकका लागि विनियोजन गरे । उत्तरदक्षिण जोड्ने नाकाको रुपमा अहिले राष्ट्रिय गौरवको आयोजना ,कालिगण्डकी करिडोर अन्र्तगत कोरलानाकासम्म सडक स्तरोन्नतिको काम भइरहेको छ ।कुल १३ प्याकेजमध्ये अहिले ४ वटा प्याकेजको काम सडकलाई हस्तान्तरण भइसकेको छ। बेनीजोमसोम ७६ किमी सडकमा ५० प्रतिशत र जोमसोमकोरला एक सय १० किमी ग्राभेल सडकमा काम ८० प्रतिशत सम्पन्न भइसकेको छ । उत्तरी कोरलानाका जोड्ने राष्ट्रिय गौरवको आयोजनाको काम धमाधम भइरहँदा नेपाल सरकारका बहालवाला मन्त्रीदेखि विभागीय सचिवदेखि विभागका महानिर्देशकसम्मका व्यक्तिले एकपछि अर्को गर्दै कोरलानाकाको भ्रमण पूरा गरिसकेका छन् ।अहिले उत्तरी कोरलानाका आन्तरिक पर्यटकीय हब समेत बन्न थालेको छ । बेनीहुँदै मोटरसाइकल चढेर नेपाली युवायुवती कोरलानाका हेर्न जाने गरेका छन् । भारतीय नाकाबन्दीपछि २०७४ सालदेखि बेनी जोमसोम कोरला सडक आयोजनाको काम सुरु भयो । सडक सहज भएपछि कोरलानाका सञ्चालनको सम्भाव्यता अध्ययन गर्ने नेपाल सरकार मन्त्रीदेखि विभागीय टोलीले कोरलानाका छिट्टै सञ्चालनमा ल्याउने बताउँदै आइरहेका छन् । बुधबार कोरलानाका पुगेका परराष्ट्रमन्त्री ज्ञवाली र उद्योग बाणिज्य तथा आपूर्ति मन्त्री भट्टले पनि त्यही कुरा कोरलानाका खुलाएर छाड्ने कुरा दोहोर्याए । पटकपटक कोरलानाका खोल्नुपर्छ भनेर सहजकर्ताको भुमिका निर्वाह गर्दै आइरहेका मुस्ताङका संघीय सांसद प्रेमप्रसाद तुलाचन पनि थाकिसकेको बताउँछन् ।उनले आफ्नो ५ वर्षीय संसदीय कार्यकालसम्म कोरलानाका खोल्ने वातावरण नबने आफू साधारण नागरिक भएर बस्ने विभागीय मन्त्रीलाई सन्देश छाडे । यस्तै ,कोरलानाका खुलेमा आफूहरुको जीवनस्तरमा पनि सकारात्मक परिवर्तन आउनसक्ने मुस्ताङीको ठम्याइ छ । कोरलानाका बन्द हुँदा ६ महिना गाउ र ६ महिना घुमन्ते व्यापार गर्नुपर्ने बाध्यता उपल्लो मुस्ताङीको हो । नाका खुल्ला र अवसरको सृजना होला भन्ने आशामा रहेका उपल्लो मुस्ताङीको धैर्यता बाध टुट्न थालेको छ । कोरलानाकामा पुग्ने जतिपनि सरकारी टोली तथा नेताहरु अहिले सम्म दिदै आएको गुलियो कोरला लालीपप पछिल्लो समय अमिलो बन्न थालेको स्थानीयको दुखेसो छ । बुधबार नेपाल सरकारका विभागीय मन्त्रीले उही पुरानै कुरा कोरलानाका खोल्ने कुरा दर्शाए । तैपनी अझै उनीहरुमा मन्त्रीले दिएको आश्वासमा ढुक्क छैनन् । बुधबार काठमाडौंबाट उत्तरी कोरलानाकाको निरीक्षण भ्रमणमा पुगेका परराष्ट्रमन्त्री ज्ञवालीसहितको टोली । मन्त्री ज्ञवाली सहितको टोलीलाई कोरलानाका खुल्ने पहल र पूर्वाधार निर्माण छिटो गर्नुपर्ने माग राख्दै लोघेकर दामोदरकुण्ड र लोमान्थाङ गापाले अलगअलग ज्ञापनपत्र समेत बुझाए । परराष्ट्र मन्त्री ज्ञवालीले सो अवसरमा कोरलानाकालाई अन्तराष्ट्रिय नाकाको रुपमा विकास गरी त्रिदेशीय व्यापार प्रर्वद्धन गर्ने प्रतिबद्धता जनाइ काठमाडौं फर्किए । यस्तै ,प्रदेशका मन्त्रीहरु पनि २०७४ साल यता निरन्तर कोरलानाकाको भ्रमण गर्दै कोरलानाका खोल्ने कुरा दर्शाउदै आइरहेका छन् । तर,कोरलानाका खुल्न चाहिने यसअघिका पूर्वाधार निर्माण गर्न सरकारले कुनै पहल गरेको छैन ,केवल अहिलेसम्म गरिएको प्रतिबद्धता भाषणमै सीमित हुँदै आइरहेको छ । गण्डकी प्रदेश सांसद ईन्द्रधारा बिष्टले यसपटक मन्त्री ज्ञवालीसहितको विभागीय टीमा कोरोना कहरका बेला आउदै पक्कै कोरलानाका खोल्ने उद्देश्यले पूर्वाधार निर्माण गर्न निरीक्षणमा आएकाले आशाको संकेत पलाएको बताउँछन् । उनले परराष्ट्रमन्त्रीले कोरलानाका खोल्न गत वर्ष चीनसँग सम्झौता भएको स्थानीयलाई बताएको जानकारी दिए ।उत्तरी सीमवर्तीक्षेत्र चीनको स्वशासित क्षेत्र तिब्बत र नेपालतर्फको उपल्लो मुस्ताङको कोरलानाका समथर सुख्खा पठारमा अवस्थित छ । चीनको स्वशासित क्षेत्र तिब्बतमा सन् १९५९ मा सास्कृतिक क्रान्ति हुँदा तिब्बती खम्पा विद्रोही यही कोरलानाका हुँदै मुस्ताङ प्रवेश गरेका थिए । मुस्ताङमा बसेर चीन विरोधी गतिविधि गर्दै आइरहेका उनीहरुलाई नेपाली सेनाले २०३१ सालको सेरोफेरोमा पराजित गराएपछि खम्पा विद्रोहको गतिविधि समाप्त भयो । त्यससमय सम्म उत्तरी कोरलानाकामा कुनै कुनै तारबार थिएन । तर, कोरलाक्षेत्रको मुस्ताङ खण्डमा २०१६ साल देखि २०१९ सालको बीचमा राजा वीरेन्द्रको पहलमा १८ देखि ३३ नं सम्म सीमा स्तम्भ राखियो । खम्पा बिद्रोहपछि स्वाशित क्षेत्र तिब्बत र उपल्लो मुस्ताङका स्थानीयमा राटीबेटी तथा व्यापारको संम्वन्ध बन्यो ।उपल्लो मुस्ताङका तिब्बत र तिब्बतका उपल्लो मुस्ताङका क्षेत्रमा आउजाउ गर्ने वातावरण भयो । उत्तरी कोरलानाका शिल्क रोड अर्थात रेशमी मार्गको रुपमा नुनदेखि सुनसम्मको कारोबार हुने गथ्र्यो । तिब्बती भिक्षु लुम्बिनी र पटना पुग्थे भने भारतीय तथा नेपालीहरु चिन जान्थे । तर ,यो खुल्ला सीमानाको रुपमा रहेको उत्तरी कोरलानाकामा जब तिब्बती भिक्षुहरु भागेर नपाली मार्गहुँदै भारत पस्न थाले । उपल्लो मुस्ताङका केही स्थानीय जानकारका अनुसार सन् २००१ म कर्मापा लामा लगायतका भिक्षुहरु कोरलानाकाहुदै भागेर भारत पसेपछि उत्तरी कोरलानाकाको ढोका सधैका लागि चीनले बन्द गरिदियो । सन् २००१ देखि उत्तरी कोरलानाकामा मान तस्करी बढेपछि कोरलानाकामा थप कडाई गरेको स्थानीयको भनाइ छ ।चिनले मानव तस्करी रोक्न कोरलानाकामा अत्याधुनिक सिसी क्यामेरा जडान गरेर निगरानी सुरु गर्यो । तिब्बततर्फको नाकामा दर्जन बढी चिनियाँ सुरक्षाकर्मी तैनाथ छन् । सन् २००१ अघि तत्कालिन राजा वीरेन्द्रले बर्सेनि २ पटक सीमा स्तम्भको अवलोकन गर्ने गरेको स्थानीय बताउँछन् । चिनले उत्तरी कोरलानाका कडाइ गरेको डेढ दशक पुगिसक्दा चीन पक्ष नेपालसँग केही लचिलो भएको अनुभूति गर्न सकिन्छ । चीनले नेपाले आवश्यक सुरक्षा तथा भौतिक पूर्वाधार निर्माण गरे व्यापारिकरुपमा नाका खोल्न सक्ने ग्रिन सिग्नल सरकारले दिएको छ । चिनले व्यापारिक नाका विस्तार गर्ने उद्देश्यले कोरलानाकामा आवश्यक भौतिक पूर्वाधार निर्माण गरिसकेको छ । चीनपक्षले नेपालतर्फ पनि छिटोभन्दा छिटो सडक र पूर्वाधार निर्माण होस् भन्ने चाहेको लोमान्था गापाका अध्यक्ष सुवर्णकुमार बिष्टले जानकारी दिए । उपल्लो मुस्ताङ र चीनको स्वशासितक्षेत्र तिब्बतको ढुङ्गा काउन्टीबीच बर्सेनि आपसी सहयोग आदानप्रदान हुने गरेको पाइएको छ । नेपाल पक्षले सुरक्षाको प्रत्याभूति गरी मानव तस्करीलगायतका विगत गतिविधि रोक्न सके नाका सञ्चालनमा आउन सक्ने स्थानीय कर्मा नाम्ग्याल गुरुङले बताए । उनले कोरलानाका सम्वेदनसिल नाका भएकाले सरकारले व्यवस्थित रुपमा कोरलानाका सञ्चालनमा ल्याउनुपर्ने उल्लेख गरे ।"
नवनियुक्त मन्त्रीले लिए पद तथा गोपनीयताको सपथ,"काठमाडौं : नवनियुक्त मन्त्रीले पद तथा गोपनीयताको सपथ लिएका छन्। बिहीबार बिहान करिब साँढे ११ बजेतिर नवनियुक्त तीन मन्त्रीले राष्ट्रपति कार्यालय शीतल निवासमा सपथ लिएका हुन्। राष्ट्रपति विद्यादेवी भण्डारीले शितल निवासमा आयोजित समारोहमा विष्णु पौडेल, कृष्ण गोपाल श्रेष्ठ र लिलानाथ श्रेष्ठलाई पद तथा गोपनियताको शपथ ग्रहण गराएकी हुन्। प्रधानमन्त्री ओलीले बुधबार मन्त्रिमण्डल आंशिक हेरफेर गरेका थिए। उनले पार्टी महासचिव विष्णु पौडेललाई अर्थ मन्त्रालय, कृष्णगोपाल श्रेष्ठलाई सहरी विकास र लीलानाथ श्रेष्ठलाई महिला बालबालिका तथा ज्येष्ठ नागरिक मन्त्रालयको जिम्मेवारी दिएका छन्। यसअघिका महिला बालबालिका तथा ज्येष्ठ नागरिक मन्त्री पार्वत गुरुङलाई सञ्चार तथा सूचना प्रविधि मन्त्रालयमा लगिएको छ। उपप्रधानमन्त्री पोखरेलले सम्हाल्दै आएको रक्षा मन्त्रालयको जिम्मेवारी भने प्रधानमन्त्री आफैंले राखेका छन्। अन्य मन्त्री तथा राज्यमन्त्रीको जिम्मेवारी यथावत् छ। बुधबार साँझ राष्ट्रपति कार्यालयले विज्ञप्ति सार्वजनिक गर्दै प्रधानमन्त्रीको सिफारिसमा मन्त्री नियुक्ति र हेरफेरको निर्णय भएको जानकारी दिएको थियो। यो पुनर्गठनमा उपप्रधानमन्त्री ईश्वर पोखरेललाई रक्षा मन्त्रालयबाट प्रधानमन्त्री तथा मन्त्रिपरिषद्को कार्यालय हेर्ने गरी नयाँखाले जिम्मेवारी दिइएको छ। सरकार गठनको सुरुदेखि नै यस किसिमको जिम्मेवारीबारे प्रधानमन्त्रीले भन्दै आउनुभएको थियो, उपप्रधानमन्त्री पोखरेलले अन्नपूर्ण पोस्ट्सँग भने, फराकिलो दायरा, ठूलो क्षेत्र र महत्वपूर्ण दायित्व भएकाले उहाँले प्रधानमन्त्री कार्यालयका लागि छुट्टै मन्त्रालयको अवधारणा ल्याउनुभएको हो। प्रधानमन्त्री कार्यालयअन्तर्गत सम्पत्ति शुद्धीकरण, राजस्व न्यायाधिकरण, राष्ट्रिय अनुसन्धानलगायत महत्वपूर्ण विभागीय जिम्मेवारी पोखरेलले सम्हाल्ने गरी उनलाई त्यता सारिएको प्रधानमन्त्री निकट स्रोतको भनाइ छ। २०७४ फागुन ३ मा सरकारको नेतृत्व सम्हालेयता प्रधानमन्त्री ओलीले मन्त्रिमण्डल पुनर्गठन तथा विस्तार गरेको यो एघारौंपटक हो। गत भदौ २६ मा पार्टीभित्रको आन्तरिक विवाद मिलाउँदै नेकपाको स्थायी समिति बैठकले सरकार पार्टीको नीतिगत मार्गनिर्देशनमा सञ्चालन हुने स्थापित मान्यतालाई प्रभावकारी रूपमा कार्यान्वयन गर्ने, सचिवालयमा गरिने छलफल, अध्यक्षद्वयको आपसी परामर्श र सहमति तथा संवैधानिक व्यवस्था र कानुनी प्रबन्धका आधारमा संघीय मन्त्रिपरिषद् र प्रदेश मन्त्रिपरिषद् पुनर्गठन तथा राजनीतिक नियुक्तिसम्बन्धी निर्णय लिने प्रस्ताव पारित गरेको थियो। त्यसयता नेकपाले सचिवालयमा एकपटक मन्त्रिमण्डल पुनर्गठनको मापदण्डका विषयमा केन्द्रित रहेर छलफल गरेको थियो। दुई अध्यक्षले यसबीच पटकपटक वार्तालाप गरेका थिए। प्रधानमन्त्री ओलीले बुधबार मन्त्रिमण्डल पुनर्गठन गर्नुअगाडि मात्रै पनि बालुवाटारमा अर्का अध्यक्ष दाहाल, महासचिव पौडेललगायत नेतासँग झन्डै दुई घण्टा छलफल गरेका थिए। ओली मन्त्रिमण्डल पुनर्गठनको विषयमा सुरुदेखि नै रिक्त मन्त्रालयमा मात्र नयाँ मन्त्री नियुक्त गरेर जानुपर्ने पक्षमा अडिग थिए। दाहाल अधिक मन्त्री हेरफेर गर्नुपर्ने पक्षमा उभिँदै आएका थिए।"
मन्त्रिमण्डल हेरफेर : नवनियुक्त मन्त्रीको सपथ ११ बजे,"काठमाडौं : प्रधानमन्त्री केपी शर्मा ओलीले बुधबार मन्त्रिमण्डल आंशिक हेरफेर गरेका छन्। यस क्रममा खाली रहेका ३ मन्त्रालयका नेतृत्व परिपूर्ति गर्नुका साथै केही मन्त्रीका जिम्मेवारी फेरबदल गरिएका छन्। पार्टी प्रणालीमा परामर्श नगरी निर्णय लिएको भन्दै यससँगै अर्का अध्यक्ष पुष्पकमल दाहाल र वरिष्ठ नेता माधव नेपाल असन्तुष्ट देखिएका छन्। यो पुनर्गठनमा उपप्रधानमन्त्री ईश्वर पोखरेललाई रक्षा मन्त्रालयबाट प्रधानमन्त्री तथा मन्त्रिपरिषद्को कार्यालय हेर्ने गरी नयाँखाले जिम्मेवारी दिइएको छ। सरकार गठनको सुरुदेखि नै यस किसिमको जिम्मेवारीबारे प्रधानमन्त्रीले भन्दै आउनुभएको थियो, उपप्रधानमन्त्री पोखरेलले अन्नपूर्ण पोस्ट्सँग भने, फराकिलो दायरा, ठूलो क्षेत्र र महत्वपूर्ण दायित्व भएकाले उहाँले प्रधानमन्त्री कार्यालयका लागि छुट्टै मन्त्रालयको अवधारणा ल्याउनुभएको हो। प्रधानमन्त्री कार्यालयअन्तर्गत सम्पत्ति शुद्धीकरण, राजस्व न्यायाधिकरण, राष्ट्रिय अनुसन्धानलगायत महत्वपूर्ण विभागीय जिम्मेवारी पोखरेलले सम्हाल्ने गरी उनलाई त्यता सारिएको प्रधानमन्त्री निकट स्रोतको भनाइ छ। प्रधानमन्त्री ओलीले पार्टी महासचिव विष्णु पौडेललाई अर्थ मन्त्रालयको जिम्मेवारी सुम्पेका छन्। त्यस्तै कृष्णगोपाल श्रेष्ठलाई सहरी विकास र लीलानाथ श्रेष्ठलाई महिला बालबालिका तथा ज्येष्ठ नागरिक मन्त्रालयको जिम्मेवारी दिएका छन्। यसअघिका महिला बालबालिका तथा ज्येष्ठ नागरिक मन्त्री पार्वत गुरुङलाई सञ्चार तथा सूचना प्रविधि मन्त्रालयमा लगिएको छ। उपप्रधानमन्त्री पोखरेलले सम्हाल्दै आएको रक्षा मन्त्रालयको जिम्मेवारी भने प्रधानमन्त्री आफैंले राखेका छन्। अन्य मन्त्री तथा राज्यमन्त्रीको जिम्मेवारी यथावत् छ। २०७४ फागुन ३ मा सरकारको नेतृत्व सम्हालेयता प्रधानमन्त्री ओलीले मन्त्रिमण्डल पुनर्गठन तथा विस्तार गरेको यो एघारौंपटक हो। गत भदौ २६ मा पार्टीभित्रको आन्तरिक विवाद मिलाउँदै नेकपाको स्थायी समिति बैठकले सरकार पार्टीको नीतिगत मार्गनिर्देशनमा सञ्चालन हुने स्थापित मान्यतालाई प्रभावकारी रूपमा कार्यान्वयन गर्ने, सचिवालयमा गरिने छलफल, अध्यक्षद्वयको आपसी परामर्श र सहमति तथा संवैधानिक व्यवस्था र कानुनी प्रबन्धका आधारमा संघीय मन्त्रिपरिषद् र प्रदेश मन्त्रिपरिषद् पुनर्गठन तथा राजनीतिक नियुक्तिसम्बन्धी निर्णय लिने प्रस्ताव पारित गरेको थियो। त्यसयता नेकपाले सचिवालयमा एकपटक मन्त्रिमण्डल पुनर्गठनको मापदण्डका विषयमा केन्द्रित रहेर छलफल गरेको थियो। दुई अध्यक्षले यसबीच पटकपटक वार्तालाप गरेका थिए। प्रधानमन्त्री ओलीले बुधबार मन्त्रिमण्डल पुनर्गठन गर्नुअगाडि मात्रै पनि बालुवाटारमा अर्का अध्यक्ष दाहाल, महासचिव पौडेललगायत नेतासँग झन्डै दुई घण्टा छलफल गरेका थिए। ओली मन्त्रिमण्डल पुनर्गठनको विषयमा सुरुदेखि नै रिक्त मन्त्रालयमा मात्र नयाँ मन्त्री नियुक्त गरेर जानुपर्ने पक्षमा अडिग थिए। दाहाल अधिक मन्त्री हेरफेर गर्नुपर्ने पक्षमा उभिँदै आएका थिए। बुधबारको छलफलमा पनि प्रधानमन्त्री ओलीले आफूले रिक्त तीन मन्त्रालयमा मात्र नियुक्त गरेर जान लागेको जानकारी गराएका थिए। दाहालले भने रिक्त मन्त्रालयको नियुक्तिका विषयमा सहमति जनाएका थिएनन्। वरिष्ठ नेता नेपाल, झलनाथ खनाललगायतले त अझ बुधबारै नयाँ मन्त्री नियुक्त हुँदै छन् भन्ने सुइँकोसम्म पाएका थिएनन्। प्रधानमन्त्रीले अहिले गर्नुभएको मन्त्रिमण्डल सहमतिमा होइन, उहाँले आफ्नो तर्फबाट एकलौटी निर्णय लिनुभएको हो। उहाँले रिक्तमा मात्र नियुक्ति गर्दै छु भन्दै आउनुभएको रहेछ। प्रचण्डले अहिले त्यसो नगर्नुस् भनिरहनुभएको थियो। तर, प्रधानमन्त्रीले नेताहरूको कुरा सुन्नुभएन। एकलौटी निर्णय लिनुभयो, नेकपाका एक सचिवालय सदस्यले अन्नपूर्णसँग भने, प्रधानमन्त्री मिलेर जानेतिर देखिनुुहुन्न। स्थायी समिति बैठकको स्पिरिटका आधारमा गर्नुपर्ने थियो, भएन। यो सहमतिका आधारमा भएको होइन। वरिष्ठ नेता नेपालको भनाइ उद्धृत गर्दै उनीनिकट एक स्थायी समिति सदस्यले भने, मसँग कुनै सल्लाह गरिएको छैन। मन्त्रिपरिषद् पुनर्गठन र विस्तार स्थायी समिति बैठकको भावनाविपरीत छ। नवनियुक्त मन्त्रीहरूलाई बिहीबार शपथ ग्रहण गराउने तयारी राष्ट्रपति कार्यालयले गरेको छ। राष्ट्रपतिका प्रमुख स्वकीय सचिव भेषराज अधिकारीका अनुसार शपथका लागि बिहान साढे ११ बजेको समय तय भएको छ।"
संरक्षित हुँदैन अहंकारी शक्ति,"इतिहासको सँघारमा उभिएर तमासे र रमिते बन्ने छुट कसैलाई पनि हुँदैन। घुम्दैफिर्दै रुम्जाटार। बालुवाटार, खुमलटार, कोटेश्वर, सिंहदरबार, धुमबाराहीबाट सुर्खेत यात्रा गर्दै नेपाली राजनीति फेरि काठमान्डु फर्किसक्यो। खेलका खेलाडीभन्दा पनि बुख्याचा फिस्स। नेपाली सत्ता राजनीतिको कार्य, कारण र परिणामबारे विश्लेषण गर्नु स्वयं लाजमर्दो विषय बन्यो। अहिले न राजनीतिक ज्योतिषका धुलौटो काम गर्छ न गुगल ब्वाय आदित्य दाहालले नै भविष्यवाणी गर्न सके। लोकतान्त्रिक गणतन्त्र अहिले बनाना रिप्लबिकमा फेरिँदै जाँदा ओ हेनरीको झझल्को नेपालमा हुँदैछ। त्यसको चरित्र र अवस्थाबारे अमेरिकी लेखक ओ हेनरीको सन् १९०४ मा क्याबेज र किस पुस्तकको काल्पनिक राज्य अंकुरियामा सुन्दर प्रस्तुति गरे। बनना रिपब्लिकमा धेरै कुराको निर्णय युनाइटेड फ्रुट कम्पनी र स्ट्यान्डर्ड फुड कम्पनीले गर्थ्यो, स्थानीय नेतृत्व त उनका कारिन्दा मात्र बन्थे। मध्यअमेरिकाको होन्डुरस, ग्वाटेमालाको अवस्था चित्रण गरे पनि यो कमजोर, अस्थिर र सामरिक रूपमा संवेदनशील देशहरूमा विभिन्न आवरणमा विदेशी शक्ति नियन्त्रित सरकारको थियो र हो। शक्तिको टसल, राजनीतिज्ञहरूका व्यवहार, अहंकारको भिडन्तले एउटा लोकतान्त्रिक गणतन्त्र पत्तै नपाई बनना रिपब्लिकमा फेरिने गर्छन्। महामारीमा पनि समीक्षित र भल छोप्नेहरू कोरोना महामारीले विश्व एउटै बहस, चिन्ता, आतंक र प्रतिरोधमा कतिपय पहिलाका मान्यता, विश्वास र अभ्यास भत्किए, फेरिए। कतिको सोच र भूमिकाले क्रमभंग गर्यो वा बिर्सियो ! कतिपयले यस संकटलाई स्वार्थ र अवसरका रूपमा लिए भने अहंकारी शासकलाई भने कर्तुत लुकाउने शीर्षक पनि बन्यो। तर संवेदनशील मान्छे मृत्युको सँघारबाट फर्केपछि जीवनकै गम्भीर आत्मसमीक्षा पनि गर्दोरहेछ। बनना रिपब्लिकको एउटा अंग बनेको न्यायकर्मीको हैसियतमा लामो समय बीबी सिंहले पुलिसको मुद्दाफाँटमा सत्ता चरित्रको नांगो अनुभूति गर्दै बिरक्तिएर साँचो अर्थको न्यायकर्मी बन्न वकालत व्यवसाय अँगाले। त्यो त झन् अपराधको ड्राइकिल्नर्स र सिन्डिकेट न्याय पो रहेछ। देखे भोगेपछि छक्क मात्रै परेनन्, स्वयं पेसाप्रति बिरक्तिए पनि। कोरोनाकालमा मृत्यु हुने ६ सय ६३ जनामध्ये उनीसँगै एउटै वार्डका ६ जना पनि थिए। सो वार्डको बच्नेमा उनी मात्रै। सरकारी अभिभावकत्व, जीवनको विश्वास दिलाउन र आशा जगाउन सकेको भए चैतदेखि पाँच हजार सात सय ८७ जना निराश भएर आत्महत्या गर्र्दैनथे। हुन त १,१५,३५८ बिरामीमा ७८,७९० सिंहजस्तै कोरोनामुक्त भए पनि सँगैका ६ जनाको मृत्यु, सकसपूर्ण दुई हप्ता, त्यसले पारेको असरले सिंहलाई भने जीवन र मृत्यु, आफ्ना सुकर्म र आदेशमा भएका कुकर्मको निर्मम स्वसमीक्षा गर्न प्रोत्साहित गरायो। सरकारी पार्टीका बौद्धिक सिंहले सरकार, समाज र सत्ताचरित्रलाई अस्पतालको बेडबाट अझ नांगो देखे, भोगे र विश्वासमा बज्र प्रहार भयो। तब नवजिन्दगीमा नयाँ परिभाषा खोज्दै नयाँ दायित्व खोजीमा रन्थनाएको एउटा यो दृष्टान्त मात्रै हो। तर सिंहजस्तै के सबै स्वसमीक्षित हुन वा मर्नपर्छ, दायित्व निर्वाह गर्नुपर्छ भन्ने शासक, प्रशासक, सामाजिक अगुवा र प्रजा बन्न अस्वीकार गर्ने नागरिकले सोच्न थाले त ! अथवा नसोच्नु बनना रिपब्लिकको सहज चेतले पैदा गरेको भय, लालसा, स्वार्थ, अहंकारले गर्दा हो ! वा इतिहासको निर्ममता नबुझ्नाका कारण। नत्र कोरनाले ६ सय ६३ को ज्यान जाँदा देशमा ७ सय १८ बलात्कारका घटना हुँदैनथ्यो। सरकारी अभिभावकत्व र जीवनको विश्वास दिलाउन र आशा जगाउन सकेको भए चैतदेखि पाँच हजार सात सय ८७ जना निराश भएर आत्महत्या गर्र्दैनथे। संकटलाई अवसर सोच्ने बनना रिपब्लिकमा अभ्यस्त भएकाले म यहाँ वैधानिक र सिन्डिकेट भ्रष्टतन्त्रबारे थप केही भनिरहँदिनँ। छेके पनि छर्लंग। मौनताको दशक यो शताब्दीको हरेक दशक नयाँ सोचसहित आन्दोलित हुन्थ्यो। राजनीतिक उथुलपुथलका घटना हुन्थे। समयको समीक्षासहित राजनीतिक हस्तक्षेपले सामाजिक तरंग छाउँथ्यो। सत्ताचरित्रै फेर्ने आशाका यस दुईदशक भने समय र समाज मौन छ। यो मौनतालाई सत्ता र सरकार या बुझ्दैन या आपूप्रति जनसमर्थन सोच्छ, तर ज्वालामुखीको क्रेटरमा सुनसान हैन हलचल छ। अग्रगमनभन्दा पतनमार्गमा बढिरहेको अवस्था भुमरी पहिलाको शान्त परिवेश मात्र हो। लोकतान्त्रिक गणतन्त्र बनना रिपब्लिकमा फेरिँदा शिक्षित र राजनीतिकर्मी त बढे तर चेतना र अभियान भने चिसियो, ध्वस्तखेलमा फेरियो। कसैले दायित्व उठाउनु नपर्ने र संकटको भेल छोप्नेका मैमत्तता क्लेप्टोक्रेसीकोे पहिलो आक्रमण संवेदना, स्वत्व र दायित्वमाथि गर्छ भने बौद्धिक तप्कालाई हिजडा बनाएर आसे समाजमा फेरिदिन्छ। त्यसको पहिलो सिकार क्रान्तिका सन्तान खलपात्र बन्छन्। हरेक माकुराका बच्चाले आफ्नै आमा पहिला चपाउँछ भने सर्पले आफ्नै सन्तान हसुर्छ। इतिहासले भने कबुल बिर्सने नायकलाई नै खलनायक बनाएर हिसाबकिताब असुली गर्छ। जब असंगत र विकृति सहज र सामान्य मानिन थालिन्छ तब बुझे हुन्छ उपलब्धिको रक्षा र विकास त हुनै सकेन बरु अवस्था पतनमार्ग पछ्याउँदै छ भन्ने कुरा। यस्तो बेला संकेत र संवेदनाको अर्थ हराउनु स्वाभाविकै बन्छ। कल्कल बग्ने नदीभित्रै झ्याउ पनि उम्रिन्छन्। गुराँस र चिमालोका रूख एउटैजस्तो देखिन्छ, फुल्दा मात्र चिनिन्छ चिमालो सेतो र गुरास रातो। चिमालो विष हो भने गुराँस सुन्दर र औषधि। हैसियतवालाका औकात देखिने भनेको संकटकै बेला हो। आदर्श नै ध्वस्त भएपछि नांगो देखिन कसैलाई पनि लाज र घिन हुँदैन। सोसल मिडिया वास्तवमै भौतिक समाजको छायाँ हुन्छ। यो दशकका सबै वर्ग, समुदाय, सोच, भूमिका र सपना त्यहाँ देखिन्छन् तर आँखा भएका अहंकारी धृतराष्ट न त्यो देख्न सक्छ न उसका वरिपरी सञ्जय र विदुर नै हुने गर्छन्। मौनताको दशकले दिएको शिक्षा भनेको मान्छे आफ्नो दुःखले जति दुःखी हुँदैन, त्योभन्दा पनि दुःखी अर्काको सुख देख्दा हुँदोरहेछ। त्यही सुख हरण नित्यकर्ममा फेरिँदो रहेछ। सत्ताचरित्र पिरामिडजस्तो छ। सिस्टमकै ध्वस्तता नै पिरामिड व्यवस्थाको चरित्र हो। हीनताबोध उच्चताबोधमा फेरिएपछि अहंकारको व्यवस्थापन बदलाभावमा हुने गर्छन् भने कोषमा दाह्रा पलाउँछ। अहंकारको मौलिक चरित्र नै सिर्जना हैन, ध्वस्त हो। टुट्न सक्ने झुक्न नसक्ने। ज्ञानेन्द्रमा संसदीय दलसँग झुक्न सक्ने लचकता भएको भए नेपाली इतिहास कस्तो हुन्थ्यो होला ? हिटलर पार्टीले नै जिताएर सत्ताको चुचुरोमा पुर्याएको हो। सामूहिक चिन्तनको ठाउँमा सन् १९३३ मा सर्वोच्चतालाई निजीकरण बनाउँदा नाजीवाद, फाँसीवादको अभ्यास मात्रै भएन, आखिरमा गएर उनले प्रियसीसँगै आत्महत्या गर्नुपर्यो। इतिहासले धेरै कुरा सिकायो तर मौनताको यो दशकले कति सिक्यो ? कति सिक्यौ ? गलत प्रतिकार किन आवश्यक छ ? बीबी सिंहले निर्मम आत्मसमीक्षा गरे। सँघारमा उभिएको मृत्युको दायित्वबोधले लल्कार्यो। त्यसका लागि उच्च आत्मबोध र चरम इच्छाशक्ति आवश्यक हुन्छ। त्यसैले मात्र सहमतिमा हिम्मत र विमतिमा दायित्व सोच्न लल्कार्छ, हौस्याउँछ। गलत छ भन्ने बुझ्दाबुझ्दै प्रतिकार गरिएन भने गलत पक्षमाथि पनि अन्याय हुन जान्छ। (१) आलोचनात्मक चेत भएन भने जनताको हैसियत गिरेर रैतीको भूमिकामा पुग्छ। त्यसले शासकलाई जनअभिभावकभन्दा फासिष्ट बन्न हौस्याउँछ। (२) शासकलाई आफूले सोचेभन्दा बाहिर अरू पनि सत्य र संसार छ भन्ने सोच्नै दिँदैन, भ्रममा रहन्छन्। (३) आफूलाई सर्वज्ञानी, महाशुरवीर, महासुन्दर, महाकूटनीतिज्ञ, महाआदर्शवादी र सर्वज्ञ सोच्न पुग्छन्। त्यसले अरूलाई कमजोर र आफ्नै आश्रयका आसे सोचिरहन्छन्। (४) आफूले जे गरें त्यो ठीक गरें भनेर सदा प्रोत्साहित हुन्छन्। त्यो सोचले आलोचनात्मक चेतभन्दा शासकलाई नै बढी घाटा हुन्छ। दुस्मनी बढ््दै गएपछि अर्को पक्षको राम्रा तथा सुझाव पनि षड्यन्त्र जस्तै देखिन्छन्। अन्त्यमा इतिहासको सँघारमा उभिएर तमासे र रमिते बन्ने छुट कसैलाई पनि हुँदैन। तटस्थताको सुखभोग गर्न मिल्दैन। बलिको बोको बनाइँदैछ भन्ने जानेपछि आँसु झार्नु व्यर्थ हुन्छ। आँसु झार्ने, गुनासो गर्ने आसले लतारिने लाक्षीका परिचय हुन्। प्रतिकारको बाढी फुटेपछि कस्तै शक्तिशाली शासक पनि बबुरा हुन्छन्, सम्हाल्न सक्दैनन। तर कसाहीले खसीको मासु मात्रै हैन, आँसुको समेत व्यापार गर्छ ! समयको महत्व त्यस व्यक्तिलाई हुन्छ, जो आचीले च्यापेर शौचालय बाहिरबाट ढोका ढक्ढक्याएको होस्, भित्र आउँ र कब्जियतले सताइएको रोगी कनिरहेको होस्। अहिले अहंकार मैमत्त छ। ऊ घाउ चिर्ने, रगड्ने, नुनचुक मात्रै हैन, तेजाब नै छर्कंदै छ। इतिहासको अन्त्य भन्दै इस् गर्दै छ। उसको अहंकारले बरु सबै ध्वस्त होस् तर जोडीदारलाई कुनै हालतमा निर्वस्त्र पार्न खोज्दै छ। शक्ति इतिहास पढ्दैन्, हिटलर, मुसोलिन, नेपोलियनले पढेनन्। फ्रान्सेली राज्यक्रान्तिका नायक राब्स पियरले पनि नपढेर गिलेटनमा काटिनुपर्यो भने विपक्षी शक्तिको व्यवस्थापनमा चुकेका भीमसेन थापा रेटिनुपर्यो।"
उच्चका ८४ न्यायाधीश सरुवा,"काठमाडौं : न्यायपरिषद्ले उच्च अदालतमा कार्यरत ८० न्यायाधीशलाई सरुवा गरेको छ। प्रधानन्यायाधीश चोलेन्द्रशमशेर राणासहित बुधबार बसेको परिषद् बैठकले विशेष अदालतका अध्यक्षमा न्यायाधीश प्रेमराज कार्कीलाई सिफारिस गरेको छ। कार्की उच्च अदालत दिपायलमा कार्यरत छन्। उच्च अदालत जुम्लाका न्यायाधीश अब्दुल अजिज मुसलमान र उच्च अदालत सुर्खेतका न्यायाधीश नित्यानन्द पाण्डेलाई विशेषका सदस्यमा सिफारिस गरिएको छ। विशेषको अध्यक्ष र सदस्य तोक्न सरकारलाई परामर्श प्रदान गरिएको परिषद्ले जनाएको छ। कार्कीले सूर्यनाय उपाध्याय अख्तियार प्रमुख हुँदा अनुसन्धान अधिकृत भएर भ्रष्टाचारका उजुरीमा अनुसन्धान गरेका थिए। कार्की नायब महान्यायाधिवक्ताबाट तत्कालीन पुनरावेदन अदालतको न्यायाधीश बनेका थिए। विशेषका अध्यक्ष शिवराज अधिकारीलाई उच्च अदालत बुटवलको तुलसीपुर इजलासमा सरुवा गरिएको छ। विशेषमा सदस्य रहेका कृष्ण गिरीलाई उच्च अदालत जनकपुरको राजविराज इजलास र अर्का सदस्य चन्द्रबहादुर सारूलाई पनि सोही इजलासमा सरुवा गरिएको छ। यस्तै परिषद् निर्णयअनुरूप उच्च अदालत पाटनमा सरुवा हुनेमा उच्च अदालत सुर्खेतका विनोद शर्मा, जनकपुर उच्च अदालतको वीरगन्ज इजलासका भीमकुमार ओझा, उच्च अदालत विराटनगरका महेश शर्मा पौड्याल, उच्च अदालत विराटनगरको इलाम इजलासका अच्युत विष्ट, राजविराज इजलासका शेखरचन्द्र अर्याल, राजविराज इजलासकै विपुल न्यौपाने, उच्च अदालत पोखराका सुभाष पौडेल, उच्च अदालत बुटवलका दुर्गाबहादुर विश्वकर्मा र उच्च अदालत विराटनगरको धनकुटा इजलासकी बबिता उप्रेती छन्। उच्च अदालत बुटवलका दीपेन्द्रबहादुर बम, उच्च अदालत पाटनको हेटौंडा इजलासका महेन्द्रनाथ उपाध्याय, उच्च अदालत विराटनगरका मोहम्मद जुनैद आजाद, उच्च अदालत तुलसीपुरको नेपालगन्ज इजलासका विमल सुवेदी, उच्च अदालत विराटनगरको ओखलढुंगा इजलासका किरणकुमार पोखरेल र उच्च अदालत विराटनगरका नरिश्वर भण्डारी पनि उच्च अदालत पाटनमा सरुवा भएका छन्। प्रत्येक दुई वर्षमा न्यायाधीश सरुवा हुने परिषद् ऐनमा व्यवस्था छ। तर, कोभिड महामारीका कारण परिषद् बैठक अवरुद्ध भएकाले दुई महिना ढिला गरी सरुवा निर्णय गरिएको थियो। यसअघि गत असोज २१ गतेको न्यायपरिषद् बैठकले १ सय १४ जना जिल्ला न्यायाधीश सरुवाको निर्णय गरेको थियो।"
"केन्द्रबारे विवादमा झडप, गाउँपालिका अध्यक्षसहित १४ घाइते",बैतडी : बैतडीको सुर्नया गाउँपालिकाको केन्द्रको विषयलाई लिएर गाउँपालिका अध्यक्ष बीरबहादुर बिष्ट माथि कुटपिट भएको छ। सङ्घर्षरत पक्षले लगाएको ताला खोल्न जाँदा गाउँपालिका अध्यक्ष बिष्टमाथि ढुङ्गा प्रहार भएको र टाउकोमा चोट रहेको प्रहरीले जनाएको छ। सुर्नया गाउँपालिकाको केन्द्र पबितामा सार्न खोजेको भन्दै स्थानीयले केही दिन अघि तालाबन्दी गरेका थिए। केन्द्रका विषयमा बुधबार दिनभरि छलफल हुँदा समेत निष्कर्षमा नपुगेपछि बेलुका ताला खोल्न खोज्दा झडप भएको प्रहरीले जनाएको छ। यस्तै झडपमा परेर ५ जना प्रहरी पनि घाइते भएका छन् भने सङ्घर्षरत पक्षका ६ जना घाइते भएका छन्। अध्यक्ष बिष्टसँग रहेका अन्य तीनजना घाइते भएका सुर्नया पुगेका इलाका प्रहरी कार्यालय पाटनका प्रमुख प्रहरी निरीक्षक धनदेव साउदले जानकारी दिए। घाइते सबैको अवस्था समान्य रहेको प्रहरीले जनाएको छ। सुर्नया गाउँपालिकाको केन्द्र पबिता राख्ने गाउँकार्यपालिकाले गत वर्ष नै निर्णय गरेको तर स्थानीयले भने सर्वोच्चमा विचाराधिन मुद्दा भएकाले केन्द्रका विषयमा कुनै काम गर्न नपाइने भन्दै गाउँपालिकामा तालाबन्दी गरेका थिए। गाउँपालिका अध्यक्षमाथि नै कुटपिट भएपछि प्रहरी निरीक्षक धनदेव साउदको नेतृत्वमा घटनास्थलमा प्रहरी पुगेको छ भने सशस्त्र प्रहरीको टोली समेत सुर्नयाका लागि खटाइएको छ। सम्भावित थप जोखिम कम गर्नका लागि सुरक्षा सतर्कता अपनाइएको जिल्ला प्रहरी कार्यालयका प्रमुख प्रहरी नायव उपरीक्षक नारायणप्रसाद अधिकारीले जानकारी दिए। गाउँपालिकामा तालाबन्दीकै कारण बुधबार हुने भनिएको गाउँसभा समेत हुन सकेन।
यस्तो छ तीन दिनको मौसम,"काठमाडौं : हाल प्रदेश १, प्रदेश २, बागमती प्रदेश र गण्डकी प्रदेशमा आंशिक बदली रही बाँकी भूभागहरूमा मौसम सामान्यतया सफा रहेको जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाका अनुसार बंगालको खाडीमा बनेर तेलांगना माथी रहेको शक्तिशाली निम्न चापीय क्षेत्र कमजोर भई पश्चिमउत्तरपश्चिम दिशामा अरब सागरतिर सर्ने क्रममा रहेको छ। बिहीबार दिउँसो प्रदेश १, बागमती प्रदेश र गण्डकी प्रदेशका पहाडी भूभागमा आंशिकदेखि सामान्य बदली तथा देशका अन्य भूभागमा मौसम सामान्यतया सफा रहनेछ। प्रदेश १ , बागमती प्रदेश र गण्डकी प्रदेशका एकदुई स्थानमा हल्का वर्षाको सम्भावना रहेको छ। राती प्रदेश १, बागमती, गण्डकी र लुम्बिनी प्रदेशका केहि भूभागमा आंशिक बदली तथा देशका अन्य भूभागमा मौसम सामान्यतया सफा रहनेछ। प्रदेश १ का एकदुई स्थानमा हल्का वर्षाको सम्भावना रहेको महाशाखाको बुलेटिनमा उल्लेख छ। शुक्रबार प्रदेश १, बागमती प्रदेश र गण्डकी प्रदेशका पहाडी भूभागमा आंशिकदेखि सामान्य बदली रहनेछ। देशका अन्य भूभागमा मौसम सामान्यतया सफा रहनेछ। प्रदेश १ , बागमती प्रदेश र गण्डकी प्रदेशका थोरै स्थानहरुमा हल्का वर्षाको सम्भावना रहेको छ। शनिबार प्रदेश १, बागमती, गण्डकी र लुम्बिनी प्रदेशमा आंशिक देखि सामान्य बदली रहनेछ। देशका अन्य भूभागमा आंशिक बदली रहनेछ। बागमती प्रदेश, गण्डकी प्रदेश र लुम्बिनी प्रदेशका पहाडी भूभागका थोरै स्थानहरुमा हल्का वर्षाको सम्भावना रहेको छ। राति गण्डकी प्रदेश र लुम्बिनी प्रदेशका पहाडी भूभागका एकदुई स्थानहरुमा मेघगर्जनसहित हल्का वर्षाको सम्भावना रहेको महाशाखाले जनाएको छ।"
आईपीएल : राजस्थानलाई १३ रनले हराउँदै दिल्ली शीर्ष स्थानमा उक्लियो,"काठमाडौं : सन्दीप लामिछाने आबद्ध दिल्ली क्यापिटल्स जारी इन्डियन प्रिमियर लिग (आईपीएल) क्रिकेटको शीर्ष स्थानमा उक्लिएको छ। बुधबार राति दुबईमा भएको खेलमा दिल्ली क्यापिटल्सले राजस्थान रोयल्सलाई १३ रनले हराउँदै शीर्ष स्थानमा उक्लिएको हो। दिल्लीले निर्धारित २० ओभरमा १६२ रनको लक्ष्य दिएको थियो। जवाफी ब्याटिङ गरेको राजस्थानले २० ओभरमा ८ विकेट गुमाएर १४८ रन मात्र बनाउन सक्यो। राजस्थानका लागि बेन स्टोक्सले ४१ रन, रोबिन उथप्पाले ३२ रन, सन्जु सामसनले २५ तथा जोस बट्लरले २२ रन बनाए। राहुल टेवाटिया १४ रनमा अविजित रहे। दिल्लीका लागि एन्रीच नोर्ट्जे र टुसार देशपाण्डेले २२ विकेट लिए। यस्तै कागिसो राबडा, अक्षर पटेल र रविचन्द्र आश्विनले ११ विकेट लिए। यसअघि टस जितेर पहिले ब्याटिङ गरेको दिल्लीले २० ओभरमा ७ विकेट गुमाएर १६१ रन बनाएको थियो। दिल्लीका लागि शिखर धवनले ५७ रन र कप्तान श्रेयस आयरले ५३ रन, मार्कुस स्टोनिसले १८ रन, एलेक्स केरीले १४ रन बनाए। पृथ्वी श सुन्य रनमा आउट भए भने अजिंका रहानेले २ रन बनाएका थिए। राजस्थानका जोफ्रा आर्चरले ३ विकेट, जयदेव उनाकडले २ विकेट, श्रेयस गोपाल र कार्तिक त्यागीले ११ विकेट लिए। तेस्रो पटक आईपीएल खेलिरहेका सन्दीप लगातार आठौं खेलमा प्लेईङ सेटमा पनि पर्न सफल भएनन्। जितसँगै शीर्ष स्थानमा उक्लिएको दिल्लीको यो छैटौं जित हो।"
तातोपानीमा सशस्त्रको बिओपी स्थापना,"सिन्धुपाल्चोक : चीन जोड्ने उत्तरी सिन्धुपाल्चोकको नाका तातोपानीमा बुधबारदेखि सशस्त्र प्रहरी बलको बिओपी स्थापना गरिएको छ। गत असार २९ को मन्त्रीपरिषद्को निर्णयअनुसार बाहिनीपति सशस्त्र प्रहरी नायब महानिरीक्षक मन्दीप श्रेष्ठको उपस्थितीमा भोटेकोसी गाउँपालिका२ तातोपानीमा बोर्डर आउट पोष्ट स्थापना गरिएको हो। बिओपीको लागि तत्कालिन सीमास्थित सशस्त्र प्रहरी बल २२ नं गुल्म हेडक्वाटर (राजश्वभन्सार गस्ती सुरक्षा) को एक ब्यारेक, शौचालय, भवन प्रयोगमा ल्याइएको छ। तातोपानी सुक्खा बन्दरगाह तथा भन्सार कार्यालय छेउमा राखिएको बिओपीले सीमा सुरक्षामा गस्ती गर्नेछ। बुधबार नायब महानिरीक्षक श्रेष्ठसँगै सशस्त्र प्रहरी उपरीक्षक अर्जुन खत्री, नेपाली सेना झिर्पू सुरक्षा गुल्मपति सेनानी ईश्वर गिरी, सीमा प्रहरी चौकी कोदारी प्रहरी निरीक्षक नवराज सापकोटासहित उच्च सुरक्षा अधिकारीको उपस्थिती थियो। सशस्त्र प्रहरी तातोपानी बिओपी सशस्त्र प्रहरी निरीक्षक केशवकुमार श्रेष्ठकाअनुसार सीमासुरक्षासम्बन्धी महत्वपूर्ण जिम्मेवारी पाएको बिओपीले दैवी प्रकोप उद्धारकार्यमा खट्नेछ। रासस"
समृद्धिको यात्रामा फलाम उत्खनन,"महाभारत पर्वत अर्थात् लेसर हिमालयमा पाइने फलाम नेपालको प्रमुख धातुजन्य खनिज हो। नेपालमा प्राचीन कालदेखि नै घरेलु र कृषि कामका लागि फलामको प्रयोग हुँदै आएको पाइन्छ। धौवादी फलाम खानीसँगसँगै नेपालका मुख्य फलाम खानीहरूमा करिब एक करोड टन भण्डार भएका फुल्चोकी फलाम खानी (ललितपुर) र ठोसे फलाम खानी (रामेछाप), त्यस्तै १० लाख टन भण्डार भएका लब्दीखोला फलाम खानी (तनहंु) र जेल्वाङ फलाम खानी (रोल्पा) आदि हुन्। खानी उद्योग उद्योगहरूको विकास गर्ने र त्यस्ता उद्योग सार्वजनिक र निजी क्षेत्रको सझेदारीमा अगाडि बढाउने नीतिअनुरूप नेपाल सरकारले नवलपरासीपूर्वको फलाम खानीबाट फलाम र स्टिल उत्पादन गर्ने उद्देश्यका साथ धौवादी फलाम कम्पनी लिमिटेडको २०७६ सालमा स्थापना गरेको छ। महेन्द्र राजमार्गबाट करिब २० किलोमिटर उत्तरमा अवस्थित उक्त खानीलाई खानी तथा भूगर्भ विभागले आर्थिक वर्ष २०६६६७, ०६७६८, ०६८६९, ०७२७३, ०७३७४ र ०७४७५ मा विभिन्न चरणमा खोजअनुसन्धान गरेको छ। उक्त खानी क्षेत्रको सतहमुनिको अध्ययन र जानकारीनिम्ति ड्रिलिङसँगसँगै भूभौतिक अध्ययन पनि जारी राखेको छ। सार्वजनिकनिजी क्षेत्रको साझेदारी (पीपीपी मोडल) मा उक्त कम्पनीमा सरकारको ५५ प्रतिशत र निजी क्षेत्रको ४५ प्रतिशत लगानी रहने व्यवस्था गरिएको छ। खानी तथा भूगर्भ विभागले आव ०७३७४ मा उक्त क्षेत्रमा दुई स्थानमा १०५ मिटर गहिराइसम्म डायमन्ड ड्रिलिंङ गरेको छ। साथै पाँचवटा होल ड्रिलिङ गरी १३ सय मिटर कोर ड्रिलिङ गरी उक्त खनिजको भौतिक तथा रासायनिक अध्ययन गरेको छ। रासायनिक प्रतिक्रिया भई खनिज निर्माण हुने भौगर्भिक प्रक्रियाको अध्ययनमार्फत हेमाटाइट, जुन फलाम खनिजको मुख्य स्रोत हो, उक्त खनिजको विभिन्न नमुनाको परीक्षणमार्फत पुष्टि गरिएको छ। नवलपरासीको धौवादी क्षेत्रमा रहेको करिब १० किमि लम्बाइ र औसत २५ मि मोटाइको फलामको धाउको अध्ययनबाट २४ देखि ५८ प्रतिशत फलाम खनिज रहेको करिब दुई करोड टन फलाम खनिजको खानी छ। उक्त खानीबाट प्रतिदिन झन्डै ८ सय टन फलाम उत्पादन गर्दा ३० वर्षसम्म फलाम उत्पादन गर्न सकिने देखिएको छ। मुख्यतः ६०६७ प्रतिशत फलाम रहेका खानीलाई उच्च गुणस्तरका फलाम खानी मानिन्छ। संसारका धेरै हेमाटाइट फलाम खानीहरू पृथ्वीको उत्पत्तिदेखि करिब ५४०० लाख वर्षसम्मका (पृक्यामब्रियन काल) र करिब १४०० देखि २६ लाख वर्ष पुरानो (क्रेटासियसटर्सरी काल) का खानी पाइन्छन्। धौवादीको फलाम खानी करिव ७००३०० लाख वर्ष (टर्सरी काल) मा सम्भवतः सामुद्रिक किनारको वातावरणमा बनेको मानिएको छ। उक्त पुरानो खनिजमा दोस्रो चरणको सेडिमेन्टरी परिवर्तनमा गोलाकारका उलाइट संरचना बनेका छन् र हाल केही मेटामोर्फोसिस पनि भएको छ। त्यसैले धौवादीको फलाम खानी ठोसे र फुलचोकीको फलाम खानीभन्दा फरक छ। यस प्रकारको उलाइटिक हेमाटाइटको प्रशोधन प्रक्रिया केही भिन्न र जटिल पनि छ। कुनै समय उलाइटिक हेमाटाइट पश्चिम युरोप र उत्तर अमेरिकाको फलाम र स्टिल उद्योगका मुख्य आधार थिए तर हाल यसमा चीनले नयाँ प्रविधिका साथ सफल काम गरेको पाइन्छ। गएको दशकमा अन्तर्राष्ट्रिय बजारमा फलामको मूल्यमा भारी गिरावट आए पनि उत्पादनमा भने वृद्धि भएको छ। चीनलाई विश्वकै ठूलो फलाम उत्पादक भनिए पनि उत्पादनको मापन प्रक्रिया भिन्न रहेको र अस्ट्रेलिया फलाम खनिजमा सर्वाधिक धनी भएकाले सन् २०१९ मा करिब ३९० मिलियन मेट्रिक टन फलाम उत्पादन गरेको अस्ट्रेलियालाई ठूलो उत्पादक भनिन्छ। विश्व बजारको करिब ६९ प्रतिशत फलाम आयात गर्ने चीन सबैभन्दा ठूलो फलाम खनिज आयातकर्तासँगै सबैभन्दा धेरै स्टिल उत्पादक राष्ट्र पनि हो। सन् २०१९ मा चीनपछिको ठूलो स्टिल उत्पादक राष्ट्र भारत हो। हेमाटाइट र म्याग्नेसाइटसहित करिब २७ बिलियन टन फलाम खनिजको भण्डार रहेको भारतले राष्ट्रिय स्टिल (इस्पात) नीति २००५ मार्फत स्टिल र फलामको उत्पादनमा गुणात्मक वृद्धि गरी हाल २०१९२० मा सय मिलियन मेट्रिक टनभन्दा धेरै स्टिल र फलाम उत्पादन गरेको छ। चीन, दक्षिण कोरियासँगैै भारतमा पनि फलाम खनिज उत्पादन र प्रयोगलाई वार्षिक वृद्धिदर र कूल ग्राहस्थ्य उत्पादनसँग समानान्तर र एकअर्काको परिपूरकका रूपमा विश्लेषण गरिन्छ। भारतले पनि फलाम खनिज व्यापारमा मुख्यतः खनिजको गुणस्तरमा नियमन गरेको छ। ६४ प्रतिशतभन्दा कम फलाम खनिज रहेको खानीहरू युरोप, जापान, दक्षिण केरिया र ताइवानमा निर्यात गर्छ भने उक्तभन्दा राम्रो गुणस्तरका फलामको निर्यातमा राष्ट्रिय आवश्यकतालाई ध्यान दिने नीति लिएको छ। नेपालले भारतबाट सन् २०१८ मा करिब १२ सय मिलियन अमेरिकी डलरको स्टिल आयात गरेकोमा २०१९ मा भने करिब ९४०९७ मिलियन अमेरिकी डलरको स्टिल आयात गरेको संयुक्त राष्ट्रसंघको अन्तर्राष्ट्रिय व्यापार प्रतिवेदनमा उल्लेख छ। अप्रिल २०१८ देखि मार्च २०१९ सम्म भारतको कुल स्टिल उत्पादनको १३२ प्रतिशत आयात गर्ने नेपाल भारतको सर्वाधिक स्टिल आयातकर्ता हो। तसर्थ नेपालमा विकास हुँदै गरेको फलाम खानीको काममा र फलाम वा स्टिलको उत्पादन र व्यापारमा हाम्रो र भारतको स्वाभाविक चासो रहन सक्ने तथ्यांकले बताउँछ। दोलखाको खरीढुंगा खानी र गणेश हिमाल सिसा खानीमा भएका प्राविधिक र प्रशासनिक कमजोरी पनि हामीले सिक्नुपर्ने महत्वपूर्ण पाठ हुन्। ब्राजिलको करजास राष्ट्रिय वनको तीन प्रतिशत क्षेत्रमा मात्रै सञ्चालित संसारकै ठूलो ओपेन पिट (सुरुङ नबनाई खुला स्थानमा सञ्चालित खानी) फलाम खानी हो। उक्त खानीबाट हामीले धेरै सिक्न सकिन्छ। थोरै क्षेत्रफलमा सबैभन्दा ठूलो खानीमा अधिकांश स्वचालित मेसिन र उपकरण प्रयोग गरिएका छन्। टउसुरुइ बाँधबाट विद्युत् उत्पादन गरी सञ्चालित उक्त खानी कम्पनीमा ८५ प्रतिशत भटमास, ११ प्रतिशत जनावरको बोसो र चार प्रतिशत कपासको तेल प्रयोग गरी बायोडिजेल प्लान्टमार्फत ऊर्जा विकास गरिएको जैविक प्रविधि हामीकहाँ पनि अनुसरणीय छ। खानी सञ्चालन र विकास गर्दा खोज, अनुसन्धान र गुणस्तर नियमनसँगसँगै गर्नुपर्ने मुख्य कम हुन्। तसर्थ खानी सञ्चालनमा उपलब्ध साधनस्रोतको वैज्ञानिक उपयोग, दक्ष जनशक्ति, नवीन प्रविधि, वजेट व्यवस्थापन र उत्पादन बजारजस्ता कुरामा मुख्य ध्यान दिनुपर्छ। विश्व बैंक समूहले प्रकाशित गरेको डुइङ बिजनेस प्रतिवेदनअनुसार नेपाल व्यवसाय सञ्चालनको सहजता सूचकमा सन् २०१९ को ११०औं स्थानबाट ६३२ अंकसहित अहिले हालसम्मकै उच्च ९४औं स्थानमा रहेको छ, जसलाई उक्त काममा वैदेशिक सफल कम्पनीको पनि सहभागिता हुन सक्ने सकारात्मक सूचकका रूपमा लिन सकिन्छ। अध्ययनकै क्रममा रहेकाले कति क्षमताको उद्योग तथा प्लान्ट बनाउने भन्ने यकिन भएको छैन। विभाग र कम्पनीले सम्भाव्यता अध्ययनका साथै वातावरणीय अध्ययन र ड्रिलिङको काम गर्दै आएको छ। फलामको औद्योगिक परीक्षण चीनको साउथवेस्ट मेटालार्गिकल एन्ड जीओलोजीकल टेस्टिङ सेन्टरमा भइरहेको छ। उक्त फलाम खानी सञ्चालनमा यसको प्रारम्भिक अध्ययन संवेदनशील रहन्छ। सम्भाव्य अध्ययन, खनिजको नमुना संकलन, प्रयोगशाला परीक्षण, प्रविधि र उपकरणको छनोट, बजारका साथै खानीबाट उत्पादित फलामबाहेक अन्य खनिजको व्यवस्थापन आज र भोलिका प्रमुख चुनौती हुन्। दोलखाको खरीढुंगा खानी र गणेश हिमाल सिसा खानीमा भएका प्राविधिक र प्रशासनिक कमजोरी पनि हामीले सिक्नुपर्ने महत्वपूर्ण पाठ हुन्।"
मन्थलीमा बैंकका कर्मचारीसहित थप चार जनामा कोरोना संक्रमण,"काठमाडौं : रामेछापमा थप चार जनामा कोरोना भाइरस संक्रमण पुष्टि भएको छ। स्वास्थ्य कार्यालय रामेछापका जनस्वास्थ्य अधिकृत भुवन थापाले थप दुई महिला र दुई पुरुष गरी चार जनामा कोरोना संक्रमण पुष्टि भएको जानकारी दिए। २३ गते मन्थली नगरपालिकाबाट ४३ जनाको स्वाब संकलन गरेर पीसिआर विधिबाट परीक्षण गर्न प्रादेशिक जनस्वास्थ्य प्रयोगशाला धुलिखेल पठाइएको थियो। जसमा गएराति ४ जनाको रिपोर्ट पोजिटिभ आएको हो। थापाका अनुसार राष्ट्रिय वाणिज्य बैंकमा कार्यरत एक महिला र दुई पुरुष कर्मचारीमा कोरोना पुष्टि भएको छ। उनीहरु होम आइसोलेसनमा बसेका छन् । यसैगरी मन्थली बचत तथा ऋण सहकारी संस्थामा कार्यरत एक महिला कर्मचारीमा पनि संक्रमण देखिएको छ। यस अगाडि बुधबार दिउँसो जिल्ला अस्पतालबाट २६ गते पठाएका ९९ जनामध्ये तीन जनाको पीसिआर रिपोर्ट पोजिटिभ आएको थियो। थापाका अनुसार जिल्ला अस्पतालमा कार्यरत कर्मचारीसहित मन्थली नगरपालिका६ को एक जना पुरुष, वडा नं११ को एक पुरुषलाई संक्रमण देखिएको हो। पछिल्लो समय रामेछापमा दैनिक रुपमा कर्मचारी र सर्वसाधारणमा संक्रमण देखिन थालेको छ। मंगलबार एकैदिन २३ जनामा कोरोना पुष्टि भएको थियो। कर्मचारीमा कोरोना देखिएपछि मन्थली नगरपालिका र प्राथमिक स्वास्थ्य केन्द्रबाट प्रदान गरिने अत्यावश्यक बाहेकका सेवा अहिले बन्द गरिएको छ।"
सिकाइमा सुधारको खाँचो,"कोरोना महामारीका कारण विद्यार्थीको नियमित पठनपाठन रोकिएपछि विद्यालयदेखि विश्वविद्यालयसम्म सिकाइको वैकल्पिक विधि अपनाइएको छ। तर सिकाइका क्रममा देखिएका जटिलता समाधानतर्फ भने चासो दिइएको छैन। दुर्गम भेगका र कुनै पनि वैकल्पिक माध्यमको पहुँच नभएका विद्यार्थी अहिले पनि पढाइबाट वञ्चित छन्। सहरी क्षेत्रका विद्यार्थी मात्रै सबै प्रकारको माध्यमको प्रयोग गरेर पढिरहेका छन्। नियमनकारी निकायको कमजोरीका कारण एकै कक्षा र तहका विद्यार्थीमध्ये पनि कसैले पढ्न पाउने र कसैले नपाउने अवस्था छ। एकै प्रकारका शैक्षिक संस्थाका विद्यार्थीमाथि भएको यो विभेदबाट मुक्ति दिलाउन नयाँ कार्यक्रम ल्याउन जरुरी छ। नत्र केही विद्यार्थीका लागि यो शैक्षिक वर्ष विनाउपलब्धि बित्नेछ। स्कुले तहका विद्यार्थीका लागि शिक्षा मन्त्रालयले र उच्च तहका विद्यार्थीका लागि सम्बन्धित विश्वविद्यालयले सिकाइका वैकल्पिक विधि अपनाइरहेका छन्। विद्यालय तहमा त यो विधिलाई अनिवार्य मानिएको छ। विद्यार्थीको पहुँचअनुसार अनलाइन, टेलिभिजन, रेडियो, पाठ्यपुस्तक तथा अन्य शैक्षिक सामग्री प्रयोग गरेर पढाइ भइरहेको छ। तर दुर्गम भेगका कतिपय विद्यालयमा अझै पनि शिक्षक पुग्नसमेत सकेका छैनन्। विद्यार्थी कहाँ र कस्तो अवस्थामा छन् भन्ने जानकारीसमेत विद्यालयलाई छैन। पढ्ने चाहना भएका विद्यार्थी पनि शिक्षक तथा शैक्षिक संस्थासँगको सम्पर्कमा जान नसक्दा सिकाइ प्रक्रियाबाट वञ्चित छन्। सबै विद्यार्थीलाई सिकाइ प्रक्रियामा सामेल गराउन नसक्नु भनेको संविधानले नै निश्चित गरेको आधारभूत तहसम्मको निःशुल्क तथा अनिवार्य र माध्यमिक तहसम्मको शिक्षा निःशुल्क हुनेछ भन्ने प्रावधानको उपेक्षा गर्नु हो। अवस्था सामान्य भएको समयमा भर्नाका लागि विभिन्न अभियान सञ्चालन गर्दा पनि केटाकेटीलाई सहजै विद्यालय ल्याउन मुस्किल पर्दथ्यो। अहिलेको कठिन परिस्थितिमा विद्यार्थी सिकाइ प्रक्रियाबाट बाहिर रहनु स्वाभाविक भए पनि वैकल्पिक सिकाइ निर्देशिका जारी गरेपछि सबै दायित्व पूरा भयो भन्ठान्ने शिक्षा मन्त्रालय र माध्यमिक शिक्षासम्मको दायित्व बोकेको स्थानीय सरकारले अहिलेको भूमिकामा रचनात्मक सुधार ल्याउनैपर्छ। लकडाउनकै अवधिमा पनि वैकल्पिक माध्यमबाट केही विद्यालयले राम्रोसँग विद्यार्थीलाई पढाएका थिए। लकडाउन अन्त्यपछि वैकल्पिक विधिको पढाइलाई शिक्षा मन्त्रालयले अनिवार्य बनाए पनि वहाना मात्र बनाएर जिम्मेवारीबाट पन्छिन खोज्ने थुप्रै विद्यालयमा पढाइ हुन सकेको छैन। सरकारले शैक्षिक सत्र खेर जान नदिन विद्यालय तहको पढाइ सकेर चैतभित्रै अन्तिम परीक्षा लिने निर्णय गरिसकेको छ। अहिलेको स्थिति हेर्दा मन्त्रालयको योजनाअनुसार शैक्षिक क्रियाकलाप सम्पन्न गर्नसमेत मुस्किल देखिन्छ। शिक्षा मन्त्रालय वा स्थानीय सरकारको कार्यक्रमले मात्रै पनि विद्यार्थी सिकाइलाई निरन्तरता दिन सकिँदैन। सबैभन्दा ठूलो जिम्मेवारी सम्बन्धित विद्यालयले लिनुपर्छ। चाहना हुने स्कुलले शिक्षकलाई रिचार्ज कार्ड राखिदिएर पनि कुनै पनि प्रकारको सिकाइको पहुँचमा नभएका विद्यार्थीलाई पढाइरहेका छन्। जिम्मेवार स्थानीय सरकारले हरेक स्कुलमा वाइफाइ जोडेर पनि सिकाइलाई प्राथमिकता दिइरहेका छन्। राम्रा अभ्यास गरेका स्कुलबाट अन्य स्कुलले पनि पाठ सिक्नुपर्छ। यसको नेतृत्व सम्बन्धित विद्यालयका प्रधानाध्यापकले लिनुपर्छ। शिक्षकलाई अधिकतम परिचालन गर्नुपर्छ। यस क्रममा देखिएका जटिलता समाधानका लागि स्थानीय सरकारलाई गुहार्नुपर्छ। स्थानीय सरकारले संघीय सरकारको समेत समन्वयमा आफ्नो क्षेत्रभित्र रहेका सबै नानीबाबुको पढ्न पाउने अधिकार सुनिश्चित गर्नुपर्छ। यस वर्षको शैक्षिक सत्रलाई केही महिना पर सारेर पछिल्ला वर्षको एक दुई महिनालाई यो सत्रमा गाभेर भए पनि सिकाइ प्रक्रियामा सुधार ल्याउनुपर्छ।"
जडीबुटी खानुहुन्छ ? सावधान,"काठमाडौं : काठमाडौंका रामकृष्ण तिवारीलाई केही दिनअघि उनकी पत्नीले पारिजातको पात पकाएर झोल दिइन्। ती महिलाले पारिजातको झोल पिउँदा कोरोना भाइरस लाग्नबाट जोगाउँछ भन्ने सुनेकी रहिछन्। तिवारीले खुसीसाथ दुई गिलास पिए। तर, त्यसपछि उनको शरीरमा एक्कासि रक्तचाप घट्यो। शरीरमा ब्लड प्रेसर कम भएर दुई दिनसम्म काम गर्न सकिनँ, उनी भन्छन्, एउटा समस्या समाधान होला भनेर खाएको, अर्को समस्या पो आइलाग्यो। दुई दिन प्रेसर बढाउनमै खर्च भयो। यो त प्रतिनिधि घटना मात्रै हो। धेरै नेपालीले कोरोना संक्रमणबाट जोगिन भन्दै सुनेकै आधारमा घरेलु औषधि प्रयोग गरिरहेका छन्। कोरोनाकै औषधि भन्दै आयुर्वेद सेवा केन्द्रहरूबाट औषधि लिइरहेका छन्। जब कि विश्वमै कोरोनाको औषधि पत्ता लागेको छैन। हल्लाका भरमा जथाभावी औषधि सेवनले मानिसका विभिन्न अंगमा असर गर्न थालेको विज्ञ बताउँछन्। कोरोना संक्रमण भएर उपचार गर्न आएका बिरामीमा घरेलु औषधि धेरै प्रयोगले समस्या देखिएको ओम अस्पतालका डा पर्शु घिमिरे सुनाउँछन्। उनका अनुसार गुर्जो, जेठीमधुलगायत जडीबुटी सेवन गरेका संक्रमितमा कलेजोको समस्या देखिएको छ। कोरोना लाग्न नदिन वा लागेपछि निको हुन भनेर जथाभावी औषधि खाएकाले उहाँहरूको शरीरमा समस्या देखिएको छ, डा घिमिरे भन्छन्, धेरै बिरामीमा कलेजोको समस्या देखिएको छ। पुरानो समस्या होइन, तुरुन्तै भएको देखिन्छ। यस्तो अवस्थामा कोभिड कि कलेजोको समस्या समाधानमा लाग्ने ? गाह्रो हुने गरेको छ। कलेजोबाहेक मिर्गौलालगायत अंगमा पनि समस्या देखिएको उनको भनाइ छ। कोरोना केही होइन, साधारण जडीबुटीले ठीक हुन्छ भनेर वैज्ञानिक प्रयोग नभएका औषधि जथाभावी सेवन नगर्न उनको सुझाव छ। औषधि विज्ञानका अनुसार कुुनै पनि औषधि प्रमाणीकरण भएर मात्रै प्रयोग गर्नुपर्छ, उनी भन्छन्, धेरैचाहिँ हल्लाका भरमा औषधि सेवन भएको पाइएको छ। यसरी औषधि जथाभावी नखाऔं। यस्तो किसिमको औषधि जथाभावी प्रयोग गर्न सरकारले रोक्नेभन्दा पनि उत्साहित गरेको उनको ठम्याइ छ। शुक्रराज ट्रपिकल तथा सरुवारोग अस्पताल टेकुका डा शेरबहादुर पुन पनि विज्ञसँग सल्लाह नगरी जथाभावी औषधि सेवनले समस्या आउने बताउँछन्। औषधिको बेफाइदै छ भन्न नसकिएला, डा पुन भन्छन्, तर, सम्बन्धित विज्ञसँग सल्लाह नगरी खानु हुँदैन। औषधिको फाइदा के हो ? बेफाइदा के हो ?थाहा पाउनुपर्ने हुन्छ। आफैं जथाभावी प्रयोग गर्दा अवश्य शरीरमा हानि पुर्याउँछ। कुनै पनि औषधि मात्राभन्दा बढी खाए त्यसको नकारात्मक असर पर्ने उनको भनाइ छ। त्यसकारण हचुवाका भरमा कोरोनाको औषधि भनी सेवन नगर्न उनी आग्रह गर्छन्। भिटामिन त धेरै खायो भने समस्या हुन्छ, उनी भन्छन्, घरेलु औषधि पनि मात्रा जानेर खानुपर्छ। आधिकारिक व्यक्तिसँग सोधेर खानुपर्छ। नत्र संक्रमितमा यसै समस्या भएको हुन्छ, अर्को समस्या निम्तिन सक्छ। चिकित्साशास्त्र अध्ययन संस्थान (आईओएम)का पूर्वडिन डा जगदीश अग्रवाल जथाभावी औषधि सेवन गर्न नहुने बताउँछन्। भन्छन्, घरेलु जडीबुटी औषधिले राम्रो काम गर्न सक्छ। तर, कुनै पनि चिकित्सकको सल्लाहबेगर खानु हुन्न। आयुर्वेदका औषधि थोरै मात्रामा खाँदा खासै असर नपर्ने भए पनि धेरै भए असर हुने उनी बताउँछन्। अहिले गुर्जो खाँदा हुन्छ भन्ने धेरैको सल्लाह छ, उनी भन्छन्, तर, संक्रमितले छिटो निको हुन्छु भनेर बिहान, दिउँसो जति बेलै खायो भने समस्या हुन सक्छ। उसको कलेजो वा अन्य अंगमा हानि पुर्याउन सक्छ। त्यसैले आयुर्वेदिक औषधि आधिकारिक चिकित्सकको सल्लाहबेगर प्रयोग नगर्दा राम्रो हुने उनी बताउँछन्। आयुर्वेद अनुसन्धान केन्द्र कीर्तिपुरका प्राडा रामआधार यादव आयुर्वेदिक औषधिको साइड इफेक्ट नभएको दाबी गर्छन्। हामीले गुर्जो त पहिलेदेखि प्रयोग गरेको औषधि हो, डा यादव भन्छन्, यसले हाम्रो रोगसँग लड्ने क्षमता बढाउँछ। अनुसन्धान केन्द्रले बनाएको आयुर्वेदिक औषधि कोरोनाका बिरामीलाई दिइरहेको उनी सुनाउँछन्। हामीले रोग प्रतिरोधात्मक क्षमता बढाउने औषधि बनाएर खुवाएका छौं, उनी भन्छन्, रुघाखोकी र अन्य भाइरसलाई पनि यसले काम गर्छ। तर आफूले कोरोनाको औषधि नै यही हो भनेर दाबी नगरेको उनको भनाइ छ। उनी आफंैले प्रयोग गर्दा भने सही मात्रामा खानुपर्ने सुझाव दिन्छन्। हामीले पढेको ज्ञानका आधारमा बिरामीको उपचार गरेका हौं, उनी भन्छन्, कोरोनाको यही नै औषधि हो भनेर पूरै दाबी गरेका छैनौं। तर, मुख्य त रोगप्रतिरोधात्मक क्षमता बढाउने भएकाले कोरानाका बिरामीलाई दिइरहेका हौं। उनका अनुसार अनुसन्धान केन्द्रमा २ सय बिरामी उपचाररत छन्।"
खुम्चियो दसैं अर्थतन्त्र,"काठमाडौं : राष्ट्रिय उपभोगको २० प्रतिशत उपभोग दसैंतिहारमा हुने गर्छ। उपभोग्य वस्तुको व्यापक प्रयोग गरिने भएकाले दसैंतिहार अवधिमा अर्थतन्त्र पनि उपभोगमै आधारित हुन्छ। आर्थिक सर्वेक्षण २०७६७७ अनुसार चालू आर्थिक वर्ष नेपालको वार्षिक उपभोग ३० खर्ब ८५ अर्ब रुपैयाँ हुने अनुमान छ। यसअनुसार दसैंतिहारमा ६ खर्ब १७ अर्ब रुपैयाँको उपभोग हुनुपर्ने हो। तर, आर्थिक सर्वेक्षण तयार गर्दा र अहिले परिस्थिति फरक भएकाले उपभोग अझै घट्ने अनुमान छ। गत आर्थिक वर्ष दसैंतिहारमा उपभोग ५ खर्ब ६० रुपैयाँ थियो। माग र आपूर्तिको सन्तुलन खलबलिएकाले यसपालि दसैंतिहारमा उपभोग ५० प्रतिशतसम्म घट्न सक्ने अर्थविद् केशव आचार्य बताउँछन्। उनको भनाइलाई आधार लिने हो भने दसैंतिहारमा उपभोग ३ खर्बमा सीमित रहने अनुमान गर्न सकिन्छ। पोहोरपरार जसरी खर्च गर्न सक्ने क्षमता छैन, आचार्य भन्छन्, उद्योगव्यवसायमा नाफा खुम्चिएको छ। कतिपय कामदारले तलब र ज्यालासमेत पाएका छैनन्। यस्तोमा खर्च गर्ने अवस्था आएन। सरकारले कोरोना भाइरस संक्रमण रोकथामका लागि लकडाउन र निषेधाज्ञा लगाएको थियो। यसले आर्थिक क्रियाकलाप संकुचनमा पर्यो। आयातमै गिरावट दसैंतिहारलाई लक्ष्य गरी गत आर्थिक वर्षमा ३ खर्ब ५५ अर्ब रुपैयाँबराबरको आयात भएको थियो। दसैं र तिहारका लागि भदौदेखि सामान आयात हुने गरेको छ। नेपाली अर्थतन्त्र आयातमुखी बन्दै गएको सन्दर्भमा दसैंतिहारमा आयात हुने वस्तु उत्पादनमा नभई उपभोगमै आधारित हुने गरेको छ। मीठो खाने र राम्रो लाउने पर्वका रूपमा चिनिने दसैंतिहारमा उपभोगलाई केन्द्रित गरेर वस्तु आयात हुने गरेको छ। तुलनात्मक रुपमा चालू वर्ष आयातमा कमी आएको छ। भन्सार विभागको तथ्यांकअनुसार भदौमा ९३ अर्बको मात्रै वस्तु भित्रिएको छ। गत आवको भदौमा १ खर्ब २२ अर्ब रुपैयाँको आयात भएको थियो। यो दसैं आफैंले गरेको उत्पादनमा निर्भर रहने अवस्था आएको अर्थविद् आचार्य बताउँछन्। पैसा हुनेको जमात घट्दै गएको छ। दैनिक जीवन निर्वाह गर्न जोहो गर्नुपर्ने अवस्थामा उपभोग बढ्ने अवस्था छैन, उनी भन्छन्। भन्सार विभागका उपमहानिर्देशक भूमिराज शर्मा कोरोना महामारी सुरु भएयता आयातमा संकुचन भए पनि दसैंमा बढ्ने अपेक्षा रहेको सुनाउँछन्। उनका अनुसार आयातमा कमी आएपछि भन्सार राजस्व पनि प्रभावित भएको छ। विगतमा जस्तो दसैंमा सामान आयात गर्ने अवस्था छैन, शर्मा भन्छन्, तापनि अन्य समयभन्दा दसैंमा आयात बढ्न सक्ने अपेक्षा छ। चालू वर्ष रेमिट्यान्समा भने कोभिड१९ को असर परेको देखिँदैन । साउनमा रेमिट्यान्स गत असारको हाराहारीमै आएको छ । राष्ट्र बैंकका अनुसार यस वर्षको साउनमा ९२ अर्ब ७१ करोड रुपैयाँ रेमिट्यान्स भित्रिएको छ । अघिल्लो वर्षको त्यही अवधिको तुलनामा यो २३ प्रतिशत बढी हो । अघिल्लो वर्षको त्यही अवधिमा रेमिट्यान्स आप्रवाह २ प्रतिशत बढेको थियो । अमेरिकी डलरमा रेमिट्यान्स १४५ प्रतिशत बढेको छ । अघिल्लो वर्ष यस्तो आप्रवाह ०७ प्रतिशत बढेको थियो । नेपालमा लकडाउन सुरु भएको महिना (गत चैतमा) ३४ अर्ब रुपैयाँ रेमिट्यान्स भित्रिएको थियो । यसलाई कोभिड१९ को असरसँग जोडेर हेरिएको थियो । किनकि अघिल्लो महिना करिब ७९ अर्ब रुपैयाँ आएको थियो । तर, त्यसपछिका महिनामा रेमिट्यान्स बढ्न थाल्यो । वैशाखमा ५३ अर्ब, जेठमा ९४ अर्ब र असारमा १ खर्ब १ अर्ब रुपैयाँ रेमिट्यान्स भित्रियो । तेल उत्पादन गर्ने खाडीलगायत मुलुकको अर्थतन्त्रमा अपेक्षित रूपले गिरावट नआएको र ती राष्ट्रका उत्पादनमूलक क्षेत्रमा कोभिड१९ को असर कम देखिएको हो। भारतबाहेक मुलुकमा वैदेशिक रोजगारीमा गएका धेरै नेपाली नफर्किएकाले पनि रेमिट्यान्स धेरै घटेको छैन। लकडाउन सुरु भएपछि राष्ट्र बैंकले १० प्रतिशतभन्दा बढीले रेमिट्यान्स घट्ने अनुमान गरेको थियो । रेमिट्यान्स आउने प्रमुख राष्ट्रमा कोरोनाको असर धेरै रहेको भन्दै घट्ने अनुमान गरिएको थियो । गत आर्थिक वर्ष ८ खर्ब ७५ अर्ब रुपैयाँ रेमिट्यान्स भित्रिएको थियो । महालेखा नियन्त्रक कार्यालयको तथ्यांकअनुसार दसैंमा निजामती, सेना तथा प्रहरीले मात्रै ६ अर्ब ११ करोड रुपैयाँ पेस्की बुझ्छन्। त्यसबाहेक रोजगारीमा रहेका कर्मचारीले अतिरिक्त तलब बुझ्छन्। दसैंमा उपभोगको गतिविधि कम हुँदा व्यापारघाटामा दबाब कम हुन्छ, अर्थविद् आचार्य भन्छन्, तर, अर्थतन्त्र चलायमान हुनु जरुरी छ। मुलुकको सबैभन्दा बढी आर्थिक गतिविधि हुने समयमा यसरी संकुचन आउनु सकारात्मक विषय होइन।"
हत्या भएको भन्दै बेपत्ता मुखियाको खोजी,"राजविराज : मलेशियाबाट आएको चार दिनमै सप्तरीको बिष्णुपुर गाउँपालिका१ जमुनीका २५ वर्षीय एक युवक बेपत्ता भए। गएको शनिबार गाउँकै २८ वर्षीय सुरेन भनिने सुरेन्द्र यादवसँग मोटरसाइकलमा निक्लिएका मुखिया घर फर्केर आएनन्। यादव मोटरसाइकल चढी गाउँ फर्केर आएपनि मुखिया नआएपछि मुखियाका परिवार र गाउँलेहरूले सोधीखोजी गर्न थाले। मुखियाबारे चार दिनसम्म केही पत्तो नलागेपछि गाउँलेहरूले यादवसँग बसेर सोमबार र मंगलबार घण्टौ सोधखोज गरे। गाउँलेहरूले मङ्गलबार राति २ बसेसम्म बसेर सोधपुछ गर्दा हत्या स्विकारेपछि प्रहरीको जिम्मा लगाएको हरेराम मण्डलले बताए। कोभिड१९ को महामारीमा नेपालभारतको सीमाक्षेत्र सिल गरिएपनि लागुपदार्थ सेवन गर्ने अम्मलीहरू विभिन्न चोर बाटो हुँदै भारत पुग्ने गरेका छन्। तीन साल पछि मलेशियाबाट घर फर्किएका मुखियालाई यादवले मोटरसाइकलमा चढाएर भारततर्फ हिंडे। सप्तरीकै नर्घो पुगेर गाजा ताने, अनरी भन्ने स्थानमा कपडा बिक्री गर्दै हिंडेको साइकल व्यापारीको साइकलबाट २ वटा तन्ना खोसेर भागे। लुटेको तन्ना एउटा पसलमा राखेर भारततर्फ गए। भारत पुगेर लागु पदार्थ सेवन गरेर मातिएको अवस्थामा साँझ सात बजे फर्किए। तन्ना राख्न दिएको पसलमा आएका उनीहरू बीच तुरुन्तै घर जाने वा केही क्षणमा घर जाने भन्ने विषयमा सामान्य विवाद भयो। मुखियाले घरबाट फोन आइरहेकोले घर जान जिद्दी गर्न थाले। अब एकपटक गाँजा तानेर घर जाने भन्दै यादवले मुखियालाई खैनी र चुरोट लिन पठाए। चुरोट लिन पसल गएका बेला कपडा पसलमै छाडेर गएको मुखियाको मोबाइल यादवले हेल्मेटमा टोपीले छोपेर लगाए। चुरोट र खैनी किनेर आएका मुखियाले यादवसँग ४० हजारको मोबाइल फिर्ता मागे। यादवले मुखियालाई आफैले मोबाइल बोकेर गएको बताए भने मुखियाले यहीं छाडेर गएको भन्दै मोबाइल चोरेको आरोप लगाए। विवाद बढेपछि कपडा पसले र स्थानीयले उनीहरूलाई भोलि उज्यालोमा छलफल गर्नु भन्दै घर पठाए। कजरास्थित झुटकी टोलमा रहेको दिदीको घरमा यादवले आफ्नो मोबाइल चार्जमा लगाएर मुखियालाई मोटरसाइकलमा चढाएर पाँची नदीतर्फ लगे। त्यसपछि यादव घर फर्किए, मुखिया बेपत्ता छन्। मुखियासँग नगद ६० हजारसमेत रहेको परिवारका सदस्य बताउँछन्। मलेशियाबाट आएका युवकको हत्या गरी डाक्नेश्वरी नगरपालिका६ स्थित पाँची नदीमा फालेको स्विकारेपछि प्रहरी टोली बेपत्ता मुखिया खोज्न बुधबारदेखि घटनास्थल केन्द्रित भएको छ। बेपत्ता मुखियाको खोजीमा नेपाल प्रहरी र सशस्त्र प्रहरीका २२ जना इन्स्पेक्टरसहितको टोली खटिएका छन्। नदीको छेउमा रगतको सुकेका दागको टाटा र मुखियाको चप्पलसमेत फेला परेकोले प्रहरी टोली नदीमा खटिएको सप्तरीका एसपी राजेन्द्रप्रसाद धमलाले बताए। पाँची नदीको नहरको खोंचमा दर्जनौ मृत चौपाया र फोहोर थुप्रिएको छ। प्रहरीले जेसीभी लगाएर प्लाष्टिकका बोतलसहित फोहोरको थुप्रो हटाउने काम गरिरहेको डाक्नेश्वरी नगरपालिकाका वडा सदस्य मानविर रजकले जानकारी दिए। नदीमा पानीको मात्रा समेत बढी भएकोले खोज्न कठिनाई भएको भन्दै एसपी धमलाले नहरको पानी सुकाउने काम भइरहेको बताएका छन्। भारतलाई भनेर कोशीबाट पानी बन्द गर्न लगाइएको र ८० प्रतिशत पानी घटेकाले अब खोज्न केही सहज हुने इन्स्पेक्टर धर्मराज मुडभरीले बताए। लाइफ ज्याकेट लगाएका सशस्त्र प्रहरीको टोली रबर बोटमा चढेर बेपत्ता मुखिया खोज्ने प्रयास गरिरहेका छन्।"
बागलुङमा ५१ जना संक्रमित थपिए,"बागलुङ : जिल्लामा बिहीबार बिहानै हालसम्मकै सबैभन्दा बढी संक्रमित थपिएका छन्। क्षयरोग उपचार केन्द्र पोखरामा गरिएको पीसीआर परीक्षणमा थप ५१ जनामा कोरोना संक्रमण पुष्टि भएको गण्डकी प्रदेश स्वास्थ्य निर्देशनालयका निर्देशक विनोदविन्दु शर्माले जानकारी दिए। योसँगै बागलुङमा संक्रमित संख्या ५ सय ८५ पुगेको छ। संक्रमण पुष्टि हुनेमा १४ जना नेपाल प्रहरी, २० जना नेपाली सेना छन्। यसका साथै काठेखोला गाउँपालिका वडा नम्बर ६ का २ जना, तमानखोला गाउँपालिकाका ६ जना, बागलुङ नगरपालिका ४ का एक जना पुरुष बाहेक अरु सबै कन्ट्याक्ट ट्रेसिङका हुन्। कोरोना संक्रमणका कारण चैत्र दोस्रो साता नै सुरुवाती भयावह बेहोरेको बागलुङमा केही साता अघिसम्म नियन्त्रण उन्मुख देखिए पनि अघिल्लो सातादेखि पुनः कोरोना संक्रमण दर बढेको छ। जसका कारण जिल्लामा संक्रमणको जोखिम थप बढेको छ। हालसम्म संक्रमित भएका मध्ये ३ सय ८८ जना निको भएर घर फर्किएका छन् भने दुई जनाको मृत्यु भएको छ। बुधबार मात्र एक ७७ वर्षीय किराना व्यापारी पुरुषको कोरोना संक्रमणका कारण पोखराको चरक अस्पतालमा उपचारका क्रममा ज्यान गएको थियो।"
सिकाइमा सुधारको खाँचो,"कोरोना महामारीका कारण विद्यार्थीको नियमित पठनपाठन रोकिएपछि विद्यालयदेखि विश्वविद्यालयसम्म सिकाइको वैकल्पिक विधि अपनाइएको छ। तर सिकाइका क्रममा देखिएका जटिलता समाधानतर्फ भने चासो दिइएको छैन। दुर्गम भेगका र कुनै पनि वैकल्पिक माध्यमको पहुँच नभएका विद्यार्थी अहिले पनि पढाइबाट वञ्चित छन्। सहरी क्षेत्रका विद्यार्थी मात्रै सबै प्रकारको माध्यमको प्रयोग गरेर पढिरहेका छन्। नियमनकारी निकायको कमजोरीका कारण एकै कक्षा र तहका विद्यार्थीमध्ये पनि कसैले पढ्न पाउने र कसैले नपाउने अवस्था छ। एकै प्रकारका शैक्षिक संस्थाका विद्यार्थीमाथि भएको यो विभेदबाट मुक्ति दिलाउन नयाँ कार्यक्रम ल्याउन जरुरी छ। नत्र केही विद्यार्थीका लागि यो शैक्षिक वर्ष विनाउपलब्धि बित्नेछ। स्कुले तहका विद्यार्थीका लागि शिक्षा मन्त्रालयले र उच्च तहका विद्यार्थीका लागि सम्बन्धित विश्वविद्यालयले सिकाइका वैकल्पिक विधि अपनाइरहेका छन्। विद्यालय तहमा त यो विधिलाई अनिवार्य मानिएको छ। विद्यार्थीको पहुँचअनुसार अनलाइन, टेलिभिजन, रेडियो, पाठ्यपुस्तक तथा अन्य शैक्षिक सामग्री प्रयोग गरेर पढाइ भइरहेको छ। तर दुर्गम भेगका कतिपय विद्यालयमा अझै पनि शिक्षक पुग्नसमेत सकेका छैनन्। विद्यार्थी कहाँ र कस्तो अवस्थामा छन् भन्ने जानकारीसमेत विद्यालयलाई छैन। पढ्ने चाहना भएका विद्यार्थी पनि शिक्षक तथा शैक्षिक संस्थासँगको सम्पर्कमा जान नसक्दा सिकाइ प्रक्रियाबाट वञ्चित छन्। सबै विद्यार्थीलाई सिकाइ प्रक्रियामा सामेल गराउन नसक्नु भनेको संविधानले नै निश्चित गरेको आधारभूत तहसम्मको निःशुल्क तथा अनिवार्य र माध्यमिक तहसम्मको शिक्षा निःशुल्क हुनेछ भन्ने प्रावधानको उपेक्षा गर्नु हो। अवस्था सामान्य भएको समयमा भर्नाका लागि विभिन्न अभियान सञ्चालन गर्दा पनि केटाकेटीलाई सहजै विद्यालय ल्याउन मुस्किल पर्दथ्यो। अहिलेको कठिन परिस्थितिमा विद्यार्थी सिकाइ प्रक्रियाबाट बाहिर रहनु स्वाभाविक भए पनि वैकल्पिक सिकाइ निर्देशिका जारी गरेपछि सबै दायित्व पूरा भयो भन्ठान्ने शिक्षा मन्त्रालय र माध्यमिक शिक्षासम्मको दायित्व बोकेको स्थानीय सरकारले अहिलेको भूमिकामा रचनात्मक सुधार ल्याउनैपर्छ। लकडाउनकै अवधिमा पनि वैकल्पिक माध्यमबाट केही विद्यालयले राम्रोसँग विद्यार्थीलाई पढाएका थिए। लकडाउन अन्त्यपछि वैकल्पिक विधिको पढाइलाई शिक्षा मन्त्रालयले अनिवार्य बनाए पनि वहाना मात्र बनाएर जिम्मेवारीबाट पन्छिन खोज्ने थुप्रै विद्यालयमा पढाइ हुन सकेको छैन। सरकारले शैक्षिक सत्र खेर जान नदिन विद्यालय तहको पढाइ सकेर चैतभित्रै अन्तिम परीक्षा लिने निर्णय गरिसकेको छ। अहिलेको स्थिति हेर्दा मन्त्रालयको योजनाअनुसार शैक्षिक क्रियाकलाप सम्पन्न गर्नसमेत मुस्किल देखिन्छ। शिक्षा मन्त्रालय वा स्थानीय सरकारको कार्यक्रमले मात्रै पनि विद्यार्थी सिकाइलाई निरन्तरता दिन सकिँदैन। सबैभन्दा ठूलो जिम्मेवारी सम्बन्धित विद्यालयले लिनुपर्छ। चाहना हुने स्कुलले शिक्षकलाई रिचार्ज कार्ड राखिदिएर पनि कुनै पनि प्रकारको सिकाइको पहुँचमा नभएका विद्यार्थीलाई पढाइरहेका छन्। जिम्मेवार स्थानीय सरकारले हरेक स्कुलमा वाइफाइ जोडेर पनि सिकाइलाई प्राथमिकता दिइरहेका छन्। राम्रा अभ्यास गरेका स्कुलबाट अन्य स्कुलले पनि पाठ सिक्नुपर्छ। यसको नेतृत्व सम्बन्धित विद्यालयका प्रधानाध्यापकले लिनुपर्छ। शिक्षकलाई अधिकतम परिचालन गर्नुपर्छ। यस क्रममा देखिएका जटिलता समाधानका लागि स्थानीय सरकारलाई गुहार्नुपर्छ। स्थानीय सरकारले संघीय सरकारको समेत समन्वयमा आफ्नो क्षेत्रभित्र रहेका सबै नानीबाबुको पढ्न पाउने अधिकार सुनिश्चित गर्नुपर्छ। यस वर्षको शैक्षिक सत्रलाई केही महिना पर सारेर पछिल्ला वर्षको एक दुई महिनालाई यो सत्रमा गाभेर भए पनि सिकाइ प्रक्रियामा सुधार ल्याउनुपर्छ।"
अधिनायकमैत्री बाटो !,"नेपाली कांग्रेसभित्र रूपान्तरणको बहस चलिरहेको छ। गतिशीलता भएन भने त्यो पार्टीको समयसापेक्ष रूपान्तरण हुन सक्दैन। देशका बहुमत जनता भूतमुखी होइन कि भविष्यमुखी हुने गर्छन्। समस्या सबै पार्टीभित्र हुन्छन् तर कांग्रेसमा भने ठूलो रूपान्तरण आवश्यक छ। कांग्रेसमा लोकतान्त्रिक अभ्यासको कमी छ। सधैं पार्टी गुटबन्दीको घेराभित्रै रुमलियो यो कुरा आमकार्यकर्तादेखि आमजनतालाई प्रस्ट थाहै छ। गुट गर्ने अनि भागको बार्गेनिङ गरेर फाइदा खान पल्केकाहरूकै कारण पार्टीलाई पछाडि पारिएको छ। अब आउने महाधिवेशनबाट गुट सधैंका लागि अन्त्य गर्न आम कार्यकर्ताबाट सामूहिक दबाब सिर्जना गर्न आवश्यक छ। फरक विचार भएनन् भने विचार विचार रहँदैनन्। मेरो विचार अकाट्य, सत्य र बाँकी निषेध भन्ने हुँदैन राजनीति देश र समाजको हितनिम्ति गरिएको हो भने। विचारसँग असहमतलाई लाठीमुंग्री चलाउन खोज्न लोकतन्त्रको उपहास हो। नीतिदेखि संगठनसम्म, नेतृत्वदेखि नेतृत्वपंक्तिप्रतिको जनताको आकर्षणसम्म, जीवन्त पार्टीमा हुनुपर्ने गतिशीलतादेखि देश र जनताको भविष्यप्रति जगाउनुपर्ने आशा भरोसासम्म, सदाचारको पालनदेखि सुशासन र भ्रष्टाचारप्रतिको प्रतिबद्धतासम्म, चारैतिरका समस्याले कांग्रेस जकडिएको देखिन्छ। इतिहासमा कांग्रेसको पोल्टामा चारवटा महत्वपूर्ण कुरा लेखिए पनि, तर उपयोग कांग्रेसले गर्न सकेको छैन। पहिलो, गणतन्त्र स्थापनामा गिरिजाप्रसाद कोइरालाको भूमिका, दोस्रो, संविधान निर्माणमा सुशील कोइरालाको भूमिका र उनले केपी ओलीलाई संविधानको सर्तमा राखेको प्रधानमन्त्रीको प्रस्ताव, तेस्रो ओलीसँग वाक्युद्धमा रहेका मधेसवादी दलसँगको सार्थक वार्ता र चौथो संविधान कार्यान्वयनका लागि तीनवटा महत्वपूर्ण निर्वाचनको समापन। तर वाम गठबन्धनलाई जनताले करिब दुईतिहाइले अनुमोदन गरेको र कांग्रेसको पराजय भएको सत्य हो। यस अवधिमा विगतमा भएका गल्तीको मूल्यांकन र भविष्यका लागि सैद्धान्तिक बाटो निर्धारण गर्नुपर्ने हुन्छ। किनकि देशलाई नेतृत्व दिनसक्ने नेतृत्व तयार गर्नुपर्ने खाँचो छ। नेपालमा सच्चा कम्युनिस्ट आजका मितिसम्म देखिएका छैनन्। कम्युनिस्टका खोल ओडेका दल भने छन्। यथार्थमा कम्युनिस्ट यस्ता हुँदैनन्। यी त राजनीतिक शास्त्रको पवित्र ग्रन्थलाई अपवित्र बनाई व्यापारिक चिन्तन र सोच भएका राजनीतिका व्यक्ति र समूहका एउटा हिस्सा मात्र हुन्। विश्वव्यापी रूपमा चलेका कम्युनिस्टकै झन्डा पार्टीको झन्डा बनाउने, आदर्श नेताका रूपमा लेनिन, माक्र्स, स्टालिन, फिडेल क्यास्ट्रो आदिलाई नै मान्ने, पार्टीको नामबाट कम्युनिस्ट शब्द हटाउन नसक्ने अनि आफ्नो दल लोकतान्त्रिक दल हो भनेर भाषण गर्दै हिँड्ने गर्नाले पनि वामपन्थी दलहरूबाट जनताका आँखामा भ्रमको खेती चलेकै छ। गणतन्त्र आधुनिक लोकतन्त्रको अति उच्चतम प्रयोग भए पनि आजको विश्व राजनीतिमा यसको उचित प्रयोग नभएको र जनताले छानेका नेता र प्रतिनिधि बढी अधिनायकवादी, व्यक्तिवादी, भोगवादी प्रवृत्तिमा लिप्त भएकाले हुँदा लोकतन्त्रको अभ्यासमा ह्रास आउन थालेको चिन्ता सबैतिर व्याप्त छ। राजनीतिक वृत्तमा नीतिप्रधान होइन, नेताप्रधान हुने व्यवहार हावी भइरहेको पाइन्छ। नीति र विधिभन्दा व्यक्तिलाई महत्व दिने, व्यक्तिलाई धुरी मानेर चल्ने, व्यक्तिको अन्धभक्त हुने र व्यक्तिको भूमिकालाई नीति, विधि र संस्थालाई भन्दा बढी महत्व दिनेजस्ता व्यवहार भइरहेको पाइन्छ। नेताहरूबाट मात्र होइन, कार्यकर्ता र आम जनताबाट समेत त्यस्तै खालको व्यवहार भएको पाइनु लोकतन्त्रका आम मूल्यमान्यताविपरीत हो। यस्तो व्यवहार लोकतन्त्रका निम्ति घातक हुनसक्छ। लोकतन्त्र हरेक व्यक्ति नीति र विधिअनुरूप चल्नुपर्छ भन्ने सिद्धान्त अवलम्बन गरिने व्यवस्था पनि हो। त्यसैले भनिन्छ, लोकतन्त्र नेताप्रधान हुने होइन, नीतिप्रधान हुने व्यवस्था हो। डा महाथिरले भनेजस्तै यो देशको व्यवस्थासँगै अवस्था पनि परिवर्तन होस्, देशले मुहार फेरोस् भन्ने नारा सुन्दासुन्दा जनता आजित छन्, प्रताडित छन्। जनताका लागि गरिने राजनीतिले जनतालाई के दियो भन्ने सोच्नुपर्छ तर नेपालमा त्यो देखिएन। लामो समयको द्वन्द्व र अस्थिरताबाट त्राण पाउँदै संघीय लोकतान्त्रिक गणतन्त्र कार्यान्वयनको यात्रामा होमिएको छ। नेपालको संविधानले परिकल्पना गरेको दिगो शान्ति, सुशासन, विकास र समृद्धिको आकांक्षालाई नागरिकको वास्तविक जीवनमा अनुवाद गर्न योजना र विकासका रणनीतिप्रति लक्षित छन्। राजनीतिक उद्दण्डता, अराजकता र जातीय र क्षेत्रीय घृणा, द्वेष र कुण्ठाको खेती गरेर राष्ट्र र राज्यलाई भाँच्न र भत्काउन त सकियो तर राज्य र राष्ट्रको एकता र सद्भाव बोक्ने संस्था र संरचना निर्माण गर्न सकिएन। जबजब देशमा समस्या आउँछ, नेपालको राजनीतिमा दोषजति अरूका टाउकोमा थुपार्ने प्रवृत्ति छ। राजनीतिमा जस मात्र हैन अपजस पनि लिन सक्नुपर्छ। जब राजनीतिमा जस मात्र खोज्न थालिन्छ त्यतिबेला राजनीतिक नेतृत्व असफल हुँदै जान्छ। नेपालको राजनीतिमा यो घातक पक्ष हो। नेपाल यतिबेला रनभुल्लको अवस्थामा गुिज्रएको छ। राजनीति प्रस्ट भएन भने जनतामा अन्योल छाउँछ। वर्तमान राजनीतिक नेतृत्वले गति दिन सकेको छैन। जनतामा अन्योल छ, नेताहरू प्रस्ट छैनन्। यस्तो अवस्थामा राष्ट्र कता जान्छ, मुलुकले कस्तो दिशा लिन्छ, सबैले चनाखो भएर हेरेका छन्। हामीले बनाएको सिस्टम नै यस्तो छ कहिल्यै कोही रिटार्ड हुनु नपर्ने, कहिल्यै कोही असफल हुनु नपर्ने। देश असफल हुने, पार्टी असफल हुने तर नेताहरू असफल नहुने। नेताचाहिँ सफल हुने, तर पार्टी असफल हुने, पार्टीको सिद्धान्त असफल हुने, तर नेताचाहिँ कहिल्यै पनि असफल नहुने। यस्तो सोच, यस्तो चिन्तन भएको देशमा, देश एउटा विधिविधानबाट चल्छ। एउटा प्रक्रियाबाट चल्छ र मूल्यमान्यता, पद्धति स्थापित हुन्छन् भन्ने कुराको आश सास रहुञ्जेल रहनेछ। नेल्सल मन्डेलाले भनेका छन्, सबैभन्दा पहिले तिमी इमानदार बन। किनकि तिमी जबसम्म आफू इमानदार बन्दैनौ, तबसम्म तिमी समाज परिवर्तन गर्न सक्दैनौ। अब संवैधानिक व्यवस्था यस्तो छ कि राम्रो इमानदार मानिस त्यो कार्यकारी पदमा पुग्नै सक्दैन। पूरै जन्जिरले घेरिएको अवस्था छ। पार्टी एकै व्यक्ति फरक कारिन्दा फरक स्वार्थ फरक छ। नेपालका प्रमुख राजनीतिक दलले राजा, यहाँको धर्म, संस्कृति, परम्परा र सामाजिक पद्धतिलाई रणनीतिक लक्ष्यमा बाधक देखे। त्यसैले राजसंस्था हटाइयो र भविष्यमा राजसंस्थाको सम्भावित पुनरागमन रोक्ने र छेक्ने उद्देश्यले राजसंस्थाका सामाजिक र सांस्कृतिक आधार भत्काइयो। राज्यको एकात्मक चरित्र पनि त्यस्ता राजनीतिक र रणनीतिक लक्षहरूमा बाधक देखिएकाले त्यसलाई पनि भाँच्ने उद्देश्यले उद्दण्ड र अराजक जातीय राज्य दर्शन, धर्म निरपेक्षता र संघीयता ल्याइयो। राजनीतिक उद्दण्डता, अराजकता र जातीय र क्षेत्रीय घृणा, द्वेष र कुण्ठाको खेती गरेर राष्ट्र र राज्यलाई भाँच्न र भत्काउन त सकियो तर राज्य र राष्ट्रको एकता र सद्भाव बोक्ने संस्था र संरचना निर्माण गर्न सकिएन। त्यसरी उत्पन्न अराजकता र अव्यवस्थालाई सामान्य संसदीय राजनीतिले सम्बोधन गर्न नसकिरहेको अवस्थामा जनमत र मुलुक राज्य संयन्त्र क्रमशः अधिनायकवादमैत्री बन्दै गएको देखिन्छ।"
महिला र आर्थिक दायित्व,"हाम्रो समाज कति एकलकाँटे र अमानवीय छ भन्ने जान्न धेरै टाढा जानै पर्दैन। आफ्नै घरपरिवार र छिमेक, नाता, कुटुम्बसम्म पुग्दा नै काफी हुन्छ। वैवाहिक सम्बन्धका आडमा जिउँदाजाग्दा अवस्था खेपेको छ नारी समाजले। तराईका अधिकांश महिलाले साडी ब्लाउज लगाउँछन्। अझ साडीको आँचल टाउकाबाट तल झर्नै हुँदैन। कान्छी नन्दलाई लोग्नेले नितम्बमा चुरोटले पोलिदिए। कारण बच्चाले चुसेको नितम्ब घोप्टिएर काम गर्दा ब्लाउजबाट देखियो। उनको विवाह मेरोभन्दा करिब चार वर्षअघि भएको थियो। मधेसी समुदायमा प्राय छोरीको विवाह चाँडै गरिदिने कुपरम्परा छ। उनी विवाह गरेर आफ्नो घर गएपछि एउटा सन्तान जन्मेपछिको घटना हो, यो। तर पनि लोग्नेलाई परमेश्वर मान्दै खुसी साथ बसेको, बाँचेको नक्कल गरिरहन्छिन् वरा। मेरो विवाहपछि मसँग त्यो कुरा खोलिन तर कसैलाई पनि नभन्ने सम्झौतामा। सुनिसकेपछि त मनमा सहन शक्तिको बाँध फुट्यो। भनिदिएँ तिनलाई पनि अगुल्टाले हान्नु पर्थेन। तातो पानीले खन्याउनु नी ! छि, म भएको भए त त्यति नै बेला जबाफी कारबाही गर्ने थिएँ। कस्तो काँतर कान्छी तपाइँ त भने। मन एकतमासले रोई रह्यो। मनमा अट्टाहस भएर आयो। निक्कै समयसम्म अधमरो बाँचे। तर उनको बाचाले गर्दा कुरा कसैसँग गर्नै सकिनँ। माइतबाट घर गइनँ, समय बित्दै गयो, उनको आउने जानेक्रम चलिरह्यो। तर मेरो मनमा परेको नारीले भोगेको त्यो अपमान झन् आगो हुँदै गयो। जबसम्म आर्थिक रूपमा महिला पूर्णरूपले सक्षम हुँदैनन् तबसम्म यो पुलिंगीय सत्ता र तिनका साझेदारहरूले महिलालाई भोग्य वस्तुभन्दा माथि उठ्न दिँदैनन् र पृथक बाँच्न पनि। एकजना बहिनी थिइन्, उसले पनि लोग्नेलाई परमेश्वर नै मान्थिन् वरा। तिनका लोग्नेले अर्की हाल्दा पनि लोग्नेविना बाँच्नै नसक्ने तिनी। रक्सीको नसामा मात्तिएर मुखभरि पान र रजनी गन्धाले दङ्दङ गन्हाएको लोग्ने देख्नेबित्तिकै संसारका सवैभन्दा सुन्दर चिज टप्केजस्तै गरी कुथ्थिन, लोग्ने भएतिर। जता लोग्ने जान्छ उतै थक थुकेको थाप्न बाल्टी, कप अथवा कुनै भाँडा बोकेर दौडिन्थिन्। लोग्नेले समागमको सोंच राखेमा दिनमा, रातमा, बिहान, बेलुका जति नै बेला पनि आपूलाई सुम्पिन्थिन्। यावत कुरा सुनेर म त डराएँ, पहिले त। अचम्म छ वा ! त्यतिसम्म समर्पित हुँदाहुँदै अर्की ल्याउने लोग्नेको नाउमा कैयांैपल्ट तिनले तीजको व्रत बसिन्। सन्तोषी माताको व्रत बसिन्। तर पनि पति परमेश्वरले थाहै पाएन स्वास्नीको समर्पण, त्याग, प्रेम,। समागमको क्रममा लोग्नेले टोकेका निल र चिमोटेका डाम कसरी सहजै सहन र लुकाउन सकेकी विचरीले। यावत सहेर पनि पति परमेश्वरले छाडेर भागे अर्कीलाई काखी च्यापेर। अहिले दुई बच्चासँग बाँच्न विवश छिन्। यस्ता महिलाको संख्या गनिसाध्य छैन तराईमा। अधिकांश पति परमेश्वरले महिलालाई वस्तु सम्झेको छ। वस्तुको प्रयोग उनीहरू आआफ्नै तवरले गर्न चाहन्छन्। तिनका लागि महिलाको आदर्श, विचार, इच्छा, नैसर्गिक हक, अधिकार, आत्मसम्मान कुनै कुराले पनि छुँदैन। महिला सिर्फ वस्तु हो। हाम्रो मुताविक प्रयोग गर्छौं भन्ने भ्रममा अधिकांश पुरुष बाँचेको तीतो यथार्थ छ। अपाच्य र अमानवीय हर्कतले प्रताडित नभएको कुनै प्रेमिका वा श्रीमती सायदै होलान्। पतिलाई परमेश्वर मान्नेहरू विरोध गर्नै सक्दैनन्। जति मन नपरे पनि जति असहज भए पनि। भन्दैनन् गलतलाई गलत हो भनेर। कतिपय शिक्षित महिला पनि पतिको प्रताडनाको भागिदार बनेका छन्। यो कस्तो मानसिकता हो। त्यो संस्कार छिचोलेर बोल्नै नसक्ने, आफ्नो कुरा राख्नै नसक्ने। अत्याचार खेपेर पनि बाँच्न विवश हुनैपर्ने। यो कस्तो एकाधिकार पुलिंगीय संस्कार हो, यो कस्तो परमेश्वरप्रतिको आस्था र समर्पण हो, ऐया भन्न नपाउने। समागम कसैको जबर्जस्ती वा एकतर्प हुँदैन, हुनु पनि हुँदैन। प्रेमरहित समागम अथवा सेक्स भयो भने अथवा दुवैको इच्छा र समर्पणविना त्यस्तो कृया भयो भने त्यो बलात्कार हुन जान्छ। सेक्स भनेको प्रेमिल जोडीको समर्पण हो। अथवा दुवैको शरीरको स्वतःस्पूर्त आएको एक अर्काबीचको आकर्षण हो। जब त्यो आकर्षणमा प्रेम हुँदैन अथवा प्रेमपूर्वक आकर्षण र समागम हुन सक्दैन तब ती सम्बन्ध अमानवीय हुन्छन्। प्रेमरहित सेक्स मानवीय सम्बन्धभित्र पर्दैन। महिलाले विरोध नगर्नुका कारण हाम्रो समाज पितृसत्ताले ओतप्रोत छ। हाम्रो देशमा पुरुषको एकाधिकार कलमले लेखिएको धर्मग्रन्थ, उपनिषद् र तिनका नियमपालनका डरलाग्दा कुसंस्कारको सबैभन्दा ठूला वर्चश्व छ। क नपढेका पाठशाला जाँदै नगएका पनि रामायण पढ्छन्, लय हालेर श्लोक गाउँछन्। नारीलाई पढे बोक्सी हुन्छ भन्ने परम्पराबाट पनि स्वास्थानी व्रत कथा पढ्ने र पतिलाई परमेश्वर मनाउने पुरुष सत्ता कम सिपालु थिएन महिलाको स्वतन्त्रता खोस्नमा। जुनबेला महिला बोल्नै सक्षम थिएन, अझ भनौं पुरुषले थिचेमिचेका थिए, त्यस्तो समयमा कसरी शिवसँग प्रेमलाप सुरु गरिन् होला पार्वतीले ? शिवलाई पति पाउँ भनेर कसरी उत्साह भरिन् होला ? क्रान्तिकारी पार्वती फेरि शिवलाई पति पाइसकेपछि कसरी त्यति धेरै कमजोर भएर पतिको गोडा मोल्ने, गोडा धुने भइन् होला ? यो प्रश्न गर्ने हिम्मत कुनै शिक्षित महिलाले गर्न सकेनन्। महिला पढेलेखेका हुन्थे भने यी धर्मका ग्रन्थ महिलाले नै लेख्थे र शिवको ठाउँमा पार्वतीको गोडा धोइन्थ्यो। शिवले पार्वतीको गोडा धुन्थे। गोडाको पानी खान्थेलगायतको स्वस्थानी कथा बन्थ्यो होला। त्यो विषय पनि उठान गर्ने हिम्मत कुनै शिक्षाले दिएन र शिक्षित महिला पनि चुपचाप जमेर मरिरहे हरदम। अशिक्षित महिला धार्मिक भएर प्रताडना सहे र सहँदै आएका छन् अझसम्म। शिक्षितलाई लाली र साडीले भुलायो। दोस्रा कारण पैत्रिक सम्पत्तिमा अंशाधिकार नहुनु कानुनमा जे लेखे पनि हाम्रा पुलिंगीय वर्चश्व कायम राख्ने पिता छोरीलाई अंश दिँदैनन्। पचास हजार मूल्यबराबरको अंशवापत छोरीलाई जमिन अथवा कुनै अचल सम्पत्ति दिनु भन्दा ५० लाखसम्म दाइजो दिनमा उद्यत देखिन्छन् असंख्य पिताहरू। महिला कमभन्दा कम संख्यामा स्वरोजगार छन्। आफ्नो नाममा अचल सम्पत्ति एकबित्ता नभएका र चल्ती सम्पत्तिको नाममा बैंकमा खातासम्म नखोलिएका अधिकांश नारी पतिको प्रताडनाको विरोध कसरी गर्न सक्छन्। जबसम्म आर्थिक रूपमा महिला पूर्णरूपले सक्षम हुँदैनन् तबसम्म यो पुलिंगीय सत्ता र तिनका साझेदारहरूले महिलालाई भोग्य वस्तुभन्दा माथि उठ्न दिँदैनन् र पृथक बाँच्न पनि।"
जडीबुटी खानुहुन्छ ? सावधान,"काठमाडौं : काठमाडौंका रामकृष्ण तिवारीलाई केही दिनअघि उनकी पत्नीले पारिजातको पात पकाएर झोल दिइन्। ती महिलाले पारिजातको झोल पिउँदा कोरोना भाइरस लाग्नबाट जोगाउँछ भन्ने सुनेकी रहिछन्। तिवारीले खुसीसाथ दुई गिलास पिए। तर, त्यसपछि उनको शरीरमा एक्कासि रक्तचाप घट्यो। शरीरमा ब्लड प्रेसर कम भएर दुई दिनसम्म काम गर्न सकिनँ, उनी भन्छन्, एउटा समस्या समाधान होला भनेर खाएको, अर्को समस्या पो आइलाग्यो। दुई दिन प्रेसर बढाउनमै खर्च भयो। कोरोना लाग्न नदिन वा लागेपछि निको हुन भनेर जथाभावी औषधि खाएकाले उहाँहरूको शरीरमा समस्या देखिएको छ, डा घिमिरे भन्छन्, धेरै बिरामीमा कलेजोको समस्या देखिएको छ। पुरानो समस्या होइन, तुरुन्तै भएको देखिन्छ। यस्तो अवस्थामा कोभिड कि कलेजोको समस्या समाधानमा लाग्ने ? गाह्रो हुने गरेको छ। कलेजोबाहेक मिर्गौलालगायत अंगमा पनि समस्या देखिएको उनको भनाइ छ। कोरोना केही होइन, साधारण जडीबुटीले ठीक हुन्छ भनेर वैज्ञानिक प्रयोग नभएका औषधि जथाभावी सेवन नगर्न उनको सुझाव छ। औषधि विज्ञानका अनुसार कुुनै पनि औषधि प्रमाणीकरण भएर मात्रै प्रयोग गर्नुपर्छ, उनी भन्छन्, धेरैचाहिँ हल्लाका भरमा औषधि सेवन भएको पाइएको छ। यसरी औषधि जथाभावी नखाऔं। यस्तो किसिमको औषधि जथाभावी प्रयोग गर्न सरकारले रोक्नेभन्दा पनि उत्साहित गरेको उनको ठम्याइ छ। शुक्रराज ट्रपिकल तथा सरुवारोग अस्पताल टेकुका डा शेरबहादुर पुन पनि विज्ञसँग सल्लाह नगरी जथाभावी औषधि सेवनले समस्या आउने बताउँछन्। औषधिको बेफाइदै छ भन्न नसकिएला, डा पुन भन्छन्, तर, सम्बन्धित विज्ञसँग सल्लाह नगरी खानु हुँदैन। औषधिको फाइदा के हो ? बेफाइदा के हो ?थाहा पाउनुपर्ने हुन्छ। आफैं जथाभावी प्रयोग गर्दा अवश्य शरीरमा हानि पुर्याउँछ। कुनै पनि औषधि मात्राभन्दा बढी खाए त्यसको नकारात्मक असर पर्ने उनको भनाइ छ। त्यसकारण हचुवाका भरमा कोरोनाको औषधि भनी सेवन नगर्न उनी आग्रह गर्छन्। भिटामिन त धेरै खायो भने समस्या हुन्छ, उनी भन्छन्, घरेलु औषधि पनि मात्रा जानेर खानुपर्छ। आधिकारिक व्यक्तिसँग सोधेर खानुपर्छ। नत्र संक्रमितमा यसै समस्या भएको हुन्छ, अर्को समस्या निम्तिन सक्छ। चिकित्साशास्त्र अध्ययन संस्थान (आईओएम)का पूर्वडिन डा जगदीश अग्रवाल जथाभावी औषधि सेवन गर्न नहुने बताउँछन्। भन्छन्, घरेलु जडीबुटी औषधिले राम्रो काम गर्न सक्छ। तर, कुनै पनि चिकित्सकको सल्लाहबेगर खानु हुन्न। आयुर्वेदका औषधि थोरै मात्रामा खाँदा खासै असर नपर्ने भए पनि धेरै भए असर हुने उनी बताउँछन्। अहिले गुर्जो खाँदा हुन्छ भन्ने धेरैको सल्लाह छ, उनी भन्छन्, तर, संक्रमितले छिटो निको हुन्छु भनेर बिहान, दिउँसो जति बेलै खायो भने समस्या हुन सक्छ। उसको कलेजो वा अन्य अंगमा हानि पुर्याउन सक्छ। त्यसैले आयुर्वेदिक औषधि आधिकारिक चिकित्सकको सल्लाहबेगर प्रयोग नगर्दा राम्रो हुने उनी बताउँछन्। आयुर्वेद अनुसन्धान केन्द्र कीर्तिपुरका प्राडा रामआधार यादव आयुर्वेदिक औषधिको साइड इफेक्ट नभएको दाबी गर्छन्। हामीले गुर्जो त पहिलेदेखि प्रयोग गरेको औषधि हो, डा यादव भन्छन्, यसले हाम्रो रोगसँग लड्ने क्षमता बढाउँछ। अनुसन्धान केन्द्रले बनाएको आयुर्वेदिक औषधि कोरोनाका बिरामीलाई दिइरहेको उनी सुनाउँछन्। हामीले रोग प्रतिरोधात्मक क्षमता बढाउने औषधि बनाएर खुवाएका छौं, उनी भन्छन्, रुघाखोकी र अन्य भाइरसलाई पनि यसले काम गर्छ। तर आफूले कोरोनाको औषधि नै यही हो भनेर दाबी नगरेको उनको भनाइ छ। उनी आफंैले प्रयोग गर्दा भने सही मात्रामा खानुपर्ने सुझाव दिन्छन्। हामीले पढेको ज्ञानका आधारमा बिरामीको उपचार गरेका हौं, उनी भन्छन्, कोरोनाको यही नै औषधि हो भनेर पूरै दाबी गरेका छैनौं। तर, मुख्य त रोगप्रतिरोधात्मक क्षमता बढाउने भएकाले कोरानाका बिरामीलाई दिइरहेका हौं। उनका अनुसार अनुसन्धान केन्द्रमा २ सय बिरामी उपचाररत छन्।"
मन्त्रिमण्डल हेरफेर : नवनियुक्त मन्त्रीको सपथ ११ बजे,"काठमाडौं : प्रधानमन्त्री केपी शर्मा ओलीले बुधबार मन्त्रिमण्डल आंशिक हेरफेर गरेका छन्। यस क्रममा खाली रहेका ३ मन्त्रालयका नेतृत्व परिपूर्ति गर्नुका साथै केही मन्त्रीका जिम्मेवारी फेरबदल गरिएका छन्। पार्टी प्रणालीमा परामर्श नगरी निर्णय लिएको भन्दै यससँगै अर्का अध्यक्ष पुष्पकमल दाहाल र वरिष्ठ नेता माधव नेपाल असन्तुष्ट देखिएका छन्। यो पुनर्गठनमा उपप्रधानमन्त्री ईश्वर पोखरेललाई रक्षा मन्त्रालयबाट प्रधानमन्त्री तथा मन्त्रिपरिषद्को कार्यालय हेर्ने गरी नयाँखाले जिम्मेवारी दिइएको छ। सरकार गठनको सुरुदेखि नै यस किसिमको जिम्मेवारीबारे प्रधानमन्त्रीले भन्दै आउनुभएको थियो, उपप्रधानमन्त्री पोखरेलले अन्नपूर्ण पोस्ट्सँग भने, फराकिलो दायरा, ठूलो क्षेत्र र महत्वपूर्ण दायित्व भएकाले उहाँले प्रधानमन्त्री कार्यालयका लागि छुट्टै मन्त्रालयको अवधारणा ल्याउनुभएको हो। प्रधानमन्त्री कार्यालयअन्तर्गत सम्पत्ति शुद्धीकरण, राजस्व न्यायाधिकरण, राष्ट्रिय अनुसन्धानलगायत महत्वपूर्ण विभागीय जिम्मेवारी पोखरेलले सम्हाल्ने गरी उनलाई त्यता सारिएको प्रधानमन्त्री निकट स्रोतको भनाइ छ। प्रधानमन्त्री ओलीले पार्टी महासचिव विष्णु पौडेललाई अर्थ मन्त्रालयको जिम्मेवारी सुम्पेका छन्। त्यस्तै कृष्णगोपाल श्रेष्ठलाई सहरी विकास र लीलानाथ श्रेष्ठलाई महिला बालबालिका तथा ज्येष्ठ नागरिक मन्त्रालयको जिम्मेवारी दिएका छन्। यसअघिका महिला बालबालिका तथा ज्येष्ठ नागरिक मन्त्री पार्वत गुरुङलाई सञ्चार तथा सूचना प्रविधि मन्त्रालयमा लगिएको छ। उपप्रधानमन्त्री पोखरेलले सम्हाल्दै आएको रक्षा मन्त्रालयको जिम्मेवारी भने प्रधानमन्त्री आफैंले राखेका छन्। अन्य मन्त्री तथा राज्यमन्त्रीको जिम्मेवारी यथावत् छ। २०७४ फागुन ३ मा सरकारको नेतृत्व सम्हालेयता प्रधानमन्त्री ओलीले मन्त्रिमण्डल पुनर्गठन तथा विस्तार गरेको यो एघारौंपटक हो। गत भदौ २६ मा पार्टीभित्रको आन्तरिक विवाद मिलाउँदै नेकपाको स्थायी समिति बैठकले सरकार पार्टीको नीतिगत मार्गनिर्देशनमा सञ्चालन हुने स्थापित मान्यतालाई प्रभावकारी रूपमा कार्यान्वयन गर्ने, सचिवालयमा गरिने छलफल, अध्यक्षद्वयको आपसी परामर्श र सहमति तथा संवैधानिक व्यवस्था र कानुनी प्रबन्धका आधारमा संघीय मन्त्रिपरिषद् र प्रदेश मन्त्रिपरिषद् पुनर्गठन तथा राजनीतिक नियुक्तिसम्बन्धी निर्णय लिने प्रस्ताव पारित गरेको थियो। त्यसयता नेकपाले सचिवालयमा एकपटक मन्त्रिमण्डल पुनर्गठनको मापदण्डका विषयमा केन्द्रित रहेर छलफल गरेको थियो। दुई अध्यक्षले यसबीच पटकपटक वार्तालाप गरेका थिए। प्रधानमन्त्री ओलीले बुधबार मन्त्रिमण्डल पुनर्गठन गर्नुअगाडि मात्रै पनि बालुवाटारमा अर्का अध्यक्ष दाहाल, महासचिव पौडेललगायत नेतासँग झन्डै दुई घण्टा छलफल गरेका थिए। ओली मन्त्रिमण्डल पुनर्गठनको विषयमा सुरुदेखि नै रिक्त मन्त्रालयमा मात्र नयाँ मन्त्री नियुक्त गरेर जानुपर्ने पक्षमा अडिग थिए। दाहाल अधिक मन्त्री हेरफेर गर्नुपर्ने पक्षमा उभिँदै आएका थिए। बुधबारको छलफलमा पनि प्रधानमन्त्री ओलीले आफूले रिक्त तीन मन्त्रालयमा मात्र नियुक्त गरेर जान लागेको जानकारी गराएका थिए। दाहालले भने रिक्त मन्त्रालयको नियुक्तिका विषयमा सहमति जनाएका थिएनन्। वरिष्ठ नेता नेपाल, झलनाथ खनाललगायतले त अझ बुधबारै नयाँ मन्त्री नियुक्त हुँदै छन् भन्ने सुइँकोसम्म पाएका थिएनन्। प्रधानमन्त्रीले अहिले गर्नुभएको मन्त्रिमण्डल सहमतिमा होइन, उहाँले आफ्नो तर्फबाट एकलौटी निर्णय लिनुभएको हो। उहाँले रिक्तमा मात्र नियुक्ति गर्दै छु भन्दै आउनुभएको रहेछ। प्रचण्डले अहिले त्यसो नगर्नुस् भनिरहनुभएको थियो। तर, प्रधानमन्त्रीले नेताहरूको कुरा सुन्नुभएन। एकलौटी निर्णय लिनुभयो, नेकपाका एक सचिवालय सदस्यले अन्नपूर्णसँग भने, प्रधानमन्त्री मिलेर जानेतिर देखिनुुहुन्न। स्थायी समिति बैठकको स्पिरिटका आधारमा गर्नुपर्ने थियो, भएन। यो सहमतिका आधारमा भएको होइन। वरिष्ठ नेता नेपालको भनाइ उद्धृत गर्दै उनीनिकट एक स्थायी समिति सदस्यले भने, मसँग कुनै सल्लाह गरिएको छैन। मन्त्रिपरिषद् पुनर्गठन र विस्तार स्थायी समिति बैठकको भावनाविपरीत छ। नवनियुक्त मन्त्रीहरूलाई बिहीबार शपथ ग्रहण गराउने तयारी राष्ट्रपति कार्यालयले गरेको छ। राष्ट्रपतिका प्रमुख स्वकीय सचिव भेषराज अधिकारीका अनुसार शपथका लागि बिहान साढे ११ बजेको समय तय भएको छ।"
संविधानसँगै उब्जिएको प्रश्न,"के संविधान राजनीति दलदलमा भसिन लागेको दस्ताबेज मात्र हो ? सामान्यतः संविधान भन्नाले मुलुकको मूल कानुन हो भनेर बुझ्ने गरिन्छ। देशको भविष्य कुन मार्गतर्फ लैजाने हो त्यो संविधानले नै निर्धारण गर्छ। अर्थात् प्रत्यक्ष वा परोक्षरूपमा जनताको दैनिकीमा संविधानले असर गरिरहेको हुन्छ। मुलुकमा राजनीतिक स्थिरतासँगै आर्थिक विकास गर्न, शान्तिसुरक्षा कायम गर्न वा मुलुकमा सुशासन कायम गर्न संविधान राष्ट्रको मेरुदण्डकै रूपमा रहेको हुन्छ। यही कुरालाई आत्मसात गर्दै नेपालमा पटकपटक संविधान जारी गरियो। नेपालमा संविधान लेखनको इतिहास हेर्दा २००४ सालमा जारी गरिएको नेपाल सरकार वैधानिक कानुनदेखि सुरु भएको हामी पाउन सक्छौं। २००४ सालदेखि २०७२ सालसम्मको अवधि गणना गर्दा छोटो भए पनि यही अवधिभित्र नेपाली जनताले सातवटा संविधान पाए। यस मानेमा हामी भाग्यमानी छौं भन्दा फरक नपर्ला तर विडम्बना हाम्रो भाग्यमा खोट भएर हो वा मुलुकको सत्ता सञ्चालन गर्न भनी आसीन गरेका शासक वर्गले संविधान जारीसँगै आम जनमानसको मगजमा उब्जिएका प्रश्नको प्रहार थेग्न नसकेर हो विगतका दिनमा जारी गरिएका ६ वटा संविधानले मूर्तरूप लिन सकेन। त्यसैको नतिजाले ६ वर्षको अन्तरालमा करिबकरिब ६ सय अर्ब खर्चेर मुलुकले २०७२ साल असोज ३ मा सातौं संविधानका रूपमा नेपालको संविधान, २०७२ पायो। विगतमा झैं यसपटक पनि नेपालमा संविधान जारी हुँदा नेपाली जनता धेरै हर्षित भए। यतिसम्म हर्षित भए कि संविधान जारी भएको दिनलाई संविधान दिवसका रूपमा मनाउनसमेत पछाडि हटेका छैनन्। हर्षित हुनु स्वाभाविक पनि थियो किनकि शासक वर्गले भनेका थिए यस संविधानले नेपाललाई अब संघीय लोकतान्त्रिक गणतन्त्रात्मक राज्यमा लानेछ, धर्मनिरपेक्ष गराउनेछ, मौलिक अधिकार, मानव अधिकार र बालिग मताधिकारको सुनिश्चित्त गर्नेछ आदि। यसका अलावा अनेक कारण छन्, जो जनताको हितका लागि छ भनेर भनेका थिए। यी यावत् कुरातिर मध्यनजर गर्दा संविधान जारी भएसँगै विशेष रूपमा संवैधानिक केही प्रावधानमाथि प्रश्न उब्जिएको छ। सर्वप्रथम कुरा गरौं संघीयताबाट। नेपालका लागि संघीयता अपनाउनु विल्कुलै नौलो राज्य सञ्चालन प्रक्रिया थियो तर संविधानले यसैलाई आफ्नो मूल मन्त्रका रूपमा वाचन गरेको छ। संघीयताको सवालमा नेपालमा जति बहस हुनुपर्ने थियो त्यति भएन वा भनौं जति भएको थियो, त्यसलाई प्रत्यक्ष रूपमा देखाउन सकिएन। त्यसको एक ज्वलन्त उदाहरण ९ जनवरी २००८ मा ब्रिटिस राजदूत एन्ड्रयु हलले भनेका थिए, विकासोन्मुख देशमा संघीयता असजिलो हुन्छ, जनताले दुःख पाउँछन्। यस कुरालाई सकेसम्म छिपाउने कार्य गरियो। संघीयता आएपछि सिंहदरबारको अधिकार घरघरमा पुग्नेछ भनियो, विकासको मुल फुट्छ भनियो तर भनाइ र गरामा आकाशजमिनको फरक पाइरहेका छन् नेपाली जनताले। संघीयताले विकासभन्दा धेरै विनाश गराइरहेको छ। सिंहदरबारभित्र आसीन भ्रष्टाचारको मुहान घरघरमा पुर्याइरहेकै छ। भलै संविधानको मर्म यो होइन तर शासक वर्गले यसलाई आफ्नो स्वार्थपूर्तिका लागि मात्र प्रयोग गरे। नेपालको वार्षिक आर्थिक बजेट सामान्यतः १४ देखि १५ खर्बको हाराहारीमा आउने गर्छ। त्यति बजेटमा संविधानले उल्लेख गरेको यो व्यवस्थालाई अवलम्बन गर्दा संघ र प्रदेशसभाका पदाधिकारीहरू (८८४ जना) र प्रदेश प्रमुखलाई मात्र (विपक्षी दलको नेता, सत्ता पक्षको मुख्य सचेतक, विपक्षी दलको प्रमुख सचेतक, दलको नेता, दलको प्रमुख सचेतक र सभापतिबाहेक) वार्षिक पारिश्रमिक (अन्य सेवा र सुविधाबाहेक) दिँदा लगभग ५४ करोड खर्च हुने गर्छ। अब हामी आफैं आकलन गरौं संघीयताले मुलुकलाई कुन दिशातर्फ लाँदै छ ? संविधान जारी भएको दिनदेखि आजसम्म हेर्दा लोकतन्त्रका नाममा केवल सत्तामा आसीन भलाद्मी पदाधिकारीले आफ्नो सत्ता जोगाउने खेलभन्दा पर गएर जनताका दुःखमा मलम लगाउने काम कदापि गरेको देखिँदैन। लोकतान्त्रिक गणतन्त्रामक मुलुक त भनिएको छ तर संविधान जारी भएको दिनदेखि आजसम्म हेर्दा लोकतन्त्रका नाममा केवल सत्तामा आसीन भलाद्मी पदाधिकारीले आफ्नो सत्ता जोगाउने खेलभन्दा पर गएर जनताका दुःखमा मलम लगाउने काम कदापि गरेको देखिँदैन। यसको ज्वलन्त उदाहरण लकडाउनको अवस्थामा नेपाली जनताले आआफ्नो गन्तव्यसम्म पुग्न हप्तौं हिँडेको कुरा, मल नपाएर किसान कोरोना कहरका बीचमा पनि मल लिन सडकमा लामबद्ध भएर बस्नुपरेको अवस्था, वर्तमान अवस्थामा सरकारले आमनेपाली जनताको स्वास्थ्यप्रति देखाएको दृष्टि, कोरोना कहरको बीचमा पर्खालभित्र सत्ता चलाउने सारथिहरूले धुमधामका साथ विमानबाट पुष्प वृष्टि गर्दै संविधान दिवस मनाइरहँदा पर्खालबाहिर सयौं भोका पेटहरूको छटपटी आदि कुरा यो आख्यानकारको मगजमा अझै पनि ताजै छ। मौलिक अधिकारको सुनिश्चित गर्ने सवालमा सम्भवतः नेपालको संविधान विश्व जगत्कै अग्रपंक्तिमा आउन सक्छ। जनताको हितको निमित्त भनेर संसारका अन्य मुलुकमा समेत उल्लेख नभएका सम्पूर्ण अधिकारहरू समेटेर मौलिक हकका रूपमा सुनिश्चित गरेको छ। विडम्बना वर्तमान अवस्थामा नेपाली जनता उचित स्वास्थ्य सेवा, शिक्षा सेवा, स्वच्छ वातावरणको हक, स्वतन्त्रताको हक, श्रमको हक, रोजगारको हक आदिबाट वञ्चित छन्। विदुरको जस्तो नीति बनाउन त सकेनन् हाम्रा शासक वर्गले विडम्बना विदुरजस्तै बन्न खोज्दा धेरै राज्यका नीतिहरूमा चिप्लिएका छन्। उदाहरणस्वरूप श्रम र रोजगारसम्बन्धी नीति लिन सक्छौं। साथै कार्यान्वयन नै गर्न नसकिने राज्यको नीति बनाई त्यस नीतिमाथि जनताले प्रश्न गर्लान् भन्ने त्रासले गर्दा हुन सक्छ, शासक वर्गले सो राज्यको नीति कार्यान्वयन भएको छ वा छैन भन्ने सन्दर्भमा कुनै पनि अदालतमा प्रश्न उठाउन सकिने छैन भनी प्रावधानको नै व्यवस्था गरेका छन्। यसका साथै धर्म निरपेक्षताको कुरा गरिरहँदा विसं २०६८ सालको जनगणनाअनुसार नेपालको कुल जनसंख्याको ८१३५ जनताले हिन्दु धर्म अवलम्बन गरेको सतहमा देखिन आएको छ। धर्म नै नेपाली समाजको एकताको दरिलो खम्बाका रूपमा रहिआएको छ। विगतदेखि हालसम्म पनि धर्मले नै नेपाली समाजको पहिचान जोगाइराखेको अवस्था छ। बेलायती दार्शनिक जर्मी बेन्थमले भनेजस्तो अधिकतम व्यक्तिहरूको खुसीलाई ध्यानमा राखेर कानुन बनाउनुपर्छ भन्ने सिद्धान्त पछ्याउँदै धर्म निरिपेक्षताको प्रावधान राखिएको यस संविधानमा आम जनमानसको मगजमा प्रश्न उब्जिएको छ कतै यसै संविधानमार्फत नेपालको पहिचान त गुम्ने होइन ? संविधानले नै नेपालमा १३ वटा संवैधानिक निकायहरूको व्यवस्था गरेको अवस्था छ। संविधान जारी भएको पनि पाँच वर्ष बितिसकेको छ। पाँच वर्षको अवधिमा पनि लोकसेवा आयोग र राष्ट्रिय मानव अधिकार आयोगबाहेक अन्य संवैधानिक आयोगले अझै पनि पूर्णता पाउन सकेका छैनन्। अझ राष्ट्रिय महिला आयोग, राष्ट्रिय दलित आयोग, राष्ट्रिय समावेशी आयोगहरूमा त अझैसम्म कुनै पदाधिकारीहरू नियुक्ति गरिएको छैन। साथै संवैधानिक निकायहरूमा नियुक्ति प्रक्रिया हेर्दा पनि लाग्छ, यस निकायहरूका प्रमुख आयुक्त, आयुक्त, अध्यक्ष र सदस्यहरू हुन सरकारी सेवामा रहेर सचिवको हैसियतबाट सेवानिवृत्त हुनु पर्दछ। भलै संविधानको मर्म यस्तो होइन तर झट्ट हेर्दा लाग्छ, संविधानले नै नयाँ पदाधिकारी नियुक्तिका लागि सरकारी सेवाबाट सेवानिवृत्त मागेको छ। यस कुराले संविधानमाथि नै प्रश्न तेर्साएको छ के संविधान राजनीति दलदलमा भसिन लागेको दस्ताबेज मात्र हो ? सामान्य बुझाइमा संविधानले मुलुकको सम्पूर्ण जनतालाई एक ढिक्कामा बाँध्ने काम गरेको हुन्छ तर हाम्रो मुलकको संविधानमा समाजलाई नै विभाजन गरेको अनुभूति हामी गर्न सक्छौं। संविधान केवल राजनीतिक पदाधिकारीहरूको विभाजन गर र शासन गर भन्ने सिद्धान्तमा आधारित एक कौशल अस्त्रका रूपमा प्रयोग भएको स्पष्टरूपमा देख्न सक्छौं। यसको एक दृष्टान्त समावेशिता नाममा दलिल, महिला, आदिवासी जनजाति, खस आर्य आदि नामले सामाजिक विभाजन गरी आगामी दिनमा आरक्षणका नाममा समाजमा अराजकता पैदा गराउने ध्येय त कतै भइरहेको छैन भन्ने प्रश्न उठेको छ। यदि लोकतान्त्रिक देशभित्र कुनै पनि जातजाति, समुदाय र वर्गलाई कसैले कृपा र निगाह गरेर मान्यता, सुविधा र पहुँच दिनुपर्ने अवस्था सिर्जना भयो भने त्यो कुनै कथित लोकतान्त्रिक मुलुक हुनै सक्दैन, बरु त्यो त रैतीतन्त्र, करियातन्त्र वा हिन्दुस्तानी प्रजातन्त्र बन्न पुग्छ। अन्त्यमा, अमेरिकी महाकवि वाल्ट ह्रीटम्यानले भनेजस्तो लोकतन्त्र मात्र निर्वाचनहेतु हो, केवल दलका लागि हो भन्ने भनाइ त युक्तिसंगत हुँदैन नेपालको सन्दर्भमा। संविधान लेखनमा लागेको खर्च, संघीयता आएसँगै पदाधिकारीहरूको वार्षिक पारिश्रमिक दिइँदाको खर्च, मौलिक अधिकारहरूको सुनिश्चितता, संवैधानिक निकायहरूमा पदाधिकारीको अझैसम्म नियुक्ति नहुनु, धर्मनिरपेक्षता गरिनु आदि कुराले यस संविधान जारी भएसँगै प्रश्नहरू उब्जाइदिएको छ। यस कुरामा अझ धेरै शंका पैदा गराइदिएको छ। केही समयअगाडि प्रदेश प्रमुखहरूको हेरफेरका साथै निर्वाचनमा पराजित कमरेडहरूलाई राष्ट्रियसभामा लगिने आदि कुराले पनि संविधानअगाडि गम्भीर प्रश्नचिह्न खडा गरिदिएको छ। ट्वान्टी वान लेसन फर ट्वान्टी फस्ट सेन्चुरी पुस्तकका लेखकले भनेजस्तो तिमीहरूलाई स्वतन्त्रता त दिइन्छ तर त्यहीं स्वतन्त्रताभित्र रहेर शासकवर्गले तिमीलाई लुटेको वा भनौं शोषण गरेको थाहा हँुदैन भन्ने कथन नेपालको सन्दर्भमा कतै यसै संविधानमार्फत त लागू भएको छैन भन्ने प्रश्न उब्जाइदिएको छ। संविधानको संरक्षक सरकारले नै संवैधानिक प्रावधानको पंगु उडाइरहेको अवस्थामा प्रतिपक्ष दल पनि मूकदर्शक बनिदिँदा नेपाली जनताका मगजमा झनै जटिल प्रश्नले घेराउ गरेको छ। आखिर के संविधान दलहरूको कमाइखाने भाँडो मात्र हो ? के संविधानभन्दा सरकार नै बलवान् हो त ?"
समृद्धिको यात्रामा फलाम उत्खनन,"महाभारत पर्वत अर्थात् लेसर हिमालयमा पाइने फलाम नेपालको प्रमुख धातुजन्य खनिज हो। नेपालमा प्राचीन कालदेखि नै घरेलु र कृषि कामका लागि फलामको प्रयोग हुँदै आएको पाइन्छ। धौवादी फलाम खानीसँगसँगै नेपालका मुख्य फलाम खानीहरूमा करिब एक करोड टन भण्डार भएका फुल्चोकी फलाम खानी (ललितपुर) र ठोसे फलाम खानी (रामेछाप), त्यस्तै १० लाख टन भण्डार भएका लब्दीखोला फलाम खानी (तनहंु) र जेल्वाङ फलाम खानी (रोल्पा) आदि हुन्। खानी उद्योग उद्योगहरूको विकास गर्ने र त्यस्ता उद्योग सार्वजनिक र निजी क्षेत्रको सझेदारीमा अगाडि बढाउने नीतिअनुरूप नेपाल सरकारले नवलपरासीपूर्वको फलाम खानीबाट फलाम र स्टिल उत्पादन गर्ने उद्देश्यका साथ धौवादी फलाम कम्पनी लिमिटेडको २०७६ सालमा स्थापना गरेको छ। महेन्द्र राजमार्गबाट करिब २० किलोमिटर उत्तरमा अवस्थित उक्त खानीलाई खानी तथा भूगर्भ विभागले आर्थिक वर्ष २०६६६७, ०६७६८, ०६८६९, ०७२७३, ०७३७४ र ०७४७५ मा विभिन्न चरणमा खोजअनुसन्धान गरेको छ। उक्त खानी क्षेत्रको सतहमुनिको अध्ययन र जानकारीनिम्ति ड्रिलिङसँगसँगै भूभौतिक अध्ययन पनि जारी राखेको छ। सार्वजनिकनिजी क्षेत्रको साझेदारी (पीपीपी मोडल) मा उक्त कम्पनीमा सरकारको ५५ प्रतिशत र निजी क्षेत्रको ४५ प्रतिशत लगानी रहने व्यवस्था गरिएको छ। खानी तथा भूगर्भ विभागले आव ०७३७४ मा उक्त क्षेत्रमा दुई स्थानमा १०५ मिटर गहिराइसम्म डायमन्ड ड्रिलिंङ गरेको छ। साथै पाँचवटा होल ड्रिलिङ गरी १३ सय मिटर कोर ड्रिलिङ गरी उक्त खनिजको भौतिक तथा रासायनिक अध्ययन गरेको छ। रासायनिक प्रतिक्रिया भई खनिज निर्माण हुने भौगर्भिक प्रक्रियाको अध्ययनमार्फत हेमाटाइट, जुन फलाम खनिजको मुख्य स्रोत हो, उक्त खनिजको विभिन्न नमुनाको परीक्षणमार्फत पुष्टि गरिएको छ। नवलपरासीको धौवादी क्षेत्रमा रहेको करिब १० किमि लम्बाइ र औसत २५ मि मोटाइको फलामको धाउको अध्ययनबाट २४ देखि ५८ प्रतिशत फलाम खनिज रहेको करिब दुई करोड टन फलाम खनिजको खानी छ। उक्त खानीबाट प्रतिदिन झन्डै ८ सय टन फलाम उत्पादन गर्दा ३० वर्षसम्म फलाम उत्पादन गर्न सकिने देखिएको छ। मुख्यतः ६०६७ प्रतिशत फलाम रहेका खानीलाई उच्च गुणस्तरका फलाम खानी मानिन्छ। संसारका धेरै हेमाटाइट फलाम खानीहरू पृथ्वीको उत्पत्तिदेखि करिब ५४०० लाख वर्षसम्मका (पृक्यामब्रियन काल) र करिब १४०० देखि २६ लाख वर्ष पुरानो (क्रेटासियसटर्सरी काल) का खानी पाइन्छन्। धौवादीको फलाम खानी करिव ७००३०० लाख वर्ष (टर्सरी काल) मा सम्भवतः सामुद्रिक किनारको वातावरणमा बनेको मानिएको छ। उक्त पुरानो खनिजमा दोस्रो चरणको सेडिमेन्टरी परिवर्तनमा गोलाकारका उलाइट संरचना बनेका छन् र हाल केही मेटामोर्फोसिस पनि भएको छ। त्यसैले धौवादीको फलाम खानी ठोसे र फुलचोकीको फलाम खानीभन्दा फरक छ। यस प्रकारको उलाइटिक हेमाटाइटको प्रशोधन प्रक्रिया केही भिन्न र जटिल पनि छ। कुनै समय उलाइटिक हेमाटाइट पश्चिम युरोप र उत्तर अमेरिकाको फलाम र स्टिल उद्योगका मुख्य आधार थिए तर हाल यसमा चीनले नयाँ प्रविधिका साथ सफल काम गरेको पाइन्छ। गएको दशकमा अन्तर्राष्ट्रिय बजारमा फलामको मूल्यमा भारी गिरावट आए पनि उत्पादनमा भने वृद्धि भएको छ। चीनलाई विश्वकै ठूलो फलाम उत्पादक भनिए पनि उत्पादनको मापन प्रक्रिया भिन्न रहेको र अस्ट्रेलिया फलाम खनिजमा सर्वाधिक धनी भएकाले सन् २०१९ मा करिब ३९० मिलियन मेट्रिक टन फलाम उत्पादन गरेको अस्ट्रेलियालाई ठूलो उत्पादक भनिन्छ। विश्व बजारको करिब ६९ प्रतिशत फलाम आयात गर्ने चीन सबैभन्दा ठूलो फलाम खनिज आयातकर्तासँगै सबैभन्दा धेरै स्टिल उत्पादक राष्ट्र पनि हो। सन् २०१९ मा चीनपछिको ठूलो स्टिल उत्पादक राष्ट्र भारत हो। हेमाटाइट र म्याग्नेसाइटसहित करिब २७ बिलियन टन फलाम खनिजको भण्डार रहेको भारतले राष्ट्रिय स्टिल (इस्पात) नीति २००५ मार्फत स्टिल र फलामको उत्पादनमा गुणात्मक वृद्धि गरी हाल २०१९२० मा सय मिलियन मेट्रिक टनभन्दा धेरै स्टिल र फलाम उत्पादन गरेको छ। चीन, दक्षिण कोरियासँगैै भारतमा पनि फलाम खनिज उत्पादन र प्रयोगलाई वार्षिक वृद्धिदर र कूल ग्राहस्थ्य उत्पादनसँग समानान्तर र एकअर्काको परिपूरकका रूपमा विश्लेषण गरिन्छ। भारतले पनि फलाम खनिज व्यापारमा मुख्यतः खनिजको गुणस्तरमा नियमन गरेको छ। ६४ प्रतिशतभन्दा कम फलाम खनिज रहेको खानीहरू युरोप, जापान, दक्षिण केरिया र ताइवानमा निर्यात गर्छ भने उक्तभन्दा राम्रो गुणस्तरका फलामको निर्यातमा राष्ट्रिय आवश्यकतालाई ध्यान दिने नीति लिएको छ। नेपालले भारतबाट सन् २०१८ मा करिब १२ सय मिलियन अमेरिकी डलरको स्टिल आयात गरेकोमा २०१९ मा भने करिब ९४०९७ मिलियन अमेरिकी डलरको स्टिल आयात गरेको संयुक्त राष्ट्रसंघको अन्तर्राष्ट्रिय व्यापार प्रतिवेदनमा उल्लेख छ। अप्रिल २०१८ देखि मार्च २०१९ सम्म भारतको कुल स्टिल उत्पादनको १३२ प्रतिशत आयात गर्ने नेपाल भारतको सर्वाधिक स्टिल आयातकर्ता हो। तसर्थ नेपालमा विकास हुँदै गरेको फलाम खानीको काममा र फलाम वा स्टिलको उत्पादन र व्यापारमा हाम्रो र भारतको स्वाभाविक चासो रहन सक्ने तथ्यांकले बताउँछ। दोलखाको खरीढुंगा खानी र गणेश हिमाल सिसा खानीमा भएका प्राविधिक र प्रशासनिक कमजोरी पनि हामीले सिक्नुपर्ने महत्वपूर्ण पाठ हुन्। ब्राजिलको करजास राष्ट्रिय वनको तीन प्रतिशत क्षेत्रमा मात्रै सञ्चालित संसारकै ठूलो ओपेन पिट (सुरुङ नबनाई खुला स्थानमा सञ्चालित खानी) फलाम खानी हो। उक्त खानीबाट हामीले धेरै सिक्न सकिन्छ। थोरै क्षेत्रफलमा सबैभन्दा ठूलो खानीमा अधिकांश स्वचालित मेसिन र उपकरण प्रयोग गरिएका छन्। टउसुरुइ बाँधबाट विद्युत् उत्पादन गरी सञ्चालित उक्त खानी कम्पनीमा ८५ प्रतिशत भटमास, ११ प्रतिशत जनावरको बोसो र चार प्रतिशत कपासको तेल प्रयोग गरी बायोडिजेल प्लान्टमार्फत ऊर्जा विकास गरिएको जैविक प्रविधि हामीकहाँ पनि अनुसरणीय छ। खानी सञ्चालन र विकास गर्दा खोज, अनुसन्धान र गुणस्तर नियमनसँगसँगै गर्नुपर्ने मुख्य कम हुन्। तसर्थ खानी सञ्चालनमा उपलब्ध साधनस्रोतको वैज्ञानिक उपयोग, दक्ष जनशक्ति, नवीन प्रविधि, वजेट व्यवस्थापन र उत्पादन बजारजस्ता कुरामा मुख्य ध्यान दिनुपर्छ। विश्व बैंक समूहले प्रकाशित गरेको डुइङ बिजनेस प्रतिवेदनअनुसार नेपाल व्यवसाय सञ्चालनको सहजता सूचकमा सन् २०१९ को ११०औं स्थानबाट ६३२ अंकसहित अहिले हालसम्मकै उच्च ९४औं स्थानमा रहेको छ, जसलाई उक्त काममा वैदेशिक सफल कम्पनीको पनि सहभागिता हुन सक्ने सकारात्मक सूचकका रूपमा लिन सकिन्छ। अध्ययनकै क्रममा रहेकाले कति क्षमताको उद्योग तथा प्लान्ट बनाउने भन्ने यकिन भएको छैन। विभाग र कम्पनीले सम्भाव्यता अध्ययनका साथै वातावरणीय अध्ययन र ड्रिलिङको काम गर्दै आएको छ। फलामको औद्योगिक परीक्षण चीनको साउथवेस्ट मेटालार्गिकल एन्ड जीओलोजीकल टेस्टिङ सेन्टरमा भइरहेको छ। उक्त फलाम खानी सञ्चालनमा यसको प्रारम्भिक अध्ययन संवेदनशील रहन्छ। सम्भाव्य अध्ययन, खनिजको नमुना संकलन, प्रयोगशाला परीक्षण, प्रविधि र उपकरणको छनोट, बजारका साथै खानीबाट उत्पादित फलामबाहेक अन्य खनिजको व्यवस्थापन आज र भोलिका प्रमुख चुनौती हुन्। दोलखाको खरीढुंगा खानी र गणेश हिमाल सिसा खानीमा भएका प्राविधिक र प्रशासनिक कमजोरी पनि हामीले सिक्नुपर्ने महत्वपूर्ण पाठ हुन्।"
सिकाइमा सुधारको खाँचो,"कोरोना महामारीका कारण विद्यार्थीको नियमित पठनपाठन रोकिएपछि विद्यालयदेखि विश्वविद्यालयसम्म सिकाइको वैकल्पिक विधि अपनाइएको छ। तर सिकाइका क्रममा देखिएका जटिलता समाधानतर्फ भने चासो दिइएको छैन। दुर्गम भेगका र कुनै पनि वैकल्पिक माध्यमको पहुँच नभएका विद्यार्थी अहिले पनि पढाइबाट वञ्चित छन्। सहरी क्षेत्रका विद्यार्थी मात्रै सबै प्रकारको माध्यमको प्रयोग गरेर पढिरहेका छन्। नियमनकारी निकायको कमजोरीका कारण एकै कक्षा र तहका विद्यार्थीमध्ये पनि कसैले पढ्न पाउने र कसैले नपाउने अवस्था छ। एकै प्रकारका शैक्षिक संस्थाका विद्यार्थीमाथि भएको यो विभेदबाट मुक्ति दिलाउन नयाँ कार्यक्रम ल्याउन जरुरी छ। नत्र केही विद्यार्थीका लागि यो शैक्षिक वर्ष विनाउपलब्धि बित्नेछ। स्कुले तहका विद्यार्थीका लागि शिक्षा मन्त्रालयले र उच्च तहका विद्यार्थीका लागि सम्बन्धित विश्वविद्यालयले सिकाइका वैकल्पिक विधि अपनाइरहेका छन्। विद्यालय तहमा त यो विधिलाई अनिवार्य मानिएको छ। विद्यार्थीको पहुँचअनुसार अनलाइन, टेलिभिजन, रेडियो, पाठ्यपुस्तक तथा अन्य शैक्षिक सामग्री प्रयोग गरेर पढाइ भइरहेको छ। तर दुर्गम भेगका कतिपय विद्यालयमा अझै पनि शिक्षक पुग्नसमेत सकेका छैनन्। विद्यार्थी कहाँ र कस्तो अवस्थामा छन् भन्ने जानकारीसमेत विद्यालयलाई छैन। पढ्ने चाहना भएका विद्यार्थी पनि शिक्षक तथा शैक्षिक संस्थासँगको सम्पर्कमा जान नसक्दा सिकाइ प्रक्रियाबाट वञ्चित छन्। सबै विद्यार्थीलाई सिकाइ प्रक्रियामा सामेल गराउन नसक्नु भनेको संविधानले नै निश्चित गरेको आधारभूत तहसम्मको निःशुल्क तथा अनिवार्य र माध्यमिक तहसम्मको शिक्षा निःशुल्क हुनेछ भन्ने प्रावधानको उपेक्षा गर्नु हो। अवस्था सामान्य भएको समयमा भर्नाका लागि विभिन्न अभियान सञ्चालन गर्दा पनि केटाकेटीलाई सहजै विद्यालय ल्याउन मुस्किल पर्दथ्यो। अहिलेको कठिन परिस्थितिमा विद्यार्थी सिकाइ प्रक्रियाबाट बाहिर रहनु स्वाभाविक भए पनि वैकल्पिक सिकाइ निर्देशिका जारी गरेपछि सबै दायित्व पूरा भयो भन्ठान्ने शिक्षा मन्त्रालय र माध्यमिक शिक्षासम्मको दायित्व बोकेको स्थानीय सरकारले अहिलेको भूमिकामा रचनात्मक सुधार ल्याउनैपर्छ। लकडाउनकै अवधिमा पनि वैकल्पिक माध्यमबाट केही विद्यालयले राम्रोसँग विद्यार्थीलाई पढाएका थिए। लकडाउन अन्त्यपछि वैकल्पिक विधिको पढाइलाई शिक्षा मन्त्रालयले अनिवार्य बनाए पनि वहाना मात्र बनाएर जिम्मेवारीबाट पन्छिन खोज्ने थुप्रै विद्यालयमा पढाइ हुन सकेको छैन। सरकारले शैक्षिक सत्र खेर जान नदिन विद्यालय तहको पढाइ सकेर चैतभित्रै अन्तिम परीक्षा लिने निर्णय गरिसकेको छ। अहिलेको स्थिति हेर्दा मन्त्रालयको योजनाअनुसार शैक्षिक क्रियाकलाप सम्पन्न गर्नसमेत मुस्किल देखिन्छ। शिक्षा मन्त्रालय वा स्थानीय सरकारको कार्यक्रमले मात्रै पनि विद्यार्थी सिकाइलाई निरन्तरता दिन सकिँदैन। सबैभन्दा ठूलो जिम्मेवारी सम्बन्धित विद्यालयले लिनुपर्छ। चाहना हुने स्कुलले शिक्षकलाई रिचार्ज कार्ड राखिदिएर पनि कुनै पनि प्रकारको सिकाइको पहुँचमा नभएका विद्यार्थीलाई पढाइरहेका छन्। जिम्मेवार स्थानीय सरकारले हरेक स्कुलमा वाइफाइ जोडेर पनि सिकाइलाई प्राथमिकता दिइरहेका छन्। राम्रा अभ्यास गरेका स्कुलबाट अन्य स्कुलले पनि पाठ सिक्नुपर्छ। यसको नेतृत्व सम्बन्धित विद्यालयका प्रधानाध्यापकले लिनुपर्छ। शिक्षकलाई अधिकतम परिचालन गर्नुपर्छ। यस क्रममा देखिएका जटिलता समाधानका लागि स्थानीय सरकारलाई गुहार्नुपर्छ। स्थानीय सरकारले संघीय सरकारको समेत समन्वयमा आफ्नो क्षेत्रभित्र रहेका सबै नानीबाबुको पढ्न पाउने अधिकार सुनिश्चित गर्नुपर्छ। यस वर्षको शैक्षिक सत्रलाई केही महिना पर सारेर पछिल्ला वर्षको एक दुई महिनालाई यो सत्रमा गाभेर भए पनि सिकाइ प्रक्रियामा सुधार ल्याउनुपर्छ।"
उच्चका ८४ न्यायाधीश सरुवा,"काठमाडौं : न्यायपरिषद्ले उच्च अदालतमा कार्यरत ८० न्यायाधीशलाई सरुवा गरेको छ। प्रधानन्यायाधीश चोलेन्द्रशमशेर राणासहित बुधबार बसेको परिषद् बैठकले विशेष अदालतका अध्यक्षमा न्यायाधीश प्रेमराज कार्कीलाई सिफारिस गरेको छ। कार्की उच्च अदालत दिपायलमा कार्यरत छन्। उच्च अदालत जुम्लाका न्यायाधीश अब्दुल अजिज मुसलमान र उच्च अदालत सुर्खेतका न्यायाधीश नित्यानन्द पाण्डेलाई विशेषका सदस्यमा सिफारिस गरिएको छ। विशेषको अध्यक्ष र सदस्य तोक्न सरकारलाई परामर्श प्रदान गरिएको परिषद्ले जनाएको छ। कार्कीले सूर्यनाय उपाध्याय अख्तियार प्रमुख हुँदा अनुसन्धान अधिकृत भएर भ्रष्टाचारका उजुरीमा अनुसन्धान गरेका थिए। कार्की नायब महान्यायाधिवक्ताबाट तत्कालीन पुनरावेदन अदालतको न्यायाधीश बनेका थिए। विशेषका अध्यक्ष शिवराज अधिकारीलाई उच्च अदालत बुटवलको तुलसीपुर इजलासमा सरुवा गरिएको छ। विशेषमा सदस्य रहेका कृष्ण गिरीलाई उच्च अदालत जनकपुरको राजविराज इजलास र अर्का सदस्य चन्द्रबहादुर सारूलाई पनि सोही इजलासमा सरुवा गरिएको छ। यस्तै परिषद् निर्णयअनुरूप उच्च अदालत पाटनमा सरुवा हुनेमा उच्च अदालत सुर्खेतका विनोद शर्मा, जनकपुर उच्च अदालतको वीरगन्ज इजलासका भीमकुमार ओझा, उच्च अदालत विराटनगरका महेश शर्मा पौड्याल, उच्च अदालत विराटनगरको इलाम इजलासका अच्युत विष्ट, राजविराज इजलासका शेखरचन्द्र अर्याल, राजविराज इजलासकै विपुल न्यौपाने, उच्च अदालत पोखराका सुभाष पौडेल, उच्च अदालत बुटवलका दुर्गाबहादुर विश्वकर्मा र उच्च अदालत विराटनगरको धनकुटा इजलासकी बबिता उप्रेती छन्। उच्च अदालत बुटवलका दीपेन्द्रबहादुर बम, उच्च अदालत पाटनको हेटौंडा इजलासका महेन्द्रनाथ उपाध्याय, उच्च अदालत विराटनगरका मोहम्मद जुनैद आजाद, उच्च अदालत तुलसीपुरको नेपालगन्ज इजलासका विमल सुवेदी, उच्च अदालत विराटनगरको ओखलढुंगा इजलासका किरणकुमार पोखरेल र उच्च अदालत विराटनगरका नरिश्वर भण्डारी पनि उच्च अदालत पाटनमा सरुवा भएका छन्। प्रत्येक दुई वर्षमा न्यायाधीश सरुवा हुने परिषद् ऐनमा व्यवस्था छ। तर, कोभिड महामारीका कारण परिषद् बैठक अवरुद्ध भएकाले दुई महिना ढिला गरी सरुवा निर्णय गरिएको थियो। यसअघि गत असोज २१ गतेको न्यायपरिषद् बैठकले १ सय १४ जना जिल्ला न्यायाधीश सरुवाको निर्णय गरेको थियो।"
खुम्चियो दसैं अर्थतन्त्र,"काठमाडौं : राष्ट्रिय उपभोगको २० प्रतिशत उपभोग दसैंतिहारमा हुने गर्छ। उपभोग्य वस्तुको व्यापक प्रयोग गरिने भएकाले दसैंतिहार अवधिमा अर्थतन्त्र पनि उपभोगमै आधारित हुन्छ। आर्थिक सर्वेक्षण २०७६७७ अनुसार चालू आर्थिक वर्ष नेपालको वार्षिक उपभोग ३० खर्ब ८५ अर्ब रुपैयाँ हुने अनुमान छ। यसअनुसार दसैंतिहारमा ६ खर्ब १७ अर्ब रुपैयाँको उपभोग हुनुपर्ने हो। तर, आर्थिक सर्वेक्षण तयार गर्दा र अहिले परिस्थिति फरक भएकाले उपभोग अझै घट्ने अनुमान छ। गत आर्थिक वर्ष दसैंतिहारमा उपभोग ५ खर्ब ६० रुपैयाँ थियो। माग र आपूर्तिको सन्तुलन खलबलिएकाले यसपालि दसैंतिहारमा उपभोग ५० प्रतिशतसम्म घट्न सक्ने अर्थविद् केशव आचार्य बताउँछन्। उनको भनाइलाई आधार लिने हो भने दसैंतिहारमा उपभोग ३ खर्बमा सीमित रहने अनुमान गर्न सकिन्छ। पोहोरपरार जसरी खर्च गर्न सक्ने क्षमता छैन, आचार्य भन्छन्, उद्योगव्यवसायमा नाफा खुम्चिएको छ। कतिपय कामदारले तलब र ज्यालासमेत पाएका छैनन्। यस्तोमा खर्च गर्ने अवस्था आएन। सरकारले कोरोना भाइरस संक्रमण रोकथामका लागि लकडाउन र निषेधाज्ञा लगाएको थियो। यसले आर्थिक क्रियाकलाप संकुचनमा पर्यो। आयातमै गिरावट दसैंतिहारलाई लक्ष्य गरी गत आर्थिक वर्षमा ३ खर्ब ५५ अर्ब रुपैयाँबराबरको आयात भएको थियो। दसैं र तिहारका लागि भदौदेखि सामान आयात हुने गरेको छ। नेपाली अर्थतन्त्र आयातमुखी बन्दै गएको सन्दर्भमा दसैंतिहारमा आयात हुने वस्तु उत्पादनमा नभई उपभोगमै आधारित हुने गरेको छ। मीठो खाने र राम्रो लाउने पर्वका रूपमा चिनिने दसैंतिहारमा उपभोगलाई केन्द्रित गरेर वस्तु आयात हुने गरेको छ। तुलनात्मक रुपमा चालू वर्ष आयातमा कमी आएको छ। भन्सार विभागको तथ्यांकअनुसार भदौमा ९३ अर्बको मात्रै वस्तु भित्रिएको छ। गत आवको भदौमा १ खर्ब २२ अर्ब रुपैयाँको आयात भएको थियो। यो दसैं आफैंले गरेको उत्पादनमा निर्भर रहने अवस्था आएको अर्थविद् आचार्य बताउँछन्। पैसा हुनेको जमात घट्दै गएको छ। दैनिक जीवन निर्वाह गर्न जोहो गर्नुपर्ने अवस्थामा उपभोग बढ्ने अवस्था छैन, उनी भन्छन्। भन्सार विभागका उपमहानिर्देशक भूमिराज शर्मा कोरोना महामारी सुरु भएयता आयातमा संकुचन भए पनि दसैंमा बढ्ने अपेक्षा रहेको सुनाउँछन्। उनका अनुसार आयातमा कमी आएपछि भन्सार राजस्व पनि प्रभावित भएको छ। विगतमा जस्तो दसैंमा सामान आयात गर्ने अवस्था छैन, शर्मा भन्छन्, तापनि अन्य समयभन्दा दसैंमा आयात बढ्न सक्ने अपेक्षा छ। चालू वर्ष रेमिट्यान्समा भने कोभिड१९ को असर परेको देखिँदैन । साउनमा रेमिट्यान्स गत असारको हाराहारीमै आएको छ । राष्ट्र बैंकका अनुसार यस वर्षको साउनमा ९२ अर्ब ७१ करोड रुपैयाँ रेमिट्यान्स भित्रिएको छ । अघिल्लो वर्षको त्यही अवधिको तुलनामा यो २३ प्रतिशत बढी हो । अघिल्लो वर्षको त्यही अवधिमा रेमिट्यान्स आप्रवाह २ प्रतिशत बढेको थियो । अमेरिकी डलरमा रेमिट्यान्स १४५ प्रतिशत बढेको छ । अघिल्लो वर्ष यस्तो आप्रवाह ०७ प्रतिशत बढेको थियो । नेपालमा लकडाउन सुरु भएको महिना (गत चैतमा) ३४ अर्ब रुपैयाँ रेमिट्यान्स भित्रिएको थियो । यसलाई कोभिड१९ को असरसँग जोडेर हेरिएको थियो । किनकि अघिल्लो महिना करिब ७९ अर्ब रुपैयाँ आएको थियो । तर, त्यसपछिका महिनामा रेमिट्यान्स बढ्न थाल्यो । वैशाखमा ५३ अर्ब, जेठमा ९४ अर्ब र असारमा १ खर्ब १ अर्ब रुपैयाँ रेमिट्यान्स भित्रियो । तेल उत्पादन गर्ने खाडीलगायत मुलुकको अर्थतन्त्रमा अपेक्षित रूपले गिरावट नआएको र ती राष्ट्रका उत्पादनमूलक क्षेत्रमा कोभिड१९ को असर कम देखिएको हो। भारतबाहेक मुलुकमा वैदेशिक रोजगारीमा गएका धेरै नेपाली नफर्किएकाले पनि रेमिट्यान्स धेरै घटेको छैन।लकडाउन सुरु भएपछि राष्ट्र बैंकले १० प्रतिशतभन्दा बढीले रेमिट्यान्स घट्ने अनुमान गरेको थियो । रेमिट्यान्स आउने प्रमुख राष्ट्रमा कोरोनाको असर धेरै रहेको भन्दै घट्ने अनुमान गरिएको थियो । गत आर्थिक वर्ष ८ खर्ब ७५ अर्ब रुपैयाँ रेमिट्यान्स भित्रिएको थियो । महालेखा नियन्त्रक कार्यालयको तथ्यांकअनुसार दसैंमा निजामती, सेना तथा प्रहरीले मात्रै ६ अर्ब ११ करोड रुपैयाँ पेस्की बुझ्छन्। त्यसबाहेक रोजगारीमा रहेका कर्मचारीले अतिरिक्त तलब बुझ्छन्। दसैंमा उपभोगको गतिविधि कम हुँदा व्यापारघाटामा दबाब कम हुन्छ, अर्थविद् आचार्य भन्छन्, तर, अर्थतन्त्र चलायमान हुनु जरुरी छ। मुलुकको सबैभन्दा बढी आर्थिक गतिविधि हुने समयमा यसरी संकुचन आउनु सकारात्मक विषय होइन।"
नवनियुक्त मन्त्रीले लिए पद तथा गोपनीयताको सपथ,"काठमाडौं : नवनियुक्त मन्त्रीले पद तथा गोपनीयताको सपथ लिएका छन्। बिहीबार बिहान करिब साँढे ११ बजेतिर नवनियुक्त तीन मन्त्रीले राष्ट्रपति कार्यालय शीतल निवासमा सपथ लिएका हुन्। राष्ट्रपति विद्यादेवी भण्डारीले शितल निवासमा आयोजित समारोहमा विष्णु पौडेल, कृष्ण गोपाल श्रेष्ठ र लिलानाथ श्रेष्ठलाई पद तथा गोपनियताको शपथ ग्रहण गराएकी हुन्। प्रधानमन्त्री ओलीले बुधबार मन्त्रिमण्डल आंशिक हेरफेर गरेका थिए। उनले पार्टी महासचिव विष्णु पौडेललाई अर्थ मन्त्रालय, कृष्णगोपाल श्रेष्ठलाई सहरी विकास र लीलानाथ श्रेष्ठलाई महिला बालबालिका तथा ज्येष्ठ नागरिक मन्त्रालयको जिम्मेवारी दिएका छन्। यसअघिका महिला बालबालिका तथा ज्येष्ठ नागरिक मन्त्री पार्वत गुरुङलाई सञ्चार तथा सूचना प्रविधि मन्त्रालयमा लगिएको छ। उपप्रधानमन्त्री पोखरेलले सम्हाल्दै आएको रक्षा मन्त्रालयको जिम्मेवारी भने प्रधानमन्त्री आफैंले राखेका छन्। अन्य मन्त्री तथा राज्यमन्त्रीको जिम्मेवारी यथावत् छ। बुधबार साँझ राष्ट्रपति कार्यालयले विज्ञप्ति सार्वजनिक गर्दै प्रधानमन्त्रीको सिफारिसमा मन्त्री नियुक्ति र हेरफेरको निर्णय भएको जानकारी दिएको थियो। यो पुनर्गठनमा उपप्रधानमन्त्री ईश्वर पोखरेललाई रक्षा मन्त्रालयबाट प्रधानमन्त्री तथा मन्त्रिपरिषद्को कार्यालय हेर्ने गरी नयाँखाले जिम्मेवारी दिइएको छ। सरकार गठनको सुरुदेखि नै यस किसिमको जिम्मेवारीबारे प्रधानमन्त्रीले भन्दै आउनुभएको थियो, उपप्रधानमन्त्री पोखरेलले अन्नपूर्ण पोस्ट्सँग भने, फराकिलो दायरा, ठूलो क्षेत्र र महत्वपूर्ण दायित्व भएकाले उहाँले प्रधानमन्त्री कार्यालयका लागि छुट्टै मन्त्रालयको अवधारणा ल्याउनुभएको हो। प्रधानमन्त्री कार्यालयअन्तर्गत सम्पत्ति शुद्धीकरण, राजस्व न्यायाधिकरण, राष्ट्रिय अनुसन्धानलगायत महत्वपूर्ण विभागीय जिम्मेवारी पोखरेलले सम्हाल्ने गरी उनलाई त्यता सारिएको प्रधानमन्त्री निकट स्रोतको भनाइ छ। २०७४ फागुन ३ मा सरकारको नेतृत्व सम्हालेयता प्रधानमन्त्री ओलीले मन्त्रिमण्डल पुनर्गठन तथा विस्तार गरेको यो एघारौंपटक हो। गत भदौ २६ मा पार्टीभित्रको आन्तरिक विवाद मिलाउँदै नेकपाको स्थायी समिति बैठकले सरकार पार्टीको नीतिगत मार्गनिर्देशनमा सञ्चालन हुने स्थापित मान्यतालाई प्रभावकारी रूपमा कार्यान्वयन गर्ने, सचिवालयमा गरिने छलफल, अध्यक्षद्वयको आपसी परामर्श र सहमति तथा संवैधानिक व्यवस्था र कानुनी प्रबन्धका आधारमा संघीय मन्त्रिपरिषद् र प्रदेश मन्त्रिपरिषद् पुनर्गठन तथा राजनीतिक नियुक्तिसम्बन्धी निर्णय लिने प्रस्ताव पारित गरेको थियो। त्यसयता नेकपाले सचिवालयमा एकपटक मन्त्रिमण्डल पुनर्गठनको मापदण्डका विषयमा केन्द्रित रहेर छलफल गरेको थियो। दुई अध्यक्षले यसबीच पटकपटक वार्तालाप गरेका थिए। प्रधानमन्त्री ओलीले बुधबार मन्त्रिमण्डल पुनर्गठन गर्नुअगाडि मात्रै पनि बालुवाटारमा अर्का अध्यक्ष दाहाल, महासचिव पौडेललगायत नेतासँग झन्डै दुई घण्टा छलफल गरेका थिए। ओली मन्त्रिमण्डल पुनर्गठनको विषयमा सुरुदेखि नै रिक्त मन्त्रालयमा मात्र नयाँ मन्त्री नियुक्त गरेर जानुपर्ने पक्षमा अडिग थिए। दाहाल अधिक मन्त्री हेरफेर गर्नुपर्ने पक्षमा उभिँदै आएका थिए।"
मन्त्रिपरिषद् बैठक बालुवाटारमा,"काठमाडौं : मन्त्रिपरिषद् पुनर्गठनपछि बिहीबार साँझ पहिलो पटक मन्त्रिपरिषद् बैठक बसेको छ । प्रधानमन्त्रीको सरकारी निवास बालुवाटारमा बिहीबार साँझ ६ बजे सुरु भएको हो । प्रधानमन्त्री ओलीले बुधबार साँझ मन्त्रिपरिषद् हेरफेर गरेका थिए। हेरफेरमा तीनजना नयाँ मन्त्रीहरू थपिएका छन् भने दुई जनाको जिम्मेवारी परिवर्तन भएको छ । मन्त्रिपरिषदका नयाँ सदस्यमा अर्थमन्त्री विष्णुप्रसाद पौडेल, सहरी विकासमन्त्री कृष्णगोपाल श्रेष्ठ र महिला बालबालिका तथा ज्येष्ठ नागरिकमन्त्री लीलानाथ श्रेष्ठ थपिएका छन् । तीनै मन्त्रीलाई बिहीबार राष्ट्रपति विद्यादेवी भण्डारीले पद तथा गोपनीयताको शपथ गराएकी हुन् ।"
जंगी अड्डाले निवर्तमान रक्षामन्त्री पोखरेललाई आइतबार बिदा गर्ने,"काठमाडौं : जंगी अड्डाले निवर्तमान उपप्रधान तथा रक्षामन्त्री ईश्वर पोखरेलको बिदाइ आइतबार गर्ने भएको छ। राष्ट्रपति विद्यादेवी भण्डारीले प्रधानमन्त्रीको सिफारिसमा बुधबार मन्त्रिपरिषद पुनर्गठन गर्दै मन्त्रीको नियुक्ति, हेरफेर र कार्यविभाजन गरेकी थिइन्। जसमा उपप्रधानमन्त्री ईश्वर पोखरेलले सम्हाल्दै आएको रक्षा मन्त्रालयको जिम्मेवारी प्रधानमन्त्रीले सम्हालेका छन्। जंगी अड्डाले निवर्तमान रक्षामन्त्रीको हैसियतमा आइतबार साँझ पोखरेलको बिदाइ गर्ने भएको हो। त्यसका लागि जंगी अड्डाले उपप्रधानमन्त्री पोख्रेलेको समय मिलाएको स्रोतले बताएको छ। रक्षा मन्त्रालयले बिहीबार रक्षामन्त्रीको हैसियतमा पोख्रेलको बिदाइ गरेको छ। प्रधानमन्त्री केपी ओलीले उपप्रधानमन्त्री पोख्रेललाई थप शक्तिशाली बनाउँदै प्रधानमन्त्री तथा मन्त्रिपरिषदको कार्यालय हेर्न जिम्मेवारी दिएका छन् ।"
मन्त्रिमण्डल हेरफेर : नवनियुक्त मन्त्रीको सपथ ११ बजे,"काठमाडौं : प्रधानमन्त्री केपी शर्मा ओलीले बुधबार मन्त्रिमण्डल आंशिक हेरफेर गरेका छन्। यस क्रममा खाली रहेका ३ मन्त्रालयका नेतृत्व परिपूर्ति गर्नुका साथै केही मन्त्रीका जिम्मेवारी फेरबदल गरिएका छन्। पार्टी प्रणालीमा परामर्श नगरी निर्णय लिएको भन्दै यससँगै अर्का अध्यक्ष पुष्पकमल दाहाल र वरिष्ठ नेता माधव नेपाल असन्तुष्ट देखिएका छन्। यो पुनर्गठनमा उपप्रधानमन्त्री ईश्वर पोखरेललाई रक्षा मन्त्रालयबाट प्रधानमन्त्री तथा मन्त्रिपरिषद्को कार्यालय हेर्ने गरी नयाँखाले जिम्मेवारी दिइएको छ। सरकार गठनको सुरुदेखि नै यस किसिमको जिम्मेवारीबारे प्रधानमन्त्रीले भन्दै आउनुभएको थियो, उपप्रधानमन्त्री पोखरेलले अन्नपूर्ण पोस्ट्सँग भने, फराकिलो दायरा, ठूलो क्षेत्र र महत्वपूर्ण दायित्व भएकाले उहाँले प्रधानमन्त्री कार्यालयका लागि छुट्टै मन्त्रालयको अवधारणा ल्याउनुभएको हो। प्रधानमन्त्री कार्यालयअन्तर्गत सम्पत्ति शुद्धीकरण, राजस्व न्यायाधिकरण, राष्ट्रिय अनुसन्धानलगायत महत्वपूर्ण विभागीय जिम्मेवारी पोखरेलले सम्हाल्ने गरी उनलाई त्यता सारिएको प्रधानमन्त्री निकट स्रोतको भनाइ छ। प्रधानमन्त्री ओलीले पार्टी महासचिव विष्णु पौडेललाई अर्थ मन्त्रालयको जिम्मेवारी सुम्पेका छन्। त्यस्तै कृष्णगोपाल श्रेष्ठलाई सहरी विकास र लीलानाथ श्रेष्ठलाई महिला बालबालिका तथा ज्येष्ठ नागरिक मन्त्रालयको जिम्मेवारी दिएका छन्। यसअघिका महिला बालबालिका तथा ज्येष्ठ नागरिक मन्त्री पार्वत गुरुङलाई सञ्चार तथा सूचना प्रविधि मन्त्रालयमा लगिएको छ। उपप्रधानमन्त्री पोखरेलले सम्हाल्दै आएको रक्षा मन्त्रालयको जिम्मेवारी भने प्रधानमन्त्री आफैंले राखेका छन्। अन्य मन्त्री तथा राज्यमन्त्रीको जिम्मेवारी यथावत् छ। २०७४ फागुन ३ मा सरकारको नेतृत्व सम्हालेयता प्रधानमन्त्री ओलीले मन्त्रिमण्डल पुनर्गठन तथा विस्तार गरेको यो एघारौंपटक हो। गत भदौ २६ मा पार्टीभित्रको आन्तरिक विवाद मिलाउँदै नेकपाको स्थायी समिति बैठकले सरकार पार्टीको नीतिगत मार्गनिर्देशनमा सञ्चालन हुने स्थापित मान्यतालाई प्रभावकारी रूपमा कार्यान्वयन गर्ने, सचिवालयमा गरिने छलफल, अध्यक्षद्वयको आपसी परामर्श र सहमति तथा संवैधानिक व्यवस्था र कानुनी प्रबन्धका आधारमा संघीय मन्त्रिपरिषद् र प्रदेश मन्त्रिपरिषद् पुनर्गठन तथा राजनीतिक नियुक्तिसम्बन्धी निर्णय लिने प्रस्ताव पारित गरेको थियो। त्यसयता नेकपाले सचिवालयमा एकपटक मन्त्रिमण्डल पुनर्गठनको मापदण्डका विषयमा केन्द्रित रहेर छलफल गरेको थियो। दुई अध्यक्षले यसबीच पटकपटक वार्तालाप गरेका थिए। प्रधानमन्त्री ओलीले बुधबार मन्त्रिमण्डल पुनर्गठन गर्नुअगाडि मात्रै पनि बालुवाटारमा अर्का अध्यक्ष दाहाल, महासचिव पौडेललगायत नेतासँग झन्डै दुई घण्टा छलफल गरेका थिए। ओली मन्त्रिमण्डल पुनर्गठनको विषयमा सुरुदेखि नै रिक्त मन्त्रालयमा मात्र नयाँ मन्त्री नियुक्त गरेर जानुपर्ने पक्षमा अडिग थिए। दाहाल अधिक मन्त्री हेरफेर गर्नुपर्ने पक्षमा उभिँदै आएका थिए। बुधबारको छलफलमा पनि प्रधानमन्त्री ओलीले आफूले रिक्त तीन मन्त्रालयमा मात्र नियुक्त गरेर जान लागेको जानकारी गराएका थिए। दाहालले भने रिक्त मन्त्रालयको नियुक्तिका विषयमा सहमति जनाएका थिएनन्। वरिष्ठ नेता नेपाल, झलनाथ खनाललगायतले त अझ बुधबारै नयाँ मन्त्री नियुक्त हुँदै छन् भन्ने सुइँकोसम्म पाएका थिएनन्। प्रधानमन्त्रीले अहिले गर्नुभएको मन्त्रिमण्डल सहमतिमा होइन, उहाँले आफ्नो तर्फबाट एकलौटी निर्णय लिनुभएको हो। उहाँले रिक्तमा मात्र नियुक्ति गर्दै छु भन्दै आउनुभएको रहेछ। प्रचण्डले अहिले त्यसो नगर्नुस् भनिरहनुभएको थियो। तर, प्रधानमन्त्रीले नेताहरूको कुरा सुन्नुभएन। एकलौटी निर्णय लिनुभयो, नेकपाका एक सचिवालय सदस्यले अन्नपूर्णसँग भने, प्रधानमन्त्री मिलेर जानेतिर देखिनुुहुन्न। स्थायी समिति बैठकको स्पिरिटका आधारमा गर्नुपर्ने थियो, भएन। यो सहमतिका आधारमा भएको होइन। वरिष्ठ नेता नेपालको भनाइ उद्धृत गर्दै उनीनिकट एक स्थायी समिति सदस्यले भने, मसँग कुनै सल्लाह गरिएको छैन। मन्त्रिपरिषद् पुनर्गठन र विस्तार स्थायी समिति बैठकको भावनाविपरीत छ। नवनियुक्त मन्त्रीहरूलाई बिहीबार शपथ ग्रहण गराउने तयारी राष्ट्रपति कार्यालयले गरेको छ। राष्ट्रपतिका प्रमुख स्वकीय सचिव भेषराज अधिकारीका अनुसार शपथका लागि बिहान साढे ११ बजेको समय तय भएको छ।"
मन्त्री हेरफेरपछि बसेको पहिलो मन्त्रिपरिषद् बैठकले गर्यो सचिवको व्यापक सरुवा,"काठमाडौं : मन्त्री परिषद् हेरफेरपछि बिहीबार पहिलो पटक बसेको मन्त्रिपरिषद् बैठकले सचिवको व्यापक सरुवा गरेको छ। बिहीबार साँझ प्रधानमन्त्रीको सरकारी निवास बालुवाटारमा बसेको मन्त्रिपरिषद् बैठकले सचिव सरुवाको निर्णय गरेको हो। सरकारले संघीय मामिला तथा सामान्य प्रशासन मन्त्रालयमा यादवप्रसाद कोइरालालाई ल्याएको छ। सामान्यबाट सरुवा भएर स्वास्थ्य मन्त्रालयमा गएपछि विवादमा तानिएका सचिव कोइराला प्रधानमन्त्री कार्यालयमा तानिएको थियो। सचिव कोइराला ओम्नीमार्फत स्वास्थ्य सामग्री खरिदमा मुछिएका छन्। स्वास्थ्यमा हुँदा पूर्वसचिव भीमप्रसाद उपाध्ययसँग सामाजिक सञ्जालमा उनको विवाद भएको थियो। सचिव कोइरालासँगको विवाद र प्रधानमन्त्री प्रति कटाक्षका कारण पूर्वसचिव उपाध्ययलाई साइबर क्राइमको मुद्दा चलाएर जेलपनि हालिएको थियो। रुखो स्वभावका कारण नै उनी विवादमा आउने गरेका छन्। त्यस्तै संघीय मामिला मन्त्रालयका सचिव सूर्यप्रसाद गौतमलाई युवा तथा खेलकुद मन्त्रालयमा सरुवा गरिएको छ। खेलकुद मन्त्रालयका सचिव रामप्रसाद थपलियाको सार्वजनिक खरिद अनुगमन कार्यालयमा सरुवा भएको छ। प्रधानमन्त्री कार्यालयमा कार्यरत सचिव केदार न्यौपाने उपराष्ट्रपतिको कार्यालयमा सरुवा भएका छन् भने उपराष्ट्रपति कार्यालयका सचिव खगराज बराललाई प्रधानमन्त्री कार्यालयमा सरुवा गरिएको छ। भौतिक पूर्वाधार मन्त्रालयका सचिव देवेन्द्र कार्कीलाई जल तथा ऊर्जा आयोगका सरुवा गरिएको छ भने सो आयोगमा कार्यरत सचिव रमेशप्रसाद सिंहलाई सहरी विकास मन्त्रालयमा सरुवा गरिएको छ। सहरी विकास मन्त्रालयका सचिव मधुसुदन अधिकारीलाई ऊर्जा, जलस्रोत तथा सिंचाई मन्त्रालयमा सरुवा गरिएको छ। काठमाडौं महानगरपालिका सचिव एकनारायण अर्याललाई संस्कृति पर्यटन तथा नागरिक उड्डयन मन्त्रालयको सचिव बनाइएको छ। सिंचाई सचिव रविन्द्रमान श्रेष्ठलाई भौतिक पूर्वधार मन्त्रालयमा लगिएको छ। मन्त्रिपरिषदका नयाँ सदस्यमा अर्थमन्त्री विष्णुप्रसाद पौडेल, सहरी विकासमन्त्री कृष्णगोपाल श्रेष्ठ र महिला बालबालिका तथा ज्येष्ठ नागरिक मन्त्री लीलानाथ श्रेष्ठ थपिएका छन्। तीनै मन्त्रीलाई बिहीबार राष्ट्रपति विद्यादेवी भण्डारीले पद तथा गोपनीयताको शपथ गराएकी हुन्। शपथ लगत्तै प्रधानमन्त्री ओलीले मन्त्रिपरिषद् बैठक साँझ बस्ने जानकारी गराएका थिए।"
मेलम्ची नगरपालिकाले कर्मचारी पदपुर्तिमा अनियमितता गरेको भन्दै विरोध,"सिन्धुपाल्चोक : मेलम्ची नगरपालिकाले स्वास्थ्यकर्मी पदपुर्तिमा राजनीतिक बिचार तथा सम्बन्धका आधारमा एकलौटी र अनियमितता गरेको भन्दै विरोध भएको छ । नगरपालिकाले गत भदौ २३ गते हेल्थ असिस्टेन्ट, अहेव र अनमी पदका लागि करार पदपुर्ति गर्ने भन्दै विज्ञापन प्रकाशन गरेको थियो । तर नियम विपरीत आफुखुसी छनोट प्रक्रिया अघि बढाएको भन्दै स्थानीय युवा र परीषर्थीले विरोध जनाएका छन् । असन्तुष्ट समूहले पदपुर्ति समितिविरुद्ध उजुरी गरेको छ । पाँच जना हेल्थ असिस्टेन्ट माग गरिएकोमा २० जनाले आवेदन दिएका थिए । तर नगर प्रमुख र उप प्रमुखका नजिकका मानिस नियुक्त गर्न केहीलाई मात्र परीक्षामा बोलाइएको परीक्षामा सामेल नगराएका परीक्षार्थीले आरोप लगाएका छन् । नगरपालिकाको करारमा प्राविधिक कर्मचारी पदपुर्ति सम्बन्धी कार्यविधि लत्याउँदै पदपुर्ति समितिले शैक्षिक योग्यता, अनुभव आदिको आधारमा परीक्षार्थीलाई दिनुपर्ने अंकमा मनोमानी गरी प्रभाव र दबाबको आधारमा अन्तिम नतिजा निकालेको भन्दै असन्तुष्ट परीक्षार्थीहरुले बिहीबार नगरपालिकामा उजुरी समेत दिएका हुन् । नगर प्रमुखकै संग्लग्नतामा अनियमितता भएको र यस प्रक्रियालाई फेरि निष्पक्ष छानबिन हुनेमा आशंका रहेको भन्दै असन्तुष्ट परिक्षार्थीहरुले त्यसको वोधार्थ अख्तियार दुरुपयोग अनुसन्धान आयोगलाई समेत दिएको बताएका छन् । परीक्षामा सामेल परिक्षार्थीहरुले नगरपालिकाका प्रमुख डम्बर बहादुर अर्याल र उप प्रमुख भगवती नेपालले राजनीतिक गुटका आधारमा तथा आफू निकट मान्छे राख्नलाई मात्रै परीक्षाको प्रक्रियाको औपचारिकता गरेको आरोप असन्तुष्ट समूहको छ । यसअघि मेलम्ची नगरपालिका कार्यालयभित्रै मदिरा पार्टी चलेको भिडियो सार्वजनिक भएपछि जनप्रतिनिधिहरु आलोचित बनेका थिए ।"
निर्मला प्रकरण : डीएसपी जिसीको निलम्बन फुकुवा,"काठमाडौं : कञ्चनपुरकी १३ वर्षीय बालिका निर्मला पन्तको बलात्कार तथा हत्या प्रकरणको अनुसन्धानमा मुद्दा परेपछि निलम्बन परेका डीएसपी अंगुर जिसीको निलम्बन फुकुवा भएको छ। बिहीबार गृह मन्त्रालयले डीएसपी जिसीको निलम्बन फुकुवा गर्न प्रहरी प्रधान कार्यालयलाई पत्र लेखेको छ। निर्मला बलात्कारपछि हत्यामा सुरुका आरोपी दिलिप सिंह विष्टलाई यातना दिएको भन्दै उनी निलम्बनमा परेका थिए । गत साउन १५ गते जिल्ला अदालत कञ्चनपुरले उनीसहित मुद्दा परेका अन्य आठै जनालाई प्रहरी अधिकारीलाई सफाइ दिएको थियो। प्रहरी प्रवक्ता एसएसपी कुवेर कडायतले डीएसपी जिसीको निलम्बन फुकुवाको पत्र गृहले मुख्यालयमा पठाएको बताए। उनका अनुसार कानुन शाखाले प्रशासनलाई पत्र लेखेपछि उनी काममा फर्कने छन्। जसीसँगै निलम्बनमा परेका डीएसपी ज्ञानबहादुर सेठी र सई हरिसिंह धामीले भने अवकाश पाइसके । उनीहरूलाई नियमअनुसार निलम्बन अवधिको पेन्सन पट्टाको व्यवस्था मिलाइने तयारी मुख्यालयले गरेको छ । पन्तको बलात्कार तथा हत्या प्रकरणमा मुद्दा परेपछि बर्खास्तीमा परेका एसपी दिल्लीराज विष्टलाई पनि पुनर्बहालीको बाटो खुलेको छ। उनीबारे मन्त्रिपरिषदले निर्णय लिनुपर्ने हुन्छ। सामाजिक न्याय र यातना कसुरमा जिसीसहित आठ प्रहरीलाई प्रतिवादी बनाइएको थियो। जिसी डीएसपी ज्ञानबहादुर सेठी, इन्स्पेक्टर एकेन्द्रबहादुर खड्का, इन्स्पेक्टर जगदीशप्रसाद भट्ट, सई हरसिंह धामी, सई रामसिंह धामी र जवान चाँदनी साउदलाई प्रतिवादी कायम गरी मुद्दा दायर गरिएको थियो। २०७५ साउन ११ गते बिहान पन्तको शव बलात्कारपछि हत्या गरेको अवस्थामा कञ्चनपुर भीमदत्त नगरपालिकस्थित उखुबारीमा फेला परेको थियो। उक्त घटनाको बास्तविक दोषी अहिलेसम्म पत्ता लागेको छैन।"
कञ्चनरुपमा कोराना संक्रमित महिलाको मृत्यु,राजविराज : क्यान्सर रोगबाट पीडित कोरोना संक्रमित सप्तरीकी एक महिलाको बिहीबार मृत्यु भएको छ । कञ्चनरुप नगरपालिका२ बरमझियाकी ४६ वर्षीया महिलाको घरमा मृत्यु भएको कञ्चनरुप स्वास्थ्य शाखाका सिनियर अहेव अधिकृत डम्बर गुप्ताले जानकारी दिए । कञ्चनरुप नगरपालिकामा मृत्यु हुने महिला पहिलो भएको स्वास्थ्य शाखा कञ्चनरुपले जनाएको छ । बीपी कोइराला स्वास्थ्य विज्ञान प्रतिष्ठान धरानमा सोमबार गरिएको पीसीआर परीक्षणमा महिलाको कोरोना संक्रमण पुष्टि भएको थियो । बिरामी भएपछि विराटनगरस्थित गोल्डेन अस्पतालबाट विराट नर्सिंड होम हुँदै बीपी कोइराला स्वास्थ्य विज्ञान प्रतिष्ठान धरानमा भर्ना भएपछि गत सोमबार उनको स्वाब संकलन गरी पीसीआर परीक्षण गरिएको थियो । क्यान्सरबाट पीडित महिलाको फोक्सोमा पानी जमेको र कलेजोमा समेत समस्या रहेको जानकारी दिँदै धरानका चिकित्सकले क्यान्सरको अन्तिम चरणमा रहेको भन्दै घर फर्काए पछि मङ्गलबारदेखि घर ल्याएर राखेको पीडित परिवारका सदस्यले बताए । मृतकको शव व्यवस्थापनका लागि नेपाली सेनाको टोली बरमझियाको मलखोर पुगिसकेको र मृतक परिवारले खाल्डो खनेर तयारी अवस्थामा राखेको कञ्चनरुप नगरपालिकाका नगर प्रमुख बसन्त मिश्रले बताए । सप्तरीको कञ्चनरुप नगरपालिकामा ४४ जना कोरोना संक्रमितमध्ये ३३ जना निको भएको स्वास्थ्य शाखा कञ्चनरुपले जानकारी दिएको छ । कञ्चनरुप नगरपालिकामा एक महिलाको बिहीबार मृत्यु भएसँगै सप्तरीमा कोरोना संक्रमणबाट मृत्यु हुने २३ जना पुगेको स्वास्थ्य कार्यालय सप्तरीले जनाएको छ । सप्तरीमा संक्रमित हुने १ हजार ४५६ मध्ये १ हजार १५१ जना निको भएको स्वास्थ्य कार्यालय सप्तरीका निमित्त प्रमुख दुनियालाल यादवले बताए।
कर्मचारीलाई कोरोना देखिएपछि पोखरा महानगरका सेवा स्थगित,"पोखरा : पोखरा महागनरपालिका कार्यालयमा कार्यरत केही कर्मचारीलाई कोरोना सङ्क्रमण पुष्टि भएपछि महानगरबाट प्रदान गरिने अत्यावश्यक बाहेकका सम्पूर्ण सेवा स्थगित गरिएको छ। महानगर प्रमुख मानबहादुर जिसीले बिहीबार सूचना जारी गरी केही कर्मचारीमा भाइरस सङ्क्रमण देखिएको तथा अन्य केही कर्मचारी समेत स्वास्थ्य मापदण्डको कारणले कन्ट्याक्ट ट्रेसिङमा परेकाले आजदेखि महानगरबाट प्रदान गरिने अत्यावश्यक बाहेकका अन्य सेवा अर्को सूचना जारी नगर्दासम्म बन्द गरिएको जानकारी दिए। त्यसैगरी महानगरपालिकाले यस अवधिमा आयोजना गर्ने तय गरेका सम्पूर्ण बैठक, कार्यक्रम तथा महानगरका पदाधिकारीलाई आमन्त्रण गरिएका कार्यक्रमहरुमा समेत पदाधिकारी उपस्थित नहुने महानगर प्रमुख जिसीले जानकारी दिए। महानगरबाट प्रदान गरिने सेवा बन्द भए पनि वडा कार्यालय तथा अन्य विषयगत कार्यालयको सेवा भने सुचारु रहेको जनाइएको छ। भौगोलिक रुपमा देशकै सबैभन्दा ठूलो पोखरा महानगरपालिकामा केही दिनयता कोरोना सङ्क्रमण तीव्र रुपमा फैलिएको छ।"
गाँजा खान नदिएको झोकमा हत्या !,झापा : आफैंले किनेर ल्याइदिएको गाँजा खान नदिएको झोकमा झापाको कनकाई नगरपालिका३ एकान्त टोलका २२ वर्षीय युवक अभिषेक चौधरीको हत्या आरोपमा प्रहरीले उनकै साथीलाई पक्राउ गरेको छ। इलाका प्रहरी कार्यालय विर्तामोडले बिहीबार बिहान पत्रकार सम्मेलन गर्दै हत्यामा संलग्न भएका सोही नगरपालिका ७ का २२ वर्षीय टल्के भनिने रविन राजवंशीलाई सार्वजनिक गरेको हो। चौधरीको शव बुधबार बिहान ६ बजे कनकाई नगरपालिका३ एकान्त टोल नजिकै सुरुङ्गा खोलाको बाँसघारीमा फेला परेको थियो। चौधरीलाई टल्के भनिने रविनले बन्चरोले हानेर मारेको प्रहरी अनुसन्धानबाट खुलेको छ। पक्राउ परेका टल्केले अभिषेक चौधरीको हत्या आफैले गरेको स्वीकार गरिसकेपछि प्रहरीले पत्रकार सम्मेलन मार्पत हत्यारालाई सार्वजनिक गरेको हो। मङ्गलबार राति अभिषेक र टल्केबीच भेट भएको थियो। अभिषेकले चौधरीलाई १ सय रुपैयाँको गाँजा किन्न पठाएको र गाँजा ल्याएपछि टल्केले पनि गाँजा खान मागेको थियो। गाँजा दिन्न भनेपछि उनले घरबाट बन्चरो ल्याएर प्रहार गरेको इलाका प्रहरी कार्यालय विर्तामोडका प्रहरी प्रमुख मुकुन्द रिजालले जानकारी दिए। रिजालले भने उनीहरुले सुरुमा मिलेर खानुपर्छ भन्दै लिन पठाएको तर ल्याएपछि दिन्न के गर्छस् भनेपछि विवाद सुरु भएको बुझिएको छ। टल्के भनिने रविन घरबाट धारिलो हतियार लिने सुरले विवाद भएको ठाउँ बाट हिँडेका थिए। उनी हिँडेपछि अभिषेकसँगै अन्य साथीहरु पनि विवाद भएकै ठाउँमा बसेर लागुऔषध बनाइरहेका बेला चौधरीलाई रविनले पछाडिबाट बन्चरो हानेर मारेको अनुसन्धानका क्रममा प्रहरी समक्ष बताएका छन्। घटनाको सूचना प्राप्त हुनासाथ विर्तामोड प्रहरीले एकै दिनमा हत्यामा संलग्नलाई पक्राउ गरेको थियो। घटनास्थलमा फेला परेका विभिन्न प्रमाणका आधारमा टल्के पक्राउ परेका हुन। उनीविरुद्ध कर्तव्य ज्यान मुद्दा लाग्ने इलाका प्रमुख रिजालले बताए।
"अस्पतालले भर्ना लिएन, कोरोना संक्रमितको मृत्यु","धरान : बीपी प्रतिष्ठानको कोभिड१९ अस्पतालले भर्ना नलिएका कोरोना संक्रमित धरानका एक पुरुषको मृत्यु भएको छ। धरान उपमहानगरपालिका९ का ५८ वर्षीय पुरुषको अस्पतालले भर्ना नगर्दा घरमै मृत्यु भएको हो। कोरोना पोजिटिभ देखिएपश्चात प्रतिष्ठानको कोभिड अस्पतालमा उपचारका लागि बुधबार लगिए पनि संक्रमित पुरुषलाई भर्ना नलिए पश्चात घरमा फर्काउन बाध्य भएको धरान ९ का वडाअध्यक्ष रत्न कट्वालले बताए। उनले प्रतिष्ठानका चिकित्सकको चरम लापरवाहि र गैह्र जिम्मेवारीपनका कारण एक जना वडावासीलाई गुमाउनु परेको बताए। संक्रमितलाई बुधबार दिउँसोदेखि नै अस्पताल भर्ना गर्न अनुरोध गर्दा पनि प्रतिष्ठानका चिकित्सकहरुले भर्ना गर्न अस्विकार गरेको वडाअध्यक्ष कट्वालले बताए। संक्रमित पुरुषलाई अक्सिजन कम भएपछि कोभिड अस्पताल भर्ना गर्न कोभिड अस्पतालका फोकल पर्सन इन्द्र लिम्बुलाई पटकपटक अनुरोध गर्दासमेत संक्रमित बिरामीलाई भर्ना नगरिएको वडाअध्यक्ष कट्वालको आरोप छ। मृतकलाई हप्तादिन अगाडि ज्वरो आएको भएपनि तीनदिन अगाडि मात्र कोरोना पोजिटिभ देखिएको थियो। प्रदेश १ मा कोरोना संक्रमितको संख्या दिनप्रतिदिन बृद्धि हुँदै गएपछि प्रतिष्ठानले संक्रमित बिरामीहरुलाई बेड अभाव, भेण्टिलेटर र अक्सिजन अभावका काराण बिरामी भर्ना लिन छाडेको छ। कोभिड अस्पतालमा संघिण् सरकार र प्रदेश सरकारले करौडौं रकम आर्थिक सहयोग गरेको भएपनि सहि ढंगले संचालन हुन सकेको छैन। प्रतिष्ठानको कोभिड अस्पतालमा खरिद गरिएका नयाँ भेण्टिलेटर दुई महिनामै बिग्रिएका छन्। अक्सिजन बेडकोसमेत व्यवस्थापन नहुँदा बिरामीले सहज रुपमा उपचार पाउन नसकेको गुनासो गरेका छन्। प्रतिष्ठानका प्रवक्ता डा आषिश श्रेष्ठले संक्रमित पुरुषलाई भर्ना नगरिएको विषयमा आफुलाई कुनै जानकारी नभएको बताए।"
बीपी प्रतिष्ठानको चरम लापरवाही : भर्ना नलिँदा धरानका तीन कोरोना संक्रमितको मृत्यु,"धरान : बीपी कोइराला स्वास्थ्य विज्ञान प्रतिष्ठानको लेभल थ्री कोभिड१९ अस्पतालले कोरोना संक्रमित बिरामीलाई भर्ना लिन नमान्दा धरानका तीन पुरुषको मृत्यु भएको छ । पटकपटक भर्ना गरिदिन अनुरोध गर्दा पनि चिकित्सकले अटेरी गरी ती पुरुषको उपचार अभावमा मृत्यु भएको हो । मृत्यु हुनेमा धरान उपमहानगरपालिका९ का ५८ वर्षीय पुरुष, १५ का ६८ वर्षीय पुरुष र धरान १६ का ६२ वर्षीय पुरुषको निधन भएको हो । धरान १५ का पुरुषलाई श्वास फेर्न समस्या भएपछि बुधबार प्रतिष्ठानको कोभिड अस्पतालमा उपचारका लागि लगिए पनि प्रतिष्ठानले भर्ना नलिएपछि विराटनगरको कोसी कोभिड अस्पताल भर्ना गरिएको थियो । उनको बुधबार राती निधन भएको थियो । त्यस्तै धरान १६ का पुरुषको पनि प्रतिष्ठानले भर्ना नलिइदिँदा घरमा नै बुधबार राती मृत्यु भएको उनका आफन्त जय सम्बाहाम्फेले बताए । उनले सरकारले करौडौं रुपैयाँ खर्च गरेर स्थापना गरेको कोभिड अस्पतालमा बिरामीलाई उपचार गर्न अस्वीकार गर्ने चिकित्सलाई कडा कारवाही गर्न माग गरेका छन् । तीन दिन अगाडि कोरोना पोजिटिभ देखिएका धरान९ का पुरुषलाई पनि बीपी प्रतिष्ठानले भर्ना नलिएकै कारण उपचार नपाएर निधन भएको वडाअध्यक्ष रत्न कट्वालको आरोप छ । उनले बीपी कोभिड अस्पतालका फोकल प्रर्सन डा इन्द्र लिम्बूलाई पटकपटक आग्रह गर्दा समेत संक्रमित बिरामीलाई भर्ना नगरिदिएको गुनासो गरे । बुधबार धेरै पटक फोन सम्पर्क गरी डाक्टरलाई बिरामी भर्ना गर्न अनरोध गरे चिकित्सले नमानेपछि विजयपुर हस्पिटलबाट अक्सिजन ल्याइ घरमै दिएपनि सुधरा नभएपछि बिहीबार बिहान जबरजस्ती बीपी लैँजादै गर्दा संक्रमितको प्रतिष्ठानको प्राङगणमा मृत्यु भएको वडाअध्यक्ष कट्वालले बताए । उनले बिरामी भर्ना नगर्ने चिकित्सक र अस्प्ताल व्यवस्थापन गर्न नसक्ने प्रतिष्ठानका पदाधिकारीलाई कडा कारवाही गर्न सरकारसँग माग गरेका छन् । सय बेडको कोभिड अस्पतलमा बिहीबारसम्म ५६ जना बिरामी भर्ना भएका छन् । ४४ बेड अझै खालि भएपनि संक्रमित बिरामीलाई भर्ना नगर्नु प्रतिष्ठान व्यवस्थापनको चरम लापरवाही भएको स्थानीयको आरोप छ । प्रतिष्ठानका सहायक प्रवक्ता डा आषिश श्रेष्ठले कोभिड अस्पतालमा अक्सिजन अभाव र भेण्टिलेटर अभावका कारण प्रतिष्ठानमा आउने सबै बिरामीलाई भर्ना गर्न नसकिएको बताए । उनले संक्रमित बिरामीको उपचार सेवा प्रभावकारी र सबै बिरामीलाई भर्ना गर्ने वातावरणका लागि आवश्यक व्यवस्थापन भइरहेको जानकारी दिए। सरकारले बीपी प्रतिष्ठानमा करोडौं रुपैयाँ रकम दिएर लेभल थ्री कोभिड अस्पताल स्थापना गरेको भएपनि प्रतिष्ठनको नेतृत्व सम्हालेका पदाधिकारीको चरम लापरवाहीका कारण अस्पताल अस्तव्यस्त बनेको छ । कोभिड अस्पतालमा भर्ना भएका बिरामीलाई अक्सिजन र भेण्टिलेटर अभावका कारण चिकित्सकले बिरामी भर्ना गर्न छाडेका छन् । सिमित बिरामीलाई मात्र भर्ना गरी उपचार गरिँदै आएको कोभिड अस्पतालमा गम्भीर प्रकृतिका संक्रमित बिरामी भर्ना हुन नपाएपछि घरमै मर्न बाध्य पारिएको धरानका मेयर तिलक राईले बताएका छन् । उनले प्रतिष्ठानको कोभिड अस्पतालले बिरामी भर्ना लिन अस्विकार गरेका कारण धरानवासीलाई घरमै मर्न वाध्य पारिएको भन्दै प्रतिष्ठानको कुलपति समेत रहेका प्रधानमन्त्री केपी ओलीसमक्ष प्रतिष्ठान सुधारको माग गरेका छन् । कोभिड अस्पताल संचालनका लागि प्रतिष्ठानले दश वटा भेण्टिलेटर खरिद गरेको भएपनि हाल ६ वटा काम नलाग्ने गरी बिग्रिएका छन् । भेण्टिलेटर खरिद गरिएको दुई महिना नपुग्दै बिग्रिएपछि संक्रमित बिरामी उपचार पाउनबाट बञ्चित भएका छन् । प्रतिष्ठानमा कमसल उपकरण खरिद गरि प्रतिष्ठानको नेतृत्व सम्हाल्न नसक्ने ग्रैह जिम्मेवार पदाधिकारीलाई कारवाहीको दायरमा ल्याउन समेत मेयर राईले प्रधानमन्त्री समक्ष माग गरेका छन् । यता उपचार नपाएर संक्रमित बिरामीको मृत्यु भएको खबर सार्वजनिक भएपछि प्रदेश १ का सामाजिक विकास मन्त्री जीवन घिमिरेले प्रतिष्ठानको अनुगमन गरेका छन् । बिहीबार प्रतिष्ठान आएका उनले प्रतिष्ठानको स्वास्थ्य सेवामा व्यवस्थापन पक्षले धेरै कमजोरी गरेको र सर्वसाधारणको समेत व्यापक गुनासो आएको भन्दै तत्काल स्वास्थ्य सेवा सुधार गर्न मन्त्री घिमिरेले प्रतिष्ठानका चारैजना पदाधिकारीलाई निर्देशन दिएका छन् । सुनसरीका प्रमुख जिल्ला अधिकारी फडिन्द्रमणि पोखरेलले पनि प्रतिष्ठानले बिरामीको उपचार सन्तोषजनक नरहेको र संक्रमितलाई भर्ना नगर्नू अत्यन्तै गलत काम भएको भन्दै स्वास्थ्य सेवा सुधार गर्नुपर्नेमा जोड दिए। स्वास्थ्यमन्त्री भानुभक्त ढकालले पनि प्रतिष्ठानको उपचार सेवा प्रभावकारी बनाउन प्रतिष्ठानका पदाधिकारीलाई निर्देशन दिएको बताए ।"
नोबेलमा थप एक कोरोना संक्रमितको मृत्यु,विराटनगर : विराटनगरको नोबेल शिक्षण अस्पतालमा बिहीबार दिउँसो कोरोना भाइरस संक्रमित थप एक पुरुषको मृत्यु भएको छ। सिरहाको लाहान६ का ५५ वर्षीय पुरुषको दिउँसो १ बजेतिर मृत्यु भएको अस्पताल प्रबन्धक नारायण दाहालले जानकारी दिए। उनका अुनसार ज्वरो आउने र श्वासप्रश्वासमा समस्या रहेका पुरुषलाई असोज २५ गते उपचारका लागि अस्पताल भर्ना गरिएको थियो। स्वाब संकलन गरेर पीसीआर परीक्षण गराउँदा भोलिपल्ट रिपोर्ट पोजिटिभ आएपछि थप उपचारका लागि नोबेलकै कोभिड अस्पतालमा भर्ना गरिएको र उनको उपचारकै क्रममा मृत्यु भएको दाहालले बताए। मृतकमा फोक्सो सम्बन्धी पुरानै समस्या रहेको जानकारी उनले दिए। योसँगै प्रदेश १ मा पछिल्लो २४ घण्टामा मृत्यु हुने कोरोना संक्रमितको संख्या ११ पुगेको छ।
२४ घण्टाभित्र प्रदेश १ मा कोरोनाबाट नौ जनाको मृत्यु,"विराटनगर : विभिन्न अस्पतालमा उपचाररत र होम आइसोलेसनमा गरी पछिल्लो २४ घण्टाभित्र प्रदेश १ मा कोरोना भाइरस संक्रमित नौ जनाको मृत्यु भएको छ । प्रदेशभित्र एकै दिनमा कोरोनाका कारण मृत्यु भएको यो संख्या अहिलेसम्मकै धेरै हो । धरानको बीपी कोइराला स्वास्थ्य विज्ञान प्रतिष्ठानमा उपचाररत पाँचजना, विराटनगरको कोशी अस्पताल कोभिड१९ उपचार केन्द्रमा दुईजना, विराट नर्सिङ होम एवं विराटनगर अस्पतालमा एक र धरानमा होम आइसोलेसनमा एकजनाको ज्यान गएको सामाजिक विकास मन्त्रालयले जनाएको छ । मन्त्रालयले प्रदेशभित्र दैनिक मृत्यु हुने र नयाँ थपिएका संक्रमितको संख्या प्रत्येक दिन चार बजे सार्वजनिक गर्ने गरेको छ । मृत्यु हुनेमा सुनसरीको धरानका चार, इटहरीका एक, मोरङको विराटनगरका एक, सुन्दरहरैँचाको एक र तेह्रथुमका दुई जना छन् । तेह्रथुमका ३१ वर्षीय पुरुषको बिहीबार बिहान ७:१५ बजेतिर उपचारका क्रममा बीपी प्रतिष्ठानमा मृत्यु भएको छ । प्रतिष्ठानका सहप्रवक्ता डा आशिष श्रेष्ठका अनुसार मृगौलामा समस्या, मधुमेह र उच्च रक्तचापका बिरामी रहेका पुरुषको रिपोर्ट विराटनगरस्थित कोशी अस्पतालको प्रयोगशालाबाट पोजेटिभ आएको हो । उनलाई थप उपचारका लागि कोशीबाट धरान पुर्याइएको थियो । कोरोना पुष्टिसँगै बिरामीलाई असोज ११ गते प्रतिष्ठानको कोभिड१९ अस्पतालमा भर्ना गरेर उपचार थालिएको उनको भनाइ छ । त्यसैगरी, इटहरी उपमहानगरपालिका२० की ७५ वर्षीया वृद्धा महिलाको बिहीबार बिहान १२:५ बजेतिर उपचारकै क्रममा मृत्यु भएको छ । श्रेष्ठका अनुसार उच्च रक्तचापको समस्या रहेकी वृद्धामा असोज २८ गते कोरोना संक्रमण पुष्टि भएपछि उपचारका लागि प्रतिष्ठानमा भर्ना गरिएको थियो । वृद्धाको उपचारकै क्रममा आकस्मिक कक्षमै मृत्यु भएको उनले बताए । त्यस्तै धरान उपमहानगरपालिका९ का दुई जना संक्रमितको प्रतिष्ठानमै मृत्यु भएको छ । प्रतिष्ठानकै प्रयोगशालामा असोज २५ गते कोरोना संक्रमण पुष्टि भएका ५८ वर्षीय पुरुषको कोभिड १९ अस्पतालमा बुधबारराति ११:५५ बजेतिर मृत्यु भएको हो । असोज २८ गते कोभिड अस्पतालमा भर्ना भएका बिरामीमा कुनै दीर्घ रोग भएनभएको जानकारी हुन नसकेको प्रतिष्ठानले जनाएको छ । धरान ९ कै कोरोना संक्रमित ४४ वर्षीया महिलाको बुधबार अपरान्ह ३:१५ बजेतिर उपचार गर्दागर्दै मृत्यु भएको सहप्रवक्ता डा श्रेष्ठले जानकारी दिए । महिलाको पनि दीर्घ रोगबाट जानकारी नभएको जनाएको प्रतिष्ठानले असोज २७ गते पीसीआर रिपोर्ट पोजिटिभ आएको बताएको छ । असोज २८ गते महिलालाई कोभिड अस्पतालमा भर्ना गरी उपचारमा राखिएको थियो । उता तेह्रथुम दाङ्पा१ का ४९ वर्षीय पुरुषकोसमेत प्रतिष्ठानको आकस्मिक कक्षमा बुधबार बेलुका उपचारका क्रममा मृत्यु भएको थियो । उनलाई जिल्ला अस्पताल धनकुटाबाट थप उपचारका लागि प्रतिष्ठान ल्याइएको थियो । सहप्रवक्ता डा श्रेष्ठका अनुसार मृतक सबैको शवको व्यवस्थापन नियमानुसार हुनेछ । प्रतिष्ठानमा उपचारका क्रममा मृत्यु हुनेको संक्रमितको संख्या ५८ पुगिसकेको उनको भनाइ छ । त्यस्तै धरान उपमहानगरपालिका१६ का करिब ६० वर्षीय संक्रमित पुरुषको आफ्नै घरमा मृत्यु भएको छ । कोरोना पुष्टि भए पनि होम आइसोलेसनमै रहेका पुरुषको बुधबार साँझतिर मृत्यु भएको जानकारी दिए पनि उपमहानगरपालिकाले थप कुरा खुलाएको छैन । विराटनगरमा उपचाररत कोरोना भाइरस संक्रमित एक महिला र दुई पुरुष गरेर तीन जनाको मृत्यु भएको छ । विराट नर्सिङ होम एवं विराटनगर अस्पतालमा उपचाररत मोरङको सुन्दरहरैँचा नगरपालिका५ की ४० वर्षीया एक महिलाको बुधबार साँझ ७ बजेतिर मृत्यु भएको छ । मुटु सम्बन्धी समस्या भएर उपचारका लागि गत मंगलबार ल्याइएकी महिलालाई श्वासप्रश्वासको पनि समस्या थपिएपछि स्वाब संकलन गरेर पीसीआर परीक्षण गराउँदा रिपोर्ट पोजेटिभ आएको हो । महिलामा मंगलबार साँझनै कोरोना देखिए पनि नर्सिङ होमले थप उपचारका लागि कोभिड अस्पतालमा लैजान नदिँदा भोलिपल्ट मृत्यु भएको आरोप आफन्तले लगाएका छन् । आफन्तका अनुसार महिलामा मुटुसम्बन्धी पुरानै समस्या थियो । तर नर्सिङ होमले भने आधिकारिक रुपमा मृत्युको जानकारी दिएको छैन । यसैबीच विराटनगरकै कोशी अस्पताल कोभिड१९ उपचार केन्द्रमा उपचाररत दुई जना संक्रमित पुरुषको मृत्यु भएको छ । मृत्यु हुनेमा विराटनगर महानगरपालिका४ का ५० वर्षीय र सुनसरीको धरान उपमहानगरपालिका१५ का ६६ वर्षीय पुरुष रहेका छन् । उपचार केन्द्रका व्यवस्थापक ज्ञानबहादुर बस्नेतका अनुसार विराटनगरका पुरुषलाई पीसीआर परीक्षण गराउँदा असोज २१ गते रिपोर्ट पोजिटिभ आएको थियो । त्यही दिन राति अस्पताल भर्ना गरिएका उनको बिहीबार बिहान ३:३० बजेतिर मृत्यु भएको जानकारी बस्नेतले दिए । स्वास्थ्य अवस्था गम्भीर बनेर गएपछि पुरुषलाई भेन्टिलेरमा राखिएको थियो । मृतकमा मधुमेहको पुरानै समस्या रहेको बस्नेतले बताए । त्यस्तै गत सोमबार कोरोना पुष्टि भए पनि होम आइसोलेसनमा रहेका धरानका वृद्ध पुरुषलाई श्वासप्रश्वासको समस्या बढेपछि उपचारका लागि बुधबार कोभिड अस्पताल भर्ना गरिएको उनले बताए । उनको उपचारकै क्रममा बुधबार राति ९ बजेतिर मृत्यु भएको जानकारी बस्नेतले दिए । मृतकमा मधुमेह, उच्च रक्तचाप लगायतका स्वास्थ्यसम्बन्धी पुरानै समस्या रहेको उनको भनाइ छ । प्रदेश १ मा मृत्यु हुने कोरोना संक्रमितको संख्या हालसम्म एक सय २२ पुगेको छ ।"
"स्याङ्जा प्रवेशमा कडाइ : पीसीआर रिपोर्ट अनिवार्य, नभए १४ दिन क्वारेन्टाइन बस्नुपर्ने","स्याङ्जा : स्याङ्जा जिल्ला प्रवेशका लागि ७२ घण्टाभित्रको पीसीआर रिपोर्ट देखाउनुपर्ने भएको छ। उच्च जोखिम भएका स्थानबाट जिल्ला आउँदा ७२ घण्टा अवधिको रिपोर्ट साथमा हुनुपर्ने अन्यथा अनिवार्य १४ दिन क्वारेन्टाइन बस्नुपर्ने नयाँ नियम बनाइएको हो। नजिकिँदै गरेको दसै लक्षित गर्दै प्रमुख जिल्ला अधिकारी उमेश बस्नेतद्वारा जारी आदेशसहितको सूचनामा जिल्लाभर लागू हुनेगरी कात्तिक १ गतेदेखि कार्यान्वयनमा ल्याइने जनाइएको छ। दसैं, तिहार, छठलगायतका चाडपर्व नजिकिँदै गर्दा आगमन बढ्दा कोरोना भाइरस संक्रमण पनि बढ्नसक्ने जोखिम देखिएकाले जिल्ला प्रवेशमै कडाइ गरेको हो। बुधबार बसेको सर्वपक्षीय बैठकले बुधबार राती १२ बजेबाट प्रशासनले जिल्लाभर लागू हुनेगरी स्थानीय प्रशासन ऐन, २०२८ को दफा ६(३) र संक्रामक रोग ऐन, २०२० को दफा ३ र ४ बमोजिम अधिकार प्रयोग गरी नयाँ आदेश जारीगरी सामूहिक गतिविधिका कार्यलाई निषेध गरेको छ। निषेध गरेका गतिविधि १सबै प्रकारका शैक्षिक संस्था, तालिम, गोष्ठी तथा सेमीनार, भेला तथा सम्मेलन, हाटबजार, लगायतका मनोरञ्जन स्थल र सामूहिक खेलकुदजन्य गतिविधि सञ्चालन गर्न। २ भीडभाड, सभाजुलुस, जात्रा महोत्सव, धर्म संस्कृति सम्वद्ध राजनीतिक, सामाजिक तथा सांस्कृतिक कार्यक्रम आयोजना तथा सञ्चालन गर्न। ३ मठ, मन्दिर, गुम्बा, मस्जिद, चर्चलगायतका धार्मिक र सांस्कृतिक महत्वका स्थलमा दैनिक नृत्य पूजा र आराधना बाहेकका अन्य गतिविधि सञ्चालन गर्न। ४ विद्यार्थी सिकाइ सहजीकरण निर्देशिका,२०७७ को व्यवस्था विपरित हुने गरी विद्यालयमा शिक्षण सिकाइ क्रियाकलाहरु सञ्चालन गर्न। ५ कोभिड १९ को प्रकोपको अवधीभर सार्वजनिक यातायात सञ्चालन निर्देशिका,२०७७ का प्रावधान विपरित गरिएका सार्वजनिक सवारी सञ्चालनका गतिविधि गर्न। ६ स्वास्थ्य र सुरक्षाका मापदण्ड विपरित व्यवसाय सञ्चालन र निर्माण जस्ता कार्य गर्नको लागि श्रमिक र कामदार ओसारपसार तथा प्रयोग गर्न । ७ आदेशको कार्यान्वयन प्रभावकारी रुपमा गर्न र कोभिड १९ को संक्रमणको जोखिमबाट बच्न पूर्वसावधानी अपनाउन अनिवार्य मास्कको प्रयोग गर्ने, न्यूनतम २ मिटरको भौतिक दूरी कायम गर्ने, पटक पटक साबुन पानीले हात धुने जस्ता स्वास्थ्य तथा सुरक्षासम्बन्धी मापदण्डको पूर्ण पालना गर्नुहुन।"
मानव अधिकार उल्लङ्घनकर्ताको सूची सार्वजनिक,"काठमाडौं : राष्ट्रिय मानव अधिकार आयोगले नेपाल सरकारका उच्चाधिकारीसहित दुई सय ६८ जना मानव अधिकार उल्लङ्घनकर्ताको नामावली बिहीबार सार्वजनिक गरेको छ। आयोगका अध्यक्ष अनुपराज शर्माले विगत बीस वर्षमा गरेका सिफारिसको कार्यान्वयन अवस्थाको प्रतिवेदनबाट उक्त सङ्ख्याका उलङ्घनर्ताको सूची सार्वजनिक गरेका हुन् । हालसम्मका एक हजार १९५ सिफारिस र कार्यान्वयनको अवस्थाको मूल्याङ्कनका आधारमा ती नाम तय गरिएको आयोगका प्रवक्ता वेद भट्टराईले जानकारी दिए । प्रतिवेदनले नेपाल सरकारका सचिवसहित निजामती सेवाका कर्मचारी १६, नेपाल प्रहरीका ९८, नेपाली सेनाका ८५, सशस्त्र प्रहरी बलका आठ, तत्कालीन नेकपा ९माओवादी० का ६५, शिक्षक चार, चिकित्सक दुईसहित सुराकी, प्रतिकार समूह, सेवागृह सञ्चालक एवम् कैदी समेत थप सात र एकजना मानवअधिकारकर्मीलालाई उलङ्कर्तामा समावेश गरेको छ । प्रवक्ता भट्टराईका अनुसार तीमध्ये हालसम्म ३० जनालाई मात्र कानुनी कारबाही भएको र बाँकी २५६ जनालाई कुनै कारबाही नभएको प्रतिवेदनले देखाएको छ ।सिफारिस गरिएका उजुरीमध्ये सबैभन्दा बढी हत्याका घटनासँग सम्बन्धित र सबैभन्दा कम शरणार्थीको अधिकारसँग सम्बन्धित छन् । प्रतिवेदमा आयोगबाट भएका ३४ प्रकृतिका विभिन्न सिफारिसमा ११ वटा निकायको नाम किटान गरी तिनलाई मानव अधिकार उल्लङ्घनकर्ताका रुपमा पहिचान गरिएको छ । आयोगका हालसम्मका सिफारिसमा १६३ वटा पूर्ण कार्यान्वयन भएका छन् भने ४४५ वटा सिफारिस आंशिक रुपमा कार्यान्वयन भएका छन् । यस्तै ५८७ सिफारिस अझै कार्यान्वयन हुन सकेका छैनन् । पीडितको जीवन, स्वतन्त्रता, समानता र मर्यादाको विषयलाई अधिकांशत : मौद्रिक क्षतिपूर्तिबाट मात्र टुङ्ग्याउने प्रवृत्तिले एकातिर पीडितको पूर्ण न्यायप्राप्तिको अधिकार संकुचन भएको र अर्कातर्फ दण्डहीनताको स्थितिले बढावा पाएको प्रतिवेदनमा उल्लेख छ । प्रतिवेदनले आयोगका वार्षिक प्रतिवेदनमाथि सङ्घीय संसद र प्रदेश सभामा छलफल हुन, राजनीतिक दलका घोषणापत्रमा उल्लेख भएका मानव अधिकारप्रतिको प्रतिबद्धता कार्यान्वयन हुन, दण्डहीनताको स्थिति अन्त्य गरी मानवअधिकारको सम्मान, संरक्षण तथा परिपूर्ति गराउन सरकारलाई आवश्यक निर्देशन दिन विषयगत संसदीय समितिलाई आग्रह गरेको छ । रासस"
उपत्यकामा एकैदिन थपिए १९ सय ३५ जना कोरोना संक्रमित,"काठमाडौं : पछिल्लो २४ घण्टामा काठमाडौं उपत्यकामा १९ सय ३४ जनामा कोरोना भाइरस (कोभिड१९) संक्रमण देखिएको छ। काठमाडौंमा १६ सय ९३ , ललितपुरमा १३४ र भक्तपुरमा १०८ जना गरी १९ सय ३५ जनामा संक्रमण देखिएको मन्त्रालयका प्रवक्ता डा जागेश्वर गौतमले जानकारी दिए। नेपालमा कोरोना भाइरस (कोभिड१९) संक्रमित संख्या १ लाख २१ हजार ७४५ पुगेको छ। पछिल्लो २४ घण्टामा उपत्यकाका १९ सय ३५ जनासहित ३७ सय ४९ जनामा संक्रमण देखिएसँगै संक्रमितको संख्या १ लाख २१ हजार ७४५ पुगेको स्वास्थ्य मन्त्रालयका प्रवक्ता डा जागेश्वर गौतमले जानकारी दिए। ३६ हजार ५३३ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा १२ हजार ३३९ जना रहेका छन् भने होम आइसोलेसनमा २४ हजार १९४ छन्। यस्तै क्वारेन्टाइनमा ४ हजार ८२५ जना रहेका छन्। मन्त्रालयका अनुसार पछिल्लो २४ घन्टामा १६ हजार ५९८ नमूनाको पीसीआर परीक्षण भएको छ। बिहीबार ३ हजार ५३४ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या ८४ हजार ५१८ पुगेको छ। काठमाडौंमा १६ सय ९२, भक्तपुरमा १३४ र ललितपुरकामा १०८ गरी उपत्यकामा १९ सय ३५ जनामा कोरोना संक्रमण देखिएको छ। नेपालमा कोरोनाबाट ६९४ जनाको मृत्यु भएको छ। बिहीबार मात्रै १९ जनाको मृत्यु भएको मन्त्रालयले पुष्टि गरेको छ।"
"२४ घन्टामा ३७ सय ४९ जनामा कोरोना संक्रमण, १९ को मृत्यु","काठमाडौं : नेपालमा कोरोना भाइरस (कोभिड१९) संक्रमित संख्या १ लाख २१ हजार ७४५ पुगेको छ। पछिल्लो २४ घण्टामा ३७ सय ४९ जनामा संक्रमण देखिएसँगै संक्रमितको संख्या १ लाख २१ हजार ७४५ पुगेको स्वास्थ्य मन्त्रालयका प्रवक्ता डा जागेश्वर गौतमले जानकारी दिए। ३६ हजार ५३३ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा १२ हजार ३३९ जना रहेका छन् भने होम आइसोलेसनमा २४ हजार १९४ छन्। यस्तै क्वारेन्टाइनमा ४ हजार ८२५ जना रहेका छन्। मन्त्रालयका अनुसार पछिल्लो २४ घन्टामा १६ हजार ५९८ नमूनाको पीसीआर परीक्षण भएको छ। बिहीबार ३ हजार ५३४ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या ८४ हजार ५१८ पुगेको छ। काठमाडौंमा १६ सय ९२, भक्तपुरमा १३४ र ललितपुरकामा १०८ गरी उपत्यकामा १९ सय ३४ जनामा कोरोना संक्रमण देखिएको छ। नेपालमा कोरोनाबाट ६९४ जनाको मृत्यु भएको छ। बिहीबार मात्रै १९ जनाको मृत्यु भएको मन्त्रालयले पुष्टि गरेको छ।"
कहिले खुल्ला कोरलानाका ?,"जोमसोम : प्रधानमन्त्री केपी शर्मा ओलीसहित वर्तमान संघीय संसदका सभामुख अग्निप्रसाद सापकोटा, राष्ट्रिय सभा सदस्य गणेश तिमिल्सिनासहित नेपाल सरकारका उच्चपदस्थ दर्जनौं व्यक्तिलगायतले २०७४ सालदेखि यता निरन्तर कोरलानाकाको सम्भाव्यता अध्ययन तथा अवलोकन भ्रमण पूरा गरिसकेका छन् । बुधबार मात्रै कोरोना भाइरस माहामारीको विषम परिस्थितमा पनि नेपाल सरकारका प्रवक्ता तथा परराष्ट्र मन्त्री प्रदीप ज्ञवाली ,उद्योगा बाणिज्य तथा आपूर्ति मन्त्री लेखराज भट्टसहित सम्वद्ध विभागीय सचिवलगायतको टोलीले उत्तरी कोरलानाकाको भ्रमण गर्यो। सन् २००१ देखि पूर्णरुपमा बन्द रहँदै आएको मुस्ताङको उत्तरी कोरलानाकाको चर्चा जति बेला उठ्न थाल्यो त्यतिबेला दक्षिणको छिमेकी देश भारतले नाकाबन्दी गरेको थियो । २०७२ सालको महाभूकम्पले थला परेका नेपालीलाई भारत पक्षले गरेको नाकाबन्दीले दैनिक अतिआवश्कीय वस्तु लगायतको कृतिम अभाव सृजना गरिदियो । पेट्रोलियम पदार्थदेखि खाद्य वस्तुको हाहाकार पर्यो । त्यसबेलासम्म उत्तरी चीनतर्फका कुनै पनि नाका सञ्चालनमा आएको थिएन । त्यसताकाका वर्तमान प्रधानमन्त्री केपी शर्मा ओलीले भारतीय नाकाबन्दीले नेपालमा पारेको प्रभाव मध्यनजर गर्दै उत्तरतर्फ ढोका खोल्न पहल सुरु गरे । त्यसैका खातिर प्रधानमन्त्री ओलीले उत्तरी कोरलानाकालाई व्यापारिक नाकाको रुपमा बिस्तार गर्ने उद्देश्यले झन्डै ६ अर्व बढीको बजेट बेनीजोमसोमकोरला सडकका लागि विनियोजन गरे । उत्तरदक्षिण जोड्ने नाकाको रुपमा अहिले राष्ट्रिय गौरवको आयोजना ,कालिगण्डकी करिडोर अन्र्तगत कोरलानाकासम्म सडक स्तरोन्नतिको काम भइरहेको छ ।कुल १३ प्याकेजमध्ये अहिले ४ वटा प्याकेजको काम सडकलाई हस्तान्तरण भइसकेको छ। बेनीजोमसोम ७६ किमी सडकमा ५० प्रतिशत र जोमसोमकोरला एक सय १० किमी ग्राभेल सडकमा काम ८० प्रतिशत सम्पन्न भइसकेको छ । उत्तरी कोरलानाका जोड्ने राष्ट्रिय गौरवको आयोजनाको काम धमाधम भइरहँदा नेपाल सरकारका बहालवाला मन्त्रीदेखि विभागीय सचिवदेखि विभागका महानिर्देशकसम्मका व्यक्तिले एकपछि अर्को गर्दै कोरलानाकाको भ्रमण पूरा गरिसकेका छन् ।अहिले उत्तरी कोरलानाका आन्तरिक पर्यटकीय हब समेत बन्न थालेको छ । बेनीहुँदै मोटरसाइकल चढेर नेपाली युवायुवती कोरलानाका हेर्न जाने गरेका छन् । भारतीय नाकाबन्दीपछि २०७४ सालदेखि बेनी जोमसोम कोरला सडक आयोजनाको काम सुरु भयो । सडक सहज भएपछि कोरलानाका सञ्चालनको सम्भाव्यता अध्ययन गर्ने नेपाल सरकार मन्त्रीदेखि विभागीय टोलीले कोरलानाका छिट्टै सञ्चालनमा ल्याउने बताउँदै आइरहेका छन् । बुधबार कोरलानाका पुगेका परराष्ट्रमन्त्री ज्ञवाली र उद्योग बाणिज्य तथा आपूर्ति मन्त्री भट्टले पनि त्यही कुरा कोरलानाका खुलाएर छाड्ने कुरा दोहोर्याए । पटकपटक कोरलानाका खोल्नुपर्छ भनेर सहजकर्ताको भुमिका निर्वाह गर्दै आइरहेका मुस्ताङका संघीय सांसद प्रेमप्रसाद तुलाचन पनि थाकिसकेको बताउँछन् ।उनले आफ्नो ५ वर्षीय संसदीय कार्यकालसम्म कोरलानाका खोल्ने वातावरण नबने आफू साधारण नागरिक भएर बस्ने विभागीय मन्त्रीलाई सन्देश छाडे । यस्तै ,कोरलानाका खुलेमा आफूहरुको जीवनस्तरमा पनि सकारात्मक परिवर्तन आउनसक्ने मुस्ताङीको ठम्याइ छ । कोरलानाका बन्द हुँदा ६ महिना गाउ र ६ महिना घुमन्ते व्यापार गर्नुपर्ने बाध्यता उपल्लो मुस्ताङीको हो । नाका खुल्ला र अवसरको सृजना होला भन्ने आशामा रहेका उपल्लो मुस्ताङीको धैर्यता बाध टुट्न थालेको छ । कोरलानाकामा पुग्ने जतिपनि सरकारी टोली तथा नेताहरु अहिले सम्म दिदै आएको गुलियो कोरला लालीपप पछिल्लो समय अमिलो बन्न थालेको स्थानीयको दुखेसो छ । बुधबार नेपाल सरकारका विभागीय मन्त्रीले उही पुरानै कुरा कोरलानाका खोल्ने कुरा दर्शाए । तैपनी अझै उनीहरुमा मन्त्रीले दिएको आश्वासमा ढुक्क छैनन् । बुधबार काठमाडौंबाट उत्तरी कोरलानाकाको निरीक्षण भ्रमणमा पुगेका परराष्ट्रमन्त्री ज्ञवालीसहितको टोली । मन्त्री ज्ञवाली सहितको टोलीलाई कोरलानाका खुल्ने पहल र पूर्वाधार निर्माण छिटो गर्नुपर्ने माग राख्दै लोघेकर दामोदरकुण्ड र लोमान्थाङ गापाले अलगअलग ज्ञापनपत्र समेत बुझाए । परराष्ट्र मन्त्री ज्ञवालीले सो अवसरमा कोरलानाकालाई अन्तराष्ट्रिय नाकाको रुपमा विकास गरी त्रिदेशीय व्यापार प्रर्वद्धन गर्ने प्रतिबद्धता जनाइ काठमाडौं फर्किए । यस्तै ,प्रदेशका मन्त्रीहरु पनि २०७४ साल यता निरन्तर कोरलानाकाको भ्रमण गर्दै कोरलानाका खोल्ने कुरा दर्शाउदै आइरहेका छन् । तर,कोरलानाका खुल्न चाहिने यसअघिका पूर्वाधार निर्माण गर्न सरकारले कुनै पहल गरेको छैन ,केवल अहिलेसम्म गरिएको प्रतिबद्धता भाषणमै सीमित हुँदै आइरहेको छ । गण्डकी प्रदेश सांसद ईन्द्रधारा बिष्टले यसपटक मन्त्री ज्ञवालीसहितको विभागीय टीमा कोरोना कहरका बेला आउदै पक्कै कोरलानाका खोल्ने उद्देश्यले पूर्वाधार निर्माण गर्न निरीक्षणमा आएकाले आशाको संकेत पलाएको बताउँछन् । उनले परराष्ट्रमन्त्रीले कोरलानाका खोल्न गत वर्ष चीनसँग सम्झौता भएको स्थानीयलाई बताएको जानकारी दिए ।उत्तरी सीमवर्तीक्षेत्र चीनको स्वशासित क्षेत्र तिब्बत र नेपालतर्फको उपल्लो मुस्ताङको कोरलानाका समथर सुख्खा पठारमा अवस्थित छ । चीनको स्वशासित क्षेत्र तिब्बतमा सन् १९५९ मा सास्कृतिक क्रान्ति हुँदा तिब्बती खम्पा विद्रोही यही कोरलानाका हुँदै मुस्ताङ प्रवेश गरेका थिए । मुस्ताङमा बसेर चीन विरोधी गतिविधि गर्दै आइरहेका उनीहरुलाई नेपाली सेनाले २०३१ सालको सेरोफेरोमा पराजित गराएपछि खम्पा विद्रोहको गतिविधि समाप्त भयो । त्यससमय सम्म उत्तरी कोरलानाकामा कुनै कुनै तारबार थिएन । तर, कोरलाक्षेत्रको मुस्ताङ खण्डमा २०१६ साल देखि २०१९ सालको बीचमा राजा वीरेन्द्रको पहलमा १८ देखि ३३ नं सम्म सीमा स्तम्भ राखियो । खम्पा बिद्रोहपछि स्वाशित क्षेत्र तिब्बत र उपल्लो मुस्ताङका स्थानीयमा राटीबेटी तथा व्यापारको संम्वन्ध बन्यो ।उपल्लो मुस्ताङका तिब्बत र तिब्बतका उपल्लो मुस्ताङका क्षेत्रमा आउजाउ गर्ने वातावरण भयो । उत्तरी कोरलानाका शिल्क रोड अर्थात रेशमी मार्गको रुपमा नुनदेखि सुनसम्मको कारोबार हुने गथ्र्यो । तिब्बती भिक्षु लुम्बिनी र पटना पुग्थे भने भारतीय तथा नेपालीहरु चिन जान्थे । तर ,यो खुल्ला सीमानाको रुपमा रहेको उत्तरी कोरलानाकामा जब तिब्बती भिक्षुहरु भागेर नपाली मार्गहुँदै भारत पस्न थाले । उपल्लो मुस्ताङका केही स्थानीय जानकारका अनुसार सन् २००१ म कर्मापा लामा लगायतका भिक्षुहरु कोरलानाकाहुदै भागेर भारत पसेपछि उत्तरी कोरलानाकाको ढोका सधैका लागि चीनले बन्द गरिदियो । सन् २००१ देखि उत्तरी कोरलानाकामा मान तस्करी बढेपछि कोरलानाकामा थप कडाई गरेको स्थानीयको भनाइ छ ।चिनले मानव तस्करी रोक्न कोरलानाकामा अत्याधुनिक सिसी क्यामेरा जडान गरेर निगरानी सुरु गर्यो । तिब्बततर्फको नाकामा दर्जन बढी चिनियाँ सुरक्षाकर्मी तैनाथ छन् । सन् २००१ अघि तत्कालिन राजा वीरेन्द्रले बर्सेनि २ पटक सीमा स्तम्भको अवलोकन गर्ने गरेको स्थानीय बताउँछन् । चिनले उत्तरी कोरलानाका कडाइ गरेको डेढ दशक पुगिसक्दा चीन पक्ष नेपालसँग केही लचिलो भएको अनुभूति गर्न सकिन्छ । चीनले नेपाले आवश्यक सुरक्षा तथा भौतिक पूर्वाधार निर्माण गरे व्यापारिकरुपमा नाका खोल्न सक्ने ग्रिन सिग्नल सरकारले दिएको छ । चिनले व्यापारिक नाका विस्तार गर्ने उद्देश्यले कोरलानाकामा आवश्यक भौतिक पूर्वाधार निर्माण गरिसकेको छ । चीनपक्षले नेपालतर्फ पनि छिटोभन्दा छिटो सडक र पूर्वाधार निर्माण होस् भन्ने चाहेको लोमान्था गापाका अध्यक्ष सुवर्णकुमार बिष्टले जानकारी दिए । उपल्लो मुस्ताङ र चीनको स्वशासितक्षेत्र तिब्बतको ढुङ्गा काउन्टीबीच बर्सेनि आपसी सहयोग आदानप्रदान हुने गरेको पाइएको छ । नेपाल पक्षले सुरक्षाको प्रत्याभूति गरी मानव तस्करीलगायतका विगत गतिविधि रोक्न सके नाका सञ्चालनमा आउन सक्ने स्थानीय कर्मा नाम्ग्याल गुरुङले बताए । उनले कोरलानाका सम्वेदनसिल नाका भएकाले सरकारले व्यवस्थित रुपमा कोरलानाका सञ्चालनमा ल्याउनुपर्ने उल्लेख गरे ।"
गाउँपालिकाका वडा अध्यक्षको मृत्यु,"बैतडी : बैतडीको सुर्नया गाउँपालिका ५ का वडाध्यक्ष केशव मडैको मृत्यु भएको छ । उनको बिहीबार ७० वर्षको उमेरमा मृत्यु भएको बैतडीका प्रहरी प्रमुख प्रहरी नायव उपरीक्षक नारायणप्रसाद अधिकारीले जानकारी दिए । बिहान घरमै रहेका बेला एक्कासी मुर्छा परेर ढलेपछि उनलाई उपचारको लागि जिल्ला अस्पताल बैतडीमा पुर्याएको हो। अस्पतालमा बिहीबार दिउँसो ३ बजेतिर निधन भएको हो । मृतक वडाध्यक्ष लामो समयदेखि सुगर,प्रेसर र जण्डिसको बिरामी रहेको सुर्नया गाउँपालिकाका उपाध्यक्ष लिला विष्टले जानकारी दिइन् । वडाध्यक्ष मडैको ३४ दिन देखि अस्वस्थ्य रहेको बुझिन आएको प्रहरी नायव उपरीक्षक अधिकारीले बताए । मृतकको शव परिवारको जिम्मा लगाइसकिएको छ । आफन्तले कालगति नै उनको मृत्यु भएको भनेपछि शब परीक्षण गर्न नदिएर लगेको प्रहरीले जनाएको छ । मडै तत्कालिन नेकपा एमालेबाट वडाध्यक्षमा निर्वाचित भएका थिए ।"
"नयाँ बजारमा ग्यास सिलिन्डर विस्फोट, ११ घाइते, २ को अवस्था गम्भीर","काठमाडौं : राजधानीको नयाँ बजारस्थित फलफूल चोक अगाडि एक घरमा खाना पकाउने ग्यास सिलिन्डर विस्फोट भएर आगलागी भएको छ । काठमाडौं महानगरपालिका वडा नम्बर १६ नयाँ बजारस्थित फलफूल चोकमा रहेको नीलकुमारी क्षत्रीको घरमा ग्यास सिलिण्डर विस्फोट भएको हो। महानगरीय प्रहरी परिसर काठमाडौंका प्रवक्त एसपी सोमेन्द्र सिंह राठौरका अनुसार नीलकुमारीका ससूराको केही दिनअघि मृत्यु भएको र सो घरमा हाल किरियाकर्म भइरहेको थियो । बिहीबार बिहान ग्यास खोल्दा एक्कासी लिक भएर आगो बल्न थालेपछि केही बेरमै सिलिण्डर बिष्फोट भएको थियो। प्रहरीका अनुसार घटनामा ११ जना घाइते भएका छन् । घाइतेमध्ये दुईजनाको अवस्था गम्भीर रहेको प्रहरीले जनाएको छ। घाइतेहरुको मनमोहन अस्पतालमा उपचार भइरहेको जानकारी राठौरले दिए । राठौरका अनुसार घरमा रहेको चारवटै ग्यास सिलिण्डर विस्फोट हुँदा निलकुमारीको पुरै घरमा क्षति भएको छ। वरपरका केही घरका सीसा फुटेर सामान्य क्षति भएको प्रहरीले जनाएको छ। घाइतेमा नीलकुमारी, चनमती केसी, विशाल कणेल, रमेश क्षेत्री, अमर बस्नेत, सरला बस्नेत, शान्त अधिकारी, अर्जुन चोहार, नर्सिङ केसी, रेसिना खत्री, किशोरी खत्री र विजया श्रेष्ठ छन्। प्रहरीले दमकल र ट्याङकरको सहयोगमा आगो निभाएको थियो।"
बहराइनका राजकुमारले गरे मनास्लु हिमालको सफल आरोहण,"गोरखा : बहराइनका राजकुमार सेख मोहम्मद हमाद मोहम्मद अल खलिफाले मनास्लु हिमालको सफल आरोहण गरेका छन्। ८,१६३ मिटर अग्लो मनासलु हिमाल बिहीबार बिहान ६:१० बजे सफल आरोहण गरेका सेभेन सम्मिट ट्रेक्स प्रालिका कार्यकारी निर्देशक पासाङ फुर्बा शेर्पाले जानकारी दिए। उनीसँगै बहराइनका शाही परिवार, सुरक्षा टोली र गाइड, शेर्पागरी ५० जनाभन्दा धेरैले सो हिमाल आरोहण गरेका शेर्पाले जानकारी दिए। टिमको नेतृत्व विश्वका आठ हजार मिटरभन्दा अग्ला १४ वटा हिमाल आरोहण गरेका दक्षिण एशियाका पहिलो आरोही मिङ्मा शेर्पा र १४ वटै हिमाल आरोहण गरेका छाङ दावा शेर्पा र अक्सिजनबिना सगरमाथा चढ्ने सबैभन्दा कान्छा आरोही टासी लाक्पा शेर्पाले गरिरहेका थिए। सो टिममा २४ पटक सगरमाथा आरोहण गरेर विश्व रेकर्ड कायम गरेका कामी रिता शेर्पा गाइडको भूमिकामा थिए। राजकुमारको टोली गत असोज २० गते मनास्लु आरोहणका लागि गोरखाको सामागाउँ पुगेका थिए। राजकुमारको आरोहणको बन्दोबस्त सेभेनसम्मीट ट्रेक्स प्रालिले मिलाएको थियो। सामागाउँ पुगेका राजकुमार सेख मोहम्मदसहितको टोलीलाई वडाका जनप्रतिनिधि, स्थानीय आमा समूह, सांस्कृतिक समूह, गौरीशंकर आधारभूत विद्यालय लगायतका टोलीले बाजाजागासहित स्वागत गरेका थिए। साथै स्थानीय भेषभुषा(छुवा) लगाएर सजाएका थिए। साथै बहराइनका शाही परिवारको पहिलो भ्रमणको अवसरमा सामागाउँका बासिन्दाले पाँच हजार मिटरभन्दा अग्लो हुसुरडाँडालाई रोयल बहराइन पिक भनेर नामाकरण गरेका थिए। पहिलो पल्ट नेपाल आएको र अब नेपालको र बहराइनको सम्बन्ध भविष्यमा धेरै राम्रो हुने विश्वास पनि राजकुमारले व्यक्त गरेको वडाअध्यक्ष वीरबहादुर लामाले बताए। साथै सामागाउँलाई सँधै दुख, सुखमा साथ र सहयोग गर्ने प्रतिबद्धता पनि राजकुमारले व्यक्त गरेका लामाले बताए। ट्रेकिङ कम्पनीका अध्यक्ष मिङ्मा शेर्पाले सामागाउँ र ल्होका बासिन्दामा कोभिड १९ बाट कुनै समस्या भएमा निशुल्क रुपमा अस्पताल पुर्याउन हेलिकोप्टर सेवा दिने प्रतिबद्धता व्यक्त गरेका थिए। त्यसअघि राजकुमारको टोलीले असोज १७ गते सोलुखुम्बु जिल्लाको ६,११९ मिटर अग्लो लुबुचे हिमालको आरोहण गरेका थिए।"
मन्थलीमा बैंकका कर्मचारीसहित थप चार जनामा कोरोना संक्रमण,"काठमाडौं : रामेछापमा थप चार जनामा कोरोना भाइरस संक्रमण पुष्टि भएको छ। स्वास्थ्य कार्यालय रामेछापका जनस्वास्थ्य अधिकृत भुवन थापाले थप दुई महिला र दुई पुरुष गरी चार जनामा कोरोना संक्रमण पुष्टि भएको जानकारी दिए। २३ गते मन्थली नगरपालिकाबाट ४३ जनाको स्वाब संकलन गरेर पीसिआर विधिबाट परीक्षण गर्न प्रादेशिक जनस्वास्थ्य प्रयोगशाला धुलिखेल पठाइएको थियो। जसमा गएराति ४ जनाको रिपोर्ट पोजिटिभ आएको हो। थापाका अनुसार राष्ट्रिय वाणिज्य बैंकमा कार्यरत एक महिला र दुई पुरुष कर्मचारीमा कोरोना पुष्टि भएको छ। उनीहरु होम आइसोलेसनमा बसेका छन् । यसैगरी मन्थली बचत तथा ऋण सहकारी संस्थामा कार्यरत एक महिला कर्मचारीमा पनि संक्रमण देखिएको छ। यस अगाडि बुधबार दिउँसो जिल्ला अस्पतालबाट २६ गते पठाएका ९९ जनामध्ये तीन जनाको पीसिआर रिपोर्ट पोजिटिभ आएको थियो। थापाका अनुसार जिल्ला अस्पतालमा कार्यरत कर्मचारीसहित मन्थली नगरपालिका६ को एक जना पुरुष, वडा नं११ को एक पुरुषलाई संक्रमण देखिएको हो। पछिल्लो समय रामेछापमा दैनिक रुपमा कर्मचारी र सर्वसाधारणमा संक्रमण देखिन थालेको छ। मंगलबार एकैदिन २३ जनामा कोरोना पुष्टि भएको थियो। कर्मचारीमा कोरोना देखिएपछि मन्थली नगरपालिका र प्राथमिक स्वास्थ्य केन्द्रबाट प्रदान गरिने अत्यावश्यक बाहेकका सेवा अहिले बन्द गरिएको छ।"
"केन्द्रबारे विवादमा झडप, गाउँपालिका अध्यक्षसहित १४ घाइते",बैतडी : बैतडीको सुर्नया गाउँपालिकाको केन्द्रको विषयलाई लिएर गाउँपालिका अध्यक्ष बीरबहादुर बिष्ट माथि कुटपिट भएको छ। सङ्घर्षरत पक्षले लगाएको ताला खोल्न जाँदा गाउँपालिका अध्यक्ष बिष्टमाथि ढुङ्गा प्रहार भएको र टाउकोमा चोट रहेको प्रहरीले जनाएको छ। सुर्नया गाउँपालिकाको केन्द्र पबितामा सार्न खोजेको भन्दै स्थानीयले केही दिन अघि तालाबन्दी गरेका थिए। केन्द्रका विषयमा बुधबार दिनभरि छलफल हुँदा समेत निष्कर्षमा नपुगेपछि बेलुका ताला खोल्न खोज्दा झडप भएको प्रहरीले जनाएको छ। यस्तै झडपमा परेर ५ जना प्रहरी पनि घाइते भएका छन् भने सङ्घर्षरत पक्षका ६ जना घाइते भएका छन्। अध्यक्ष बिष्टसँग रहेका अन्य तीनजना घाइते भएका सुर्नया पुगेका इलाका प्रहरी कार्यालय पाटनका प्रमुख प्रहरी निरीक्षक धनदेव साउदले जानकारी दिए। घाइते सबैको अवस्था समान्य रहेको प्रहरीले जनाएको छ। सुर्नया गाउँपालिकाको केन्द्र पबिता राख्ने गाउँकार्यपालिकाले गत वर्ष नै निर्णय गरेको तर स्थानीयले भने सर्वोच्चमा विचाराधिन मुद्दा भएकाले केन्द्रका विषयमा कुनै काम गर्न नपाइने भन्दै गाउँपालिकामा तालाबन्दी गरेका थिए। गाउँपालिका अध्यक्षमाथि नै कुटपिट भएपछि प्रहरी निरीक्षक धनदेव साउदको नेतृत्वमा घटनास्थलमा प्रहरी पुगेको छ भने सशस्त्र प्रहरीको टोली समेत सुर्नयाका लागि खटाइएको छ। सम्भावित थप जोखिम कम गर्नका लागि सुरक्षा सतर्कता अपनाइएको जिल्ला प्रहरी कार्यालयका प्रमुख प्रहरी नायव उपरीक्षक नारायणप्रसाद अधिकारीले जानकारी दिए। गाउँपालिकामा तालाबन्दीकै कारण बुधबार हुने भनिएको गाउँसभा समेत हुन सकेन।
उच्चका ८४ न्यायाधीश सरुवा,"काठमाडौं : न्यायपरिषद्ले उच्च अदालतमा कार्यरत ८० न्यायाधीशलाई सरुवा गरेको छ। प्रधानन्यायाधीश चोलेन्द्रशमशेर राणासहित बुधबार बसेको परिषद् बैठकले विशेष अदालतका अध्यक्षमा न्यायाधीश प्रेमराज कार्कीलाई सिफारिस गरेको छ। कार्की उच्च अदालत दिपायलमा कार्यरत छन्। उच्च अदालत जुम्लाका न्यायाधीश अब्दुल अजिज मुसलमान र उच्च अदालत सुर्खेतका न्यायाधीश नित्यानन्द पाण्डेलाई विशेषका सदस्यमा सिफारिस गरिएको छ। विशेषको अध्यक्ष र सदस्य तोक्न सरकारलाई परामर्श प्रदान गरिएको परिषद्ले जनाएको छ। कार्कीले सूर्यनाय उपाध्याय अख्तियार प्रमुख हुँदा अनुसन्धान अधिकृत भएर भ्रष्टाचारका उजुरीमा अनुसन्धान गरेका थिए। कार्की नायब महान्यायाधिवक्ताबाट तत्कालीन पुनरावेदन अदालतको न्यायाधीश बनेका थिए। विशेषका अध्यक्ष शिवराज अधिकारीलाई उच्च अदालत बुटवलको तुलसीपुर इजलासमा सरुवा गरिएको छ। विशेषमा सदस्य रहेका कृष्ण गिरीलाई उच्च अदालत जनकपुरको राजविराज इजलास र अर्का सदस्य चन्द्रबहादुर सारूलाई पनि सोही इजलासमा सरुवा गरिएको छ। यस्तै परिषद् निर्णयअनुरूप उच्च अदालत पाटनमा सरुवा हुनेमा उच्च अदालत सुर्खेतका विनोद शर्मा, जनकपुर उच्च अदालतको वीरगन्ज इजलासका भीमकुमार ओझा, उच्च अदालत विराटनगरका महेश शर्मा पौड्याल, उच्च अदालत विराटनगरको इलाम इजलासका अच्युत विष्ट, राजविराज इजलासका शेखरचन्द्र अर्याल, राजविराज इजलासकै विपुल न्यौपाने, उच्च अदालत पोखराका सुभाष पौडेल, उच्च अदालत बुटवलका दुर्गाबहादुर विश्वकर्मा र उच्च अदालत विराटनगरको धनकुटा इजलासकी बबिता उप्रेती छन्। उच्च अदालत बुटवलका दीपेन्द्रबहादुर बम, उच्च अदालत पाटनको हेटौंडा इजलासका महेन्द्रनाथ उपाध्याय, उच्च अदालत विराटनगरका मोहम्मद जुनैद आजाद, उच्च अदालत तुलसीपुरको नेपालगन्ज इजलासका विमल सुवेदी, उच्च अदालत विराटनगरको ओखलढुंगा इजलासका किरणकुमार पोखरेल र उच्च अदालत विराटनगरका नरिश्वर भण्डारी पनि उच्च अदालत पाटनमा सरुवा भएका छन्। प्रत्येक दुई वर्षमा न्यायाधीश सरुवा हुने परिषद् ऐनमा व्यवस्था छ। तर, कोभिड महामारीका कारण परिषद् बैठक अवरुद्ध भएकाले दुई महिना ढिला गरी सरुवा निर्णय गरिएको थियो। यसअघि गत असोज २१ गतेको न्यायपरिषद् बैठकले १ सय १४ जना जिल्ला न्यायाधीश सरुवाको निर्णय गरेको थियो।"
हत्या भएको भन्दै बेपत्ता मुखियाको खोजी,"राजविराज : मलेशियाबाट आएको चार दिनमै सप्तरीको बिष्णुपुर गाउँपालिका१ जमुनीका २५ वर्षीय एक युवक बेपत्ता भए। गएको शनिबार गाउँकै २८ वर्षीय सुरेन भनिने सुरेन्द्र यादवसँग मोटरसाइकलमा निक्लिएका मुखिया घर फर्केर आएनन्। यादव मोटरसाइकल चढी गाउँ फर्केर आएपनि मुखिया नआएपछि मुखियाका परिवार र गाउँलेहरूले सोधीखोजी गर्न थाले। मुखियाबारे चार दिनसम्म केही पत्तो नलागेपछि गाउँलेहरूले यादवसँग बसेर सोमबार र मंगलबार घण्टौ सोधखोज गरे। गाउँलेहरूले मङ्गलबार राति २ बसेसम्म बसेर सोधपुछ गर्दा हत्या स्विकारेपछि प्रहरीको जिम्मा लगाएको हरेराम मण्डलले बताए। कोभिड१९ को महामारीमा नेपालभारतको सीमाक्षेत्र सिल गरिएपनि लागुपदार्थ सेवन गर्ने अम्मलीहरू विभिन्न चोर बाटो हुँदै भारत पुग्ने गरेका छन्। तीन साल पछि मलेशियाबाट घर फर्किएका मुखियालाई यादवले मोटरसाइकलमा चढाएर भारततर्फ हिंडे। सप्तरीकै नर्घो पुगेर गाजा ताने, अनरी भन्ने स्थानमा कपडा बिक्री गर्दै हिंडेको साइकल व्यापारीको साइकलबाट २ वटा तन्ना खोसेर भागे। लुटेको तन्ना एउटा पसलमा राखेर भारततर्फ गए। भारत पुगेर लागु पदार्थ सेवन गरेर मातिएको अवस्थामा साँझ सात बजे फर्किए। तन्ना राख्न दिएको पसलमा आएका उनीहरू बीच तुरुन्तै घर जाने वा केही क्षणमा घर जाने भन्ने विषयमा सामान्य विवाद भयो। मुखियाले घरबाट फोन आइरहेकोले घर जान जिद्दी गर्न थाले। अब एकपटक गाँजा तानेर घर जाने भन्दै यादवले मुखियालाई खैनी र चुरोट लिन पठाए। चुरोट लिन पसल गएका बेला कपडा पसलमै छाडेर गएको मुखियाको मोबाइल यादवले हेल्मेटमा टोपीले छोपेर लगाए। चुरोट र खैनी किनेर आएका मुखियाले यादवसँग ४० हजारको मोबाइल फिर्ता मागे। यादवले मुखियालाई आफैले मोबाइल बोकेर गएको बताए भने मुखियाले यहीं छाडेर गएको भन्दै मोबाइल चोरेको आरोप लगाए। विवाद बढेपछि कपडा पसले र स्थानीयले उनीहरूलाई भोलि उज्यालोमा छलफल गर्नु भन्दै घर पठाए। कजरास्थित झुटकी टोलमा रहेको दिदीको घरमा यादवले आफ्नो मोबाइल चार्जमा लगाएर मुखियालाई मोटरसाइकलमा चढाएर पाँची नदीतर्फ लगे। त्यसपछि यादव घर फर्किए, मुखिया बेपत्ता छन्। मुखियासँग नगद ६० हजारसमेत रहेको परिवारका सदस्य बताउँछन्। मलेशियाबाट आएका युवकको हत्या गरी डाक्नेश्वरी नगरपालिका६ स्थित पाँची नदीमा फालेको स्विकारेपछि प्रहरी टोली बेपत्ता मुखिया खोज्न बुधबारदेखि घटनास्थल केन्द्रित भएको छ। बेपत्ता मुखियाको खोजीमा नेपाल प्रहरी र सशस्त्र प्रहरीका २२ जना इन्स्पेक्टरसहितको टोली खटिएका छन्। नदीको छेउमा रगतको सुकेका दागको टाटा र मुखियाको चप्पलसमेत फेला परेकोले प्रहरी टोली नदीमा खटिएको सप्तरीका एसपी राजेन्द्रप्रसाद धमलाले बताए। पाँची नदीको नहरको खोंचमा दर्जनौ मृत चौपाया र फोहोर थुप्रिएको छ। प्रहरीले जेसीभी लगाएर प्लाष्टिकका बोतलसहित फोहोरको थुप्रो हटाउने काम गरिरहेको डाक्नेश्वरी नगरपालिकाका वडा सदस्य मानविर रजकले जानकारी दिए। नदीमा पानीको मात्रा समेत बढी भएकोले खोज्न कठिनाई भएको भन्दै एसपी धमलाले नहरको पानी सुकाउने काम भइरहेको बताएका छन्। भारतलाई भनेर कोशीबाट पानी बन्द गर्न लगाइएको र ८० प्रतिशत पानी घटेकाले अब खोज्न केही सहज हुने इन्स्पेक्टर धर्मराज मुडभरीले बताए। लाइफ ज्याकेट लगाएका सशस्त्र प्रहरीको टोली रबर बोटमा चढेर बेपत्ता मुखिया खोज्ने प्रयास गरिरहेका छन्।"
तातोपानीमा सशस्त्रको बिओपी स्थापना,"सिन्धुपाल्चोक : चीन जोड्ने उत्तरी सिन्धुपाल्चोकको नाका तातोपानीमा बुधबारदेखि सशस्त्र प्रहरी बलको बिओपी स्थापना गरिएको छ। गत असार २९ को मन्त्रीपरिषद्को निर्णयअनुसार बाहिनीपति सशस्त्र प्रहरी नायब महानिरीक्षक मन्दीप श्रेष्ठको उपस्थितीमा भोटेकोसी गाउँपालिका२ तातोपानीमा बोर्डर आउट पोष्ट स्थापना गरिएको हो। बिओपीको लागि तत्कालिन सीमास्थित सशस्त्र प्रहरी बल २२ नं गुल्म हेडक्वाटर (राजश्वभन्सार गस्ती सुरक्षा) को एक ब्यारेक, शौचालय, भवन प्रयोगमा ल्याइएको छ। तातोपानी सुक्खा बन्दरगाह तथा भन्सार कार्यालय छेउमा राखिएको बिओपीले सीमा सुरक्षामा गस्ती गर्नेछ। बुधबार नायब महानिरीक्षक श्रेष्ठसँगै सशस्त्र प्रहरी उपरीक्षक अर्जुन खत्री, नेपाली सेना झिर्पू सुरक्षा गुल्मपति सेनानी ईश्वर गिरी, सीमा प्रहरी चौकी कोदारी प्रहरी निरीक्षक नवराज सापकोटासहित उच्च सुरक्षा अधिकारीको उपस्थिती थियो। सशस्त्र प्रहरी तातोपानी बिओपी सशस्त्र प्रहरी निरीक्षक केशवकुमार श्रेष्ठकाअनुसार सीमासुरक्षासम्बन्धी महत्वपूर्ण जिम्मेवारी पाएको बिओपीले दैवी प्रकोप उद्धारकार्यमा खट्नेछ। रासस"
विराटनगरमा तीन कोरोना संक्रमितको मृत्यु,"विराटनगर : विराटनगरमा उपचाररत कोरोना भाइरस संक्रमित तीन जनाको मृत्यु भएको छ। मृत्यु हुनेमा एक महिला र दुई पुरुष रहेका छन्। विराट नर्सिङ होम एवं विराटनगर अस्पतालमा उपचाररत मोरङको सुन्दरहरैँचा नगरपालिका५ की ४० वर्षीया एक महिलाको बुधबार साँझ ७ बजेतिर मृत्यु भएको छ। मुटु सम्बन्धी समस्या भएर उपचारका लागि गत मंगलबार ल्याइएकी महिलालाई श्वासप्रश्वासको पनि समस्या थपिएपछि स्वाब संकलन गरेर पीसीआर परीक्षण गराउँदा रिपोर्ट पोजिटिभ आएको हो। महिलामा मंगलबार साँझ नै कोरोना देखिएपनि नर्सिङ होमले थप उपचारका लागि कोभिड अस्पतालमा लैजान नदिँदा भोलिपल्ट मृत्यु भएको आरोप आफन्तले लगाएका छन्। आफन्तका अनुसार महिलामा मुटु सम्बन्धी पुरानै समस्या थियो। तर नर्सिङ होमले भने आधिकारिक रुपमा मृत्युको जानकारी दिएको छैन। यसैबीच विराटनगरकै कोशी अस्पताल कोभिड१९ उपचार केन्द्रमा उपचाररत दुई जना संक्रमित पुरुषको मृत्यु भएको छ। मृत्यु हुनेमा विराटनगर महानगरपालिका४ का ५० वर्षीय र सुनसरीको धरान उपमहानगरपालिका१५ का ६६ वर्षीय पुरुष रहेका छन्। उपचार केन्द्रका व्यवस्थापक ज्ञानबहादुर बस्नेतका अनुसार विराटनगरका पुरुषलाई पीसीआर परीक्षण गराउँदा असोज २१ गते रिपोर्ट पोजिटिभ आएको थियो। त्यही दिन राति अस्पताल भर्ना गरिएका उनको बिहीबार बिहान ३:३० बजेतिर मृत्यु भएको जानकारी बस्नेतले दिए। स्वास्थ्य अवस्था गम्भीर बनेर गएपछि पुरुषलाई भेन्टिलेरमा राखिएको थियो। मृतकमा मधुमेहको पुरानै समस्या रहेको बस्नेतले बताए। त्यस्तै गत सोमबार कोरोना पुष्टि भएपनि होम आइसोलेसनमा रहेका धरानका वृद्ध पुरुषलाई श्वासप्रश्वासको समस्या बढेपछि उपचारका लागि बुधबार कोभिड अस्पताल भर्ना गरिएको उनले बताए। उनको उपचारकै क्रममा बुधबार राति ९ बजेतिर मृत्यु भएको जानकारी बस्नेतले दिए। मृतकमा मधुमेह, उच्च रक्तचाप लगायतका स्वास्थ्य सम्बन्धी पुरानै समस्या रहेको उनको भनाइ छ।"
यस्तो छ तीन दिनको मौसम,"काठमाडौं : हाल प्रदेश १, प्रदेश २, बागमती प्रदेश र गण्डकी प्रदेशमा आंशिक बदली रही बाँकी भूभागहरूमा मौसम सामान्यतया सफा रहेको जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाका अनुसार बंगालको खाडीमा बनेर तेलांगना माथी रहेको शक्तिशाली निम्न चापीय क्षेत्र कमजोर भई पश्चिमउत्तरपश्चिम दिशामा अरब सागरतिर सर्ने क्रममा रहेको छ। बिहीबार दिउँसो प्रदेश १, बागमती प्रदेश र गण्डकी प्रदेशका पहाडी भूभागमा आंशिकदेखि सामान्य बदली तथा देशका अन्य भूभागमा मौसम सामान्यतया सफा रहनेछ। प्रदेश १ , बागमती प्रदेश र गण्डकी प्रदेशका एकदुई स्थानमा हल्का वर्षाको सम्भावना रहेको छ। राती प्रदेश १, बागमती, गण्डकी र लुम्बिनी प्रदेशका केहि भूभागमा आंशिक बदली तथा देशका अन्य भूभागमा मौसम सामान्यतया सफा रहनेछ। प्रदेश १ का एकदुई स्थानमा हल्का वर्षाको सम्भावना रहेको महाशाखाको बुलेटिनमा उल्लेख छ। शुक्रबार प्रदेश १, बागमती प्रदेश र गण्डकी प्रदेशका पहाडी भूभागमा आंशिकदेखि सामान्य बदली रहनेछ। देशका अन्य भूभागमा मौसम सामान्यतया सफा रहनेछ। प्रदेश १ , बागमती प्रदेश र गण्डकी प्रदेशका थोरै स्थानहरुमा हल्का वर्षाको सम्भावना रहेको छ। शनिबार प्रदेश १, बागमती, गण्डकी र लुम्बिनी प्रदेशमा आंशिक देखि सामान्य बदली रहनेछ। देशका अन्य भूभागमा आंशिक बदली रहनेछ। बागमती प्रदेश, गण्डकी प्रदेश र लुम्बिनी प्रदेशका पहाडी भूभागका थोरै स्थानहरुमा हल्का वर्षाको सम्भावना रहेको छ। राति गण्डकी प्रदेश र लुम्बिनी प्रदेशका पहाडी भूभागका एकदुई स्थानहरुमा मेघगर्जनसहित हल्का वर्षाको सम्भावना रहेको महाशाखाले जनाएको छ।"

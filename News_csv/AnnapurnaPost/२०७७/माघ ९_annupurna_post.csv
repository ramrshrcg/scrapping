शीर्षक,विवरण
इजरायलमा खुल्यो रोजगारी,"काठमाडौं : करिब पाँच वर्षदेखि रोकिएको इजरायल रोजगारी फेरि खुलेको छ। रोजगारी खुलाउन नेपाल र इजरायलबीच बिहीबार सम्झौता भएको छ। वैदेशिक रोजगार विभागका महानिर्देशक कुमारप्रसाद दाहालका अनुसार पहिलो चरणमा पाँच सय जना नेपाली इजरायल जान पाउनेछन्। इजरायल पठाउन कार्यविधि बनाउँदै छौं, उनले भने,छनोट विधि बनाएर छिट्टै कामदार पठाउनेछौं। विभागले यही जनवरीदेखि प्रक्रिया सुरु गर्नेछ। कामदार प्रतिस्पर्धाका आधारमा छनोट हुनेछन्। तीन महिनाभित्रै कामदार इजरायल पठाउनेगरी विभागले गृहकार्य सुरु गरेको महानिर्देशक दाहालले बताए। सरकार टु सरकार (जीटुजी) मार्फत कामदार इजरायल जान पाउनेछन्। इजरायलमा जाने नेपाली २५ देखि ४५ वर्ष उमेर समूहको हुनुपर्छ। दसजोड दुई पास गरेर तीन महिनाको केयर गिभर तालिम लिएकाले अवसर पाउनेछन्। दसजोड दुई पास गरी १५ महिने अनमी पढेकाले पनि इजरायल जान पाउनेछन्। इजरायल जान हिब्रु र अंग्रेजी भाषा जान्ने हुनुपर्छ। इजरायलमा मासिक एक हजार पाँच सय डलर (डेढ लाख नेपाली) पारिश्रमिक पाइन्छ। ३ सय २० डलर फन्डमा जम्मा हुन्छ। कामदार फर्किंदा पाउने प्रावधान छ। सुरुमा १ हजार २ सय ८० डलर पाउँछन्। इजरायल वैदेशिक रोजगारीका गन्तव्य मुलुकमध्ये आकर्षक मानिन्छ। पुनः सम्झौता भएसँगै इजरायल खुलेको हो। सन् २०१५ सम्झौता भएपनि कामदार इजरायल जान पाएका थिएनन्। त्यतिबेला बिजनेज टु बिजनेस(बीटुबी) मोडेलबाट कामदार पठाइने भनिए पनि मुस्किलले एक सय जना पनि जान पाएका थिएनन्। इजरायलले केयर गिभर, नर्सिङ क्षेत्र, अस्पताल, नर्सिङ होम, दिवा सेवा केन्द्रलगायत नेपाली श्रमिक लैजानेछ। बिहीबार वैदेशिक रोजगार विभागका महानिर्देशक दाहाल र नेपालका लागि इजरायली राजदूत हनान गोडरले इजरायलमा नेपाली कामदार आपूर्ति गर्नेसम्बन्धी सम्झौतामा हस्ताक्षर गरे। इजरायलका लागि नेपालकी राजदूत अञ्जान शाक्यले राजदूतको जिम्मेवारी पाएर इजरायलमा गएदेखि नै रोजगारी खुलाउन पहल गर्दै आएकी थिइन्। उनले गत असोजमा इजरायली परराष्ट्रमन्त्री गावी अस्केनाजीसँग सरकारीस्तरमा नेपाली श्रमिक ल्याउनेगरी सहमति गरेकी थिइन्। त्यतिबेला पाइलट प्रोजेक्टका रूपमा इजरायल रोजगार सुरु भए पनि चुस्तदुरुस्त व्यवस्थापन हुन नसक्दा असफल भएको थियो। इजरायलबाट एकाएक माग आउन छाडेपछि छानिएका कामदारसमेत जान पाएका थिएनन्। अब पूर्णरूपमा सफल हुने गरी प्रक्रिया अघि बढाउन लागिएको जनाइएको छ। सरकारले सन् २०१५ मा इजरायलमा केयर गिभरका लागि एक सय १९ जना छानेको थियो। इजरायलले माग नपठाएपछि छानिएका ४१ जना इजरायल जान पाएका थिएनन्। इजरायलमा ठूलो संख्यामा केयर गिभरको माग रहे पनि त्यतिबेला इजरायली सरकारले माग संकलनका लागि नियुक्त गरेका एजेन्टले नेपालका म्यानपावरको प्रलोभनमा परेर माग पठाउन नसकेको बताइन्छ। इजरायल सरकारले त्यहाँ चारजना एजेन्टलाई कामदारको माग संकलन गर्ने जिम्मा दिएको थियो। इजरायल जान (हवाई भाडा, स्वास्थ्य परीक्षणसहित) एक लाख रुपैयाँभन्दा बढी खर्च नहुने भएकाले इजरायल रोजगारप्रति कामदार आकर्षित छन्। इजरायलमा केयर गिभरले वृद्धवृद्धा र बालबालिकाको रेखदेख गर्नुपर्छ ।"
कोरोना भाइरसविरुद्धको खोप ४ लाख ५० हजारलाई पुग्ने,"काठमाडौं : भारतले अनुदानमा दिएको कोरोना भाइरसविरुद्धको कोभिसिल्ड खोप एयर इन्डियाको विमानबाट बिहीबार बिहान नेपाल ल्याइएको छ। जुन खोपले सातै प्रदेशका ४ लाख ५० हजार जनालाई पुग्ने अनुमान गरिएको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले १० लाख डोज खोप भण्डारण गरिएको जानकारी दिए। यो खोप २ देखि ८ डिग्री सेन्टिग्रेट तापक्रममा भण्डारण गरिएको स्वास्थ्य सेवा विभागले जनाएको छ। मन्त्रालयका प्रवक्ता डा गौतमले अनुदानमा उपलब्ध भएको खोप ५ लाख जनालाई पुग्ने अपेक्षा गरिए पनि केही खेर जान सक्ने बताए। अलिअलि खेर जान पनि सक्छ। खेर गएको अवस्थामा ४ लाख ५० हजारलाई खोप पुग्ला, उनले भने। यो खोप दुई साताभित्र पहिलो डोज लगाउने तयारी छ। यद्यपि, मिति यकिन भइनसकेको मन्त्रालयले जनाएको छ। पहिलो खोप सातै प्रदेशमा एकसाथ खोप लगाउने तयारी छ। अनुदानमा प्राप्त खोपलाई त्रिभुवन अन्तर्राष्ट्रिय विमानस्थलबाट खोप रेफ्रिजेरेटर भ्यानमा राखेर टेकुस्थित केन्द्रीय खोप भण्डारण केन्द्रमा व्यवस्थापन गरिएको छ। यस खोपलाई प्रत्येक प्रदेशको भण्डारण केन्द्रमा पठाउने तयारी रहेको विभागअन्तर्गत बाल स्वास्थ्य तथा खोप शाखा प्रमुख डा झलक गौतमले बताए। पहिलो चरणमा चिकित्साकर्मी, सफाइकर्मी, एम्बुलेन्स चालक, शव व्यवस्थापनमा संलग्न व्यक्ति र सुरक्षाकर्मीलाई उपलब्ध गराइनेछ। राष्ट्रिय खोप सल्लाहकार समितिले पहिलो खोप लगाएको व्यक्तिलाई चार सातापछि दोस्रो डोज खोप दिन सिफारिस गरेको छ। मन्त्रालयका प्रवक्ता डा गौतमका अनुसार पहिलो खोप कुन मितिमा लगाउने भनेर यकिन भइसकेको छैन। दुई पटक खोप लगाउनुपर्छ। पहिलो डोज खोप लगाएको चार सातापछि दोस्रो डोज (मात्रा) लगाउनुपर्छ, उनले भने। औषधि व्यवस्था विभागले आपतकालीन प्रयोगका लागि माघ २ गते ससर्त अनुमति दिएको थियो। सेरम इन्स्टिच्युट अफ इन्डियाले यो कोभिसिल्ड खोप अक्सफोर्ड र एस्ट्राजेनेकासँग मिलेर उत्पादन गरेको हो। यो खोप भारतमा पनि लगाउन सुरु गरिएको छ। खोप सेवा शाखा प्रमुख डा गौतमले कोभिसिल्ड खोप १८ वर्ष नाघेका व्यक्तिलाई मात्र लगाइने जानकारी दिए। गर्भवती, सुत्केरी, स्तनपान गराइरहेका र रोग प्रतिरोधात्मक क्षमता न्यून भएका व्यक्तिलाई खोप नदिइने मन्त्रालयले जनाएको छ। सरकारले सरकारले कुल जनसंख्याको ७२ प्रतिशतलाई निःशुल्क खोप उपलब्ध गराउने लक्ष्य लिएको छ। खोप खरिदको लागि ४९ अर्ब लाग्ने अनुमान गरिएको छ।अपुग खोप खरिदका लागि स्वास्थ्य सेवा विभागलाई प्र्रक्रिया अघि बढाउन निर्देशन दिइएको प्रवक्ता डा गौतमले बताए। उनले भने, दुईदेखि आठ डिग्री तापक्रममा भण्डारण गर्न सकिने खोपलाई बढी प्राथमिकता दिइन्छ। थप ४० लाख डोज आवश्यकप्रधानमन्त्री केपी शर्मा ओलीले नेपाललाई कोरोना भाइरसविरुद्ध थप ४० लाख डोज खोप आवश्यक पर्ने बताएका छन्। बालुवाटारमा बिहीबार भारत सरकारका तर्फबाट राजदूत विनयमोहन क्वात्राले उपहारस्वरूप दिएको १० लाख डोज खोप बुझ्ने क्रममा प्रधानमन्त्री ओलीले थप खोप खरिद गर्नुपर्ने बताएका हुन्। भारत सरकारले नेपाललाई कसरी उपलब्ध गराउन सक्छ, छलफल गर्न आवश्यक छ, प्रधानमन्त्री ओलीले भने। उनले आवश्यक खोप खरिद गर्न नेपाल तयार रहेको बताए। उनले भारत सरकारले बाँकी खोप पनि उपलब्ध गराउने विश्वास व्यक्त गरे। भारतले नेपाललाई कोरोनाविरुद्धको खोप सहयोग गर्नु मित्रताको प्रतीकका रूपमा रहेको उनले उल्लेख गरे। खोप हस्तान्तरण कार्यक्रममा भारतीय राजदूत क्वात्राले भारत सरकारको सहयोग निरन्तर हुने बताए। भारतले छिमेक पहिलो नीतिलाई प्राथमिकता दिएको उनको भनाइ थियो। बिहीबार मात्र भारतबाट आइपुगेको कोभिसिल्ड खोप भारतले सेरम इन्स्टिच्युट अफ इन्डियाले अक्सफोर्ड विश्वविद्यालय र बेलायती औषधि निर्माता कम्पनी एस्ट्राजेनेकासँग मिलेर विकास गरेको हो। भारतले यो खोप नेपाललाई अनुदानमा उपलब्ध गराएको हो।"
अझै माधवजी,"काठमाडौं : प्रधानमन्त्री केपी शर्मा ओलीले केही दिनअघि भनेका थिए, माधव नेपालजीबारे मलाई टिप्पणी गर्नु छैन। किनभने, उहाँ प्रचण्डको कार्यकर्ता हो। कार्यकर्ता हुन जानुभएको छ। अन्तरक्रियामा सम्पादकहरूका सुझावपछि पहिला नेता नेपाल बोले। नेपालले दुई ठाउँ दाहालको नाम लिए, जहाँ अध्यक्ष प्रचण्ड र कमरेड प्रचण्ड भने। अन्त्यमा बोलेका दाहालले भने नेपालको नाम कम्तीमा ७ ठाउँ लिए, सबैपटक माधवजी भने। समानता दर्शाउन कम्युनिस्ट पार्टीमा सबैलाई कमरेड भन्ने चलन हुन्छ। कनिष्ठलाई समेत हतपती जी लगाइँदैन। फुट्नुअघि नेकपामा ओलीदाहाल लामै द्वन्द्व चल्यो। ओलीले आफूलाई नाम मात्रको अध्यक्ष बनाएको, अध्यक्ष हुन नदिएको दाहालको गुनासो झगडाको एउटा कारण थियो। उही दर्जाको अध्यक्ष भए पनि सम्मान र स्वाभिमानमा ठेस पुर्याएको उनको ठम्याइ थियो। त्यसलाई जायज ठहर्याउँदै क्रमशः साथ दिएका थिए वरिष्ठ नेता नेपाल, झलनाथ खनाल र उपाध्यक्ष वामदेव गौतमले। त्यही विवाद ओलीलाई अध्यक्ष र प्रधानमन्त्री दुवै पदबाट हटाउने अभियानसम्म पुग्यो। दाउ छोपाछोपकै बीच ओलीले पुस ५ गते प्रतिनिधिसभा विघटन गरे। त्यसले नेकपा दुई चिरा भयो। नेपाल ७ गते बहुमत केन्द्रीय सदस्य बाट अध्यक्ष बनाइए। ८ गते दाहाल विघटित सांसदको बहुमतबाट संसदीय दलको नेता चुनिए। दाहालले भन्दै आएका छन्, ओलीले मलाई जुन सम्मान दिनुभएन, हामी दुईबीच त्यो हुँदैन। एकताका क्षणमा ६० प्रतिशत अंश रहेको पूर्वएमालेबाट प्रतिनिधित्व गरेका अध्यक्ष ओली थिए। उनको विकल्पमा अध्यक्ष भनिएका नेपाल भने अझै जी मा सीमित छन्।"
बहस प्रधानमन्त्रीको विशेषाधिकारमा केन्द्रित,"काठमाडौं : प्रतिनिधिसभा विघटन प्रधानमन्त्रीको विशेषाधिकार हो वा होइन भन्नेमा बहस केन्द्रित भएको छ । सर्वोच्च अदालतको संवैधानिक इजलासबाट बिहीबार यसमै केन्द्रित भई कानुन व्यवसायीलाई प्रश्नमाथि प्रश्न गरिए । कानुन व्यवसायीले प्रतिनिधिसभा विघटन गर्ने राष्ट्रपति कार्यालयको सूचना आजसम्म राजपत्रमा प्रकाशन नभएको विषय उठाए । मन्त्रिपरिषद्को सिफारिसबमोजिम पुस ५ गते राष्ट्रपति विद्यादेवी भण्डारीले प्रतिनिधिसभा विघटन सदर गरेको सूचना राष्ट्रपति कार्यालयले जारी गरे पनि राजपत्रमा प्रकाशन नभएको प्रश्न निवेदकका कानुन व्यवसायीको छ । अधिवक्ता ओमप्रकाश अर्यालले राष्ट्रपतिले जारी गरेको सूचना राजपत्रमा प्रकाशन नगरिएको जिकिर गरेका हुन् । उक्त सूचना हालसम्म राष्ट्रपति कार्यालयको वेबसाइटमै सीमित रहेको अर्यालको भनाइ थियो । न्यायाधीश अनिलकुमार सिन्हाले संसद् विघटनको सूचना राजपत्रमा प्रकाशन नभएको भन्ने आएको छ के हो ? भन्दै अधिवक्ता टीकाराम भट्टराईलाई प्रश्न गरे । अधिवक्ता भट्टराईले प्रकाशन नभएको जनाउ दिएपछि न्यायाधीश सिन्हाले प्रश्न गरे, आजको दिनमा संसद् विघटन नै भएको छैन भनेर मान्ने हो त ? सिन्हाले रिट निवेदकले पनि असंवैधानिक कार्यलाई स्वीकार गरेर हिँडिराखेको अवस्थाबारे धारणा माग गरेका थिए । विघटनको विपक्षमा बहस गर्ने अधिवक्ता भट्टराईको जिकिर थियो, प्रधानमन्त्री केपी शर्मा ओलीको कार्यले संविधानवाद बँच्ने कि नबँच्ने प्रश्न उठेको छ । प्रधानमन्त्री ओली नेतृत्वको सरकार संविधानको धारा ७६ (२) अनुसारको रहेको दाबी भट्टराईले गरे ।त्यसपछि प्रधानन्यायाधीश चोलेन्द्रशमशेर राणाले रिट निवेदकले धारा ७६ (१) अनुसार सरकार गठनको दाबी गरिरहेका बेला धारा ७६ (२) को भनेर बहसमा दाबी गर्न मिल्नेनमिल्ने विषयमा भट्टराईको धारणा माग गरे । भट्टराईले न्याय निरुपणमा सहयोगका लागि बहसमा बृहत् दृष्टिकोणसहितका धारणा र व्याख्या आउन सक्ने बताउँदै इजलासलाई आश्वस्त गरेका थिए । न्यायाधीश सपना मल्ल प्रधानले पनि संसदीय दलका नेता प्रधानमन्त्रीलाई नै स्विकारेको अवस्था दर्शाउँदै सोही हैसियतमा गरेको काम भनेर वैधानिकता दिइराखेको हो ? भन्ने प्रश्न गरिन् । अधिवक्ता भट्टराईले तत्कालीन सभामुख सुवास नेम्बाङ र हालका महान्यायाधिवक्ता अग्नि खरेलले संविधान बनाउने बेला दिएका अभिव्यक्ति प्रमाणका रूपमा झिकाउन माग गरे । उनले खरेल र नेम्बाङले पाँच वर्षसम्म संसद् विघटन गर्न नपाउने भन्दै बोलेका भिडिओ क्लिप पेस गर्न माग राखेका हुन् । नेम्बाङ र खरेलले दिएको अभिव्यक्तिलाई स्रोतका रूपमा लिनुपर्ने उनको भनाइ थियो । संवैधानिक इजलासबाट बहुमतको प्रधानमन्त्रीले विघटन गर्न पाउनेनपाउने र प्रधानमन्त्रीको वैधानिक हैसियत के हुने भन्ने विषयमा चासो व्यक्त भएपछि भट्टराईले यो प्रश्न पनि होइन, जवाफको विषय पनि होइन भन्दै विषयान्तर गरेका थिए । प्रश्न यो कदम संवैधानिक दायराको हो कि होइन, प्रधानमन्त्रीको सिफारिस र विघटनमा संवैधानिकताको प्रश्न छ कि छैन भन्ने हो ?, उनले भने । रिट निवेदक रहेका समृत खरेलले राजनीतिक व्यक्तिले निर्णय गरेको भए पनि संविधानको विषय रहेकाले संवैधानिक प्रश्न रहेको बताए । इजलासले प्रतिनिधिसभा विघटन सिफारिसबारे राजपत्रमा प्रकाशित सूचना पेस गर्न सरकारी वकिललाई मौखिक आदेशसमेत दिएको छ । इजलासमा प्रधानन्यायाधीशको ठट्टा वरिष्ठ अधिवक्ता गुणनिधि न्यौपाने बहसका क्रममा संसदीय व्यवस्थाको जननी मानिने बेलायतको संसद्ले पुरुषलाई महिला र महिलालाई पुरुष बनाउनेबाहेक सबै काम गर्ने प्रसंग सुनाउँदै थिए । नेपालमा भने संसद् प्रधानमन्त्रीको छाया बन्न पुगेको दाबी उनको थियो । एक लेखकको किताबको चर्चा गर्दै न्यौपानेले यसो भनिरहँदा इजलासबाट प्रधानन्यायाधीश राणाले मुसुमुसु हाँस्दै ठट्टा गरे, अहिले त प्रविधिले त्यो पनि सम्भव बनाइदिएको छ, पुरुषलाई महिला र महिलालाई पुरुष बनाउन लिंग परिवर्तन पनि सम्भव भएको छ नि ! त्यसपछि इजलासमा एकैछिन हाँसोको फोहोरा छुट्यो । प्रधानन्यायाधीशले केवल ठट्टा मात्र हो भनेपछि हाँसो मत्थर भएको थियो ।"
"पहिलो चरणमा प्रदेश दुई, गण्डकी, लुम्विनी र सुदूरपश्चिममा निर्वाचन : प्रधानमन्त्री ओली","काठमाडौं : प्रधानमन्त्री केपी शर्मा ओलीले पहिलो चरणमा प्रदेश दुई, गण्डकी, लुम्विनी र सुदूरपश्चिममा निर्वाचन गर्ने तयारी भइरहेको बताएका छन्। सशस्त्र प्रहरी बलको २० औँ स्थापना दिवसका अवसरमा शुक्रबार आयोजित कार्यक्रमलाई सम्बोधन गर्दै ओलीले यस्तो जानकारी दिएका हुन्। प्रधानमन्त्री ओलीले भने, 'पहिलो चरणमा प्रदेश दुईसहित गण्डकी, लुम्बिनी र सुदुरपश्चिम प्रदेशमा र दोस्रो चरणमा प्रदेश नं १ सहित वाग्मती र कर्णाली प्रदेशमा निर्वाचन गर्ने गरी तयारी भइरहेको छ। तर यसको औपचारिक निष्कर्ष निस्किसकेको छैन । कसो गर्दा उचित हुन्छ, त्यहीअनुसार अघि बढ्नुपर्ला भन्ने सोचेको छु । अगामी बैशाख १७ र २७ गते दुई चरणमा हुने प्रतिनिधिसभा निर्वाचन शान्तिपूर्ण रुपमा सम्पन्न गर्न सबैको उत्तिकै दायित्व रहने समेत उनले बताए।आगामी निर्वाचन स्वच्छ, निष्पक्ष र धाँधलि रहित हुने सम्पन्न हुने उनको भनाइ छ। उनले भने ,मुलुक निर्वाचनको तयारीमा लागेको छ । सुरक्षा निकायले अहं भूमिका निर्वाह गर्ने बेला आएको छ । उनले सुरक्षा निकायलाई निष्पक्ष र विधिसम्मत तरिकाले अघि बढ्न आग्रह गरे। केही तत्वबाट विभन्न घटना घटाउने चेष्टा हुन सक्नेतर्फ ध्यानाकर्षण गराउँदै उनले घटना घट्नु अघि नै नियन्त्रण गर्न सुरक्षाकर्मीलाई निर्देशन दिए। यसका लागि अन्य सुक्षाकर्मीसँग समन्वय गर्न पनि उनले सुझाव दिए। प्रधानमन्त्री ओलीले लोकतन्त्रलाई सहजरुपमा अघि बढ्न नदिने चेष्टाका झलक देखिएको बताउनुभयो । उनले कुनै पनि अवाञ्छित गतिविधि गर्ने तत्वप्रति सजक रहँदै यसको सामनाका लागि तयार रहन पनि आग्रह गरे। शान्ति, सुरक्षा, अमन चयनलगायत विपद् व्यवस्थापन र सङ्कटका बेला सशस्त्र प्रहरीले खेलेको भूमिकाको प्रशंसा गर्दै प्रधानमन्त्री ओलीले समयानुसार परिमार्जित हुँदै अघि बढ्न सशस्त्र प्रहरीलाई आग्रह गरे। सामारोहमा गृहमन्त्री रामबहादुर थापाले परिवर्तित वर्तमान अवस्थामा अहम भूमिका निर्वाह गर्न सशस्त्र प्रहरीलाई निर्देशन दिए। उहाँले आन्तरिक विद्रोह र आपराधिक गतविधि नियन्त्रणमा सशस्त्रको भूमिका महत्वपूर्ण रहेको बताए। थापाले सशस्त्र प्रहरीको १७ जिल्लाका अस्थायी गुल्मलाई स्थायी बनाउने र सीमा निगरानी चौकीलाई ५०० पुयाउने लक्ष्य गृहमन्त्रालयको रहेको जानकारी दिए। पर्वतीय उद्धार तालिम शिक्षालय बनाउने तयारी भइरहेकोसमेत गृहमन्त्री थापाले जानकारी दिए। उनले आवश्यकताअनुसार सशस्त्र प्रहरीमा जनशक्ति थप्दै लगिने पनि बताए । सशत्र प्रहरी महानिरीक्षक शैलेन्द्र खनालले सङ्गठनले प्राप्त गरेको जिम्मेवारीलाई निर्भिक भएर पुरा गरेको जानकारी गराउँदै यस वर्ष सीमा निगरानी चौकीको सङ्ख्या बढाएर २२० पुर्याउने लक्ष्य राखिएको बताए। उनले यस वर्ष रु एक अर्ब ४१ करोड अबैध सामान बरामद गरी भन्सार कार्यालया बुझाइएको समेत जानकारी दिए। उक्त समारोहमा बङ्गलादेशको ढाका म्याराथनमा स्वर्ण पदक ल्याउने सशस्त्र प्रहरीकी खेलाडी पुष्पा भण्डारीलाई पुरस्कार प्रदान गरिएको थियो । उत्कृष्ट हुने सशस्त्र प्रहरीको नं १ बाहिनी मुख्यालय सुनसरीलाई पुरस्कृत गरिएको थियो भने लाईफ टाइम एचिभमेन्ट अवार्डबाट पूर्वसशस्त्र प्रहरी वरिष्ठ उपरीक्षक धनबहादुर थापा क्षेत्रीलाई सम्मान गरिएको थियो ।"
अब अर्को केपी ओली जन्मिनेवाला छैन : घनश्याम भुसाल,"काठमाडौं : नेपाल कम्युनिस्ट पार्टी (नेकपा) प्रचण्ड नेपाल पक्षका नेता घनश्याम भुसालले प्रधानमन्त्री केपी ओलीलाई कटाक्ष गर्दै अब अर्को ओली नजन्मियोस् भन्दै टिप्पणी गरेका छन्। प्रचण्डनेपाल समूहले शुक्रबार राजधानीमा शक्ति प्रदर्शनपछि आयोजित विरोध सभालाई सम्बोधन नेता भुसालले यस्तो बताएका हुन्। 'अब अर्को ओली नर्फियोस्, हाम्रो आन्दोनमा ओली जन्मिने छैन,' उनले भने। उनले प्रधानमन्त्री ओलीले पार्टीलाई धोका दिएकाले घुँडा टेकाएर मात्र छोड्ने दावी गरे। ओलीलाई जसरी भएपनि पराजित गराइ छोड्ने भन्दै नेता भुसालले ओलीले संसदलाई आफ्नो निजी सचिवालय बनाएको आरोप लगाए। उनले प्रधानमन्त्रीसँग दुईवटा मात्र शक्ति स्यालहरू र अर्को सेटिङमात्र बाँकी रहेको बताए। तपाईंलाई पराजित नगरीकन नहुने भएको छ। कमरेड ओलीलाई अहिले पनि लागेको छ, म विजय हुन्छु भन्ने। अब तपाईंसँग दुईवटा शक्ति मात्र बाँकी छन्। एउटा, साइबर सेना भनिने स्यालहरू बाँकी छन्। त्यसको नेतृत्व तपाईंले गरिरहनुभएको छ,अर्को सेटिङ,' उनले भने। 'तपाईंसँग सेटिङवाला पार्टी छ। यो कुरा जोड गरेर भन्दैछु दुनियाँ भन्छन्, सबैले भन्छन्। गलत गर्नुभयो। संसद पुनर्स्थापित हुनुपर्छ भनिरहेका छन्,' उनले भने,' नेता भुसालले यो अदालत २१ औं शताब्दीको अदालत भएकाले यहाँका न्यायाधीशहरू ओलीको सेटिङका पछाडि डराएर ओलीको पक्षमा निर्णय नगर्ने जिकिर गरे। उनले भने,' 'कमरेड, तपाईंलाई धेरै टुक्काहरू थाहा छ। एउटा थाहा रहेनछ। स्यालहरूले रजाइँ गर्ने कुरा दन्त्यकथामा मात्र हुन्छ। वास्तविक दुनियाँ स्यालले रजाइँ गर्दैन। सेटिङले काम गर्दैन। दिमागमा याद होस्।'"
अब ओलीले घुँडा टेक्नुको विकल्प छैन : झलनाथ,"काठमाडौं : नेपाल कम्युनिस्ट पार्टी (नेकपा) का वरिष्ट नेता झलनाथ खनालले प्रधानमन्त्री केपी ओलीले पार्टीलाई धोका दिएको आरोप लगाएका छन्। संसद विघटनविरुद्ध प्रचण्ड नेपाल पक्षको शक्ति प्रदर्शनपछि आयोजित सभामा बोल्दै नेता खनालले यस्तो बताएका हुन्। 'केपी ओली विश्वासघाती रहेछन्। अब केपी ओली कमरेड रहेनन्। कमरेड रहनका लागि धेरै त्याग र तपस्या चाहिन्छ।' उनले प्रधानमन्त्री ओली पार्टीको भगौडा भएको भन्दै अरुलाई भगौडा नभन्न सुझाव दिए। प्रधानमन्त्री केपी ओलीले गरेको प्रतिगमनका विरुद्ध संघर्षको मैदानमा उत्रिनु परेको उनले बताए। देश, संविधान र सदनको रक्षा गर्नका निम्ति संघर्ष गर्नुपरेको भन्दै नेता खनालले ओलीले नसच्चिएसम्म नेकपाले सडक संघर्ष जारी राख्ने बताए। 'जबसम्म केपी ओलीले घुँडा टेक्दैनन्, जबसम्म संविधानको रक्षा हुँदैन। संविधानको रक्षा गर्नका लागि टाउकोमा कफन बाँधेर सडकमा हुन्छौं,' उनले बताए। उनले नेकपा बलियो हुँदै गएकाले पार्टीभित्र गलत तत्वहरु पस्न नसक्ने दावी गरे। उनले पुस ५ गतेको घटना प्रधानमन्त्री ओलीको राजनीतिक कदम नभएर प्रतिगमन भएको स्पष्ट पारे। 'पुष ५ को घटना प्रधानमन्त्रीको राजनीतिक कदम नभएर प्रतिगमन हो। संविधान विरोध घटना हो। लोकतन्त्र विरोधी घटना हो,'उनले भने। प्रचण्डनेपाल पक्षको नेकपा नै बलियो भएको भन्दै नेता खनालले प्रधानमन्त्री ओलीलाई सडकमा आएर हेर्न आग्रह गरे। उनले संसद विघटन मुद्दामाथि सर्वोच्च अदालतले संविधानभन्दा बाहिर गएर फैसला नगर्ने विश्वास व्यक्त गरे। 'आजको सर्वोच्च अदालत हिजोका राजामहाराजले बनाएको अदालत होइन। ६२, ६३ को आन्दोलनले बनाएको हो। यसले संविधान बाहिर गएर फैलसा गर्न मिल्दैन।'"
"'आज अलिअलि मान्छे जम्मा गरेछन्, २३ गते हामी पनि देखाउँछौ'","काठमाडौं : प्रधानमन्त्री केपी शर्मा ओलीले प्रचण्डमाधव पक्षले शुक्रबार काठमाडौंमा गरेको शक्ति प्रदर्शनलाई 'सामान्य' भन्दै २३ गते वास्तविक जनप्रदर्शन हुने दावी गरेका छन्। बबरमहलस्थित कार्की ब्याङ्क्वेटमा शुक्रबार आयोजित पेशागत कार्यकर्ता भेलालाई सम्बोधन गर्दै ओलीले यस्तो टिप्पणी गरेका हुन्। उनले भने, 'आज अलिअलि मान्छे जम्मा गरेछन्। तर वास्तविक जनप्रदर्शन कस्तो हुन्छ २३ गते गरेर देखाउँछौं ।' प्रचण्डमाधव पक्षले शुक्रबार राजधानीमा आयोजना गरेको शक्ति प्रदर्शनलाई काउन्टर दिने गरी ओली पक्षले माघ २३ गते काठमाडौं विशाल जनप्रदर्शनको तयारी गरेको जनाएको छ। सम्बोधनका क्रममा ओलीले भने देशभरीबाट अलिअलि मान्छे जम्मा गरेछन् । उनले सडकबाट अदालत र संवैधानिक निकायलाई धम्की नदिन समेत उनले चेतावनी दिए ।"
"२४ घन्टामा थप ३०२ जनामा कोरोना संक्रमण, ७ को मृत्यु, ४८० डिस्चार्ज",काठमाडौं : पछिल्लो २४ घण्टामा नेपालमा थप ३०२ जनामा कोरोना भाइरस (कोभिड१९) संक्रमण पुष्टि भएको छ । ३ हजार ५४५ स्वाबको पीसीआर परीक्षण गर्दा १३३ महिला र १६९ पुरुषमा संक्रमण देखिएको स्वास्थ्य तथा जनसंख्या मन्त्रालयले जनाएको छ। नेपालमा अहिलेसम्म २० लाख ३५ हजार ३०१ जनाको आरटी पीसीआर परीक्षण भएको छ। योसहित कोरोना संक्रमितको संख्या २ लाख ६८ हजार ९४८ पुगेको छ । जसमध्ये २ लाख ६३ हजार ३४८ जनाले कोरोना जितेका छन् । शुक्रबार थप ४८० जना डिस्चार्ज भएका छन्। यो ९७९ प्रतिशत हो। मन्त्रालयका अनुसार हालसम्म कोरोनाबाट मृत्यु हुनेको संख्या १९ सय ८७ पुगेको छ । शुक्रबार थप ७ जनाको मृत्यु मन्त्रालयले पुष्टि गरेको छ। अहिले सक्रिय संक्रमितको संख्या ३ हजार ६१४ छ । यस्तै १५८ जना क्वारेन्टिनमा छन् भने ३ हजार ६१४ जना आइसोलेसनमा छन्। यस्तै मन्त्रालयका अनुसार कोरोनाका गम्भीर १५४ जना आइसीयूमा र ३१ जनाको भेन्टिलेटरमा उपचार भइरहेको छ।
कर्मचारीमाथि हातपातपछि स्वर्गद्वारीमा कामकाज ठप्प,"प्यूठान : स्वर्गद्धारी नगरपालिका भिंगृ प्यूठानमा कार्यरत प्रशासन तथा योजना अधिकृत पुरन चन्द्र आचार्यमाथी हातपात भएको भन्दै कामकाज ठप्प पारिएको छ बिहीबार बिहान कार्यालय समयभित्रै स्वर्गद्वारी नगरपालिका ७ का अध्यक्ष टेकबहादुर भट्टराई र वडा नम्बर ४ निवासी गणेशमान कालाथोकी (भिम)ले आफूमाथि हातपात गरेको अधिकृत आचार्यले विज्ञप्तीमार्फत जानकारी गराएका छन् । 'कार्यालयमा काम गरिरहेको बेला बोलाएर हातपात गरियो, आचार्यले भने,सानो काम छ भनी होटलमा बोलाएर गाली वेइजत र धम्की पनि दिए।' कर्मचारी खटनपटनका विषयमा आफूले जिज्ञासा मात्र राखेको तर हातपात नगरेको कालाथोकीले प्रतिक्रिया दिएका छन् । 'दुईपटकसम्म टेबुल हानेको र पुरनचन्द्र जीको पिठ्यूमा हात राखेको हुँ, कालाथोकीले भने,'यो बाहेक अरु केही भएको होइन । यसलाई अतिरञ्जित गरियो । कालाथोकी यसअघि नगरप्रमुख नेत्र बहादुर रोकायका सुरक्षा सल्लाहकारका रुपमा समेत नियूक्त थिए । माघ १ गतेदेखि लागुहुने गरी उनी सहित करार र अस्थायी कर्मचारीहरुको सेवाअवधि समाप्त भएको प्रमुख प्रशासकीय अधिकृत बम बहादुर केसीले बताएका छन् । तर, कालाथोकीले आफ्नो सेवा अवधि सकिएको बारेमा कुनै जानकारी नभएको बताएका छन् । सेवा ठप्पकार्यरत ३३ जना कर्मचारीहरुले संयुक्त हस्ताक्षर गरी नगरपालिका र मातहतका कार्यालयहरुबाट प्रवाह गरिने सेवा ठप्प पारिएको जानकारी गराएका छन् । घटनाको सत्यतथ्य छानबिन गरी पीडितलाई न्याय , दोषीलाई कारबाही र कर्मचारीहरुको सुरक्षाको प्रत्याभूति नहुँदासम्म अत्यावश्यक बाहेकका सेवा ठप्प पारेको उनीहरुले बताएका छन्। घटनाको नेपाल निजामती कर्मचारी संगठन प्यूठानले पनि विरोध जनाएको छ । नगरपालिकामा यसअघि पनि पटक पटक झैझगडा हुने गरेको थियो ।"
प्रचण्डले भने 'सडकमा उर्लिएको जनसागरलाई अदालतले पनि देख्यो होला नि ',"काठमाडौं : नेपाल कम्युनिस्ट पार्टी (नेकपा) को प्रचण्डनेपाल पक्षका अध्यक्ष पुष्पकमल दाहाल 'प्रचण्ड' ले प्रधानमन्त्री केपी शर्मा ओलीको सेटिङलाई अब जनताले सडकबाट भत्काउने चेतावनी दिएका छन्। प्रचण्डनेपाल समूहले शुक्रबार राजधानीमा शक्ति प्रदर्शनपछि आयोजित विरोध सभालाई सम्बोधन गर्दै प्रचण्डले यस्तो चेतावनी दिएका हुन्। उनले भने, 'ओलीको सेटिङलाई अब जनताको सेटिङले परास्त गर्नेछ। अब सडकबाटै जनताले ओलीको सेटिङ भत्काउनेछन्। उनले अब छिटै 'केपीको षड्यन्त्रकारी सेटिङ भत्काएर जनताको सेटिङ खडा हुने बताउँदै जनताको सेटिङलाई कसैले सिध्याउन नसक्ने दाबी गरे । उनले सर्वोच्च अदालत र निर्वाचन आयोगलाई नागरिक भावना र मतको सम्मान गर्न आग्रह गर्दै भने, 'मलाई विश्वास छ। सर्वोच्च अदालत र निर्वाचन आयोगले जनमतलाई सम्मान गर्नेछन्। सडकमा उर्लिएको जनसागरलाई निर्वाचन आयोगले देखेको छ, देख्छ । सर्वोच्च अदालतले पनि देखेको छ, देख्छ।'"
"माधवको चेतावनी: आन्दोलनको यो कास्टिङ मात्रै हो, फिल्म बाँकी नै छ",काठमाडौँ: विभाजित नेकपाका अध्यक्ष माधवकुमार नेपालले आफूहरुको आन्दोलनलाई एक कास्टिङ मात्रै भएको र फिल्म बाँकी नै रहेको चेतावनी दिएका छन् । संसद विघटन विरुद्धको प्रदर्शनले जनआन्दोलनको झल्को दिएको पनि उनले बताए । शुक्रबार दाहालनेपाल समूहको नेकपाको काठमाडौँमा आयोजित प्रदर्शनलाई सम्बोधन गर्दै नेता नेपालले यस्तो बताएका हुन् । सम्धोनको क्रममा उनले भने 'यो त कास्टिङ मात्र हो । फिल्म सुरु हुन बाँकी नै छ । यस्तै नेकपाले केपी ओलीलाई कारवाही गर्न थालेको पनि बताए । ओलीलाई अध्यक्षबाट हटाउनुका साथै साधारण सदस्यबाट पनि हटाउनेबारे स्पष्टीकरण सोधिएको बताएका थिए । साथै ओलीसँग कुनै हालतमा आफूहरु नझुक्ने बरु ओलीले घुँडा टेक्नुपर्ने अवस्था छिट्टै आउने नेपालको भनाइ छ । सडकमा उर्लिएको जनसागरलाई उपेक्षा गर्ने गल्ती गरेमा त्यसको परिणाम गम्भीर हुने पनि नेपालले चेतावनी दिए । गत पुस ५ गते प्रधानमन्त्री केपी ओलीले संसद विघटन गरेपछि विभाजित दाहालनेपाल समूह निरन्तर आन्दोलनमा छ ।
मुख्यमन्त्री पौडेलविरुद्ध अविश्वासको प्रस्ताव पेश,"वाग्मती : वाग्मती प्रदेशका मुख्यमन्त्री डोरमणि पौडेलविरुद्धको अविश्वासको प्रस्ताव प्रदेशसभामा पेश भएको छ । प्रदेशसभाको आजको बैठकमा प्रदेशका उद्योग, पर्यटन, वन तथा वातावरणमन्त्रीबाट राजीनामा दिनुभएका अरुणप्रसाद नेपालले अविश्वासको प्रस्ताव पेश गरेका हुन्। गत पुस १० गते प्रदेश सरकारका तीन मन्त्रीसहित सत्तापक्षका ४५ प्रदेशसभा सदस्यले मुख्यमन्त्री पौडेलविरुद्ध अविश्वासको प्रस्ताव दर्ता गरेका थिए । अविश्वासका प्रस्तावमा मुख्यमन्त्री पौडेललाई पदमुक्त गरी मुख्यमन्त्रीमा प्रदेशसभा सदस्य अष्टलक्ष्मी शाक्यलाई अगाडि सारिएको छ । बैठकमा सभामुख सानुकुमार श्रेष्ठले मुख्यमन्त्रीविरुद्धको अविश्वासको प्रस्ताव पेश गर्न प्रस्तावको पहिलो हस्ताक्षरकर्ता निवर्तमान मन्त्री नेपाललाई समय दिएका थिए। अविश्वास प्रस्ताव प्रस्तुत गर्दै निवर्तमान मन्त्री नेपालले कोभिड नियन्त्रणमा प्रदेश सरकारले कुनै पनि भूमिका खेल्न नसकेको, अपराध न्यूनीकरण, महँगी नियन्त्रणलगायत काममा ध्यान नपुर्याएको, समाजवादोन्मुख काम गर्न नसकेको, गरीबी नियन्त्रणमा काम गर्न नसकेको आरोप लगाए। नेपाल कम्युनिस्ट पार्टी (नेकपा) प्रचण्ड नेपाल पक्षका नेपालले आफूले प्रदेश सरकारले गर्नुपर्ने कामको बुँदा प्रस्तुत गर्दासमेत कार्यान्वयन नभएको आरोप लगाउँदै सरकारको औचित्यता पुष्टि चुनौती दिए । निवर्तमान मन्त्री नेपालले सङ्घीताका बारेमा जनमत लिनुपर्ने माग पनि गरे।। अविश्वासको प्रस्ताव प्रस्तुतिसँगै प्रदेशसभाको बैठक माघ १९ सम्मका लागि स्थगन भएको छ । प्रदेशसभाको आगामी बैठक १९ गते दिउँसो २ बजे बस्ने जनाइएको छ । रासस"
भोलिदेखि सप्ताहव्यापी शहीद दिवस,"काठमाडौं : काठमाडौँ महानगरपालिकाले माघ १० देखि १६ गतेसम्म सप्ताहव्यापीरूपमा शहीद दिवसका कार्यक्रम गर्ने भएको छ। कार्यक्रम तालिकाअनुसार माघ १० गते बिहान ८:०० बजे टेकु खरिबोटमा शुक्रराज शास्त्रीले अमरत्व प्राप्त गरेको स्थानमा श्रद्धाञ्जलिसभाबाट कार्यक्रमको थालनी हुनेछ। त्यस्तै माघ १३ गते बिहान ८:०० बजे सिफलस्थित धर्मभक्त माथेमाले अमरत्व प्राप्त गरेको स्थानमा र माघ १५ गते बिहान ८:०० बजे गङ्गालाल श्रेष्ठ र दशरथ चन्दले अमरत्व प्राप्त गरेको स्थान शोभा भगवतीमा श्रद्धाञ्जलिसभा आयोजना गरिने छ। सप्ताहव्यापी कार्यक्रमको अन्तिम दिन अर्थात् माघ १६ गते शान्तिबाटिकामा भेला भएर नेपाल प्रहरी र सशस्त्र प्रहरीको ब्याण्ड, मार्चपास र शहीदहरुको तस्बिर राखिएको बग्गीसहितको प्रभातफेरी शहीद उद्यान लैनचौरमा पुगेर श्रद्धाञ्जलिसभामा परिणत हुने जनाइएको छ। त्यस सभामा प्रधानमन्त्री, मन्त्री, सरकारका उच्चपदस्थ अधिकारी, जनप्रतिनिधिको सहभागिता रहनेछ। यस वर्ष पनि शहीद सप्ताह मूल समारोह समितिका संयोजकको रूपका कामपाको प्रमुख विद्यासुन्दर शाक्य रहेका छन्। मूल समारोह समितिको सदस्यमा उपप्रमुख हरिप्रभा खड्गी श्रेष्ठ, प्रमुख प्रशासकीय अधिकृत राजेश्वर ज्ञवाली, चार शहीदले सहादत प्राप्त गरेको वडाका अध्यक्ष (वडा नं ७, १२, १५ र २६) हुन्। त्यस्तै विभागीय प्रमुख, आयोजना तथा कार्यक्रम प्रमुख, नेपाली सेना, सशस्त्र प्रहरी, गृह मन्त्रालय, नेपाल स्काउटका प्रतिनिधि समितिको सदस्य छन्। विसं २०१२ देखि काठमाडौँ नगरको संयोजकत्वमा शहीद सप्ताहअन्तर्गतका कार्यक्रम मनाइँदै आएको छ। प्रजातन्त्र प्राप्तिका लागि विसं १९९७ मा काठमाडौँको विभिन्न स्थानमा सहादत प्राप्त गरेका चार शहीदको सम्झनामा कामपाले पूर्णकदको प्रतिमा स्थापना गरिसकेको छ। त्यसैगरी कामपाले गएको वर्ष गङ्गालाल श्रेष्ठका नाममा सञ्चालनमा रहेको गङ्गालाल हृदयरोग अस्पतालमा अक्सिजन प्लान्ट स्थापनाका लागि सम्झौता गरिसकेको छ। संयोजक शाक्यका अनुसार सप्ताहव्यापी कार्यक्रमका लागि सरसफाइको जिम्मेवारी वातावरण व्यवस्थापन विभागलाई दिइएको छ भने सभा हुने स्थानको मर्मत सम्भार तथा रङरोगन गर्ने कामको जिम्मेवारी भौतिक पूर्वाधार विकास विभागलाई दिइएको छ। कार्यक्रमस्थल तथा प्रभातफेरीको रुट व्यवस्थापनको जिम्मा नगर प्रहरी महाशाखालाई दिइएको छ। रासस"
प्रतिनिधिसभा विघटनविरुद्ध प्रचण्डनेपाल पक्षको शक्ति प्रदर्शन (फोटोफिचर),"काठमाडौं : नेपाल कम्युनिस्ट पार्टी (नेकपा) प्रचण्ड माधव पक्षले प्रतिनिधिसभा विघटनको विरोधमा काठमाडौंमा शक्ति प्रदर्शन गरेको छ। यो समूहले काठमाडौंको माइतीघर, डिल्लीबजार, लैनचौर, कुपन्डोल, प्रदर्शनीमार्ग, शान्तिवाटिका, त्रिपुरेश्वर, त्रिचन्द्र कलेज, बाल्मिकी कलेज गरी ९ ठाउँबाट जुलुस निकालेर शक्ति प्रदर्शन गरेको हो। विरोधसभामा प्रदेश, जिल्ला र मोर्चा संगठनबाट कार्यकर्ता तथा नेताहरु सहभागी भएका छन्। विरोधसभा सुरु हुनुअघि राजधानीका विभिन्न स्थानबाट निकालिने जुलुसको नेतृत्व प्रवक्ता नारायणकाजी श्रेष्ठ, स्थायी कमिटी सदस्य गणेश साह, गिरिराजमणि पोखरेल, मातृकाप्रसाद यादव, लीलामणि पोखरेल, हरिबोल गजुरेल, वर्षमान पुन, वेदुराम भुसाल भीमबहादुर रावल, शक्तिबहादुर बस्नेत, नन्दकुमार प्रसाईँ, देवेन्द्र पौडेल, युवराज ज्ञवाली, सुरेन्द्रप्रसाद पाण्डे, कृष्णबहादुर महरा, पम्फा भुसाल, रघुजी पन्त, घनश्याम भुसाल, जनार्दन शर्मा, योगेशकुमार भट्टराईलगायतले गरेका थिए। सभालाई नेकपाका अध्यक्ष माधवकुमार नेपाल र वरिष्ठ नेता झलनाथ खनाललगायतले सम्बोधन गरिसेका छन् भने अर्का अध्यक्ष पुष्पकमल दाहाल 'प्रचण्ड' सम्बोधन गरिरहेका छन्। यही पुष ५ गते प्रधानमन्त्री केपी ओलीले प्रतिनिधिसभा विघटन गरेका थिए। त्यस लगत्तै नेकपा दुई खेमा भएको छ। एक पक्षको नेतृत्व प्रचण्डले लिएका छन् भने अर्को पक्षको प्रधानमन्त्री ओलीले लिएका छन्। प्रधानमन्त्रीले असंवैधानिक कदम चालेको भन्दै सत्ता पक्षसहित विभिन्न राजनीतिक दलहरु आन्दोलित भएका छन्।"
"माधवप्रचण्ड समूहको काठमाडौंमा आज शक्ति प्रदर्शन, ९ ठाउँबाट जुलुस निकालिने","काठमाडौं : नेपाल कम्युनिष्ट पार्टी (नेकपा) माधवप्रचण्ड समूहले प्रतिनिधिसभा विघटनको विरोधमा आज काठमाडौंमा शक्ति प्रदर्शन गर्दैछ। रत्नपार्कमा हुने सभामा काठमाडौंको माइतीघर, डिल्लीबजार, लैनचौर, कुपन्डोल, प्रदर्शनीमार्ग, शान्तिवाटिका, त्रिपुरेश्वर, त्रिचन्द्र कलेज, बाल्मिकी कलेज गरी ९ ठाउँबाट जुलुस निकालेर शक्ति प्रदर्शन गर्न लागिएको हो। केन्द्रीय सङ्घर्ष समितिले सभा र जुलुसलाई मर्यादित बनाउँदै निर्धारित नारा मात्र लगाउनुपर्ने निर्देशिका जारी गरेको छ। यस अगाडिको विरोध प्रदर्शनमा राष्ट्रपति र प्रधानमन्त्रीलाई गाली गर्दै अश्लिल नारा लागेपछि सामाजिक संजालमा चर्को आलोचना भएको थियो। विरोधसभामा प्रदेश, जिल्ला र मोर्चा संगठनबाट कार्यकर्ता तथा नेताहरु सहभागिता हुने नेकपाले जनाएको छ। विरोधसभा सुरु हुनुअघि राजधानीका विभिन्न स्थानबाट निकालिने जुलुसको नेतृत्व प्रवक्ता नारायणकाजी श्रेष्ठ, स्थायी कमिटी सदस्य गणेश साह, गिरिराजमणि पोखरेल, मातृकाप्रसाद यादव, लीलामणि पोखरेल, हरिबोल गजुरेल, वर्षमान पुन, वेदुराम भुसाल भीमबहादुर रावल, शक्तिबहादुर बस्नेत, नन्दकुमार प्रसाईँ, देवेन्द्र पौडेल, युवराज ज्ञवाली, सुरेन्द्रप्रसाद पाण्डे, कृष्णबहादुर महरा, पम्फा भुसाल, रघुजी पन्त, घनश्याम भुसाल, जनार्दन शर्मा, योगेशकुमार भट्टराईलगायतले गर्ने बताइएको छ। काठमाडौँ उपत्यकाका विभिन्न स्थानमा जुलुसहित अपराह्न १२ बजे रत्नपार्कमा एकीकृत प्रदर्शन गर्ने निर्णय गरेको समितिका सहसंयोजक योगेशकुमार भट्टराईले जानकारी दिए। जनअधिकारको रक्षाका लागि प्रदर्शन गर्न लागिएको जानकारी दिँदै उनले जनअधिकारको रक्षाका लागि ऐक्यबद्धता जाहेर गर्न सम्पूर्ण राजनीतिक दल, नागरिक समाज, विभिन्न सङ्घसंस्था तथा नेपाली दाजुभाइ तथा दिदीबहिनीलाई आग्रह गरेका छन्। सभालाई नेकपाका अध्यक्षद्वय माधवकुमार नेपाल र पुष्पकमल दाहाल प्रचण्ड, वरिष्ठ नेता झलनाथ खनाललगायतले सम्बोधन गर्ने जनाइएको छ।"
जनकनन्दनी गाउँपालिका वडा अध्यक्षको निधन,जनकपुरधाम : धनुषाको जनकनन्दनी गाउँपालिकाका२ का अध्यक्ष भोगेन्द्र पाठकको मृत्यु भएको छ। दिर्घरोगी रहेका बिहीबार राति करिब ५० वर्षको उमेरमा भारतको बिहार राज्यस्थित मधुवन्नीमा निधन भएको हो। भारतको बिहारस्थित मधुवन्नी ससुराली गएको बेला निधनको खबर प्राप्त भएको गाउँपालिका उपाध्यक्ष भारती कार्कीले जानकारी दिइन्। नेपाली कांग्रेसका वडा सभापतिसमेत रहेका वडा अध्यक्ष पाठक सुगर तथा प्रेसरको दिर्घ रोगी थिए। वडा अध्यक्ष पाठक छोराछोरीलाई मधुवन्नीमा राखेर अध्ययन अध्यापन गराउँदै भेट्न गएको बेलामा उनको निधन भएको हो। उनी स्थानीय निर्वाचनमा नेपाली कांग्रेसबाट निर्वाचित वडा अध्यक्ष हुन्। यता जनकनन्दनी गाउँपालिकाले वडा अध्यक्ष पाठकको निधनप्रति दुःख व्यक्त गर्दै गाउँपालिकामा शोक मनाउँदै सम्पुर्ण कामकाज एक दिनका लागि स्थगित गरेको जनाएको छ।
काठमाडौंमा प्रचण्डमाधव पक्षको शक्ति प्रदर्शन,"काठमाडौं : नेपाल कम्युनिस्ट पार्टी (नेकपा) प्रचण्ड माधव पक्षले प्रतिनिधिसभा विघटनको विरोधमा आज काठमाडौंमा शक्ति प्रदर्शन सुरु भएको छ। रत्नपार्कमा हुने सभामा काठमाडौंको माइतीघर, डिल्लीबजार, लैनचौर, कुपन्डोल, प्रदर्शनीमार्ग, शान्तिवाटिका, त्रिपुरेश्वर, त्रिचन्द्र कलेज, बाल्मिकी कलेज गरी ९ ठाउँबाट जुलुस निकालिएको हो। केन्द्रीय सङ्घर्ष समितिले सभा र जुलुसलाई मर्यादित बनाउँदै निर्धारित नारा मात्र लगाउनुपर्ने निर्देशिका जारी गरेको छ। यस अगाडिको विरोध प्रदर्शनमा राष्ट्रपति र प्रधानमन्त्रीलाई गाली गर्दै अश्लिल नारा लागेपछि सामाजिक संजालमा चर्को आलोचना भएको थियो। विरोधसभामा प्रदेश, जिल्ला र मोर्चा संगठनबाट कार्यकर्ता तथा नेताहरु सहभागिता हुने नेकपाले जनाएको छ। विरोधसभा सुरु हुनुअघि राजधानीका विभिन्न स्थानबाट निकालिने जुलुसको नेतृत्व प्रवक्ता नारायणकाजी श्रेष्ठ, स्थायी कमिटी सदस्य गणेश साह, गिरिराजमणि पोखरेल, मातृकाप्रसाद यादव, लीलामणि पोखरेल, हरिबोल गजुरेल, वर्षमान पुन, वेदुराम भुसाल भीमबहादुर रावल, शक्तिबहादुर बस्नेत, नन्दकुमार प्रसाईँ, देवेन्द्र पौडेल, युवराज ज्ञवाली, सुरेन्द्रप्रसाद पाण्डे, कृष्णबहादुर महरा, पम्फा भुसाल, रघुजी पन्त, घनश्याम भुसाल, जनार्दन शर्मा, योगेशकुमार भट्टराईलगायतले गरेका छन्। सभालाई नेकपाका अध्यक्षद्वय माधवकुमार नेपाल र पुष्पकमल दाहाल प्रचण्ड, वरिष्ठ नेता झलनाथ खनाललगायतले सम्बोधन गर्ने जनाइएको छ।"
"बागमती प्रदेशसभाको बैठक आज बस्दै, अविश्वास प्रस्तावमाथि छलफल हुने",मकवानपुर : बागमती प्रदेशसभाको सातौँ अधिवेशन बैठक आज दिउँसो १ बजेदेखि पुनः सञ्चालन हुने भएको प्रदेशसभा सचिवालयले जनाएको छ। आज बस्ने बैठकमा मुख्यमन्त्री डोरमणि पौडलविरुद्ध दर्ता भएको अविश्वासको प्रस्तावमाथि सामान्य छलफल प्रारम्भ हुने सो सचिवालयले जनाएको हो। प्रदेशसभाका सभामुख सानुकुमार श्रेष्ठले बागमती प्रदेशका मुख्यमन्त्री पौडेल तथा सत्तारुढ नेकपा संसदीय दलका नेताहरुसँग छलफल गरी आज दिउँसो १ बजे बैठक बस्ने गरी सहमति भएको प्रदेशसभा सचिवालयका प्रमुख सचिव कृष्णहरि खड्काले बताए। प्रदेशसभाको कार्यपरामर्श समितिको बैठकले हिजो बैठक बोलाउन सभामुखलाई मुख्यमन्त्री तथा सत्तारुढ दलका नेताहरुसँग सहमति गरेर ल्याउन भनिएअनुसार सभामुख श्रेष्ठले बैठक आह्वान गरेको सचिवालयका सचिव खड्काले जानकारी दिए। प्रदेशसभाको सातौँ अधिवेशन बैठक गत माघ ७ गते दिउँसो सञ्चालन भई विभिन्न दलका नेताहरुले शुभकामना मन्तव्य व्यक्त गरिसकेपछि सभामुख श्रेष्ठले अनिश्चितकालका लागि बैठक स्थगन गरेका थिए। रासस
अझै माधवजी,"काठमाडौं : प्रधानमन्त्री केपी शर्मा ओलीले केही दिनअघि भनेका थिए, माधव नेपालजीबारे मलाई टिप्पणी गर्नु छैन। किनभने, उहाँ प्रचण्डको कार्यकर्ता हो। कार्यकर्ता हुन जानुभएको छ। अन्तरक्रियामा सम्पादकहरूका सुझावपछि पहिला नेता नेपाल बोले। नेपालले दुई ठाउँ दाहालको नाम लिए, जहाँ अध्यक्ष प्रचण्ड र कमरेड प्रचण्ड भने। अन्त्यमा बोलेका दाहालले भने नेपालको नाम कम्तीमा ७ ठाउँ लिए, सबैपटक माधवजी भने। समानता दर्शाउन कम्युनिस्ट पार्टीमा सबैलाई कमरेड भन्ने चलन हुन्छ। कनिष्ठलाई समेत हतपती जी लगाइँदैन। फुट्नुअघि नेकपामा ओलीदाहाल लामै द्वन्द्व चल्यो। ओलीले आफूलाई नाम मात्रको अध्यक्ष बनाएको, अध्यक्ष हुन नदिएको दाहालको गुनासो झगडाको एउटा कारण थियो। उही दर्जाको अध्यक्ष भए पनि सम्मान र स्वाभिमानमा ठेस पुर्याएको उनको ठम्याइ थियो। त्यसलाई जायज ठहर्याउँदै क्रमशः साथ दिएका थिए वरिष्ठ नेता नेपाल, झलनाथ खनाल र उपाध्यक्ष वामदेव गौतमले। त्यही विवाद ओलीलाई अध्यक्ष र प्रधानमन्त्री दुवै पदबाट हटाउने अभियानसम्म पुग्यो। दाउ छोपाछोपकै बीच ओलीले पुस ५ गते प्रतिनिधिसभा विघटन गरे। त्यसले नेकपा दुई चिरा भयो। नेपाल ७ गते बहुमत केन्द्रीय सदस्य बाट अध्यक्ष बनाइए। ८ गते दाहाल विघटित सांसदको बहुमतबाट संसदीय दलको नेता चुनिए। दाहालले भन्दै आएका छन्, ओलीले मलाई जुन सम्मान दिनुभएन, हामी दुईबीच त्यो हुँदैन। एकताका क्षणमा ६० प्रतिशत अंश रहेको पूर्वएमालेबाट प्रतिनिधित्व गरेका अध्यक्ष ओली थिए। उनको विकल्पमा अध्यक्ष भनिएका नेपाल भने अझै जी मा सीमित छन्।"
बहस प्रधानमन्त्रीको विशेषाधिकारमा केन्द्रित,"काठमाडौं : प्रतिनिधिसभा विघटन प्रधानमन्त्रीको विशेषाधिकार हो वा होइन भन्नेमा बहस केन्द्रित भएको छ । सर्वोच्च अदालतको संवैधानिक इजलासबाट बिहीबार यसमै केन्द्रित भई कानुन व्यवसायीलाई प्रश्नमाथि प्रश्न गरिए । कानुन व्यवसायीले प्रतिनिधिसभा विघटन गर्ने राष्ट्रपति कार्यालयको सूचना आजसम्म राजपत्रमा प्रकाशन नभएको विषय उठाए । मन्त्रिपरिषद्को सिफारिसबमोजिम पुस ५ गते राष्ट्रपति विद्यादेवी भण्डारीले प्रतिनिधिसभा विघटन सदर गरेको सूचना राष्ट्रपति कार्यालयले जारी गरे पनि राजपत्रमा प्रकाशन नभएको प्रश्न निवेदकका कानुन व्यवसायीको छ । अधिवक्ता ओमप्रकाश अर्यालले राष्ट्रपतिले जारी गरेको सूचना राजपत्रमा प्रकाशन नगरिएको जिकिर गरेका हुन् । उक्त सूचना हालसम्म राष्ट्रपति कार्यालयको वेबसाइटमै सीमित रहेको अर्यालको भनाइ थियो । न्यायाधीश अनिलकुमार सिन्हाले संसद् विघटनको सूचना राजपत्रमा प्रकाशन नभएको भन्ने आएको छ के हो ? भन्दै अधिवक्ता टीकाराम भट्टराईलाई प्रश्न गरे । अधिवक्ता भट्टराईले प्रकाशन नभएको जनाउ दिएपछि न्यायाधीश सिन्हाले प्रश्न गरे, आजको दिनमा संसद् विघटन नै भएको छैन भनेर मान्ने हो त ? सिन्हाले रिट निवेदकले पनि असंवैधानिक कार्यलाई स्वीकार गरेर हिँडिराखेको अवस्थाबारे धारणा माग गरेका थिए । विघटनको विपक्षमा बहस गर्ने अधिवक्ता भट्टराईको जिकिर थियो, प्रधानमन्त्री केपी शर्मा ओलीको कार्यले संविधानवाद बँच्ने कि नबँच्ने प्रश्न उठेको छ । प्रधानमन्त्री ओली नेतृत्वको सरकार संविधानको धारा ७६ (२) अनुसारको रहेको दाबी भट्टराईले गरे ।त्यसपछि प्रधानन्यायाधीश चोलेन्द्रशमशेर राणाले रिट निवेदकले धारा ७६ (१) अनुसार सरकार गठनको दाबी गरिरहेका बेला धारा ७६ (२) को भनेर बहसमा दाबी गर्न मिल्नेनमिल्ने विषयमा भट्टराईको धारणा माग गरे । भट्टराईले न्याय निरुपणमा सहयोगका लागि बहसमा बृहत् दृष्टिकोणसहितका धारणा र व्याख्या आउन सक्ने बताउँदै इजलासलाई आश्वस्त गरेका थिए । न्यायाधीश सपना मल्ल प्रधानले पनि संसदीय दलका नेता प्रधानमन्त्रीलाई नै स्विकारेको अवस्था दर्शाउँदै सोही हैसियतमा गरेको काम भनेर वैधानिकता दिइराखेको हो ? भन्ने प्रश्न गरिन् । अधिवक्ता भट्टराईले तत्कालीन सभामुख सुवास नेम्बाङ र हालका महान्यायाधिवक्ता अग्नि खरेलले संविधान बनाउने बेला दिएका अभिव्यक्ति प्रमाणका रूपमा झिकाउन माग गरे । उनले खरेल र नेम्बाङले पाँच वर्षसम्म संसद् विघटन गर्न नपाउने भन्दै बोलेका भिडिओ क्लिप पेस गर्न माग राखेका हुन् । नेम्बाङ र खरेलले दिएको अभिव्यक्तिलाई स्रोतका रूपमा लिनुपर्ने उनको भनाइ थियो । संवैधानिक इजलासबाट बहुमतको प्रधानमन्त्रीले विघटन गर्न पाउनेनपाउने र प्रधानमन्त्रीको वैधानिक हैसियत के हुने भन्ने विषयमा चासो व्यक्त भएपछि भट्टराईले यो प्रश्न पनि होइन, जवाफको विषय पनि होइन भन्दै विषयान्तर गरेका थिए । प्रश्न यो कदम संवैधानिक दायराको हो कि होइन, प्रधानमन्त्रीको सिफारिस र विघटनमा संवैधानिकताको प्रश्न छ कि छैन भन्ने हो ?, उनले भने । रिट निवेदक रहेका समृत खरेलले राजनीतिक व्यक्तिले निर्णय गरेको भए पनि संविधानको विषय रहेकाले संवैधानिक प्रश्न रहेको बताए । इजलासले प्रतिनिधिसभा विघटन सिफारिसबारे राजपत्रमा प्रकाशित सूचना पेस गर्न सरकारी वकिललाई मौखिक आदेशसमेत दिएको छ । इजलासमा प्रधानन्यायाधीशको ठट्टा वरिष्ठ अधिवक्ता गुणनिधि न्यौपाने बहसका क्रममा संसदीय व्यवस्थाको जननी मानिने बेलायतको संसद्ले पुरुषलाई महिला र महिलालाई पुरुष बनाउनेबाहेक सबै काम गर्ने प्रसंग सुनाउँदै थिए । नेपालमा भने संसद् प्रधानमन्त्रीको छाया बन्न पुगेको दाबी उनको थियो । एक लेखकको किताबको चर्चा गर्दै न्यौपानेले यसो भनिरहँदा इजलासबाट प्रधानन्यायाधीश राणाले मुसुमुसु हाँस्दै ठट्टा गरे, अहिले त प्रविधिले त्यो पनि सम्भव बनाइदिएको छ, पुरुषलाई महिला र महिलालाई पुरुष बनाउन लिंग परिवर्तन पनि सम्भव भएको छ नि ! त्यसपछि इजलासमा एकैछिन हाँसोको फोहोरा छुट्यो । प्रधानन्यायाधीशले केवल ठट्टा मात्र हो भनेपछि हाँसो मत्थर भएको थियो ।"
प्रतिनिधिसभा विघटनबारे राजपत्रमा प्रकाशित सूचना संवैधानिक इजलासमा पेश,काठमाडौं : सर्वोच्च अदालतको संवैधानिक इजलासमा प्रतिनिधिसभा विघटनको सूचना पेश भएको छ। बिहीबार प्रतिनिधिसभा विघटनको रिटमाथि बहसका क्रममा रिट निवेदकका तर्फबाट बहस गर्ने अधिवक्ताले संसद विघटन गरेको सूचना राजपत्रमा प्रकाशित नभएको भन्दै प्रश्न उठाएपछि इजलासले विघटन सिफारिसबारे राजपत्रमा प्रकाशित सूचना पेस गर्न सरकारी वकिललाई मौखिक आदेश दिएको थियो। मन्त्रिपरिषद्को सिफारिसबमोजिम पुस ५ गते राष्ट्रपति विद्यादेवी भण्डारीले प्रतिनिधिसभा विघटन सदर गरेको सूचना राष्ट्रपति कार्यालयले जारी गरे पनि राजपत्रमा प्रकाशन नभएको तर्क व्यवसायीले गरेका थिए। अधिवक्ता ओमप्रकाश अर्यालले राष्ट्रपतिले जारी गरेको सूचना राजपत्रमा प्रकाशन नगरिएको जिकिर गरेका थिए । उक्त सूचना हालसम्म राष्ट्रपति कार्यालयको वेबसाइटमै सीमित रहेको अर्यालको भनाइ थियो । अधिवक्ता ओमप्रकाश अर्याल र टीकाराम भट्टराईले बिहीबारको बहसमा संसद विघटन गरेपछि राजपत्रमा प्रकाशित नगरेको भन्दै बहस गरेका थिए। उनीहरूको बहस सुनेपछि प्रधानन्यायाधीश चोलेन्द्रशमसेर राणाले संवैधानिक इजलासले महान्यायाधीवक्ता कार्यालयसँग राजपत्रमा प्रकाशित भएको सूचना उपलब्ध गराउन भनेका थिए। मन्त्रिपरिषद्को सिफारिसमा राष्ट्रपति विद्यादेवी भण्डारीले गत पुस ५ गते प्रतिनिधिसभा विघटन गरेकी थिइन्। संसद विघटनविरुद्ध सर्वोच्च अदालतमा दर्जन बढी रिट परेका छन्। तिनै रिटमाथि गत आइतबारदेखि निरन्तर बहस भइरहेको छ।
धनगढीमा निशुल्क महाप्रस्थान यान,"धनगढी : गएको पुसको पहिलो हप्ता बैतडीको दोगडा केदार गाउँपालिका ९ का कृष्णा नन्द भट्टको कैलालीको सेती अञ्चल अस्पतालमा मृत्यु भयो । उनको शव बैतडी लगेर दाहसंस्कार गर्ने पारिवारिक क्षमता थिएन । तर उनको शव कैलालीकै गोदावरी आर्यघाटसम्म लैजान दिनभरी गाडी पाइएन । पुस ३ गते कैलालीको धनगढी उपमहानगरपालिका ५ हसनपुरका स्थानीय पुष्करदत्त भट्टका ७८ वर्षीय बुवा महेश्वरदत्त भट्टको निधन भयो । धनगढी हसनपुरबाट गौरीगंगा नगरपालिकापस्थित शिवगंगा नदीको आर्यघाटमा अन्तिम संस्कारको लागि लगियो। पिकअप गाडीमा लगिँदै गरेको मृतकको आधा शरीर गाडीको क्याप (पछाडिको डालो) भन्दा आधा बाहिर थियो । शव दुई तीन स्थानमा रोकेर पिकअपमा पटकपटक बाँध्ने काम गरियो । पुस २३ गते नवजीवन सहकारीका सञ्चालक समिति सदस्य गोपाल पाठक र धनगढी जेसिजका अध्यक्ष श्याम पाठकका बुवा बुद्धिराज पाठकको निधन भयो। पाठकको अन्तिम संस्कार धनगढीस्थित मोहना आर्यघाटमै गरियो। पाठकको शवयात्रा पनि भट्टको जस्तै सास्तीयुक्त थियो। जसको प्रमुख कारण धनगढीमा उपयुक्त शव बाहन नहुनु थियो । धनगढीमा एक दुई बाहेक शव बाहन छैनन् । भएका शव बाहन पनि सानो पिकअफ जस्तै गाडीले बनाएका छन् । अन्य सवारी साधनले अहिले कोभिडका कारण शव बोक्न नमान्ने गरेका कारण कैयौं मानिसहरु शव व्यवस्थापनमा आजित हुने गरेका छन् । उपमहानगरपालिकाका जनताको यही सास्ती देखेर धनगढीका व्यवसायी तथा सुन्दर सुदूरपश्चिम अभियानका अभियन्ता गोपाल हमालले ३० लाख बढीको लागतमा महाप्रस्थान यान नाम गरेको सुविधा सम्पन्न शव बहान साञ्चालनमा ल्याउने भएका छन् । धनगढीमा पत्रकार सम्मेलन गर्दै उनले अगाडी मृतकको तस्बिर राख्न मिल्ने, पछाडि ६ जना किरियापुत्री बस्ने मिल्ने र त्यसमै सजिलो तरिकाले शव राख्न मिल्ने गरी महाप्रस्थान यान सञ्चालनमा ल्याउने जानकारी दिए। धनगढी उपमहानरपालिका भित्र यसलाई निशुल्क सञ्चालन गर्नेछ, चालक खर्च, इन्धन खर्च सबै हामीले व्यहोर्नेछौं,' उनले भने । यानमा बाहिर मालाले सजाउन मिल्ने गरी तयारी भइरहेको छ । हमालका अनुसार १४ फिट लम्बाइ रहेको चेचिसको अर्डर भइसकेको छ, धनगढीमा त्यसको बडी बनाउने ठेक्का पनि भइसकेको छ। उनले मृत्युपछि कुनै पनि व्यक्ति फर्केर नआउने भएकाले यसको नाम शव बाहनभन्दा पनि महाप्रस्थान यान राखिएको बताए । 'शव बाहन कताकता नराम्रो लाग्यो, त्यसैले मृत्यु पछिको त्यो प्रस्थान नै महाप्रस्थान हो, ' उनले भने। उनले भने, 'अन्तिम संस्कारको क्रमममा देखिने अभावको दृष्यले मलाई सोच्न बाध्य बनायो। मृत्युपछि मृतकका पार्थिव शरीरलाई सम्मानपूर्वक लगिनुपर्नेमा मैले त्यस्तो पाएन। आर्यघाटसम्मको सहज यात्राको लागि निःशुल्क महाप्रस्थान यानको व्यवस्था गर्ने कार्यको सुरुवात गर्न लागेको हुँ।' यानको विशेषता यानभित्र पार्थिव शरीर र किरियापुत्री बस्न मिल्ने छुट्टाछुट्टै क्याबिन समेत रहने अभियन्ता हमालले बताए। यानको अगाडिको भागमा फूलमालासहित मृतकको फोटो राख्न मिल्ने व्यवस्था छ। सो यान धनगढी उपमहानगरपालिकास्थित मोहना नदी आर्यघाट र गोदावरी नदी आर्यघाटसम्म सञ्चालन हुने बताइएको छ। जसको व्यवस्थापनको जिम्मेवारी धनगढीका समाजसेवी शिद्धराज पनेरुलाई दिइएको छ। निःशुल्क महाप्रस्थान यान सञ्चालन एउटा अभियान मात्रै रहेको बताइएको छ। निकट भविष्यमा कुनै संघ संस्थाले यसको सञ्चालनको जिम्मेवारी लिन चाहेको अवस्थामा हस्तान्तरण समेत गर्न सकिने अभियन्ता हमालले बताए।"
स्वस्थानीको ब्रत बस्न पीसीआर अनिवार्य,"साँखु : स्वस्थानी ब्रत भनेर प्रसिद्ध एक महिने माधवनारायण ब्रत यस वर्ष माघ १५ गतेदेखि सुरु हुँदैछ। काठमाडौंको शंखरापुर नगरपालिकाको साँखुस्थित शाली नदीमा किनारमा उक्त ब्रत बस्ने प्रचलन रहँदै आएको छ। स्वस्थानी ब्रत कथाअनुसार शाली नदी क्षेत्र ऐतिहासिक एवं पौराणिक महत्वको स्थान हो। त्यसैले यसै स्थानमा ब्रतालुहरु एक महिने लामो एवं कठिन ब्रत बस्ने गर्दछन्। कोरोना भाइरस संक्रमणको महामारीको कारण यस वर्ष स्वस्थानीको ब्रत बस्ने भक्तजनलाई कोरोना परीक्षण गरेको पीसीआर रिपोर्ट नेगेटिभ आउनु अनिवार्य गरिएको छ। कोरोना परीक्षण नेगेटिभमात्रै भएर ब्रत बस्न नपाउने व्यवस्था गरिएको छ। कोरोना भाइरस संक्रमण नदेखिए ब्रत बस्ने भक्तजनमा निमोनियाजन्य रोगसमेत हुन नहुने प्रावधान राखिएको छ। वर्सेनि सयौंको संख्यामा ब्रत बस्ने शालीनदीमा यस वर्ष ५० जनाभन्दा बढी भक्तजनलाई ब्रत बस्न नदिने व्यवस्था गरिएको श्रीमाधवनारायण स्वस्थानी ब्रत तथा शालीनदी सुधार समितिले जनाएको छ। समितिका अध्यक्ष मिजेन्द्रकाजी श्रेष्ठले शालीनदीमा ब्रत बस्ने भक्तजनहरुको लागि समितिले माघ १३ गते पीसीआर परीक्षणको व्यवस्था मिलाइएको जानकारी दिए। यसको लागि ब्रतालुले माघ १० देखि १२ गतेभित्र आआफ्नो नाम दर्ता गर्नुपर्ने उनले बताए। एक महिने माधवनारायण स्वस्थानी ब्रतको तयारीबारे जानकारी दिँदै कोरोना भाइरस संक्रमण भए नभएको थाहा हुने पीसीआर एन्टिजेन नेगेटिभमात्रै होइन निमोनियाको लक्षण छ कि छैन भनेर पनि एक्सरे रिपोर्ट साथमा ल्याउनुपर्ने अनिवार्य व्यवस्था गरेका छौं, उनले भने, विश्व स्वास्थ्य संगठनले रिफर गरेका विभिन्न रोग भएका बिरामीहरुलाई पनि ब्रतमा सहभागी गराउन नसकिने भनेका छौं। अध्यक्ष श्रेष्ठले यस वर्ष पुरुषतर्फ १५ र महिलातर्फ ३५ जना गरी जम्मा ५० जना भक्तजनलाई मात्रै स्वस्थानीको ब्रत बस्न दिन लागिएको स्पष्ट पारे। यसवर्ष समितिले ब्रतालुहरुलाई एकै ठाउँमा व्यवस्थित गरी राख्ने व्यवस्था मिलाएको छ। पहिले ब्रतालु आफैँले बस्ने, खाने व्यवस्था गर्दै आएका थिए। तर यसरी ब्रतालुहरु छरिएर रहँदा कोरोना भाइरस संक्रमणको जोखिम भएकाले क्वारेन्टाइनको रुपमा सबै ब्रतालुलाई एकै ठाउँमा व्यवस्थित गरी राख्ने व्यवस्था गरिएको समितिका महासचिव योगेशमान डंगोलले जानकारी दिए। उनले ब्रत बस्ने ठाउँमा सामाजिक दूरी कायम गर्न यस वर्ष ब्रतालुका घरपरिवारका सदस्य तथा आफन्तको उपस्थितिमा बन्देज लगाइएको बताए।पहिले जस्तो यस वर्ष ब्रतालुसँगै उनका घरपरिवारका सदस्य र आफन्तको उपस्थितिलाई बन्देज लगाएका छौं, महासचिव डंगोलले भने, ब्रत सुरु भएदेखि सम्पन्न नभएसम्म ब्रतालुको सम्पूर्ण जिम्मा समितिले लिने गरी व्यवस्था गरेका छौं। समितिले एकमहिने स्वस्थानी ब्रतको तयारी करिब ९० प्रतिशत पूरा भएकोसमेत जनाएको छ। ब्रतबारे जानकारी दिन समितिले बिहीबार साँखु पत्रकार सम्मेलनको आयोजनासमेत गरेको थियो। पत्रकार सम्मेलनमा समितिका अध्यक्ष श्रेष्ठले यसवर्ष बृहत मेलाको रुपमा स्वस्थानी ब्रतको तयारी नगरिएको जानकारी दिए। तर ब्रत अवधिभर शालीनदी पुग्ने सर्वसाधारणको लागि कोरोना भाइरस संक्रमण हुन नदिन ठाउँ ठाउँमा स्यानिटाइजर, साबुन पानीले हात धुने र माक्सको व्यवस्था गरिने उनले बताए। स्वस्थानी ब्रतअवधिभर करिब २० लाख भक्तजन शालीनदी परिसर पुगेको तथ्यांक छ, अध्यक्ष श्रेष्ठले भने, कोरोना भाइरस संक्रमणबीच यसवर्ष त्यति संख्याका भक्तजनको व्यवस्थापन चुनौतीपूर्ण छ। त्यसमाथि सामाजिक दूरी कायम गर्न सकिने अवस्था हुँदैन। ब्रतस्थल र शालीनदी परिसरमा सामाजिक दूरी कायम गर्न यस वर्ष बढीभन्दा बढी सुरक्षाकर्मी र स्वयंसेवक परिचालनको तयारी गरिएको समितिले जनाएको छ। ब्रतालुसँग अन्य भक्तजनको सम्पर्क हुन नदिन ब्रतस्थलमा विशेष व्यवस्था गरिएको छ। त्यस्तै यसवर्ष सर्वसाधारण भक्तजनले माधवनारायण देवतालाई सिधै स्पर्श गर्न पाउनेछैनन्। माधवनारायण विराजमान हुने स्थानमा चारैतिर डोरी बाँधिने समितिले जनाएको छ। पत्रकार सम्मेलनमा शंखरापुर नपाका मेयर सुवर्ण श्रेष्ठले साँखुको धरोहरको रुपमा रहेको स्वस्थानी ब्रत रोक्न सकिने अवस्था नभएकाले यसलाई व्यवस्थित गर्नेतर्फ आफूहरुको ध्यान केन्द्रित भएको स्पष्ट पारे। अन्य मन्दिर खुलेको, सार्वजनिक सवारीसाधन चलेको तथा सिनेमा हलसमेत सञ्चालनमा आएको अवस्थामा स्वस्थानी ब्रत रोक्न सकिने अवस्था रहेन, उनले भने, त्यसैले धर्म, संस्कृति र आस्थाको संरक्षण सँगसँगै मानव जीवन रक्षा गर्ने गरी ब्रत सञ्चालन गर्न लागिपरेका छौं। स्वस्थानी ब्रतको महत्व एकमहिने ब्रत अवधिभर लाखौं भक्तजन शाली नदी पुग्ने गरेका छन्। यहाँ पुग्ने भक्तजनले शाली नदीमा नुहाउने प्रचलन रहेको छ। शाली नदीमा स्नान गरेपछि माधवनारायण तथा स्वस्थानी माताको दर्शन गर्दा पुण्य मिल्ने जनविश्वास रहँदै आएको छ। त्यस्तै स्वस्थानी माताका ब्रतालुलाई दान गर्दा पनि पुण्य मिल्ने मान्यता रहेको छ। त्यसैले यहाँ विगतमा राज्य प्रमुखसमेत पुगेर ब्रतालुलाई गच्छेअनुसार दान दिने गरेका थिए। साँखुस्थित स्वस्थानी माताको मन्दिर । माधवनारायण एवं स्वस्थानी माताको ब्रत बस्दा ब्रतालुले प्रत्येक दिन शाली नदीमा स्नान गर्नुपर्छ। त्यसैले ब्रतालुलाई स्नान गर्न सहज हुने गरी शाली नदीलाई छेकेर पोखरी बनाइएको छ। गत वर्ष शालीनदीमा पक्की बाँध निर्माण गरिएको छ। नदीको दुई किनारबाट पानी जाने गरी पक्की बाँध निर्माणसँगै स्नान गर्ने ठाउँ व्यवस्थित भएको छ। त्यस्तै स्नान गर्ने शाली नदीको पूर्वी किनारमा पनि पक्की खुड्किला निर्माण गरिएको छ। जसले गर्दा भक्तजनलाई शाली नदीमा स्नान गर्न थप सहज भएको छ। एक महिने ब्रतको लागि अहिले शाली नदी परिसर सिंगार्ने काम धमाधम भइरहेको छ। शाली नदी परिसरमा माधवनारायणको स्तम्भसहितको पार्क निर्माण अन्तिम चरणमा पुगेको छ। उक्त स्तम्भमा माधवनारायणको मूर्ति राखिने भएको छ। स्तम्भको चारैतिर दुबो रोपेर हरियाली निर्माण गरिएको छ। माधवनारायण पार्क शंख आकारको हुने समितिले जनाएको छ। काठमाडौंको चाबहिलसँगै भक्तपुरको बोडे, दुवाकोट, चाँगुनारायण, तेलकोट र नगरकोटबाट साँखु पुग्न सकिन्छ। शाली नदी पुग्ने भक्तजनलाई केन्द्रित गरेर साँखु यातायात प्रालिले दैनिक एकसय वटा बस सञ्चालनमा ल्याउने भएको छ। प्रालिका अध्यक्ष गोविन्दबहादुर श्रेष्ठले ब्रतअवधिभर बेलुका ९ बजेसम्म सार्वजनिक यातायात सञ्चालन गरिने बताए। ब्रत अवधिभर माधवनारायण विराजमान हुने सिंगारिएको मन्दिर । साँखु शाली नदीमा निर्माण गरिएको कल्भर्ट र माधवनारायण पार्कस्थित स्तम्भ । स्वस्थानी व्रत बसेका व्रतालुले दैनिक स्नान गर्नुपर्ने साँखुस्थित शाली नदीमा निर्माण गरिएको पोखरी । तस्बिर : ईश्वरकाजी खाइजू"
सिन्धुलीमा सालको अवैध काठ सहित चार जना पक्राउ,"सिन्धुली : सिन्धुलीमा सालको अवैध काठ चोरी निकासी गर्ने चार जना लाई ट्याक्टर सहित पक्राउ परेका छन् । शुक्रबार पक्राउ पर्नेमा तीनपाटन गाउँपालिका २ सिन्धुलीका ४८ वर्षीय कर्णबहादुर तामाङ, सोही ठाउँका १८ वर्षीय भुवन मगर, ३५ वर्षीय बलबहादुर राना र ५० वर्षीय मानबहादुर मगर छन् । उनीहरुमध्ये तामाङ ट्याक्टर चालक समेत भएको जिल्ला प्रहरी कार्यालय सिन्धुलीका प्रवक्ता तथा प्रहरी नायव उपरीक्षक श्यामकुमार खत्रीले जानकारी दिए । उनीहरुलाई तीनपाटन गाउँपालिका १ बाट सालको काठ अवैध चोरी निकासी गरी कमलामाई नगरपालिका १० सरकारी टोलतर्फ ट्याक्टरमा राखी ल्याउँदै गर्दा ना ३ त ८०० नम्बरको ट्याक्टर र काठ सहित प्रहरीले नियन्त्रणमा लिएको हो, खत्रीले भने । उनीहरुलाई सालको कडी २३ दशमलव ७९ क्युफिट, झ्यालको चौकस ४ थान, ढोकाको चौकस ५ थान, २१ थान पट्टा (फलेक) ट्याक्टरमा लोड गरी ल्याउँदै गर्दा शुक्रबार दिउँसो एक बजेको समयमा इलाका प्रहरी कार्यालय भिमानको टोलीले नियन्त्रणमा लिएको जनाएको छ । नियन्त्रणमा लिइएको काठ, ट्याक्टर सहित चारै जनालाई शुक्रबार नै सब डिभिजन वन कार्यालय भिमानलाई आवश्यक कारवाहीका लागि प्रहरीले बुझाएको छ ।"
लमजुङमा मध्यपहाडी लोकमार्गको विवाद सात वर्षपछि मिल्यो,"बेंसीसहर : मध्यपहाडी (पुष्पलाल) लोकमार्ग अन्तर्गत लमजुङको सुन्दरबजार क्षेत्रमा भएको विवाद सात वर्षपछि टुङ्गिएको छ । सो क्षेत्रमा विवाद सुल्झन नसक्दा सडक निर्माण सुरु हुन सकेको थिएन । सुन्दरबजार र भोर्लेटार क्षेत्रमा बस्तीभित्रबाट सडक बनाउने सरकारी योजनाको विरोधमा स्थानीय उत्रिएका थिए । उनीहरूले सडक निर्माणका लागि रेखांकन (सर्भे) समेत गर्न दिएका थिएनन् । लामो समयदेखिको विवादको सम्बन्धमा जानकारी लिन राष्ट्रिय योजना आयोगका उपाध्यक्ष प्राध्यापक डा पुष्पराज कँडेल, गण्डकी प्रदेशका मुख्यमन्त्री पृथ्वीसुब्बा गुरुङ, प्रधानमन्त्रीका पूर्वाधार विकास विज्ञ सल्लाहकार गजेन्द्र थपलिया, मध्यपहाडी (पुष्पलाल) लोकमार्ग आयोजना निर्देशनालय काठमाडौंका आयोजना निर्देशक दिपक केसीलगायतको टोली लमजुङ आएको थियो । उक्त टोलीले नगरपालिका प्रमुख, वडाध्यक्ष, जिल्लाका सुरक्षा निकायका प्रमुख, स्थानीयलगायतको छलफलबाट काम सुरु गर्ने सहमति गरेको हो । स्थानीयको अवरोधका कारण काम हुन नसकेको सुन्दरबजार क्षेत्रमा ८ किलोमिटर सडक निर्माणका लागि डीपीआर हुने सहमति भएको राष्ट्रिय योजना आयोगका उपाध्यक्ष प्राध्यापक डा पुष्पराज कँडेलले जानकारी दिए । उनका अनुसार पाउँदी ढिकसुन्दरबजारखत्रीठाँटीथाक्लेचौतारा (किरिञ्चे) सम्मको सडकको काम अघि बढाउने सहमति भएको छ । गण्डकी प्रदेशका मुख्यमन्त्री पृथ्वीसुब्बा गुरुङले विवाद रहेको पाउँदी ढिकसुन्दरबजारखत्रीठाँटीथाक्लेचौतारा (किरिञ्चे) सम्मको सडकको काम यसै आर्थिक वर्षभित्र काम सुरु हुने बताए । नागरिकले लोकमार्ग निर्माण हुँदा धेरै नोक्सान हुने कुरा उठाइरहेकाले त्यसलाई ख्याल गरेर काम गर्ने उनले बताए । स्थानीयको अबरोधले ६ वर्षदेखि सर्भे समेत हुन सकेको छैन् । बस्तीभित्रको सडकको लगत कट्टा भएको छैन। स्थानीयले संघर्ष समिति बनाएर अवरोध गरिरहेका थिए । मुख्यमन्त्री गुरुङले संघर्षमा उत्रिएका आफ्नै कार्यकर्ता नवीन श्रेष्ठलाई वडाअध्यक्ष बनाएर फकाउने प्रयास गरे पनि सफल हुन सकेको थिए । स्थानीयको अवरोधले दायाँबायाँ क्षेत्रमा सडक निर्माण भए पनि सुन्दरबजार क्षेत्रमा लोकमार्ग निर्माण हुन सकेको छैन । पाउँदीदेखि सुन्दरबजार हुँदै खत्रीठाँटी भएर किरिञ्चेखोला पुग्नेगरी सडक निर्माण गरिने भनिएको छ । करिब ८ किमिको क्षेत्रमा सर्भे भएको छैन् । लोकमार्गको मापदण्ड अनुसार दायाँबायाँ ३१३१ मिटर फराकिलो बनाएमा बजार ध्वस्त हुने र अर्बौं रुपैयाँको नोक्सान हुने स्थानीय बताउँछन् । पाउँदीदेखि सुन्दरबजार, खत्रीठाँटी हुँदै किरिञ्चेसम्म यसअघिको कच्ची सडकलाई पछयाँदै सडक निर्माण गर्ने आयोजनाको योजना छ । यसअघि सडक भएकाले यही सडकलाई पछयाएमा खर्च कम लाग्ने आयोजनाको दाबी छ । तर, उक्त सडकको लगत कट्टा नगरेको, सडक भएकै ठाउँबाट अधिग्रहण गरेर सडक लाँदा प्रायः सबै सुकुम्बासी हुने भन्दै स्थानीयले विरोध जनाएका हुन् । स्थानीय द्वारिकाप्रसाद मिश्रले लोकमार्गको मापदण्ड लागु गरिए सार्वजनिक संरचनासहित ८ सय १३ घर विस्थापित हुने बताए । मध्यपहाडी लोकमार्ग आयोजना गोरखाका प्रमुख रामबहादुर गुरुङका अनुसार पुर्वको पाँचथर देखि पश्चिम बैतडीसम्मको एकहजार ७ सय ८७ किलोमिटर लम्बाईको मध्यपहाडी लोकमार्ग लमजुङमा ४५ किलोमीटर पर्छ । गुरुङका अनुसार लोकमार्गअन्तर्गत लमजुङमा पर्ने चेपेनदीपाउँदी खण्डमा कालोपत्रे भैसकेको छ। मस्र्याङ्दी वारिपारि तार्कुघाट र पाउँदीमा कालोपत्रे भएको हो। यो सडकखण्ड लमजुङतर्फ साढे ९ किलोमिटर र गोरखातर्फ चेपेनदीदेखि ठाँटीपोखरीसम्म साढे ६ किमि पर्छ। यसैगरी लमजुङ खण्डमा थप ९ किमि सडक कालोपत्रे तयारी गरिएको छ । लोकमार्गको पश्चिम खण्ड (प्लट नं८) अन्तर्गत सुन्दरबजार५, घुमाउने चौतारादेखि मध्यनेपाल नगरपालिकाको सिमानासम्म १६२ किमि सडकखण्डको केही स्थानमा कालोपत्रे भएको गुरुङले बताए ।"
काठमाडौं उपत्यकामा थप ११२ जनामा कोरोना संक्रमण,काठमाडौं : शुक्रबार काठमाडौं उपत्यकामा थप ११२ जनामा कोरोना भाइरस (कोभिड१९) संक्रमण पुष्टि भएको छ। संक्रमित हुनेमा ५३ महिला र ५९ पुरुष रहेको स्वास्थ्य तथा जनसंख्या मन्त्रालयले जनाएको छ। यस्तै पछिल्लो २४ घण्टामा नेपालमा थप ३०२ जनामा कोरोना भाइरस (कोभिड१९) संक्रमण पुष्टि भएको छ । ३ हजार ५४५ स्वाबको पीसीआर परीक्षण गर्दा १३३ महिला र १६९ पुरुषमा संक्रमण देखिएको स्वास्थ्य तथा जनसंख्या मन्त्रालयले जनाएको छ। नेपालमा अहिलेसम्म २० लाख ३५ हजार ३०१ जनाको आरटी पीसीआर परीक्षण भएको छ। योसहित कोरोना संक्रमितको संख्या २ लाख ६८ हजार ९४८ पुगेको छ । जसमध्ये २ लाख ६३ हजार ३४८ जनाले कोरोना जितेका छन् । शुक्रबार थप ४८० जना डिस्चार्ज भएका छन्। यो ९७९ प्रतिशत हो। मन्त्रालयका अनुसार हालसम्म कोरोनाबाट मृत्यु हुनेको संख्या १९ सय ८७ पुगेको छ । शुक्रबार थप ७ जनाको मृत्यु मन्त्रालयले पुष्टि गरेको छ। अहिले सक्रिय संक्रमितको संख्या ३ हजार ६१४ छ । यस्तै १५८ जना क्वारेन्टिनमा छन् भने ३ हजार ६१४ जना आइसोलेसनमा छन्। यस्तै मन्त्रालयका अनुसार कोरोनाका गम्भीर १५४ जना आइसीयूमा र ३१ जनाको भेन्टिलेटरमा उपचार भइरहेको छ।
लागुऔषधसहित गोलबजारबाट दुई पक्राउ,"सिरहा : प्रहरीले लागुऔषधसहित दुई जनालाई सिरहाको गोलबजारबाट पक्राउ गरेका छन्। प्रदेश प्रहरी कार्यालय जनकपुर र इलाका प्रहरी कार्यालय गोलबजारको संयुक्त टोलीले जाँचको क्रममा दुवै जनालाई बिहीबार लहानतर्फ जाँदै गर्दा पक्राउ गरेको प्रहरीले जनाएको छ। पक्राउ पर्नेमा गोलबजार नगरपालिका२ का २२ वर्षीय राकेश कुमार साह र मिर्चैया नगरपालिका ८ का २७ वर्षीय अनिल शर्मा रहेका छन्। स ७ प ५७१२ नम्बरको पल्सर र स १० प ५५२२ नम्बरको एफजेडएस मोटरसाइकलमा उनीहरु लागुऔषध बोकेर लहानतर्फ गइरहेका थिए। उनीहरुको साथबाट प्रहरीले नाइट्रोभेट ट्याब्लेट १४ सय ९७ पीस, स्पासमोप्रोक्सन ४८ पीस, फेनारगन ४५ पीस, नोफिनइन्जेक्सन ४५ पीस, डाइजीपाम ४५ एम्पुल र डाइलेक्स डिसी ३४ बोतल लागुऔषध बरामद गरेको छ।"
कर्मचारीमाथि हातपातपछि स्वर्गद्वारीमा कामकाज ठप्प,"प्यूठान : स्वर्गद्धारी नगरपालिका भिंगृ प्यूठानमा कार्यरत प्रशासन तथा योजना अधिकृत पुरन चन्द्र आचार्यमाथी हातपात भएको भन्दै कामकाज ठप्प पारिएको छ बिहीबार बिहान कार्यालय समयभित्रै स्वर्गद्वारी नगरपालिका ७ का अध्यक्ष टेकबहादुर भट्टराई र वडा नम्बर ४ निवासी गणेशमान कालाथोकी (भिम)ले आफूमाथि हातपात गरेको अधिकृत आचार्यले विज्ञप्तीमार्फत जानकारी गराएका छन् । 'कार्यालयमा काम गरिरहेको बेला बोलाएर हातपात गरियो, आचार्यले भने,सानो काम छ भनी होटलमा बोलाएर गाली वेइजत र धम्की पनि दिए।' कर्मचारी खटनपटनका विषयमा आफूले जिज्ञासा मात्र राखेको तर हातपात नगरेको कालाथोकीले प्रतिक्रिया दिएका छन् । 'दुईपटकसम्म टेबुल हानेको र पुरनचन्द्र जीको पिठ्यूमा हात राखेको हुँ, कालाथोकीले भने,'यो बाहेक अरु केही भएको होइन । यसलाई अतिरञ्जित गरियो । कालाथोकी यसअघि नगरप्रमुख नेत्र बहादुर रोकायका सुरक्षा सल्लाहकारका रुपमा समेत नियूक्त थिए । माघ १ गतेदेखि लागुहुने गरी उनी सहित करार र अस्थायी कर्मचारीहरुको सेवाअवधि समाप्त भएको प्रमुख प्रशासकीय अधिकृत बम बहादुर केसीले बताएका छन् । तर, कालाथोकीले आफ्नो सेवा अवधि सकिएको बारेमा कुनै जानकारी नभएको बताएका छन् । सेवा ठप्प कार्यरत ३३ जना कर्मचारीहरुले संयुक्त हस्ताक्षर गरी नगरपालिका र मातहतका कार्यालयहरुबाट प्रवाह गरिने सेवा ठप्प पारिएको जानकारी गराएका छन् । घटनाको सत्यतथ्य छानबिन गरी पीडितलाई न्याय , दोषीलाई कारबाही र कर्मचारीहरुको सुरक्षाको प्रत्याभूति नहुँदासम्म अत्यावश्यक बाहेकका सेवा ठप्प पारेको उनीहरुले बताएका छन्। घटनाको नेपाल निजामती कर्मचारी संगठन प्यूठानले पनि विरोध जनाएको छ । नगरपालिकामा यसअघि पनि पटक पटक झैझगडा हुने गरेको थियो ।"
नेपालगन्जमा बाक्लो हुस्सुकुहिरो: २ दिनदेखि १२० बढी उडान ठप्प,"नेपालगन्ज: बाक्लो हुस्सु कुहिरोको कारण बुधबार र बिहीबार २ दिन नेपालगन्ज विमानस्थलमा ६० बढी विमानले उडान भर्न सकेनन् । नेपालगन्ज विमानस्थल प्रमुख प्रेमनाथ ठाकुरका अनुसार खराब मौसमका कारण नेपालगन्जकाठमाडौं उडान भर्ने बुद्ध, यति र श्रीएयरका २ दिनका १४ विमान प्रभावित भए । त्यत्तिकै संख्यामा काठमाडौंनेपालगन्जका विमान पनि रद्द भए । नेपालगन्जकाठमाडौंका ७२ सिटे विमान उड्छन् । काठमाडौंका लागि मात्र एक हजार भन्दा बढीको यात्रा प्रभावित भएको ठाकुरले प्रष्ट पारे । उनले भने, काठमाडौं र पहाडी जिल्लाका गरी एकै दिन झन्डै १३ सय यात्री यात्रा गर्नबाट बञ्चित भए । यत्तिकै संख्यामा यात्रीले बुधबार पनि उड्न पाएका थिएनन् । २ दिनदेखि यात्रीहरु विमान उड्ने आशामा विमानस्थल पुग्ने र विमान उडान रद्द भएपछि अपरान्हतिर निराश भएर फर्किरहेका छन् । बिहान, दिउँसो र बेलुकाका सबै उडान लगातार दुई दिनदेखि रद्द भएको यो वर्षकै पहिलो पटक हो, ठाकुरले अन्नपूर्ण पोस्ट्सँग मोबाइल सम्पर्कमा भने, जति विमानले उडान भर्थे । त्यत्तिकै संख्यामा विमान पनि आउँथे । खराब मौसमका कारण नेपालगन्जमा आगमन र प्रस्थान गर्ने १२० भन्दा बढी विमानको उडान प्रभावित भयो । नेपालगन्जबाट काठमाडौंको लागि बिहान ९:१५ बजेदेखि बेलुवा पौने ५:५० बजेसम्म बुद्ध, यति र श्रीएयरका ७ वटा ठूला विमानको उडान तालिका छ । बुधबार र बिहीबार ती सबै उडान रद्द भएका थिए । काठमाडौं नेपालगन्जका लागि बिहान ८:१५ बजेदेखि अपरान्ह ४:१० सम्म ७ वटा विमान आउँछन् । कुनै पनि विमानले नेपालगन्जमा उडान भर्न सकेनन् ।नेपालगन्ज विमानस्थलबाट सुदूरपश्चिम र कर्णाली प्रदेशका हुम्ला, जुम्ला, डोल्पा, मुगु, बाजुरा, बझाङ, अछामलगायतका जिल्लामा सीता, समिट र तारा एयरका आधा दर्जन साना विमानले दैनिक दुई दर्जन उडान भर्थे । त्यत्तिकै संख्यामा विमान नेपालगन्ज आउँथे । यी कुनै पनि विमानले उडान भर्न सकेनन् । विमान उड्नका लागि कम्तीमा पनि १६०० भिजिविलिटी चाहिन्छ । बुधबार यो वर्षकै सबैभन्दा कम २० मिटरको भिजिविलिटी थियो भने बिहीबार कम्तीमा २०० मिटरदेखि बढीमा १००० मिटरसम्म भिजिविलिटी भएको जल तथा मौसम विज्ञान विभागको राँझास्थित हावापानी फिल्ड कार्यालयका प्रमुख पलबहादुर विकले बताए । नेपालगन्जमा बुधबार अधिकतम् तापक्रम १३२ डिग्रीसेल्सियस र न्यूनतम् तापक्रम ८ डिग्री सेल्सियस थियो । बिहीबार तापक्रम केही वृद्धि भएको थियो । अधिकतम् तापक्रम १४ डिग्रीसेल्सियस र न्यूनतम् तापक्रम ११५ डिग्री सेल्सियस पुगेको थियो । बाक्लो हुस्सु कुहिरोको कारण नेपालगन्जमा गाडीहरुले दिउँसै बत्ति बालेर चलाएका थिए ।"
रमतेल डाँडा वन प्रकरण : २२ जनाविरुद्ध मुद्दा चलाउन अदालतमा फाइल पेश,"बर्दिबास : डिभिजन वन कार्यालय जलेश्वर महोत्तरीले आफ्नै कार्यालयका ७ कर्मचारीसहित २२ जनामाथि मुद्दा चलाउन अदालतमा अनुसन्धान फाइल पेश गरेको छ। रमतेल डाँडा सामुदायिक वनको जग्गा अतिक्रमण र वन कटानी प्रकरणमा वन कार्यालय जलेश्वरले जग्गाधनी, मालपोत, नापी कार्यालयका कर्मचारीसहित २२ जनाबिरुद्ध मुद्धा चलाउन बिहीबार जिल्ला अदालत महोत्तरीमा फाइल पेश गरेको हो। सबडिभिजन वन कार्यालय बर्दिबासका सहायक वन अधिकृत लक्ष्मणप्रसाद यादवसहित सहरजमिन मुचुलकामा सहिछाप गर्ने जनप्रतिनिधि, स्थानीयबासिन्दा लगायत २२ जनामाथि कारवाही गर्न अनुसन्धान फाइल अदालतमा पेश गरिएका छौं,सहायक वन अधिकृत तथा घटनाका अनुसन्धान अधिकृत समेत रहेका रामसुन्दर साहले जनाए। फँडानी प्रकरणमा १ जना सहायक वन अधिकृत, १ जना फरेष्टर र ५ जना वन रक्षक, मालपोत कार्यालय बर्दिबासका निमित्त प्रमुख ओमप्रकाश खड्का, नापी कार्यालय बर्दिबासका अमिन राम दरश राउत, बर्दिबास १ नम्बर वडाका वडा सदस्य शान्ता श्रेष्ठ, रमतेल डाँडा सामुदायिक वनका अध्यक्ष शेरबहादुर राउतमाथि मुद्दा चलाउन अदालतमा अनुसन्धान फाइल बुझाइएको हो। जग्गाधनी बर्दिबास१ का कृष्ण प्रसाद गौतम, लिलामणी आचार्यमाथि पनि अदालतमा मुद्दा दर्ता हुदैंछ। वन कटानी र फँडानी प्रकरणमा जग्गाधनीलाई वन कार्यालयले मुख्य अभियुत्त बनाइएको छ। रुख कटान गरिएको ठाउँमा जग्गाधनीको एक इन्चपनि जग्गा नपरेको वन कार्यालयले जनाएको छ। रुख कटान गर्ने काठ व्यपारी सिन्धुलीको सुनकोशी गाउँपालिका४ का संदिप नेपाली पनि फन्दामा परेका छन्। उनीमाथि पनि मुद्दा दर्ता गरिदैं छ। वनको जग्गा व्यक्तिको हो भनी जहरजमिन मुचुल्का कामको तामेली गर्ने सबडिभिजन वन कार्यालय बर्दिबासका फरेष्ट सन्तोषकुमार साह, वन रक्षक राजकिशोर झा, अजयकुमार यादव, राकेश यादव, नारायण ढुङ्गेल र दिलीप महतोमाथि पनि मुद्दा चलाउन वन कार्यालयले अदालतसंग माग गरेको छ। भूमाफियाको कब्जामा वन रमतेल डाँडा वन कटान प्रकरण: वन प्रमुखमाथि अनुसन्धान वनको जग्गालाई व्यक्तिकै हो भनी सहिछाप गर्ने बर्दिबास नगरपालिका१ वडाका वडा सदस्य शान्ता श्रेष्ठमाथि पनि मुद्दा दर्ता हुने भएको छ। जग्गाधनीले २५ नम्बर बहादुरगंज ३(क) कित्ता नं२ को १ विघा २ कठ्ठा ११ धुरको लालपुजा डिभिजन वन कार्यालयमा पेश गर्दै त्यहाँ भएको ३ सय ८५ जना रुख कटान गर्न २३ असोज २०७७ मा वनसंग आदेश मागेका थिए। त्यसपछि वन, नापी, मालपोत कार्यालयको गएको स्थलत टोलीले जग्गाधनीले देखाएको जग्गाको नापी, रुखको अवस्था बारे मुचुलका गरेका थिए। नापी कार्यालय बर्दिबासका अमिन राउतले जग्गाधनीको जग्गा वन क्षेत्रमा ठहराएका थिए। २८ कार्तिक २०७७ मा सहायक वन अधिकृत लक्ष्मण यादवको नेतृत्वको जग्गाको स्थलगत जाँचबुझ्न टोली गएका थिए। अमिन राउतले सहरजमिन मुचुलकामा भनेका छन्,निवेदकको माग बमोजिम स्थलगत जाँच बुझ् गर्दा रुख जग्गाधनीको हो। जग्गाधनीकै नम्बरी र त्यसमा लगाएको रुख हो। जग्गाधनीले नम्बरी जग्गा भन्दै सामुदायिक वन क्षेत्रमा रहेको रुख कटान गरेर चारकिल्ला घेरेपछि स्थानीयले थाहा पाएका थिए। सामुदायिक वन क्षेत्रमा पर्ने तीन बिघा १७ कठ्ठा १० धुर क्षेत्रफलको ४ सय ६ रुख कटान गरिएको छ। जग्गधनी कृष्ण र लिलामणीले १ बिघा २ कट्टा ११ धुरको लालपुर्जा देखाएका थिए।उनीहरुको जग्गा भब्सी खोलाले कटान गरेको क्षेत्रमा पर्छ।"

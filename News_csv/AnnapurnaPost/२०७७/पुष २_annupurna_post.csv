शीर्षक,विवरण
कोचाकोच सार्वजनिक यातायात,"कोरोना महामारीको संकट नटरे पनि व्यवसायीको मर्कालाई ध्यानमा राखेर सार्वजनिक यातायात सञ्चालन गर्ने विषयमा छलफल हुँदा व्यवसायीले बाचा गरेका थिए एउटा सिटमा एकजना मात्र यात्रु बस्ने, बसभित्र स्यानिटाइजर उपलब्ध गराउने, मास्क अनिवार्य गर्ने आदि। यातायात सञ्चालन गरेपछि यी सबै मापदण्ड अनिवार्य रूपमा पालना गर्ने बाचा व्यवसायीले सरकारसामु गरेका थिए र कोरोनाले थलिएका यातायात सुचारु भएको थियो। सुरुका केही दिनसम्म व्यवसायीले यी मापदण्ड सामान्य रूपमा कार्यान्वयन गरेका पनि थिए। अहिले भने यातायातका साधनभित्र यी मापदण्डको निसानासमेत भेटिन्न। यातायातका साधनभित्र देखिएको यस्तो लापरबाहीले कोरोना संक्रमणको जोखिम बढाएको छ। संक्रमणको जोखिम न्यूनीकरणमा व्यवसायीले चासो दिन छाडेका छन्। स्वास्थ्य संवेदनशीलताप्रति यात्रुहरू पनि सचेत देखिएका छैनन्। स्वास्थ्य मापदण्ड पालना गराउने निकायसमेत यसबारे बेखबरजस्तै छ। आधा मात्र यात्रु रहनुपर्ने बसमा कोचाकोच गरेर बोक्ने, स्यानिटाइजर प्रयोग नगर्ने तथा स्वास्थ्य सुरक्षाका मापदण्ड पालना नगर्ने सवारी साधनलाई सचेत गराउने, कारबाही गर्ने तथा सामान्य अनुगमनको काम पनि प्रशासनबाट भएको देखिँदैन। संक्रमण दर नघटे पनि लकडाउनका कारण व्यवसाय चौपट बनेर खर्च धान्नै नसक्ने भएपछि केहीबाहेक अन्य क्षेत्र खुला गरिएको हो। यो समयमा कोरोनाको प्रभाव कम देखियो भन्दै हेलचक््रयाइँ गर्न थालियो भने समस्या विकराल बन्न सक्छ भन्नेतर्फ सबैले हेक्का राख्नुपर्छ। यस्तै लापरबाहीका कारण पटकपटक लकडाउन खोल्दै फेरि लागू गर्नुपर्ने बाध्यतामा पुगेका युरोपियन मुलुकको उदाहरणबाट हामीले पनि पाठ सिक्नुपर्छ। सवारी साधन चलेपछि धेरैको सम्पर्क सजिलै भएको छ। मानव सम्पर्क जति बढी भयो उति संक्रमण दर तीव्र हुने भएकाले हरेकले आफ्नो स्वास्थ्य सावधानी आफैं अपनाउनुपर्छ। स्वास्थ्य सुरक्षामा खेलाँची गरियो भने काठमाडौंका संक्रमितले गाउँघरमा कोरोना सार्न सक्छन्। सहज आवागमन हुने भए पनि गाउँघरका संक्रमितले अन्य ठाउँका व्यक्ति तथा समुदायलाई खतरामा पार्न सक्छन्। हरेकले स्वास्थ्य सुरक्षामा ध्यान दिन सकेनौं भने समुदायस्तरमै संक्रमण फैलिन बेर लाग्दैन। तसर्थ व्यक्तिगत स्वास्थ्यका साथै बसपार्क, टिकट काउन्टर तथा बसलाई समेत व्यवस्थापनले सकेसम्म संक्रमणबाट सुरक्षित बनाउने कोसिस गर्नुपर्छ। यो कामलाई निरन्तरता दिन सकियो भने मात्रै यात्रु तथा बस सञ्चालनमा संलग्न कर्मचारीलाई सुरक्षित राख्न सकिन्छ। साथसाथै बसभित्र स्यानिटाइजर राख्ने, यात्रुबीच स्वास्थ्य मापदण्ड अपनाएर मात्र सिटमा बस्न सिकाउने, भाडा लिनेदिने बेलामा पनि दूरी कायम गरेर मात्रै कारोबार गर्ने, मास्क नलगाएका यात्रुलाई बसभित्र बस्नै नदिने तथा मास्कबिना नै आएका यात्रुलाई आवश्यकताअनुसार उपलब्ध गराउने काम पनि गर्नुपर्छ। स्वास्थ्य मापदण्डलाई हेलचक््रयाइँ गरेर कोरोना संक्रमण फैलियो भने सबैभन्दा ठूलो असर आफ्नै व्यवसायमा पर्छ भन्ने यथार्थ बस सञ्चालकले बिर्सनु हुन्न। राज्यले सारा संयन्त्र परिचालन गरिरहेका बेला यो अभियानमा सघाउनु मेरो पनि कर्तव्य हो भनेर हरेक नागरिकले सहयोग गर्नुपर्छ। त्योभन्दा महŒवपूर्ण पक्ष भनेको स्वास्थ्य मापदण्ड तयार गर्ने तर कार्यान्वयनमा चासो नदिने प्रशासनको कमजोरी पनि सुधार्नुपर्छ। बेलाबेलामा प्रशासनले सार्वजनिक यातायात निरीक्षण गर्ने र मापदण्ड मिचेर चलाइएका सवारी साधनलाई कारबाही तथा सचेत गराउन सकियो भने धेरै सुधार हुन्छ। अझै पनि सडकमा जोरबिजोर कार्यान्वयन भएको छ कि छैन भन्ने मात्र अनुगमन गर्ने र यस्तो अनुगमन गर्दा पनि सीधा र बोल्न नसक्नेलाई मात्र कारबाही गर्ने मानसिकताबाट प्रहरी प्रशासन माथि उठ्नुपर्छ।"
वार्तामा गएनन् किसान,"काठमाडौं : उधारो सहमति नगर्ने भन्दै उखु किसानले सरकारले आह्वान गरेको वार्ता अस्वीकार गरिरहेका छन्। गत आइतबारदेखि माइतीघर मण्डलामा आन्दोलन गरिरहेका उखु किसानले उधारो सम्झौता नगर्ने भन्दै वार्तामा नबस्ने अडान लिइरहेका हुन्। उद्योग वाणिज्य तथा आपूर्ति मन्त्रालयले वार्ताका लागि पटकपटक आह्वान गर्दा पनि किसान भुक्तानी नपाउँदासम्म वार्तामा नबस्ने अडान लिँदै आएका छन्। सुरुमा सर्लाहीका उखु किसान आन्दोलन गरिरहेका बेला बुधबारदेखि भने अन्य जिल्लाका कृषक पनि आन्दोलनमा आउन थालेका छन्। रौतहट र नवलपरासीका किसान बुधबारदेखि आन्दोलनमा सरिक भएका हुन्। उद्योगमन्त्री लेखराज भट्टले मन्त्रालयमै आएर बाँकी भुक्तानी दिलाउने सम्झौता गर्न आग्रह गरे पनि किसानले मानेका छैनन्। उखु किसानले गत वर्ष नै सम्झौता भइसकेकाले अर्को सम्झौता आवश्यक नभएको बताए। गत वर्ष भएको सम्झौता कार्यान्वयन नहुँदासम्म आन्दोलन जारी राख्ने उनीहरूको भनाइ छ। उखु किसान संघर्ष समितिका सचिव हरिश्याम राय र समितिका संरक्षक राकेश मिश्रले सम्झौताका लागि मन्त्रालय नजाने स्पष्ट पारे। सम्झौता होइन किसानलाई पैसा चाहिएको छ, राकेशले भने। किसानले पाउनुपर्ने सबै बक्यौता रकम लिएरै जानेगरी आन्दोलन गरिरहने किसानको अडान छ।"
नाम मात्रै जोरबिजोर,"काठमाडौं : सरकारले कोरोना भाइरस संक्रमण रोकथामका लागि काठमाडौं उपत्यकामा लागू गरेको जोरबिजोर नियम हटेको छैन। त्यसअनुरूप जोर गते जोर र बिजोर गते बिजोर नम्बरका सवारी साधन मात्रै गुडाउन पाइन्छ। तर, सडकमा चाप हेर्ने हो भने नियम मानेजस्तो देखिँदैन। अन्य क्षेत्र सामान्य अवस्थामा चलिरहेका बेला सवारीमा मात्रै जोरबिजोर नियम प्रभावकारी नभएको सर्वसाधारणको गुनासो छ। उनीहरूको माग छ यो नियम कि प्रभावकारी रूपमा कार्यान्वयन गर्नुपर्यो, होइन भने सबै चल्न दिनुपर्छ। नियमनकारी निकाय ट्राफिक प्रहरीले यो नियम प्रभावकारी रूपमा कार्यान्वयन गराउन सकेको देखिँदैन। जता मन लाग्यो उतै चेक प्वाइन्ट राखेर जोरबिजोर सवारी जाँच गरिरहेको सडकमा देखिन्छ। कि त सबै खुल्नुपर्यो। होइन भने ट्राफिकले जहाँ पायो त्यहीँ चेक प्वाइन्ट राखेर चालकलाई दुःख दिनुभएन, बानेश्वरमा भेटिएका बालाजुका शोभाकर पौडेलले अन्नपूर्ण पोस्ट्सँग भने, सरकार नियम बनाउने र सडकमा त्यो नियमको खिल्ली उडाइन्छ भने दोषी को ? सरकारले भने जोरबिजोर प्रणाली हटाउने तयारी गरेको देखिँदैन। काठमाडौं उपत्यकामा जोरबिजोर प्रणाली कार्यान्वयन गर्ने निर्णय कोभिड१९ क्राइसिस म्यानेजमेन्ट सेन्टर (सीसीएमसी)ले गरेका कारण मन्त्रालय वा जिल्ला प्रशासनले यसबारे कुनै निर्णय गर्न नसक्ने काठमाडौंका प्रमुख जिल्ला अधिकारी कालीप्रसाद पराजुलीले बताए। सीसीएमसीले गरेको निर्णय हामीले उल्ट्याउन मिलेन। प्रभावकारी नियमनको पाटो ट्राफिक प्रहरीको हो, पराजुलीले भने। उनका अनुसार अहिलेको जोरबिजोर नियमको पुनरवलोकन उच्चस्तरीय समितिले गर्नुपर्छ । उनले बुधबार सीसीएमसीलाई पत्र लेखेर जोरबिजोर हटाउन सिफारिस गरिएको जानकारी दिए। उच्चस्तरीय समितिले भदौ अन्तिम साता काठमाडौं उपत्यकाका तीन जिल्लामा जोरबिजोर प्रणालीमा सवारीसाधन सञ्चालन गर्ने निर्णय गरेको थियो । ट्राफिकले दुई महिनायता ३७ हजार सवारी साधनलाई जोरबिजोर नियमानुसार कारबाही गरेको छ। महानगरीय ट्राफिक प्रहरी महाशाखा प्रमुख जनक भट्टराईले जोरबिजोर नियम पालना गराउन नियमित सवारी जाँच गरिरहेको बताए। जोरबिजोर नियमले सवारी दुर्घटना न्यूनीकरणमा टेवा पुगेको भट्टराईको भनाइ छ। जोरबिजोर नियमलाई प्रभावकारी बनाउँदा झन् समस्या निम्तने देखेको छु, उनले भने, सर्वसाधारण सबै निस्किसके। गाडी मात्रै नियन्त्रण गर्दा झन् यात्रुको चाप बढ्ने र संक्रमण जोखिम हुने देखिन्छ। उनले प्रभावकारी नियमनसँगै त्यसले निम्त्याउने स्थितिको मूल्यांकन हुन जरुरी रहेको बताए।"
"तत्काल संसद अधिवेशन बोलाउन कांग्रेसको माग, अध्यादेशपश्चात् हुने कुनै पनि निर्णय नमान्ने","काठमाडौं : प्रमुख प्रतिपक्षी नेपाली कांग्रेसले संसद अधिवेशन अविलम्ब बोलाउन माग गरेको छ। संसदलाई बन्धक बनाएर प्रधानमन्त्री केपी शर्मा ओली अध्यादेशमार्फत अलोकतान्त्रिक बाटोमा अगाडि बढेको निष्कर्श निकाल्दै कांग्रेसले अविलम्ब संसद अधिवेशन बोलाउन सरकारसँग माग गरेको हो। कांग्रेसले अध्यादेशपश्चात् हुने कुनै पनि निर्णय पार्टीलाई मान्य नहुने स्पष्ट पारेको छ। प्रधानमन्त्री ओलीले हठात् संवैधानिक परिषद् सम्बन्धी अध्यादेश ल्याएपछि उत्पन्न परिस्थितिबारे छलफल गर्न बुधबार बसेको कांग्रेसका शीर्ष नेतासहितको पदाधिकारी बैठकले अध्यादेशलाई सरकारको सर्वसत्तावादी सोच र अलोकतान्त्रिक चरित्रलाई उजागर गरेको ठहर गरेको छ। मंसिर ३० गते जारी अध्यादेश संविधानको मर्म र भावना विपरीत रहेको ठहर बैठकले गरेको छ। संसद अधिवेशन छलेर संविधानको मर्म विपरीत अध्यादेश जारी गरेर वर्तमान सरकारले अलोकतान्त्रिक र सर्वसत्तावादी चरित्र थप उजागर गरेको छ, बैठकका निर्णय सुनाउँदै कांग्रेस प्रवक्ता विश्वप्रकाश शर्माले भने, संवैधानिक परिषद्को गरिमा समाप्त पारेर जारी अध्यादेश पश्चात् कुनै पनि निर्णय भएको या गरिने दुवै स्थितिमा नेपाली कांग्रेसलाई सो मान्य नहुने चेतावनी दिने निर्णय बैठकले गरेको छ। बैठकले अविलम्ब अध्यादेश फिर्ता गर्न माग गरेको छ। कांग्रेसले विशेष अधिवेशन निश्चित उद्धेश्यका लागि मात्र बोलाइने र त्यसपछि फेरी स्थगन हुने भएकाले नियमित अधिवेशन बोलाउनुपर्ने माग गरेको छ। संविधानको धारा ९३ को ३ ले जुन व्यवस्था गर्छ, त्यो व्यवस्था अनुसार १५ दिनभित्र निश्चित उद्धेश्यका लागि संसद बोलाइन्छ। त्यो उद्धेश्य पुरा भएपछि त्यो अधिवेशन त सकिन्छ। त्यसपछि सरकारलाई फेरी ६ महिना संसद नबोलाउने छुट हुन्छ, प्रवक्ता शर्माले भने, र फेरी ६ महिना बालुवाटारलाई रजगज गर्न दिने पक्षमा हामी छैनौं। त्यसकारण संसदको विशेष अधिवेशन होइन, अविलम्ब नियमित अधिवेशन बोलाउन माग गर्छौं। संविधानको धारा ९३९३० मा एक चौथाई सांसदले माग गरे विशेष अधिवेशन बोलाउन सकिने व्यवस्था छ। कांग्रेसले सरकार संविधान विपरीत अगाडि बढेकाले सदन र सडकबाट सशक्त दवाव दिनुपर्ने निष्कर्शमा पुगेको पूर्वउपभासपति गोपालमान श्रेष्ठले बताए। यो त गाईजात्रा नै भयो नि। अध्यादेश ल्याउने फेरी फिर्ता गर्ने, फेरी ल्याउने फिर्ता गर्ने, उनले भने, पोहोर साल पनि यही अध्यादेश ल्याउँदा हामीले विरोध गरेका थियौं। नागरिक समाजलगायत सबैतिरबाट विरोध भएपछि अध्यादेश फिर्ता भएको थियो। अहिले फेरी त्यही अध्यादेश ल्याउनुभयो। उनले सरकार संविधान अनुसार नभई स्वेच्छाचारी ढंगले अगाडि बढेको पुष्टि भएको बताए। सरकारको काम त संविधान कार्यान्वयन गर्ने हो, तर सरकार यहाँ संविधानलाई कमजोर बनाउने र स्वेच्छचारी रुपमा अगाडि बढ्न खोजिरहेको छ, उनले अन्नपूर्णसँग भने, सरकारको अलोकतान्त्रिक कदमविरुद्ध कांग्रेस सशक्त रुपमा उभिन्छ। अब हामी सडक र सदनमा दवाव दिन्छौं। कांग्रेसले मंसिर २९ को देशब्यापी प्रदर्शनले कम्युनिष्ट सरकारको सर्वसत्तावाद, तनहुँमा नेता रामचन्द्र पौडेलमाथि भएको दुव्र्यवहार, कोभिड विरुद्ध सरकारको अकर्मण्यता र भ्रष्टाचार विरुद्ध व्यापक जनअभिमत प्रकट गरेको निष्कर्ष निकालेको छ। त्यस्तै कांग्रेसले उखु किसानको माग सुनुवाइ गरेर उखुको बक्यौता अविलम्ब किसानलाई चुक्ता गर्न गराउन सरकारसँग माग गरेको छ।"
लगानीको वातावरण बनेन,"काठमाडौं : नेपाली कांग्रेसका सांसद तथा उद्योगपति विनोदकुमार चौधरीले नेपालमा लगानीको वातावरण बन्न नसकेको बताएका छन्। नेपाल आर्थिक पत्रकार समाज (सेजन) ले आयोजना गरेको अर्थनीति बहसको कार्यक्रममा चौधरीले सरकारले निजी उद्योगी व्यवसायीलाई हेर्ने नकारात्मक सोचका कारण लगानीको वातावरण बन्न नसकेको बताए। लगानी गरेर उद्यमशील बन्ने सोच धेरैमा भए पनि लगानीको उपयुक्त अवसर नभएको उनको भनाइ छ। निजी औद्योगिक क्षेत्रको विकासका लागि ऐनकानुन नीति नियम बनाउनेको सोचमा परिवर्तन नआएसम्म लगानीको सहज वातावरण नहुने उनले बताए। औद्योगिक क्षेत्रको विकासका लागि धेरै कानुन बाधक छन्, उनले भने। यदि देशमा लगानीको वातावरण बनाएर औद्योगिक क्षेत्रको विकास गरी बिदेसिएका युवालाई स्वदेशमै रोजगारी सिर्जना गर्न सकिने सम्भावना प्रशस्त रहे पनि लगानीमैत्री कानुन बनाउन आवश्यक भएको उनले बताए। ऐन कानुन बनाउने उद्योगीलाई केही नजान्ने र अनुभव नै नभएको राजनीतिज्ञ तथा कानुन निर्माताले मै हुँ भन्ने मानसिकताले उद्योगमैत्री कानुन बन्न नसकेको बताए। देशमा कानुन कसरी बन्छ भन्ने सबैलाई थाहा छ। म आफैं दुई पटक कानुन बनाउने ठाउँमा पुगिसकेको छु, उनले भने, नियन्त्रण गर्ने मासिकता र नकारात्मक सोचले देशको आर्थिक विकास हुँदैन। जबसम्म यस्ता सोचबाट मुक्ति पाइँदैन तबसम्म मुलुकले आर्थिक रूपमा फड्को मार्न सक्दैन। उद्योगी व्यवसायीलाई कानुनले बाँध्नेभन्दा सहजीकरण गरी दिए मात्र विदेशी वा स्वदेशी लगानी बढ्ने उनको भनाइ छ। हाम्रो देशमा सधैं कानुनी अड्चन आई नै रहने हो भने औद्योगिक क्षेत्रको विकास जति कुरा गरे पनि हुनेबाला छैन, उनले भने। पर्यटन, शिक्षा औषधिजन्य कृषिलगायत क्षेत्रमा लगानी बढेको छ। नेपालमा लगानी लगाउन सक्ने क्षेत्र धेरै नै भए पनि लगानीको वातावरण बन्न नसकेको उनले बताए। उनले भने, पछिल्लो समय नेपाली पनि स्वदेशमै केही उद्यमशील बन्न चाहन्छन्। तर, उद्यमी बन्ने उपयुक्त वातावरण सरकारले दिन सकेको छैन। नयाँ नयाँ प्रविधिसँग जोडिएर नेपाली युवा उद्यमी बन्न लागे पनि प्रेरणा नपाउँदा हतोत्साहित हुने गरेको उनले सुनाए। कतिपय युवा उद्यमी बन्न चाहेर पनि सही दिशा निर्देशन गर्ने मान्छे नहुँदा अन्य क्षेत्र लाग्नुपर्ने बाध्यता रहेको उनले सुनाए। देशको आर्थिक विकास र स्वदेशमै रोजगारी सिर्जना गर्न सरकारले युवा जनशक्तिलाई उद्यमशीलको प्रशिक्षण कार्यक्रम सञ्चालन पर्ने उनको भनाइ छ।"
सभामुख परिषद्मा जानै पर्थ्यो,"काठमाडौं : पार्टीका अन्तर्द्वन्द्वका कारण संवैधानिक परिषद् बैठकमा सभामुख नजानु गलत भएको संविधानविद्हरूले प्रतिक्रिया दिएका छन्। प्रमुख प्रतिपक्षी दलका नेतासमेत गएको अवस्थामा सभामुख नजाँदा मंगलबार बिहान परिषद् बैठक बस्न सकेन। लगत्तै प्रधानमन्त्री केपी शर्मा ओलीले बहुमतको उपस्थितिमा बैठक बस्न मिल्ने व्यवस्थासहितको अध्यादेश ल्याएका थिए। संविधानविद् डा विपिन अधिकारीले प्रधानमन्त्रीले डाकेको संवैधानिक परिषद् बैठकमा सभामुख उपस्थित नहुँदा संविधान प्रभावित हुने बताए। सभामुखले आफ्ना कुरा सडकबाट नभएर बैठकमा राख्नुपर्ने डा अधिकारीको भनाइ छ। सभामुखले आफ्ना कुरा सडकबाट भन्ने होइन, बैठकमा राख्नुपर्छ। विपिन अधिकारी, संविधानविद् कानुनबमोजिमको सूचना पाएको हो भने सभामुखले बैठकमा जानै पर्छ। टीकाराम भट्टराई अधिवक्ता परिषद् हाई प्रोफाइल निकाय हो। यहाँ उपल्लो दर्जाको प्रतिनिधित्व छ। सभामुखले सडक र आफ्नो अफिसबाट विरोध गर्ने होइन, बैठकमा गएर आफ्ना कुरा भन्ने हो, अधिकारीले अन्नपूर्ण पोस्ट्सँग भने, बाहिरबाट विरोध गर्दा संविधान प्रभावित हुने भयो। अर्को विकल्प नभएकाले निकास पनि परिषद्बाटै खोज्ने हो। राजनीतिक विवाद गर्ने ठाउँ यो होइन। उनले बैठकमा डाक्दा पनि कर्मचारीलाई डाकेजस्तो नभई सभामुखको समय हेरेर बोलाउनुपर्र्ने बताए। तर, सभामुख बैठकमा त जानै पर्छ, उनले भने। नेपाल बार एसोसिएसनका पूर्वउपाध्यक्ष टीकाराम भट्टराईले पनि बैठकको सूचना प्राप्त भएको अवस्थामा सभामुख परिषद् बैठकमा जानुपर्ने बताए। सभामुखज्यूले कानुनबमोजिमको सूचना प्राप्त गर्नुभएको हो भने बैठकमा जानुपर्छ, अधिवक्ता भट्टराईले भने।"
निगमको आजदेखि भारत उडान,काठमाडौं : नेपाल वायुसेवा निगमले बिहीबारदेखि भारतको दिल्ली उडान भर्दै छ। कोभिडका कारण चैत ११ गतेदेखि बन्द काठमाडौंदिल्ली उडान ९ महिनापछि सुरु हुँदै छ। भारतको एयर बबल स्किम (दुवै मुलुकबाट ११ उडान) प्रणालीअन्तर्गत बिहीबारदेखि नेपाली राष्ट्रिय ध्वजावाहक नेपाल एयरलाइन्सले दिल्ली उडान भर्दै छ। त्रिभुवन अन्तर्राष्ट्रिय विमानस्थलका कार्यवाहक महानिर्देशक देवचन्द्रलाल कर्णले निगमको एयरबस ए ३२० विमान काठमाडौं एयरपोर्टबाट दिउँसो साढे ११ बजे दिल्लीको लागि प्रस्थान गर्ने जानकारी दिए। कर्णका अनुसार निगमले उडानका लागि आवश्यक सबै प्रक्रिया पूरा गरिसकेको छ। अहिलेको लागि प्रतिदिन एक उडान दिल्लीतर्फ हुने निगमले जनाएको छ। करिब आठ जना बिजनेस क्लास र १ सय ३८ जना इकोनोमिक क्लासको यात्रु लिएर उक्त विमान काठमाडौंबाट दिल्लीका लागि उडान भर्ने कर्णले जानकारी दिए। यस्तै सोही जहाज दिल्लीबाट करिब चार जना बिजनेस क्लास र १ सय ४ जना इकोनोमिक क्लासको बोकेर काठमाडौंको लागि उडान भर्नेछ। भारतको सरकारी वायुसेवा कम्पनी एयर इन्डियाले पनि प्रतिदिन एक उडान दिल्लीकाठमाडौंका लागि भर्ने भारतीय दूतावासले जनाएको छ। भारतले भने डिसेम्बर २४ तारिखबाट काठमाडौं उडान भर्ने अनौपचारिक जानकारी प्राप्त भएको विमानस्थल स्रोतले जानकारी दिएको छ। कोभिड१९ का कारण अवरुद्ध भएको विमान आवागमन द्विपक्षीय समझदारीअनुसार दुई मुलुकबीचको उडान प्रतिबन्ध फुकुवा गर्दै अन्तर्राष्ट्रिय उडानका लागि गत साता भारतले सहमति जनाएका थियो। कोभिड१९ अघिको समयमा निगमले प्रत्येक दिन दिल्लीका लागि दुई उडान भर्दै आएको थियो। हङकङ उडान पुस ६ देखि निगमले पुस ६ (डिसेम्बर २१) गतेदेखि हङकङ उडान भर्दै छ। कोभिड १९ का कारण चौथो पटकको प्रतिबन्धपछि निगमले हङकङ उडान सुरु गर्न लागेको हो। निगमको जहाजबाट हङकङ पुगेका यात्रुको पुनः कोभिड१९ परीक्षण गर्दा पोजेटिभ भेटिएपछि हङकङले दुई साताका लागि निगमको जहाजलाई प्रतिबन्ध गरेको थियो। मंसिर १९ गतेबाट पुस २ गतेसम्म प्रतिबन्धमा परेको निगमको जहाज फुकुवासँगै उडान सुरु हुने निगमले जानकारी दिएको छ। कोभिड१९ को संक्रमण सुरु भएपछि हङकङ उडान कोरोना परीक्षणको रिपोर्टका कारण पटकपटक प्रतिबन्धमा पर्दै आएको छ। नेपालमा कोभिड१९ को परीक्षण गराएर नेगेटिभ आएका केही यात्रुको हङकङ एयरपोर्टमा पुनः परीक्षण गर्दा पोजेटिभ आएपछि पहिलोपटक अक्टुबर ४ देखि १७ तारिखसम्मका लागि हङकङ उडानका लागि निगम प्रतिबन्धमा परेको थियो। त्यसपछि तेस्रो पटकसम्म सोही समस्या दोहोरिएपछि निगमले कोभिड परीक्षणका लागि सरकारी प्रयोगशालाको रिपोर्ट मात्रै मान्य हुने नीति लागू गरेको थियो। सरकारी प्रयोगशालामा गरिएको परीक्षणमा नेगेटिभ आएका यात्रु मात्रै बोकेर निगमले उडान भर्न लागेको हो। यो नीतिका बाबजुद पनि चौथोपटक पुनः हङकङ एयरपोर्टमा नै कोभिड पोजेटिभ यात्रु भेटिएपछि निगमको जहाज डिसेम्बर ४ देखि १७ तारिकसम्मका लागि प्रतिबन्धमा परेको थियो। हङकङका लागि पुनः सुरु हुन लागेको उडानका लागि सरकारी प्रयोगशालाको रिपोर्ट मान्य हुने बताउँदै निगमले उडान सुरु हुनुपूर्वको ४८ घण्टाअघि स्वाब संकलन गरेको हुनुपर्ने र कोरोना नेगेटिभको प्रमाणपत्र बुझाउनुपर्ने नयाँ नियम लागू गरेको छ। निगमले विभिन्न ९ अन्तर्राष्ट्रिय गन्तव्यमा उडान भर्दै आएको छ। यात्रु संख्या र नाफाको दृष्टिकोणले निगमको हङकङ उडान नाफामूलक मानिन्छ। प्रतिउडान करिब एक करोड रुपैयाँसम्म नाफा हुने निगमले बताएको छ। कोरोनाअघिको समयमा निगमको जहाजले साताको तीन उडान भर्दै आएको थियो।
बेलुका मन्त्रिपरिषद्को बैठक : अध्यादेश फिर्ताको निर्णय होला त ?,काठमाडौं : विवादित अध्यादेश फिर्ता गर्ने लगायतका एजेन्डामा छलफल गर्न मन्त्रिपरिषद्को बैठक बिहीबार बेलुका बस्दैछ। साँझ ६ बजे प्रधानमन्त्रीको सरकारी निवास बालुवाटारमा बस्ने गरी तय बैठकले संवैधानिक परिषद्सम्बन्धी अध्यादेश फिर्ता लिने निर्णय गर्ने सम्भावना रहेको एक मन्त्रीले बताए। तर यसलाई कार्यसूचीमा राखिएको छैन। मन्त्रिपरिषद्ले निर्णय गरेर सिफारिस गरेपछि राष्ट्रपतिले फिर्ता गर्नसक्ने व्यवस्था छ। मन्त्रिपरिषद्को बैठकअघि नै नयाँ अध्यादेशबमोजिम प्रधानमन्त्रीले संवैधानिक परिषद्को बैठक बोलाएकोले अध्यादेशको फिर्ता निर्णय सहज रुपमा हुने आशंका व्यक्त गरिएको छ। उपप्रधानमन्त्री इश्वर पोखरेलले एक टेलिभिजन अन्तरवार्तामा पार्टीले भन्दैमा अध्यादेश फिर्ता नहुने प्रतिक्रिया दिएका छन्। मंगलबार बसेको मन्त्रिपरिषद्को बैठकले गरेको निर्णयपछि राष्ट्रपतिले तीनजना सदस्य भए पनि संवैधानिक परिषद् बैठक बस्न र निर्णय गर्न मिल्ने गरी अध्यादेश जारी गरेकी थिइन्। बुधबार बसेको नेकपा स्थायी कमिटीको बैठकले गएको मंगलबार जारी भएको संवैधानिक परिषद्सम्बन्धी अध्यादेश फिर्ता लिने निर्णय गरेको थियो । यसअघि प्रधानमन्त्री तथा नेकपा अध्यक्ष केपी ओली र अर्का कार्यकारी अध्यक्ष पुष्पकमल दाहाल प्रचण्डबीच अध्यादेश फिर्ता गर्ने सहमति भएको थियो।
ओलीदाहाल ब्याक,"काठमाडौं : एकातिर पार्टी विवाद कायमै, अर्कोतर्फ सरकारले जारी गर्यो अध्यादेश। त्यही अध्यादेशले विवादको भुमरीमा घ्यू थपिएपछि सत्तासीन नेकपामा ठूलै हलचल भयो। तीन सदस्यको मात्र बैठक बसेर निर्णय गर्न सक्ने प्रावधानसहित मंगलबार संवैधानिक परिषद्सम्बन्धी ऐनमा संशोधन अध्यादेश जारी गरिएको थियो। नेकपाका कार्यकारी अध्यक्ष पुष्पकमल दाहाल, वरिष्ठ नेता माधवकुमार नेपाललगायत नेताले तत्काल उक्त अध्यादेश फिर्ता लिनुपर्ने आवाज उठाएका थिए। स्थायी समिति बैठक बुधबार दिउँसो १ बजे बस्ने तय थियो। त्यसअगावै पार्टी अध्यक्ष एवं प्रधानमन्त्री केपी शर्मा ओलीनिकट नेता शंकर पोखरेल दाहाललाई भेट्न खुमलटार पुगे। दाहालले अध्यादेश फिर्ता नभई अरू विषयमा कुरा नहुने अडान लिए। त्यसलगत्तै वरिष्ठ नेता नेपाल खुमलटार पुगे। भीम रावल, पम्फा भुसाल, जनार्दन शर्मालाई खुमलटार बोलाएर अध्यादेशमाथि छलफल गर्न संसद्को विशेष अधिवेशनको समावेदनका लागि राष्ट्रपति कार्यालय पठाइयो। पार्टीका ८३ सांसदको हस्ताक्षरसहित रावल र भुसाल राष्ट्रपति कार्यालय पुगे। तर, राष्ट्रपति कार्यालयले उक्त पत्र दर्ता गर्न अस्वीकार गर्यो। सरकारले संवैधानिक परिषद् (काम, कर्तव्य, अधिकार र कार्यविधि)सम्बन्धी (पहिलो संशोधन) अध्यादेश फिर्ता नलिएसम्म राष्ट्रपति कार्यालयबाट ननिस्कने अड्डी कसे उनीहरूले। एक चौथाइ (७९) जना सांसदले लिखित रूपमा माग गरे राष्ट्रपतिबाट विशेष अधिवेशन बोलाउनुपर्ने संवैधानिक व्यवस्था छ। यता अध्यक्ष दाहाल स्थायी समिति बैठकमा भाग लिन भन्दै बालुवाटार पुगे। तर, अर्का अध्यक्ष ओलीले दाहाललाई फोन गरेर बैठकमा नआउने संकेत गरे। पार्टी संसदीय दलको नेता म हुँ, मलाई जानकारी नदिएर विशेष अधिवेशन माग गर्ने ?, ओलीले दाहालसँग आक्रोश पोखे। ओलीले तुरुन्तै विशेष अधिवेशन आह्वानको समावेदन फिर्ता लिनुपर्ने बताए। दाहालले अध्यादेश फिर्ता नलिई समावेदनको प्रस्ताव फिर्ता नहुने जवाफ दिए। दुई अध्यक्षबीच फोनमै चर्काचर्की पर्यो। दाहालले पार्टी बैठकमा आफू जान लागेको र ओलीलाई पनि बैठकमा आउन आग्रह गरे। त्यसलगत्तै बालुवाटारमै रहेका दाहालसँग महासचिव विष्णु पौडेलले कानेखुसी गरे। दाहाल उठेर ओली भेट्न पुगे। ओलीसँग पुनः कुरा मिलेन। स्थायी समिति सदस्यहरू महासचिव पौडेल, सुवास नेम्बाङ, शंकर पोखरेल र घनश्याम भुसाल सक्रिय बने। कोही दाहालसँग त कोही ओलीसँग छलफलमा जुटे। त्यसपछि महासचिव पौडेल, भुसाल, नेम्बाङ र पोखरेलसहित दुई अध्यक्षबीच कुराकानी भयो। प्रधानमन्त्री अध्यादेश फिर्ता लिन र दाहाल समावेदनको प्रस्ताव फिर्ता लिन तयार भए। छलफलकै क्रममा संवैधानिक निकायमा आपसी सहमतिमा पदपूर्ति गर्न तथा स्थायी समिति र केन्द्रीय कमिटी बैठक सार्ने सहमति बन्यो। दुई नेताबीच सहमतिपछि स्थायी समिति बैठक सुरु भयो अपराह्न ४ बजे। बैठकमा दाहालले ओलीसँग अनौपचारिक सहमति भएको जानकारी दिए। उनले पार्टी फुटाउने र एकता कायम गर्न चाहने दुईथरी खेल भइरहेको भन्दै आफू एकताकै पक्षमा रहेको बताए। सरकारले अध्यादेश फिर्ता लिने र विशेष अधिवेशन समावेदनको पत्र पनि फिर्ता लिने सहमति भएको दाहालले बैठकमा सुनाए। स्थायी समितिका एक सदस्यका अनुसार दाहालपछि ओली बोलेका थिए। ओलीले संविधान कार्यान्वयन र रिक्त संवैधानिक निकायमा पदपूर्तिका लागि सरकारले बाध्य भएर अध्यादेश जारी गर्नुपरेको अवस्था दर्शाए। उनले प्रमुख विपक्षी कांग्रेस नेतालाई झन्डै ११ महिनादेखि परिषद् बैठकमा ल्याउन कोसिस गर्दा पनि नआएको उल्लेख गरे। विपक्षी दलका नेता आउने स्थिति बनेपछि आफ्नै पार्टीबाट निर्वाचित सभामुख अग्नि सापकोटाले सहयोग नगरेको गुनासो उनले गरे। मंगलबारको परिषद् बैठकमा सभामुख सापकोटा नगएपछि कोरम पुगेको थिएन। त्यसलगत्तै सरकारले अध्यादेश जारी गरेको थियो। ओलीले संवैधानिक संकट फुकाउन अध्यादेश जारी गर्ने विषयमा विपक्षी दलका नेता शेरबहादुर देउवासँग पनि सहमति भएको तर अध्यादेश जारीपछिको बैठकमा देउवा अनुपस्थित भएको खुलाएका थिए। पार्टीकै नेताहरूले विरोध जनाएका कारण अध्यादेश अघि नबढाइने उनको भनाइ थियो। उनले आफू सहमतिकै साथ अघि बढ्न चाहेको स्पष्ट पार्दै समकालीन सबै नेता प्रधानमन्त्री र पार्टी अध्यक्ष बनिसकेकाले अब उपाध्यक्ष वामदेव गौतमलाई जिम्मेवारी दिनुपर्ने धारणा राखेको स्थायी समितिका एक सदस्यले बताए। वरिष्ठ नेता नेपालले भने ओलीको भनाइ स्पष्ट नभएको भन्दै प्रश्न गरेका थिए। प्रचण्डजीले अध्यादेश फिर्ता लिने सहमति भएको भन्नुभयो। तर, प्रधानमन्त्रीले अघि नबढाउने भन्नुभयो ? खास सहमति के भएको हो ?, नेपालको प्रश्न थियो। विपक्षी दलका नेता देउवाले अध्यादेश जारी गर्ने विषयमा सरकारसँग सहमति नभएको कुरा आफूसँग टेलिफोनमा भनेको भन्दै नेपालले बैठकमा जानकारी दिएका थिए। स्थायी समिति सदस्य भुसालले अनौपचारिक सहमतिमा सरकारले अध्यादेश फिर्ता लिने र विशेष अधिवेशनको समावेदन पनि फिर्ता लिने सहमति बनेको स्पष्ट पारेका थिए। संवैधानिक निकायमा सहमतिका आधारमा पदपूर्ति गर्ने, स्थायी र केन्द्रीय कमिटी बैठक सार्ने सहमति बनेको भुसालको भनाइ थियो। नेम्बाङ र पोखरेलले सहमतिका आधारमा अरू विषय पनि सल्टाउँदै जानुपर्ने धारणा व्यक्त गरेका थिए। त्यसपछि अनौपचारिक सहमतिलाई बैठकको निर्णयमा राखिएको थियो। प्रवक्ता नारायणकाजी श्रेष्ठले दुई अध्यक्षको अनौपचारिक सहमतिअनुसार नै निर्णय भएको जानकारी दिए। राष्ट्रपति कार्यालयमा समावेदन दर्ता गर्न पुगेका रावल र भुसाल पार्टीको निर्णयपछि मात्र फिर्ता भएका थिए। केन्द्रीय कमिटी धकेलियो स्थायी समितिले पुस ५ गते निर्धारित केन्द्रीय कमिटी बैठक पुस १० गते बस्ने निर्णय गरेको छ। दुई अध्यक्षको सहमतिअनुसार स्थायी समिति पुस ५ र केन्द्रीय कमिटी बैठक पुस १० गते तोकिएको हो। राजनीतिक प्रतिवेदन यथावत् दाहालको सचिवालयले स्थायी समितिमा पेस भएका राजनीतिक प्रतिवेदन फिर्ता गर्ने सहमति नभएको जनाएको छ। दाहालपुत्री गंगा र प्रेस सल्लाहकार विष्णु सापकोटाले राजनीतिक प्रस्ताव फिर्ताको हल्ला निराधार, कपोलकल्पित भएको दाबी गरेका छन्। दाहालले पेस गरेको १९ पृष्ठ लामो आरोपपत्रमाथि छलफल नगर्ने भन्दै ओलीले उक्त पस्ताव फिर्ता हुनुपर्ने अडान राख्दै आएका छन्।"
राप्रपाले घोषणा गर्यो आन्दोलनका कार्यक्रम,"काठमाडौं : राष्ट्रिय प्रजातन्त्र पार्टी (राप्रपा) ले सरकारविरुद्ध संघर्षका कार्यक्रम घोषणा गरेको छ । पार्टीको केन्दीय सचिवालय कार्य व्यवस्था समितिको बिहीबार बसेको बैठकले यही पुस १२ गतेदेखि पहिलो चरणको आन्दोलन गर्ने निर्णय गरेको हो। भ्रष्टाचार नियन्त्रण, कोरोना महामारी नियन्त्रण, बेरोजगारी समस्या समाधानलगायतका विषयमा सरकार असफल भएको भन्दै राप्रपाले देशव्यापी पदर्शन गर्ने भएको छ । सनातन हिन्दु राष्ट्र र राजसंस्था पुनर्स्थापनाका लागि पनि आन्दोलनका कार्यक्रम सार्वजनिक गरिएको राप्रपाले जनाएको छ । सार्वजनिक गरिएका कार्यक्रममा पुस १२ गते ७७ वटै जिल्ला सदरमुकाममा जिल्ला प्रशासन कार्यालयमार्फत् सरकारलाई ज्ञापनपत्र बुझाइने छ। पुस १२ गतेदेखि २१ गतेसम्म जिल्ला सदरमुकाम तथा ठूला सहरमा मोटरसाइकल र्याली गर्ने र पुस १५ गतेदेखि २५ भित्र जिल्ला सदरमुकाममा जनप्रदर्शन गर्ने निर्णय गरेको राप्रपाले जनाएको छ। त्यस्तै बैठकले सक्रिय सदस्यता वितरण निर्देशिका, सांगठनिक तह निर्वाचन सम्बन्धी विनियमावली २०७७, निर्वाचन निर्देशिका तथा निर्वाचन कार्यतालिका संशोधन सहित पारित गरेको छ । पार्टी केन्द्रीय कार्य सम्पादन समितिको बैठक पुस ६ र ७ गते काठमाडौंमा बोलाउने निर्णय पनि बैठकले गरेको छ । राप्रपाका अनुसार पुस चौथो हप्तादेखि भने दोस्रो चरणका कार्यक्रम सञ्चालन हुनेछ ।"
ट्युसन धन्दामा धक्का,"काठमाडौं : लोकसेवाको तयारी कक्षामा पढाउन निजामती कर्मचारीलाई रोक लगाएपछि कर्मचारीतन्त्रमा हलचल पैदा भयो नै । त्यसमाथि सचिव, सहसचिवको नाम देखाएर विद्यार्थी आकर्षित गरिरहेका निजी इन्स्टिच्युटहरूको व्यवसाय पनि प्रभावित भएको छ । नयाँ बानेश्वरस्थित कोलम्बिया एकेडेमीका सञ्चालक सन्तोष आचार्यले कर्मचारीले पढाउने कुरामा रोक लगाउँदा तत्काल असर परे पनि दीर्घकालीन रूपमा सकारात्मक प्रभाव पर्ने बताए । एकातिर कोभिडले असर पारेको छ भने भर्ना हुने विद्यार्थी कमै छन्, आचार्यले भने, सुरुमा त असर पर्छ नै । सचिव, सहसचिवले पढाउन नपाउने भए भनेपछि भर्ना हुन तयार भएका पनि रोकिएका छन् । तर, उनीहरूले सधँै पढाउन नपाउने भए भने नयाँ जनशक्ति त तयार भइहाल्छ नि ! पुतलीसडकस्थित एपेक्स एजुकेसन एकेडेमीका सञ्चालक हरि पौडेलले बहालवाला कर्मचारीले प्रशिक्षार्थीको मानसिकतामै प्रभाव परेर इन्स्टिच्युटहरूमा २० प्रतिशत असर पर्ने बताए । बहालवाला कर्मचारीले पढाउँदैनन् भनेपछि विद्यार्थी नै कम आउँछन्, पौडेलले भने, असर त परिहाल्छ नि ! लोकसेवा पढाउने जनशक्ति आफूसँग पर्याप्त भएको उनको दाबी छ । हामीसँग सेवानिवृत्त कर्मचारी, विश्वविद्यालयका प्राध्यापक पर्याप्त हुनुहुन्छ, उनले भने । बहालवाला कर्मचारीलाई कार्यालय समयभन्दा बाहिर पढाउन रोक्न नहुने उनको तर्क छ । रोक्नेभन्दा उनीहरूलाई नियमन गर्नुपर्छ । कार्यालय समयमा पढाउन जानेलाई कडा कारबाही गर्नुपर्छ, उनले भने, तर, बिदाको समय, कार्यालय समयभन्दा बाहिर पढाउन कर्मचारीकै अध्ययनअध्यापन गर्ने बानीले दक्षता बढ्छ । नेम्सअन्तर्गत विकास तथा नीति अध्ययन केन्द्र प्रालि (सेडेप) नेपाल, एपेक्स, कोलम्बिया, चैतन्य इन्स्टिच्युट अफ म्यानेजमेन्ट, वेब इन्स्टिच्युट, कीर्तिपुर भ्याली इन्स्टिच्युटलगायत दर्जनौं निजी इन्स्टिच्युटमा निजामती कर्मचारीले पढाउने गर्थे । बहालवाला सचिव, सहसचिव, उपसचिव, शाखा अधिकृत कार्यालयको कामलाई प्रभावित गर्ने गरी लोकसेवाका तयारी कक्षा पढाउन लागेपछि हालै संघीय मामिला तथा सामान्य प्रशासन मन्त्रालयले रोक लगाएको हो । कतिपय त कार्यालयमा हाजिर गरेर पढ्नपढाउन जाने गरेका थिए । शिक्षासचिव गोपीनाथ मैनाली, अर्थसचिव शिशिरकुमार ढुंगाना, अख्तियारका सचिव सुरेश अधिकारीलगायत उच्चपदस्थ कर्मचारीको नामै लिएर इन्स्टिच्युटहरूले प्रचार गरिरहेका थिए । यस्तै, सहसचिवको सूची लामो छ । भ्रष्टाचार अभियोगमा मुद्दा खेपिरहेका सहसचिव चूडामणि शर्मादेखि धेरै सहसचिव, उपसचिव लोकसेवाका तयारी कक्षा पढाउन निजी इन्स्टिच्युट धाउँथे । सहसचिवमा प्रकाश दाहाल, दामोदर रेग्मी चल्तीका रहेको जानकार बताउँछन् । उपसचिव तेजनारायण यादव पनि चलेकै नाम हो । उनीहरूलाई तान्न निजी इन्स्टिच्युटबीच होडबाजी चल्ने गरेको थियो । पास गराउने ग्यारेन्टी गरेर बढी पैसासमेत लिने गर्ने गरिएको जनाइएको छ । यसका लागि ठेक्का नै चल्ने गरेको जानकार बताउँछन् । कर्मचारीले वर्षको १५२० लाख रुपैयाँ लिएर ठेक्कामा चलाउने गरेको जनाइएको छ । शाखा अधिकृतका लागि महिनाको २० हजारभन्दा बढी र उपसचिवका लागि ३० हजार रुपैयाँ उठाउने गरेका छन् । नेपाली सेना र नेपाल प्रहरीमा पासको ग्यारेन्टी गरेर पैसा उठाउने गरेको पनि कतिपय बताउँछन् । एपेक्सका सञ्चालक पौडेलले ठेक्का लिएर धन्दा हुने कुरा स्वीकार गरे । हो, यहाँ ठेक्का लिएर धन्दापानी गर्ने पनि छन्, उनले भने, गुणस्तर, सेवा भावले गर्ने पनि छन् । निजामती कर्मचारीको आधिकारिक ट्रेड युनियनका कार्यवाहक अध्यक्ष भोलानाथ पोखरेलले ट्युसन पढ्न रोक लगाउने निर्णय स्वागतयोग्य भएको बताए । लोकसेवामा कर्मचारी व्यस्त हुँदा सेवा प्रवाहमा असर परेको पोखरेलको भनाइ छ । कार्यालयभित्रका तालिममा ध्यान दिनुपर्नेमा कतिपय सचिव, सहसचिव ट्युसन पढाउन लाग्दा तल्लो तहका कर्मचारीको दक्षता, सीप उठ्न नसकेको उनको भनाइ छ । उनले तलब तथा सेवा वृद्धि गरेर यस्ता गतिविधि पूर्णरूपमा नियन्त्रण गर्नुपर्ने बताए । कतिपयले भने कार्यालय समयभन्दा बाहेक पढाउन पाउनुपर्ने बताएका छन् । कानुनले नै कार्यालय समयभन्दा बाहेक समयमा पढाउन छुट लिएको उनीहरूको भनाइ छ । यो सनकभरमा भएको प्रचारबाजी निर्णय हो, निजी इन्स्टिच्युटमा पढाउने एक सहसचिवले भने, हामीलाई कार्यालय समयबाहेकको समय पढाउन कानुनले छुट लिएको छ । यो कसैले रोकेर रोकिँदैन । बहालवालाले पढाउनु हुँदैन लोकसेवा आयोगका अध्यक्ष उमेशप्रसाद मैनालीले उच्चपदस्थ कर्मचारीलाई ट्युसनमा रोक लगाउने सरकारको निर्णय राम्रो भएको बताए । निर्णय ठीक छ तर कार्यान्वयन गर्न गाह्रो छ, अध्यक्ष मैनालीले भने, बहालवालाले गर्नु हुँदैन । उनले बहालवालाले गर्दा सेवाप्रवाह मात्रै नभएर कार्यालयको साधनस्रोतको दुरुपयोगका साथै विभिन्न गोप्य राख्नुपर्ने सूचनासमेत लिक हुन सक्ने बताए । पूर्वकर्मचारीसम्मले पढाउनु ठिकै भए पनि लोकसेवाका तयारी कक्षामा संलग्न हुनेलाई आयोगले विज्ञका रूपमा प्रयोग नगर्ने उनको दाबी छ । लोकसेवा प्रभावित हुन्छ भनेमा सचेत छौं, उनले भने, पूर्वकर्मचारीसमेत जो इन्स्टिच्युटमा पढाउँछन्, उनीहरूलाई हामी बोलाउँदैनौं ।"
"प्रधानमन्त्रीले बोलाए संवैधानिक परिषद् बैठक, कांग्रेस सहभागी नहुने, सभामुखलाई खबर छैन","काठमाडौँ : प्रधानमन्त्री केपी शर्मा ओलीले बिहीबार साँझ संवैधानिक परिषद् बैठक बोलाएका छन्। विवादित अध्यादेश फिर्ता नहुँदै प्रधानमन्त्रीले परिषद् बैठक बोलाएपछि अन्योल बढेको छ। मन्त्रिपरिषद् बस्नुभन्दा अघि नै नयाँ अध्यादेश बमोजिम परिषद् बैठक बोलाएकोले यसमा प्रमुख प्रतिपक्षी नेपाली कांग्रेस सहभागी नहुने भएको छ। पार्टी प्रवक्ता विश्वप्रकाश शर्माले प्रधानमन्त्रीले अध्यादेश फिर्ता नलिएसम्म परिषद् बैठकमा सहभागी नहुने र परिषद्ले गरेका कुनैपनि निर्णय पार्टीलाई मान्य नहुने अन्नपूर्ण अनलाइनलाई बताए। उनले भने,' हिजो मात्र प्रधानमन्त्रीले अध्यादेश फिर्ता लिने प्रतिवद्धता जनाइसकेको अवस्थामा अध्यादेश फिर्ता लिनुको सट्टा फेरि पनि परिषद् बैठक डाक्नु भनेको उहाँमा सर्वसत्तावादी सोच झनै प्रस्ट स्पष्ट देखिन्छ।' बिहीबारको बैठकका लागि सभामुख अग्नीप्रसाद सापकोटालाई खबर नगएको उनको सचिवालयले जनाएको छ। खबर नभएकोले उनी बैठक सहभागी नहुने भएका छन्। बैठक बस्नुभन्दा ४८ घन्टा अघि नै एजेन्डासहित उपस्थितिका लागि औपचारिक सूचना दिनुपर्नेमा कसैलाई पनि एजेन्डा पठाइएको छैन। मंगलबार बिहान बोलाएको संवैधानिक परिषद् बैठकमा सभामुख अग्निप्रसाद सापकोटा अनुपस्थित भएपछि स्थगित भएको थियो। त्यसपछि प्रधानमन्त्रीले मन्त्रिपरिषद्को आकस्मिक बैठक बोलाएर संवैधानिक परिषदमा आफू अनुकुल निर्णय गर्न मिल्ने गरी अध्यादेशको ल्याउने निर्णय गरेका थिए र राष्ट्रपतिले तत्कालै जारी गरेकी थिइन्। यसको सबैतिरबाट आलोचना र विरोध भएपछि बुधबार दुई अध्यक्षबीच फिर्ता गर्ने सहमति भएको थियो। त्यसपछि बसेको स्थायी कमिटी बैठकमा अध्यादेश फिर्ता लिने निर्णय भएर सरकारलाई निर्देशनसमेत दिएको थियो ।नेकपाका असन्तुष्ट नेताहरुले राष्ट्रपतिसँग विशेष अधिवेशन माग गदैृ ८८ सांसदको हस्ताक्षरसहित निवेदन पत्र लिएर राष्ट्रपति कार्यालय गएका थिए। सहमति पछि त्यो निवेदन पनि स्थगित गरिएको थियो। सभामुख र प्रमुख प्रतिपक्ष नेता नआए पनि निर्णय गर्न मिल्ने गरी अध्यादेशमार्फत बाटो खुलाइएको थियो। प्रधानमन्त्री अध्यक्ष रहने संवैधानिक परिषद्मा प्रमुख प्रतिपक्षी नेता, प्रधानन्यायाधीश, सभामुख, राष्ट्रियसभाका अध्यक्ष र उपसभामुख सदस्य रहने व्यवस्था छ। छ जनाको व्यवस्था भए पनि उपसभामुख निर्वाचन नभएकोले हाल पाँचजना सदस्य छन्। बहुमतबाट निर्णय गर्नुपर्ने व्यवस्था अनुकुल नभएपछि वहाल रहेका सदस्यमध्ये बहुमत सदस्य ( तीनजना) सहभागी भएपछि कोरम पुग्ने र निर्णय गर्न मिल्ने गरी अध्यादेश जारी गरिएको गरिएको थियो। पहिले पाँचजना भएपछि मात्र बैठक बस्न कोरम पुग्ने व्यवस्था थियो। संवैधानिक परिषद् अध्यादेश तत्काल खारेज हुनुपर्छ : प्रचण्ड साँझ बस्ने संवैधानिक परिषद् बैठकमा देउवा नजाने संवैधानिक परिषद् अध्यादेश : खुमलटारमा नेकपाका पाँच नेताको छलफल नयाँ अध्यादेश अनुसार संवैधानिक परिषद्को बैठक संवैधानिक परिषद् बैठकमा सभामुख किन उपस्थित भएनन् ? सचिवालयको विज्ञप्ति"
"टीकापुर घटना: रेशम चौधरीमाथि जन्मकैद फैसला उच्च अदालतबाट सदर, लक्ष्मण चौधरीलाई पनि जन्मकैद","कैलाली: नौ जनाको ज्यान जाने गरी भएको टीकापुर घटनामा रेशम चौधरीलाई उच्च अदालतले पनि जन्मकैदको फैसला सुनाएको छ । बुधाबार उच्च अदालत दिपायलका न्यायाधीसद्वय टेक नारायण कुँवर र सीताराम मण्डलको ईजलासले रेशम चौधरीलाई जन्मकैदको फैसला सुनाएको हो । दिपायल उच्च अदालतले यसअछि कैलाली जिल्ला अदालतले रेशम चौधरीलाई जन्मकैदको फैसला सुनाएको फैसला सदर गरिदिएको हो । उच्च अदालतले, यसअघि ३ वर्षको कैद सजाय पाएर मुक्त भएका लक्ष्मण चौधरीलाई पनि जन्मकैदको सजाय तोकेको छ। जिल्ला अदालत कैलालीले लक्ष्मण चौधरीलाई तीन वर्षको सजाय फैसला गरेको थियो । उनी तीनवर्ष भन्दा बढी पुर्पक्षमा रहेकाले जिल्ला अदालतको फैसलापछि छुटिसकेका थिए । उच्च अदालत दिपायलले रेशम चौधरी सहितका सबैजनालाई जिल्ला अदालत कैलालीकै फैसला अनुसार जन्मकैदको सजाय सुनाएको छ, तर जिल्ला अदालत कैलालीले तीन वर्षको कैद सजाय फैसला गरेपछि रिहा भएका लक्ष्मण चौधरीलाई भने जन्मकैदको फैसला गरेको छ उच्च अदालत दिपायलकी निमित्त रजिष्टार सीता रेग्मीले भनिन् । टीकापुर घटनामा ८ जना सुरक्षाकर्मी र एक नाबालकको हत्या भएको थियो । रेशम चौधरी सहितका ५८ जनाका विरुद्ध पीडितहरुले कर्तब्य ज्यान, ज्यान मार्ने उद्योग र डाँका चोरी गरी तीन थरिका मुद्धा दिएका थिए । रेशम चौधरी प्रतिनिधि सभामा भारी मतान्तरले जितेपछि २०७५ को फागुनमा मात्रै सार्वजनिक भएका थिए। उनले सार्वजनिक भए पनि जिल्ला अदालत कैलालीले उनलाई जन्मकैदको सजाय सुनाएको थियो। कैलाली जिल्ला अदालतले २०७५ सालको फागुन २२ गते रेशमलाल चौधरी सहितका ११ जनालाई जन्मकैदको फैसला सुनाएको थियो भने पक्राउ परेका लक्ष्मण चौधरी सहित अन्य १२ जना तीन वर्षसम्मको कैद सजाय फैसला भएकाले तत्कालै छुटेका थिए । कैलालीका जिल्ला न्यायाधीश परषुराम भट्टराईको ईजलासले घटनामा रेशम सहित हरि नारायण चौधरी, राजकुमार कठरिया, सुन्दरलाल कठरिया, बृजमोहन डँगौरा, राजेश चौधरी, विरबहादुर चौधरी, प्रदिप चौधरी, विद्रोह भनिने सिताराम चौधरी, गंगाराम चौधरीलाई जन्मकैद (२० वर्ष) को फैसला सुनाएको थियो । रेशम चौधरी चुनाव जितेपछि मात्रै पक्राउ परेकाले उनी विक्रम सम्बत २०९४ फागुन १३ गते र अरु सबै जना २०९२ सालको भदौ देखि चैतको विचमा मात्र जेलमुक्त हुनेछन । हत्यामा संलग्न भनिएका श्रवण चौधरी नाबालक भएकाले उनलाई भने आधा कैद अथवा १० वर्ष मात्रै कैदको फैसला भएको थियो । लक्ष्मण चौधरी, लाहुराम चौधरी, रामकुमार कठरिया, सन्तकुमार चौधरी, विश्राम भनिने जीत बहादुर डँगौरा, प्रेम बहाखुर चौधरी, किसनलाल चौधरी, रामप्रसाद चौधरी, दिलबहादुर चौधरी, संगम भनिने सन्तोष थारु (चौधरी), विश्राम चौधरी र चुन्नीराम चौधरीलाई तीन वर्षको कैद सजाय भएको थियो । तर उच्च अदालतले लक्ष्मण चौधरीलाई जन्मकैदको फैसला सुनाएको छ । जिल्ला अदालत कैलालीको फैसला पछि २०७२ सालको भदौ देखि फागुनसम्म पक्राउ परेर पुर्पक्षका लागि थुनामै रहेकाले अदालतले फैसला गरेकै दिन, कैद सजाय भुक्तान गरिसकेकाले थुनामुक्त भएका थिए । तर जिल्ला अदालतको फैसलामा चित्त नबुझेको भन्दै जन्मकैदको सजाय पाएका रेशम लाल चौधरी सहितका ११ जनाले उच्च अदालत दिपायलमा २०७६ सालको बैशाखमा पुनरावेदन दिएका थिए । प्रतिवादी रेशमलाल चौधरी सहितको तर्फबाट अधिवक्ता गम्भीर सिह ऐर, गजेन्द्र बहादुर केसी, गंगाराम पाध्याय, नाथुराम महतो र काठमाण्डौंबाट आएका २ जना गरी ६ जना अधिवक्ताले बहस गरेका थिए । २०७६ सालदेखि यस मुद्दामा उच्च अदालतमा मात्रै चार वटा पेसी भइसकेका छन् । वादीको तर्फबाट वरिष्ठ अघिवक्ता राजेन्द्र सिह साउद, अधिवक्ता विष्णु भट्ट, सरकारी वकिल टेकबहादुर थापा सहितका तीन जना गरी ५ जनाले बहस गरेका थिए ।"
डा भट्टराईको अर्थराजनीतिक विमर्श,"काठमाडौं : पूर्वप्रधानमन्त्री डा बाबुराम भट्टराईको गैरआख्यान कृति अर्थराजनीतिक विमर्श बजारमा आएको छ। सांग्रिला पुस्तक प्रालिले प्रकाशन गरेको कृतिमा डा भट्टराईका २२ वटा आलेख समेटिएका छन्। कृतिमा एक्काइसौं शताब्दीमा कार्ल मार्क्स, वैज्ञानिक मानवतावाद आजको आवश्यकता, गान्धी र माओ, ऐतिहासिक जनयुद्ध स्मरण र अनुभूति, संविधान : आधा गिलास भरि, आधा खाली, तराईमधेस किन छटपटिरहन्छ ?, खसआर्यहरूको ऐतिहासिक दायित्व, कम्युनिस्ट सरकारको पहिलो वर्ष, गरिब र नोबेल पुरस्कार, वैकल्पिक शक्ति निर्माणका आधारहरू लगायत छन्। डा भट्टराईको यो पुस्तकले एक्काइसौं शताब्दीको वैश्विक परिवेशलाई बुझ्न र विशेषतःउत्तरगणतान्त्रिक युगको नेपाली राजनीतिको भावी कार्यदिशा निर्धारण गर्न गहिरो अभिप्रेरणा दिनेमा विश्वस्त हुन सकिन्छ, कृतिको भूमिकामा डम्बर खतिवडाले लेखेका छन्। खतिवडाले यसलाई डा भट्टराईको संघर्षशील जीवनयात्राको तेस्रो चरणको घोषणापत्र भन्न सकिने जनाएका छन्। उनका अनुसार पहिलो चरणको राजनीतिक संघर्ष २०३६४६ सम्म रह्यो भने दोस्रो चरण २०५२७२। त्यसपछि पुरानो पार्टी, विचार, साथी संगातीको वृत्त परित्याग गरी शक्ति निर्माण प्रक्रिया तेस्रो चरण हो।"
प्रचण्डसँग भेटवार्तापछि ओलीले स्थगित गरे संवैधानिक परिषद्को बैठक,"काठमाडौं : बिहीबार बेलुका पाँच बजे बोलाइएको संवैधानिक परिषद्को बैठक स्थगित भएको छ। बालुवाटारमा प्रधानमन्त्री केपी ओली र कार्यकारी अध्यक्ष पुष्पकमल दाहाल प्रचण्डबीचको छलफलपछि बैठक स्थगित भएको हो। संवैधानिक परिषद्सम्बन्धी जारी भएको अध्यादेश फिर्ता लिने सहमति भएको अवस्थामा नयाँ अध्यादेशअनुसार नै बैठक बोलाउनु उपयुक्त नभएको भन्दै कार्यकारी अध्यक्ष पुष्पकमल दाहाल प्रचण्डले बैठक स्थगित गर्न आग्रह गरेपछि बैठक स्थगित भएको हो। प्रधानमन्त्रीले बैठक डाकेपछि प्रचण्डसहितका नेताहरूले छलफल गरी प्रचण्ड बालुवाटार पुगेका थिए। उनले ओलीसँग झन्डै आधा घन्टा छलफल गरेका थिए। मन्त्रिपरिषद्ले अध्यादेश फिर्ता गर्ने निर्णय गरेर औपचारिक रुपमा अध्यादेश फिर्ता भएपछि मात्र बैठक डाक्ने सहमति भएको छ। प्रधानमन्त्री ओलीले विवादित अध्यादेश फिर्ता नहुँदै प्रधानमन्त्रीले परिषद् बैठक बोलाएपछि राजनीतिक वृत्तमा अन्योल र आशंका बढेको थियो। मन्त्रिपरिषद् बस्नुभन्दा अघि नै नयाँ अध्यादेश बमोजिम परिषद् बैठक बोलाएकोले यसमा प्रमुख प्रतिपक्षी नेपाली कांग्रेस सहभागी नहुने जानकारी दिएको थियो।प्रधानमन्त्रीले अध्यादेश फिर्ता लिने प्रतिवद्धता जनाइसकेको अवस्थामा अध्यादेश फिर्ता लिनुको सट्टा फेरि पनि परिषद् बैठक डाक्नु भनेको सर्वसत्तावादी सोच झनै प्रस्ट भएको टिप्पणी कांग्रेसले गरेको थियो। बिहीबारको बैठकका लागि सभामुख अग्नीप्रसाद सापकोटालाई खबर नगएको उनको सचिवालयले जनाएको छ। खबर नभएकोले उनी बैठक सहभागी अवस्था थिएन। बैठक बस्नुभन्दा ४८ घन्टा अघि नै एजेन्डासहित उपस्थितिका लागि औपचारिक सूचना दिनुपर्नेमा कसैलाई पनि एजेन्डा पठाइएको छैन। स्रोतका अनुसार प्रधानन्यायाधीश चोलेन्द्रशम्शेर राणाले समेत बैठकमा सहभागी हुन असमर्थता देखाएपछि ओलीले बैठक स्थगित गरेका हुन्। मंगलबार बिहान बोलाएको संवैधानिक परिषद् बैठकमा सभामुख अग्निप्रसाद सापकोटा अनुपस्थित भएपछि स्थगित भएको थियो। त्यसपछि प्रधानमन्त्रीले मन्त्रिपरिषद्को आकस्मिक बैठक बोलाएर संवैधानिक परिषदमा आफू अनुकुल निर्णय गर्न मिल्ने गरी अध्यादेशको ल्याउने निर्णय गरेका थिए र राष्ट्रपतिले तत्कालै जारी गरेकी थिइन्। यसको सबैतिरबाट आलोचना र विरोध भएपछि बुधबार दुई अध्यक्षबीच फिर्ता गर्ने सहमति भएको थियो। त्यसपछि बसेको स्थायी कमिटी बैठकमा अध्यादेश फिर्ता लिने निर्णय भएर सरकारलाई निर्देशनसमेत दिएको थियो ।नेकपाका असन्तुष्ट नेताहरुले राष्ट्रपतिसँग विशेष अधिवेशन माग गदैृ ८८ सांसदको हस्ताक्षरसहित निवेदन पत्र लिएर राष्ट्रपति कार्यालय गएका थिए। सहमति पछि त्यो निवेदन पनि स्थगित गरिएको थियो। सभामुख र प्रमुख प्रतिपक्ष नेता नआए पनि निर्णय गर्न मिल्ने गरी अध्यादेशमार्फत बाटो खुलाइएको थियो। प्रधानमन्त्री अध्यक्ष रहने संवैधानिक परिषद्मा प्रमुख प्रतिपक्षी नेता, प्रधानन्यायाधीश, सभामुख, राष्ट्रियसभाका अध्यक्ष र उपसभामुख सदस्य रहने व्यवस्था छ। छ जनाको व्यवस्था भए पनि उपसभामुख निर्वाचन नभएकोले हाल पाँचजना सदस्य छन्। बहुमतबाट निर्णय गर्नुपर्ने व्यवस्था अनुकुल नभएपछि वहाल रहेका सदस्यमध्ये बहुमत सदस्य ( तीनजना) सहभागी भएपछि कोरम पुग्ने र निर्णय गर्न मिल्ने गरी अध्यादेश जारी गरिएको गरिएको थियो। पहिले पाँचजना भएपछि मात्र बैठक बस्न कोरम पुग्ने व्यवस्था थियो।"
पुसभित्र तीन लाखको 'एन्टिजेन' परीक्षण गरिने,"काठमाडौं : सरकारले पुसभित्र तीन लाखको एन्टिजेन विधिमार्फत कोरोना परीक्षण गर्ने भएको छ । समुदायस्तरमा सङ्क्रमण फैलिएको छ वा छैन भनेर पत्ता लगाउन स्वास्थ्य तथा जनसङ्ख्या मन्त्रालयले एन्टिजेन परीक्षण गर्ने भएको हो । मन्त्रालयका कोभिड१९ स्रोत व्यक्ति (फोकल पर्सन) महेन्द्रप्रसाद श्रेष्ठले परीक्षणका लागि देशभरि नै कर्मचारी खटाइएको जानकारी दिनुभयो । उहाँका आगामी आइतबारदेखि देशैभरि एन्टिजेन परीक्षण सुरु गरिने छ । उहाँले २०० भन्दा बढी सक्रिय सङ्क्रमित भएका ठाउँमा उक्त परीक्षण गरिने बताउनुभयो । २०० भन्दा बढी सक्रिय सङ्क्रमित, हटस्पट, ठूला शहर, घना बस्ती र सङ्क्रमणको शङ्कास्पद व्यक्तिमा परीक्षण गरिनेछ', उनले भने, 'परीक्षणबाट समुदायस्तरमा सङ्क्रमण कति फैलिएको छ भन्ने थाहा हुनेछ ।' यसअघि इपिडिमियोलोजी तथा सरुवा रोग नियन्त्रण महाशाखाले समुदायस्तरमा सङ्क्रमण फैलिएको अवस्था पत्ता लगाउन सेरो सर्भेलेन्स गरेको थियो । जसमा १३९ प्रतिशत मात्र समुदायका मानिसलाई सङ्क्रमण देखिएको थियो । ठूलो सङ्ख्यामा गरिने एन्टिजेन परीक्षणबाट १५ मिनेटमा नै सङ्क्रमण भएनभएको पत्ता लाग्ने छ । एन्टिजेन परीक्षणका लागि प्रयोगशालाको आवश्यकता पर्दैन । यस विधिबाट परीक्षण गर्दा स्वाबलाई परीक्षण कीटमा राखेर केही क्षणमै नतिजा थाहा पाउन सकिन्छ । इपिडिमियोलोजी तथा सरुवा रोग नियन्त्रण महाशाखाका निर्देशक डा वासुदेव पाण्डेले काठमाडौँ उपत्यकामा एन्टिजेन परीक्षण गर्दा आठ प्रतिशत मानिसमा सङ्क्रमण देखिएको जानकारी दिए। अहिलेसम्म पिसीआर विधिबाट १८ लाख ४९ हजार १३६ को कोभिड१९ परीक्षण गरिएको छ । प्रति दश लाखमा ६३ हजार ३६८ जनामा परीक्षण गरिएको छ । त्यसमध्ये दुई लाख ५० हजार ९१६ सङ्क्रमित, नौ हजार ७५७ जना सक्रिय सङ्क्रमित, दुई लाख ३९ हजार ४१६ जना निको र एक हजार ७४३ जना सङ्क्रमणबाट निको भएका छन् । अहिले सरकारी ४५ र निजी ३५ प्रयोगशालाबाट दैनिक करिब सात हजारका दरले पिसीआर परीक्षण भइरहेको छ ।"
स्वास्थ्य सामग्री खरिदबारे छलफल गर्न लेखा समितिले बोलायो स्वास्थ्यमन्त्रीलाई,काठमाडौं : संसदको सार्वजनिक लेखा समितिले छलफलका लागि स्वास्थ्य तथा जनसंख्या मन्त्री भानुभक्त ढकाललाई बोलाएको छ । स्वास्थ्य सामग्री खरिदमा अनियमितताको आशंकामा छानबिन गरिरहेको लेखा समितिले शुक्रबार मन्त्री ढकाललाई छलफलका लागि बोलाएको जनाएको छ। समितिले चार महिनाअघि यसै विषयमा छलफलका लागि मन्त्री ढकाललाई बोलाएको थियो। तर मन्त्री ढकालले समय अभाव देखाएका थिए। चीनबाट स्वास्थ्य सामाग्री खरिदको जिम्मा सरकारले ओम्नी बिजनेस ग्रुप अफ कम्पनीलाई दिएको थियो । तर खरिद प्रकरणमा बदनियत देखिएपछि ओम्नीसँगको सम्झौता खारेज भएको थियो।
उपत्यकामा थपिए ३६३ जना कोरोना संक्रमित,काठमाडौं : बिहीबार काठमाडौं उपत्यकामा थप ३६३ जनामा कोरोना भाइरस (कोभिड१९) संक्रमण देखिएको छ। १५२ महिला र २११ पुरुषसहित ३६३ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। पछिल्लो २४ घण्टामा ७७६ जनामा कोरोना भाइरस (कोभिड१९) संक्रमित थपिएका छन्। स्वास्थ्य तथा जनसंख्या मन्त्रालयका अनुसार नयाँ थपिएकासहित कोरोना संक्रमितको संख्या २ लाख ५१ हजार ६९२ पुगेको छ। संक्रमित हुनेमा ३०८ महिला र ४६८ पुरुष छन्। ६ हजार ५८८ स्वाबको पीसीआर परीक्षण गराउँदा ७७६ जनामा संक्रमण देखिएको मन्त्रालयले जनाएको छ। यस्तै बिहीबार ९४७ जना डिस्चार्ज भएका छन्। योसहित कोरोना जित्नेको संख्या २ लाख ४० हजार ३६३ पुगेको स्वास्थ्य मन्त्रालयले जनाएको छ। मन्त्रालयका अनुसार निको हुनेको दर ९५५ प्रतिशत हो। देशभर सक्रिय संक्रमितको संख्या ९ हजार ५८० रहेको छ। अहिलेसम्म कोरोनाबाट मृत्यु हुनेको संख्या १७ सय ४९ पुगेको मन्त्रालयले जनाएको छ। बिहीबार मात्र कोरोनाबाट थप ६ जनाको मृत्यु भएको छ। यस्तै अहिले ४४४ जना क्वारेन्टिन र ९ हजार ५८० आइसोलेसनमा रहेको मन्त्रालयले जनाएको छ। कोरोनाका गम्भीर २८१ जनाको आइसीयूमा र ५९ जनाको भेन्टिलेटरमा उपचार भइरहेको छ।
नदीजन्य पदार्थको ठेक्का लगाउनै सकस,"सन्धिखर्क : अर्घाखाँचीका स्थानीय सरकारलाई नदीजन्य पदार्थको ठेक्का लगाउन र राजस्व उठाउन सकस देखिएको छ । जिल्लाका ६ वटा स्थानीय सरकाले ढुंगा गिट्टी बालुवा अर्थात् नदीजन्य पदार्थको ठेक्का लगाउन तथा सम्झौता गर्नमा समस्या देखिएको हो । नदी, खोला, खोल्सी, खहरे तथा बाढी पहिरोले बगाइ ल्याइ नदी, खोल्सा र खहरेको किनार तथा आसपासका बन क्षेत्र, सार्बजनिक जग्गा वा नदी उकास क्षेत्र वा निजी जग्गामा थिग्रिएको ढुंगा, ग्राभेल, बालुवा गिट्टी, मिस्कट, गेग्रान र माटोलाई नदीजन्य पदार्थ भनिन्छ । स्थानीय सरकार सञ्चालन ऐन २०७४ को दफा (६२) क अनुसार नदीजन्य पदार्थ निकासी गर्ने अधिकार स्थानीय सरकारलाई छ । नदीजन्य पदार्थको आम्दानी स्थानीय सरकारको आन्तरिक स्रोतमा पर्दछ । स्थानीय सरकारलाई वलियो बनाउन पनि नदीजन्य पदार्थ उत्खनन् तथा आम्दानी महत्वपूर्ण हुन्छ । तर, जिल्लाका स्थानीय सरकारले प्रादेशिक तथा राष्ट्रिय दैनिक पत्रिकामा ठेक्का खुलाउदा पनि ठेक्का नपर्ने गरेका छन् । नगरपलिका तथा गाउँपालिकाले नदीजन्य पदार्थको भन्दा बढी राजस्व लिने गरी टेण्डर खुलाएका कारण टेण्डर नहाल्ने गरेको व्यवसायीको भनाइ छ । टेण्डरमा बढी मात्रामा नदीजन्य पदार्थ देखाउने तथा स्थलगत रुपमा त्यती मात्रामा सामग्री नभएका कारण पनि व्यवसायीले कम मात्रामा ठेक्का हाल्ने गरेका हुन् । नदीजन्य पदार्थको दीगो संरक्षण व्यवस्थापन तथा सदुपयोग गरी सहज आपुर्ती गर्न र नदी प्रणालीबाट उत्खनन संकलन तथा बिकी बितरण हुने पदार्थको अव्यवस्थित र अत्यधिक दोहन हुन नदिन तथा दिगो व्यवस्थापनको लागि नदीजन्य पदार्थ निकाल्ने गरिन्छ । वातावरणीय प्रभाव मुल्यांकन प्रारम्भिक वातावरणीय परीक्षण (आइइ) गराउन आवश्यक हुन्छ । आइइको प्रतिवेदन पास भएपछि मात्र त्यसैको प्रतिवेदनअनुसार ठेक्का लगाउनुपर्ने कानूनी प्रावधान छ । सबै प्रक्रिया पुरा गरेर टेण्डर खुलाउँदा पनि सबै खोलामा ठेक्का परेका छैनन् । परेका ठेक्कामा पनि कम मात्रामा टेण्डर पर्ने गरेका छन् । साना खोलाहरुमा खुलाइएका ठेक्कामा कम मात्रामा फाइदा हुने भएका कारण व्यवसायीहरुको ठेक्का नहाल्ने गरेको पाणिनि गाउँपालिकाका अध्यक्ष अच्युत गौतमले बताए । ठुला खोला र नदीहरुमा बढी फाइदा हुने तर साना खोला र खहरेमा कम मात्रामा सामाग्री हुने भएकाले र सोचेअनुसार फाइदा नहुने भएकाले ठेक्का नपर्ने अध्यक्ष गौतमको भनाइ छ । नदीजन्य पदार्थ उत्खनन् तथा सङ्कलनको लागि पन्ध्र दिनको म्याद दिइ दरभाउपत्र वा वोलपत्रसम्बन्धी सूचना राष्ट्रिय एवं प्रदेशस्तरको दैनिक पत्रिकामा प्रकाशनका साथै सम्बन्धित स्थानीय तहको सूचना पाटीमा टाँस गर्दा समेत ठेक्का परेका छैनन् । असार, साउन र भाद्र महिनामा नदी तथा खोलाहरुबाट नदीजन्य पदार्थ निकाल्न पाइदैन । असोज महिनामा टेण्डर खुलाएर खोलाको सामाग्री निकाल्ने प्रावधान रहेको छ । जेष्ठ मसान्तसम्ममा ठेक्का खुलेका स्थानको सबै सामाग्री निकाल्नुपर्दछ । लुम्बिनी प्रदेशको पहाडी जिल्ला अर्घाखाँचीमा बिना दर्ता र मापदण्ड विपरीत सञ्चालनमा रहेका ३ वटा क्रसर उद्योग बन्द भएका छन् । मापदण्ड बिपरित सञ्चालनमा रहेका क्रसर उद्योगहरुले प्राकृतिक स्रोत साधनहरुको दोहन बढेको भन्दै त्यस्ता क्रसर उद्योग बन्द गर्न गृह मन्त्रालयले जिल्ला प्रशासन कार्यालयहरुलाई परिपत्र गरेको थियो । गृह मन्त्रालयको परिपत्र अनुसार अर्घाखाँची जिल्लामा रहेका ३ वटा क्रसर उद्योगहरुले तोकिएको मापदण्ड पुरा नगरेकाले मापदण्ड पुरा नहुन्जेलसम्मका लागि बन्द गरिएको प्रमुख जिल्ला अधिकारी विष्णु पौडेलले बताए । ३ वटा क्रसर उद्योगले आबश्यक मापदण्ड पुरा नगरी सञ्चालनमा आएका थिए । ती क्रसर उद्योगहरु बन्द भएका छन् । जिल्लाभित्र ढुंगा, गिट्टी तथा बालुवाजन्य उद्योग सञ्चालनमा रहेकोमा मापदण्डअनुसार भएनभएको, सरकारलाई राजस्व बुझाएनबुझाएको र दर्ता भएनभएको, वातावरणीय प्रभाव मुल्यांकन भए नभएको आदि मापदण्ड हेर्दा प्रकृया नपुगी सञ्चालनमा रहेको देखिएपछि बन्द गरिएको प्रजिअ पौडेलको भनाइ छ । देशभर पहुँच, प्रभाव र सत्ता निकटका आधारमा ढुंगा, गिट्टी तथा बालुवा उत्खनन्, दोहन र बिना दर्ता व्यवसाय सञ्चालनको प्रवृत्ति बढ्दो क्रममा छ । पछिल्लो ३ वर्षयता स्थानीय सरकार सञ्चालनमा आएसँगै नदी र गिट्टी, बालुवाको दोहन झनै बढ्दै गएको छ । पाणिनि गाउँपालिकाले २ वटा खोलाहरु बागी खोला र सौर्य खोलाको लागि टेण्डर आब्हान गर्यो । २ वटा खोलाहरुमा टेण्डर आब्हान गर्दा खोला बागी खोलाको नदीजन्य पदार्थको लागि एउटा मात्र टेण्डर पर्यो । एकजना निर्माण व्यवसायीले मात्र ठेक्का हालेको पाणिनि गाउँपालिकाका अध्यक्ष अच्युत गौतमले बताए । एक वटा मात्र टेण्डर परेपछि गाउँपालिकाले फेरी दोस्रो पटक टेण्डर आब्हान गर्यो । दोस्रो पटकको टेण्डरमा पनि पहिले जस्तै त्यही निर्माण व्यवसायीको मात्र टेण्डर पर्यो । दोस्रो पटक पनि एक मात्र निर्माण ब्यवसायीको टेण्डर परेपछि त्यही टेण्डरमा सम्झौता भयो । गाउँपालिकाले बागी खोलाको चार स्थानको नदीजन्य पदार्थकोलागि ११ लाख ३७ हजार १ सय ३३ रुपैयाँमा टेण्डर आब्हान गर्दा लक्ष्मी कन्ट्रकसन सन्धिखर्क ९ ले भ्याटबाहेक १४ लाख १७ हजार ७ सय १७ मा ठेक्का सम्झौता भएको गाउँपालिकाका योजना शाखा प्रमुख शोभाखर भुसालको भनाइ छ । सौर्य खोलाको ढुंगा गिटी बालुवाको लागि अनुमानित अंक १३ लाख ७६ हजार ८५ रुपैयामा टेण्डर आह्वान गरेपनि उक्त खोलामा कसैले ठेक्का नराखेको गाउँपालिकाका अध्यक्ष अच्युत गौतमले जानकारी दिए । भौगोलिक हिसाबले नेपालकै ठूलो नगरपालिकाको रुपमा रहेको शितगंगा नगरपालिकाले नदीजन्य पदार्थको उखननबाट ३ करोड रुपैयाँ आम्दानी गर्ने लक्ष्य राखेको छ । लक्ष्य तीन करोड उठाउने राखेपनि अहिलेसम्म टेण्डरको सुचना पनि प्रकाशित भएको छैन । टेण्डर आब्हानको लागि वातावरणीय प्रभाव मुल्यांकन (आइइ) प्रतिवेदन अझै नसकिएकाले प्रतिवेदन पास नहुदै टेण्डर आह्वान गर्न नमिल्ने भएकाले सूचना ननिकालेको नगरपालिकाका नगर प्रमुख सूर्य प्रसाद अधिकारीले बताए । उनले आइइ प्रतिवेदन आइसके पछि छिट्टै सूचना प्रकाशन गर्ने जानकारी दिए । नगरपालिकाभित्र रहेका राप्ती नदी, रांगसिंग खोला, वाणगंगा नदी, खयरभट्टी खोला, कोन्द्रे खोला, सोरमोर खोला लगायतका २० वटा खोलाबाट ढुंगा गिट्टी र वालुवा निकाल्न आइईई भएको नगरपालिकाका योजना शाखा प्रमुख नुमलाल खनालले जानकारी दिए । उनले सबै खोलाबाट गरी तीन करोडको सूचना प्रकाशन हुने बताए । शितगंगा नगरपालिकाले गत वर्ष अर्थात् आर्थिक वर्ष २०७६७७ मा कोरोनाका कारण नदीजन्य पदार्थको उत्खननको कार्य गर्न सकेको थिएन । आर्थिक वर्ष २०७५७६ मा नदीजन्य पदार्थको निकासीबाट १ करोड १२ लाख रुपैयाँ आम्दानी गरेको नगरपालिकाका उपप्रमुख टिका रेग्मीले जानकारी दिए । चुरे क्षेत्र समेत अत्याधिक रहेको यस नगरपालिकाले नदीजन्य पदार्थको निकासीलाई व्यवस्थित गर्न सकेमा करोडौ रुपैयाँ आम्दानी गर्न सक्छ । अहिले नगरपालिकाले ठेक्का आब्हान नगरेपनि लुकिछिपी नदीजन्य पदार्थको चोरी निकासी भइरहेको छ । छत्रदेव गाउँपालिकाले यस आर्थिक वर्षमा २ वटा खोलाको लागि भनेर टेण्डर आब्हान गरेपनि त्यो ठेक्का रद्ध भएको छ । सौर्य खोला ( खज्र्यांग र सेरी खोला )को ढुंगा गिटी बालुवाको लागि ७ लाख ६६ हजार २ सय ४९ रुपैयामा ठेक्का खुलाएको थियो । सिसहा खोला (रिडी) को लागि १४ लाख ७६ हजार २९ रुपैयामा ठेक्का आब्हान भएको गाउँपालिकाका योजना तथा प्रशासन शाखाका शिव वर्माले बताए । सौर्य खोला ( खज्र्यांग र सेरी खोला ) को लागि ३ वटा व्यवसायीले ठेक्का राखेपनि बैंक ग्यारेन्टी नभएकाले उक्त ठेक्का रद्ध भएको गाउँपालिकाका प्रमुख प्रशासकीय अधिकृत पवन अर्यालले जानकारी दिए । सिसहा खोला (रिडी) को लागि कसैले पनि ठेक्का नराखेको प्रमुख प्रशासकीय अधिकृत अर्यालको भनाइ छ । सन्धिखर्क नगरपालिकाको आर्थिक ऐन २०७७ को दफा १६ अनुसूची १५को व्यवस्था बमोजिम सन्धिखर्क नगरपालिकाको बाँगीखोला मथुराखोला संगमसम्मका विभिन्न वगर क्षेत्रको नदीजन्य पदार्थको उत्खनन तथा निकासीका लागि १३ लाख ४७ हजार ३ सय ४३ रुपैयाँमा टेण्डर आब्हान गरेको थियो । उक्त खोलाको नदीजन्य पदार्थको भ्याटबाहेक १३ लाख ५१ हजारमा ठेक्का लागेको नगरपालिकाका राजस्व शाखा प्रमुख मुक्तिराम खनालले जानकारी दिए । तर, संगै सुचना प्रकाशन भएको जरेखोलाको क्षेत्रमा रहेको ढुंगा गिटी तथा वालुवा निकासीको लागि एक जनाको पनि टेण्डर नपरेको नगरपालिकाका राजस्व शाखा प्रमुख मुक्तिराम खनालले बताए । भुमिकास्थान नगरपालिकाले खाकाबेसी खोला र दुरवांग खोलाको नदीजन्य पदार्थको निकासी गर्नकालागि टेण्डर आब्हान गर्ने प्रक्रियामा रहेको नगरपालिकाका कार्यक्रम अधिकृत हरिस्चन्द्र भुसालले बताए । कार्यपालिकाको बैठक बसेपछि सूचना प्रकाशन गर्ने बाटो खुल्ने छ । तर, जनप्रतिनिधिहरुको आपसी विवादका कारण यस आर्थिक वर्षमा कार्यपालिकाको बैठक बस्न सकेको छैन । यता, मालारानी गाउँपालिकामा भने कुनै पनि ठुला खोला नभएकाले नदीजन्य पदार्थको ठेक्का आब्हान नभएको नगरपालिकाका कार्यक्रम अधिकृत नेत्र प्रसाद खनालले बताए ।"
सुरु भयो काठमाडौंदिल्ली उडान,"काठमाडौं : कोभिड१९ महामारीका कारण प्रतिबन्ध गरिएको नेपालभारत उडान बिहीबारदेखि पुनः सुरु भएको छ । करिब नौ महिनापछि काठमाडौंनयाँदिल्ली उडान पुनःसञ्चालनमा आएको हो । नेपाल वायुसेवा निगम (नेपाल एयरलाइन्स) को न्यारोबडी ए ३२० जहाजले काठमाडौँबाट १४१ यात्रु लिएर केहीबेरअघि दिल्ली उडेको त्रिभुवन अन्तर्राष्ट्रिय विमानस्थल कार्यालयले जनाएको छ । बिहान ११:२० बजे उडेको उडान नं २०५१ जहाज दिल्लीबाट त्यहाँको समयअनुसार दिउँसो १:५५ बजे काठमाडौँ फर्किने उडान तालिका छ । एक सय ५७ यात्रु क्षमताको न्यारोबडी जहाजमा १३५ इकोनोमिक र छ बिजनेस क्लासका यात्रु सवार रहेको निगमले जनाएको छ । नौ महिनापछि पहिलो उडानको अकुपेन्सी उत्साहवद्र्धक रहेको र दिल्ली गन्तव्यमा आगामी दिनमा विगतमाझैँ प्रत्येक दिन दुई उडानको अपेक्षा गरिएको निगमका प्रवक्ता करिश्मा श्रेष्ठले बताए। 'भारतले आयोजना गरेको बबेल अवधारणाबाट निगम निकै उत्साहित भएर उडानमा जुटेको छ, भारतका अन्य दुई गन्तव्यमा पनि विगतमाझैँ छिट्टै उडान हुने अपेक्षा गरिएको छ,' उनले भने। काठमाडौंनयाँदिल्ली गन्तव्यमा दुवै देशले दैनिक दुई उडान भर्नेछन् । दुवै पक्षका सरकारले एयर ट्रान्सपोर्ट बबल संयन्त्र को अवधारणाअन्तर्गत काठमाडौँ र दिल्लीबीच नियमित निर्धारित उडान पुनः सुरु गरिएको हो । कोभिड१९ को सङ्क्रमण रोकथाम तथा नियन्त्रणका लागि नेपाल तथा भारत दुवै मुलुकले अन्तर्राष्ट्रिय नियमित अन्तरदेशीय उडानमा प्रतिबन्ध लगाएकामा हाल दुवै मुलुकले अन्तर्राष्ट्रिय उडानमा गरिएको प्रतिबन्ध एयर ट्रान्सपोर्ट बबल मार्फत खुकुलो बनाएकाले निगमले काठमाडौंदिल्ली रुटमा हाललाई दैनिक नियमित एक उडान गर्न लागिएको जनाएको छ । नेपालको राष्ट्रिय ध्वजावाहक नेपाल वायुसेवा निगम (नेपाल एयरलाइन्स) र भारतको एयर इण्डियाले दैनिक उडान गर्नेछन् । नेपाल एयरलाइन्सले बन्दाबन्दीका कारण विसं २०७६ चैत १० (२३ मार्च २०२०) गतेदेखि काठमाडौँदिल्ली उडान स्थगन भएको थियो । गत भदौ १६ देखि नियमित अन्तर्राष्ट्रिय उडान सुरु भएको थियो । यी उडानमा नेपालतर्फ यात्रुले ७२ घण्टे पीसीआर रिपोर्ट पेश गर्नुपर्नेछ भने भारतबाट आउँदा त्यहाँ अनलाइन फाराम भर्नुपर्ने प्रावधान छ । कोभिड महामारीका कारण उडान स्थगन हुँदा यात्रुको आवागमन चापमा परेको प्रभावको अध्ययन गरी उडान सङ्ख्यामा समायोजन गर्न सकिने र सोको सूचना दिइने तथा नेपाल सरकार र भारत सरकारले निर्धारण गरेको स्वास्थ्यसम्बन्धी शर्तहरुको पूर्ण पालना गर्दै यात्रुलाई अधिकतम सुविधासहित सङ्क्रमणरहित गुणस्तरीय हवाई सेवा प्रदान गर्न प्रतिबद्ध रहेको निगमले जनाएको छ । निगमको अन्तर्राष्ट्रिय उडान गन्तव्यको व्यापारिक हिसाबले भारतका गन्तव्य निकै राम्रो मानिन्छ । लामो समय उडान नहुँदा निगमलाई आर्थिकरूपमा निकै घाटा भएको छ । सामान्य अवस्थामा काठमाडौँदिल्ली दैनिक दुई उडान हुन्थ्यो । कोभिड महामारीकै बीच अहिले दैनिक एक उडान हुन लागेको हो । यो गन्तव्यको उडानमा यात्रुको मागबमोजिम निगम नेपाल एयरलाइन्सका वाइडबडी ए३३० र वाइडबडी ए३२० जहाजले आलोपालो गरेर उडान भर्नेछन् । निगमले भारतका तीनसहित सात देशका नौ गन्तव्यमा अन्तर्राष्ट्रिय उडान भर्दै आएको छ । कम्पनीसँग अन्तर्राष्ट्रिय उडानका लागि दुई वाइडबडी र दुई थान न्यारोबडी जहाज छन् ।रासस"
"भक्तपुरमा कोरोना संक्रमण, संक्रमितको संख्या ८,८०० सय नाघ्यो, ८,०७३ जना डिस्चार्ज, ११६ को मृत्यु","भक्तपुर : भक्तपुरमा कोरोना भाइरस संक्रमित संख्या ८ हजार ८ सय ४ पुगेको छ । बुधबार १६ पुरुष र ११ महिला गरी २७ जना थपिएसँगै यहाँ कोरोना भाइरस संक्रमितको संख्या ८ हजार ८ सय नाघेको हो । जसअनुसार पुरुष ४ हजार ९ सय ७४ र महिला ३ हजार ८ सय ५६ रहेको स्वास्थ्य कार्यालय भक्तपुरले जनाएको छ । कार्यालयका अनुसार भक्तपुरका चार नपामध्ये सबैभन्दा बढी मध्यपुर थिमि नपामा एक हजार ७ सय ८४ पुरुष र एक हजार ४ सय ५३ महिला गरी कूल ३ हजार २ सय ३७ संक्रमित पुगेका छन् । सूर्यविनायक नपाका एकहजार ६ सय २४ जना पुरुष र एक हजार एकसय ८६ जना महिला गरी २ हजार ८ सय १० जनालाई संक्रमण पुष्टि भएको छ । भक्तपुरका नपामा संक्रमितको संख्या ९ सय १२ जना पुरुष र ८ सय १० जना महिला गरी एक हजार ७ सय २२ जना पुगेका छन् ।त्यस्तै चाँगुनारायण नपामा ५ सय २ जना पुरुष र ३ सय एक जना महिला गरी ८ सय ३ संक्रमित रहेका छन् । ९२ प्रतिशत संक्रमित डिस्चार्ज स्वास्थ्य कार्यालयका अनुसार भक्तपुरका कूल संक्रमितमध्ये ९२५५ प्रतिशत डिस्चार्ज भएका छन् । जसअनुसार ४ हजार ६ सय १५ पुरुष र ३ हजार ५ सय ५८ महिला गरी कूल ८ हजार एकसय ७३ जना संक्रमित डिस्चार्ज भएको कार्यालयका प्रमुख कृष्ण मिजारले जानकारी दिए । उनले भक्तपुरमा बुधबारसम्म ५ सय ४१ जनामात्रै सक्रिय संक्रमित रहेको जानकारी दिए । जसमा २ सय ८६ पुरुष र २ सय ५५ महिला रहेको उनले बताए । सक्रिय संक्रमितमध्ये सूर्यविनायक नपाका २ सय १९, मध्यपुर थिमि नपामा एकसय ७५, भक्तपुर नपामा ६५ र चाँगुनारायण नपामा ५८ जना रहेका छन्, प्रमुख मिजारले भने । उनका अनुसार कोरोना भाइरस संक्रमणका कारण भक्तपुरका एकसय १६ जनाको मृत्यु भएको छ । यहाँका ७३ पुरुष र ४३ महिला गरी एकसय १६ जना संक्रमितको मृत्यु भएको हो । यहाँका चार नपामध्ये सबैभन्दा बढी भक्तपुरका २८ पुरुष र १५ महिला गरी ४३ जना संक्रमितको मृत्यु भएको छ ।मध्यपुर थिमि नपाका २५ पुरुष र १४ महिला गरी ३९ जना, सूर्यविनायक नपाका १३ पुरुष र १३ महिला गरी २६ तथा चाँगुनारायण नपाका ७ पुरुष र एक महिला गरी ८ जना संक्रमितको मृत्यु भएको छ ।"
भोलिबाट उपत्यकामा जोरबिजोर प्रणाली हट्ने,काठमाडौं : उपत्यकाका सवारीसाधनमा लगाइएको जोरबिजोर प्रणाली भोलि (शुक्रबार) बाट हटाइने भएको छ। काठमाडौंका प्रमुख जिल्ला अधिकारी कालीप्रसाद पराजुलीले तीनवटै जिल्लाका प्रमुख जिल्ला अधिकारीको समन्वयमा उपत्यकाको जोरबिजोर प्रणाली हटाउने निर्णय भएको बताए। केही दिनअघि यातायात मजदूर तथा यातायात व्यवसायीहरुले उपत्यकामा लागू भएको जोरबिजोर प्रणाली नमान्ने भन्दै सीसीएमसीलगायतलाई ज्ञापनपत्र बुझाएको थियो। सरकारले काठमाडौं उपत्यकामा असोज १ देखि लागू हुनेगरी जोरबिजोर प्रणाली लगाएको थियो। लकडाउन हटे पनि उपत्यकामा भने भदौ २५ गतेबाट सबै सवारीसाधनमा जोरबिजोर प्रणाली लागू थियो।
"रिसोर्टमा काम गर्ने बालिका बलात्कृत, ४ जना पक्राउ","भक्तपुर : भक्तपुरको चाँगुनारायण नगरपालिका ७ वागेश्वरीको हेल्मेट डाँडास्थित एक रिसोर्टमा काम गर्ने बालिका बलात्कृत भएकी छन् । प्रहरीले बालिकामाथि बलात्कार गर्ने एक युवकसहित ४ जनालाई पक्राउसमेत गरेको छ । महानगरीय प्रहरी परिसर भक्तपुरका अनुसार हेल्मेट डाँडास्थित बाटोमाथिको रिसोर्टमा काम गर्ने १७ वर्षीया बालिका बलात्कृत भएकी थिइन् । उनलाई जबरजस्ती करणी गर्ने बझाङको थलारा गाउँपालिका २ स्थायी घर भई हाल काठमाडौं महानगरपालिका शान्तिनगर बस्ने २६ वर्षीय निश्चल उपाध्यायलाई पक्राउ गरिएको परिसरले जनाएको छ । परिसरका प्रवक्ता प्रहरी नायब उपरीक्षक दीपक गिरीले जबरजस्ती करणी गर्न सघाएको आरोपमा तनहुँ म्याग्दे गाउँपालिका ७ रानीश्वारा घर भई हाल बाटोमाथिको रिसोर्टमा वेटरको काम गर्ने २० वर्षीय प्रदीप कुँवरलाई नियन्त्रणमा लिएको जानकारी दिए । त्यस्तै बालिकामाथि जबरजस्ती करणी गर्ने उपाध्याय र सघाउने कुँवरलाई पक्राउ गर्न बाधा पुर्याएको भन्दै प्रहरीले सोही रिसोर्टमा काम गर्ने थप दुई मजदुरलाई नियन्त्रणमा लिएको छ । प्रहरी नायब उपरीक्षक गिरीका अनुसार प्रहरीलाई अवरोध तथा दुव्र्यवहार गर्ने काभ्रेको भुम्लु गाउँपालिका २ डटुवा घर भएका २१ वर्षीय प्रदीप केसी र गोरखाको गोरखा नपा ९ लक्ष्मीबजार घर भएका २२ वर्षीय अश्विन कुँवरलाई नियन्त्रणमा लिइएको छ । प्रहरीले उक्त रिसोर्टमा उमेर नपुगेका बालिकाहरुलाई ललाईफकाई ल्याएर काम गराउने गरेको विशेष सूचनाको आधारमा मंसिर ३० गते छापा मारेको थियो । रिसोर्टमा काममा आएपछि उमेर नपुगेका बालिकाहरुलाई जबरजस्ती डरत्रास देखाएर रिसोर्टमा आएका ग्राहकहरुसँग यौनजन्य कार्य गर्न बाध्य पार्ने गरेको विशेष सूचना आएको प्रहरी नायब उपरीक्षक गिरीले जानकारी दिए । सोही सूचनाको आधारमा रिसोर्टमा छापा मार्दा उमेर नपुगेकी बालिका र निश्चल कोठामा आपत्तिजनक अवस्थामा फेला परेको प्रहरीले जनाएको छ । रिसोर्टमा यौनजन्य क्रियाकलाप हुँदै गरेकाले छापा मार्न गएको प्रहरी टोलीले दुई मजदुरले अवरोध पुर्याएको प्रहरीले बताएको छ । परिसरका प्रहरी निरीक्षक शशिधर शर्माको नेतृत्वको प्रहरी टोलीले रिसोर्टमा छापा मारेको थियो । उक्त टोलीले चेकजाँच गर्दा रिसोर्टको कोठामा भेटिएका १७ बर्षीया बालिका र निश्चल उपाध्यायलाई नियन्त्रणमा लिएको थियो । बालिकाले दिएको बयानको आधारमा प्रहरीले रिसोर्टमा वेटर काम गर्ने प्रदीपलाई समेत पक्राउ गरेको थियो । बालिकाले वेटर प्रदीपले उनको इच्छाविपरीत प्रलोभनका साथै डर, धाक धम्की दिई जबरजस्ती ग्राहकसँग पठाउने गर्दै आएकोे बयान दिएको प्रहरी नायब उपरीक्षक गिरीले बताए । उनका अनुसार उक्त दिन पनि प्रदीपले ती बालिकालाई निश्चल उपाध्याय बसेको रिसोर्टको कोठामा जबरजस्ती पठाएर बाहिरबाट ढोका बन्द गरेको र त्यसको फाइदा उठाउँदै निश्चलले जबरजस्ती करणी गरेको भनी बालिकाले बयान दिएकी थिइन् । प्रहरीका अनुसार बालिकाले आफ्नी फुपूको रोहबरमा निश्चलले जबरजस्ती करणी गरेको र प्रदीपले जबरजस्ती करणी गर्न गराउन सहयोग गरेको भन्दै भक्तपुर प्रहरीसमक्ष जाहेरी दर्ता गरेकी छन् । सोही जाहेरी दर्खास्तको आधारमा अनुसन्धान गर्न भक्तपुर जिल्ला अदालतबाट ५ दिनको म्याद थप भएको प्रहरी नायब उपरीक्षक गिरीले बताए । उनका अनुसार घटनाबारे थप अनुसन्धान भइरहेको छ । उक्त स्थानमा पहिले रातो भाले रिसोर्ट नामकको अर्कै रिसोर्ट थियो । त्यसबेला पनि उक्त रिसोर्टमा अवैध यौनजन्य क्रियाकलाप हुने गरेको भन्दै स्थानीयले व्यापक विरोध गरेपछि उक्त रिसोर्ट बन्द नै गरिएको थियो ।"
९ महिना पछि तालबाराही मन्दिर खुला,"काठमाडौं : फेवाताल बीचमा रहेको प्रसिद्ध धार्मिक पर्यटकीयस्थल बाराही मन्दिर पुनः खुला गरिएको छ । कोभिड १९ का कारण गत चैतदेखि बन्द रहेको मन्दिर स्वास्थ्य सतर्कतासहित सर्वसाधारणका लागि आजदेखि खुला गरिएको बाराही मन्दिर व्यवस्थापन समितिका अध्यक्ष हिक्मतबहादुर कुँवरले जानकारी दिए। 'लामो समय बन्द भयो, बन्दाबन्दी खुलेपछि आन्तरिक पर्यटक आए पनि मन्दिर खुला नभएपछि त्यसै फर्कने गरेका थिए, अब मन्दिर खुला गरेका छौँ । पर्यटक आउने विश्वास छ, 'उनले भने । उनले मन्दिर प्रवेशका लागि भौतिकदूरी कायम गर्दै एउटा मात्र बाटोको प्रयोग गरिने र स्यानिटाइजरको व्यवस्था गरिएको जानकारी दिए। उनका अनुसार मन्दिर बन्द रहेका अवस्थामा पुजारीमार्फत नित्य पूजा हुँदै आएको थियो । मन्दिर खुलेसँगै डुङ्गा चालकले खुशी व्यक्त गरेका छन् । दश वर्षदेखि डुङ्गा चलाउँदै आएका बाबुराम पुरीले भने, 'मन्दिर बन्द हुँदा डुङ्गा सयर गर्नेको लागि मात्र त्यति पर्यटक आएका थिएनन् । धेरैजसो आन्तरिक पर्यटक धार्मिक आस्था लिएर मन्दिरको दर्शनका लागि आउँथे, अब मन्दिर खुला भएपछि आन्तरिक पर्यटक आउने विश्वास बढेको छ ।' उनले लामो समय कोभिड १९ को असरमा परेका डुङ्गा चालक अब चहलपहल बढ्छ कि भन्ने आशा रहेको बताए। पोखरा पर्यटन परिषद्का अध्यक्ष गोपीबहादुर भट्टराईले कोभिड १९ ले ठप्प रहेको यहाँको पर्यटन अब विस्तारै लयमा फर्कन थालेको बताए। । 'हामीले सङ्घ, प्रदेश र पोखरा महानगर तीनै तहलाई पोखरा आसपासका धार्मिक एवं पर्यटकीय गन्तव्य खोल्नका लागि पटकपटक आग्रह गर्यौं, उहाँहरु सकारात्मक हुनुभयो । आजबाट बाराही मन्दिर खुला भएको छ अब अरु मठमन्दिर र पर्यटकीय गन्तव्य पनि खुल्नेछन्,' उनले भने। उनले पोखरा आसपासका पर्यटकीय गन्तव्य खुलेपछि नयाँ वर्षमा हुने सडक महोत्सवमा आन्तरिक पर्यटकको आगमन बढ्न सक्ने विश्वास व्यक्त गरे। 'कोभिड १९ को भयबाट माथि उठेर स्वास्थ्य मापदण्डको पूर्ण पालनासहित पर्यटकीय गतिविधि गर्नुको विकल्प छैन,' उनले भने, 'अब पोखरा खुला र सुरक्षित छ भन्ने सन्देश दिएर बाह्य पर्यटकसम्म पनि पुर्याउनुपर्छ ।' उनले पर्यटन व्यवसायीलाई विस्थापन हुनबाट जोगाउन सरकारले ल्याएको राहत प्याकेज छिटोभन्दा छिटो कार्यान्वयन गर्न माग गरे। रासस"
सुकुम्बासीले पाउने जग्गामा घुस: दाङका मालपोत प्रमुखसहित ४ जनाविरुद्ध मुद्दा,"काठमाडौँ: मालपोत कार्यालय, तुलसीपुर दाङका कार्यालय प्रमुख मालपोत अधिकृत नरेश कुमार खड्कासहित ४ जनाविरुद्ध विशेष अदालतमा मुद्दा दायर गरिएको छ । अख्तियार दुरुपयोग अनुसन्धान आयोगले प्रमुख मालपोत अधिकृत खड्का, मुद्दा फाँटका नासु केशवराज अधिकारी, मोठफाँटका नासु पुष्पराज गिरी र कार्यालय सहयोगी मिनराज गैरेविरुद्ध विशेष अदालतमा मुद्दा दायर गरिएको हो । उनीहरुमाथि सुकुम्बासीको हैसियतले प्राप्त गरेको जग्गाको श्रेस्ता कायम गरी जग्गाधनी प्रमाणपूर्जा उपलब्ध गराउने काम अगाडि बढेकोमा अन्त्यमा गरिने स्थलगत सर्जमिन गर्ने काम अड्काई घुस लिएको आरोप छ । सेवाग्राहीको नियमानुसार निशुल्क गर्नुपर्ने कामको लागि दुख हैरानी दिई झुलाई तीन लाख २० हजार घुस लिएको पुष्टि भएको अख्तियारको आरोप पत्रमा उल्लेख छ। उनीहरुविरुद्ध घुस लिएको रकम विगो कायम गर्दै भ्रष्टाचार निवारण ऐन बमोजिम सजाय मागदाबी लिई विशेष अदालत, काठमाडौंमा आरोपपत्र दायर गरिएको प्रवक्ता एवं सहसचिव तारानाथ अधिकारीले जानकारी दिए।"
कुखुरा फार्ममा आगलागी हुँदा नौ सय चल्ला मरे,"विराटनगर : मोरङको बेलबारी नगरपालिका९ माझी गाउँमा नारायण आचार्यले सञ्चालन गरेको कुखुरा फार्ममा बिहीबार बिहान अचानक आगलागी भएको छ। आगलागी हुँदा फार्ममा पालिएका कुखुराका नौ सयवटा चल्ला जलेर मरेका छन्। आचार्यका अनुसार फार्मममा आठ सयवटा ब्रोइलर र एक सयवटा लोकल कुखुराका चल्ला पालिएको थियो। बिहान २ बजेतिर सुरु भएको आगो स्थानीय बासिन्दा, प्रहरी र दमकलको सहयोगमा एक घण्टापछि नियन्त्रणमा लिइएको थियो। आगो तत्काल नियन्त्रणमा आउन नसक्दा फार्ममा भएका सबै चल्ला जलेर मरेको मोरङ प्रहरी प्रमुख एसपी सन्तोष खड्काले बताए। फूसको छानो भएको फार्ममा विद्युत सर्ट भएर आगो लागेको हुनसक्ने अनुमान प्रहरीले गरेको छ। आगोले जलेर फार्म पूर्ण रुपमा ध्वस्त भएको एसपी खड्काले जानकारी दिए। उनका अनुसार घटनामा छ लाख बढीको क्षति भएको छ। मानवीय क्षति भने नभएको प्रहरीले जनाएको छ। जसोतसो आगो नियन्त्रणमा आए पनि फार्म र त्यहाँ पालिएका चल्ला बचाउन नसकिएको फार्म सञ्चालक आचार्यले बताए।"
प्लाइ उधोगमा आगलागी,"मलङ्वा : सर्लाही सदरमुकाम मलङ्वा ४ शिवसागर चौकमा रहेको जय बजरङ प्लाइ इन्ड्रस्टिजमा बुधबार आगलागी भएको छ। आगलागीमा परी प्लाई बानाउन राखिएको कच्चापदार्थ जलेर नष्ट भएको जिल्ला प्रहरी कार्यालय सर्लाहीले जनाएको छ। विद्युत सर्ट भएर आगलागी भएको प्रहरीले जनाएको छ। बेलुका ७ बजेदेखि लागेको आगोलाई अढाइ घन्टाको सहयोगमा नियन्त्रणमा लिइएको थियो। आगोलाई प्रहरी, सशस्त्र प्रहारी, नेपाली सेना, बारुण यन्त्र र स्थानीय बासीको सहयोगमा नियन्त्रणमा लिइएको प्रहारीले जनाएको छ। क्षतिको विवरण अहिलेसम्म आएको छैन।"
सिरहाका सन्तोष बीबीसी मास्टर सेफको अन्तिम तीनमा,"लण्डन : बीबीसी मास्टर सेफ प्रोफेसनल्स यूकेको फाइनलमा प्रतिस्पर्धा गरिरहेका छन् नेपाली सेफ सन्तोष। संसारभरबाट विभिन्न कुइजिनका बत्तीस सेफहरुको सहभागितामा सुरु भएको प्रतियोगिताको अन्तिम तीनसम्म पुग्न उनी सफल भएका छन्। प्रतियोगिताको फाइनल राउण्डको दोस्रो दिनको एपिसोड बुधबार बेलुका बीबीसी वानमा प्रसारण भयो। जसमा सन्तोष नेपाली भादगाउँले टोपीमा सजिएर सहभागी भएका थिए। यही राउण्डबाट अघि बढ्दै उनी बिहीबार प्रतियोगिताको ट्रफीका लागि हुने अन्तिम प्रतिस्पर्धामा भिड्न छनोट भएका छन्। बुधबार प्रतियोगिताको सबैभन्दा महत्वपूर्ण मानिने सेफ्स टेबल राउण्डको पालो थियो। यो राउण्डमा प्रतियोगीहरुले बनाएका खानाका परिकार चाख्न केही निर्णायक मात्र थिएनन्, बेलायतभरबाट कयौं प्रतिष्ठित सेफहरु पनि आमन्त्रित थिए। विगतका वर्षमा धेरै सेफहरु सहभागी हुने यो राउण्डमा यसपटक भने कोरोनाका कारण थोरै सेफको मात्रै सहभागिता थियो। मास्टरसेफकै सबैभन्दा महत्वपूर्ण राउण्ड मानिन्छ यो एपिसोड। बेलायतभरका मानिएका सेफहरुलाई आफ्नो खाना चखाएर मन जित्नु कठिन काम हो, अन्नपुर्णसंग सन्तोषले भने, तर मेरो सौभाग्य, मेरो लागि यो राउण्ड निकै राम्रो भयो। सेफहरुबाट मेरो खानाले निकै राम्रो प्रतिक्रिया पायो। मास्टर सेफको यात्रामा बुधबारको एपिसोड नै आफ्नो लागि सबैभन्दा विशेष बनेको सन्तोषको अनुभव छ। महत्वपूर्ण सेफ्स टेबल राउण्डमा उत्साहप्रद प्रतिक्रिया पाएका उनले आफ्नै आमालाई समर्पण गरेर विशेष परिकार पकाउने अवसर समेत पाए। आफूले सबैभन्दा धेरै माया गर्ने व्यक्तिको लागि खाना बनाउनुपर्ने राउण्डमा उनले आफ्नी आमाको लागि कयौं परिकारहरु बनाए। पुरी, भुटेको खुर्सानी र नुन, बासी भात भुट्ने शैलीमा भुटेको चिउरा र गंगटाको करी जस्ता परिकार उनले आमालाई समर्पण गरी तयार गरेका थिए। बाल्यकालमा जब म नहर खन्ने काममा जान्थें, मलाई भोक लाग्ने बेलामा आमाले टिफिनमा खाजा बोकेर आउनुहुन्थ्यो। सुतीको धोतीमा बेरेर पुरीहरु ल्याउनुहुन्थ्यो। आमाको हातबाट बनेका तीनै परिकारको कन्सेप्टलाई लिएर मैले आमालाई डेडिकेट गरी खाना बनाउने कोशिस गरेको हुं, सन्तोषले सुनाए। खानाको मौलिक फिलल्याउने उद्धेश्यले उनले पृष्ठभूमिमा पानी र चराचुरुंगीको आवाज बजाएका थिए भने टिफिनकै बक्समा राखेर सर्भ गरेका थिए। मास्टरसेफको प्लेटफर्म, आफ्नै आमालाई समर्पित खाना र बाल्यकालकै झल्को दिने गरी आमाले बनाउनेजस्तै परिकारहरु पस्किंदा सन्तोष निकै भावुक बनेका थिए। मास्टर सेफको यो स्थानसम्म आइपुग्नु मेरो लागि सपना वास्तविकतामा परिणत भएजस्तै हो। अझ मेरी आमाकै लागि खाना बनाउने क्षण मेरो लागि निकै खुशी र इमोसनल थियो। त्यसमाथि यो खानासँगै जोडिएको मेरो बाल्यकाल र त्यो बेलाको हाम्रो अवस्थाको पनि झझल्को आउँदा म बढी भावुक बन्न पुगे, उनले सुनाए। सिरहा कर्जन्हाका सन्तोष बीबीसी मास्टर सेफको स्टेजसम्म आइपुग्दासम्म संघर्षका धेरै कथाहरु बुनिएका छन्। पारिवरिक स्थितिका कारण १५ वर्षको कलिलो उमेरमै भारत भासिन बाध्य बनेका उनको करियर गुजरातमा किचन पोर्टरबाट सुरु भयो। निरन्तरको मेहनत र लगावले पछि भारतकै पाँचतारे होटेलहरुमा सेफसम्मको ठाउँ बनाए। एक दशकअघि बेलायत आइसकेपछि पनि उनले यहाँका प्रतिष्ठित होटेल तथा रेष्टुरेन्टहरुको अनुभव बटुलिसकेका छन्। बीबीसी मास्टर सेफमा भाग लिने पहिलो नेपाली सेफ सन्तोषले विश्वमाझ नेपाली खानाको प्रवर्द्धनका लागि निरन्तर क्रियाशिल रहने अठोट व्यक्त गरेका छन्।"
बालिका अपहरण गरी बन्धक बनाएर बलात्कार गर्ने किशोरलाई १९ वर्ष कैद,"राजविराज : सप्तरीको हनुमाननगर कंकालिनी नगरपालिका४ मधवापुरका १८ वर्षीय युवकलाई अपहरण तथा शरीर बन्धक र जबर्जस्ती करणीको अभियोगमा १९ वर्ष ४ महिना कैद सजाय भएको छ । जिल्ला न्यायाधीश चन्द्रमणि ज्ञवालीको इजलाशले आरोपितलाई जबरजस्ती करणी अभियोगमा ८ वर्ष कैद, अपहरण तथा शरीर बन्धकतर्फ ४ वर्ष ८ महिना कैद र ४६ हजार ६४६ रुपैयाँ जरिवाना तथा थप सजायतर्फ ६ वर्ष ८ महिना कैद र ६६ हजार ६६६ रुपैयाँ जरिवाना तोकेको अदालतले जनाएको छ । आरोपितबाट पीडितलाई एकमुष्ठ ५० हजार रुपैयाँ क्षतिपूर्ति भराउने समेत फैसला भएको छ । सप्तरीबाट अपहरण गरी सुनसरीको इटहरी पुर्याइ १५ वर्षीया बालिकालाई बन्धक बनाएर बलात्कार गरेको आरोपमा अभियुक्तलाई अलगअलग कसुर वापत कैद सजाय भएको हो । अदालतका स्रेस्तेदार कुमार मास्केका अनुसार आरोपितले क्षतिपूर्ति र जरिवाना पुरै बुझाउनु पर्ने हुन्छ । कैदको हकमा भने फैसला अन्तिम भएपछि कैद बस्नु पर्दा धेरै अपराध ठहर भएका मध्ये ठूलो अपराधमा कैद सजाय भोगेपछि सानो अपराधको कैद भोग्नु पर्दैन तर थप सजाय भने भोग्नु पर्ने हुन्छ । कसूरको गम्भिरता हेरी कानुनमा थप सजायको व्यवस्था गरिएकोले फैसला सदर ठहरिएका हकमा अभियुक्तले जबरजस्ती करणी अभियोगमा ८ वर्ष कैद र थप सजायतर्फ ६ वर्ष ८ महिना कैद सजाय भोग्नु पर्छ । कैद हदका कारण अपहरण तथा शरिर बन्धकतर्फको ४ वर्ष ८ महिना कैद सजाय भने भोग्नु पर्दैन् । तर आरोपित समेत बालबालिका भएकाले ठहर भएको कैदमध्ये दुई तिहाई कैद सजाय हुने ठहरिएको अदालतले जनाएको छ । अभियुक्तले ०७५ मङसिर २५ गते बालिकालाई अपहरण गरी सुनसरीको इटहरी पुर्याइ बलात्कार गरेको भन्दै पीडितका बुवाले जिल्ला प्रहरी कार्यालय सप्तरीमा ०७५ पुस ३ गते उजुरी दिएका थिए । आरोपितले गाउँघरबाटै पीडितलाई ललाईफकाई अपहरण गरी सुनसरीको इटहरी पुर्याइ बलात्कार गरेको पीडितले समेत बताइन् । पीडितको राजविराजस्थित गजेन्द्रनारायण सिंह अस्पतालमा ०७५ पुस ३ गते स्वास्थ्य परिक्षण भयो । जिल्ला प्रहरी कार्यालयले आरोपितलाई ०७५ पुस ४ गते पक्राउ गरी जबर्जस्ती करणी, अपहरण तथा शरीर बन्धकअन्तर्गत मुद्दा दर्ता गरेर कारबाही थालेको थियो । जिल्ला अदालतले ०७५ पुस २८ गते आरोपितलाई मुद्दा पुर्पक्षका लागि बालसुधार गृह पठाएको थियो ।"

शीर्षक,विवरण
"२४ घन्टामा २८ सय ५६ जना कोरोना संक्रमित थपिए, ३३ सय ३६ डिस्चार्ज",काठमाडौं : नेपालमा कोरोना भाइरस (कोभिड१९) संक्रमितको संख्या १ लाख ५८ हजार ८९ पुगेको छ। पछिल्लो २४ घण्टामा २८ सय ५६ जनामा संक्रमण देखिएसँगै संक्रमितको संख्या १ लाख ५८ हजार ८९ पुगेको स्वास्थ्य मन्त्रालयका प्रवक्ता डा जागेश्वर गौतमले जानकारी दिए। ४५ हजार ५७२ कोरोनाका सक्रिय संक्रमित छन्। यस्तै मन्त्रालयका अनुसार आइसोलेसनमा ४५ हजार ५७२ जना छन् भने क्वारेन्टाइनमा ३ हजार ६४ जना रहेका छन्। मन्त्रालयका अनुसार पछिल्लो २४ घन्टामा १२ हजार ३११ नमूनाको पीसीआर परीक्षण भएको छ। आइतबार ३३ सय ३६ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या १ लाख ८ हजार ३३४ पुगेको छ। आइसीयूमा २७७ जना र ६६ जनाको भेन्टिलेटरमा उपचार भइरहेको छ। नेपालमा कोरोनाबाट ८४७ जनाको मृत्यु भएको छ। आइतबार ५ जनाको मृत्यु भएको मन्त्रालयले पुष्टि गरेको छ।
कोरोनाले रोकिएन खःमेय् जात्रा,"भक्तपुर : विश्वव्यापी महामारी बनेको कोरोना भाइरस संक्रमणले भक्तपुरको प्रसिद्ध बिस्काजात्रा रोकियो। इन्द्रजात्रासमेत भएन। वडा दसैंअन्तर्गत घटस्थापनादेखि चल्ने शक्तिपीठमा नवरातसमेत कोरोना भाइरस संक्रमणले रोकियो तर वडा दसैंअन्तर्गत महानवमीको दिन भक्तपुरमा हुने खःमेय् जात्रा भने रोकिएन। महानवमीको दिन आइतबार महिषासुर राक्षसको प्रतीकको रुपमा भक्तपुरमा खःमेय् जात्रा मनाइएको हो। खःमेय्को वधपछिमात्रै भक्तपुरको ऐतिहासिक नवदुर्गा नाचका देवगणको उत्पत्ति हुने जनश्रुति रहेकाले यो जात्रा नरोकिएको बुझिएको छ। भक्तपुर नगरपालिका ९ स्थित नवदुर्गा द्योछेंमा पालिएको खःमेय्लाई स्थानीय ब्रह्मायणी पीठमा पुयाएर आइतबार खःमेय् जात्रा विधिवत सम्पन्न गरिएको हो। यसअघि महानवमीको दिउँसो हुने उक्त जात्रा यस वर्ष बिहान सखारै सम्पन्न गरिएको छ। दिउँसो गरिँदा सर्वसाधारणको भीड थेग्न नसकिने सम्भावनाको कारण बिहानै सखारै जात्रा सम्पन्न गरिएको नवदुर्गा नाच व्यवस्थापन समितिले जनाएको छ। तैपनि जात्रामा सयौं जात्रालु सहभागी भएका थिए। यो जात्राले मध्य मल्लकालदेखि बढी महत्व पाएको संस्कृतिकर्मीहरु बताउँछन्। उनीहरुका अनुसार जात्राको खःमेय् निख्खर कालो, मोटोघाटो र जीउमा कुनै घाउ तथा चोटपटक नलागेको हुनुपर्छ। यस्ता गुण भएको खःमेय् श्रावण शुक्ल चतुर्दशी एवं गाथामोगको दिन नवदुर्गा द्योछेंस्थित खःमेय् बाँध्ने किलोमा डोरी बाँधिन्छ। यहीं दिन नवदुर्गा द्योछेंमा महादेवको उत्पत्ति हुने विश्वास रहँदै आएको संस्कृतिकर्मी ओमप्रसाद धौभडेल बताउँछन्। उनका अनुसार खःमेय् बाँध्ने किलोमा डोरी बाधिएपछि खःमेय्को लागि उपयुक्त राँगोको खोजी हुन्छ। राँगो भेटिएपछि नवदुर्गा द्योछेंकी नकींले लसकुस (स्वागत) गर्दै उक्त किलोको डोरीले बाँधिने उनको भनाइ छ। द्योछें भित्र्याइएको खःमेय्लाई नकींले नै रेखदेख गर्छिन्। यसक्रममा खःमेय्लाई दिनहुँ तोरीको तेल डल्ने गरिन्छ। मीठोमीठो खानेकुरा खुवाइन्छ। जाँडरक्सीसमेत खुवाइन्छ। जसले गर्दा खःमेय् मोटोघाटो हुनुका साथै उग्र स्वभावको बन्दै आउँछ। जसले गर्दा दसैंको महानवमीको दिन जात्रा गरिँदा सयौं भक्तजनको भीड छिचोलेर खःमेय्लाई करिब दुई किलोमिटर दौडाएर भक्तपुर नपा ९ स्थित ब्रह्मायणी पीठ पुर्याइन्छ। खःमेयलाई नवदुर्गा द्योछेंबाट गछें, साकोलान, सलाँ गणेश, तचपाल, तौला तुन्ही, तौलाछें, च्याम्हासिंह हुँदै देगइना दौडाएर ब्रह्मायणी पीठ पुयाइन्छ। यस वर्ष खःमेय्लाई रक्सीलगायत मादकपदार्थसमेत खुवाइएन। खःमेय् दौडाउने जात्राको क्रममा हनुमन्ते खोलामाथि बनेको पुलबाट लगिँदैन। सीधै खोलाबाट लगिन्छ। यसबेला भक्तजनहरुले खःमेय्माथि पानी छ्यापाछ्याप गर्छन्। यस कार्यले खःमेय्लाई चोख्याउने काम हुने संस्कृतिकर्मी धौभडेल बताउँछन्। खःमेय्लाई ब्रह्मायणी पीठ लानुअघि शुद्ध स्नान गराएर चोख्याउन हनुमन्ते खोला भएर लगिन्छ, उनले थपे, यसरी शुद्ध स्नान गराउने बेला भक्तजनहरुबीच एकापसमा पानी छ्यापाछ्याप गर्ने चलन कम रोचक हुँदैन। ब्रह्मायणी मन्दिर पुर्याइएको खःमेय्लाई मासाहुती यज्ञको आयोजना गरी वध गरिएको छ। अरु वर्ष दशमी तिथि सुरु भएपछि मात्रै उक्त यज्ञ गरिएको थियो तर यस वर्ष नवमी तिथिमै खःमेय्को वध गरिएको छ। भक्तपुर तलेजुका रकमी खड्गीहरुले खःमेय्को वध गरेपछि त्यसको रगत नवदुर्गा देवगणले लाउने मुकुन्डोमा चढाएका छन्। यसरी नवदुर्गा देवगणलाई तृप्त गरेपछि बाँकी रगत माटोको भाँडोमा जम्मा गरिन्छ। यसलाई भैलकोंचा भनिन्छ। जुन भैलकोंचा नवदुर्गा द्योछेंमा लगेर राखिन्छ। खःमेय्को वधसँगै नवदुर्गा देवगणको उत्पत्ति हुने जनविश्वास रहेको छ। नवदुर्गा द्योछेंबाट निकालिएको खःमेय्लाई ब्रह्मायणी पीठतर्फ दौडाउँदै जात्रालु। तस्बिर : अन्नपूर्ण"
बसन्तपुर दरबारमा दुर्गा भवानीको पूजा (फोटो फिचर),"काठमाडौं : आश्विन शुक्ल नवमीका दिनमा मनाइने महानवमी पर्व आइतबार हर्षोल्लासका साथ दुर्गा भवानीको पूजा आराधना गरी मनाइँदैछ। आश्विन शुक्ल नवमीका दिन काठमाडौंको बसन्तपुर दरबार क्षेत्रमा दुर्गा भवानीको पूजा गरिएको छ। घटस्थापनाका दिन राखिएको जमरा महानवमीका दिन विभिन्न शक्तिपीठमा चढाइन्छ । दसैंघर र कोतलगायत राज्यका विभिन्न देवी मन्दिर र शक्तिपीठमा बोका, हाँस, कुखुरा र राँगाको बलिसहित दुर्गा भवानीको विशेष पूजा आराधना गर्ने प्रचलन छ। प्रत्येक वर्ष महानवमीका दिन बिहान हनुमानढोकामा राज्यका तर्फबाट बोका र राँगाको बली दिइने गरेको भएपनि यो वर्ष भने कोरोना भाइरस सङ्क्रमणका कारण बलि नदिएको दरबार हेरचाह अड्डाले जनाएको छ। हनुमानढोका दरबारमा रहेको वर्षमा एकपटक महानवमीका दिन मात्र खुल्ने तलेजु भवानीको मन्दिर पनि यो वर्ष कोरोनाकै कारण खोलिएको छैन।"
विदेशी गुप्तचर अधिकारीसँग प्रमको भेट कुटनीतिक मूल्य र आचारसंहिता बिपरीत : नेकपा प्रवक्ता श्रेष्ठ,"काठमाडौं : प्रधानमन्त्री केपी ओली र भारतीय गुप्तचर संस्था रअ का प्रमुख सामन्त गोएलबीच भएको भेट कुटनीतिक आचारसंहिता बिपरीत भएको नेकपाका प्रवक्ता नारायणकाजी श्रेष्ठले बताएका छन्। सामाजिक सञ्जाल फेसबुकमा आफ्नो धारणा सार्वजनिक गर्दै प्रवक्ता श्रेष्ठले यस्तो किसिमको भेटले राष्ट्रिय सार्वभौमिकता र राष्ट्रिय हितलाई कमजोर पार्ने काम हुने बताएका छन्। विदेशी गुप्तचर अधिकारीसँग प्रमको भेट र कुटनीतिक मूल्य र आचारसंहिता बिपरीतको यस्तो भेट किन ?, उनले लेखेका छन्, यस प्रकारको कार्यबाट राष्ट्रिय स्वाभिमान, प्रतिष्ठा र कुटनीतिक ओझ गिर्ने मात्र होइन, अन्ततः राष्ट्रिय सार्वभौमिकता र राष्ट्रिय हितलाई कमजोर पार्ने काम हुन सक्दछ। केही दिन गोरखा र चितवनको भ्रमण गरी काठमाडौं फर्किएको छु । यसबिचमा भारतको गुप्तचर सँस्था 'र 'प्रमुख सामन्त गोएल बिमान नै       ,  ,  प्रवक्ता श्रेष्ठले प्रधानमन्त्रीले रअ प्रमुखसँग भेट हुनेबारे पार्टी कुनै जानकारी नभएको बताएका छन्। हाम्रो पार्टीलाई यसबारे कुनै पूर्व जानकारी थिएन र पछि पनि पार्टीमा यसबारेमा कुनै संस्थागत एवम् औपचारिक छलफल भएको छैन, फेसबुकमा उनले भनेका छन्। प्रधानमन्त्री ओलीलाई भेट्न रअ प्रमुख बुधबार प्रधानमन्त्री निवासमै पुगेका थिए। बुधबार नै आएका उनी करिब २२ घण्टापछि बिहीबार भारत फर्किएका थिए। भारतीय गुप्तचर संस्था रअ प्रमुख नेपालमा रअ प्रमुखलाई प्रचण्डले भेटे भन्नु भ्रम हो : सचिवालय रअ प्रमुखले प्रधानमन्त्रीलाई भेटेकोप्रति साझा पार्टीको आपत्ति"
कांग्रेसले कोजागत पूर्णिमा चियापान नगर्ने,काठमाडौं : नेपाली कांग्रेसले कोजाग्रत पूर्णिमाका दिन आयोजना गर्दै आएको शुभकामना आदानप्रदान तथा चियापान समारोह यस वर्ष नगर्ने भएको छ। कोरोना भाइरसका कारण यो वर्ष उक्त कार्यक्रम आयोजना नगरिने निर्णय भएको कांग्रेसले जनाएको छ। २०३३ सालमा जननायक बीपी कोइराला राष्ट्रिय एकता तथा मेलमिलापको नीति लिइ स्वदेश फर्केपछि २०३४ सालदेखि प्रत्येक वर्ष नेपाली कांग्रेसले कोजाग्रत पूर्णिमाको दिनमा चियापान समारोह गरी शुभकामना आदानप्रदान कार्यक्रमको आयोजना गर्दै आएको थियो। तर हाल विश्वव्यापी रुपमा फैलिएको कोभिड१९ संक्रमण महामारीका कारण यस वर्ष कार्तिक १४ गते कोजाग्रत पूर्णिमाको दिन शुभकामना आदानप्रदान तथा चियापान कार्यक्रम आयोजना नगरिने कांग्रेसले जनाएको छ।
मुकेश हत्याका दोषीमाथि कारबाही गर्न प्रचण्डको माग,"काठमाडौं : सत्तारुढ नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्डले पर्साका मुकेश चौरसियाको हत्याका दोषीमाथि कारबाही गर्न सरकारसँग माग गरेका छन्। यसअघि पार्टी जिल्ला कमिटीले हत्याको भत्सना गरेको सम्झना गर्दै प्रचण्डले दोषी जोसुकै भए पनि कानुनी कारबाहीको दायरमा ल्याउनुपर्नेमा जोड दिएका हुन् । प्रचण्डले जघन्य अपराधमासमेत सम्बन्धित निकायले मुद्दा दर्ता गर्न आनाकानी गरेकोप्रति आश्चर्य व्यक्त गरेका छन्। दोषी जोसुकै भएपनि कानुनी कारबाहीको दायरामा ल्याउन सरकारसँग जोडदार माग गर्दछु, प्रचण्डले विज्ञप्तिमा भनेका छन्, हत्या जस्तो जघन्य अपराध हुँदा समेत अनुसन्धानसँग सम्बन्धित स्थानीय निकायले मुद्दा दर्ता गर्न आनाकानी गर्नु आश्चर्यको विषय बनेको छ। कात्तिक ६ गते पर्साको विन्दवासिनी गाउँपालिका पार्टी कमिटीको शपथ ग्रहण कार्यक्रममा आक्रमण हुँदा जिल्ला समिति सदस्य तथा गाउँपालिका सचिव मुकेश चौरसियाको हत्या भएको थियो। विश्वप्रकाशको प्रश्न : कार्यकर्ता हत्याको जाहेरी नबुझ्ने सरकारबाट कानुनी राज्यको कस्तो अपेक्षा राखौं ? यसै विषयमा प्रचण्डले पार्टी केन्द्रको कार्यकारी अध्यक्षको हैसियतले दोषीमाथि कारबाही गर्न माग गरेका हुन्।"
१० दिनको उपचारपछि कमल थापा डिस्चार्ज,"काठमाडौं : राष्ट्रिय प्रजातन्त्र पार्टी (राप्रपा) अध्यक्ष कमल थापा अस्पतालबाट डिस्चार्ज भएका छन् । कोरोना संक्रमण पुष्टि भएपछि गएको असोज ३० गते काठमाडौं चाबहिलको ओम अस्पताल भर्ना भएका थापा आइतबार डिस्चार्ज भएका हुन् । स्वास्थ्मा समस्या देखिएपछि असोज ३० गते पीसीआर परीक्षण गर्दा उनमा कोरोना पुष्टि भएको थियो । १० दिनसम्म अस्पताल बसेर डिस्चार्ज भएका थापा निवास फर्किएका छन् । कोरोना जितेका थापालाई अस्पतालबाट बूढानीलकण्ठ पासिकोटमा रहेको आफ्नै निवासमा लगिएको राप्रपा केन्द्रीय सचिवालय सदस्य राजाराम बर्तौलाले जानकारी दिए । कोरोना संक्रमणपछि टाउको दुख्ने, ज्वोरो आउने र श्वासप्रस्वासमा समस्या भएपछि थापा अस्पताल भर्ना भएका थिए । डिस्चार्ज पश्चात थापाले उपचारमा संलग्न चिकित्सक, नर्ससहित सबै स्वास्थकर्मी, अस्पताल संचालक र अस्पतालव्यवस्थापन समिती कर्मचारी, आफ्नो स्वास्थ्यको चिन्ता लिने सबैलाई धन्यवाद दिएका छन्। थापाको उपचारमा सिनियर कन्सल्ट्यान्ट फिजिसियन डा विश्वनाथ कोइराला, सिनियर कनस्ल्ट्यान्ट पन्मनोलोजिस्ट डा सुबोध ढकाल, कन्सल्ट्यान्ट इन्टेन्सिभिष्ट डा प्रमेश सुन्दर श्रेष्ठ, डा बिपिन कार्कीको टिम सहभागी थियो ।"
स्वास्थ्यको ख्याल गरी दसैं मनाउन स्वास्थ्यमन्त्रीको आग्रह,"काठमाडौं : स्वास्थ्य तथा जनसङ्ख्यामन्त्री भानुभक्त ढकालले जनस्वास्थ्यका मापदण्ड पूर्ण पालना गरी चाडपर्व मनाउन अपिल गरेका छन्। बडादसैंका अवसरमा आइतबार शुभकामना दिँदै मन्त्री ढकालले कोरोना महामारीका कारण यस चाडलाई सीमितरुपमा मनाउनुपर्ने बाध्यकारी अवस्था सिर्जना भएको जनाउँदै कोरोना रोगको रोकथाम तथा नियन्त्रणका लागि मास्कको उचित प्रयोग, भौतिक दूरी कायम र पटकपटक साबुनपानीले हात धुने वा स्यानिटाइजरको प्रयोग गर्नु नै उचित उपाय भएको स्मरण गराएका छन्। 'दसैं लामो समयदेखि हामीले मनाउँदै आएको एकता र पुनःर्मिलनको चाड हो, आफन्तका बीचमा भेटघाट र शुभकामना आदानप्रदान गरेर अत्यन्तै हार्दिकता र मित्रताका साथ मनाइने आशीर्वाद लिने र दिने मानवीयताको चाड हो ,' मन्त्री ढकालले भने, 'यस्ता चाड मनाइरहँदा विगतमा पनि हामीले स्वास्थ्य, मित्रता र सामाजिक शान्तिलाई ध्यान दिने तथा छिमेकीलाई प्रतिकूल नहुने गरी मनाउने गरेका हौँ । यस पटक कोरोना महामारीका कारण अझै बढी ध्यान दिनुपर्ने देखिएको छ ।' मन्त्री ढकालले महामारीविरूद्धको लडाइँमा जनस्वास्थ्यका मापदण्ड पालना गर्ने कार्यमा जनताबाट प्राप्त साथ सहयोगप्रति आभार व्यक्त गर्दै समृद्ध नेपाल, सुखी नेपालीको राष्ट्रिय आकाङ्क्षा पूरा गर्न स्वस्थ्य नागरिकाको उत्पादनमा ध्यान दिँदै निरोगी नेपालका लागि काम अघि बढाइएको पनि जनाए। उनले संविधानमै सुनिश्चित स्वास्थ्यको मौलिक हकको पूर्ण कार्यान्वयनका लागि सरकारले काम गरिरहेको र स्वास्थ्य तथा जनसङ्ख्या मन्त्रालय सम्पूर्ण नागरिकको जीवन रक्षाको लागि सदैव प्रतिबद्ध रहेको स्पष्ट गरे। मन्त्री ढकालले सबै सरकारी, निजी तथा समुदायबाट सञ्चालित अस्पताललाई कोभिड१९को परीक्षण तथा उपचार र अक्सिजन, आवश्यक औषधि तथा उपकरणको अभाव हुन नदिन मन्त्रालयले ठोस योजनासहित प्रभावकारी व्यवस्था मिलाएको जानकारी दिए। उनले अस्पताल नभएका ६४९ स्थानीय तहमा ५ बेडको अस्पताल स्थापना गरी सञ्चालनका लागि आवश्यक बजेट व्यवस्था गरी पठाइएको र कुनै पनि अस्पतालको गेटभित्र प्रवेश गरेका बिरामी उपचारबिना फर्कनु नपरोस् भनेर गरीब, विपन्न र अलपत्र व्यक्तिको आकस्मिक उपचार निःशुल्क गर्नेगरी व्यवस्था मिलाइएको पनि उल्लेख गरे।"
"कांग्रेस महाधिवेशन : कहिले हुने टुंगो छैन, नेतालाई चुनावी चटारो","काठमाडौं : नेपाली कांग्रेसको महाधिवेश आगामी फागुनमा हुने भनिए पनि अहिलेसम्मको तयारीले त्यो संभावना निकै कमजोर देखिएको छ। अधिकाँश नेताहरूले फागुनमा संभव छैन भन्न थालेका छन्। तर कहिले सार्ने भन्नेमा उनीहरु अलमलमा देखिन्छन् र त्यसले गर्दा कार्यकर्ता तहमा अन्योल बढेको छ। कांग्रेसले आगामी फागुन ७ देखि १० गतेसम्म पार्टीको १४औं महाधिवेशन काठमाडौं गर्ने निर्णयसहित यसअघि नै तालिका सार्वजनिक गरेको थियो। तर महाधिवेशनको क्यालेन्डअनुसार न क्रियाशिल सदस्यता वितरण तथा नेतृत्व चयनको प्रकृया अघि बढ्न सकेको छ न त यसको व्यवस्थापकीय तयारी सुरु भएको छ। महाधिवेशको क्यालेन्डसँगै चर्केको आन्तरिक किचलोले पनि तयारी प्रभावित भएको छ। केन्द्रका नेताहरू विवाद व्यवस्थापन गरेर महाधिवेशनको तयारी र प्रकियालाई सहज बनाउनेतिर भन्दा पनि आआफ्नो दाबेदारी र प्रचारमा बढी अल्झिएको देखिन्छ। महाधिवेशन टुंगो नलाग्दै नेताहरूको चुनावी चटारो अनि काठमाडौंमा नेताहरूको घरदैलो एवं दोडधूपका दृश्य देखेर स्थानीय तका कार्यकर्ता दिक्क र निरास भएका छन्। असार १३ गतेको केन्द्रीय समितिको बैठकले संशोधित कार्यतालिका पारित गरेको थियो।संशोधित कार्यतालिका अनुसार ०७७ पुस ६ मा गाउँ र नगर वडा अधिवेशन गर्ने, पुस ८ मा गाउँ र नगरपालिका अधिवेशन गर्ने, पुस ११ मा प्रदेश सभा क्षेत्रीय अधिवेशन गर्ने, पुस १३ मा प्रतिनिधि सभा क्षेत्रीय अधिवेशन (एक मात्र निर्वाचन क्षेत्र भएका जिल्ला अधिवेशन) गर्ने, पुस १६ मा (एकभन्दा बढी प्रतिनिधि सभा निर्वाचन क्षेत्र भएको जिल्लामा) अधिवेशन गर्ने, माघ ६ मा प्रदेश अधिवेशन गर्ने र फागुन ७ देखि १० सम्म काठमाडौंमा केन्द्रीय महाधिवेशन गर्ने गरी निर्धारण गरिएको थियो। कोरोना संक्रमणको महामारीले गर्दा पनि कार्यतालिकाअनुसार स्थानीय तहमा काम हुन सकेको छैन। पहिले नै सक्नुपर्ने संगठन समायोजनको काम अझै सकिएको छैन ।असार मसान्तभित्र पार्टीको अन्तरिम संरचना समायोजनका काम सकाउने अनि साउन मसान्तभित्रै क्रियाशील सदस्यता नविकरण र वितरणको काम सकाउने भनिएको थियो। यी दुवै काम सकिएको छैन। मंसिर २५ सम्म नयाँ क्रियाशील र नवीकरण सदस्यको नामावली केन्द्रीय सभापतिलाई बुझाउने र मंसिर मसान्तभित्र केन्द्रीय कार्यालयले केन्द्रीय सभापतिबाट प्रमाणित क्रियाशील सदस्यताको नामावली अन्तिम सूची केन्द्रीय निर्वाचन समितिलाई बुझाउने उल्लेख गरिएको छ। यो कार्यतालिका अनुसार क्रियाशिल सदस्यताको काम सकिने संभावना छैन। अहिले सबैभन्दा अल्झिएको र पेचिलो विषय नै क्रियाशिल सदस्यता हो। वडादेखि केन्द्रसम्म कांग्रेस नेतृत्व चयनको महत्वपूर्ण आधार नै क्रियाशिल सदस्यता हो। अहिले पाँचलाख क्रियाशिल सदस्य छन् र थप पाँच लाख वितरण गर्ने भनिएको छ। तर त्यसको मापदण्ड र विधि निश्चित नहुँदा सुरुमै विवाद भएको छ। क्रियाशिल वितरणसँगै सुरु भएको आन्तरिक किचलोले त्यो प्रभावित भएको छ। चुनावी अंकगणितलाई आफू अनुकूल बनाउन नेताहरूले मनपरी ढंगल क्रियाशिल सदस्यता बाँड्न थालेपछि विवाद भएको हो। संशोधित कार्यतालिकाअनुसार भदौभित्र सबै जिल्लाबाट क्रियाशील सदस्यता नवीकरण र वितरण गरेर केन्द्रमा आइपुगिसक्नुपर्नेमा धेरै जिल्लामा सदस्यता वितरण नै सुरु भएको छैन। विवाद छानबिनका लागि समितिसमेत गठन भएको छैन । कतिपय जिल्लामा फारमसमेत पुगेको छैन। रामचन्द्र पौडेलसहितको असन्तुष्ट पक्षले क्रियाशील सदस्यतासहित १४औं महाधिवेशन स्वच्छ, निष्पक्ष हुनेमा आशंका व्यक्त गर्दै केन्द्रीय कार्यालय सानेपामा विरोधपत्र दर्ता गराइसकेको छ। नेता पौडेल, महामन्त्री शशांक कोइराला, पूर्वमहामन्त्री प्रकाशमान सिंहसहितका २७ केन्द्रीय सदस्यको हस्ताक्षसहितको विरोधपत्र दर्ता गराउँदै आफ्ना माग पूरा नभए विरोधका थप कार्यक्रम सञ्चालन गर्ने घोषणा गरेका छन् । विधानअनुसार वर्तमान केन्द्रीय समितिको ४ वर्षको कार्यकाल गत फागुनमै सकिएको छ। विधानको व्यवस्थाअनुसार एक वर्ष कार्यकाल थप गर्दै १४औं महाधिवेशन फागुन ७ देखि गर्ने भनी गत माघ १३ गते बसेको केन्द्रीय समिति बैठकले निर्णय गरेको थियो। अतिरिक्त एक वर्ष कार्यकाल बढाउन पाउने पार्टी विधानको सुविधा उपयोग गर्दै आएको कांग्रेसले फागुनमा महाधिवेशमा महाधिवेशन गर्न नसके संवैधानले दिएको विशेष मौका गुहार्नुपर्ने अवस्था आउनसक्छ। एक वर्ष म्याद थप्दा पनि हुन नसके विशेष परिस्थितिमा थप छ महिनामा महाधिवेशन गर्नसकिने संवैधानिक व्यवस्थाको बाटो हेरेर कांग्रेस महाधिवेशनको मिति सार्ने आन्तरिक छलफलम लागेको छ। संविधानले दिएको त्यो सुविधा प्रयोग गर्दा भदौंसम्म महाधिवेश गर्ने नयाँ कार्यतालिकासहितको नयाँ मिति ल्याउन सक्नेछ। संविधानले दिएको अन्तिम मौकाको संघारमा महाधिवेशन मिति तय गर्दा विशेष परिस्थितिका कारण फेरि सार्नुपर्ने अवस्था आए त्यसले ठूलो नैतिक प्रश्न खडा हुने र पार्टीको कानुनी अस्तित्व नै विवादमा पर्ने वैशाख वा जेठ भन्दा पर महाधिवेशन सार्न नहुनेमा कांग्रेस नेताहरुको जोड देखिन्छ। कोरोना संक्रमण कम नभए संवैधानिक संकट टार्न कसरी महाधिवेशन गर्ने भन्ने विकल्पमा पनि छलफल भइरहेको छ।"
सिकालीको प्रसाद प्रधानमन्त्रीलाई,"काठमाडौं : प्रधानमन्त्री केपी ओलीलाई ऐतिहासिक खोकनास्थित सिकालीका देवता खलकले आइतबार सिकाली जात्राको प्रसाद हस्तान्तरण गरेका छन्। प्रधानमन्त्री निवास वालुवाटारमा आयोजित समारोहमा देवता खलक र स्थानीय गुठीले प्रसाद हस्तान्तरण गरेका थिए। आइतबार बिहान खोकनाका, रुद्रायणी, इन्द्रायणीलगायत देवी देवताका खलकले प्रधानमन्त्री ओलीका धर्मपत्नी राधिका शाक्य र शहरी विकासमन्त्री कृष्णगोपाल श्रेष्ठलाई प्रसाद लगाइदिएका थिए। स्वास्थ्य सुरक्षाप्रति सचेत हुँदै प्रधानमन्त्री ओलीले देवता खलकको हातबाट प्रसाद भने ग्रहण गरेनन्। सो अवसरमा नेपाल कम्युनिष्ट पार्टी (नेकपा) ललितपुरका जिल्ल्ला अध्यक्ष हरिकृष्ण व्यञ्जनकार, खोकनावासीका तर्फबाट स्थानीय स्वयम्भुराज डङ्गोल, ललितपुर महानगरपालिका २१ का सदस्य ज्ञानभक्त डङ्गोललगायत सहभागी थिए। रासस"
स्वास्थ्यको ख्याल गरी दसैं मनाउन स्वास्थ्यमन्त्रीको आग्रह,"काठमाडौं : स्वास्थ्य तथा जनसङ्ख्यामन्त्री भानुभक्त ढकालले जनस्वास्थ्यका मापदण्ड पूर्ण पालना गरी चाडपर्व मनाउन अपिल गरेका छन्। बडादसैंका अवसरमा आइतबार शुभकामना दिँदै मन्त्री ढकालले कोरोना महामारीका कारण यस चाडलाई सीमितरुपमा मनाउनुपर्ने बाध्यकारी अवस्था सिर्जना भएको जनाउँदै कोरोना रोगको रोकथाम तथा नियन्त्रणका लागि मास्कको उचित प्रयोग, भौतिक दूरी कायम र पटकपटक साबुनपानीले हात धुने वा स्यानिटाइजरको प्रयोग गर्नु नै उचित उपाय भएको स्मरण गराएका छन्। 'दसैं लामो समयदेखि हामीले मनाउँदै आएको एकता र पुनःर्मिलनको चाड हो, आफन्तका बीचमा भेटघाट र शुभकामना आदानप्रदान गरेर अत्यन्तै हार्दिकता र मित्रताका साथ मनाइने आशीर्वाद लिने र दिने मानवीयताको चाड हो ,' मन्त्री ढकालले भने, 'यस्ता चाड मनाइरहँदा विगतमा पनि हामीले स्वास्थ्य, मित्रता र सामाजिक शान्तिलाई ध्यान दिने तथा छिमेकीलाई प्रतिकूल नहुने गरी मनाउने गरेका हौँ । यस पटक कोरोना महामारीका कारण अझै बढी ध्यान दिनुपर्ने देखिएको छ ।' मन्त्री ढकालले महामारीविरूद्धको लडाइँमा जनस्वास्थ्यका मापदण्ड पालना गर्ने कार्यमा जनताबाट प्राप्त साथ सहयोगप्रति आभार व्यक्त गर्दै समृद्ध नेपाल, सुखी नेपालीको राष्ट्रिय आकाङ्क्षा पूरा गर्न स्वस्थ्य नागरिकाको उत्पादनमा ध्यान दिँदै निरोगी नेपालका लागि काम अघि बढाइएको पनि जनाए। उनले संविधानमै सुनिश्चित स्वास्थ्यको मौलिक हकको पूर्ण कार्यान्वयनका लागि सरकारले काम गरिरहेको र स्वास्थ्य तथा जनसङ्ख्या मन्त्रालय सम्पूर्ण नागरिकको जीवन रक्षाको लागि सदैव प्रतिबद्ध रहेको स्पष्ट गरे। मन्त्री ढकालले सबै सरकारी, निजी तथा समुदायबाट सञ्चालित अस्पताललाई कोभिड१९को परीक्षण तथा उपचार र अक्सिजन, आवश्यक औषधि तथा उपकरणको अभाव हुन नदिन मन्त्रालयले ठोस योजनासहित प्रभावकारी व्यवस्था मिलाएको जानकारी दिए। उनले अस्पताल नभएका ६४९ स्थानीय तहमा ५ बेडको अस्पताल स्थापना गरी सञ्चालनका लागि आवश्यक बजेट व्यवस्था गरी पठाइएको र कुनै पनि अस्पतालको गेटभित्र प्रवेश गरेका बिरामी उपचारबिना फर्कनु नपरोस् भनेर गरीब, विपन्न र अलपत्र व्यक्तिको आकस्मिक उपचार निःशुल्क गर्नेगरी व्यवस्था मिलाइएको पनि उल्लेख गरे।"
सीप भए अनेक आकृति (फोटो फिचर),नेपालगंज : थारुहरुको घरमा राखिएको धानका बाला। आजकाल नयाँ धान काटिएपछि घर घरमा यस्ता बाला सजाएर राखेका हुन्छ ।
शक्तिपीठमा छैन चहलपहल,"गण्डकी : कोरोना भाइरसको महामारीका कारण यसवर्ष आश्विन शुक्ल नवमीका दिन पोखरा र आसपासका शक्तिपीठमा दर्शनार्थीको चहलपहल कम देखिएको छ । कोरोना महामारीप्रति सर्वसाधारणको सजगताका साथै प्रशासनले पनि महामारी फैलिन सक्ने जनाउँदै पूजाआजामा रोक लगाएका कारण विगतमा महानवमीका दिन हुने गरेको भीडभाड यस वर्ष नभएको हो । पोखराका विन्ध्यवासिनी, भद्रकाली, तालबाराहीलगायत आसपासका शक्तिपीठ सुनसान बनेका छन् । विगत वर्षमा महानवमीका दिन स्याङ्जा, कास्की, तनहुँलगायत विभिन्न स्थानबाट आउने दर्शनार्थीका कारण चहलपहल हुने गरेको पोखरा महानगरपालिका ३३ भरतपोखरीस्थित कोटभैरव मन्दिरमा यस वर्ष भने दर्शनार्थीको चाप नरहेको कोटभैरव मन्दिर संरक्षण तथा सम्बद्र्धन समितिका अध्यक्ष चेतबहादुर महतले जानकारी दिए। नेपालका बाइसेचौबीसे राजाका पालादेखि नै अस्तित्वमा आएको मानिने कोटभैरवमा प्राचीन परम्परालाई निरन्तरता दिँदै घटस्थापनासहित महाष्टमी, कालरात्रि र महानवमीको सामान्य पूजा भने गरिएको छ । मन्दिरमा घटस्थापनादेखि नै मगर पुजारीले सरसफाइसहित नियमित पूजाआजा तथा ब्राह्मण पुजारीले दैनिक सप्तशती पाठ गर्छन् ।रासस"
"२४ घन्टामा २८ सय ५६ जना कोरोना संक्रमित थपिए, ३३ सय ३६ डिस्चार्ज",काठमाडौं : नेपालमा कोरोना भाइरस (कोभिड१९) संक्रमितको संख्या १ लाख ५८ हजार ८९ पुगेको छ। पछिल्लो २४ घण्टामा २८ सय ५६ जनामा संक्रमण देखिएसँगै संक्रमितको संख्या १ लाख ५८ हजार ८९ पुगेको स्वास्थ्य मन्त्रालयका प्रवक्ता डा जागेश्वर गौतमले जानकारी दिए। ४५ हजार ५७२ कोरोनाका सक्रिय संक्रमित छन्। यस्तै मन्त्रालयका अनुसार आइसोलेसनमा ४५ हजार ५७२ जना छन् भने क्वारेन्टाइनमा ३ हजार ६४ जना रहेका छन्। मन्त्रालयका अनुसार पछिल्लो २४ घन्टामा १२ हजार ३११ नमूनाको पीसीआर परीक्षण भएको छ। आइतबार ३३ सय ३६ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या १ लाख ८ हजार ३३४ पुगेको छ। आइसीयूमा २७७ जना र ६६ जनाको भेन्टिलेटरमा उपचार भइरहेको छ। नेपालमा कोरोनाबाट ८४७ जनाको मृत्यु भएको छ। आइतबार ५ जनाको मृत्यु भएको मन्त्रालयले पुष्टि गरेको छ।
काठमाडौं उपत्यकामा थपिए १५ सय ३५ जना कोरोना संक्रमित,काठमाडौं : पछिल्लो २४ घण्टामा काठमाडौं उपत्यकामा १५ सय ३५ जना कोरोना भाइरस (कोभिड१९)का संक्रमित थपिएका छन्। ६२९ महिला र ९०६ पुरुष गरी जम्मा १५ सय ३५ जनामा संक्रमण देखिएको मन्त्रालय प्रवक्ता डा जागेश्वर गौतमले जानकारी दिए। नेपालमा कोरोना भाइरस (कोभिड१९) संक्रमितको संख्या १ लाख ५८ हजार ८९ पुगेको छ। पछिल्लो २४ घण्टामा काठमाडौं उपत्यकाका १५ सय ३५ जनासहित २८ सय ५६ जनामा संक्रमण देखिएसँगै संक्रमितको संख्या १ लाख ५८ हजार ८९ पुगेको स्वास्थ्य मन्त्रालयका प्रवक्ता डा जागेश्वर गौतमले जानकारी दिए। ४५ हजार ५७२ कोरोनाका सक्रिय संक्रमित छन्। यस्तै मन्त्रालयका अनुसार आइसोलेसनमा ४५ हजार ५७२ जना छन् भने क्वारेन्टाइनमा ३हजार ६४ जना रहेका छन्। मन्त्रालयका अनुसार पछिल्लो २४ घन्टामा १२ हजार ३११ नमूनाको पीसीआर परीक्षण भएको छ। आइतबार ३३ सय ३६ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या १ लाख ८ हजार ३३४ पुगेको छ। आइसीयूमा २७७ जना र ६६ जनाको भेन्टिलेटरमा उपचार भइरहेको छ। नेपालमा कोरोनाबाट ८४७ जनाको मृत्यु भएको छ। आइतबार ५ जनाको मृत्यु भएको मन्त्रालयले पुष्टि गरेको छ।
बसन्तपुर दरबारमा दुर्गा भवानीको पूजा (फोटो फिचर),"काठमाडौं : आश्विन शुक्ल नवमीका दिनमा मनाइने महानवमी पर्व आइतबार हर्षोल्लासका साथ दुर्गा भवानीको पूजा आराधना गरी मनाइँदैछ। आश्विन शुक्ल नवमीका दिन काठमाडौंको बसन्तपुर दरबार क्षेत्रमा दुर्गा भवानीको पूजा गरिएको छ। घटस्थापनाका दिन राखिएको जमरा महानवमीका दिन विभिन्न शक्तिपीठमा चढाइन्छ । दसैंघर र कोतलगायत राज्यका विभिन्न देवी मन्दिर र शक्तिपीठमा बोका, हाँस, कुखुरा र राँगाको बलिसहित दुर्गा भवानीको विशेष पूजा आराधना गर्ने प्रचलन छ। प्रत्येक वर्ष महानवमीका दिन बिहान हनुमानढोकामा राज्यका तर्फबाट बोका र राँगाको बली दिइने गरेको भएपनि यो वर्ष भने कोरोना भाइरस सङ्क्रमणका कारण बलि नदिएको दरबार हेरचाह अड्डाले जनाएको छ। हनुमानढोका दरबारमा रहेको वर्षमा एकपटक महानवमीका दिन मात्र खुल्ने तलेजु भवानीको मन्दिर पनि यो वर्ष कोरोनाकै कारण खोलिएको छैन।"
कोरोनाले रोकिएन खःमेय् जात्रा,"भक्तपुर : विश्वव्यापी महामारी बनेको कोरोना भाइरस संक्रमणले भक्तपुरको प्रसिद्ध बिस्काजात्रा रोकियो। इन्द्रजात्रासमेत भएन। वडा दसैंअन्तर्गत घटस्थापनादेखि चल्ने शक्तिपीठमा नवरातसमेत कोरोना भाइरस संक्रमणले रोकियो तर वडा दसैंअन्तर्गत महानवमीको दिन भक्तपुरमा हुने खःमेय् जात्रा भने रोकिएन। महानवमीको दिन आइतबार महिषासुर राक्षसको प्रतीकको रुपमा भक्तपुरमा खःमेय् जात्रा मनाइएको हो। खःमेय्को वधपछिमात्रै भक्तपुरको ऐतिहासिक नवदुर्गा नाचका देवगणको उत्पत्ति हुने जनश्रुति रहेकाले यो जात्रा नरोकिएको बुझिएको छ। भक्तपुर नगरपालिका ९ स्थित नवदुर्गा द्योछेंमा पालिएको खःमेय्लाई स्थानीय ब्रह्मायणी पीठमा पुयाएर आइतबार खःमेय् जात्रा विधिवत सम्पन्न गरिएको हो। यसअघि महानवमीको दिउँसो हुने उक्त जात्रा यस वर्ष बिहान सखारै सम्पन्न गरिएको छ। दिउँसो गरिँदा सर्वसाधारणको भीड थेग्न नसकिने सम्भावनाको कारण बिहानै सखारै जात्रा सम्पन्न गरिएको नवदुर्गा नाच व्यवस्थापन समितिले जनाएको छ। तैपनि जात्रामा सयौं जात्रालु सहभागी भएका थिए। यो जात्राले मध्य मल्लकालदेखि बढी महत्व पाएको संस्कृतिकर्मीहरु बताउँछन्। उनीहरुका अनुसार जात्राको खःमेय् निख्खर कालो, मोटोघाटो र जीउमा कुनै घाउ तथा चोटपटक नलागेको हुनुपर्छ। यस्ता गुण भएको खःमेय् श्रावण शुक्ल चतुर्दशी एवं गाथामोगको दिन नवदुर्गा द्योछेंस्थित खःमेय् बाँध्ने किलोमा डोरी बाँधिन्छ। यहीं दिन नवदुर्गा द्योछेंमा महादेवको उत्पत्ति हुने विश्वास रहँदै आएको संस्कृतिकर्मी ओमप्रसाद धौभडेल बताउँछन्। उनका अनुसार खःमेय् बाँध्ने किलोमा डोरी बाधिएपछि खःमेय्को लागि उपयुक्त राँगोको खोजी हुन्छ। राँगो भेटिएपछि नवदुर्गा द्योछेंकी नकींले लसकुस (स्वागत) गर्दै उक्त किलोको डोरीले बाँधिने उनको भनाइ छ। द्योछें भित्र्याइएको खःमेय्लाई नकींले नै रेखदेख गर्छिन्। यसक्रममा खःमेय्लाई दिनहुँ तोरीको तेल डल्ने गरिन्छ। मीठोमीठो खानेकुरा खुवाइन्छ। जाँडरक्सीसमेत खुवाइन्छ। जसले गर्दा खःमेय् मोटोघाटो हुनुका साथै उग्र स्वभावको बन्दै आउँछ। जसले गर्दा दसैंको महानवमीको दिन जात्रा गरिँदा सयौं भक्तजनको भीड छिचोलेर खःमेय्लाई करिब दुई किलोमिटर दौडाएर भक्तपुर नपा ९ स्थित ब्रह्मायणी पीठ पुर्याइन्छ। खःमेयलाई नवदुर्गा द्योछेंबाट गछें, साकोलान, सलाँ गणेश, तचपाल, तौला तुन्ही, तौलाछें, च्याम्हासिंह हुँदै देगइना दौडाएर ब्रह्मायणी पीठ पुयाइन्छ। यस वर्ष खःमेय्लाई रक्सीलगायत मादकपदार्थसमेत खुवाइएन। खःमेय् दौडाउने जात्राको क्रममा हनुमन्ते खोलामाथि बनेको पुलबाट लगिँदैन। सीधै खोलाबाट लगिन्छ। यसबेला भक्तजनहरुले खःमेय्माथि पानी छ्यापाछ्याप गर्छन्। यस कार्यले खःमेय्लाई चोख्याउने काम हुने संस्कृतिकर्मी धौभडेल बताउँछन्। खःमेय्लाई ब्रह्मायणी पीठ लानुअघि शुद्ध स्नान गराएर चोख्याउन हनुमन्ते खोला भएर लगिन्छ, उनले थपे, यसरी शुद्ध स्नान गराउने बेला भक्तजनहरुबीच एकापसमा पानी छ्यापाछ्याप गर्ने चलन कम रोचक हुँदैन। ब्रह्मायणी मन्दिर पुर्याइएको खःमेय्लाई मासाहुती यज्ञको आयोजना गरी वध गरिएको छ। अरु वर्ष दशमी तिथि सुरु भएपछि मात्रै उक्त यज्ञ गरिएको थियो तर यस वर्ष नवमी तिथिमै खःमेय्को वध गरिएको छ। भक्तपुर तलेजुका रकमी खड्गीहरुले खःमेय्को वध गरेपछि त्यसको रगत नवदुर्गा देवगणले लाउने मुकुन्डोमा चढाएका छन्। यसरी नवदुर्गा देवगणलाई तृप्त गरेपछि बाँकी रगत माटोको भाँडोमा जम्मा गरिन्छ। यसलाई भैलकोंचा भनिन्छ। जुन भैलकोंचा नवदुर्गा द्योछेंमा लगेर राखिन्छ। खःमेय्को वधसँगै नवदुर्गा देवगणको उत्पत्ति हुने जनविश्वास रहेको छ। नवदुर्गा द्योछेंबाट निकालिएको खःमेय्लाई ब्रह्मायणी पीठतर्फ दौडाउँदै जात्रालु। तस्बिर : अन्नपूर्ण"
"दसैं आयो, आएन रौनक","ओखलढुंगा : घटस्थापनामा राखिएका जमरा हुर्किसकेका छन् । घमाइलो दिन, खेतमा झुलेका धानका बाला, खुलेको नीलो आकाश अनि उडेका चङ्गाले दसैंको स्वागत गरिरहेका छन् । शरद ऋतुको यस मौसमले दसैंलाई स्वागत गरे पनि आमनागरिकलेल मनैदेखि दसैं भित्र्याउन सकिरहेका छैनन् । विगत वर्षमा लिंगे र रोटे पिङको मच्चाइ, मेला, जात्रा र शक्तिपीठमा हुने भीडले दसैं स्वागत गरिरहेको हुन्थ्यो । लामो समय बेखबर बनेकाहरु घर फर्किन्थे । वर्ष दिनसम्म नभेटिएकाहरु भेटिन्थे । बसाइँ सरेर गएकाहरु दसैंको मौका पारेर गाउँ फर्किन्थे, एकार्कामा खुशी साटासाट गर्थे । पर्यटकीयस्थल भरिभराउ हुन्थे । बजारका पसलमा किनमेल गर्नेको भीड हुन्थ्यो । दसैंमा एकार्काको घरमा जाने, मिष्ठान्न परिकार खाने चलन हुन्थ्यो । यस वर्ष त्यस्तो केही छैन । अरु वर्ष दसैं खुब रमाइलो हुन्थ्यो । यस वर्ष त कोरोनाका कारण जताततै सुनसान छ । क्यालेण्डरमा बाहेक दसैं कतै आएको जस्तो देखिएन । मनमा रोगको डर भएपछि जति रमाउन खोजे पनि सकिँदो रहेन छ, सिद्धिचरण नगरपालिकाकी पार्वती श्रेष्ठले भनिन्। कोरोनाको संक्रमण बढ्दो छ । एकातिर कोरोनाको त्रास, अर्कातिर रित्तो गोजी । यही कारण घर बाहिर भएकाहरु फर्किन सकेका छैनन् । विगत वर्षमा जो जहाँभए पनि दसैंमा घर आउने चलन हुन्थ्यो, यस वर्ष ठीक उल्टो अवस्था छ । जो जहाँ छन् त्यहिँ बसेर जसो तसो दशैं मनाउने तयारीमा छन् । घरमा वृद्ध बुवाआमा हुनेहरु आशीर्वाद लिन जाने रहर हुँदाहुँदै पनि कोरोनाको जोखिमले यस वर्ष घर फर्किएनन् । समुदायस्तरमै संक्रमण फैलिएकाले जमघट र भेटघाट प्रायः बन्द छन् । शहरबाट गाउँ आएकाहरु होम क्वारेन्टाइनमा बसेका छन् । सरकारले स्वास्थ्य मापदण्ड अपनाउन आग्रह गरेको छ । स्थानीय तह र प्रशासनले जिल्लाजिल्लामा विशेष सुरक्षा योजना लागु गरेका छन् । सुनकोशी गाउँपालिकासहितका स्थानीय तहले दसैंमा पिङ खेल्न प्रतिबन्ध लगाएका छन् । कोरोना फैलिने डरले जमघट हुने सबै क्रियाकलापमा रोक लगाइएको गाउँपालिकाका अध्यक्ष रुद्रप्रसाद अधिकारी बताउनुहुन्छ । बाहिरबाट गाउँआएकाहरु र गाउँमै हुनेहरु भेटघाट हुने थलोका रुपमा पिङ, मेला, खेलकूद जस्ता कार्यक्रम हुने भएकाले त्यसलाई रोक लगाउनुपरेको स्थानीय सरकारका प्रमुखहरुको तर्क छ । ठूलाबडा, माइत, मामाघर वा ससुराली टीका थाप्न जानेहरु यस वर्ष नजाने योजनामा छन् । कोसेली लिएर आउने पाहुनाले कोरोना ल्याउँछन् कि भन्ने त्रास छ । त्यसैले पाहुना स्वागत गर्न नागरिक त्यति आतुर छैनन् । कोरोना संक्रमण रोक्न सरकारले चैतमै लकडाउन गरेपछि धेरैले रोजगारी गुमाए । दसैंका लागि चैत वैशाखदेखि नै पैसा जम्मा गर्नेले यसपालि एक सुको कमाउन पाएनन् भने भएको पनि बचाउन सकेनन् । चैतमा लकडाउनसँगै रोजगारी गुमाएकाहरु अहिलेसम्म काममा फर्कन पाएका छैनन् । त्यसैले पोहोरपरारको जस्तो किनमेल गरेर र हर्षोल्लासका साथ दसैं मनाउने अवस्था छैन । कोरोनाको त्रासका कारण मात्रै होइन, यस पटक पैसा नभएकाले पहिले जस्तो दशैँ हुने अवस्था छैन । विगतमा घरमा सिङ्गै खसी ढाल्नेहरु यस वर्ष धार्नीमा मासु जोखेर ल्याउन बाध्य छन् । नयाँ लुगा अनिवार्य मान्नेहरु पुरानामै चित्त बुझाइरहेका छन् । मन खुशी भए धन नभए पनि ऋण काढेर दसैं मनाउन तम्सिने नेपालीहरु यस वर्ष दसैं जसरी आउँछ त्यसरी जान्छ भन्ने अवस्थामा पुगेका छन् । अहिले लकडाउन र निषेधाज्ञा हटे पनि व्यापार व्यवसाय चौपट छ । अघिल्लो वर्ष यतिखेर भ्याइनभ्याई हुने पसलेहरु यतिबेला फुर्सदमा छन्, पसल खालीखाली छन् । पसल खाली भएसँगै काठमाडौंमा व्यवसाय गर्दै आएका ओखलढुंगाका सन्तोष बस्नेतको मन पनि रित्तो छ । व्यापार व्यवसाय सोचेजस्तो छैन । दसैं लागेको जस्तो त होइन सामान्य अवस्थाको जत्तिको पनि रौनक भएन,' उने भने, 'अहिलेको समयमा भीडभाड गरेर चाडपर्व मनाउनु निकै जोखिम छ । यस वर्ष स्वस्थ रहन सकियो भने अर्को दसैंमा रमाइलो गर्नुपर्छ ।' रासस"
चितवनमा कोरोनाबाट थप दुईजनाको मृत्यु,चितवन : कोरोना भाइरस (कोभिड१९) सङ्क्रमणबाट चितवनमा थप दुईजनाको मृत्यु भएको छ । चितवन मेडिकल कलेज र पुरानो मेडिकल कलेजमा उपचारका क्रममा ती सङ्क्रमितको कोरोनाबाट ज्यान गएको हो । चितवन मेडिकल कलेजमा उपचारका क्रममा गुल्मीका सङ्क्रमितको मृत्यु भएको हो । मृत्यु हुनेमा गुल्मीका ४८ वर्षीय पुरुष रहेको अस्पतालका निर्देशक डा दयाराम लम्सालले जानकारी दिनुभयो । निमोनियाका बिरामी उनलाई कात्तिक ४ गते अस्पताल भर्ना गरिएको थियो । उनको उपचारका क्रममा आज बिहान मृत्यु भएको हो । ती पुरुषमा कात्तिक ५ गते कोरोना सङ्क्रमण पुष्टि भएको थियो । यस्तै पुरानो मेडिकल कलेजमा रौतहटकी महिलाको मृत्यु भएको हो । ती महिलामा पनि कोरोना सङ्क्रमण पुष्टि भएको छ । चन्द्रनिगाहापुर नगरपालिका१ की ७७ वर्षीया वृद्धामा मृत्युपछि कोरोना सङ्क्रमण पुष्टि भएको अस्पतालले जनाएको छ । निमोनियाका कारण उनलाई कात्तिक ८ गते अस्पताल भर्ना गरिएको थियो । ती वृद्धाको शनिबार साँझ मृत्यु भएको हो । रासस
दसैंको टीकाको उत्तम साइत बिहान १० बजेर १९ मिनेटमा,"काठमाडौं : दुर्गापक्षको मुख्य दिन सोमबार विजयादशमी मान्यजनको हातबाट नवदुर्गाको प्रसादका रुपमा शुभ साइतको प्रतीक रातो टीका एवं समृद्धिको प्रतीक जमरा लगाएर लगाएर मनाइँदैछ । आश्विन शुक्ल दशमीका दिनमा मनाइने विजयादशमी पर्व हर्षोल्लासका साथ मान्यजनबाट दुर्गाभवानीको प्रसादस्वरुप टीका र जमरा थापेर मनाइन्छ । नेपाल पञ्चाङ्ग निर्णायक समितिले देवी विसर्जनको साइत बिहान १०:११ बजे रहेको जनाएको छ । टीकाप्रसाद ग्रहण गर्न साइत खोज्नेका लागि भने १०:१९ बजे उत्तम रहेको समितिका अध्यक्ष प्रा डा रामचन्द्र गौतमले जानकारी दिए । विजयादशमी आफैंमा शुभ दिन भएकाले टीका लगाउन सामान्य मानिसले साइत खोज्नु नपर्ने उनको भनाइ छ । सोमबारदेखि पूर्णिमासम्म मान्यजनबाट दुर्गाको प्रसादका रुपमा टीका ग्रहण गर्दा अन्य फूलका साथै घटस्थापनाका दिनमा वैदिक विधिपूर्वक राखिएको पहेँलो जमरालाई समृद्धिको प्रतीकको रुप मानी लगाइन्छ । असत्यमाथि सत्य र आसुरीशक्तिमाथि दैवीशक्तिको विजयको प्रतीकका रुपमा मनाइने विजयादशमी बडादसैंको सबैभन्दा महत्वपूर्ण दिन हो । सत्ययुगमा देवीले महिषासुर र त्रेता युगमा रामले असत्यको प्रतीक रावणमाथि दशमीका दिन विजय प्राप्त गरेकाले त्यही समयदेखि विजयादशमी मनाउन सुरु गरिएको धार्मिक विश्वास छ। दसैंको अवसरमा राष्ट्रपति विद्यादेवी भण्डारी, उपराष्ट्रपति नन्दबहादुर पुन, प्रधानमन्त्री केपी ओली, सभामुख अग्निप्रसाद सापकोटा र संवैधानिक निकायका प्रमुखले शुभकामना दिएका छन् । राष्ट्रपति विद्यादेवी भण्डारीले सामाजिक तथा भौतिक दूरी कायम गरी मौलिक चाडपर्वको संरक्षण एवं सम्बद्र्वन गर्न आह्वान गरेकी छन् । शुभकामना दिँदै उपराष्ट्रपति पुनले कोरोना संकटको समयमा दसैं मनाउँदा स्वास्थ्य मापदण्ड ख्याल गर्न र प्रधानमन्त्री ओलीले जो जहाँ छ त्यही बसेर टीका लगाउन अनुरोध गरेका छन् ।"
कृषि सभ्यता र दसैं,"दसैँ पर्वलाई मिथकमुक्त भएर पनि हेर्न सकिन्छ। दसैँ मात्र होइन हरेक चाडपर्व समाजको आवश्यकताअनुसार मनाइएका हुन्छन्। हामी चाडपर्वमा धर्मको लेप लगाएर तिनलाई सोहीअनुसार व्याख्या गर्छौँ। त्यससँग जोडिएका मिथकको आड लिन्छौँ। त्यसको सामाजिक सांस्कृतिक पक्ष भने बिर्सन्छौँ। दसैँमा लगाइने जमरा, दहीअक्षताको टीका, पूजाआजा र खानपिनलाई हेर्दा दसैँ धार्मिक पर्वभन्दा पनि कृषि सभ्यताको उपज देखिन्छ। यसलाई समाजशास्त्रीय, संस्कृति शास्त्रीय, धार्मिक र वैज्ञानिक दृष्टिले पनि व्याख्या गर्ने ठाउँ प्रशस्तै छन्। यस लेखमा दसैँलाई कृषिसभ्यतासँग जोडेर यसको साझा महत्वका पक्षहरु अन्वेषण गरिएको छ। दशैँमा जमरा लगाइन्छ। जमरा लगाउने प्रचलनका दृष्टिले दसैँ कृषिसभ्यताको उपज हो। जमराको मूल अर्थ जौको अड्कुरणबाट विकास भएको हो। हामीले कृषि युगको इतिहास हेर्यौँ भने जौ भनेको पहिलोपटक खेती गरिएको अन्नबाली हो। यसको चर्चा पौराणिक ग्रन्थदेखि हुँदै आएको छ। तिल र जौबाहेकका आधुनिक अन्नबाली पौराणिक ग्रन्थमा परिचित देखिँदैनन्। सम्भवतः मानवले खाद्यान्नको स्रोत भेटिएको खुसीमा जौको पात वा जरा शिरमा लगाएर आदर गर्ने र कृतज्ञता प्रकट गर्ने अभ्यास गर्यो । त्यसैको टीका लगाएर उत्सव पनि मनायो। त्यहीँदेखि दसैँ र जमरा जोडिए। समयका दृष्टिले हेर्दा चैते दसैँको समय जौ पाक्ने समय हो। त्यो समयमा पहिले पहिले दसैँ मानियो होला। चैतको मौसम चाड मान्न उति अनुकूल नहुँदा चैतमा छोटो छरितो रुपमा र शरदकालमा यसलाई अलि व्यापक रुपमा मनाउन थालियो होला। जमरा बनाइने जौ हिमाल, पहाड, तराई जहाँ पनि उमार्न र फलाउन सकिन्छ । त्यसैले दसैँ पर्व सबै भूगोल र सबै जातजाति र धर्मावलम्बीको साझा हो । जमरा बनाइने जौ हिमाल, पहाड, तराई जहाँ पनि उमार्न र फलाउन सकिन्छ। यसकारण पनि दसैँ पर्व सबैतिर पुगेको र सबै जातजाति र धर्मावलम्बीको साझा भएको हुनसक्छ। पछि मानिसले उपलब्ध खान मिल्ने बसै अन्नलाई जमराका रुरुमा प्रयोग गर्न थालेको देखिन्छ। आजको जमरामा लामो सुइरा भएर पात आउने प्रकृतिका धान, मकै, गहुँ, जौलगायतका अन्न प्रयोग गरिन्छ। यसमा दलहन र तेलहनको प्रयोग पाइँदैन। जौ वा जमरामा प्रयाप्त मात्रामा औषधीय गुण पनि हुन्छ। कुनै मान्यजन, गुरु वा अग्रजले यसको औषधीय गुण पत्तो लगाएर आशीर्वादसहित शिरमा लगाइदिने गरेको हुन सक्छन्। जमराको माला लगाउने प्रचलनमा पनि यसैको प्रभाव देखिन्छ। नियमतः जमराले जरा हालेको हुनुहुँदैन। पहेँलो हुनका लागि प्रकाशको सम्पर्कमा आउनु हुँदैन। हामीले राखेको दश दिने जमरामा वैज्ञानिक आयुर्वैदिक दृष्टिले औषधीय गुण भरपुर मात्रामा हुने विश्वास गरिन्छ। आयुर्वेदमा जौलाई विशेष औषधि मानिएको छ । जमराको जुस सेवन गर्दा रगतमा हेमोग्लोबिन को मात्रा बढ्ने विभिन्न अनुसन्धा नबाट प्रमाणित भएको छ। छाला, कलेजो, रक्तचाप, ज्वरो, चोटपटकसँगै विभिन्न स्वास्थ्य समस्यामा जमराको जुसलाई औषधिका रूपमा प्रयोग गरिन्छ। जमरामा शरीरलाई आवश्यक खनिज पदार्थ, भिटामिन, प्रोटिन, एमिनोएसिडजस्ता तत्त्व प्रशस्त मात्रामा पाइन्छ। जमरामा प्रशस्त क्लोरोफिल हुने भएकाले एन्टिअक्सिडेन्टको गुण पनि पाइन्छ। यी गुणले शरीरका कोषलाई छिटो बुढो हुनबाट बचाउँछन्। यसले शरीर तन्दुरुस्त राख्न मद्दत गर्छ । शरीरबाट विषाक्त पदार्थ हटाउन, रगतमा चिनीको मात्रा सन्तुलनमा राख्न, दाँत र कपाल स्वस्थ राख्न, पाचनप्रक्रिया सहज बनाउन र रक्तचाप सन्तुलनमा राख्न जमराको जुस लाभदायी मानिन्छ। दसैँमा लागाइने जमराका यी गुणले दशैँ र जमरालाई औषधीय, प्राकृतिक र कृषिजीवनसँग जोडेर हेर्न किन्छ। निधारमा टीका लगाउनु, हातका औलाले निधारमा छुनु मस्तिष्क स्वास्थ्यसम्बन्धी महत्त्वपूर्ण मानिन्छ । निधारमा वनस्पति, खरानी वा माटोको चन्दन आदिको टीका लगाउनुसँग औषधीय र मनोवैज्ञानिक पक्ष देखिन्छ । त्यसमा दही र अक्षताको टीकाको आफ्नै अर्थ छ । यो कृषिव्यसनी समुदायले विकास गरेको घरेलु औषधीय र सांस्कृतिक पक्ष पनि हो । दसैँ र टीका दसैंमा लगाइने टीका र त्यसमा पनि अन्नको टीकाको आफ्नै महत्व छ। निधारमा टीका लगाउनु, हातका औलाले निधारमा छुनु मस्तिष्क स्वास्थ्यसम्बन्धी महत्त्वपूर्ण मानिन्छ। निधारमा वनस्पति, खरानी वा माटोको चन्दन आदिको टीका लगाउनुसँग औषधीय र मनोवैज्ञानिक पक्ष देखिन्छ। त्यसमा दही र अक्षताको टीकाको आफ्नै अर्थ छ। यो कृषिव्यसनी समुदायले विकास गरेको घरेलु औषधीय र सांस्कृतिक पक्ष पनि हो। हाम्रो समाज व्यवस्था र हाम्रा चाडपर्व अनुसार हेर्यो भने जनैपूर्णिमा वा ऋषिपञ्चमी ब्राह्मण जातिका परम्परा र संस्कृति निकट देखिन्छन्। दसैँ (चैते र विशेषतः विजयादशमी) क्षत्री जातिको पर्वका रुपमा देखिन्छ। यसका बलिपूजा आदिका विधिविधान यसलाई पुष्टि गर्छ। तिहार (विशेषतः लक्ष्मीपूजा) लगायतका पर्व वैश्य जातिका परम्परा र संस्कृति निकट देखिन्छन्। फागुपूर्णिमा वा होलीलगायतका पर्व मोटामोटी शूद्र जातिका पर्वका रुपमा देखिन्छन्। गाईजात्रालगायत जात्रामुखी पर्व नेवार जातिका पर्व जस्ता लाग्छन्। यी पर्वबारे गर्न सकिने छुट्टै विमर्शको संकेत मात्र हो। नेपाली सन्दर्भमा तीज नारीको पर्व, तिहार दाजुभाइ दिदीबहिनीको पर्व, दसैँ वृद्धवृद्धालाई भेट्ने हुँदा वृद्धवृद्धाको पर्व आदिका रुपमा पनि देखिन्छ। यो सांस्कृतिक पाटो पनि छँदै छ। यहाँ भने दसैँलाई कृषिसँगै जोडेर हेर्न खोजिएको छ। कृषि परम्परा र दसैँ हाम्रो साझा बुझाइमा दसैँ दुर्गा र महिषासुरको कथामा मात्र सीमित छ। भारतीय मूलका हिन्दूले यसलाई रामकथासँग जोडेका छन्। उनीहरुले शरदकालीन भन्दा चैते दसैँलाई महत्व दिएका छन्। यी मिथक र सांस्कृतिक सभ्यताको विकास यात्राको कोणबाट हेर्ने हो भने दसैँ श्रमजीवी किसानको कृषि सभ्यतासँग जोडिएको देखिन्छ। कृषकले यसलाई सुरुमा चैतमा मनाए। चैतमा अन्न अभाव हुने भएकाले शरदकालीन मौसममा भव्य रुपमा मनाए। सूक्ष्म दृष्टिले हेर्दा कृषिपूजामा देवभन्दा देवीको भूमिका बढी देखिन्छ। कृषिकर्ममा नारी बढी सहभागी हुने भएर हो वा के हामीले परम्परागत खेतीगर्ने पहाडी भूभागका ठुला फाँटका छेउमा कतै न कतै देवीथान देख्छौँ। अलि ठुलो खेती हुने कृषकका आआफ्ना खेतबारीका छेउका गुफाहरुमा देवीथान देख्छौँ। नजिकैको नदीलाई पनि देवीकै रुपमा पूजा गरेको पाउँछौँ। धान रोप्दा र मकै छर्दा बिउ देवीलाई चढाएर मात्र छरेको देखिन्छ । फलेको अन्न देवीथानमा र नजिकैको नदी, जलासय, मन्दिर आदिमा चढाइन्छ । बारीमा फलेका जुनसुकै फलफूल पाकेपछि पहिलो फल धर्ती, जल, देवी, कुल आदिका थानमा चढाएर खाइन्छ । दसैँको टीकामा अन्नको प्रयोग गरिनुमा यही कृषि सभ्यताको प्रभाव छैन कसरी भन्ने ? धान रोप्दा धानको बिउ पनि चढाएर रोपाइँ गर्न सुरु गरेको पाउँछौँ। मकै छर्न जाँदा बिउ देवीलाई चढाएर मात्र छरेको र सुइरा उम्रिनासाथ लगेर चढाएको देख्छौ। फलेको अन्न देवीथानमा र नजिकैको नदी, जलासय, मन्दिर आदिमा चढाइन्छ। त्यही अन्नको टीका लगाएर मात्र खाने गरिन्छ। अन्न मात्र होइन बारीमा फलका काँक्रा, स्याउ, सुन्तला, नरिवल, सुपारीलगायत जुनसुकै फलफूल पाकेपछि पहिलो पाकेको फल धर्ती, जल, देवीथान, कुलथान आदिमा चढाएर खाइन्छ। त्यसैलाई प्रसाद मानेर र पवित्र वस्तु मानेर टीका लगाइन्छ। दसैँको टीकामा अन्नको प्रयोग गरिनुमा यही कृषि सभ्यताको प्रभाव छैन कसरी भन्ने ? चैतमा दसैँ मान्ने बेलामा जौ गहुँ आदि पाक्नु र असोज वा शरदकालमा धान पाक्नु र त्यसैको टीका प्रयोग हुनुसँग कृषि पर्वका रुपमा यस पर्वलाई बुझ्न आवश्यक छ। दसैँको बलीप्रथासँग पनि कृषि सभ्यता नै जोडिएको छ। कृषकले आफूलेपालेको पशु पनि देवीलाई अर्पण गरेपछि त्यसको रक्षा देवीले नै गर्छिन् भन्ने विश्वास गर्छन्। त्यही अर्थमा भेडा, बाख्रा, च्याङ्ग्रा पाल्दा गुठीभेडो, गुठी बाख्रो, गुठी च्याङ्ग्रो पाल्ने चलन छ। पन्छी पालनमा पनि यो परम्परा छ। हाँस, कुखुरा आदिमध्ये एउटा देवी वा देउताको भनेर पालेपछि उनैले सबैको रक्षा गर्छन् भन्ने विश्वास छ। पूर्वीय मातृपरम्परामा कृषि अर्थव्यवस्था नै स्त्रीचिन्तन र कर्ममा आधारित रहेको देखिन्छ। पशुहरु देवीलाई चढाउँदा पनि माउ चढाउने र उसको कुनै सन्तान बलीदिने परम्परा छ। पशुपन्छीको पाठी वा पोथी बलीदिँदा बोट मासिने आधारमा बोका, भाले आदि बलिदिने गरेको पाइन्छ। यस्तो कृषिसभ्यतासँग मेल खाने, नारीपोथी जातिको संरक्षण र पूजनसँग मेल खाने अनेक पक्ष परम्परासँग जोडिएका छन्। यो सांस्कृतिक इतिहाससँग सिन्धु घाटी, बलुचिस्तानदेखि एसिया माइनर हुँदै सिरिया, मेसोपोटामिया, साइप्रसलगायत प्राचीन सभ्यताका मातृसत्तात्मक व्यवस्था पनि यस पर्वका अभिप्रेरक देखिन्छन्। हामीले हाम्रा दसैँलगायतका चाडपर्वलाई मिथकसँगै हाम्रो सभ्यता विकासका चरणसँग तुलना गरेर हेर्नुपर्छ। पूर्वीय आध्यात्मिक एवम् भौतिकवादी दर्शनका सारहरुलाई पनि साक्षी बनाउन सक्यौँ भने हरेक पर्व र संस्कृतिहरु वैज्ञानिक लाग्छन्। यी सभ्यतामा मातृदेवी र महामाताका अनेक लोकायत साक्षी छन्। देवी पूजन र यो समाज विकासको मातृसत्तात्मक परम्पराको पनि प्रत्यक्ष अप्रत्यक्ष अन्वेषण गर्न सकिने अवस्था दसैँ पर्वमा गर्भित छ। कृषि सभ्यताका विकासमा प्रारम्भिक कृषिकर्म र तीसँग जोडिने धार्मिक अनुष्ठानमा तन्त्रको कस्तो भूमिका रहन्थ्यो भन्ने विषयमा पनि हामी लोकसंस्कृति र परम्परालाई आधार मानेर अनेक तथ्य जुटाउन सक्छौँ। दुर्गापूजाको मूल स्रोत अभिन्न रुपले सम्बद्ध प्राचीन तन्त्रवादका निकट पनि देखिन्छ। हामीले हाम्रो शिक्षा र चिन्तनलाई कि धर्म कि विज्ञानका भरमा छोडिदियौँ । त्यसबिचमा लोकसंस्कृतिले दुवैलाई जोडेर हिँडिरहेको हुन्छ भन्ने बिर्सियौँ । दसैंसँग जोडेर हामी समग्र एसीया उपमहाद्वीपमा कृषिसंस्कृति निर्माण गर्ने मातृदेवी र तिनले संरक्षण गरेको सभ्यताको सम्मान गर्ने भौतिकवादी तर्कसम्म चर्चा गर्न सक्छौँ । हामीले हाम्रो शिक्षा र चिन्तनलाई कि धर्म कि विज्ञानका भरमा छोडिदियौँ। त्यसबिचमा लोकसंस्कृतिले दुवैलाई जोडेर हिँडिरहेको हुन्छ भन्ने बिर्सियौँ। सिन्धु क्षेत्रको उत्खनन्का क्रममा प्राप्त चित्र र प्रतिमाले नारी सत्ताका प्रमाण दिएको पक्ष धेरै संस्कृतिविद्ले उजागर गरिसकेका छन्। इतिहासकारले पनि चर्चा गरिरहेका छन्। अहिले पनि गाउँभरिका मानिसले एकै ठाउँमा जमरा राखेर बाँडेर लिने प्रचलनलाई हेर्दा यसका पछाडि प्राचीन प्रभाव छँदैछ। दसैंसँग जोडेर हामी समग्र एसीया उपमहाद्वीपमा कृषिसंस्कृति निर्माण गर्ने मातृदेवी र तिनले संरक्षण गरेको सभ्यताको सम्मान गर्ने भौतिकवादी तर्कसम्म चर्चा गर्न सक्छौँ। यता महिला वर्गको शक्तिलाई स्वीकार र सम्मान गर्दै हजारौं वर्षदेखि मानिआएको शक्तिको पर्वका कोणबाट नारी शक्तिको अन्वेषण र पहिचानका अवसर पनि हामीलाई प्राप्त छन्। दसैँ हिन्दूले मनाउँदै आए पनि यसमा अन्य धर्मावलम्बीको पनि सहभागिता रहन्छ। निष्कर्ष दसैँ पर्वका सांस्कृतिक पक्षसँग कृषि सभ्यता नै बढी जोडिएर आउँछ। अन्नको टीका अन्नप्रतिको आदर र सद्भावका रुपमा लिनुपर्छ। अन्नको टीका सबै जातजातिमा लगाउने चलन छ। रातो र सेतो अबिरको विकासपछि कोरिएको सीमा मात्र हो। रातो टीका र जमरा हाम्रो संस्कृतिको शान हो। तिहारमा पनि दसैँको जमराको धुलो बनाएर टीका लगाएमा शुभ हुने विश्वास गरिन्छ। दसैँमा मात्र होइन टीकाका सन्दर्भमा अन्न र वनस्पतिको प्रयोग जतासुकै छ। शृखण्ड, पारिजात, रक्तचन्दन आदिको टीकासँगै तील, जौ, चामल र यी वस्तुहरु हवन गरिएको खरानीको पनि तिलक लाउने प्रचलन छ। यी प्रचलनले कृषिसम्भयतालाई नै बुझाउँछन्। दसैँलाई रामकथा र देवीस्तुतिसँग मात्र जोडेर नहेरौँ। यो आम नेपालीले वर्षभरको थकान बिर्सने रमाइलो पर्व पनि हो। खानपान र मनोरञ्जनमा किराँत र अन्य धर्मावलम्बी सम्पन्न छन्। यसका केही विकृत पक्ष भए तिनमा बहस गर्न सकिन्छ। दसैँलाई नेपाली जातिको साझा पर्वका रुपमा मानौँ र सबैसँग शुभकामना आदान प्रदान गरौँ। यो हिमाल, पहाड र तराईको साझा पर्व हो। यो पर्वसँग हाम्रो घर र समाजको सरसफाई पनि जोडिएको छ। आफन्त र साथीभाइसँग भेटघाट, शुभकामना आदानप्रदान, पारिवारिक सम्बन्ध विकासको पाटो छुट्टै छ। मिठोमसिनो खानपान, नयाँ पहिरन र मनोरञ्जनले यसलाई अझ आकर्षक बनाएको छ। दसैंमा पिङले छुट्टै माहोल सिर्जना गर्छ। लिङ्गे, जाँते र रोटे पिङ दसैंका आकर्षण हुन्। मालसिरी, रामलीला, देवीगाथा जस्ता लोकसात्यिक सांस्कृतिक सम्पदा पनि दसैँसँगै संरक्षित छन्। दसैँ, दशेरा, दशहरा, बडादसैँ, जे भने पनि यो नेपाली जातिको साझा पर्व हो। यसको विकास हाम्रै कृषिव्यसनी पूर्खाले गरेका हुन्। सबैमा दसैँको शुभकामना। बानेश्वर बहुमुखी क्याम्पस, काठमाडौँ"
होसियार ! छिटो सवारी चलाए कारवाहीमा परिएला,"चितवन : नारायणगढ मुग्लिन सडक बढी दुर्घटनाको हुने क्षेत्र हो । सडकको स्तरोन्नती भएसँगै सवारी दुर्घटनाको जोखिम बढ्दो छ । खुला र फराकिलो सडक , नारायणगढ मुग्लिन सडकको भतेरीमा सवारी हुईकदै थिए । सडकका छेउमा अत्याधिक गति प्रतिघण्टा चालिस किलोमिटर तोकिएको सडक चिन्हको बोर्ड पनि छ । यसको वास्ता नगरी सवारीको गति बढी नै थियो । राजमार्गमा ट्राफिक देखिए पनि सवारी चालकलाई त्यसको वास्ता थिएन । अन्य समयमा जस्तै कागजपत्र चेकजाँच ठानेर सवारी हुइकाउनेहरु राजमार्ग क्षेत्रमा आफ्नै सुरमा गाडी चलाउँदै थिए ।प्रहरी सहायक निरीक्षक मदनबहादुर विष्टले गतिमापन यन्त्र राईडर गन तेर्साउन थाले । तीब्र गतिमा सवारी हाकेको प्रमाण देखाएपछि सवारी चालक झसङ्ग भए । अन्य समयमाझै सडक सुरक्षाको नियम उल्लघन गर्नेहरु बिहीबार प्रहरीको छड्के चेकजाँचको कारवाहीमा परे । ' कसैलाई थाहा छैन भनेर टाढाबाट स्पिड आउने सवारीलाई टार्गेट गरेर गन हान्छौं, 'विष्टले भने, 'कतिपयले विवाद गर्छन् । हामी प्रिन्ट गरेर त्यसको प्रमाणसहित कारवाही गर्छौं ।' यसरी कारवाही गर्दा कतिपयले विवाद गर्छन् । ट्राफिकमाथि आक्रोश पोख्नेहरुलाई सम्झाएर पठाउँछन् । सडक सुरक्षाका लागि ट्राफिक प्रहरी बाग्मती प्रदेशले गतिको अनुगमनमा कडाइ थालेको छ। गतिमा सवारी चलाउनेलाई बाग्मती प्रदेश ट्राफिक प्रहरी कार्यालयले कारबाही गर्न थालेको छ । अत्याधिक दुर्घटनाको संभावित क्षेत्रमा राइडर गनप्रयोग गरेर प्रहरीले गति नियन्त्रण गर्न थालेको छ । सवारी दुर्घटनामा कमी ल्याउन ट्राफिक प्रहरीले गति नियन्त्रणमा कडाइ गर्न ट्राफिक प्रहरीले छड्के निगरानी थालेको हो । चाडपर्व लक्षित गरेर अहिले सवारी गतिमापन बढी हुने गरेको छ । राजमार्ग क्षेत्रमा तीब्र गतिमा गुडेका सवारीलाई धमाधम कारवाही थालिएको छ ।उपत्यका बाहेक बाग्मती प्रदेशका ट्राफिक प्रहरीले राजमार्गमा चल्ने सवारी साधनको गति नियन्त्रणलाई प्रभावकारी बनाउन गति निगरानी गर्न सुरु गरेको ट्राफिक प्रहरी कार्यालय बाग्मती प्रदेश प्रमुख एसपी शान्तिराज कोइरालाले बताए । ' चाडपर्वमाअत्याधीक गाडी कुदाउने क्रम बढेपछि सजगता र सतर्कताको लागीगति नियन्त्रण गरेका हौं कोईरालाले भने, 'दुर्घटना न्यूनिकरणमा हामीप्रयास गरेका हौं।' चितवन भएर आवतजावत गर्ने सवारीलाई लक्षित गरिएको छ । मोटरसाइकल, कारसहित ठूला क्षमताका सवारी कारवाहीमा परेका छन् । प्रहरीले तिहार छठ विशेष सुरक्षा योजनालागु गरेको छ प्रदेश कार्यालयले चितवनमामात्रै करिब एक सातामापाँच सय एक सवारी कारवाहीमा परेका छन् । नारायणगढ मुग्लिन सडकको स्तरोन्नति भएपछि सवारीको गति पनि बढी हुने गरेको छ ।"
प्रशासनको निर्देशन अवज्ञा गर्दै राँगाको बली,"बैतडी : बडादशैंको महानवमीका अवसरमा आइतबार बैतडीका विभिन्न शक्तिपीठ तथा मन्दिरमा जात्रा सम्पन्न भएका छन् । पाटनस्थित प्रसिद्ध उदयदेव मन्दिरमा बलिसहित महानवमीका अवसरमा जात्रा सम्पन्न भएको मेला व्यवस्थापन समितिले जनाएको छ । कोरोना भाइरसको महामारीकाबीच सामाजिक दूरी कायम गरी ८ वटा रांगाको बली गरिएको इलाका प्रहरी कार्यालय पाटनले जनाएको छ । मेलामा भीडभाड नहोस भन्नका लागि शनिबारदेखि आइतबार दिउँसो ४ बजेसम्मका लागि पाटन बजार क्षेत्र सिल गरिएको थियो । बजार क्षेत्र सिल गरिएकाले मेलामा भीडभाड भने नभएको इलाका प्रहरी कार्यालयका प्रमुख प्रहरी निरीक्षक धनदेव साउँदले जानकारी दिए । अरु वर्ष उदयदेव मन्दिरमा ठूलो जात्रा लाग्ने गरेको भएपनि यो वर्ष कोरोना कहरका कारण जात्रामा चहपहल नभएको बताइएको छ । भीडभाडमा कोरोना भाइरसको जोखिम हुनसक्ने भएकाले जिल्ला सुरक्षा समितिले विभिन्न मन्दिर तथा शक्तिपीठहरुमा जात्रा तथा मेला गर्न निषेध गरिएको थियो । भीडभाड बढी हुनसक्ने भएकाले मन्दिर तथा शक्तिपीठमा बलीमा रोक लगाइएको भएपनि शक्तिपीठ तथा मन्दिरमा बली दिएको पाइएको छ । स्थानीय प्रशासनको निर्देशन अवज्ञा गर्दै स्थानीयले आफ्नो धर्मसंस्कृति अनुसार बली दिएको बताइएको छ। बैतडीमा महाष्टमी, नवमी र दशमीका दिन धेरै बली हुने भएपनि यो वर्ष कोरोना महामारीका कारण बली कम भएको बताइएको छ ।"
हराउँदै परम्परागत निबुवा पेल्ने कोल,"स्याङजा : यो मौसम निबुवा पेलेर अमिलो बनाउने हो। बलिया युवाहरुले दिनभर लगाएर निबुवा कोलमा पेलेर रस निकाल्छन। कालो र बाक्लो लेदो नभइन्जेल आगोमा पकाएपछि अमिलो बन्छ। जुन अमिलो वर्ष दिनसम्म राख्न सकिन्छ र धेरै प्रकारका खानेकुरामा अमिलोको प्रयोग गरिन्छ। अमिलोको आवश्यकता धेरै छ। नयाँ प्रविधिका विकाससँगै परम्परागत पुराना प्रबिधी कोल लोप हुँदै गएका छन्। केही वर्ष पहिला यतिबेला सबैका घरघरमा कोल थापेर निबुवा पेल्दै अमिलो झार्ने काम गरिन्थे। तर, आजकल यदाकदा देखिंदा यी पुराना प्रविधि नौला लाग्न थालेका छन्। यी प्रविधि लोप हुँदै गएका छन्। यातायातको पहुँच सबै क्षेत्रमा बढ्दै जानु तथा विद्युत्तीय मिलको विकाससँगै परम्परागत कोल लोप हुँदै गएको चापाकोट नगरपालिकाका रामु भट्टराई भन्छन्। गाउँघरमा काठबाट हातले बनाइएका विभिन्न मेसिन हराउँदै जाने क्रम बढेको छ। परम्परागत प्रविधिमा आधारित कोलमा चिउरी, उखु, निवुवा (अमिलो जातका फल), र तोरी पेल्ने गरिन्छ। कोलमा पेल्नका लागि शारीरिक श्रम बढी लाग्ने भएकाले हिजोआज छिटो छरितो र सजिलोका लागि मेसिनको प्रयोग हुन थालेको हो। यी खाद्यवस्तु प्रशोधन गर्ने कोललाई आधुनिक मिलले विस्थापित पारेको हो। परम्परागत कोलका पेलेको खुदो, अमिलो र तेल स्वास्थ्यका लागि निकै राम्रो मानिन्छ। घरमै उत्पादित यी खाद्यबस्तु मिसावट रहित हुनुका साथै स्वादिलो हुन्छ। 'एउटा बलियो काठलाई निवुवाको दाना अटाउने गरी बनाइएको खाडलमा राखेर माथिवाट अर्को काठको पाताले अठ्याएपछि निवुवा थिच्चिएर अमिलो झर्छ, स्थानीय युवा सुनिल न्यौपाने भन्छन्। सोही झरेको अमिलोलाई एउटा भाडामा संकलन गरिन्छ। संकलित ती अमिलो झोललाई ठूलो भाडामा राखेर आगोमा धेरै समय पकाएपछि अमिलो (चुक) बन्छ। एक सय वटा दाना बराबर एक माना चुक अमिलो बन्ने सुधन न्यौपानेले बताए। निवुवा पेलेर अमिलो बनाउने मौसम सुरुभएसंगै चापाकोट नगरपालिकाका केही स्थानमा भने कोलको प्रयोग एकादुई ठाउँमा भने देख्न पाइन्छ। काठको प्रयोग गरेर आफूले चाहेको स्थानमा राखेर पेल्न सकिने हुँदा केही युवाले यो प्रविधिलाई निरन्तरता दिएका हुन्। यस्ता परम्परागत कोल हाम्रा सम्पति हुन। आउदो पुस्ताका लागि एउटा ऐतिहासिक दस्तावेज हो। गाउँघरका लागि अत्यावश्यक छ, र लघु उद्योग पनि हो यो। यस्ता पौणारिक सम्पतिको संरक्षण सबैले गर्नुपर्छ। यसको प्रयोग र महत्व बारे भावी पुस्तालाई चिनाउन स्थानीय स्तरदेखि कोल संरक्षणको जरुरी देखिन्छ। दिनभर निवुवा निचोरेर अमिलो झार्ने अनि रातभर आगोमा बसेर पकाएपछि बल्ल चुक अमिलो तयार हुन्छ। यसरी तयार पारिएको अमिलो बर्षोदिनसम्म पनि बिग्रदैन। स्थानीय घिउ र चुक अमिलाको मूल्य बराबर हुने गर्दछ। चुकको प्रयोग केही औषधि, अचार अथवा अमिलो खाद्य वस्तु निर्माणका लागि बढी प्रयोग गरिदै आएको छ। आफैंले घरमा पेलेको अमिलो स्वास्थ्यबर्दक हुन्छ। यसमा मिसावट हुँदैन। आजकल बजारमा धेरै प्रकारका अमिलो पाइन्छ। केही अमिलो वर्षदिनसम्म केही हुँदैनन भने केही २४ महिनामै ढुसी पलाएर खानै नहुने हुन्छन्।"
प्रेमिका विवादमा आफ्नै साथीको हत्या गरेको आरोपमा दुईजना पक्राउ,भक्तपुर नगरपालिका १ ईँटापाकोस्थित मेटल कारखानामा कार्यरत ३५ वर्षीय भारतीय नागरिक शाहीव हुसैनको हत्याको अभियोगमा प्रहरीले दुई जनालाई पक्राउ गरेको छ। पक्राउ परेका दुवैजना भारत उत्तर प्रदेश मुरादाबाद कुन्दरकी घर भएर भक्तपुर बस्दै आएका हुन्। भक्तपुर ईटापाको मेटल कारखानामा बस्ने १९ वर्षीय सानु अन्सारी र भारत उत्तर प्रदेश मुरादाबाद मोहलपुर घर भई हाल सोही कारखाना बस्ने २३ वर्षीय सलमान खान पक्राउ परेको महानगरीय प्रहरी परिसर भक्तपुरकी प्रमुख प्रहरी उपरीक्षक तारादेवी थापाले जानकारी दिइन्। शनिबार राति करिब ९ बजे तीन जनासँगै बसेर मदिरा सेवन गरेको र सोही क्रममा सलमानकी प्रेमिकालाई शहीदले अपशब्द प्रयोग गरेपछि कोठामा फर्कने क्रममा खान र अन्सारीले ढुङ्गा तथा इँटाले मुख र टाउकोमा हानेर हत्या गरी नर्कटघारीमा शव खसालेको प्रहरीको प्रारम्भिक अनुसन्धानबाट खुलेको छ। आइतबार बिहान पैदलयात्रीले शव देखेर प्रहरीलाई खबर गरेपछि अनुसन्धानका क्रममा प्रहरीले ती दुईलाई पक्राउ गरेको हो। आरोपितले घटना स्वीकार गरेको प्रहरी उपरीक्षक थापाले जानकारी दिइन्। घटनाबारे थप अनुसन्धान प्रक्रिया अगाडि बढाइएको प्रहरी नायब उपरीक्षक दिपक गिरीले बताए।
आज महानवमी : तलेजु मन्दिर नखुल्ने,"काठमाडौं : आश्विन शुक्ल नवमीका दिनमा मनाइने महानवमी पर्व आइतबार हर्षोल्लासका साथ दुर्गा भवानीको पूजा आराधना गरी बलि दिएर मनाइँदैछ। महानवमीका दिनमा गरिने दुर्गा पूजालगायत कार्य गरी घटस्थापनाका दिनमा राखिएको जमरा विभिन्न शक्तिपीठमा लगी चढाइन्छ। दसैंघर र कोत लगायत राज्यका विभिन्न देवी मन्दिर र शक्तिपीठमा बोका, हाँस, कुखुरा र राँगाको बलिसहित दुर्गा भवानीको विशेष पूजा आराधना, दुर्गा सप्तशती, श्रीमद्देवीभागवत एवं देवी स्तोत्र पाठ गरिन्छ। पशुबलि नदिनेहरुले भने आज आआफ्नो कुल परम्परा अनुसार कुभिण्डो, घिरौंला, मूला, काँक्रो र जटा नरिवल समेत बलि दिई पायस पनि चढाउने गर्दछन्। अधिकांश स्थानमा महाअष्टमीको दिनमा बलि दिने र महानवमीका दिनमा मार हान्ने चलन छ। मार्कण्डेय पुराणमा उल्लेख भए अनुसार महानवमी तिथिकै दिन चामुण्डा देवीले रक्तवीज राक्षसलाई मारेको (वध) ले महानवमी पर्वलाई विशेष महत्वका साथ लिइन्छ। कतिपय शक्तिपीठमा भने आज हाँस, कुखुरा, बोका, भेडा र राँगाको पञ्चबलि दिने गरिन्छ। महानवमीका अवसरमा कोतहरुमा हर्षबढाइँका साथ कोतपूजा र निशानापूजा पनि गरिन्छ। यस अवसरमा हनुमानढोका दरबारका साथै नेपाली सेनाका ब्यारेक र गुल्महरुमा बाजागाजासहित जङ्गी निशाना पूजा र कोतपूजा गर्ने प्रचलन छ। प्रत्येक वर्ष महानवमीका दिन बिहान हनुमानढोकामा राज्यका तर्फबाट ५४ बोका र ५४ राँगाको बलि दिइने गरेकामा यो वर्ष कोरोना भाइरस सङ्क्रमणका कारण नदिइने निर्णय सरोकार भएका निकायको बैठकले गरेको छ। घटस्थापनादेखिको नित्य पूजा र बलिको कार्यक्रम भने भइरहेको दरबार हेरचाह अड्डाका कार्यालय प्रमुख सन्दीप खनालले बताए। कोरोनाका कारण तलेजु भवानी मन्दिर नखुल्ने हनुमानढोका दरबारमा रहेको वर्षमा एकपटक महानवमीका दिन मात्र खुल्ने तलेजु भवानीको मन्दिर पनि यो वर्ष कोरोनाकै कारण नखोलिने उनले बताए। तुलजा भवानीको यात्रा भने नेपाल पञ्चाङ्ग निर्णायक समितिले दिएको साइतमा गरिने छ। वर्षमा एक दिन मात्र खुल्ने तलेजु भवानीको मन्दिर प्रत्येक वर्ष आश्विन शुक्ल नवमी अर्थात् महानवमीका दिनमात्र खुल्ने परम्परा छ। वर्षमा एक दिनमात्र खुल्ने भएकाले यहाँ दर्शनार्थी एवं पूजा गर्ने भक्तजनको भीड लाग्ने गरेको थियो। तलेजु भवानीको दर्शन गर्न चाहने भक्तजन महानवमीका दिन बिहानै लाममा बस्ने गरेका थिए। लाम बसेका सबै भक्तजनलाई देवीको दर्शन गर्न दिने गरिन्छ। महानवमीका अवसरमा आज नेवारी समुदायले भने भीमसेनलाई बलि सहित पूजा गर्ने परम्परा छ। रासस"

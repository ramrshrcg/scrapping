शीर्षक,विवरण
फेवाताल संरक्षणमा विलम्ब,"विश्व सम्पदामा सूचीकृत फेवातालमाथि भएको अतिक्रमणबारे अध्ययन गर्न थुप्रै समिति बने। ती समितिले कार्यादेशअनुसार अध्ययन गरेर सरकारलाई प्रतिवेदन पनि बुझाए। तालको संरक्षण गर्न सरकारलाई अदालतले समेत आदेश दियो। प्रतिवेदन र आदेशहरू थपिइरहेकै छन्, तर तालमाथिको अतिक्रमण रोकिएको छैन। अर्थात् प्रतिवेदनको संख्या बढ्दै जाँदा तालको क्षेत्रफल भने निरन्तर ओरालो लागिरहेको छ। सरकारी स्तरबाट ताल संरक्षणका लागि निरोधात्मक उपाय अवलम्बन नगरिँदा सार्वजनिक सम्पत्ति हडप्न पल्केकाहरू हौसिइरहेका छन्। तालमाथिको निशाना यही गतिमा अघि बढ्यो भने फेवातालको अस्तित्व नै संकटमा पर्न सक्छ। क्षेत्रफलको हिसाबले दोस्रो ठूलो तालको परिचय फेवातालबाट फुत्किन सक्छ। साथै पर्यटकीय गन्तव्य पोखराको सौन्दर्यमा पनि ह्रास आउन सक्छ। सन् १९५७ को नापीअनुसार फेवाताल २२ हजार रोपनीमा फैलिएको थियो। सन् २००० यताको अध्ययनमा तालको क्षेत्रफल घटेर ९ हजार ९ सय ५५ रोपनीमा सीमित भएको छ। यो घट्ने क्रम रोकिएको छैन। फेवातालको एक हजार ६ सय ९२ किलोमिटर क्षेत्रफल अतिक्रमणमा परेको १० वर्षअघिको सरकारी प्रतिवेदनले नै किटानी गरिसकेको छ। सरकारी प्रतिवेदनले नै तालको अतिक्रमण भएको यकिन गरे पनि संरक्षणको सुरुवात कहाँबाट गर्ने भन्नेमा सरोकारवालाहरू नै अलमल्ल छन्। तालको जग्गा व्यक्तिको कब्जामा परेको प्रमाणित भइसक्दा पनि सरकारले नियन्त्रणको दायरामा ल्याउन नसक्नुको कारण पनि यही हो। विश्वकै ध्यान खिचेको फेवातालको संवद्र्धनमा संघ, प्रदेश र स्थानीय तीनै तहको सरकार क्रियाशील हुनुपर्छ। पोखरेली र आसपासका क्षेत्रका व्यवसायीका लागि आम्दानीको भरपर्दो स्रोत बनेको यो महŒवपूर्ण निधिको जगेर्ना गर्न विशेषगरी पोखरेली र त्यसमा पनि स्थानीय वासिन्दाले आवाज उठाउनुपर्छ। आवाज बुलन्द पार्दैमा आजको भोलि नै संरक्षण नहुने हुनाले उनीहरूबाट निरन्तर पहल भइरहनुपर्छ। हरेक वर्ष यो तालको मुहान रहेको हर्पन खोलाबाट आउने ढुंगा, बालुवा तथा माटोले ताललाई जमिनमा परिणत गर्ने र सोही मौका छोपेर तालमाथि माटो थुप्रिएको जग्गामा निजी संरचना बन्ने गरेको छ। पर्यटकले खचाखच हुने यो ठाउँमा थोरै मात्रै जमिन हुनेबित्तिकै भौतिक संरचना ठड्याएर होटल, रेस्टुरेन्ट तथा मनोरञ्जनका अन्य व्यवसाय सुरु हुने गरेका छन्। संरचना बनाउँदा प्रशासनले ध्यान दिन नसक्ने तर बनिसकेपछि थाहा पाए पनि तत्काल ती संरचनालाई सार्न नसक्ने अवस्था छ। तालका केही जग्गा व्यक्तिका नाममा समेत दर्ता भएका समाचार सार्वजनिक भएका थिए, तर फिर्ता गराउन सकिएको छैन। तालदेखि ६५ मिटर क्षेत्रभित्र कुनै पनि संरचना बनाउन नपाइने मापदण्ड कार्यान्वयन भएको छैन। यो मापदण्डभित्र परेका व्यक्तिगत जग्गालाई मुआब्जा दिन सरकारले आनाकानी गरिरहेको छ। यसले पनि ताल संरक्षणमा किचलो थपिदिएको छ। प्रभावित व्यक्तिलाई उचित मुआब्जा दिनुपर्छ। मापदण्डका नाममा स्थानीय प्रशासनले जग्गामा संरचनमा बनाउन नदिने र जग्गा किनबच पनि रोक्का मात्र राखेर पनि समस्या समाधान हुँदैन। मुआब्जा दिन लाग्ने रकम अपुग भएमा स्थानीय सरकारले प्रदेश तथा संघ सरकारसँग अनुरोध गर्नुपर्छ। ताल संरक्षणका लागि उपयुक्त विधि भनेको हर्पन खोलाको मुहानमा बलियो ड्याम बनाउनु हो। बरु ड्याम बनाउँदा व्यक्तिगत जमिन प्रयोग हुने अवस्था आयो भने त्यसमा पनि उचित मुआब्जा दिएर स्थानीयलाई सन्तुष्ट बनाउनुपर्छ। सँगसँगै जतिसक्दो छिटो तालमा चार किल्ला कायम गर्नुपर्छ। तालमा हाल पुगेको क्षतिबारे अध्ययन गरेर बाँकी क्षति हुनबाट जोगाउनुपर्छ। तालको दीर्घकालीन संरक्षणबारे चासो दिनुपर्छ।"
कांग्रेसको शक्ति प्रदर्शन,"(जिल्ला सहकर्मीको सहयोगमा) काठमाडौं : सरकारप्रति नरम भएको आरोप लाग्दै आएको प्रमुख प्रतिपक्षी नेपाली कांग्रेसले सोमबार देशभर प्रदर्शन गरेको छ। उसले सरकारको कार्यशैलीविरुद्ध विरोध प्रदर्शनलाई पार्टीको प्रतिष्ठाका रूपमा लिएको थियो। प्रमुख प्रतिपक्षीका रूपमा कमजोर भूमिका निर्वाह गरेको भन्दै निरन्तर आलोचना खेपिरहेका बेला कांग्रेसले सरकारविरुद्ध सडकबाट शक्ति प्रदर्शन गरेको हो। कोरोना महामारीबीच सांकेतिक विरोध प्रदर्शनमा देशभर उल्लेख्य सहभागितापछि कांग्रेस हौसिएको छ। कांग्रेस सभापति शेरबहादुर देउवाले देशव्यापी प्रदर्शनलाई कम्युनिस्ट सरकार र उसको सर्वसत्तावादी प्रवृत्तिविरुद्धको जनमत भनेका छन्। सभापति देउवाले प्रदर्शनमा व्यापक जनसहभागिता भएको दाबी प्रेस विज्ञप्तिमार्फत गरेका छन्। एक्काइसौं शताब्दीको नेपाली जनता लोकतन्त्र र संघीय लोकतान्त्रिक गणतन्त्रको मूल मार्गबाटै देशको भविष्य सुनिश्चित गर्न चाहन्छ भन्ने बलियो मत प्रकट भएको छ, उनले भनेका छन्। उनले विरोध प्रदर्शनले कांग्रेसलाई नवीन ऊर्जा प्रदान गरेको उल्लेख गरेका छन्। यो ऊर्जालाई क्रमिक अभिवृद्धि गर्दै नेपाली कांग्रेस आगामी दिनमा अझ सशक्त ढंगले अघि बढ्ने उद्घोष गर्न चाहन्छु, प्रदर्शनपछि जारी विज्ञप्तिमा लेखिएको छ, प्रदर्शनमा उत्साहपूर्वक सहभागी देशभरिका साथीहरूलाई म विशेष बधाई ज्ञापन गर्दछु। देउवाले मकवानपुरको हेटौंडामा सम्बोधन गरेका थिए। तनहुँमा मंसिर १७ गते पुल उद्घाटनका विषयमा वरिष्ठ नेता रामचन्द्र पौडेललाई स्थानीय प्रशासनले दुव्र्यवहार गर्दै तीन घण्टा हिरासतमा लिएपछि कांग्रेस सरकारसँग चिढिएको थियो। लगत्तै बसेको कांग्रेस शीर्ष नेतासहितको पदाधिकारी बैठकले सरकार अधिनायकवादको बाटोमा अगाडि बढेको निष्कर्ष निकाल्दै सरकारविरुद्ध विरोध प्रदर्शन गर्ने निर्णय गरेको थियो। देशव्यापी विरोध प्रदर्शनलाई पार्टीका केन्द्रीय नेताहरूले सम्बोधन गरेका थिए। वरिष्ठ नेता पौडेलले काठमाडौं शान्तिवाटिकामा आयोजित विरोधसभामा यो सरकारले पञ्चायतको झल्को दिएको आरोप लगाए। तनहुँमा पुल उद्घाटनका क्रममा आफूमाथि भएको दुव्र्यवहारलाई नेता पौडेलले पञ्चायतमा रूख रोप्दा तत्कालीन सत्ताले टाउको फुटाउने गरेको स्मरण गर्दै भने, अहिले कम्युनिस्ट शासनमा पुल बनाउँदा करङ भाँचिएको छ। पञ्चायत र कम्युनिस्ट सरकारमा फरक के भयो ? पौडेलले सरकारकै कारण लोकतन्त्र, संघीयता, गणतन्त्र र समावेशिता संकटमा परेको दाबी गरे। गाउँगाउँमा विशेष अधिकार प्राप्त, कुनै कानुन नलाग्ने नयाँ कम्युनिस्ट वर्ग जन्माउन खोजिएको छ, उनले भने, सरकारले राज्यको ढुकुटीबाट कार्यकर्ता पोस्ने काम गरिरहेको छ। केन्द्रीय सदस्य नवीन्द्राज जोशीले लोकतन्त्र बचाउन कांग्रेस सडकमा आएको बताए। जोशीले सरकार सर्वसत्तावादतर्फ अगाडि बढेको आरोप लगाए। उखु किसानसँगको सहमति कार्यान्वयन नगर्दा फेरि आन्दोलनमा आउनुपरेकामा उनले आक्रोश पोखेका थिए। काठमाडौंमा शान्तिवाटिकामा भेला भई जुलुससहित बागबजार, पुतलीसडक, कमलादी हुँदै शान्तिवाटिकामै पुगेर विरोधसभामा परिणत भएको थियो। उपसभापति विमलेन्द्र निधिले भक्तपुरमा सम्बोधन गरेका थिए। निधिले यो सरकार शासन गर्न असफल भइसकेको दाबी गरे। सरकार मुलुकका लागि कोरोना महामारीभन्दा पनि खतरनाक भएको उनको जिकिर थियो। नेपालीमा एउटा उखान छ, तस्बिर आफैँ बोल्छ, निधिले भने, ओली नेतृत्वको कम्युनिस्ट सरकार असफल भइसकेको पुष्टि गर्न उनकै समकक्षी अध्यक्ष प्रचण्डले पेस गरेको १९ पन्ने प्रस्ताव नै पर्याप्त छ। त्यसले पुष्टि गर्दैन र ? सरकार असफल भए पनि सरकारविरुद्ध कांग्रेसले अविश्वासको प्रस्ताव नल्याउने उनको भनाइ थियो। महामन्त्री डा शशांक कोइरालाले प्रदेश १ को राजधानी विराटनगरमा आयोजित सभालाई सम्बोधन गरेका थिए। महामन्त्री डा कोइरालाले नेकपा नेतृत्वको सरकारसँग मुलुकको समृद्धिका लागि कुनै योजना नभएको दाबी गरे। उनले तीन वर्षसम्म सरकारको कतै पनि उपस्थिति नहुँदा नागरिकमा असन्तुष्टि बढ्दै गएको बताए। मुलुकमा कांग्रेसको पालामा भएको आयोजनाको उद्घाटन गर्ने क्रममा दमन गर्न मात्र सरकारले आफ्नो उपस्थिति देखाउँछ, उनले भने, मुलुकमा कोरोनामा संक्रमण बढेको बेला जनतालाई राज्यको उपस्थिति महसुुस गराउन पनि सरकार असफल भएको छ। उनले प्रतिपक्षीको सदासयतालाई सरकारले कमजोरीका रूपमा लिएको बताए। स्वास्थ्य सामग्री खरिदमा समेत करोडौं भ्रष्टाचार गरेको छ सरकारले। तीन वर्षभन्दा बढी समय सरकारलाई काम गर्न दिँदासमेत काम गर्न नसकेपछि बाध्य भएर हामी विरोधमा उत्रिएको हो, उनले भने। झापामा विरोध सभालाई सम्बोधन गर्दै सहमहामन्त्री डा प्रकाशशरण महतले सुतेको बाघलाई सरकारले जिस्क्याउने काम गरेको टिप्पणी गरे। कांग्रेस बाघ हो, सुतेको बाघलाई कम्युनिस्ट सरकारले उठाउने काम गरेको छ, डा महतले भने, बाघ ब्यँुतिएपछि के गर्छ ? त्यो सरकारले थाहा पाइराखोस्। यो सरकारले कामभन्दा गफ दिएर जनतालाई भ्रममा पारिरहेको उनको आरोप थियो। चितवन कांग्रेसले भरतपुरको चौबिसकोठीबाट विशाल र्याली निकालेको थियो। प्रदर्शनमा सहभागी हुन चितवनका सात स्थानीय तहबाट कार्यकर्ता भरतपुर केन्द्रित भएका थिए। त्यहाँ कांग्रेस नेता डारामशरण महतले कम्युनिस्ट सरकार असफल भएको जिकिर गरे। सरकारले संविधान कार्यान्वयनमा प्रभावकारी काम गर्न नसकेको उनको भनाइ थियो। नेकपाले नेपालीलाई झुटा आश्वासन दिएर बहुमत प्राप्त गरेको हो। सरकार अधिनायकवादी बन्दै गएको छ, उनले भने, कांग्रेसले त्यसलाई कहिल्यै पूरा हुन दिँदैन। पोखरामा विरोध सभालाई सम्बोधन गर्दै केन्द्रीय सदस्य अर्जुननरसिंह केसीले लोकतन्त्र जोगाउन आन्दोलन गर्नुपर्ने बेला आएको बताए। कांग्रेसले सुरु गरेको विरोध कार्यक्रम कास्टिङ मात्र भएको उनको भनाइ थियो। उनले सरकारको अकर्मण्यताविरुद्ध जनता सडकमा उत्रन बाध्य भएको बताए। पूर्वसभामुख तारानाथ रानाभाटले यो सरकारले सत्ता टिकाउन सर्वभौमसत्तामाथि नै आँच आउने काम गरेको बताए। पूर्वमन्त्री यज्ञबहादुर थापाले सरकार भ्रष्टाचारमा डुबेको भन्दै जनताको विश्वास गुमाउँदै गएको दाबी गरे। रुपन्देहीको भैरहवामा आयोजित सभामा केन्द्रीय सदस्य सुरेन्द्र पाण्डेले सम्बोधन गरेका थिए। पाण्डेले भ्रष्टाचारमा लिप्त सरकारले महामारीका बेला जनतालाई सडकमा आउन बाध्य पारेको बताए। किसान, गरिब, विपन्नका लागि सरकारले कामै नगरेको भन्दै उनले आफ्नै समूहको आर्थिक विकासमा जुटेको आरोप लगाए। बर्दियाको गुलरियामा भएको सभामा केन्द्रीय सदस्य डा गोपाल दहितले कोरोना भाइरसलाई सरकारले कमाइ खाने भाँडो बनाएको आरोप लगाए। नवलपरासीको सभालाई सम्बोधन गर्दै केन्द्रीय सदस्य देवेन्द्रराज कँडेलले एकपछि अर्का काण्डमा मुछिँदै गएको सरकारले संवैधानिक संकट निम्त्याउन खोजेको आरोप लगाए। आफ्नै पार्र्टीका नेताहरूको घेराबन्दीमा पर्दै गएका प्रधानमन्त्रीले चालेका हरेक कदम सर्वसत्तावादतर्फ उन्मुख भएकाले त्यसविरुद्ध कांग्रेसले सांकेतिक आन्दोलन मात्र थालेको उनको भनाइ थियो। कांग्रेसले बाकेको नेपालगन्ज, कपिलवस्तुको तौलिहवा, पाल्पाको तानसेन, गुल्मीको तम्घास, अर्घाखाँचीको सन्धिखर्क, दाङको घोराहीमा प्रदर्शन गरेको छ। केन्द्रीय सदस्य गगन थापाले मनपरी रूपमा अगाडि बढ्न खोजेको सरकारलाई ठेगान लगाउन आफ्नो पार्टी सडकमा उत्रिएको बताए। सुदूरपश्चिम प्रदेशको राजधानी धनगढीमा आयोजित विरोधमा सभामा नेता थापाले प्रधानमन्त्रीकै संरक्षणमा भ्रष्टाचार बढेको आरोप लगाए। सरकार बेलगाम भयो, सरकारलाई ठेगान लगाउन कांग्रेस सडकमा उत्रिएको छ, सरकार ठेगानमा नआउँदासम्म कांग्रेस सडकबाट फर्किंदैन थापाले भने। उनले भाषणमा भ्रष्टाचारमा शून्य सहनशीलता भने पनि व्यवहारमा ठीक उल्टो भएको दाबी गरे। बाहिर भ्रष्टाचार पनि गर्दिनँ, भ्रष्टाचार सहन्नँ पनि भन्ने तर वाइडबडी, बालुवाटारको जग्गा, सेक्युरिटी प्रेसजस्ता ठूला घोटालामा सरकारले नेपाललाई विश्वमै लज्जित पार्ने काम गरेको छ, पूर्वमन्त्रीसमेत रहेका थापाले भने। कञ्चनपुरमा कांग्रेसका केन्द्रीय सदस्य प्रदीप पौडेलले ओली नेतृत्वको सरकारले भ्रष्टाचारीलाई कारबाही गर्नुको सट्टा पुरस्कृत गरेको आरोप लगाए। जताततै भ्रष्टाचार मौलाएको छ तर सरकार त्यसको संरक्षण गरिरहेको छ, नेता पौडेलले भने, दुई तिहाइ सरकार निकम्मा छ, नेकपाले केपी ओलीको विकल्प दिन सकेन। बैतडीमा सरकारविरुद्ध कांग्रेसले विरोध प्रदर्शन गरेको छ। पार्टी कार्यालयबाट सुरु भएको र्याली गोठलापानी, शाहीलेक हुँदै गढीमा कोणसभामा परिणत भएको थियो। बाजुरामा पनि सरकारको विरोध गरिएको छ। डोटीमा केन्द्रीय सदस्य वीरबहादुर बलायरले सरकारको ज्यादतीविरुद्ध जनता एकसाथ सडकमा उत्रिनुपर्ने बताए। अछामको विरोध सभालाई केन्द्रीय सदस्य एनपी साउदले सम्बोधन गरे। उनले यो सरकार पूर्णरूपमा असफल भएकाले शीघ्र निर्वाचन हुनुपर्ने जिकिर गरे। पूर्वमन्त्री साउदले राष्ट्रियता र लोकतन्त्रको रक्षा गर्न नसक्ने भएकाले सरकार विघटन हुनुपर्ने बताए। बझाङमा कांग्रेस कार्यकर्ताको निधनका कारण विरोध कार्यक्रम भएन।"
चिसोले जनजीवन कष्टकर,"विराटनगर : केही दिनदेखि बाक्लो हुस्सु र चिसो अत्यधिक बढेपछि प्रदेश १ को राजधानी विराटनगरलगायत तराईको जनजीवन कष्टकर बनेको छ। मंसिर अन्तिम साताबाट सुरु भएको हुस्सुका कारण घाम देख्न नपाउँदा एक्कासि चिसो बढेको हो। हुस्सु र पश्चिमी वायुको प्रभावले दिनप्रतिदिन चिसो बढ्दै गइरहेको छ। चिसो बढेसँगै सडकमा सर्वसाधारणको हिँडडुल पातलिन थालेको छ। सवारीसाधन कम मात्रामा सडकमा देखिन थालेका छन्। चिसोले सार्वजनिक स्थल, सरकारी कार्यालय, सडक तथा विभिन्न ठाउँमा सर्वसाधारणको चहलपहल कम हुँदै गएको छ। सरकारी कार्यालयमा सेवाग्राहीको संख्या सामान्य अवस्थाभन्दा कम हुँदै गएको जिल्ला प्रशासन कार्यालय मोरङका प्रवक्ता एवं सहायक प्रमुख जिल्ला अधिकारी ध्रुवबहादुर खड्काले जानकारी दिए। उनका अनुसार अत्यधिक जाडो बढेपछि आर्थिक अवस्था कमजोर भएका, न्यानो लुगा किनेर लगाउन सक्ने अवस्था नभएका र बासस्थानको उचित व्यवस्था नभएकाले रातदिन कठ्याङ्ग्रिएर समय बिताउनुपर्ने अवस्था छ। गरिबीमाथि चिसोको पीडा थपिँदा र न्यानो लुगा र सुरक्षित बासस्थानको अभावमा बालबालिका, वृद्धवृद्धा र गर्भवती महिला बढी प्रभावित भएका छन्। कतिपय ठाउँमा चिसोबाट बच्न सर्वसाधारण एकै ठाउँमा भेला भई आगो बालेर ताप्न थालेका छन्। हुस्सु र कुहिरोले घामको प्रकाशलाई छेल्दा दैनिक तापक्रममा गिरावट आइरहेको जल तथा मौसम विज्ञान फिल्ड कार्यालय विराटनगरका प्रमुख विकास देउजाले जानकारी दिए। हुस्सुले चालकलाई सवारीसाधन चलाउन पनि गाह्रो हुन थालेको छ। नजिकको दृश्य पनि देख्न सक्ने अवस्था नभएपछि ट्राफिक प्रहरीले सावधानीका साथ सवारीसाधन सञ्चालन गर्न चालकलाई आग्रह गरेको छ। प्रदेश १ का ट्राफिक प्रहरी प्रमुख एसपी सञ्जीव शर्माले सबै चालकलाई फक्स लाइट बालेर मात्रै सवारीसाधन चलाउन आह्वान गरिएको जानकारी दिए। हुस्सुका कारण भिजिविलिटी कम भएर नजिकै रहेका कुनै पनि वस्तु नदेखिने भएकाले सवारीसाधन सञ्चालनमा समस्या भएको छ, उनले भने, दुर्घटनाको जोखिम बढेपछि अगाडिको लाइट बालेर मात्रै सवारीसाधन चलाउन भनिएको छ। लाइट बालेर सवारी चलाउँदा सहज हुने र दुर्घटनाको जोखिम टर्ने उनको भनाइ छ।"
भिसामा मनपरी निर्णय,"काठमाडौं : गृह मन्त्रालयले पर्यटक प्रवेशाज्ञा (भिसा)को म्याद गुज्रिएका विदेशी नागरिकलाई फिर्ता नपठाई फेरि अर्को वर्ष (२०२१)का लागि भिसा दिने विवादास्पद निर्णय गरेको छ। पर्यटक भिसामा १ सय ५० दिन बसिसकेका विदेशीलाई नेपाल बसिरहेकै अवस्थामा पुनः पर्यटक भिसा दिन मिल्दैन। अध्यागमन नियमावलीको नियम ६ (२)मा पर्यटक भिसा एक भिसा वर्षमा बढीमा पाँच महिनाका लागि दिइनेछ भन्ने स्पष्ट प्रावधान छ। तर, गृहले उक्त नियमावलीविपरीत भिसा नियमित गरेर अर्को वर्षका लागि पनि भिसा दिने निर्णय गरेको हो। मंसिर २३ को गृहमन्त्रीस्तरीय उक्त निर्णय अध्यागमन नियमावलीविरुद्ध छ। अन्तर्राष्ट्रिय उडान भइरहेका मुलुकका नागरिकलाई फिर्ता नपठाई अर्को वर्षका लागि पनि भिसा दिने गृहको निर्णय आश्चर्यजनक छ। अन्तर्राष्ट्रिय उडान भइसकेका चीनलगायत अन्य मुलुकको नागरिकका हकमा गृहको उक्त निर्णय सान्दर्भिक छैन। गृहले त्यस्ता विदेशीलाई निष्कासन गर्नुको सट्टा कोरोना भाइरसको जोखिम देखाउँदै आवश्यक अध्ययन, अनुसन्धानबिनै भिसा नियमित गर्ने विवादास्पद निर्णय गरेको हो। गृह र अध्यागमनका अधिकारीले उनीहरू आफैं सम्मिलित भएर गरेको निर्णयबारे चित्तबुझ्दो जवाफ दिएनन्। गृहका प्रवक्ता चक्रबहादुर बुढा र अध्यागमन विभागका महानिर्देशक रमेशकुमार केसीले कोरोना भाइरसको जोखिमका कारण ओभरस्टे भएकाहरूको भिसा नियमित गर्ने र उनीहरूलाई अर्को भिसा वर्षमा पनि पर्यटक भिसा जारी गर्ने निर्णय भएको प्रतिक्रिया दिए। पर्यटन व्यवसायीलगायत सरोकारवालाको सिफारिसमा निर्णय गरिएको हो, महानिर्देशक केसीले अन्नपूर्ण पोस्ट्सँग भने। लकडाउनकै बेला जापान, कोरिया, अमेरिकालगायत कतिपय मुलुकले नेपालमा रहेका अधिकांश आफ्ना नागरिकको उद्धार गरिसकेका छन्। ओभरस्टे बस्ने र आफ्नो मुलुक फर्कन नचाहनेमा अधिकांश चिनियाँ छन्। उनीहरूलाई नै लक्ष्य गर्दै यस्तो निर्णय आएको स्रोतले बताएको छ। पर्यटक भिसामा एक भिसा वर्ष बसिसकेका विदेशीले अनिवार्य नेपाल छाड्नुपर्ने हुन्छ। एक भिसा वर्षमा १ सय ५० दिन बढी (ओभरस्टे) नेपाल बसेका विदेशीलाई नियमबमोजिम जरिवाना लिएर अध्यागमन विभागले सम्बन्धित मुलुक फिर्ता गर्नुपर्छ। तर, गृहले ओभरस्टे भइसकेका विदेशीको भिसा नियमित गरी अर्को वर्षका लागि पनि उनीहरूलाई पर्यटक भिसा दिने निर्णय गरेको हो। ओभरस्टे रहेका चिनियाँ आफ्नो मुलुक फर्कन चाहँदैनन्। कुनै न कुनै बहानामा उनीहरू नेपाल नै बस्न चाहन्छन्। चिनियाँ स्वार्थ समूहकै लबिङमा गृहको निर्णय आएजस्तो देखिन्छ, एक पर्यटन व्यवसायीले अन्नपूर्ण पोस्ट्सँग भने, अचम्मको कुरा यो छ कि भिसा नभए पनि चिनियाँहरू हत्तपत्त नेपाल छाड्न चाहँदैनन्।"
राष्ट्रपतिबाट संवैधानिक परिषद् सम्बन्धी अध्यादेश जारी,"काठमाडौं : राष्ट्रपति विद्यादेवी भण्डारीबाट संवैधानिक परिषद सम्बन्धी अध्यादेश जारी भएको छ । मंगलबार दिउँसो राष्ट्रपति भण्डारीले संवैधानिक परिषद (काम, कर्तव्य, अधिकार र कार्यविधि) सम्बन्धी अध्यादेश जारी गरेको शीतल निवासले जानकारी दिएको छ। राष्ट्रपति कार्यालयका प्रवक्ता बद्रिनाथ अधिकारीका अनुसार मंगलबार राष्ट्रपति भण्डारीले संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०७७ जारी गरेकी हुन् । अधिकारीका अनुसार संविधानको धारा ११४ को उपधारा (१) बमोजिम मन्त्रिपरिषद्को सिफारिसमा राष्ट्रपति भण्डारीले अध्यादेश जारी गरेकी हुन् । आइतबारको संवैधानिक परिषद् बैठक प्रमुख प्रतिपक्षी दलको नेता कांग्रेस सभापति शेरबहादुर देउवा उपस्थित नहुँदा बस्न सकेन । मंगलबार भने प्रतिनिधिसभाका सभामुख अग्निप्रसाद सापकोटा बैठकमा सहभागी नहुँदा साँझ ५ बजेसम्मका लागि बैठक स्थगित भयो । संवैधानिक नियुक्तिमा राजनीतिक भागबण्डा नमिल्दा १३ महिनादेखि बस्न नसकेको संवैधानिक परिषद् बैठक बस्ने सहमति भए पनि कोरम नपुग्दा बस्न सकेको छैन । मंगलबार बिहानको बैठकमा सभामुख सापकोटा सहभागी नभएपछि साँझ ५ बजेसम्मका लागि स्थगित भएको छ । बैठक बस्न नसकेपछि मंगलबार बिहान बसेको आकस्मिक मन्त्रिपरिषद् बैठकले अध्यायादेश जारी गर्न राष्ट्रपतिलाई सिफारिस गरेको हो । राष्ट्रपतिबाट अध्यादेश जारी भएसँगै अब संवैधानिक परिषद् बैठकले बहुमतका आधारमा निर्णय गर्नसक्ने अनुमान गरिएको छ ।"
चिनी उद्योगलाई ताकेता,"काठमाडौं : सरकारले उखुको बक्यौता भुक्तानी दिएको प्रमाण उपलब्ध गराउन उद्योगीलाई निर्देशन दिएको छ। उद्योग, वाणिज्य तथा आपूर्तिमन्त्री लेखराज भट्टले उक्त प्रमाण मंगलबारसम्म उपलब्ध गराउन समय दिएका हुन्। मन्त्री भट्टले सोमबार उद्योग सञ्चालकसँग छलफल गरेका थिए। आन्दोलनरत उखु किसानलाई बोलाइए पनि उनीहरू उपस्थित भएनन्। मन्त्री भट्टले छलफलमा सहभागी उद्योगीलाई गत वर्ष पुस १८ गते भएको सहमतिअनुसार भुक्तानीको प्रमाण उपलब्ध गराउन निर्देशन दिएको मन्त्रालयका प्रवक्ता डा नारायण रेग्मीले बताए। प्रवक्ता डा रेग्मीका अनुसार उद्योगीले मंगलबार भुक्तानीको प्रमाणसहित छलफलमा सहभागी हुने प्रतिबद्धता जनाएका छन्। इन्दिरा र अन्नपूर्ण सुगर मिलका सञ्चालक राकेश अग्रवाल तथा श्रीराम सुगर मिलका सञ्चालक विशाल अग्रवाल सहभागी भएका थिए। राकेशले सञ्चालन गरेका दुई मिलको २२ करोड र विशालले सञ्चालन गरेको मिलले २७ करोड रुपैयाँ बक्यौता तिर्न बाँकी छ। राकेशले अघिल्लो वर्षको सम्झौताअनुसार आफूले १८ करोड रुपैयाँ भुक्तानी दिएको दाबी गरेका थिए। उनले बाँकी रकम पनि भुक्तानी गर्ने प्रतिबद्धता जनाएका थिए। मन्त्रालयले मंगलबारका लागि सर्वपक्षीय बैठक बोलाएको छ। बैठकमा कृषि तथा पशुपक्षी विकासमन्त्री, गृहमन्त्री, उखु किसान, चिनी मिल सञ्चालक र सरोकारवालाको सहभागिता हुने मन्त्रालयले जनाएको छ। बक्यौताबारे उद्योगीको दाबी र किसानको दाबी फरक परेका विषयमा छलफल हुनेछ। किसानले सोमबार मन्त्री नै बक्यौता लिएर माइतीघरमा आउनुपर्ने अडान राखेका थिए। संघर्ष समितिका अध्यक्ष रामस्वार्थ रायले वार्तामा सहभागी हुन मन्त्रालयबाट फोन आएको जानकारी दिए। अध्यक्ष रायले फेरि उधारोमा वार्तामा सहभागी नहुने भन्दै मन्त्रीलाई बक्यौता रकम लिएर माइतीघरमै आउन आग्रह गरिएको बताए। हामीले तीनपटक वार्ता गरिसक्यौं। तर, आजसम्म बक्यौता रकम प्राप्त भएन, रायले भने, त्यही भएर बक्यौता रकम लिएर मन्त्रीजीलाई माइतीघरमै पठाइदिन हामीले अनुरोध गर्यौँ। लामो समयदेखि बन्द उद्योगका सञ्चालकले सम्पत्ति बिक्री गरेर पनि किसानलाई भुक्तानी गर्ने बताएका छन्। जग्गा र प्लान्ट बेचेर बक्यौता तिर्ने गृहकार्य सुरु गरेका छन्। श्रीराम सुगर मिलका सञ्चालक विशाल अग्रवालले जग्गा र प्लान्ट नबेची किसानलाई भुक्तानी दिन नसकिने बताए। उनले उद्योग मन्त्रालयको सिफारिसमा जग्गा बेच्न निवेदन दिए पनि भूमि व्यवस्था मन्त्रालयमा फाइल अड्केको बताए। भूमि व्यवस्थाले भूउपयोग ऐन ल्याए पनि नियमावली आउन नसक्दा जग्गा बिक्रीमा समस्या भएको उनले बताए। चिनी उत्पादक संघका अध्यक्ष शशिकान्त अग्रवालले उद्योगी र किसानले दिएको विवरण फरक परेकाले मंगलबार ३ बजे सर्वपक्षीय बैठक तय भएको बताए। समस्या समाधान गर्न संघले पहल गरिरहेको उनको भनाइ छ। उद्योग सञ्चालन गर्न समस्या भएको भन्दै संघले स्थानीय, किसान र कर्मचारीलाई संलग्न गराएर सहकारी मोडेलमा उद्योग चलाउने विषयमा गृहकार्य गरिरहेको जनाएको छ। पीडित किसानले सोमबार दिनभर माइतीघरमा आन्दोलन र धर्नालाई निरन्तरता दिए। सरकारले ६ चिनी उद्योगले किसानलाई ६५ करोड भुक्तानी गर्न बाँकी रहेको जनाएको छ। तर, किसान संघर्ष समितिका संयोजक राजेश मिश्रले पश्चिमी क्षेत्रको उद्योगसहित एक अर्बभन्दा बढी भुक्तानी दिन बाँकी रहेको दाबी गरेका छन्।"
राष्ट्रपतिले जारी गरेको 'विवादित' संवैधानिक परिषद् सम्बन्धी अध्यादेशमा के छ ? (पूर्णपाठ),"काठमाडौं : मंगलबार बिहानको मन्त्रिपरिषद् बैठकको सिफारिस अनुसार दिउँसो राष्ट्रपति विद्यादेवी भण्डारीले संवैधानिक परिषद् सम्बन्धी अध्यादेश जारी गरेपछि राजनीतिक वृत्तमा खैलाबैला भएको छ । राष्ट्रपति विद्यादेवी भण्डारीले संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०७७ जारी गरेकी हुन् । संविधानको धारा ११४ को उपधारा (१) बमोजिम मन्त्रिपरिषद्को सिफारिसमा राष्ट्रपति भण्डारीले अध्यादेश जारी गरेपछि यसको चौतर्फी विरोध भएको छ । अध्यादेश जारी भएसँगै प्रमुख प्रतिपक्षी दल र सत्तारुढ नेपाल कम्युनिस्ट पार्टी (नेकपा) का असन्तुष्ट नेताले समेत आपत्ति जनाएका छन् । राष्ट्रपतिबाट संवैधानिक परिषद् सम्बन्धी अध्यादेश जारी संवैधानिक परिषद् अध्यादेश : बहुमतका आधारमा निर्णय हुनसक्ने ! संवैधानिक परिषद् अध्यादेश तत्काल खारेज हुनुपर्छ : प्रचण्ड संसदलाई उपेक्षा गर्दै अध्यादेश जारी गर्नु प्रतिगामी कदम: महामन्त्री कोइराला संवैधानिक परिषद् अध्यादेश : खुमलटारमा नेकपाका पाँच नेताको छलफल अर्को विनाशकारी अध्यादेश आउनु अघि नै संसद अधिवेसन बोलाऔं : डाभट्टराई के परिवर्तन भयो अध्यादेशमा ? यसअघि संवैधानिक परिषद् बैठक बस्नका लागि अध्यक्षसहित चार सदस्यको उपस्थिति अनिवार्य हुन्थ्यो । मंगलबारको अध्यादेशपछि संवैधानिक परिषदको बैठक बस्नका लागि तीन जनामात्र सहभागी भए पनि पुग्ने भएको छ । उक्त ऐनको दफा ६ को उपदफा ३ मा रहेको गणपुरक संख्या अध्यक्षसहित कम्तीमा चार जना सदस्य उपस्थित हुनुपर्ने ठाउँमा अध्यक्षसहित तत्काल बहाल रहेका बहुमत सदस्य भए पुग्ने प्रावधानलाई समेटिएको छ । संवैधानिक परिषद् अध्यक्ष प्रधानमन्त्री हुने संवैधानिक व्यवस्था छ । अन्य पाँच सदस्यमा प्रमुख प्रतिपक्षी दलका नेता, प्रधानन्यायाधीश, राष्ट्रियसभा अध्यक्ष, प्रतिनिधिसभाका सभामुख र उपसभामुख सदस्य हुन्छन् । संवैधानिक परिषद्मा कोरम पुग्नका लागि पाँच जनाको उपस्थिति अनिवार्य हुन्छ । उपसभामुख पद रिक्त भएकाले सभामुख अग्निप्रसाद सापकोटा उपस्थित नहुँदा बैठक बस्न नसकेको हो । यो अध्यादेश जारी भएसँगै अब सभामुख, उपसभामुख र प्रमुख प्रतिपक्षी दलको नेता सहभागी नभए पनि बैठक बस्न सक्छ । यो अध्यादेश जारी भएसँगै पाँच सदस्यमध्ये तीन जनामात्र उपस्थित भए पनि बैठक बस्न सक्नेछ । संशोधित अध्यादेशमा सर्वसहमत निर्णय हुुनुपर्ने प्रावधानलाई हटाएर बहुमतबाट निर्णय हुनसक्ने प्रावधान समेटिएको छ ।"
मध्यपुर थिमिकी उपमेयर मधिकर्मीमाथि कांग्रेसको कारबाही : जानकारी नै नभएको उनको भनाइ,"भक्तपुर : नेपाली कांग्रेस भक्तपुर जिल्ला समितिले मध्यपुर थिमि नगरपालिकाकी उपमेयर अञ्जनादेवी मधिकर्मीलाई कारबाही गरेको छ। मध्यपुर थिमि नपाको नगरसभामा सहभागी हुन पार्टीले दिएको निर्देशन नमानेको भन्दै भक्तपुर कांग्रेसले उनलाई पार्टी सदस्यसमेत नरहने गरी सात दिने कारबाही गरेको हो। त्यस्तै सोही निर्देशन अवज्ञा गर्ने मध्यपुर थिमि नगरपालिकाकै वडा नम्बर २ का अध्यक्ष राम थापामगरलाई भने पार्टीले सचेत गराएको छ। भक्तपुर कांग्रेसले उपमेयर मधिकर्मी र वडा अध्यक्ष थापामगरलाई गरिएको कारबाही सदर गर्न पार्टीको केन्द्रीय अनुशासन समितिमा समेत सिफारिस गरिसकेको छ। उपमेयर मधिकर्मी र वडा अध्यक्ष थापामगर २०७४ सालमा भएको स्थानीय तहको निर्वाचनमा नेपाली कांग्रेसको तर्फबाट निर्वाचित जनप्रतिनिधि हुन्। वडा अध्यक्ष थापामगर भने मध्यपुर थिमि नपाका प्रवक्तासमेत हुन्। नेपाली कांग्रेस भक्तपुरका सचिव उद्धव सिलवालले जिल्ला सभापति दुर्लभ थापाको संयोजकत्वमा गठित छानबिन समितिले उक्त कारबाही गरेको जानकारी दिए। उक्त समितिमा पूर्वजिल्ला सभापतिद्वय महेश श्रेष्ठ र गणेशमान चक्रधर तथा कांग्रेस नेता एवं नेपाल कानुन आयोगका पूर्पअध्यक्ष बाबुराजा जोशी सदस्य रहेका थिए। करिब एकमहिनाको कसरतपछि उक्त समितिले मध्यपुर थिमि नपामा कांग्रेसका कार्यपालिका सदस्यहरु दुईतिहाइभन्दा बढी हुँदा पनि उपमेयर मधिकर्मीले नपामा पार्टीको नेतृत्व गर्न नसकेको तथा पार्टी निर्देशन नमानेको भन्दै कारबाही गरिएको समितिका एक सदस्यले बताए। कांग्रेस जिल्ला सभापति थापाले मध्यपुर थिमि नपामा पार्टीलाई एकढिक्का बनाएर अघि लाने सहमतिअनुसार पार्टी निर्देशन नमान्नेलाई सबक सिकाउने काम भएको स्पष्ट पारे। तर पार्टीले गरेको कारबाहीबारे भने उपमेयर मधिकर्मी र वडा अध्यक्ष थापामगरले अनभिज्ञता व्यक्त गरेका छन्। उनीहरुले पार्टीले गरेको कारबाहीबारे अहिलेसम्म कुनै आधिकारिक लिखित तथा मौखिक जानकारी नआएको प्रतिक्रिया दिए। पार्टीले गरेको कारबाहीबारे मलाई कुनै जानकारी छैन, उपमेयर मधिकर्मीले भनिन्, मलाई कारबाही गरेर पार्टीले के गर्न खोज्या हो ? उनले कांग्रेस पार्टीको हितविपरीत कुनै काम गरेको भए सप्रमाण कारबाही गर्न पार्टीलाई चुनौतीसमेत दिएकी छन्। मध्यपुर थिमि नपामा हामीले कांग्रेस पार्टीकै हितमा संघर्ष गर्दै आएका छौं, उनले थपिन्, कांग्रेसकै हितमा काम गरेकाले कारबाही गरिएको हो भने कारबाही गर्नेहरुलाई नेकपा पक्षीय भन्दा हुन्छ ? उनले सत्तारुढ नेकपा (नेकपा) बाट निर्वाचित मेयर मदनसुन्दर श्रेष्ठलाई सहयोग गर्ने कांग्रेस नगर सभापति सुरेन्द्र श्रेष्ठ र अन्य कांग्रेसकै नगर कार्यपालिका सदस्यहरु भने कसरी कांग्रेस भए र उनीहरुलाई किन कारबाही भएन भनी प्रश्नसमेत गरिन्। पार्टी हितविपरीत जाने कांग्रेस मध्यपुर थिमि नगर सभापतिलगायतलाई कारबाही नहुने अनि पार्टी हितमा लाग्ने हामीलाई चै उल्टै केको कारबाही ?, उपमेयर मधिकर्मीको प्रश्न थियो। वडा अध्यक्ष थापामगरले पनि पार्टीले कारबाही गरेकोबारे कुनै आधिकारिक जानकारी नआएको सुनाए। उनले पार्टीको पक्षमा लाग्दै गर्दा कारबाही गरिन्छ भने कारबाहीको पत्र आएको भोलिपल्टै राजीनामा गर्ने प्रतिक्रिया दिए। पार्टी हितमा लाग्दै गर्दा उल्टै कारबाही हुन्छ भने त्यस्तो पार्टीको सदस्यताबाटै राजीनामा दिन्छु, वडा अध्यक्ष थापामगरले भने, कारबाही गरेको भए लिखित पत्र दिइयोस्। मध्यपुर थिमि नपाको १९ सदस्यीय नगर कार्यपालिकामा कांग्रेसका मात्रै १५ जना रहेका छन् तर उपमेयर श्रेष्ठको नेतृत्वमा दुई वडा अध्यक्ष र ५ कार्यपालिका सदस्य गरी ८ जनार नगर सभापति श्रेष्ठको पक्षमा ४ वडा अध्यक्ष र ३ कार्यपालिका सदस्य गरी ७ जना गरी दुई गुट रहेका छन्। कांग्रेसका जनप्रतिनिधिहरु दुई गुटमा विभिाजत हुँदा मध्यपुर थिमि नपामा नेकपा (नेकपा) बाट निर्वाचित मेयर श्रेष्ठले दुई गुटलाई खेलाउँदै आएका छन्। उनले कहिले उपमेयर मधिकर्मीको गुट त कहिले नगर सभापति श्रेष्ठको गुटलाई काखी च्यापेर आफूअनुकूल निर्णय गराउँदै आएका छन्। आफूअनुकूल निर्णय गराउने क्रममै मेयर श्रेष्ठले नपाका प्रमुख प्रशासकीय अधिकृत उद्धवप्रसाद रिजाललाई मन्त्रालयमा फिर्ता पठाएपछि गएको कार्तिक ७ गतेदेखि मध्यपुर थिमि नपामा जारी गतिरोध अहिलेसम्म अन्त्य हुन सकेको छैन। सामान्य प्रशासन मन्त्रालयले पनि बहालवाला प्रमुख प्रशासकीय अधिकृत रिजाललाई सरुवा गरेर नयाँ कर्मचारी पठाउन सकेको छैन। मेयर श्रेष्ठ र प्रमुख प्रशासकीय अधिकृत रिजालबीच पानी बाराबारको स्थिति हुँदा दसैंअघि नै वितरण गरिसक्नुपर्ने सामाजिक सुरक्षाभत्ता वितरण गर्न सकिएको छैन। नपाकै कर्मचारीहरुको तलबभत्ता रोकिएको छ। जनप्रतिनिधिहरुले समेत पारिश्रमिक तथा बैठकभत्ता बुझ्न पाएका छैनन्। नक्सापास प्रक्रियासमेत अवरुद्ध भएको थियो जुन मेयर श्रेष्ठले ऐन मिचेरै प्रमुख प्रशासकीय अधिकृतले गर्नुपर्ने काम आफै गर्न थालेका छन्। कोरोना भाइरस संक्रमण नियन्त्रण तथा व्यवस्थापन गर्न खटिएका चिकित्सक तथा स्वास्थ्यकर्मी कर्मचारीहरुको तलबभत्ता रोकिएको छ। अस्पताल र स्वास्थ्य चौकीलाई आवश्यक औषधि तथा उपकरण खरिद गरेर दिन सकिएको छैन। नगरपालिकाले सञ्चालन गरेका जग्गा एकीकरण आयोजनाले सर्वसाधारणले रकम भुक्तानी गरे पनि जग्गा पास गरेर दिन सकेको छैन। अघिल्लो नगरसभाले पास गरेका विकास निर्माणका योजना सञ्चालन गर्न सम्झौता तथा टेन्डर प्रक्रिया अघि बढाउन सकेको छैन।"
संवैधानिक परिषद् अध्यादेश तत्काल खारेज हुनुपर्छ : प्रचण्ड,"काठमाडौं : नेपाल कम्युनिस्ट पार्टी (नेकपा) कार्यकारी अध्यक्ष पुष्पकमल दाहाल प्रचण्डले संवैधानिक परिषद् सम्बन्धी अध्यादेश तत्काल खारेज हुनुपर्ने बताएका छन्। मंगलबार बिहान बसेको मन्त्रिपरिषद् बैठकको सिफारिसमा राष्ट्रपति विद्यादेवी भण्डारीले अध्यादेश जारी गरे लगत्तै प्रतिक्रिया दिँदै प्रचण्डले तत्काल खारेज हुनुपर्ने बताएका हुन् । पार्टी स्थायी कमिटी बैठक बसिराखेको अवस्थामा अर्को बाटोबाट भर्खरै राष्ट्रपतिबाट जारी भएको संवैधानिक परिषद् सम्बन्धी अध्यादेश तत्काल खारेज हुनुपर्छ, प्रचण्डको भनाइ उद्धृत गर्दै उनका प्रेस संयोजक विष्णु सापकोटा जुगलले अन्नपूर्ण अनलाइनसँग भने । प्रचण्डले सबै राजनीतिक दलले संसद अधिवेशन आह्वान गर्न माग गरिराखेको अवस्थामा अध्यादेश ल्याउनु गलत भएको भन्दै यस्तो बताएका हुन् । संसद अधिवेशन आह्वान गर्न विभिन्न दलले माग भइराखेका बेला अध्यादेश ल्याउनु लोकतन्त्रको उपहास हो, प्रचण्डको भनाइ उद्धृत गर्दै सापकोटाले भने, यो बदनीयतपूर्ण छ त्यसैले तुरुन्त खारेज हुनुपर्छ । संवैधानिक परिषद् बैठक पुन:स्थगित संवैधानिक परिषद् अध्यादेश : बहुमतका आधारमा निर्णय हुनसक्ने ! सरकारको सिफारिसमा मंगलबार दिउँसो राष्ट्रपति विद्यादेवी भण्डारीबाट संवैधानिक परिषद् सम्बन्धी अध्यादेश जारी भएको हो । आइतबारको संवैधानिक परिषद् बैठक प्रमुख प्रतिपक्षी दलको नेता कांग्रेस सभापति शेरबहादुर देउवा उपस्थित नहुँदा बस्न सकेन । मंगलबार भने प्रतिनिधिसभाका सभामुख अग्निप्रसाद सापकोटा बैठकमा सहभागी नहुँदा साँझ ५ बजेसम्मका लागि बैठक स्थगित भयो । संवैधानिक नियुक्तिमा राजनीतिक भागबण्डा नमिल्दा १३ महिनादेखि बस्न नसकेको संवैधानिक परिषद् बैठक बस्ने सहमति भए पनि कोरम नपुग्दा बस्न सकेको छैन। मंगलबार बिहानको बैठकमा सभामुख सापकोटा सहभागी नभएपछि साँझ ५ बजेसम्मका लागि स्थगित भएको छ । बैठक बस्न नसकेपछि मंगलबार बिहान बसेको आकस्मिक मन्त्रिपरिषद् बैठकले अध्यायादेश जारी गर्न राष्ट्रपतिलाई सिफारिस गरेको हो । राष्ट्रपतिबाट अध्यादेश जारी भएसँगै अब संवैधानिक परिषद् बैठकले बहुमतका आधारमा निर्णय गर्नसक्ने अनुमान गरिएको छ । त्यस लगत्तै प्रचण्डको यस्तो प्रतिक्रिया आएको हो । संवैधानिक परिषद् अध्यक्ष प्रधानमन्त्री हुने संवैधानिक व्यवस्था छ । अन्य पाँच सदस्यमा प्रमुख प्रतिपक्षी दलका नेता, प्रधानन्यायाधीश, राष्ट्रियसभा अध्यक्ष, प्रतिनिधिसभाका सभामुख र उपसभामुख सदस्य हुन्छन् । संवैधानिक परिषद्मा कोरम पुग्नका लागि पाँच जनाको उपस्थिति अनिवार्य हुन्छ । उपसभामुख पद रिक्त भएकाले सभामुख उपस्थित नहुँदा बैठक बस्न नसकेको हो । राष्ट्रपति कार्यालयका प्रवक्ता बद्रिनाथ अधिकारीका अनुसार मंगलबार राष्ट्रपति विद्यादेवी भण्डारीले संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०७७ जारी गरेकी हुन् । राष्ट्रपति भण्डारीले संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०७७ जारी गरेकी हुन् । अधिकारीका अनुसार संविधानको धारा ११४ को उपधारा (१) बमोजिम मन्त्रिपरिषद्को सिफारिसमा राष्ट्रपति भण्डारीले अध्यादेश जारी गरेकी हुन् ।"
नयाँ अध्यादेश अनुसार संवैधानिक परिषद्को बैठक,"काठमाडौं : विवादित अध्यादेश राष्ट्रपतिबाट जारी भएपछि बालुवाटारमा संवैधानिक परिषद् बैठक सुरु भएको छ । राष्ट्रपति विद्यादेवी भण्डारीले संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०७७ जारी गरेपछि पहिलो पटक बैठक सुरु भएको छ । राष्ट्रपतिबाट संवैधानिक परिषद् सम्बन्धी अध्यादेश जारी संवैधानिक परिषद् अध्यादेश : बहुमतका आधारमा निर्णय हुनसक्ने ! संवैधानिक परिषद् अध्यादेश तत्काल खारेज हुनुपर्छ : प्रचण्ड संसदलाई उपेक्षा गर्दै अध्यादेश जारी गर्नु प्रतिगामी कदम: महामन्त्री कोइराला संवैधानिक परिषद् अध्यादेश : खुमलटारमा नेकपाका पाँच नेताको छलफल अर्को विनाशकारी अध्यादेश आउनु अघि नै संसद अधिवेसन बोलाऔं : डाभट्टराई संविधानको धारा ११४ को उपधारा (१) बमोजिम मन्त्रिपरिषद्को सिफारिसमा राष्ट्रपति भण्डारीले अध्यादेश जारी गरेपछि यसको चौतर्फी विरोध भएको छ । अध्यादेश जारी भएसँगै प्रमुख प्रतिपक्षी दल र सत्तारुढ नेपाल कम्युनिस्ट पार्टी (नेकपा) का असन्तुष्ट नेताले समेत आपत्ति जनाएका छन् । आइतबारको संवैधानिक परिषद् बैठक प्रमुख प्रतिपक्षी दलको नेता कांग्रेस सभापति शेरबहादुर देउवा उपस्थित नहुँदा बस्न सकेन । मंगलबार भने प्रतिनिधिसभाका सभामुख अग्निप्रसाद सापकोटा बैठकमा सहभागी नहुँदा साँझ ५ बजेसम्मका लागि बैठक स्थगित भयो । संवैधानिक नियुक्तिमा राजनीतिक भागबण्डा नमिल्दा १३ महिनादेखि बस्न नसकेको संवैधानिक परिषद् बैठक बस्ने सहमति भए पनि कोरम नपुग्दा बस्न सकेको थिएन । मंगलबार बिहानको बैठकमा सभामुख सापकोटा सहभागी नभएपछि साँझ ५ बजेसम्मका लागि स्थगित भएको थियो । बैठक बस्न नसकेपछि मंगलबार बिहान बसेको आकस्मिक मन्त्रिपरिषद् बैठकले अध्यायादेश जारी गर्न राष्ट्रपतिलाई सिफारिस गरेको हो । संवैधानिक परिषद् अध्यक्ष प्रधानमन्त्री हुने संवैधानिक व्यवस्था छ । अन्य पाँच सदस्यमा प्रमुख प्रतिपक्षी दलका नेता, प्रधानन्यायाधीश, राष्ट्रियसभा अध्यक्ष, प्रतिनिधिसभाका सभामुख र उपसभामुख सदस्य हुन्छन् । संवैधानिक परिषद्मा कोरम पुग्नका लागि पाँच जनाको उपस्थिति अनिवार्य हुन्छ । उपसभामुख पद रिक्त भएकाले सभामुख उपस्थित नहुँदा बैठक बस्न नसकेको हो । राष्ट्रपतिले अध्यादेश जारी गरेपछिको बैठकमा भने प्रमुख प्रतिपक्षी दलका नेता कांग्रेस सभापति शेरबहादु देउवासमेत सहभागी छैनन् । बैठकमा प्रधानमन्त्री केपी ओली, प्रधानन्यायाधीश चोलेन्द्र शम्शेर जबरा र राष्ट्रियसभाका अध्यक्ष गणेश तिमल्सिना मात्र सहभागी छन् ।"
शीतल निवासमा राष्ट्रपति र प्रधानमन्त्रीबीच छलफल,काठमाडौं : मंगलबार साँझ शीतल निवासमा राष्ट्रपति विद्यादेवी भण्डारी र प्रधानमन्त्री केपी ओलीबीच छलफल भएको छ । मंगलबार बिहानको मन्त्रिपरिषद् बैठकको सिफारिस लगत्तै संवैधानिक परिषद् सम्बन्धि अध्यादेश राष्ट्रपतिबाट जारी भएपछि उत्पन्न भएको राजनीतिक गतिरोधका विषयमा प्रधानमन्त्री ओली र राष्ट्रपति भण्डारीबीच छलफल भएको हो । संवैधानिक परिषद् बैठकमा बहुमत सदस्यले निर्णय गर्नेगरी आएको अध्यादेशको सत्तारुढ नेपाल कम्युनिस्ट पार्टी (नेकपा) सहित प्रमुख प्रतिपक्षी दलका नेताले विरोध गरेका छन् । राष्ट्रपतिबाट संवैधानिक परिषद् सम्बन्धी अध्यादेश जारी संवैधानिक परिषद् अध्यादेश : बहुमतका आधारमा निर्णय हुनसक्ने ! संवैधानिक परिषद् अध्यादेश तत्काल खारेज हुनुपर्छ : प्रचण्ड संसदलाई उपेक्षा गर्दै अध्यादेश जारी गर्नु प्रतिगामी कदम: महामन्त्री कोइराला साँझ बस्ने संवैधानिक परिषद् बैठकमा देउवा नजाने संवैधानिक परिषद् अध्यादेश : खुमलटारमा नेकपाका पाँच नेताको छलफल अर्को विनाशकारी अध्यादेश आउनु अघि नै संसद अधिवेसन बोलाऔं : डाभट्टराई नयाँ अध्यादेश अनुसार संवैधानिक परिषद्को बैठक मध्यपुर थिमिकी उपमेयर मधिकर्मीमाथि कांग्रेसको कारबाही : जानकारी नै नभएको उनको भनाइ संवैधानिक परिषद् बैठकमा सभामुख किन उपस्थित भएनन् ? सचिवालयको विज्ञप्ति नेकपा कार्यकारी अध्यक्षसहित सचिवालयका पाँच सदस्यले यसको विरोध गरेका छन् । पार्टी भित्रबाटै बहुमत सचिवालय सदस्यले विरोध गर्दागर्दै प्रधानमन्त्री ओलीले नयाँ व्यवस्था अनुसार संवैधानिक परिषद्को बैठक राखिसकेका छन्। ओलीले राष्ट्रियसभाका अध्यक्ष गणेशप्रसाद तिमल्सिना र प्रधानन्यायाधीश चोलेन्द्रशम्शेर जबराको उपस्थितिमा परिषद् बैठक राखेका हुन् । बैठकले केही महत्वपूर्ण निर्णय गरेको अनुमान गरिएको छ । यद्यपि यो विषयमा कुनै विषय सार्वजनिक भएका छैनन् । संवैधानिक परिषदको बैठक सम्पन्न भए लगत्तै प्रधानमन्त्री ओली शीतल निवास पुगेका हुन् ।
साँझ बस्ने संवैधानिक परिषद् बैठकमा देउवा नजाने,"काठमाडौं : मंगलबार साँझ बोलाइएको संवैधानिक परिषद् बैठकमा प्रमुख प्रतिपक्षी दल कांग्रेसका सभापति शेरबहादुर देउवा सहभागी नहुने भएका छन् । मंगलबार बिहानको मन्त्रिपरिषद् बैठकको सिफारिसमा राष्ट्रपति विद्यादेवी भण्डारीबाट संवैधानिक परिषद् सम्बन्धी अध्यादेश जारी भएपछि परिषद् बैठकमा देउवा नजाने भएका हुन् । संवैधानिक परिषद् अध्यादेश : बहुमतका आधारमा निर्णय हुनसक्ने ! संवैधानिक परिषद् अध्यादेश तत्काल खारेज हुनुपर्छ : प्रचण्ड संसदलाई उपेक्षा गर्दै अध्यादेश जारी गर्नु प्रतिगामी कदम: महामन्त्री कोइराला देउवाका सहयोगी भानु देउवाले अध्यादेश आएपछि सभापति देउवा बैठकमा नजाने निर्णय लिएको जानकारी दिए । सत्तारुढ नेपाल कम्युनिस्ट पार्टी (नेकपा) कार्यकारी अध्यक्ष प्रचण्डलेसमेत अध्यादेश खारेज हुनुपर्ने माग गरेका छन् । आइतबारको संवैधानिक परिषद् बैठक प्रमुख प्रतिपक्षी दलको नेता कांग्रेस सभापति शेरबहादुर देउवा उपस्थित नहुँदा बस्न सकेन । मंगलबार भने प्रतिनिधिसभाका सभामुख अग्निप्रसाद सापकोटा बैठकमा सहभागी नहुँदा साँझ ५ बजेसम्मका लागि बैठक स्थगित भयो । संवैधानिक नियुक्तिमा राजनीतिक भागबण्डा नमिल्दा १३ महिनादेखि बस्न नसकेको संवैधानिक परिषद् बैठक बस्ने सहमति भए पनि कोरम नपुग्दा बस्न सकेको छैन। मंगलबार बिहानको बैठकमा सभामुख सापकोटा सहभागी नभएपछि साँझ ५ बजेसम्मका लागि स्थगित भएको छ । बैठक बस्न नसकेपछि मंगलबार बिहान बसेको आकस्मिक मन्त्रिपरिषद् बैठकले अध्यायादेश जारी गर्न राष्ट्रपतिलाई सिफारिस गरेको हो । राष्ट्रपतिबाट अध्यादेश जारी भएसँगै अब संवैधानिक परिषद् बैठकले बहुमतका आधारमा निर्णय गर्नसक्ने अनुमान गरिएको छ । त्यस लगत्तै प्रचण्डको यस्तो प्रतिक्रिया आएको हो । संवैधानिक परिषद् अध्यक्ष प्रधानमन्त्री हुने संवैधानिक व्यवस्था छ । अन्य पाँच सदस्यमा प्रमुख प्रतिपक्षी दलका नेता, प्रधानन्यायाधीश, राष्ट्रियसभा अध्यक्ष, प्रतिनिधिसभाका सभामुख र उपसभामुख सदस्य हुन्छन् । संवैधानिक परिषद्मा कोरम पुग्नका लागि पाँच जनाको उपस्थिति अनिवार्य हुन्छ । उपसभामुख पद रिक्त भएकाले सभामुख उपस्थित नहुँदा बैठक बस्न नसकेको हो । राष्ट्रपति कार्यालयका प्रवक्ता बद्रिनाथ अधिकारीका अनुसार मंगलबार राष्ट्रपति विद्यादेवी भण्डारीले संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०७७ जारी गरेकी हुन् । राष्ट्रपति भण्डारीले संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०७७ जारी गरेकी हुन् । अधिकारीका अनुसार संविधानको धारा ११४ को उपधारा (१) बमोजिम मन्त्रिपरिषद्को सिफारिसमा राष्ट्रपति भण्डारीले अध्यादेश जारी गरेकी हुन् ।"
संवैधानिक परिषद् अध्यादेश : खुमलटारमा नेकपाका पाँच नेताको छलफल,"काठमाडौं : राष्ट्रपति विद्यादेवी भण्डारीले संवैधानिक परिषद् सम्बन्धी अध्यादेश जारी गरे लगत्तै सत्तारुढ नेपाल कम्युनिस्ट पार्टी (नेकपा) शीर्ष पाँच नेताको छलफल खुमलटारमा सुरु भएको छ। कार्यकारी अध्यक्ष पुष्पकमल दाहाल प्रचण्ड निवासमा सचिवालयका असन्तुष्ट पाँच नेता छलफलमा जुटेका हुन्। पाँचैजना नेता खुमलटार पुगिसक्नु भएको छ, खुमलटार निकट स्रोतले भन्यो, भर्खरै उहाँहरुबीच छलफल सुरु भएको हो। राष्ट्रपतिबाट संवैधानिक परिषद् सम्बन्धी अध्यादेश जारी संवैधानिक परिषद् अध्यादेश : बहुमतका आधारमा निर्णय हुनसक्ने ! संवैधानिक परिषद् अध्यादेश तत्काल खारेज हुनुपर्छ : प्रचण्ड संसदलाई उपेक्षा गर्दै अध्यादेश जारी गर्नु प्रतिगामी कदम: महामन्त्री कोइराला हतारमा अध्यादेश ल्याइनु सरकारको निरंकुश चरित्र: रामचन्द्र पौडेल छलफलमा अध्यक्ष प्रचण्डसहित वरिष्ठ नेता माधवकुमार नेपाल, झलनाथ खनाल, उपाध्यक्ष वामदेव गौतम र प्रवक्ता नारायणकाजी श्रेष्ठ सहभागी छन्। मंगलबार बिहान मन्त्रिपरिषद्को आकस्मिक बैठक बोलाएर प्रधानमन्त्री केपी ओलीले संवैधानिक परिषद् सम्बन्धी अध्यादेश राष्ट्रपति समक्ष सिफारिस गरेका हुन्। सिफारिस भए लगत्तै राष्ट्रपति विद्यादेवी भण्डारीबाट अध्यादेश जारी भएपछि नेकपाका असन्तुष्ट नेता र प्रमुख प्रतिपक्षी दलले असन्तुष्टि जनाएका छन्। यसअघि नै प्रचण्डले अन्नपूर्ण अनलाइसँग कुरा गर्दै अध्यादेश तत्काल खारेज हुनुपर्ने बताइसकेका छन्। कांग्रेसलेसमेत अध्यादेश आएकोप्रति आपत्ति जनाएको छ। प्रतिपक्षी दलका नेता शेरबहादुर देउवाले अध्यादेश आए लगत्तै मगंलबार साँझ प्रधानमन्त्रीले बोलाएको संवैधिानिक परिषद् बैठकमा नजाने बताइसकेका छन् ।"
संवैधानिक परिषद् बैठकमा सभामुख किन उपस्थित भएनन् ? सचिवालयको विज्ञप्ति,"काठमाडौं : प्रतिनिधिसभाका सभामुख अग्निप्रसाद सापकोटाको निजी सचिवालयले सभामुख संवैधानिक परिषद् बैठकमा उपस्थित नहुनुको कारणबारे प्रष्ट पारेको छ। संघीय संसदको गरिमा कायम राख्दै संवैधानिक परिषदको मर्यादा र जिम्मेवारीप्रति सदैव सचेत रहेको जानकारी गराउँदै मंगलबार साँझ सचिवालयले विज्ञप्ति सार्वजनिक गर्दै बैठकमा अनुपस्थितिको बारे प्रष्ट पारेको हो । विज्ञप्तिमा आइतबारको बैठकमा जानकारी ढिला भएको र मंगलबार आपसी परामर्श र आवश्यक समन्वय अभाव भएको उल्लेख गरिएको छ । संवैधानिक परिषद्को मिति २०७७ साल मंसिर २८ र ३० गतेको बैठकमा सम्माननीय सभामुख अग्निप्रसाद सापकोटाको अनुपस्थितिलाई लिएर उठेका प्रश्न स्पष्ट पार्न यो प्रेस नोट जारी गरिएको छ, विज्ञप्तिमा भनिएको छ, मंसिर २८ गते संघीय संसद सेवा दिवस २०७७ को पूर्वनिर्धारित कार्यक्रम अन्तरगत विहान ८ : ३० बजे संघीय संसद, सचिवालय सञ्चालन तथा व्यवस्थापन समितिको बैठक स्वयम् सभामुखले अध्यक्षता गर्नुभएकोले उपस्थित हुन नसक्नु भएको यस अघि नै जानकारी गराइसकिएको छ । स्मरण रहोस्, त्यस दिन विहान ९ बजे परिषद् बैठकमा उपस्थितिका लागि पत्राचार गरिएको थियो । मंगलबार बिहानको बैठकको विषयमा आवश्यक समन्वय नभएके सचिवालयले प्रष्ट पारेको छ । जहाँसम्म आज (मंसिर ३० गते) को संवैधानिक परिषद् बैठकमा अनुपस्थित भएको विषय छ, यसमा सम्माननीय सभामुखज्यूले बैठकको पूर्वतयारी, गृहकार्य, आपसी परामर्श र आवश्यक समन्वय अभावका सम्बन्धमा सम्माननीय प्रधानमन्त्रीज्यूलाई जानकारी गराउनु भएको थियो, विज्ञप्तिमा भनिएको छ, राज्य संचालनमा दीर्घकालनीन एवं दुरगामी महत्व राख्ने निर्णयमा संवैधानिक परिषदका सदस्यहरुबीच पर्याप्त गृहकार्य र समन्वय हुनुपर्छ भन्ने उहाँको स्पष्ट मान्यता छ । सापकोटाको सचिवालयले नेपालको संविधान, संविधानले निर्दिष्ट गरेको विधिको शासन, शक्ति पृथकिकरण र सन्तुलनको सिद्धान्तलाई स्मरण गर्नु उपयुक्त भएको उल्लेख गरेको छ । राज्यका तीन अङ्ग कार्यपालिका, व्यबस्थापिका र न्यायपालिकाका प्रमुख र प्रतिनिधि सभाको विपक्षी दलको नेता समेत सहभागी रहने संवैधानिक परिषदको बैठकले लिने निर्णयले दुरगामी महत्व राख्छ भन्ने विषयलाई सम्माननीय सभामुखज्यूले गहिरोसँग आत्मसात गर्नु भएको छ, विज्ञप्तिमा थप भनिएको छ । प्रेस नोट संवैधानिक परिषद्को मिति २०७७ साल मंसिर २८ र ३० गतेको बैठकमा सम्माननीय सभामुख अग्निप्रसाद सापकोटाको अनुपस्थितिलाई लिएर उठेका प्रश्न स्पष्ट पार्न यो प्रेस नोट जारी गरिएको छ। मंसिर २८ गते संघीय संसद सेवा दिवस २०७७ को पूर्वनिर्धारित कार्यक्रम अन्तरगत विहान ८ : ३० बजे संघीय संसद, सचिवालय सञ्चालन तथा व्यवस्थापन समितिको बैठक स्वयम् सभामुखले अध्यक्षता गर्नुभएकोले उपस्थित हुन नसक्नु भएको यस अघि नै जानकारी गराइसकिएको छ। स्मरण रहोस्, त्यस दिन विहान ९ बजे परिषद् बैठकमा उपस्थितिका लागि पत्राचार गरिएको थियो। जहाँसम्म आज (मंसिर ३० गते) को संवैधानिक परिषद् बैठकमा अनुपस्थित भएको विषय छ, यसमा सम्माननीय सभामुखज्यूले बैठकको पूर्वतयारी, गृहकार्य, आपसी परामर्श र आवश्यक समन्वय अभावका सम्बन्धमा सम्माननीय प्रधानमन्त्रीज्यूलाई जानकारी गराउनु भएको थियो। राज्य संचालनमा दीर्घकालनीन एवं दुरगामी महत्व राख्ने निर्णयमा संवैधानिक परिषदका सदस्यहरुबीच पर्याप्त गृहकार्य र समन्वय हुनुपर्छ भन्ने उहाँको स्पष्ट मान्यता छ। नेपालको संविधान, संविधानले निर्दिष्ट गरेको विधिको शासन, शक्ति पृथकिकरण र सन्तुलनको सिद्धान्तलाई यहाँनेर स्मरण गर्नु उपयुक्त हुन्छ। राज्यका तीन अङ्ग कार्यपालिका, व्यबस्थापिका र न्यायपालिकाका प्रमुख र प्रतिनिधि सभाको विपक्षी दलको नेता समेत सहभागी रहने संवैधानिक परिषदको बैठकले लिने निर्णयले दुरगामी महत्व राख्छ भन्ने विषयलाई सम्माननीय सभामुखज्यूले गहिरोसँग आत्मसात गर्नु भएको छ। उहाँले संसदलाई जीवन्त र जनमुखी बनाउने सूत्र वाक्यलाई हृदयङ्गम गरि जननिर्वाचित सर्बोच्च निकाय संघीय संसदको गरिमालाई माथि उठाउने विषयलाई सदैब जोड दिँदै आउनु भएको छ। जनतामा निहित सार्वभौमसत्ताको अभ्यास गर्ने थलो, संघीय संसद प्रतिनिधि सभाको सभामुखमा निर्विरोध निर्वाचित भएदेखि उहाँले निष्पक्ष र तटस्थ रुपमा आफ्नो जिम्मेवारी निर्वाह गर्दै आउनु भएको अवगत नै छ। उहाँ संघीय संसदको गरिमा कायम राख्दै संवैधानिक परिषदको मर्यादा र जिम्मेवारीप्रति सदैब सचेत हुनुहुन्छ। श्रीधर न्यौपाने प्रेस विज्ञ, २०७७ मंसिर ३०"
संसदलाई उपेक्षा गर्दै अध्यादेश जारी गर्नु प्रतिगामी कदम: महामन्त्री कोइराला,"काठमाडौँ: नेपाली कांग्रेसका महामन्त्री डा शशांक कोइरालाले जननिर्वाचित संसदलाई उपेक्षा गर्दै अध्यादेश जारी गर्ने प्रधानमन्त्री केपी ओलीको कदम प्रतिगामी भएको बताएका छन् । संवैधानिक परिषदको व्यवस्थाका सम्बन्धमा मंगलबार आकस्मिक रुपमा जारी भएको अध्यादेशका बारेमा प्रतिक्रिया दिँदै महामन्त्री कोइरालाले भनेका छन्, 'संसद बोलाउनुको सट्टा सुटुक्क अध्यादेश जारी गरेर जननिर्वाचित संसदलाई अपमानित र उपेक्षा गर्ने काम भएको छ । यसले ओली सरकारको सर्वसत्तावादी चरित्र उजागर भएको छ ।' महामन्त्री कोइरालाले आफू अनुकुल निर्णय नहुनासाथ कानून परिवर्तन गर्न अध्यादेश सिफारिस गर्नु र राष्ट्रपतिले समेत कुनै अध्ययन र परामर्श विना हतारमै अध्यादेश जारी गर्नु संवैधानिक निकायलाई पंगु बनाउने खेल भएको बताए । उनले संवैधानिक परिषदको निर्णयलाई आफू अनुकुल बनाउनका लागि राष्ट्रपतिलाई समेत राजनीतिक रुपमा प्रभावित पारेर यसरी हतारमा अध्यादेश जारी गर्नुले संवैधानिक निकायको स्वत्रन्त्र भूमिका र विश्वसनीयतामाथि प्रश्न उठ्ने बताए । महामन्त्री कइोरालाले अध्यादेश जारी गर्ने कदम सच्याउन र तत्काल संसद बोलाउन समेत माग गरेका छन् । यस्तै नेपाली कांग्रेसका उपसभापति विमलेन्द्र निधिले पनि राष्ट्रपतिबाट हालै जारी भएको संवैधानिक परिषद् सम्बन्धी अध्यादेशको विरोध गरेका छन् । उनले यस अध्यादेशलाई सर्वसत्तावादी र अधिनायकवादी कामको रुपमा यसलाई अर्थ्याएका छन् । उनले भनेका छन्, 'आज अचानक आएको संवैधानिक परिषद सम्बन्धी अध्यादेश सर्वसत्तावादी र अधिनायकवादी काम हो। संविधान र प्रणाली माथी नाङ्गो आक्रमण हो। घोर भर्त्सना गर्दछु। यो अध्यादेश स्वीकार्य हुँदैन ।' संवैधानिक परिषदको मंगलबारको बैठकमा प्रतिनिधिसभाका सभामुख अग्नि सापकोटा अनुपस्थित भएपछि प्रधानमन्त्री ओलीले मन्त्रिपरिषदको आकस्मिक बैठक बोलाएर संवैधानिक परिषद सम्बन्धी व्यव्थामा केही परिवर्तन गर्न सिफारिस गरेका थिए । राष्ट्रपतिबाट तत्कालै अध्यादेश जारी भएको छ । अध्यादेशमा संवैधानिक परिषदको बैठकले निर्णय गर्न आवस्यक पर्ने गणपुरक संख्या घटाइदिएको छ । मंगलबार साँझ ५ बजे बस्ने तय गरिएको संवैधानिक परिषदको बैठकमा प्रमुख प्रतिपक्षी दल नेपाली कांग्रेसका सभापति शेरबहादुर देउवा उपस्थित नहुने अडान लिएका छन् । प्रधानमन्त्रीबाट अचानक अध्यादेश आएपछि नै देउवाले बैठकमा उपस्थित नहुने बताएका छन्"
अर्को विनाशकारी अध्यादेश आउनु अघि नै संसद अधिवेसन बोलाऔं : डाभट्टराई,"काठमाडौं : पूर्वप्रधानमन्त्री डाबाबुराम भट्टराईले संसद अधिवेसनको माग गरेका छन्।मन्त्रिपरिषद् बैठकको सिफारिसमा राष्ट्रपति विद्यादेवी भण्डारीबाट मंगलबार संवैधानिक परिषद् सम्बन्धी अध्यादेश जारी गरेपछि डा भट्टराईले अर्को विनाशकारी अध्यादेश आउनु अघि नै संसद अधिवेसन बोलाउन माग गरेका हुन्। उनले संवैधानिक परिषदलाई तीनजनाको 'ओली परिषद'को संज्ञा समेत दिएका छन्। सरकारले एकाएक ल्याएको संवैधानिक आयोगसम्बन्धी अध्यादेशबारे टिप्पणी गर्दै डाक्टर भट्टराईले निम्छरा संवैधानिक आयोग ओली परिषद् बनेको बताएका छन्। भट्टराईले ट्वीटमा लेखेका छन्,' त्यसै त निम्छरा संवैधानिक आयोग,अब अध्यादेश मार्फत बनेको तीनजनाको ओली परिषद्ले ओलीका खल्तीबाट निस्केका नाम राखेर भरेपछि कस्तो बन्लान्? त्यत्रो वलिदानमार्फत स्थापित गणतन्त्रको चीरहरण गरेर प्रतिगमनको आधार तयार गरिनै लागेको हो त? अर्को विनाशकारी अध्यादेश अघि नै संसद अधिवेशन बोलाऔं!।' यस्तै संवैधानिक परिषदसम्बन्धी अध्यादेश आएपछि सत्तापक्षकै नेताहरुले पनि विरोध जनाएका छन्। नेकपाका कार्यकारी अध्यक्ष पुष्पकमल दाहाल प्रचण्डले अन्यादेश तुरुन्त फिर्ता गर्नुपर्ने माग गरेका छन् भने पार्टी प्रवक्ता नारायण काजी श्रेष्ठले अध्यादेशले मुलुकलाई स्वच्छेचारितातर्फ धकल्ने बताएका छन् । यस्तै प्रतिपक्ष दल नेपाली कांग्रेसका नेताहरुले सरकार सर्वसत्तावाद र निरंकुशतातर्फ अघि बढेको भन्दै विरोध जनाएका छन्। सरकारले ल्याएको संवैधानिक परिषद् सम्बन्धी अध्यादेशको विरोध जनता समाजवादी पार्टी (जसपा)ले पनि गरेको छ। जसपाका वरिष्ठ नेता राजेन्द्र महतोले प्रधानमन्त्री ओलीले आफैले बनाएको संविधानलाई मिचेको आरोप लगाएका छन्।"
संवैधानिक परिषद् अध्यादेश : बहुमतका आधारमा निर्णय हुनसक्ने !,"काठमाडौं : सरकारको सिफारिसमा मंगलबार दिउँसो राष्ट्रपति विद्यादेवी भण्डारीबाट संवैधानिक परिषद् सम्बन्धी अध्यादेश जारी भएको छ । आइतबारको संवैधानिक परिषद् बैठक प्रमुख प्रतिपक्षी दलको नेता कांग्रेस सभापति शेरबहादुर देउवा उपस्थित नहुँदा बस्न सकेन । मंगलबार भने प्रतिनिधिसभाका सभामुख अग्निप्रसाद सापकोटा बैठकमा सहभागी नहुँदा साँझ ५ बजेसम्मका लागि बैठक स्थगित भयो । संवैधानिक नियुक्तिमा राजनीतिक भागबण्डा नमिल्दा १३ महिनादेखि बस्न नसकेको संवैधानिक परिषद् बैठक बस्ने सहमति भए पनि कोरम नपुग्दा बस्न सकेको छैन। मंगलबार बिहानको बैठकमा सभामुख सापकोटा सहभागी नभएपछि साँझ ५ बजेसम्मका लागि स्थगित भएको छ । बैठक बस्न नसकेपछि मंगलबार बिहान बसेको आकस्मिक मन्त्रिपरिषद् बैठकले अध्यायादेश जारी गर्न राष्ट्रपतिलाई सिफारिस गरेको हो । राष्ट्रपतिबाट अध्यादेश जारी भएसँगै अब संवैधानिक परिषद् बैठकले बहुमतका आधारमा निर्णय गर्नसक्ने अनुमान गरिएको छ । संवैधानिक परिषद् अध्यक्ष प्रधानमन्त्री हुने संवैधानिक व्यवस्था छ । अन्य पाँच सदस्यमा प्रमुख प्रतिपक्षी दलका नेता, प्रधानन्यायाधीश, राष्ट्रियसभा अध्यक्ष, प्रतिनिधिसभाका सभामुख र उपसभामुख सदस्य हुन्छन् । संवैधानिक परिषद्मा कोरम पुग्नका लागि पाँच जनाको उपस्थिति अनिवार्य हुन्छ । उपसभामुख पद रिक्त भएकाले सभामुख उपस्थित नहुँदा बैठक बस्न नसकेको हो । सदन नचलेको अवस्थामा अत्यावश्यक परेमा सरकारको सिफारिसमा राष्ट्रपतिबाट अध्यायादेश जारी हुन्छ । तर, मंगलबार बिहान बसेको मन्त्रिपरिषद् बैठकको सिफारिसमा राष्ट्रपतिबाट अध्यादेश जारी हुनुलाई संवैधानविद भिमाजुर्न आचार्य गलत अभ्यास भएको बताउँछन् । अध्यादेश नहेरी केही बन्न सक्ने अवस्था छैन, आचार्यले भने, संसद् अधिवेशन आह्वानको माग भइरहेका बेला अध्यादेश जारी हुनु उचित र स्वास्थ्य मान्न सकिँदैन । राष्ट्रपति कार्यालयका प्रवक्ता बद्रिनाथ अधिकारीका अनुसार मंगलबार राष्ट्रपति विद्यादेवी भण्डारीले संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०७७ जारी गरेकी हुन् । राष्ट्रपति भण्डारीले संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०७७ जारी गरेकी हुन् । अधिकारीका अनुसार संविधानको धारा ११४ को उपधारा (१) बमोजिम मन्त्रिपरिषद्को सिफारिसमा राष्ट्रपति भण्डारीले अध्यादेश जारी गरेकी हुन् ।"
सरकारले जनताका आवाज सुनेन : नेता सिंह,जनकपुर : नेपाली कांग्रेसका केन्द्रीय सदस्य प्रकाशमान सिंहले सरकारले संसद्लाई विधि र प्रक्रियामा सञ्चालन हुन नदिएको आरोप लगाएका छन्।नेपाल प्रेस युनियन धनुषाद्वारा जनकपुरधाममा मंगलबार आयोजित पत्रकार सम्मेलनमा केन्द्रीय सदस्य सिंहले सरकारले नारा र सपना मात्र बाँडेको दोषारोपण गरे। पार्टी पूर्वमहामन्त्री सिंहले सरकारले जनताका दुःखकष्टको आवाजलाई नसुनेको भनी चिन्ता व्यक्त गरे । सरकारले परराष्ट्र नीति सञ्चालन गर्दा राष्ट्रको हितलाई ध्यानमा नराखी कम्युनिष्ट पार्टीको हितलाई मात्र प्राथमिकता दिएको आरोप लगाउँदै पूर्वउपप्रधानमन्त्री सिंहले कोरोनाका नाममा सीमा नाका बन्द गरी जनताले सास्ती भोग्नु परिरहेको अवस्थाप्रति तीनै तहका सरकार गम्भीर हुनु जरुरी रहेको बताए। रासस
रवीन्द्र मिश्रलाई फिल्मी हिरो र मिलन पाण्डेलाई शिक्षक बन्न संग्रौलाको सुझाव,"काठमाडौं : साहित्यकार तथा चिन्तक खगेन्द्र संग्रौलाले विवेकशील साझाका दुई शीर्ष नेतालाई राजनीति छाडेर अरु पेशा अपनाउन सुझाव दिएका छन्। उनले ट्विट गर्दै पार्टीका अध्यक्ष रवीन्द्र मिश्रलाई फिल्मी हिरो र संयोजक मिलन पाण्डेलाई शिक्षक पेशा सुहाउने लेखेका छन्। सोही ट्विटमा संग्रौलाले विवेकशील साझा पार्टी वैकल्पिक पार्टी बन्नेमा आशंका व्यक्त गरेका छन्। 'विवेकशील साझा पार्टीको न कुनै दार्शनिक मान्यता देखियो न मूर्त्त राजनीतिक कार्यदिशा। यस्तो दिग्शून्य र सुखवादी सुकुलगुण्डे तालले वैकल्पिक पार्टी बन्न असम्भव छ,मान्यवर', संग्रौलाले लेखेका छन्। कडा टिप्पणीका लागि परिचित संग्रौलाले विगतदेखि नै विवेकशील साझा पार्टीको कार्यशैलीप्रति टिप्पणी गर्दै आएका छन्। विवेकशील साझा पार्टीकाे न कुनै दार्शनिक मान्यता देखियाे न मूर्त्त राजनीतिक कार्यदिशा। यस्ताे दिग्शून्य र सुखवादी सुकुलगुण्डे तालले वैकल्पिक पार्टी बन्न असम्भव छ,मान्यवर। प्रवृत्ति र अभिरूचिका दृष्टिले त रवीन्द्र मिश्र फिल्मी हिराे र मिलन पाण्डे शिक्षक हुनुमा पाे कल्याण छ,ब्राेज्!   ()  ,"
संवैधानिक परिषद् बैठक पुन:स्थगित,"काठमाडौं : प्रधानमन्त्री केपी शर्मा ओलीले मंगलबारका लागि बोलाएको संवैधानिक परिषद् बैठक कोरम नपुगेर पुन:स्थगित भएको छ। सभामुख अग्निप्रसाद सापकोटा अनुपस्थित भएपछि बैठक स्थगित भएको प्रधानमन्त्रीका प्रेस सल्लाहकार सूर्य थापाले जानकारी दिए। बैठक बिहान ९ बजे बस्ने कार्यतालिका थियो। बैठक फेरि आजै बेलुका ५ बजे बस्ने जनाइएको छ। यसअघि आइतबार पनि विपक्षी दलका नेता शेरबहादुर देउवा र सभामुख सापकोटा नआएपछि बैठक स्थगित भएको थियो। परिषदको बैठकका एजेण्डाहरु ४८ घण्टाअघि नै सदस्यहरुलाई उपलब्ध गराइनुपर्ने व्यवस्था भएपनि अध्यक्ष ओलीले त्यसो नगरी मंगलबार सिधै बैठक डाकेको बताइएको छ। बैठकमा सभामुख नजानुको कारण भने नेकपाभित्रको आन्तरिक विवाद रहेको स्रोतको बुझाइ छ। संवैधानिक नियुक्तिका विषयमा प्रधानमन्त्रीसँग ठोस समझदारी नभएकाले परिषद् बैठकमा जानुको औचित्य नरहेको भन्दै देउवा आइतबारको बैठकमा अनुपस्थित भएका थिए। यसैबीच, कांग्रेस नेता गगन थापाले उपसभामुखको चयन नहुँदासम्म परिषदको बैठकमा सहभागी नहुन कांग्रेस सभापति शेरबहादुर देउवालाई सुझाव दिएका छन् । संविधानको धारा २८४ अनुसार संवैधानिक परिषद्मा प्रधानमन्त्रीको अध्यक्षतामा प्रधानन्यायाधीश, प्रतिनिधिसभाका सभामुख, राष्ट्रियसभाका अध्यक्ष, प्रतिनिधिसभाका विपक्षी दलका नेता र प्रतिनिधिसभाका उपसभामुख सदस्य रहने व्यवस्था छ। उपसभामुख पद लामो समयदेखि रिक्त छ। संवैधानिक परिषद् ऐन २०६६ मा बैठकको गणपूरक संख्याका लागि अध्यक्ष र चार जना सदस्यको उपस्थिति आवश्यक हुने उल्लेख छ। अहिले परिषद्मा प्रधानमन्त्रीसहित पाँच जना मात्रै सदस्य छन्। एक जना सदस्य मात्रै अनुस्थित भए बैठकका लागि गणपूरक संख्या पुग्दैन। लामो समयदेखि परिषद् बैठक नबस्दा पदपूर्ति हुन नसकेको हो। संवैधानिक निकायमा पदपूर्तिका लागि परिषद् बैठकले सिफारिस गर्ने व्यवस्था छ। मुख्य निकाय मानवअधिकार आयोग पदाधिकारीविहीन छ भने अख्तियार कार्यवाहकका भरमा चलिरहेको छ।"
हामी सडकमा आएका छौं,"हेटौंडा : कांग्रेस सभापति शेरबहादुर देउवाले प्रजातन्त्रको रक्षा र कम्युनिस्ट सर्वसत्तावाद तोड्न कोरोना भाइरसको महामारीबीच पनि सडकमा उत्रिनुपरेको बताएका छन्। सडकमा जनता भेला पारेर यातायात बन्द गर्ने हाम्रो उद्देश्य होइन। तर, बाध्य भएर गर्नुपरेको छ, मकवानपुरको हेटौंडामा सोमबार आयोजित विरोध सभालाई सम्बोधन गर्दै सभापति देउवाले भने, देश बर्बाद भएको कति दिन हेरेर बस्ने ? हामी अब सडकमा आएका छौं। देउवाले कम्युनिस्ट सरकारका कारण नागरिकमा असन्तुष्टि बढेको बताए। पछिल्ला दिनमा राजतन्त्रका पक्षमा सडकमा देखिएको प्रदर्शन कम्युनिस्ट सरकारप्रतिको वितृष्णाको उपज भएको उनको भनाइ थियो। अहिले राजा आऊ देश बचाऊ भनेको पनि ओलीजी (प्रधानमन्त्री)कै कारणले हो। यो तत्व किन बढेको छ भन्ने हामीले बुझ्नुपर्छ, मकवानपुरको हेटौंडामा सोमबार आयोजित विरोध सभालाई सम्बोधन गर्दै देउवाले भने, यो व्यवस्थालाई अझ बलियो बनाउँदै कम्युनिस्टबाट देशलाई मुक्त बनाउन हामी सबै लाग्नुपर्छ। देउवाले मुलुकमा राजतन्त्र फर्किने सम्भावना नरहेको दाबी गरे। उनले संविधान कार्यान्वयनका लागि सबै दल एकजुट हुनुपर्नेमा जोड दिए। उनले कोरोना महामारीका बेला कांग्रेसले सरकारलाई सहयोग गरेको बताए। तर, नागरिकको जीवनरक्षा गर्नुपर्नेमा सरकार भ्रष्टाचारमा लिप्त भएको आरोप उनले लगाए। ओलीजीलाई भनेको थिएँ, कोरोना नियन्त्रणमा कांग्रेसको बिनासर्त सहयोग हुन्छ भनेर। सरकारी कोषमा सहयोग पनि गरेका थियौं, उनले भने, तर सरकारले कोरोनामा पनि घुस खान छाडेन, अब अन्त कहाँ सुशासन छ ? उनले तीन वर्षअघि तीनै तहको निर्वाचनका बेला कम्युनिस्ट शासन भए रुन पनि नपाइने भन्ने आफ्नो भनाइ पुष्टि भएको दाबी गरे। चुनावमा कम्युनिस्ट पार्टी एक भएपछि मैले भनेको थिएँ, कम्युनिष्ट शासनमा बोल्न पाइनेछैन, हाँस्न र रुन पनि पाउनेछैन, उनले भने, आज कोही रोयो भने पनि किन रोइस् भनेर जेल हाल्न बेर छैन। यो सरकारले जनताका अधिकार कुण्ठित गर्न खोजेको उनको आरोप थियो। कांग्रेस प्रवक्ता विश्वप्रकाश शर्माले कम्युनिस्ट सरकार अहिले सिज भएर बालुवाटारमा थन्किएको टिप्पणी गरे। कांग्रेसले लोकतन्त्र ल्याउन, संविधान निर्माण गर्न प्रमुख भूमिका खेलेको छ, प्रवक्ता शर्माले भने, नेकपाको सरकारले डुबाएको देश बनाउन पनि अब कांग्रेसले नै भूमिका खेल्नेछ। कांग्रेस केन्द्रीय सदस्य महालक्ष्मी उपाध्याय (डिना), कांग्रेस बागमती प्रदेश संसदीय दलका नेता इन्द्र बानियाँलगायतले पनि सम्बोधन गरेका थिए। हेटौंडाको बुद्ध चोकमा भएको विरोधसभाअघि सानो पोखरा चोक, बन विज्ञान अध्ययन संस्थान चोक, चौकी टोल र राप्ती रोडबाट याली निस्किएको थियो। करिब डेढ घण्टा राजमार्ग अवरुद्ध गरेर भएको सभालाई सम्बोधन गर्न देउवा हेलिकप्टरमार्फत हेटौंडा आएका थिए।"
राष्ट्रपतिबाट संवैधानिक परिषद् सम्बन्धी अध्यादेश जारी,"काठमाडौं : राष्ट्रपति विद्यादेवी भण्डारीबाट संवैधानिक परिषद सम्बन्धी अध्यादेश जारी भएको छ । मंगलबार दिउँसो राष्ट्रपति भण्डारीले संवैधानिक परिषद (काम, कर्तव्य, अधिकार र कार्यविधि) सम्बन्धी अध्यादेश जारी गरेको शीतल निवासले जानकारी दिएको छ। राष्ट्रपति कार्यालयका प्रवक्ता बद्रिनाथ अधिकारीका अनुसार मंगलबार राष्ट्रपति भण्डारीले संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०७७ जारी गरेकी हुन् । अधिकारीका अनुसार संविधानको धारा ११४ को उपधारा (१) बमोजिम मन्त्रिपरिषद्को सिफारिसमा राष्ट्रपति भण्डारीले अध्यादेश जारी गरेकी हुन् । आइतबारको संवैधानिक परिषद् बैठक प्रमुख प्रतिपक्षी दलको नेता कांग्रेस सभापति शेरबहादुर देउवा उपस्थित नहुँदा बस्न सकेन । मंगलबार भने प्रतिनिधिसभाका सभामुख अग्निप्रसाद सापकोटा बैठकमा सहभागी नहुँदा साँझ ५ बजेसम्मका लागि बैठक स्थगित भयो । संवैधानिक नियुक्तिमा राजनीतिक भागबण्डा नमिल्दा १३ महिनादेखि बस्न नसकेको संवैधानिक परिषद् बैठक बस्ने सहमति भए पनि कोरम नपुग्दा बस्न सकेको छैन । मंगलबार बिहानको बैठकमा सभामुख सापकोटा सहभागी नभएपछि साँझ ५ बजेसम्मका लागि स्थगित भएको छ । बैठक बस्न नसकेपछि मंगलबार बिहान बसेको आकस्मिक मन्त्रिपरिषद् बैठकले अध्यायादेश जारी गर्न राष्ट्रपतिलाई सिफारिस गरेको हो । राष्ट्रपतिबाट अध्यादेश जारी भएसँगै अब संवैधानिक परिषद् बैठकले बहुमतका आधारमा निर्णय गर्नसक्ने अनुमान गरिएको छ ।"
कांग्रेसको शक्ति प्रदर्शन,"(जिल्ला सहकर्मीको सहयोगमा) काठमाडौं : सरकारप्रति नरम भएको आरोप लाग्दै आएको प्रमुख प्रतिपक्षी नेपाली कांग्रेसले सोमबार देशभर प्रदर्शन गरेको छ। उसले सरकारको कार्यशैलीविरुद्ध विरोध प्रदर्शनलाई पार्टीको प्रतिष्ठाका रूपमा लिएको थियो। प्रमुख प्रतिपक्षीका रूपमा कमजोर भूमिका निर्वाह गरेको भन्दै निरन्तर आलोचना खेपिरहेका बेला कांग्रेसले सरकारविरुद्ध सडकबाट शक्ति प्रदर्शन गरेको हो। कोरोना महामारीबीच सांकेतिक विरोध प्रदर्शनमा देशभर उल्लेख्य सहभागितापछि कांग्रेस हौसिएको छ। कांग्रेस सभापति शेरबहादुर देउवाले देशव्यापी प्रदर्शनलाई कम्युनिस्ट सरकार र उसको सर्वसत्तावादी प्रवृत्तिविरुद्धको जनमत भनेका छन्। सभापति देउवाले प्रदर्शनमा व्यापक जनसहभागिता भएको दाबी प्रेस विज्ञप्तिमार्फत गरेका छन्। एक्काइसौं शताब्दीको नेपाली जनता लोकतन्त्र र संघीय लोकतान्त्रिक गणतन्त्रको मूल मार्गबाटै देशको भविष्य सुनिश्चित गर्न चाहन्छ भन्ने बलियो मत प्रकट भएको छ, उनले भनेका छन्। उनले विरोध प्रदर्शनले कांग्रेसलाई नवीन ऊर्जा प्रदान गरेको उल्लेख गरेका छन्। यो ऊर्जालाई क्रमिक अभिवृद्धि गर्दै नेपाली कांग्रेस आगामी दिनमा अझ सशक्त ढंगले अघि बढ्ने उद्घोष गर्न चाहन्छु, प्रदर्शनपछि जारी विज्ञप्तिमा लेखिएको छ, प्रदर्शनमा उत्साहपूर्वक सहभागी देशभरिका साथीहरूलाई म विशेष बधाई ज्ञापन गर्दछु। देउवाले मकवानपुरको हेटौंडामा सम्बोधन गरेका थिए। तनहुँमा मंसिर १७ गते पुल उद्घाटनका विषयमा वरिष्ठ नेता रामचन्द्र पौडेललाई स्थानीय प्रशासनले दुव्र्यवहार गर्दै तीन घण्टा हिरासतमा लिएपछि कांग्रेस सरकारसँग चिढिएको थियो। लगत्तै बसेको कांग्रेस शीर्ष नेतासहितको पदाधिकारी बैठकले सरकार अधिनायकवादको बाटोमा अगाडि बढेको निष्कर्ष निकाल्दै सरकारविरुद्ध विरोध प्रदर्शन गर्ने निर्णय गरेको थियो। देशव्यापी विरोध प्रदर्शनलाई पार्टीका केन्द्रीय नेताहरूले सम्बोधन गरेका थिए। वरिष्ठ नेता पौडेलले काठमाडौं शान्तिवाटिकामा आयोजित विरोधसभामा यो सरकारले पञ्चायतको झल्को दिएको आरोप लगाए। तनहुँमा पुल उद्घाटनका क्रममा आफूमाथि भएको दुव्र्यवहारलाई नेता पौडेलले पञ्चायतमा रूख रोप्दा तत्कालीन सत्ताले टाउको फुटाउने गरेको स्मरण गर्दै भने, अहिले कम्युनिस्ट शासनमा पुल बनाउँदा करङ भाँचिएको छ। पञ्चायत र कम्युनिस्ट सरकारमा फरक के भयो ? पौडेलले सरकारकै कारण लोकतन्त्र, संघीयता, गणतन्त्र र समावेशिता संकटमा परेको दाबी गरे। गाउँगाउँमा विशेष अधिकार प्राप्त, कुनै कानुन नलाग्ने नयाँ कम्युनिस्ट वर्ग जन्माउन खोजिएको छ, उनले भने, सरकारले राज्यको ढुकुटीबाट कार्यकर्ता पोस्ने काम गरिरहेको छ। केन्द्रीय सदस्य नवीन्द्राज जोशीले लोकतन्त्र बचाउन कांग्रेस सडकमा आएको बताए। जोशीले सरकार सर्वसत्तावादतर्फ अगाडि बढेको आरोप लगाए। उखु किसानसँगको सहमति कार्यान्वयन नगर्दा फेरि आन्दोलनमा आउनुपरेकामा उनले आक्रोश पोखेका थिए। काठमाडौंमा शान्तिवाटिकामा भेला भई जुलुससहित बागबजार, पुतलीसडक, कमलादी हुँदै शान्तिवाटिकामै पुगेर विरोधसभामा परिणत भएको थियो। उपसभापति विमलेन्द्र निधिले भक्तपुरमा सम्बोधन गरेका थिए। निधिले यो सरकार शासन गर्न असफल भइसकेको दाबी गरे। सरकार मुलुकका लागि कोरोना महामारीभन्दा पनि खतरनाक भएको उनको जिकिर थियो। नेपालीमा एउटा उखान छ, तस्बिर आफैँ बोल्छ, निधिले भने, ओली नेतृत्वको कम्युनिस्ट सरकार असफल भइसकेको पुष्टि गर्न उनकै समकक्षी अध्यक्ष प्रचण्डले पेस गरेको १९ पन्ने प्रस्ताव नै पर्याप्त छ। त्यसले पुष्टि गर्दैन र ? सरकार असफल भए पनि सरकारविरुद्ध कांग्रेसले अविश्वासको प्रस्ताव नल्याउने उनको भनाइ थियो। महामन्त्री डा शशांक कोइरालाले प्रदेश १ को राजधानी विराटनगरमा आयोजित सभालाई सम्बोधन गरेका थिए। महामन्त्री डा कोइरालाले नेकपा नेतृत्वको सरकारसँग मुलुकको समृद्धिका लागि कुनै योजना नभएको दाबी गरे। उनले तीन वर्षसम्म सरकारको कतै पनि उपस्थिति नहुँदा नागरिकमा असन्तुष्टि बढ्दै गएको बताए। मुलुकमा कांग्रेसको पालामा भएको आयोजनाको उद्घाटन गर्ने क्रममा दमन गर्न मात्र सरकारले आफ्नो उपस्थिति देखाउँछ, उनले भने, मुलुकमा कोरोनामा संक्रमण बढेको बेला जनतालाई राज्यको उपस्थिति महसुुस गराउन पनि सरकार असफल भएको छ। उनले प्रतिपक्षीको सदासयतालाई सरकारले कमजोरीका रूपमा लिएको बताए। स्वास्थ्य सामग्री खरिदमा समेत करोडौं भ्रष्टाचार गरेको छ सरकारले। तीन वर्षभन्दा बढी समय सरकारलाई काम गर्न दिँदासमेत काम गर्न नसकेपछि बाध्य भएर हामी विरोधमा उत्रिएको हो, उनले भने। झापामा विरोध सभालाई सम्बोधन गर्दै सहमहामन्त्री डा प्रकाशशरण महतले सुतेको बाघलाई सरकारले जिस्क्याउने काम गरेको टिप्पणी गरे। कांग्रेस बाघ हो, सुतेको बाघलाई कम्युनिस्ट सरकारले उठाउने काम गरेको छ, डा महतले भने, बाघ ब्यँुतिएपछि के गर्छ ? त्यो सरकारले थाहा पाइराखोस्। यो सरकारले कामभन्दा गफ दिएर जनतालाई भ्रममा पारिरहेको उनको आरोप थियो। चितवन कांग्रेसले भरतपुरको चौबिसकोठीबाट विशाल र्याली निकालेको थियो। प्रदर्शनमा सहभागी हुन चितवनका सात स्थानीय तहबाट कार्यकर्ता भरतपुर केन्द्रित भएका थिए। त्यहाँ कांग्रेस नेता डारामशरण महतले कम्युनिस्ट सरकार असफल भएको जिकिर गरे। सरकारले संविधान कार्यान्वयनमा प्रभावकारी काम गर्न नसकेको उनको भनाइ थियो। नेकपाले नेपालीलाई झुटा आश्वासन दिएर बहुमत प्राप्त गरेको हो। सरकार अधिनायकवादी बन्दै गएको छ, उनले भने, कांग्रेसले त्यसलाई कहिल्यै पूरा हुन दिँदैन। पोखरामा विरोध सभालाई सम्बोधन गर्दै केन्द्रीय सदस्य अर्जुननरसिंह केसीले लोकतन्त्र जोगाउन आन्दोलन गर्नुपर्ने बेला आएको बताए। कांग्रेसले सुरु गरेको विरोध कार्यक्रम कास्टिङ मात्र भएको उनको भनाइ थियो। उनले सरकारको अकर्मण्यताविरुद्ध जनता सडकमा उत्रन बाध्य भएको बताए। पूर्वसभामुख तारानाथ रानाभाटले यो सरकारले सत्ता टिकाउन सर्वभौमसत्तामाथि नै आँच आउने काम गरेको बताए। पूर्वमन्त्री यज्ञबहादुर थापाले सरकार भ्रष्टाचारमा डुबेको भन्दै जनताको विश्वास गुमाउँदै गएको दाबी गरे। रुपन्देहीको भैरहवामा आयोजित सभामा केन्द्रीय सदस्य सुरेन्द्र पाण्डेले सम्बोधन गरेका थिए। पाण्डेले भ्रष्टाचारमा लिप्त सरकारले महामारीका बेला जनतालाई सडकमा आउन बाध्य पारेको बताए। किसान, गरिब, विपन्नका लागि सरकारले कामै नगरेको भन्दै उनले आफ्नै समूहको आर्थिक विकासमा जुटेको आरोप लगाए। बर्दियाको गुलरियामा भएको सभामा केन्द्रीय सदस्य डा गोपाल दहितले कोरोना भाइरसलाई सरकारले कमाइ खाने भाँडो बनाएको आरोप लगाए। नवलपरासीको सभालाई सम्बोधन गर्दै केन्द्रीय सदस्य देवेन्द्रराज कँडेलले एकपछि अर्का काण्डमा मुछिँदै गएको सरकारले संवैधानिक संकट निम्त्याउन खोजेको आरोप लगाए। आफ्नै पार्र्टीका नेताहरूको घेराबन्दीमा पर्दै गएका प्रधानमन्त्रीले चालेका हरेक कदम सर्वसत्तावादतर्फ उन्मुख भएकाले त्यसविरुद्ध कांग्रेसले सांकेतिक आन्दोलन मात्र थालेको उनको भनाइ थियो। कांग्रेसले बाकेको नेपालगन्ज, कपिलवस्तुको तौलिहवा, पाल्पाको तानसेन, गुल्मीको तम्घास, अर्घाखाँचीको सन्धिखर्क, दाङको घोराहीमा प्रदर्शन गरेको छ। केन्द्रीय सदस्य गगन थापाले मनपरी रूपमा अगाडि बढ्न खोजेको सरकारलाई ठेगान लगाउन आफ्नो पार्टी सडकमा उत्रिएको बताए। सुदूरपश्चिम प्रदेशको राजधानी धनगढीमा आयोजित विरोधमा सभामा नेता थापाले प्रधानमन्त्रीकै संरक्षणमा भ्रष्टाचार बढेको आरोप लगाए। सरकार बेलगाम भयो, सरकारलाई ठेगान लगाउन कांग्रेस सडकमा उत्रिएको छ, सरकार ठेगानमा नआउँदासम्म कांग्रेस सडकबाट फर्किंदैन थापाले भने। उनले भाषणमा भ्रष्टाचारमा शून्य सहनशीलता भने पनि व्यवहारमा ठीक उल्टो भएको दाबी गरे। बाहिर भ्रष्टाचार पनि गर्दिनँ, भ्रष्टाचार सहन्नँ पनि भन्ने तर वाइडबडी, बालुवाटारको जग्गा, सेक्युरिटी प्रेसजस्ता ठूला घोटालामा सरकारले नेपाललाई विश्वमै लज्जित पार्ने काम गरेको छ, पूर्वमन्त्रीसमेत रहेका थापाले भने। कञ्चनपुरमा कांग्रेसका केन्द्रीय सदस्य प्रदीप पौडेलले ओली नेतृत्वको सरकारले भ्रष्टाचारीलाई कारबाही गर्नुको सट्टा पुरस्कृत गरेको आरोप लगाए। जताततै भ्रष्टाचार मौलाएको छ तर सरकार त्यसको संरक्षण गरिरहेको छ, नेता पौडेलले भने, दुई तिहाइ सरकार निकम्मा छ, नेकपाले केपी ओलीको विकल्प दिन सकेन। बैतडीमा सरकारविरुद्ध कांग्रेसले विरोध प्रदर्शन गरेको छ। पार्टी कार्यालयबाट सुरु भएको र्याली गोठलापानी, शाहीलेक हुँदै गढीमा कोणसभामा परिणत भएको थियो। बाजुरामा पनि सरकारको विरोध गरिएको छ। डोटीमा केन्द्रीय सदस्य वीरबहादुर बलायरले सरकारको ज्यादतीविरुद्ध जनता एकसाथ सडकमा उत्रिनुपर्ने बताए। अछामको विरोध सभालाई केन्द्रीय सदस्य एनपी साउदले सम्बोधन गरे। उनले यो सरकार पूर्णरूपमा असफल भएकाले शीघ्र निर्वाचन हुनुपर्ने जिकिर गरे। पूर्वमन्त्री साउदले राष्ट्रियता र लोकतन्त्रको रक्षा गर्न नसक्ने भएकाले सरकार विघटन हुनुपर्ने बताए। बझाङमा कांग्रेस कार्यकर्ताको निधनका कारण विरोध कार्यक्रम भएन।"
बालुवाटारमा मन्त्रिपरिषद् बैठक,काठमाडौं : प्रधानमन्त्रीको सरकारी निवास बालुवाटारमा मन्त्रिपरिषद् बैठक जारी छ । प्रधानमन्त्रीका प्रेस सल्लाहकार सूर्य थापाले बैठक केहीबेर अघि सुरु भएको जानकारी दिएका छन्। मंगलबार बिहान संवैधानिक परिषद् बैठक डाकेको भएपनि कोरम नपुगेपछि स्थगित भएको छ। सभामुख अग्निप्रसाद सापकोटा अनुपस्थित भएपछि बैठक स्थगित भएको थियो । संवैधानिक परिषद् बैठक स्थगित भएलगत्तै प्रधानमन्त्री ओलीले आकस्मिक मन्त्रिपरिषद् बैठक बोलाएका हुन् । मन्त्रिपरिषदको बैठक प्रायः साताको सोमबार र बुधबार बस्ने गरेकोमा यसपटक भने मंगलबार बोलाइएको हो ।
मन्त्रिपरिषद् बैठक सकियो,काठमाडौं : मन्त्रिपरिषद् बैठक सकिएको छ। प्रधानमन्त्रीको सरकारी निवास बालुवाटारमा बसेको बैठक भर्खरै सकिएको हो। बैठकमा समसामयिक विषयमा छलफल भएको बालुवाटार स्रोतले जनाएको छ। प्रत्येक सोमबार नियमित बैठक बस्दै आएपनि (हिजो) सोमबार बैठक नबसेकाले मंगलबार बसेको बताइएको छ। मंगलबार बिहान संवैधानिक परिषद् बैठक स्थगित लगत्तै प्रधानमन्त्रीले मन्त्रिपरिषद् बैठक बोलाएका थिए। कोरम नपुगेपछि बैठक स्थगित भएको थियो। सभामुख अग्निप्रसाद सापकोटा अनुपस्थित भएपछि बैठक स्थगित भएको थियो । मन्त्रिपरिषदको बैठक प्रायः साताको सोमबार र बुधबार बस्ने गरेकोमा यसपटक भने मंगलबार बोलाइएको थियो।
सांस्कृतिक विविधता र ज्ञानको भण्डारको संरक्षण गर्नु अहिलेको पुस्ताको कर्तव्य : प्रधानमन्त्री ओली,"काठमाडौं : प्रधानमन्त्री केपी शर्मा ओलीले कोभिड१९ ले विविध क्षेत्रमा पारेको नकारात्मक प्रभावका बीच समस्याभित्रबाट समाधानको उपाय खोज गर्नु प्राज्ञिक क्षेत्रको दायित्व भएको बताएका छन्। नेपाल प्रज्ञाप्रतिष्ठानको ३५ औँ प्राज्ञसभालाई मंगलबार भर्चुअल सम्बोधन गर्दै उनले प्राचीन तथा वैदिक सभ्यता र ज्ञानभूमि नेपालको भौगोलिक तथा सांस्कृतिक विविधता र ज्ञानको भण्डारको संरक्षण गर्नु अहिलेको पुस्ताको कर्तव्य भएको बताएका हुन्। प्रधानमन्त्री ओलीले समृद्ध नेपाल, सुखी नेपाली को अपेक्षा पूरा गराउने क्रममा हरेक क्षेत्रको भूमिका हुने भएकाले मानवीय अन्तरप्रज्ञालाई जागृत गर्दै त्यसमा मानव समाजलाई सार्थकरुपमा हिंडाउनु प्राज्ञिक निकायको दायित्व भएको पनि बताए। तपोभूमि र अमूल्य वरदानयुक्त नेपालका पाखा र खोचमा अनेक महाकाव्य लुकेर बसेका तथा कैयौँ आविष्कार गर्भमा रहेको प्रसङ्ग उल्लेख गर्दै प्रधानमन्त्री ओलीले नेपाल र नेपाललाई चिनाउने आधिकारिक र प्रामाणिक ग्रन्थ नेपाल दर्पण प्रकाशनको योजना आरम्भले आफूलाई हर्षित तुल्याएको बताए । उनले महाकवि लक्ष्मीप्रसाद देवकोटा राष्ट्रिय सङ्ग्रहालय निर्माणको प्रक्रिया सुरु हुनाले अग्रजको सम्मानको प्राज्ञिक थालनी भएको र यस्ता काममा सरकारको सहयोग निरन्तर रहने जानकारी दिए। सभाले वार्षिक नीति, कार्यक्रम र बजेट तर्जुमा गर्ने प्रतिष्ठानका सदस्य सचिव प्रा जगतप्रसाद उपाध्यायले जानकारी दिए।रासस"
बौद्ध विश्वविद्यालय उत्कृष्ट,बुटवल : मुलुकका आठ विश्वविद्यालयमध्ये लुम्बिनी बौद्ध विश्वविद्यालय आर्थिक सुशासनमा उत्कृष्ट भएको छ। अघिल्लो आर्थिक वर्ष महालेखा परीक्षकको कार्यालयले गरेको अन्तिम लेखापरीक्षणमा बौद्ध विश्वविद्यालयको बेरुजु र पुरानो फस्र्याेट मापदण्डभित्र नै कायम भएपछि उत्कृष्ट ठहरिएको हो। आर्थिक सुशासनको मूल्यांकनमा बेरुजु महŒवपूर्ण सूचक मानिन्छ। बेरुजु फस्र्योट मूल्यांकन तथा अनुगमन समितिको मापदण्डअनुसार पुरानो बेरुजु ८० प्रतिशतभन्दा धेरै फस्र्योट गर्ने र नयाँ लेखापरीक्षणमा १ दशमलवभन्दा कम बेरुजु हुनुलाई उत्कृष्ट मानिन्छ। बौद्ध विश्वविद्यालयले गत असार मसान्तसम्म अघिल्ला आर्थिक वर्षको ८० दशमलव शून्य ५ प्रतिशत बेरुजु फस्र्याेट गरेको छ। आर्थिक वर्ष २०७५०७६ मा बेरुजु शून्य दशमलव ३५ प्रतिशत मात्रै रहेको छ। आर्थिक वर्ष २०७५०७६ मा ४५ करोड १७ लाखको लेखापरीक्षण सम्पन्न भएको थियो। त्योमध्ये १५ लाख ७६ हजार बेरुजु निस्किएको छ।
पत्रकार डेकेन्द्रको हत्यामा संलग्न फरार अभियुक्त पक्राउ,दैलेख : प्रहरीले दैलेखका पत्रकार डेकेन्द्रराज थापाको हत्यामा संलग्न फरार अभियुक्तलाई पक्राउ गरेको छ। पत्रकार थापाको हत्यामा संलग्न ठहर भएका दैलेखको नौमुले गाउँपालिका३ द्वारीका ५८ वर्षीय हरीलाल पुनलाई प्रहरीले सोमबार घरबाटै पक्राउ गरेको हो। पत्रकार थापाको हत्यामा संलग्न ९ जनामध्ये पुनलाई पक्राउ गरेर मंगलवार जिल्ला अदालतमा उपस्थित गराइएको जिल्ला प्रहरी कार्यालय दैलेखका प्रहरी नायव उपरीक्षक (डीएसपी) अनुपम श्रेष्ठले जानकारी दिए। जिल्ला अदालत दैलेखले २०७१ मंसिर २१ गते पत्रकार थापाको हत्यामा संलग्न रहेको भन्दै ९ जनालाई दोषी ठहर गरेको थियो। फैसलामा पुनलाई २ वर्ष कैद सजाय तोकिएको थियो। न्यायाधीश डिल्लीरत्न श्रेष्ठको इजलासले तत्कालीन अवस्थामा पक्राउ परेका पुनलाई पुर्पक्षका लागि थुनामा राख्ने आदेश दिएपछि उनी १ वर्ष ७ महिना १ दिन जिल्ला कारागारमा थुनामा रहेका थिए। थुनामा रहेको अवस्थामा पुनले तत्कालिन पुनरावेदन अदालत सुर्खेतबाट बन्दी प्रत्यक्षीकरण अनुसार थुनामुक्त भएका थिए। पुनरावेदन अदालत सुर्खेतको आदेशमा उनी थुनामुक्त भइसकेपछि जिल्ला न्यायाधीश श्रेष्ठकै इजलासले २ वर्ष कैद सजाय तोकेको थियो। त्यसयता उनी फरार रहेको खुलाएको र ४ महिना २९ दिन कैद भुक्तान बाँकी रहेकाले पक्राउ गरिएको डिएसपी श्रेष्ठले जानकारी दिए। पत्रकार थापाको श्रीमती लक्ष्मी थापाले जिल्ला प्रहरी कार्यालय दैलेखमा कर्तव्य ज्यान मुद्दामा ९ जना माओवादी कार्यकर्ताविरुद्ध किटानी जाहेरी दिएपछि तत्कालिन अवस्थामा प्रहरीले ५ जनालाई पक्राउ गरेको थियो। जिल्ला अदालतले पुर्पक्षका लागि थुनामा राख्ने आदेश दिएपनि ५ जनासँगै पुन पनि पुर्पक्षका लागि थुनामा रहेका थिए। अन्य ४ जना भने जिल्ला अदालतबाट भएको फैसला अनुसार कैद भुक्तानी गरी मुक्त भैसकेका छन्। तर पत्रकार थापाको हत्यामा संलग्न मुख्य व्यक्ति हालसम्म पक्राउ परेका छैनन्। पत्रकार थापाको हत्याका मुख्य अभियुक्त ठहरिएका अरुण भनिने बमबहादुर खड्का एक वर्षअघि पक्राउ गरी पुर्पक्षका लागि थुना रहेका छन् भने अन्य ३ जना हालसम्म फरार रहेको प्रहरीले जनाएको छ। तत्कालीन विद्रोही नेकपा माओवादीले २०६१ साउन २७ गते पत्रकार थापाको हत्या गरेको थियो। पत्रकार थापालाई माओवादी कार्यकर्ताले नौमुले गाउँपालिका३ मा हत्या गरी खाल्डोमा गाडेका थिए।
"२४ घण्टामा थप १९ सय ९६ जनाले जिते कोरोना, ९३६ संक्रमित, १४ को मृत्यु",काठमाडौं : पछिल्लो समय नेपालमा कोरोना जित्नेको संख्या वृद्धि भएको छ। २४ घण्टामा १९ सय ९६ जनाले कोरोना जितेका छन्। स्वास्थ्य तथा जनसंख्या मन्त्रालयका अनुसार विभिन्न प्रयोगशालामा गरिएको स्वाब परीक्षण रिपोर्ट नेगेटिभ आएपछि उनीहरु कोरोनामुक्त भएका हुन्। नेपालमा यो सहित कोरोनामुक्त हुनेको संख्या २ लाख ३८ हजार ५६९ पुगेको छ। यस्तै मंगलबार ९ सय ३६ जनामा कोरोना भाइरस (कोभिड१९) संक्रमित थपिएका छन्। स्वास्थ्य तथा जनसंख्या मन्त्रालयका अनुसार नयाँ थपिएकासहित कोरोना संक्रमितको संख्या २ लाख ५० हजार १८० पुगेको छ। देशभर सक्रिय संक्रमितको संख्या ९ हजार ८८१ रहेको छ। अहिलेसम्म कोरोनाबाट मृत्यु हुनेको संख्या १७सय ३० पुगेको मन्त्रालयले जनाएको छ। मंगलबार मात्र कोरोनाबाट थप १४ जनाको मृत्यु भएको छ।
दोमस विमानस्थल : परीक्षण उडानको वर्षदिनसम्म नियमित उडानको तालिका नै बनेन,"ओखलढुंगा : जिल्लाको खिजीदेम्वा गाउँपालिका ३ स्थित खिजीचण्डेश्वरीको दोमस विमानस्थल परीक्षण उडानमै सिमित बनेको छ । गत वर्ष २०७६ पुस ७ गते परीक्षण उडान भएपनि त्यसपछि नियमित उडान हुन सकेको छैन । विमानस्थलको सुधार तथा नियमित उडान गर्ने प्रतिबद्धता गरिए पनि उडान तालिका र सुधारका लागि बजेट व्यवस्थापन नहुँदा गौचरणमा सिमित बनेको छ । पर्यटनमन्त्री योगेशकुमार भट्टराई, संघीय संसदको विकास तथा प्रविधि समितिका सदस्य सांसद यज्ञराज सुनुवारसहितको टोली विमानस्थलको परीक्षण उडानमा सहभागी भएका थिए । परीक्षण उडानपछि नियमित उडान भर्ने तयारी गर्ने प्रतिबद्धतासहित नागरिक उड्ययन प्राधिकरणका पदाधिकारी, सांसद र मन्त्री फर्किएका थिए । उनीहरु फर्किएको १ वर्ष विते पनि उडान हुन सकेको छैन । पर्यटन प्रबद्र्धनमा विमानस्थलले महत्वपूर्ण योगदान गर्ने आशमा रहेका खिजीबासी निराश बन्ने अवस्था आएको स्थानीय युवा चम्पक सुनुवार बताउँछन् । उडान नभएपछि कच्ची विमानस्थल अहिले गौचरण जस्तो भएको छ । कतै वर्षात्का कारण भत्किएको छ भने कतै झाडी पलाएको छ । पर्यटकीय क्षेत्रलाई लक्षित गरेर निर्माण थालेको उक्त विमानस्थल २०७६ मंसिरमा पुरा भएको थियो । निर्माण सकिएको एक हप्तामै परिक्षण उडान भए पनि नियमित उडानका लागि आवश्यक सुधारका काम समेत हुन सकेनन् । कालोपत्रे गर्न स्थानीयको माग विमानस्थलको स्तरोन्नति र कालोपत्रे नभए वर्षादमा उडान नहुने भएकाले कालोपत्रे गर्नु पर्ने स्थानीयको माग छ । विमानस्थलमा उडान हुँदा हवाइ मार्गबाट आएका पर्यटकलाई देम्वा, पिकेहुँदै सगरमाथा लैजान सकिन्छ । प्लेनमार्फत जानका लागि समेत मन्थली भन्दा नजिक पर्छ । सगरमाथा जाने पदमार्ग पनि स्तरोन्नति गरेर विमानस्थल सुचारु गर्न सके यस क्षेत्रमा पर्यटन प्रवद्र्धनमा टेवा पुग्ने स्थानीय युवा सुदिप सुनुवारले बताए । तर, निर्माण सकिन १३ वर्ष लागे जस्तै परिक्षण उडान भएको १३ महिना पुग्नै लाग्दा समेत विमानस्थलको सुधारका काम हुन सकेन । परिक्षण उडान भएको दुई महिनापछि नै कोरोना संक्रमण, लकडाउन लगायतका संकट आइ लागेकाले पर्यटकीय क्षेत्र खिजीदेम्वाको विमानस्थल ओझेलमा परेको सांसद यज्ञराज सुनुवारले बताए । ओखलढुंगा हुँदै सगरमाथा जाने पदमार्गका बीचमा रहेको विमानस्थल नियमित चल्न सके पर्यटक भित्र्याउन सहज हुने भएकाले मन्त्रालयमा यसबारे पुनः ध्यानाकर्षण गराइने सांसद सुनुवारको भनाइ छ । परिक्षण उडानकै समयमा स्थानीयले मन्त्री समक्ष माग पत्र नै पेश गरेर खिजी क्षेत्रको पर्यटन विकासमा ध्यान दिन माग गरेका थिए । उनीहरुले ओखलढुंगा टुरिजम डेभलपमेन्ट कमिटीको अगुवाइमो माग पत्र पेश गर्दै खिजीचण्डेश्वरी विमानस्थलमा ठूला जहाज अवतरण गर्न मिल्ने गरी स्तरोन्नति र कालोपत्रेको माग गरेका थिए । निर्माण गर्नै १३ वर्ष रनवे करिब ४० मिटर चौडा र पाँच सय ८० मिटर लामो छ । विमानस्थल सम्पन्न गर्नै १३ वर्ष लागेको थियो । ३ करोड बढी खर्चेर बनाइएको उक्त विमानस्थल ०६३ सालमा निर्माण सुरु भएको थियो । पर्यटकीय क्षेत्र, सडक यातायातको पहुँच कम, तथा खिजीबाट लुक्लालगायतका ठाउँमा पर्यटक जान नजिक र सस्तो पर्ने भएकाले यो विमानस्थल सुचारु गर्नुपर्ने स्थानीयको माग छ । यो विमानस्थल खिजीको लाइफलाइन भएकाले कालोपत्रे गरेर नियमित उडान गर्नुपर्नेमा स्थानीयको जोड छ । यो विमानस्थलबाट ४ घण्टा पैदल दूरीमा नेपालका ७ अग्ला डाँडामध्येको एक देम्वाडाँडा पर्छ । यो पहाडी क्षेत्रकै पर्यटकीय स्थल हो । विमानस्थलदेखि देम्वासम्म संघीय सरकारको अनुदानमा पद मार्ग निर्माण भएको छ, तर देम्वा आउने पर्यटक ल्याउनका लागि दोमस विमानस्थल सुचारु गर्ने काममा स्थानीय सरकारले समेत चासो नदिएको स्थानीय गुनासो गर्छन् ।"
"भोलिबाट पशुपतिनाथ मन्दिर खुला हुने, राष्ट्रपतिले गरिन् क्षमासहित विशेष पूजा","काठमाडौं : भक्तजनका लागि नौ महिनासम्म बन्द पशुपतिनाथ मन्दिर बुधबारदेखि खुलाउन राष्ट्रपति विद्यादेवी भण्डारीले मन्दिर परिसरमा क्षमासहित विशेष पूजा गरेकी छिन् । प्राचीनकालदेखि नियमितरुपमा हुँदै आएको भक्तजनको प्रवेश विश्वव्यापीरुपमा फैलिएको कोरोना भाइरसको सङ्क्रमणबाट बच्न बन्द गर्न बाध्य भएपछि क्षमा माग्न मंगलबार बिहान राष्ट्रपति भण्डारीले पूजा गरेकी हुन्। सो अवसरमा पशुपतिनाथ मूल मन्दिरमा कोषका तर्फबाट विशेष पूजासहित सवा लाख दीप प्रज्वलनसमेत गरिएको पशुपति क्षेत्र विकास कोषका कोषाध्यक्ष डा मिलनकुमार थापाले बताए । यसैगरी पशुपति मूल मन्दिर परिसरका वासुकीनाथ, जलनारायण, लालगणेश, सूर्यनारायण, कीर्तिमुख भैरव, उन्मत्त भैरव, अष्टमातृका, नवग्रह, हनुमान, सत्यनारायणको समेत पूजाआराधना गरिएको छ । पशुपतिनाथ मन्दिर स्वास्थ्य सुरक्षाका विधि अपनाएर पुस १ गते बुधबारदेखि खोल्न लागिएको कोषका सदस्यसचिव डा प्रदीप ढकालले राससलाई जानकारी दिए। पहिलो चरणमा पुस १ गतेदेखि मन्दिरको पश्चिम ढोकाबाट भक्तजनलाई प्रवेश गराई दर्शनपछि पश्चिम ढोकाबाट नै बाहिर निस्कने व्यवस्था गरिएको छ । मन्दिर प्रवेश गर्ने भक्तजनले अनिवार्यरुपमा मास्क लगाउनुपर्ने छ । स्वास्थ्य तथा जनसङ्ख्या मन्त्रालयले बनाएको मापदण्ड पूर्णरुपमा पालना गरी भक्तजनलाई दुई मिटरको दूरीमा राखेर दर्शन गराइनेछ । मन्दिर बुधबारदेखि खुले पनि रसिद काटेर हुने विशेष पूजा, भजनलगायत क्रियाकलाप भने तत्काल शुरु हुने छैन । पहिलो चरणमा परीक्षणका रुपमा बिहान ६ देखि मध्याह्न १२ बजेसम्म मन्दिर खुला गरिने कोषाध्यक्ष डा थापाले बताए । नौ महिनादेखि मन्दिर बन्द हुँदा दर्शन गर्न नपाएको जनाउँदै विश्व हिन्दू महासङ्घको नेतृत्वमा विभिन्न धार्मिक संस्थाले पशुपति क्षेत्रमा साङ्केतिकरुपमा विरोध प्रदर्शन गर्दै आएका थिए । पशुपतिनाथ मन्दिर खोल्नुपर्ने माग गर्दै आएका संस्थाले पनि आज अपराह्न पशुपति प्राङ्गणमा विशेष पूजाआराधना गर्ने तयारी गरेका छन् । लामो समयपछि मन्दिर खोल्न लागिएको र कोरोनाको त्रास कायमै रहेकाले पशुपति क्षेत्रमा विशेष सुरक्षा सतर्कता अपनाउन लागिएको पनि कोषले जनाएको छ । यसका लागि सबै सुरक्षा निकायलाई राखेर बैठक गरिएको जनाइएको छ । चैतदेखि नै पशुपति क्षेत्रमा धार्मिक पर्यटकसमेत आएका छैनन् । मन्दिर नखुल्दा फूलप्रसाद बेच्न राखिएका पसल पनि नौ महिनादेखि बन्द रहँदा कोषलाई करीब रु ७० करोड घाटा लागेको कोषका कार्यकारी निर्देशक डा घनश्याम खतिवडाले बताउनुभयो । नौ महिनासम्म पनि पशुपति क्षेत्रमा नित्य पूजा, आरती, भोग एवं घाट सेवाका काम भने पूर्ववत् सञ्चालन भएको थियो । महामारीलगायत कारण यति लामो समय मन्दिर बन्द रहेको इतिहास वंशावलीलगायत ग्रन्थमा नपाइएको पशुपति क्षेत्रकै विषयमा विद्यावारिधि शोध गर्नुभएका कोषका पूर्वसदस्य सचिव डा गोविन्द टण्डनले बताए। कोषले बुधबारदेखि पशुपतिनाथ मन्दिर दर्शन गर्न चाहने भक्तजनलाई अनिवार्यरुपमा मास्क लगाएर आउन आह्वान गरेको छ । भीडभाड नगरी दर्शन गरेर फर्कन पनि कोषले अनुरोध गरेको छ ।रासस"
"किराना पसल र गोदाममा आगलागी, एक करोड बढीको क्षति","विराटनगर : मोरङको सुनवर्षी नगरपालिका२ अमरदहमा मंगलबार बिहान भएको आगलागीमा परेर एउटा किराना पसल र पसलको सामान स्टोर गरेर राखिएको गोदाम ध्वस्त भएको छ। आगोले पारस साहले सञ्चालन गरेको पसल र गोदाममा पूर्ण रुपमा क्षति पुर्याएको हो। मोरङ प्रहरी प्रमुख एसपी सन्तोष खड्काका अनुसार खाद्यान्न तथा दैनिक उपभोग्य सामग्रीसहितको किराना पसल र सामान स्टोर गरेर राखिएको गोदाममा बिहान २ बजेतिर आगो लाग्न सुरु भएको थियो। आगो नियन्त्रणका लागि तत्कालै इलाका प्रहरी कार्यालय रंगेलीबाट प्रहरी निरीक्षक अनमोल खड्काको नेतृत्वमा टोली घटनास्थल पुगेको थियो। ठूलो संख्यामा सशस्त्र प्रहरी पनि परिचालन गरिएको थियो। नेपाल तथा सशस्त्र प्रहरी, स्थानीय बासिन्दा र विभिन्न ठाउँबाट आइपुगेका पाँचवटा दमकलाई आगो नियन्त्रणमा लिन छ घण्टाभन्दा बढी समय लागेको थियो। सबैको प्रयासपछि बिहान ८ बजेतिर मात्रै आगो नियन्त्रणमा आएको हो। आगो नियन्त्रणमा लिननै समय लागेपछि पसल र गोदाममा रहेका केही पनि सामान रहेनन्। आगलागीको कारण खुल्न नसकेको र विद्युत सर्ट भएर घटना भएको हुनसक्ने अनुमान गरिएको एसपी खड्काले बताए। उनका अनुसार आगोले पसल र गोदाम सञ्चालन गरेको घरमा पूर्ण रुपमा क्षति पुगेको छ भने सबै सामान कामै नलाग्ने गरी जलेर नष्ट भएका छन्। एक्कासि आगो सुरु भएपछि आगो नियन्त्रणको प्रयास गर्दै पसल सञ्चालक र स्थानीय बासिन्दाले प्रहरीलाई खवर गरेका थिए। तर पसल घर र गोदाम तथा केही सामान निकाल्न नपाउँदा सबै जलेर ध्वस्त भएको पसल सञ्चालक साहले बताए। आगलागीमा एक करोड बढीको क्षति भएको उनले बताए। तर प्रहरीले क्षतिको यकिन विवरण प्राप्त नभएको र संकलन थालिएको जनाएको छ। एसपी खड्काले आगोले एकै ठाउँमा ठूलो क्षति गरेको बताए। स्थानीय पत्रकार वीरेन्द्र साहका अनुसार उक्त पसल र गोदाम अमरदहकै ठूलो मानिन्थ्यो। गाउँकै चलेको र ठूलो पसलमा एक्कासि लागेको आगोले धेरै क्षति गरेको छ, उनले भने, समयमै आगो नियन्त्रणमा आउन नसक्दा सबै कुरा जलेर नष्ट भएको हो। आगो सुरु भएपछि पसलमा रहेका चामल, तेल, चाउचाउ लगायतका सामान जल्न थालेको र झन् त्यहाँबाट दन्किन थालेपछि नियन्त्रणमा लिन समस्या भएको प्रहरीले जनाएको छ।"
दुई वर्षपछि सुप विश्वविद्यालयको सिनेट बैठक काठमाडौंमा बस्दै,"महेन्द्रनगर : सुदूरपश्चिमाञ्चल विश्वविद्यालयको सभा (सिनेट बैठक) दुई वर्षपछि काठमाडौमा बस्ने भएको छ । विश्वविद्यालयका कुलपति एवम प्रधानमन्त्री केपी शर्मा ओलीको अध्यक्षतामा पुस ३ गते सिनेट बस्ने तयारी भएको विश्वविद्यालयले जनाएको छ । वर्षमा दुई पटक वा नभए एकपटक अनिवार्य रुपमा बस्नुपर्ने विश्वविद्यालयको सिनेट बैठक दुईवर्षसम्म बस्न नसक्दा विश्वविद्यालयका कर्मचारीको तलब खाने बाहेकका अन्य काम हुन सकेका थिएनन् । सिनेट पछि विश्वविद्यालयको काम गर्नेबाटो खुल्ने सुदूरपश्चिमाञ्चल विश्वविद्यालयका उप कुलपति अम्म राज जोशीले बताए । 'हरेक वर्ष हुनुपर्ने सिनेट दुईवर्षसम्म हुन सकेको थिएन,विश्वविद्यालयको २०७४ देखीको खर्च अनुमोदन भएको छैन ।' उपकुलपति जोशीले भने, केही वर्षदेखि असहजता छ सिनेटले सहज बनाउला ।' उनले विश्वविद्यालयका केही नियम संशोधन,कार्यायोजना र बजेट लगायतका विषयमा छलफल हुने बताए । सिनेट बैठकले पास गरेपछि मात्रै पुँजीगत बजेट खर्च गर्न पाउने प्रावधान रहेकाले विश्वविद्यालय अन्र्तगत विभिन्न विभागमा भौतिक संरचना बनाउनपर्ने काम अधुरै छन् । त्यस्तै सुदूरपश्चिमाञ्चल विश्वविद्यालयले आगामी वर्ष एमफिल र पिएचडीको अध्यापनसमेत सुरु गर्ने तयारीमा छ । पहिलो पटक कृषितर्फ बिएसीएजी तेस्रो सेमेष्टरमा विद्यार्थी अध्ययनरत छन भने इन्जिनीयरिङतर्फ एमइ र कम्प्युटर साइन्सको बिइ कार्यक्रम सञ्चालनको तयारीमा छन् ।"
बलात्कारीलाई आठ वर्ष कैद,राजविराज : १३ वर्षीया बालिकालाई बलात्कार गरेको अभियोगमा अदालतले सप्तरीको शम्भुनाथ नगरपालिका५ मोहनपुरका ४० वर्षीय गेनाइ राम चमारलाई आठ वर्ष कैद सजायको फैसला गरेको छ। जिल्ला न्यायाधीश नारायणप्रसाद दाहालको इजलाशले थुनामा रहेका आरोपितलाई आठ वर्ष कैद सजायको फैसला गरेको हो। बलात्कारको अभियोगमा पक्राउ परेका चमार अदालतको आदेशमा ०७४ चैत १८ गतेदेखि पुर्पक्षका लागि कारागारमा थुनामा छन्। सप्तरी जिल्ला अदालतका सूचना अधिकारी हेमबहादुर बुढाथोकीका अनुसार अभियुक्तलाई आठ वर्ष कैद सजायका साथै १० हजार रुयैयाँ जरिवानाको फैसला समेत भएको छ। शम्भुनाथ नगरपालिका५ मोहनपुर घर भएका चमारले शम्भुनाथ नगरपालिका२ मा काठको फर्निचर पसल सञ्चालन गरी बसेका थिए। फर्निचर पसलको बाटो भइ हिंडने बालिकालाई उनले ललाईफकाई पटकपटक बलात्कार गरी गर्भवती बनाएपछि प्रहरी कार्यालयमा उजुरी परेको थियो। पटकपटक आरोपितले बलात्कार गरेको कुरा पीडित बालिकाले बताएपछि उनकी आमाले ०७४ फागुन २० गते जिल्ला प्रहरी कार्यालयमा उजुरी दिएकी थिइन्। प्रहरी कार्यालयमा कारवाहीका लागि उजुरी गर्न ढिलाइ भए पनि प्रहरीले भोलिपल्टै पीडितको स्वास्थ्य परीक्षण गरी अभियुक्तलाई पक्राउ गरी कारवाही अगाडि बढायो। उनलाई छुटाउन शहरका ठूला उद्योगपति र व्यापारी समेतले प्रयास गरेका थिए।
"लाइसेन्स नभएका चालकले मोटरसाइकल चलाउँदा दुर्घटना, वृद्धाको मृत्यु",विराटनगर : सवारी चालक अनुमति पत्र (लाइसेन्स) बिनाका चालकले चलाएको मोटरसाइकलका कारण विराटनगरमा सोमबार राति ज्यानै जाने गरीको दुर्घटना भएको छ। दुर्घटनामा विराटनगर महानगरपालिका१५ की ६५ वर्षीया वृद्धा महिला विखियादेवी साहको मृत्यु भएको मोरङ ट्राफिक प्रमुख प्रहरी निरीक्षक राकेशकुमार पोदारले बताए। उनका अनुसार तीव्र गतिमा रहेको मोटरसाइकलले ठक्कर दिँदा साह गम्भीर घाइते भएकी थिइन्। उनको उपचारका क्रममा राति १० बजेतिर न्युरो अस्पताल विराटनगरमा मृत्यु भएको पोदारले बताए। उनका अनुसार विराटनगर१५ झमेली चोकस्थित भित्री सडक खण्डमा दक्षिणबाट उत्तरतर्फ जाँदै गरेको मे ७ प ६३३२ नम्बरको मोटरसाइकलले पैदल यात्रा गरिरहेकी वृद्धालाई ठक्कर दिएको थियो। प्रहरीले मोटरसाइकल चालक मोरङको रतुवामाई नगरपालिका७ का २२ वर्षीय विक्रम साहलाई पक्राउ गरेको छ। प्रहरी अनुसन्धानबाट विक्रमले लाइसेन्स नै नलिइकन मोटरसाइकल चलाउने गरेको खुलेको छ। दुर्घटना गरेलगत्तै उनी पक्राउ परेपछि बिना लाइसेन्स सडकमा सवारी साधन चलाउने गरेको पाइएको हो। लाइसेन्स बिना नै लापरबाहीपूर्ण तरिकाले तीव्र गतिमा मोटरसाइकल कुदाउँदा दुर्घटना भएको ट्राफिक प्रहरीको भनाइ छ। उसले लाइसेन्स प्राप्त नगरिकन र बिना अभ्यास सवारी साधन नचलाउन पनि सबैमा आग्रह गरेको छ।
शीतलहर सुरु भएपछि जनजीवन कष्टकर,"विराटनगर : केही दिनदेखिको बाक्लो हुस्सु र चिसो हावासँगै प्रदेश १ को राजधानी विराटनगरलगायत तराईमा शीतलहर सुरु भएको छ। मौसम एक्कासि चिसिएर शीतलहर सुरु भएपछि जनजीवन थप कष्टकर बन्दै गइरहेको छ। चिसो बढेपछि सर्वसाधारण समस्यामा परेका छन्। सामान्य बनिबुतो गरेर जीवनयापन गर्दै आएका, आर्थिक अवस्था कमजोर भएकाहरु, बस्ने घरको उचित व्यवस्थापन हुन नसकेका, सुकुम्बासी, गर्भवती महिला, वृद्धवृद्धा र बालबालिका बढी कष्ट झेल्न बाध्य भएका छन्। चिसो अत्याधिक हुन थालेपछि समय काट्न सर्वसाधारणलाई सकस परिरहेको छ। विराटनगरमा मंगलबार बिहान वर्षकै सबैभन्दा धेरै चिसो महसुस गरिएको छ। मंगलबार बिहान विराटनगरको न्यूनतम तापक्रम १२५ डिग्री सेल्सियस मापन गरिएको छ। यो तापक्रम वर्षकै सबैभन्दा कम रहेको जल तथा मौसम विज्ञान फिल्ड कार्यालय विराटनगरका प्रमुख विकास देउजाले बताए। सोमबार विराटनगरको न्यूनतम तापक्रम १३५ डिग्री र आइतबार १३६ डिग्री सेल्सियस मापन गरिएको थियो। मौसममा आएको परिवर्तनसँगै केही दिनदेखि घाम नदेखिँदा चिसो बढेर तापक्रम ओरालो झर्ने क्रममा रहेको देउजाको भनाइ छ। विराटनगरको तापक्रममा दैनिक गिरावट आइरहेको छ, उनले भने, कम तापक्रमसँगै हुस्सु र चिसो हावाका साथमा एक्कासि चलेको शीतलहरले बढी समस्या हुन थालेको छ। उनका अनुसार बाक्लो हुस्सु र कुहिरोसँगै सुरु भएको शीतलहरलाई पश्चिमी वायुको प्रभावले थप बल पुर्याएको छ। हुस्सुका कारण अगाडि राम्ररी देख्ननसक्ने अवस्था भएपछि फक्स लाइट बालेर गाडी कुदाइँदै। देउवाले यस्तो अवस्था केहीदिनसम्म कायम रहने अनुमान गरिएका कारण कुनै पनि क्षति हुन नदिन सबैले चिसोबाट बच्ने उपायको खोजी गर्नुपर्ने सुझाव दिएका छन्। पहिलेपहिले पुसबाट सुरु हुने यसखाले चिसो यसवर्ष मंसिर अन्तिमबाटै सुरु भएको उनको भनाइ छ। चिसोका कारण बजार, सार्वजनिक स्थल, सरकारी कार्यालयमा सर्वसाधारणको चहलपहल कम हुँदै गइरहेको र कार्यालयमा सेवाग्राहीको संख्या पनि पातलिन थालेको जिल्ला प्रशासन कार्यालय मोरङका प्रवक्ता एवं सहायक प्रमुख जिल्ला अधिकारी ध्रुवबहादुर खड्काले बताए। सडकमा सवारी साधन पातलिएका छन्। सवारी साधनमा यात्रा गर्ने यात्रुको संख्यामा पनि कमी आएको छ। कतिपय ठाउँमा सर्वसाधारण आगो तापेर चिसो भगाउने प्रयास गरिरहेका छन्। चिसोका कारण घरबार बिहीन भएका र जाडोमा न्यानो कपडा किनेर लगाउन नसक्नेहरुको कन्तबिजोग भएको विराटनगर५ का सत्रुधन मेहताले बताए। केही दिनदेखि घाम देख्न पाइएको छैन, उनले भने, एकाबिहानैदेखि बाक्लो हुस्सुसँगै चिसो हावा चलेर शीतलहर सुरु भएपछि समस्या झन् जटिल बनेर गएको छ। मौसम नखुलेर ठिहीको अनुभव गर्न थाले पनि सर्वसाधारणलाई चिसोबाट बचाउने कुनै कार्यक्रम सञ्चालन हुन नसकिरहेको गुनासो मेहताले बताए। केही दिनदेखि घाम देख्न नपाएर चिसो बढिरहेका कारण सर्वसाधारणलाई बचाउन राज्यको ध्यान जान जरुरी रहेको उनको भनाइ छ। सरोकारवालाले चिसोका कारण सबैले कष्ट भोगिरहँदा सरकारी तवरबाट सर्वसाधारणको पक्षमा केही पहल नभएका कारण अवस्था थप जटिल बनेर जानसक्ने बताएका छन्। चिसोसँगै केही दिनयता रुघाखोकी, निमोनिया, कोल्ड डायरिया तथा श्वासप्रश्वासका बिरामीको संख्या अस्पताल र स्वास्थ्य संस्थामा बढेर गएको विराटनगरको कोसी अस्पतालका मेडिकल सुपरिटेन्डेन्ट डा चुमनलाल दासले जानकारी दिए। बिरामीको चाप बढेसँगै अस्पतालमा आकस्मिक कक्षमा शैयाको अभाव हुने अवस्थासमेत आएको उनको भनाइ छ। कोरोना त्रासले अरु बिरामीको प्रभावकारी उपचार हुननसकिरहेका बेला चिसोका कारण थपिएका बिरामीले राम्ररी स्वास्थ्य उपचार पाउन गाह्रो पर्ने जटिल अवस्थाको सिर्जना भएको दासले बताए। हुस्सुले चालकलाई सवारी साधन चलाउन पनि गाह्रो हुन थालेको छ। नजिकको दृष्य पनि देख्नसक्ने अवस्था नभएपछि सावधानीका साथ सवारी साधन सञ्चालन गर्न चालकलाई आग्रह गरिएको प्रदेश १ ट्राफिक प्रहरी प्रमुख एसपी सञ्जीव शर्माले बताए। उनका अनुसार अगाडिका सवारी साधन र मान्छेले सहजै देखुन् भनेर चालकलाई फक्स लाइट बालेर मात्रै सवारी साधन चलाउन आह्वान गरिएको उनको भनाइ छ। हुस्सुसँगै मौसममा आएको खरावीका कारण भिटिभिलिटी कम हुँदा दैनिक व्यस्त रहने विराटनगर विमानस्थलमासमेत जहाज अवतरण र उडानमा समस्या थपिएको विमानस्थल प्रमुख उत्सवराज खरेलले जानकारी दिए। चारपाँच दिनदेखि उडान ढिलो हुने र रद्ध गर्नुपर्ने समस्या कारण हवाई उडान प्रभावित बनिरहेको छ, खरेलले भने, प्रत्येक दिन बिहान ८ बजेबाट सुचारु हुनुपर्ने भएमा विमानस्थल सञ्चालनमा कठिनाई हुँदा यात्रुहरुको चाप र उडानको समय व्यवस्थापन गर्न निक्कै मुस्किल परिरहेको छ। उडान प्रभावित हुँदा यात्रुहरु मारमा परेका छन्। उडान समयमा हुननसक्दा यात्रुले समयमै गन्तव्यमा पुग्न नपाउने र कतिपय उडान रद्ध हुँदा यात्रु फर्कनुपर्ने अवस्था रहेको खरेलको भनाइ छ। जहाजलाई कम्तीमा पनि एक हजार छ सय मिटर भिजिविलिटी आवश्यक पर्ने उनले बताए। तर बाक्लो हुस्सुका कारण आवश्यक भिजिविलिटी नपुग्ने उनको भनाइ छ। मोरङका प्रमुख जिल्ला अधिकारी कोषहरि निरौलाले चिसोबाट सर्वसाधारणलाई बचाउन जिल्ला विपद् व्यवस्थापन समितिको बैठक बसेर आवश्यक निर्णय लिने तयारी भइरहेको जानकारी दिए। चिसोबाट प्रभावितका लागि जिल्लामा गृह मन्त्रालयबाट १० लाख रुपैयाँ प्राप्त भएको उनको भनाइ छ। स्थानीय तह, प्रहरी एवं विभिन्न संघ संस्थालाई आआफ्नो तर्फबाट चिसो प्रभावितलाई सहयोग गर्न आग्रह गरिएको उनले बताए। शीतलहरका कारण हुनसक्ने सम्भावित क्षति रोक्न मोरङका सरकारी तथा गैर सरकारी निकायलाई सक्रिय गराउने तयारी भइरहेको प्रजिअ निरौलाको भनाइ छ। चिसो बढेपछि विराटनगरमा आगो ताप्दै सर्वसाधारण। बढी प्रभावित हुने सम्भावित क्षेत्रको पहिचान गर्दै विवरण संकलन गरेर पीडितका लागि न्याना लुगा र आवश्यक सामग्रीको जोहो गर्ने विषयमा समितिको बैठक बसेर निर्णय गर्ने जानकारी उनले दिए। विवरण संकलन गरेर पठाउनका लागि मोरङमा प्रहरी र स्थानीय तहसमेतका निकायलाई परिचालनको तयारी गरिएको छ। चिसोबाट विगत वर्षमा झै क्षति नहोस् भनेर सावधानी अपनाइने छ, प्रजिअ निरौलाले भने , कहाँ कहाँ र कुन कुन ठाउँमा शीतलहरले बढी प्रभाव पार्छ भन्ने बारेमा जानकारी लिने काम भइरहेको तथा क्षति रोक्नका लागि काम थालिएको छ।उनका अनुसार चिसोबाट सबैलाई जोगाउन जनचेतनामुलक कार्यक्रम सञ्चालन गर्ने, चिसोका बारेमा प्रचारप्रसार गर्ने, प्रभावितका लागि अग्रीम रुपमा राहत संकलन गर्ने, आगो ताप्नका लागि दाउराको व्यवस्थापन गर्नेलगायतका कामहरु हुने छन्। मौसमको भविष्यवाणीका लागि जल तथा मौसम विज्ञान फिल्ड कार्यालयसँग समन्वय गर्दै त्यहाँबाट बढ्दो चिसोका सम्बन्धमा दैनिक सूचनासमेत लिन थालिने प्रजिअ निरौलाले बताए।"
क्रसर उद्योगमा बम विस्फोट,"उदयपुर : उदयपुरको त्रियुगा नगरपालिका १४ धाप्लाङ्गस्थित एक क्रसर उद्योगमा सोमबार राती अज्ञात समुहले दुई वटा बम विस्फोट गराएको छ। ६ जनाको संख्यामा राती १०:१५ बजे आएको उक्त समुहले 'द कञ्चनजंघा गोल्डेन गुड जेवी'को क्रसर उद्योगमा बम विस्फोट गराएको हो। विस्फोटबाट उद्योगको मेनकन्वीयर वेल्ट, मोटर, जेसीवी र तेलसहितको ड्रममा क्षति पुगेको जिल्ला प्रहरी कार्यालयका डिएसपी बेदप्रसाद गौतमले जानकारी दिए। मुकुन्डो लगाएर उद्योग भित्र प्रवेश गरेको उक्त समुहले विस्फोट गर्नुपूर्व सुरक्षागार्ड स्थानीय ६० वर्षीय कर्णबहादुर तामाङ्गलाई पेस्तोल देखाई नियन्त्रणमा लिएका उनले बताए। प्रतिकार गर्न खोज्दा तामाङ्गमाथि कुटपिट भएको उद्योगका प्रतिनिधि सुमन्त कोइरालाले बताए। विस्फोटबाट उद्योगको करिव १० लाख बराबरको धनमालमा क्षति पुगेको उनले बताए। उक्त समुहले विस्फोटसँगै खुकुरीले मेसिन घुमाउने फित्ता काटेको, तेलको ड्रममा आगो लगाउने प्रयास गर्दा स्थानीय आएपछि छोडेर भागेको सुरक्षागार्ड कर्णबहादुरले बताए। उनले भने, दिउँसो एक जना नचिनेका व्यक्ति आएर सोधी खोजी गरेका थिए, राती अकास्मात आएर मलाई पेस्तोल र खुकुरी देखाए प्रतिकार गर्न खोज्दा कुटपिट गरे। घटना लगत्तै एसपी भिमबहादुर दाहालको नेतृत्बमा गएको टोलीले आशंकामा दुई जनालाई नियन्त्रणमा लिएको जनाएको छ। अनुसन्धानका क्रममा रहेकाले उनीहरुको नाम गोप्य राखिएको छ। विस्फोट भएको बम सुतली र सकेट हुन सक्ने प्रहरीको अनुमान छ। विस्फोटको कसैले जिम्मा लिएको छैन। सगरमाथा लोकमार्ग अन्तरगतको दियालेअँधेरीफोक्सीन्टार सडक खण्डलाई लक्षित गरी उक्त अस्थायी क्रसर उद्योग स्थापना गरिएको हो। यसअघि एक महिनाको समयमा सौर्य सिमेन्ट उद्योगको खानी क्षेत्र र ताप्लि गाउँपालिकालाई लक्षित गरी अज्ञात समुहले बम विस्फोट गराएको थियो। उक्त घटनाको समेत हालसम्म कसैले जिम्मा लिएको छैन। उदयपुरको दुर्गम क्षेत्रमा नेत्रविक्रम चन्द (विप्लव) नेतृत्वको नेकपाको सकृयता रहेको छ। बम विस्फोटन कसले गर्यो भन्ने एकिन नभए पनि विप्लव समुहले विस्फोट गराएको हुन सक्ने प्रहरीको अनुमान छ।"
बिजनेश भिसामा आएर धर्मप्रचार,"गोरखा : बिजनेश भिसामा आएर गोरखामा धर्म प्रचार गर्दै हिंड्ने ताइवानी नागरिक मेङसेन चेङलाई गोरखाबाट निश्काशित गरेलगत्तै अर्का ताइवानी नागरिक गोरखामा धर्मप्रचार गरिरहेका छन्। करिब ५५ वर्ष बताउने हङमिङ हङ संगठित रुपमा धर्म प्रचारमा लागेका हुन्। उनी गोरखा नगरपालिका ७ रोहटेपानीस्थित नेपाल मगर संघको कार्यालय भवनको माथिल्लो तलामा डेरा जमाएर बसेका छन्। तिहार सकिएलगत्तै गत कात्तिक महिनादेखि आएका हुन्। मगर संघको सबैभन्दा माथिल्लो तलामा डेरा गरेर बस्छन्, स्थानीय एकले भने, त्यहाँ आसपासका ३०३५ जनालाई बोलाएर चिनियाँ भाषा सिकाउँछन्। तावा धर्म प्रचार गर्छन्। विभिन्न गाउँ डुलेर धर्म प्रचार गर्ने गरेको उनले बताए। उनी ताव धर्मका माथिल्लो तहका धर्मगुरु समेत रहेको स्रोतले जनाएको छ। धर्मगुरु हङलाई गोनपा ७ खिरेपानीकी विन्दू श्रेष्ठलगायत दुईजनाले साथ दिने गरेका छन्। बिजनेश भिसामा आएर काठमाडौंमा मुकाम गरी गोरखामा धर्म प्रचार गर्नु सरासर अवैध हुने गोरखाका प्रमुख जिल्ला अधिकारी तीर्थराज भट्टराई बताउँछन्। उनको खोजी गरी अध्यागमन पठाउने प्रजिअ भट्टराईले बताए। जुन भिसामा आएका छन्, त्यो भन्दा फरक काम गर्न पाइँदैन। यस्तै काम गर्ने एकजनालाई हामीले तत्काल गोरखा छोड्नू भन्यौँ। छोडेर गए। फेरि अर्का आएका रहेछन्, प्रजिअ भट्टराईले भने, हामी प्रहरी परिचालन गरी उनको खोजी गरी उनलाई पनि अध्यागमन विभाग पठाउँछौं। गत चैतभन्दा अघि उनीहरुको काठमाडौंको बानेश्वरमा हङजिङ होटल थियो तर अहिले सो बन्द भइसकेको छ। होटल बन्द गरी ताइवानीहरुको टोली तावा धर्म (लाफिङ वुद्ध) प्रचार तथा चिनियाँ भाषा सिकाउनमा व्यस्त रहेका छन्। गोरखा नगरपालिकाको गैरीकुवामा तावा धर्मको गुम्बा निर्माण आरम्भ भएको थियो, तर जग्गा विवादका कारण सो गुम्बा निर्माणको काम वर्षौँदेखि अलपत्र परेको छ।"
भक्तपुरमा थप एक कोरोना संक्रमित पुरुषको मृत्यु,"भक्तपुर : भक्तपुरमा थप एक कोरोना भाइरस संक्रमित पुरुषको मृत्यु भएको छ । भक्तपुर नपाका ती संक्रमित पुरुषको मृत्यु भएसँगै यहाँ कोरोना भाइरस संक्रमणबाट मृत्यु हुनेको संख्या एकसय १६ पुगेको छ । स्वास्थ्य कार्यालय भक्तपुरका अनुसार भक्तपुरका ७३ पुरुष र ४३ महिला गरी एकसय १६ जना संक्रमितको मृत्यु भएको हो । यहाँका चार नपामध्ये सबैभन्दा बढी भक्तपुरका २८ पुरुष र १५ महिला गरी ४३ जना संक्रमितको मृत्यु भएको छ । मध्यपुर थिमि नपाका २५ पुरुष र १४ महिला गरी ३९ जना, सूर्यविनायक नपाका १३ पुरुष र १३ महिला गरी २६ तथा चाँगुनारायण नपाका ७ पुरुष र एक महिला गरी ८ जना संक्रमितको मृत्यु भएको छ । संक्रमित पुगे ८ हजार ७ सय ५७ भक्तपुरमा कोरोना भाइरस संक्रमितको संख्या ८ हजार ७ सय ५७ पुगेका छन् । सोमबार १२ पुरुष र ११ महिला गरी २३ नयाँ संक्रमित थप भएसँगै कूल संक्रमित संख्या ८ हजार ७ सय ५७ पुगेको स्वास्थ्य कार्यालयले जनाएको छ । कार्यालयका प्रमुख कृष्ण मिजारले यहाँका चार नपामध्ये सबैभन्दा बढी मध्यपुर थिमि नपामा ३ हजार २ सय १३ संक्रमित पुगेको जानकारी दिए । जसमध्ये एकहजार ७ सय ७० पुरुष र एकहजार चारसय ४३ महिला रहेको उनको भनाइ छ । त्यस्तै सूर्यविनायक नपाका २ हजार ७ सय ८९ जनामा कोरोना भाइरस संक्रमण पुष्टि भएको छ । जसमा पुरुष एकहजार ६ सय १० जना र महिला एक हजार एकसय ७९ जना रहेका छन् । भक्तपुर नपाका ९ सय एक पुरुष र ८ सय ४ महिला गरी एकहजार ७ सय ५ जना संक्रमित भएका छन् । भक्तपुरमा सबैभन्दा कम चाँगुनारायण नपामा ४ सय ९८ पुरुष र २ सय ९६ महिला गरी ७ सय ९४ जनामात्रै संक्रमित रहेका छन् । कूल संक्रमितमध्ये ८ हजार ५७ जना निको भएर डिस्चार्ज भएको प्रमुख मिजार बताउँछन् । जसमा पुरुष ४ हजार ५ सय ४५ जना र महिला ३ हजार ५ सय १२ रहेको उनले जानकारी दिए । डिस्चार्ज हुनेमा मध्यपुर थिमिका २ हजार ९ सय ७५, सूर्यविनायकका २ हजार ५ सय २७, भक्तपुरका एक हजार ६ सय २ र चाँगुनारायणका ७ सय २१ रहेका छन् छन् । ५ सय ८४ जना सक्रिय संक्रमित कार्यालयका अनुसार भक्तपुरमा ३ सय १३ पुरुष र २ सय ७१ महिला गरी कूल ५ सय ८४ जना सक्रिय संक्रमित रहेका छन् । जसमध्ये सूर्यविनायक नपामा २ सय ३६, मध्यपुर थिमिमा एक सय ९९, चाँगुनारायणमा ६५ र भक्तपुर नपामा ६० जना रहेका छन् । सक्रिय संक्रमितमध्ये ५ सय ३५ जना होम आइसोलेसनमा रहेको स्वास्थ्य कार्यालयले जनाएको छ । त्यस्तै ३४ पुरुष र १५ महिला गरी ४९ जनामात्रै अस्पताल तथा नपाले सञ्चालन गरेको आइसोलेसन केन्द्रमा रहेका छन् ।"
मलंगवा बन्द,"मलंगवा : हुलाकी सडकको स्तरोन्नती र नेपालभारत सीमा खोल्नुपर्ने माग राख्दै सर्वपक्षीय संघर्ष समिति सर्लाहीले मंगलबार सर्लाही सदरमुकाम मलंगवा बन्द गरेको छ । पूर्वघोषित कार्यक्रम अनुसार मलंगवा बन्द गरिएको संघर्ष समितिले जनाएको छ । मंसिर २१ गतेदेखि सुरु गरिएको आन्दोलनको १० औं दिन सर्लाही सदरमुकाम मलंगवा बन्द गरिएको हो । आन्दोलनकारीहरुले बिहानैदेखि बजारका पसलहरु बन्द गराएका छन् । बन्दका कारण मलंगवाबाट आउने र जाने लामो तथा छोटो दुरीका सबारी साधनहरु चल्न सकेको छैन् । आन्दोलनकारीहरुले बिहानैदेखि चौक चौकमा टायर बालेर प्रदर्शन समेत गरेका छन् । आन्दोलनका पूर्व घोषित कार्यक्रम अनुसार मलंगवा बन्द गरिएको जिल्ला समन्वय समितिका सभापति तथा सर्वपक्षिय संघर्ष समितिका संयोजक मेथुर चौधरीले जानकारी दिएका छन् । हुलाकी सडकको स्तरोन्नती र नेपाल भारत सीमा खोलाउनु पर्ने माग राख्दै आन्दोलन सुरु गरिएको हो । बेर बेरको ताकेतामा कुनै सुनवाई नभएपछि मंसिर २१ गतेदेखि आन्दोलन सुरु गरिएको संयोजक चौधरीले बताएका छन् । हुलाकी सडकको स्तरोन्नती हुन नसक्दा सडकको छेउछाउ बसोबास गर्ने गाउँका मानिसहरुको जनजीवन प्रभावित बनेको छ, 'संयोजक चौधरीले भने, 'हिउँदमा धुलाम्य र वर्षामा हिलाम्य हुदाँ आवत जावतमा कठिनाई भएपछि स्तरोन्नतीको माग गरेका छौं ।' नेपाल भारत सीमा बन्द हुदा सीमा क्षेत्रमा बसोबास गर्नेहरुले सास्ती भोग्नु परेको चौधरीले बताएका छन् । सीमा नाका बन्द हुदाँ कतिको बिहेवारी समेत प्रभावित भएको छ । सुख दुखमा आवत जावत गर्न पनि सकेका छैनन् । जानै परे चोरबाटो भएर आवत जावत गर्नु बाध्यता रहेको छ । खेतको बाटो भएर पैदल जानु परेको छ । संघर्ष समितिले नेपाल भारत सीमा खुल्ला गर्नुपर्ने, निर्माणाधिन हुलाकी राजमार्गको स्तरोन्नती हुनुपर्ने, हुलाकी सडक लगायत अन्य शाखा सडक र पुलहरुको गुणस्तरको छानबिन गर्नुपर्ने, हुलाकी सडक बनाउँदा पर्ने जग्गाको मुआब्जा उपलब्ध गराउनुपर्ने र हुलाकी राजमार्ग निर्माण कार्यको ठेक्काको म्याद नथपिनु पर्ने लागयतको ५ सुत्रिय माग राखेर आन्दोलनमा उत्रेका छन् । आन्दोलनको पहिलो दिन मंसिर २१ गते सर्लाही सदरमुकाम मलंगवामा मोटरसाइकल र्याली निकालिएको थियो । साथै सोही दिनदेखि मलंगवाको शहिद चौकमा अनिश्चित कालिन रिले अनशन पनि सुरु गरिएको हो । मंसिर २९ गते बेलुका ५ बजे जिल्लाका २०वटै स्थानीय तहमा मशाल जुलुस गरिएको थियो । मंसिर ३० गते घोषणा गरिएको कार्यक्रम अनुसार जिल्ला सदरमुकाम मलंगवा बन्द गरिएको छ । पुष १ गते जिल्ला नै बन्द गर्ने कार्यक्रम रहेको संघर्ष समितिले जनाएको छ ।"
चिसोले जनजीवन कष्टकर,"विराटनगर : केही दिनदेखि बाक्लो हुस्सु र चिसो अत्यधिक बढेपछि प्रदेश १ को राजधानी विराटनगरलगायत तराईको जनजीवन कष्टकर बनेको छ। मंसिर अन्तिम साताबाट सुरु भएको हुस्सुका कारण घाम देख्न नपाउँदा एक्कासि चिसो बढेको हो। हुस्सु र पश्चिमी वायुको प्रभावले दिनप्रतिदिन चिसो बढ्दै गइरहेको छ। चिसो बढेसँगै सडकमा सर्वसाधारणको हिँडडुल पातलिन थालेको छ। सवारीसाधन कम मात्रामा सडकमा देखिन थालेका छन्। चिसोले सार्वजनिक स्थल, सरकारी कार्यालय, सडक तथा विभिन्न ठाउँमा सर्वसाधारणको चहलपहल कम हुँदै गएको छ। सरकारी कार्यालयमा सेवाग्राहीको संख्या सामान्य अवस्थाभन्दा कम हुँदै गएको जिल्ला प्रशासन कार्यालय मोरङका प्रवक्ता एवं सहायक प्रमुख जिल्ला अधिकारी ध्रुवबहादुर खड्काले जानकारी दिए। उनका अनुसार अत्यधिक जाडो बढेपछि आर्थिक अवस्था कमजोर भएका, न्यानो लुगा किनेर लगाउन सक्ने अवस्था नभएका र बासस्थानको उचित व्यवस्था नभएकाले रातदिन कठ्याङ्ग्रिएर समय बिताउनुपर्ने अवस्था छ। गरिबीमाथि चिसोको पीडा थपिँदा र न्यानो लुगा र सुरक्षित बासस्थानको अभावमा बालबालिका, वृद्धवृद्धा र गर्भवती महिला बढी प्रभावित भएका छन्। कतिपय ठाउँमा चिसोबाट बच्न सर्वसाधारण एकै ठाउँमा भेला भई आगो बालेर ताप्न थालेका छन्। हुस्सु र कुहिरोले घामको प्रकाशलाई छेल्दा दैनिक तापक्रममा गिरावट आइरहेको जल तथा मौसम विज्ञान फिल्ड कार्यालय विराटनगरका प्रमुख विकास देउजाले जानकारी दिए। हुस्सुले चालकलाई सवारीसाधन चलाउन पनि गाह्रो हुन थालेको छ। नजिकको दृश्य पनि देख्न सक्ने अवस्था नभएपछि ट्राफिक प्रहरीले सावधानीका साथ सवारीसाधन सञ्चालन गर्न चालकलाई आग्रह गरेको छ। प्रदेश १ का ट्राफिक प्रहरी प्रमुख एसपी सञ्जीव शर्माले सबै चालकलाई फक्स लाइट बालेर मात्रै सवारीसाधन चलाउन आह्वान गरिएको जानकारी दिए। हुस्सुका कारण भिजिविलिटी कम भएर नजिकै रहेका कुनै पनि वस्तु नदेखिने भएकाले सवारीसाधन सञ्चालनमा समस्या भएको छ, उनले भने, दुर्घटनाको जोखिम बढेपछि अगाडिको लाइट बालेर मात्रै सवारीसाधन चलाउन भनिएको छ। लाइट बालेर सवारी चलाउँदा सहज हुने र दुर्घटनाको जोखिम टर्ने उनको भनाइ छ।"
भिसामा मनपरी निर्णय,"काठमाडौं : गृह मन्त्रालयले पर्यटक प्रवेशाज्ञा (भिसा)को म्याद गुज्रिएका विदेशी नागरिकलाई फिर्ता नपठाई फेरि अर्को वर्ष (२०२१)का लागि भिसा दिने विवादास्पद निर्णय गरेको छ। पर्यटक भिसामा १ सय ५० दिन बसिसकेका विदेशीलाई नेपाल बसिरहेकै अवस्थामा पुनः पर्यटक भिसा दिन मिल्दैन। अध्यागमन नियमावलीको नियम ६ (२)मा पर्यटक भिसा एक भिसा वर्षमा बढीमा पाँच महिनाका लागि दिइनेछ भन्ने स्पष्ट प्रावधान छ। तर, गृहले उक्त नियमावलीविपरीत भिसा नियमित गरेर अर्को वर्षका लागि पनि भिसा दिने निर्णय गरेको हो। मंसिर २३ को गृहमन्त्रीस्तरीय उक्त निर्णय अध्यागमन नियमावलीविरुद्ध छ। अन्तर्राष्ट्रिय उडान भइरहेका मुलुकका नागरिकलाई फिर्ता नपठाई अर्को वर्षका लागि पनि भिसा दिने गृहको निर्णय आश्चर्यजनक छ। अन्तर्राष्ट्रिय उडान भइसकेका चीनलगायत अन्य मुलुकको नागरिकका हकमा गृहको उक्त निर्णय सान्दर्भिक छैन। गृहले त्यस्ता विदेशीलाई निष्कासन गर्नुको सट्टा कोरोना भाइरसको जोखिम देखाउँदै आवश्यक अध्ययन, अनुसन्धानबिनै भिसा नियमित गर्ने विवादास्पद निर्णय गरेको हो। गृह र अध्यागमनका अधिकारीले उनीहरू आफैं सम्मिलित भएर गरेको निर्णयबारे चित्तबुझ्दो जवाफ दिएनन्। गृहका प्रवक्ता चक्रबहादुर बुढा र अध्यागमन विभागका महानिर्देशक रमेशकुमार केसीले कोरोना भाइरसको जोखिमका कारण ओभरस्टे भएकाहरूको भिसा नियमित गर्ने र उनीहरूलाई अर्को भिसा वर्षमा पनि पर्यटक भिसा जारी गर्ने निर्णय भएको प्रतिक्रिया दिए। पर्यटन व्यवसायीलगायत सरोकारवालाको सिफारिसमा निर्णय गरिएको हो, महानिर्देशक केसीले अन्नपूर्ण पोस्ट्सँग भने। लकडाउनकै बेला जापान, कोरिया, अमेरिकालगायत कतिपय मुलुकले नेपालमा रहेका अधिकांश आफ्ना नागरिकको उद्धार गरिसकेका छन्। ओभरस्टे बस्ने र आफ्नो मुलुक फर्कन नचाहनेमा अधिकांश चिनियाँ छन्। उनीहरूलाई नै लक्ष्य गर्दै यस्तो निर्णय आएको स्रोतले बताएको छ। पर्यटक भिसामा एक भिसा वर्ष बसिसकेका विदेशीले अनिवार्य नेपाल छाड्नुपर्ने हुन्छ। एक भिसा वर्षमा १ सय ५० दिन बढी (ओभरस्टे) नेपाल बसेका विदेशीलाई नियमबमोजिम जरिवाना लिएर अध्यागमन विभागले सम्बन्धित मुलुक फिर्ता गर्नुपर्छ। तर, गृहले ओभरस्टे भइसकेका विदेशीको भिसा नियमित गरी अर्को वर्षका लागि पनि उनीहरूलाई पर्यटक भिसा दिने निर्णय गरेको हो। ओभरस्टे रहेका चिनियाँ आफ्नो मुलुक फर्कन चाहँदैनन्। कुनै न कुनै बहानामा उनीहरू नेपाल नै बस्न चाहन्छन्। चिनियाँ स्वार्थ समूहकै लबिङमा गृहको निर्णय आएजस्तो देखिन्छ, एक पर्यटन व्यवसायीले अन्नपूर्ण पोस्ट्सँग भने, अचम्मको कुरा यो छ कि भिसा नभए पनि चिनियाँहरू हत्तपत्त नेपाल छाड्न चाहँदैनन्।"

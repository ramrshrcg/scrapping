शीर्षक,विवरण
स्वागतयोग्य सर्वपक्षीय बैठक,"महामारीको पूर्व संकेत पाइसक्दा पनि सत्तारुढ दलका नेताहरू सत्ता खोसाखोसको दाउपेचमा तल्लीन भएको देख्दा मुलुकको नियतिप्रति आम सर्वसाधारणलाई टीठ लागेको छ। महामारी फैलन नदिन राज्यको ध्यान केन्द्रित हुनुपर्नेमा अध्यादेश किन जारी गरेको भन्दै उही राजनीतिक इबी साँध्न नेताहरू दौडादौड मात्र गरिरहेको देखियो। यसै सन्दर्भमा बुधबार नेकपा स्थायी समिति बैठक बोलाइएको थियो। एजेन्डा सार्वजनिक नगरिए पनि नेताहरूको उद्देश्य पूर्णरूपमा राजनीतिलक्षित थियो। तर, यो बैठक रद्द भएको छ। कतिपय नेताले यसलाई राजनीतिको भद्दा मजाकको संज्ञा पनि दिएका छन्। प्रधानमन्त्री केपी ओलीले आफ्नो पार्टीको स्थायी समितिको साटो सर्वपक्षीय बैठक आयोजना गरे, जुन सकारात्मक र स्वागतयोग्य हो। अहिले सत्ताको खिचातानी गर्ने बेला नभई सबै मिलेर महामारीविरुद्ध एक भई देश र जनताको सुरक्षामा तल्लीन हुने समय हो। सरकारले परीक्षणको दायरा बढाएसँगै कोरोना भाइरस (कोभिड१९) को संक्रमण वृद्धि भएको देखिएको छ। जति परीक्षण बढ्छ, संक्रमित पनि बढ्दै गएको पाइएको छ। सरकारले बेलैमा परीक्षण गर्ने स्वास्थ्य सामग्रीको उचित बन्दोबस्ती गर्न नसकेका कारण परीक्षण अति न्यूनरूपमा हुँदै आएको थियो। परीक्षण नै नगरी संक्रमण दर र दायरा थाहा हुँदैन। यसलाई सरकारले कोरोनो संक्रमण नभएको भनेर तुष्टि लिइरहेको थियो। सरकारले घोषणा मात्र नगरेको हो तर कोरोना संक्रमण तेस्रो चरण अर्थात् समुदायदेखि समुदायमा विस्तार भइसकेको छ। खुला सीमाबाट क्वारेन्टाइन नबसी, परीक्षण नगरी हजारौं स्वदेशी तथा विदेशी नागरिक अनेक उपाय लगाएर छिरिरहेका छन्। सीमा नाकामा हजारौं नेपाली अलपत्र छन्। ती सबैलाई परीक्षण गराएर, उचित क्वारेन्टाइनमा राखेर स्वदेश ल्याउनुपर्नेमा सरकारी बेवास्ताका कारण उनीहरू अनौपचारिक मार्गबाट नेपाल छिरिरहेका छन्, जसले संक्रमण दर बढाउन मद्दत पुगिरहेको छ। सरकारले लकडाउन गर्नेबाहेक गर्नुपर्ने थुप्रै नियन्त्रणात्मक काम, राहत वितरण, जनजीवनमा परेका अप्ठेरा हटाउने, थप संक्रमण हुन नदिन अपनाउनुपर्ने उपायहरूप्रति उदासीन रहेको देखिन्छ। अहिले सरकारको एकमात्र ध्याउन्न कसरी हुन्छ सत्ता जोगाउनेमा छ। सत्तारुढ दलका असन्तुष्ट नेताहरू स्थायी प्रतिपक्षीजस्ता देखिएका छन्। उनीहरूको ध्यान कसरी हुन्छ सत्ता आपूतिर पार्ने भन्नेमै केन्द्रित छ। कोरोनाको चिन्ता र तनाव ती नेताहरूमा पटक्कै देखिँदैन। कोरोनाले महामारीको रूप लिँदै गर्दा कसरी हुन्छ यसलाई थप विस्तार हुन नदिने, संक्रमितको उपचार गर्नेलगायतका सामान्य विषयमा पनि नेताहरूको चासो हुँदैन। कोरोनाले राजनीतिक दल, लिंग, उमेर, जात, जाति चिन्दैन। आफ्नै गतिमा यो बगिरहेको छ। तर, सत्तारुढ दलका नेतालाई कुर्सी जोगाउन र हत्याउनमै फुर्सद छैन। यिनीहरूको सत्तामोह बेमौसमी बाजाजस्तो भएको छ। लकडाउनले लाखौं नेपालीको रोजीरोटी खोसिएको छ। कयौं नागरिक भोकभोकै छन्। राहत पाएका छैनन्। दिइएको राहत पनि दलनिकट र व्यक्ति निकटताका आधारमा भेदभावयुक्त तवरमा वितरण भएको छ। हुनेखानेले समेत राहत लिएका छन्, हुँदाखाने भोकभोकै छन्। नागरिकको यो संगीन घडीमा सरकार नभएको अनुभूत गरिरहेका छन्। यस्तै आपत्मा हो नागरिकलाई सरकार चाहिने। तर, सरकारले भने नागरिकका न्यूनतम आवश्यकतालाई पनि उपेक्षा गरेको देखिन्छ। नेताहरू बिहानदेखि राति अबेरसम्म दौडधुपमै मस्त हुन्छन्। कुसमयमा अध्यादेश जारी गर्ने, पार्टी फुटाउन सांसद अपहरण गर्ने, वामदेव गौतमलाई प्रधानमन्त्री बनाउन सत्तारुढ दलका नेताहरू ज्यान फालेर लाग्ने, पदकै लागि पार्टीमा ध्रुवीकरण गर्नेमै नेताहरूको समय व्यतित भएको छ। संस्थापनइतरका यी प्रयासलाई असफल तुल्याउन सिंगो सरकार नै राजनीतिक व्यवस्थापनमा डुबेर लाग्ने भएपछि कोरोनाको चपेटा दल र सरकारका एजेन्डामा परेनन्। यतिबेला गर्नुपर्ने थियो फजुल र अनावश्यक खर्च कटौती, स्वास्थ्य उपकरणको सक्दो चाँडो व्यवस्थापन, चिकित्सक र स्वास्थ्यकर्मीको सुरक्षा, निजी अस्पतालमा पनि परीक्षण र उपचार हुने बन्दोबस्ती, भोकभोकै परेका पीडित जनतालाई साँच्चिकै राहत। तसर्थ अहिलेलाई राजनीति छाडेर तत्काल महामारीको रूप धारणा गर्न नदिनेतर्प राज्यका सम्पूर्ण शक्ति, सबै राजनीतिक दल र तिनका नेता अर्जुनदृष्टि लगाएर भिड्नुको विकल्प छैन।"
संक्रमण फैलने डरले स्वास्थ्यकर्मीलाई होटलले खाना खुवाउन मानेन,"वीरगन्ज : वीरगन्जमा कोरोना संक्रमितहरूको उपचार गर्दै आएका नारायणी अस्पतालका स्वास्थ्यकर्मीलाई खाना खुवाउँदै आएको होटलले बिहीबा देखि भने खुवाउन बन्द गरेको छ । संक्रमितको उपचारमा खटिने नारायणी अस्पतालका चिकित्सक, नर्ससहितका स्वास्थ्यकर्मीलाई वीरगन्ज महानगरपालिकाले कन्ट्री इन होटलमा चैत २७ गतेदेखि खाना र बासको प्रबन्ध मलिाएको थियो । तर बिहीबार बिहान होटलले अचानक खाना खुवाउन नसक्ने जवाफ स्वास्थ्यकर्मीलाई दिएको छ । बुधबार बेलुकी अस्पतालकी एक नर्समा कोरोना संक्रमण पुष्टि भएको थियो । त्यही डरले होटलका कर्मचारीले अस्पतालका स्वास्थ्यकर्मीलाई खाना पकाएर खुवाउन नमानेको बताएका छन् । होटलका सन्चालकले अब स्वास्थ्यकर्मीहरूलाई खाना खुवाउन नसक्ने बताएका छन् । होटलले खाना नदिएपछि महानगरपालिकाले बाहिरबाट मगाएर दिएको खाना खान योग्य नभएको भन्दै स्वास्थ्यकर्मीले उक्त खाना नखाइ फर्काइदिएको पनि डाक्टर सिंहले जानकारी दिए ।अस्पतालकै एक नर्समा कोरोना संक्रमण भेटिएपछि संक्रमण सर्ने डरले होटलका कर्मचारीहरूले खाना पकाउन नमानेको होटल सन्चालकले बताएको डाक्टर निरज सिंहले जानकारी दिए । 'हामी आफ्नो ज्यान जोखिममा राखेर र बालबच्चा घरमै छाडेर भए पनि १ महिनादेखि संक्रमितको उपचारमा छौँ' , सिंहले भने, अस्पतालबाट ड्युटी सकाएर घरमा जान नमिल्ने भएकाले होटलमा बस्दै आएका छौँ , अब हामीले कहा गएर के खाने ?' भोकै पटे काम गर्न नसकिने भन्दै उनले भने, यदि होटलमै खानाको व्यवस्था हुन सक्दैन भने अब हामी पनि सबै जना आआफ्नो घर गएर बस्छौँ, संक्रमितको उपचार जसले गर्ने हो उसले गर्छ ।' संक्रमण सर्ने डरले स्टाफले खाना पकाउन मनोनन् कन्ट्री इन होटलका सन्चालक हरि पन्तले पनि एक जना नर्समा संक्रमण भेटिएपछि संक्रमण सर्ने डरले होटलका स्टाफले खाना पाकाएर खुवाउन नमानेको स्वीकारे । 'अस्पतालकै एक नर्स पनि संक्रमित भएको खबर आएपछि स्टाफहरू डराएका छन्, खाना पकाउन मानेका छैनन्' , उनले भने, '३०३५ जनालाई म एक्लैले पकाएर खुवाउन पनि सम्भव छैन ।' होटलका स्टाफले खाना पकाउन नमानेपछि आफूले बिहीबार नै महानगरका प्रमुख विजय सरावगीलाई फोन गरेर स्वास्थ्यकर्मीलाई खाना खुवान नसक्ने खबर गरिसकेको पन्तले बताए । 'महानगरले अस्पतालका स्वास्थ्यकर्मीको टोलीलाई होटलमा खान बस्न राख्ने बेलामा नै मैले होटल मात्र दिन सक्छु , तर खाना खुवाउन सक्दिनँ भनेको थिएँ ', पन्तले भने, तर नगरप्रमुखले खानाको पनि प्रबन्ध गरिदिन जोडबल गरेपछि १ महिनासम्म जेनेतन खाना खुवाएँ, अब म पनि नसक्ने भएको छु ।' वीरगन्ज महानगरका नगरप्रमुख विजय सरावगीले भने होटलले खाना दिन नसक्ने खबर गरेपछि महानगरले अन्तबाट व्यवस्थापन गरेर खाना पठाएको तर स्वास्थ्यकर्मीले फर्काइदिएको बताए । 'महानगरले भ्याए जति गरेकै हो' , उनले भने, डाक्टर साबहरूलाई खाना मन परेन, अब उहाँहरूले आफ्नो खानाका लागि आफ्नै हिसाबले व्यवस्थापन गर्नुहुन्छ ।'"
पूर्वमा पनि नेपाली भूमि कब्जा,"फिदिम : पश्चिम नेपालको लिपुलेक कब्जा गरेर सडक बनाएको भारतले पूर्वको पाँचथरमा पनि नेपाली जमिनमा आधिपत्य जमाएको छ। भारतसँग सीमा जोडिएको पाँचथरको फालेलुङ गाउँपालिकाको नेपाली भूमि भारतीय सीमा सुरक्षा बल (एसएसबी) ले कब्जा गरेको हो। पछिल्लो समय सार्वजनिक भएको नक्साबमोजिम सीमा क्षेत्रको नेपाली भूमि भारतमा परेको उसको दाबी छ। एसएसबीले फालेलुङ गाउँपालिका६ को सन्तकपुर आहालगैरी क्षेत्रको नेपाली भूमिमा आधिपत्य जमाएको छ। उक्त क्षेत्र पाँचथरको फालेलुङ, इलामको सन्दकपुर र भारतको पश्चिम बंगालसँग जोडिएको छ। एसएसबीले नेपाली भूमि कब्जा गरेको छ, फालेलुङ गाउँपालिकाका प्रवक्ता जीवन राईले भने, एसएसबीसँग हामीले वार्तासमेत गयौं तर हाम्रो क्षमताले भूमि फिर्ता गर्न सकिएन। सीमा स्तम्भभन्दा करिब ४ सय मिटर नेपालतर्फको जमिन एसएसबीले कब्जा गरेको हो। अतिक्रमित जमिनमा तीन वटा पिलर (सीमास्तम्भ) छन्। एउटा जंगे पिलर पनि छ। दुई सीमा स्तम्भबीच एउटा हटाइएको छ। जंगे पिलरभन्दा करिब ४ सय मिटर नेपालतर्फको जमिनमा एसएसबीले कब्जा जमाएको हो।नेपाली भूमि भारतले कब्जा गरेको थाहा भएपछि फालेलुङ गाउँपालिका अध्यक्ष सञ्चकुमार केरुङ नेतृत्वले एसएसबीसँग मंगलबार वार्ता गरेको थियो। वार्तामा माथिको निर्देशनअनुसार आफूले सीमा क्षेत्रको जमिन नियन्त्रणमा लिएको एसएसबीको कमान्ड गरिरहेका रिक्सल कुमारले बताएको राईले जानकारी दिए। एसएसबीले नेपाली भूमि मिचेको हो, गाउँपालिका अध्यक्ष केरुङले भने, हाम्रो स्तरबाट मिलाउन सम्भव भएन, यो विषयमा संघीय सरकारले गम्भीरतासाथ चासो दिनुपर्छ। एसएसबीले कब्जा गरेको आहाल गैरी क्षेत्रमा संग्रहालय बनाउन डिभिजन वन कार्यालय पाँचथरले बन उभोक्ता समितिलाई १० लाख रुपैयाँ उपलब्ध गराएको थियो। सन्दकपुर आहालगैरी कबुलियती वन उपभोक्ता समितिले संग्रहालय बनाउने काम सुरु गर्न लाग्दा एसएसबीले अवरोध गरेको हो। संग्रहालय निर्माण सुरु गरेपछि एसएसबीले यो जमिन भारतमा पर्छ भन्दै अवरोध गरे, स्थानीय शिल्प राईले भने, उक्त क्षेत्रमा करिब सय हाराहारीमा एसएसबी तैनाथ छन्। वन उपभोक्ता समितिले वैशाख २४ गतेदेखि सुरु निर्माण कार्य २६ गते एसएसबीले अवरोध गरेको हो। उक्त क्षेत्र एसएसबीले नियन्त्रणमा लिएको छ। एसएसबीले नियन्त्रणमा लिएको जमिनमा नेपाली नागरिकले एउटा होटल र एउटा गोठ सञ्चालन गरेका छन्। गोठ र होटल पनि उसकै नियन्त्रणमा छन्। उक्त स्थानमा पिंकी शेर्पाले होटल र पेम्बा छिरिङले गोठ सञ्चालन गरेका थिए। सीमा क्षेत्रमा एसएसबीले अवरोध गरेको खबर सुनेपछि समाधानका लागि आफूले पहल थालेको प्रमुख जिल्ला अधिकारी अर्जुन शर्माले बताए। वास्तविकता बुझ्न टोली खटाइएको छ, प्रजिअ शर्माले भने, डिभिजन वन कार्यालयको टोली बुधबार सीमा क्षेत्रतर्फ पठाइएको हो। वन कार्यालयको टोलीले ल्याएको प्रतिवेदनका आधारमा प्रशासनका काम थाल्ने शर्माको भनाइ छ।"
शिक्षण अस्पतालमा पहिलो पटक देखियो कोरोना : ६ वर्षीया बालिकामा संक्रमण,"काठमाडौं : त्रिवि शिक्षण अस्पताल काठमाडौंमा पहिलो पटक कोरोना भाइरसको संक्रमण देखिएको छ। घाँटी दुख्ने समस्याले सताएपछि त्रिवि शिक्षण अस्पतालमा भर्ना भएकी ६ वर्षीया बालिकामा कोरोना संक्रमण भेटिएको हो। कपिलवस्तुबाट उपचारका लागि मंगलबार अस्पताल भर्ना भएकी ६ वर्षीया बालिकामा कोरोना भाइरस पोजिटिभ देखिएको कोभिड १९ म्यानेजमेन्ट टीमका संयोजक डा सन्तकुमार दासले जानरी दिए। बालिकाको राष्ट्रिय जनस्वास्थ्य प्रयोगशाला, काठमाडौंमा स्वाब परीक्षण गरिएको हो। काठमाडौंमा सबैभन्दा कम उमेरको व्यक्तिमा कोरोना देखिएको यो पहिलो पटक हो। त्रिवि शिक्षण अस्पतालका निर्देशक प्रेमकृष्ण खड्गाले अहिले अस्पतालमा मिटिङ बसिरहेको उल्लेख गर्दै थप विवरण केही समयपछि सार्वजनिक गरिने बताए। बालिकालाई अहिले शिक्षण अस्पतालको आइसोलेसनमा राखिएको छ।"
"छाङरुमा सशस्त्र प्रहरी : सीमामा गस्ती सुरु, एसएसबीसँग गृहमन्त्रीका सुरक्षा सल्लाहकार","काठमाडौं : राज्यको कमजोर उपस्थिति रहेको दार्चुलाको विकट हिमाली क्षेत्र व्यास गाउँपालिका१ स्थित भारतीय सीमा जोडिएको छाङरु (गागा) मा सीमा रक्षाको दृढ सङ्कल्पका साथ आजदेखि सशस्त्र प्रहरीले गस्ती थालेको छ। सरकारले जिल्ला सदरमुकाम खलङ्गास्थित सशस्त्र प्रहरी बल नेपाल नम्बर ५० गुल्मबाट बुधबार यहाँको सीमा सुरक्षाका लागि सशस्त्रको टोली पठाएको हो। आफ्नो बन्दोबस्ती र गाँस, बास, कपासको जोहो गर्ने काम पूर्ण नहुँदै सशस्त्रले सीमा गस्तीलाई उच्च प्राथमिकता दिएर गस्ती नियमित गरेको हो। केही टोली दार्चुलाबाट आउँदै गर्दा अघिल्लो दिन आइपुगेका टोली सुरक्षामा खटिएको थियो। टोलीले भारतसँग जोडिएको महत्वपूर्ण नाका सीतापुलबाट गस्ती थालेको हो। नेपाल र भारत आवागमनका लागि यहाँको सीमा क्षेत्रमा महाकाली नदीमाथि बनेको काठे कच्ची पुल छ। त्यही पुलबाट नेपालीहरु आवतजावत गर्ने गर्छन्। अहिले लकडाउनका कारण यहाँबाट आवतजावत ठप्प छ। यहाँको महत्वपूर्ण नाका मानिएको त्यही पुलबाट गस्ती थालिएको हो। सीतापुलको नेपालतर्फको भूभागमा नियमित ड्यूटीमा टोली परिचालन हुने सीमा निगरानी चौकी (बीओपी)का प्रमुख सशस्त्र प्रहरी निरीक्षक लिलीबहादुर चन्दले बताउनुभयो। उनका अनुसार उक्त बीओपीले यहाँको छाङरु, कौवा, तिङ्कर, बुदी, नितिकुण्डालगायतको क्षेत्रका सुरक्षा गर्नेछ। गस्ती सुरु गर्नुअघि सीमा अवलोकनका क्रममा गृह मन्त्रीका सुरक्षा सल्लाहकार प्रा डा ईन्द्रजीत राई र सशस्त्र प्रहरी निरीक्षक चन्दसँग सीमा सुरक्षामा खटिएको भारतीय एसएसबीका भुपेन्द्रकुमारले भेट गरेका थिए। उक्त अवसरमा नेपालले आफ्नो सुरक्षाका लागि टोली ल्याएको जानकारी दिँदै डा राईले अन्य विषयहरु सरकारबीच नै छलफल हुने भएकाले आपसी समन्वयमा काम गर्नुपर्ने सुझाव दिए। नेपाल सरकारको निर्णयमा बुधबार यहाँ सीमा निगरानी चौकी (बीओपी) स्थापना गरिएको थियो। नेपाली सुरक्षा अधिकारीको झिनो उपस्थिति हुने गर्दथ्यो। दुई दिन हिँडेर पुग्ने हुम्लिङमा नेपाल प्रहरीको अस्थायी चौकी छ। तर छाङरु नजिकै नितिकुण्डामा रहेको प्रहरी चौकी भने गत मङ्सिरमा तल झरेपछि यहाँ सुरक्षाकर्मी शून्य थियो। स्थानीय बासिन्दासमेत जाडोका कारण तल झरेपछि मानवीय उपस्थिति शून्य थियो। यहाँका स्थानीय चिसोका कारण छ महिना तल झर्ने गर्छन्। मङ्सिर १४ गते सदरमुकाम झरेको नेपाल प्रहरी पनि आजबाटै आफ्नो चौकीमा फर्किएका छन्। सशस्त्र प्रहरीको बीओपी भने स्थानीय जीतबहादुर बोहराको घर मासिक रु २५ हजार तिर्ने गरी स्थापना गरिएको हो। नजिकै १५ रोपनी जग्गा व्यवस्थापन भएको छ। ११ करोड रकमसमेत सरकारले छुट्याइसकेको छ। भवन नबन्दासम्म सशस्त्र प्रहरी त्यही भाडाको घरमा बस्नेछ। चौकी स्थापनाका लागि गृहमन्त्रीका सुरक्षा सल्लाहकार तथा द्वन्द्व विशेषज्ञ प्रा डा राई, सशस्त्र प्रहरीका अतिरिक्त महानिरीक्षक नारायणबाबु थापालगायत पुगेका थिए। बुधबार त्यहाँ सात सशस्त्र प्रहरीलाई पुयाइएको थियो। बाँकी १८ जना सशस्त्र प्रहरीको टोली र बन्दोबस्तीका सामान आज मात्रै पुयाइएको हो। बुधबार सेनाको हेलिकोप्टरले केही मात्रै खाद्यान्न लगेकामा आज बाँकी खाद्यान्नसहित नेपाल प्रहरी र सशस्त्र प्रहरीको टोली पुयाएको थियो। सशस्त्र प्रहरीका अनुसार यहाँ उनीहरुलाई छ महिना पुग्ने खाद्यान्न र बन्दोबस्तीका सामान लगिएको छ। केही लत्ताकपडा र बन्दोबस्तीका सामान सेनाको हेलिकोप्टरमा काठमाडौँबाटै ल्याइएको हो। केही दिनअघि पिथौरागढबाट गुञ्जी, कालापानी हुँदै चीनको मानसरोबर जाने लिपुभञ्याङसम्मको सडकको भारतले उद्घाटन गरेको थियो। त्यसैले सीमा रक्षाका लागि सरकारले तत्कालै यस क्षेत्रमा सशस्त्रको टोली पुर्याएको हो। गत मङ्सिरमा नै यहाँलगायत मुलुकका विभिन्न सीमा क्षेत्रमा ११४ बीओपी स्थापना गर्ने निर्णय भएको थियो। योसहित १४ स्थानमा मात्रै स्थापना भएको छ। सकस छ छाङरु पुग्न दार्चुला जिल्ला सदरमुकामबाट पारी भारतीय क्षेत्र धार्चुला पर्छ। पहिलेपहिले त्यही धार्चुलाबाट महाकाली नदी तिरैतिर भारतले बनाएको बाटो हुँदै नेपालीहरु यही सीतापुल तरेर छाङरु आउँथे। नेपालबाट यहाँ आउन बाटो छैन। खनीखोस्रो गरी र लहरा तथा डोरी समाउँदै हिँडेर आउन चारदेखि पाँच दिन लाग्छ। लकडाउनका कारण भारतले प्रवेश नदिएपछि छाङरु गाउँका ११५ घरधुरी अझै फर्किएका छैनन्। उनीहरु गत कात्तिक मङ्सिरमा बेँसी झरेका थिए। उनीहरु सदरमुकाम आसपास नै बसिरहेका छन्। गाउँमा मान्छे नुहँदा जग्गा जमिन बाँझो छ। यतिबेला फापर गहुँ लहलह हुने बेला थियो। केही ठाउँमा लसुन लगाएको देखिन्छ भने यहाँ स्याउले फूल खेल्न थालेको देखिन्छ। सबै घरमा ताला झुण्ड्याइएको छ। गाउँले नभएको र प्रहरीसमेत नहुँदा यहाँ नेपालीको उपस्थिति छैन। भारतले जे गर्दा पनि प्रतिवाद गर्ने कोही छैनन्। यहाँको व्यास१ छाङरुमा ११५ घरधुरी छन्। दश किलोमिटर पर रहेको तिङकरमा ६८ घरधुरी छन्। यहाँ दुवै क्षेत्रमा गरेर एक हजार २२० जनसङ्ख्या रहेको प्रहरीको अभिलेखमा उल्लेख छ। यहाँबाट सुनसेरा (गाउँपालिका सदरमुकाम) पुग्न झण्डै दुई दिन लाग्छ। यहाँबाट माथि कालापानी झण्डै १५ किलोमिटरको दूरीमा पर्छ भने तिङ्कर १० किलोमिटरमा पर्छ। तिङ्करबाट लिपुलेक अन्दाजी त्यही १० किलोमिटरको दूरीमा रहेको स्थानीय जीतबहादुर बोहराले बताउनुभयो। दार्चुलाबाट उत्तरपूर्वमा पर्ने छाङरुबाट लिपुलेक अन्दाजी २५ किलोमिटरको दूरीमा रहेको बताइन्छ। तर बाटो नभएकाले हिँडेर जान सकिने अवस्था छैन। भौगोलिक अवस्था छाङरुको पारी पट्टी अपिनाम्पा संरक्षण क्षेत्र छ। चारैतिर डाँडा सेताम्मे हिउँले भरिएका छन्, तल खोँच (सानो उपत्यका जस्तो) स्थान गागा भन्ने ठाउँमा सशस्त्रको बीओपी स्थापना गरिएको छ। जीतबहादुरले रेष्टुरेन्ट बनाएको घरलाई भाडामा लिएर बसेको सशस्त्र प्रहरी नजिकै तिङ्कर नदी बग्छ। अर्को कालापानी पट्टीबाट महाकाली नदी आउँछ। छाङरुस्थित सीतापुलमा दुई नदी मिसिन्छन्। त्यसैको दोभान क्षेत्र नै छाङरु हो। त्यो दोभानभन्दा ५०० मिटरमाथि छाङरु बस्ती छ। भारतीय सीमा क्षेत्र सीतापुलबाट भने एक किलोमिटरको दूरीमा पर्छ सशस्त्रको निगरानी चौकी। यहाँ जाडोका बेला नदीको पानी नै जम्ने र हिउँ नै हिउँले ढाक्ने हुन्छ त्यसैले मानिसहरु जाडोमा तल झर्ने गर्छन्। सम्पर्क सञ्जाल र सडकको सामस्या यहाँको सूचना आदानप्रदानका लागि सबैभन्दा ठूलो समस्या सम्पर्क सञ्जाल कै हो। छाङरु पुगेका जो कोहीको अवस्था थाहा पाउन सकिँदैन। त्यहाँ के भइरहेको छ भन्ने जानकारी ल्याउन कि भारतीय क्षेत्रमा पुग्नुपर्छ नत्र भने दार्चुला नै फर्कनु पर्छ। सशस्त्र प्रहरीलाई पनि टेलिफोनको समस्या हुनेछ। जसका कारण महत्वपूर्ण सूचना आदानप्रदानमा समस्या पर्नेछ। मलिन आवाजमा रेडियो बज्ने भएकाले मुलुकका केही खबर प्राप्त गर्न भने सकिन्छ। पहिले यहाँ स्काई फोन टिप्ने गरेको भए पनि अहिले पुरै बन्द भएको स्थानीय सुधा बोहराले बताए। उनले भने, फोन र सडक भयो भने अरू हामीलाई केही चाहिँदैन। सीतापुलमा बस्छ एसएसबी सीमा क्षेत्र सीतापुलमा भारतीय एसएसबीको टोली तैनाथ छ। त्यससँगै अलि परको बस्ती गव्र्याङमा भारतको इन्डियन तिब्बत बोर्डर पुलिस फोर्स र एसएसबीको दुई टोली बस्छ। अलि पर रहेको छायाँलेकमा भारतीय सेना नै तैनाथ छ। आज सीमा क्षेत्रमा भारतीय सेना, एसएसबीको टोली र उनीहरुका गाडी तथा अन्य गाडीहरु निर्बाध रुपमा हिँडिरहेका थिए। भारतको हेलिकप्टले दिनमै पाँच, सात पटक गस्ती गर्ने गरेको छ भने लिपुलेक क्षेत्रमा आवश्यक भौतिक निर्माणका लागि डोजर, स्काभेटरलगायतका सामग्रीसमेत ओसारपसार गर्दै आएको छ। तर नेपालतर्फ गतिविधि भने शून्य छ। महाकाली नदी किनारै किनार लिपुलेकसम्मै भारतले सडक बनाइसकेको छ। राससनारायण ढुङ्गाना"
जिल्ला प्रशासनले जारी गरेका सबै सवारी पास खारेज,"काठमाडौं : गृह मन्त्रालयले यसअघि जिल्ला प्रशासन कार्यालयले जारी गरेका सबै पास खारेज गर्ने निर्णय गरेको छ । शनिबार (जेठ ३) गतेदेखि लागू हुनेगरी मन्त्रालयले जिल्लाभित्र सवारी साधन सञ्चालनका लागि दिइएका सबै पास खारेज गर्ने निर्णय गरेको मन्त्रालयका उपसचिव उमाकान्त अधिकारीले जानकारी दिए । यसअघि आजबाट लागू हुनेगरी एक जिल्लाबाट अर्को जिल्लामा प्रवेशका लागि सवारी साधनलाई दिइएको पास खारेज गरिएको थियो, सूचना अधिकारीसमेत रहेका उपसचिव अधिकारीले भने, आज जिल्लाभित्र सवारी सञ्चालनका लागि जिल्ला प्रशासनले दिइएका सवारी पाससमेत खारेज गर्ने निर्णय भएको छ । यसअघि कोरोना भाइरस (कोभिड१९) संक्रमित थपिदै गएपछि गृहमन्त्रालयले आवतजावतमा कडाई गर्ने निर्णय गर्दै जेठ १ गतेदेखि एक जिल्लादेखि अर्को जिल्लामा अनुमति दिइएका इपास र अन्य पास रद्द गर्ने निर्णय गरेको थियो गृहले अत्यावश्यक अवस्थामा एक जिल्लाबाट अर्को जिल्लामा जाने पास जारी गर्नुपरेमा जारी गर्ने जिल्लाले पुग्ने जिल्लाको प्रमुख जिल्ला अधिकारीको स्विकृतिमा मात्रै जारी गर्नुपर्ने, अत्यावश्यक अवस्थामा काठमाडौं उपत्यका बाहिरका जिल्लाबाट काठमाडौं उपत्यकाभित्र प्रवेशका लागि सवारी पास जारी गर्नुपरेमा गृहमन्त्रालयको स्वीकृति लिनुपर्ने, पास जारी गर्दा पासमा गृहमन्त्रालयको स्वीकृति नम्बर समेत समावेश गर्नुपर्ने, पास स्वीकृतिका लागि अनुरोध गर्दा पास जारी गर्नुपर्ने प्रयोजन र पुस्ट्याइ समेत खुलाउनुपर्ने, पासबिना सवारी आवागमन भएको पाइए तत्काल सुरु जिल्लाले नै अर्को जिल्ला पुग्नु अगावै सवारी आवागमन रोक्ने व्यवस्था मिलाउने निर्णय गरेको थियो । कोरोना संक्रमितको संख्या बढ्दै गएपछि मन्त्रालयले आवतजावतमा कडाई गरेको हो । नेपालमा अहिलेसम्म २४६ जनामा कोरोना पोजिटिभ पुष्टि भएको छ । जसमध्ये ३५ जना भने निको भएका छन् । अन्यको विभिन्न अस्पतालमा उपचार भइराखेको छ ।"
महामारीपछि नयाँ शिक्षा प्रणालीको आवश्यकता : प्रचण्ड,"काठमाडौं : सत्तारुढ नेपाल कम्युनिष्ट पार्टी (नेकपा) का अध्यक्ष पुष्पकमल दाहाल प्रचण्ड ले कोरोना भाइरस महामारीको सङ्कटले विश्वमा नयाँ शिक्षा प्रणालीको आवश्यकतालाई इङ्गित गरेको बताएका छन्। एकीकृत अखिल नेपाल शिक्षक सङ्गठनले सूचना, सञ्चार तथा प्रविधिसम्बन्धी शिक्षकहरुका लागि आयोजना गरिएको पाँचदिने प्रशिक्षक प्रशिक्षण कार्यक्रमको भिडियो संवादमार्फत बिहीबार उद्घाटन गर्दै उनले भन 'महामारीले सिङ्गै विश्वलाई प्रभावित बनाएको र यसका विरुद्ध मानिसले जित्नेछ भन्ने आशा व्यक्त गर्दै हरेक सङ्कटसँग मानवजाति जुध्नु र सङ्कटबाट पार पाएर परिस्थितिअनुकूल नयाँ सामाजिक, सांस्कृतिक र आर्थिक व्यवस्था अनुकूल हुनु अहिलेको आवश्यकता हो।' अध्यक्ष दाहालले भने, 'नयाँ मानिस निर्माण गर्ने वैज्ञानिक र सांस्कृतिक सबै दृष्टिकोणले शिक्षकहरुको भूमिका महत्वपूर्ण रहँदै आएकामा अहिले यो भूमिकाको आवश्यकता झन् बढेको छ। नयाँ विश्व व्यवस्था र समाजवाद सुहाउँदो शिक्षा प्रणाली स्थापित गर्न शिक्षकहरुले नयाँ सन्देश दिन र परिचालित गर्न प्रशिक्षण एक महत्वपूर्ण पहलकदमी हो।' उनले हरेक नकारात्मकताभित्र मानिसहरुले सकारात्मकताको खोजी गरी विचार र शिक्षा प्रणालीको विकासका ठूलो योगदान दिनसक्ने भएकाले प्रशिक्षणमा सहभागी शिक्षकले त्यसअनुसारको सन्देश विद्यार्थी र अभिभावकसमक्ष लानुपर्नेमा पनि जोड दिए। सङ्गठनका अध्यक्ष शङ्कर अधिकारीले सामुदायिक र निजी विद्यालयका गरी २५० शिक्षक सहभागी रहेको प्रशिक्षणमा गुगल सर्टिभाइड प्रशिक्षक सुशील उप्रेतीको समूहले सहजीकरण गर्नेछ।"
भारतीय सेना प्रमुखको दाबी : लिपुलेकमा कुनै विवाद छैन,नयाँदिल्ली : भारतीय सेनाका प्रमुख लिपुलेकबारे कुनै विवाद नरहेको दावी गरेका छन् । भारत सरकारले नेपाली भूमि अतिक्रमण गर्दै सडक निर्माण गरेपछि नेपालमा चर्को विरोध भइरहँदा भारतीय सेना प्रमुख जनरल एमएम नाराभनले यस्तो दावी गरेका हुन् । साथै उनले उक्त सडक भारतीय भूमिमै निर्माण गरेको पनि दाबी गरे । शुक्रबार नयाँदिल्लीस्थित कोभिड १९ महामारी नियन्त्रणबारे भारतीय सेनाको भूमिका सम्बन्धी अन्तरक्रियामा उनले यस्तो बताएका हुन् । चीनलाई समेत संकेत गर्दै उनले लिपुलेकस्थित त्रिदेशीय बिन्दुबारे विवाद नरहेको बताएका थिए । यसअघि भारत सरकार र अन्य राजनीतिज्ञले लिपुलेकको सडक भारतीय भूमिमै निर्माण गरिएको बताउँदै आएका छन् ।
सीमा अतिक्रमण : भारतसँग वार्ता ताकेता,"काठमाडौं : नयाँदिल्लीस्थित नेपाली दूतावासले भारतीय विदेश मन्त्रालयलाई नेपालको सीमा अतिक्रमणको विषयमा वार्ताका लागि पुनः ताकेता गरेको छ। दूतावासका नियोग उपप्रमुख भारतकुमार रेग्मीले नेपाल हेर्ने डेस्क प्रमुख पीयूष श्रीवास्तवसँग वार्ताको तिथिका लागि पहल गरिरहेका छन्। श्रीवास्तव नेपालस्थित भारतीय दूतावासमा डीसीएम (उपप्रमुख) थिए, उनले नेपालको राजनीतिक मामिला पनि हेर्थे। दूतावास अधिकारीहरूका अनुसार रेग्मीले लगातार श्रीवास्तवमार्फत वार्ताको तिथिमा पहल गरेका छन् भने राजदूत नीलाम्बर आचार्यले पनि आफ्ना फरकफरक संयन्त्रमार्फत प्रयास गरिरहेका छन्। आचार्य र उत्तराखण्डका पूर्व मुख्यमन्त्रीसमेत रहिसकेका महाराष्ट्रका गभर्नर भगतसिंह कोशियारीसँग पनि उनले छलफल गरेका थिए। प्रबुद्ध व्यक्ति समूहमा दुई वर्ष सँगै काम गरेका उनीहरूबीच लामो छलफल भएको थियो। दुई दिनअघिको उक्त छलफलमा पनि वार्तामै जोड दिइएको र उक्त छलफललगत्तै राजदूतले प्रधानमन्त्री केपी ओलीलाई जानकारी गराएका थिए। लिपुलेक, लिम्पियाधुरा र कालापानी क्षेत्रबारे नेपालले भारतसँग वार्ताको मितिका लागि पहल गरिरहेको हो। दिल्लीस्थित नेपाली दूतावासले त्यहाँको विदेश मन्त्रालयमा बुधबार पनि तिथिका लागि फलोअप गरेको दूतावास अधिकारीले बताए। परराष्ट्र मन्त्रालयका अधिकारीहरूले पनि लैनचौरस्थित भारतीय दूतावासमा तिथिबारे छलफल गरेका थिए। नेपालभारतबीचको सुमधुर र ऐतिहासिक सम्बन्धलाई उचाइमा लैजान तत्काल परराष्ट्र सचिवस्तरीय वार्ता अगाडि बढाउन नेपालले चाहेको धारणा भारतलाई अवगत गराइएको छ। गत कात्तिकमा भारतले राजनीतिक नक्सा सार्वजनिक गरेपछि नेपालले लगातार दुईपटक परराष्ट्र सचिवस्तरीय वार्ताको पहल गरेको थियो। यसपटक भने नेपालले वार्तामा जोड दिएको र कात्तिकदेखि लगातार फलोअप गरिरहेको परराष्ट्रमन्त्री प्रदीप ज्ञवालीले बताए। हामीले भारतसँग कात्तिकदेखि नै लगातार वार्ताका लागि जोड गरिरहेका छौं। कोरोना भाइरसका कारण केही ढिलाइ भएको तर यही बीचमा सडक उद्घाटन भएकाले हामीले पुनः वार्ताका लागि जोड दिएका हौं, ज्ञवालीले भने, वार्ता कोभिड१९ पछि भन्नुपर्ने अवस्था छैन। किनकि सडक उद्घाटनलाई कोभिड१९ ले नरोक्ने तर वार्तालाई किन ? भारतीय राजदूतलाई परराष्ट्रमन्त्रीले नै विरोध पत्र (कूटनीतिक नोट) दिएर सरकारले असन्तुष्टि जनाए पनि भारतले उक्त सडक आफ्नै भूभागमा बनाएको दाबी गरेको छ। मन्त्री ज्ञवालीले भारतीय राजदूत विनयमोहन क्वात्रालाई सिंहदरबारस्थित कार्यकक्षमा बोलाएर नेपाली भूमिमा सडक अतिक्रमणदेखि जमिन अतिक्रमणसम्मका विषयमा कूटनीतिक नोट दिएको तर उनले दुई दिनअघि विदेश मन्त्रालयले बाहिर ल्याएको धारणा सुनाएका थिए। उहाँ (क्वात्रा) ले विदेश मन्त्रालयका प्रवक्ताले जारी गरेको प्रेस विज्ञप्ति पनि मन्त्री (ज्ञवाली) लाई दिनुभएको छ , भारतीय दूतावासले जनाएको थियो। भारत वार्ताका लागि तयार रहेको बताउँदै कोभिडलगत्तै वार्ता गर्ने अडानमा छ। भारतमा कोभिडले निकै समस्या पारेकाले यसतर्फ बढी ध्यान केन्द्रित गर्नुपरेको भारतीय धारणा छ। अतिक्रमणको प्रतिरोध गर लिपुलेकमा भारत र चीनको आँखा किन ? स्वागतयोग्य सर्वपक्षीय बैठक सीमा सुरक्षाका चुनौती र सशस्त्रको भूमिका लिपुलेकमा सरकारलाई दलको साथ नक्सा प्रकाशनमा आनाकानी किन"
शुक्रबार संघीय संसद् राष्ट्रपतिको सम्बोधन,"काठमाडौं : राष्ट्रपति विद्यादेवी भण्डारीले संघीय संसद्को दुवै सदनमा शुक्रबार सम्बोधन गर्दैछन् । संसद सचिवालयका महासचिव डा भरतराज गौतमका अनुसार राष्ट्रपति भण्डारीले शुक्रबार दिउँसो ४ बजे प्रतिनिधिसभा र राष्ट्रियसभाको संयुक्त बैठकलाई सम्बोधन गर्ने कार्यक्रम रहेको छ । सम्बोधनमार्फत् राष्ट्रपति भण्डारीले आर्थिक वर्ष २०७७७८ को नीति तथा कार्यक्रम प्रस्तुत गर्नेछन् । संसद्मा प्रिबजेट छलफल वैशाख २८ गतेदेखि भएको थियो । प्रि बजेट छलफल प्रतिनिधिसभामा तीन र राष्ट्रियसभामा दुई दिन भएको हो । वैशाख २८, २९ र ३० गते प्रतिनिधिसभा र २८ र २९ गते राष्ट्रियसभामा प्रि बजेट छलफल भएको हो । जेठ १५ गते बजेट ल्याउनुपर्ने संवैधानिक प्रावधान भएकाले त्यस अघि नै प्रिबजेट छलफल गर्नुपर्ने कानुनी व्यवस्था छ। संसदको बजेट अधिवेशन शुक्रबारबाट सुरु भएको हो।"
भक्तपुरमा कर्फ्यू लगाउन माग,"भक्तपुर : भक्तपुरमा दुईजनामा कोरोना भाइरस (कोभिड१९) संक्रमण पुष्टि भएपछि समुदायमा संक्रमण फैलन नदिन यहाँ कफ्र्यु लगाउन माग गरिएको छ। जिल्ला विपद् व्यवस्थापन समितिको बैठक यहाँको सुरक्षा निकायका प्रमुख तथा केही नगरपालिका प्रमुखले कोरोना भाइरसको संक्रमण समुदायस्तरमा फैलिन नदिन कफ्र्यु लगाउनुपर्ने माग गरेका हुन्। पछिल्लो समय उपत्यका बाहिरबाट आउनेहरुको संख्या बढेसँगै भक्तपुर कोरोना भाइरस संक्रमणको जोखिममा परेको छ। त्यसमाथि उपत्यका बाहिरबाटै आएका दुईजनामा कोरोना भाइरस संक्रमण पुष्टि भएपछि सुरक्षा निकाय र स्थानीय तहका प्रमुखहरु सचेत भएका हुन्। बैठकमा प्रमुख जिल्ला अधिकारी हुमकला पाण्डेले काठमाडौं उपत्यकाका तीन जिल्लामा कफ्र्यु लगाउनेबारे अधिकारी प्रमुख जिल्ला अधिकारीलाई नभएको जवाफ दिएकी थिइन्। उनले कफ्र्यु लगाउने विषयमा बैठकले गृह मन्त्रालयमा लेखिपठाउनुपर्ने प्रतिक्रिया दिएपछि सुरक्षा निकाय र नगरपालिकाका प्रमुखहरु पछि हटेका थिए। कफ्र्युबारे कुरा उठे पनि जिल्ला विपद् व्यवस्थापन समितिको बैठकको निर्णयमा भने उक्त कुरा उल्लेख गरिएन। बैठकले जिल्ला प्रवेश गर्ने सम्पूर्ण नाका सिल गरी अत्यावश्यकबाहेक अरुलाई प्रवेशमा कडाइ गर्ने निर्णय गरेको थियो। त्यस्तै जिल्लामा कोरोना भाइरसको संक्रमणको जोखिम र समुदायमा विस्तारको खतरा देखिएको हुँदा भक्तपुरमा कोही पनि व्यक्ति घर बाहिर निस्कन नपाउने तथा अति आवश्यक वस्तुबाहेक व्यापार, व्यवसाय र उद्योग सञ्चालनमा रोक लगाउने निर्णय गरिएको छ। भक्तपुरमा कफ्र्यु लगाउनुपर्नेबारे बैठकमा छलफलमात्रै भयो, प्रजिअ पाण्डेले भनिन्, त्यस्तै गृह मन्त्रालयमा लेखिपठाउनेबारे पनि कुरा भयो। उक्त छलफलको आधारमा बिहीबार गृह मन्त्रालयमा भएको बैठकमा आफूले भक्तपुर कफ्र्यु लगाउनुपर्ने मागबारे कुरा राखेको उनले जानकारी दिइन्। गृह मन्त्रालयसँग पनि कफ्र्युलगाउने अधिकार नभएकाले मन्त्रालयले मन्त्रिपरिषद्को बैठकमा लेखिपठाउने सहमति भएको उनको भनाइ थियो। गृह मन्त्रालयको बैठकमा पनि कफ्र्यु लगाउनेबारे छलफल भयो, प्रजिअ पाण्डेले भनिन्, गृहसँग पनि त्यसबारे निर्णय गर्ने अधिकार नभएकाले मन्त्रिपरिषद्मा लेखिपठाउने सहमति भएको छ। गृहले उपत्यका छिर्ने सम्पूर्ण नाका सिल गरी अत्यावश्यकबाहेकलाई प्रवेश नदिने निर्णय गरेको उनले जानकारी दिइन्। भक्तपुरमा दुईजनाका कोरोना भाइरस पुष्टि भएपछि दुईजना बसेको ठाउँमा बुधबार नै सिल गरिसकिएको छ। त्यस्तै संक्रमितहरुसँगको सम्पर्कमा आएकाहरुको ट्रेसिङ गर्ने कार्यसमेत पूरा भइसकेको प्रजिअ पाण्डेले जानकारी दिइन्। कोरोना भाइरस संक्रमण पुष्टि भएका सशस्त्र प्रहरी जवान बस्ने भक्तपुरको चाँगुनारायण नपा १ स्थित सरस्वतीखेलमा सशस्त्र प्रहरी बलले नै सिल गरेको छ। त्यस्तै सशस्त्र प्रहरीले नै संक्रमितको परिवार तथा उनको सम्पर्कमा आएका अन्यको पहिचान गरी उनीहरुको कोरोना भाइरस परीक्षण गराएको छ। संक्रमितहरुसँग सम्पर्कमा आएका सबैको पीसीआर प्रविधिबाटै कोरोना भाइरस परीक्षण गरिएको प्रजिअ पाण्डेले स्पष्ट पारिन्। जसमध्ये निदान अस्पतालमा कार्यरत संक्रमित महिलाको सम्पर्कमा आएकी भक्तपुरको सहिद धर्मभक्त राष्ट्रिय प्रत्यारोपण केन्द्रकी स्टाफ नर्सको कोरोना भाइरस परीक्षण नेगेटिभ आएको छ। उनी भक्तपुर अस्पतालको आइसोलेसन वार्डमा रहेकी छिन्। उनी बैशाख २६ गतेसम्म केन्द्रमा गएकी थिइन्। त्यसपछि बिदामा बसेको हुनाले उनी प्रत्यारोपण केन्द्र पुगिनन्। संक्रमित महिलालाई वैशाख १९ गते सुनसरीको झुम्कादेखि बर्दिबाससिन्धुलीधुलिखेल हुँदै भक्तपुरसम्म मोटरसाइकलमा पुर्याएर फर्कने चालक, सुनसरीस्थित उनको परिवार र खाना खाएको सिन्धुलीको भिमानस्थित माइतीका गरी २० जनाको ट्रेसिङपछि पीसीआर प्रविधिबाट कोरोना भाइरस परीक्षण गरिएको छ। उनी सुनसरीबाट भक्तपुर पुगेर मध्यपुर थिमि नपा ४ शंखधर चोकमा डेरा गरी बस्ने आफ्नो साथी नर्ससँग बसेकी थिइन्। शंखधर चोकबाटै उनलाई निदान अस्पतालको एम्बुलेन्सले अस्पताल र अस्पतालबाट फेरि त्यहीं एम्बुलेन्समा राखेर टेकु पुर्याइएको थियो। टेकुमा कोरोना भाइरस परीक्षणमा रिपोर्ट पोजिटिभ आएको थियो।"
प्रदेश ५ का किसानलाई ५१ करोडको राहत प्याकेज,"बुटवल : कोरोना महामारीले मारमा परेका किसान लक्षित गरेर प्रदेश ५ सरकारले ५१ करोडको अनुदान कार्यक्रम ल्याएको छ। बिहिबार बसेको मन्त्रिपरिषद् बैठकले ५१ करोड १४ लाखको कोभिड१९ विशेष कृषि कार्यक्रम स्वीकृत गरेको हो। कोरोना पीडित ४१ हजार ४ सय किसानलाई राहत पुग्ने अपेक्षा गरिएको छ। दूध, कुखुरापालक, कृषि उपज, बीउबिजन उत्पादन र विदेशबाट फर्किएकालाई कृषिमा लागउने गरी कार्यक्रम बनाएको छ। यो कार्यक्रम अन्तर्गतको बजेट साउन मसान्तभित्र सक्ने निर्णय मन्त्रीपरिषद्ले गरेको छ। कार्यक्रम अन्तर्गत कृषि उपज विक्रीका लागि सञ्चालन गरिएको कृषि एम्बुलेन्सका लागि ३४ लाख छुट्याइएको छ। बेमौसमी आलु उत्पादनका लागि १ करोड २० लाख छुट्याइएको छ। गुल्मी, प्युठान, रुकुम, र रोल्पामा केन्द्रीत हुने कार्यक्रमबाट ५ सय किसान लाभान्वित हुने जनाइएको छ। त्यस्तै व्यवसायिक तरकारी खेतीका लागि १४ करोड रुपैयाँ छुट्याइएको छ। सात हजार किसान लाभावन्ति हुने गरी दाङ, पाल्पा, अर्घाखाँची, गुल्मी, प्युठान, रोल्पा र रुकुममा यो कार्यक्रम लागू हुनेछ। विदेशबाट फर्किएकालाई व्यवसायिक खेतीमा प्रोत्साहन गर्न २१ करोड ८० लाख खर्च गर्ने निर्णय भएको छ। प्रदेशका १ सय ९ वटै पालीकामा प्रतिकिसान २० हजारका दरले १० हजार ९ सय किसानलाई अनुदान दिइने जनाइएको छ। बोइलर किसान लक्षित कार्यक्रमका लागि ७ करोड बिनियोजन गरिएको छ। २ हजार किसानलाई ३५ हजारका दरले अनुदान दिइने भएको छ। दूध उत्पादक किसानले प्रति लिटर १० रुपैयाँ अनुदान पाउने निर्णय गरिएको छ। ४० दिनमा उत्पादन भएको दूधको अनुदान दिन २ करोड ८० लाख बिनियोजन गरिएको छ। त्यस्तै बीउ उत्पादक किसान लक्षित ४ करोड छुट्याइएको छ। राहत कार्यक्रम कृषि भूमिव्यवस्था तथा सहकारी मन्त्रालय मातहतबाट किसानहरुले पाउनेछन्।"
काबुल घटनाप्रति दुःखी छौं,"काठमाडौं : सार्क सदस्य राष्ट्र अफगानिस्तानको राजधानी काबुलस्थित दास्त ए बार्ची अस्पतालमा मंगलबार भएको आतंककारी हमलाप्रति सरकारले दुःख व्यक्त गरेको छ । हमलामा नवजात शिशु, आमा, नर्स र अन्य व्यक्तिहरुको मृत्युको खबरले दुःख लागेको छ, परराष्ट्र मन्त्रालयले विज्ञप्ती जारी गर्दै भनेको छ,जघन्य कार्यको नेपाल सरकार भर्त्सना गर्दछ । मन्त्रालयले मृतकका परिवार र अफगानिस्तान सरकारप्रति हार्दिक समवेदना व्यक्त गर्दै घाइतेहरुको शीघ्र स्वास्थ्य लाभको कामना गरेको छ । दक्षिण एसियाको मैत्रीराष्ट्रका रुपमा नेपाल सधैं शान्ति, सुरक्षा, स्थायित्व र अफगानिस्तानको आर्थिक विकासको पक्षमा रहेको पनि विज्ञप्तिमा उल्लेख छ । नेपाल सार्कको वर्तमान अध्यक्ष राष्ट्र पनि हो । कावुलमा नेपालीहरु पनि छन् ।"
लिपुलेकमा सरकारलाई दलको साथ,"काठमाडौं : भारतीय पक्षले अतिक्रमण गरेको भूभाग फिर्ताका लागि प्रमुख प्रतिपक्षी कांग्रेससहित सबै राजनीतिक दलले सरकारलाई साथ दिँदै तत्काल उच्चस्तरीय कूटनीतिक र राजनीतिक पहल थाल्न सुझाएका छन्। बालुवाटारमा बुधबार साँझ सम्पन्न सर्वदलीय बैठकमा पूर्वप्रधानमन्त्री र संसद्मा प्रतिनिधित्व गर्ने राजनीतिक दलका नेताले सरकारलाई तत्काल वार्ताको पहल गर्न सुझाव दिएका हुन्। प्रधानमन्त्री केपी ओलीले बोलाएको उक्त बैठकमा कांग्रेस सभापति तथा पूर्वप्रधानमन्त्री शेरबहादुर देउवाले सरकारलाई वक्तव्यवाजीमा मात्र नअल्मलिएर कूटनीतिक र राजनीतिक रूपमा सार्थक र परिणाममुखी पहलकदमी लिन आग्रह गरेका थिए। सिमानाको नदी महाकाली पूर्वका हाम्रा सबै भूभाग फिर्ता गर्न सरकारले उच्चस्तरीय कूटनीतिक र राजनीतिक पहल गर्नुपर्छ। त्यसका लागि कांग्रेसको पूर्ण साथ सरकारलाई रहन्छ, देउवाले भने, सरकार वक्तव्यबाजीमा मात्र अल्मलिनु हुँदैन। पूर्वप्रधानमन्त्री तथा नेकपा अध्यक्ष पुष्पकमल दाहालले लिपुलेक क्षेत्रमा भारतले कहिले राजनीतिक नक्सा जारी गरेर त कहिले सडक निर्माण गरी विषयलाई गम्भीर बनाएको भन्दै अब ढिला नगरी प्रधानमन्त्री स्तरबाट राजनीतिक र कूटनीतिक ढंगबाट छलफल अगाडि बढाएर समस्या समाधानको बाटोमा जान सरकारलाई सुझाव दिए। गत साल नक्साको कुरा आयो, त्यतिबेला त्यो विषयको गाम्भीर्यतालाई ध्यान दिएर हामी बहसमा सहभागी भयौं। सरकारले पनि पहल गरेर राष्ट्रिय सहमति गरेर अगाडि बढ्ने काम गर्यो र त्यो सहमतिले सरकारलाई ठूलो तागत प्राप्त भयो। सरकारले वार्ताको पहल गरिरहेकै थियो तर फेरि अहिले सडक निर्माणको कुरा आएको छ, दाहालले भने, बाटो उद्घाटनको विषय आइसकेपछि यो विषय अत्यन्तै गम्भीर छ। प्रधानमन्त्रीकै स्तरबाट राजनीतिक र कूटनीतिक ढंगबाट अगाडि बढ्नुपर्छ र यसलाई सीमा विवाद सुल्झाउने अवसरका रूपमा लिनुपर्छ। सबै दलको एकताबद्ध साथ सरकारलाई रहेका बेला अब ढिलाइ नगरी भारतसँग छलफल गर्नुपर्छ। पूर्वप्रधानमन्त्री तथा जनता समाजवादीका नेता डा बाबुराम भट्टराईले कूटनीतिक, राजनीतिक तवरले हल गर्नुको विकल्प नभएको भन्दै राजनीतिक ढंगले र वार्ताको माध्यमबाटै हल गर्न पहिलो जोड दिनुपर्ने बताएका थिए। सीमासम्बन्धी उच्चस्तरीय संयन्त्रलाई क्रियाशील बनाउनुपर्छ। त्यसलाई क्रियाशील बनाउन प्रधानमन्त्रीबाटै भारतीय प्रधानमन्त्रीसँग सम्पर्क गरी प्रक्रिया थालनी गर्नुपर्यो, डाभट्टराईले भने, राजनीतिक ढंगले र वार्ताको माध्यमबाटै हल गर्न हामीले पहिलो जोड दिनुपर्छ। औपचारिक वार्ता सँगसँगै, ट्र्याकटुको तरिका पनि अपनाउने ढंगले हामी जानुपर्छ। उच्चस्तरीय राजनीतिक आयोग नै बनाएर त्यसले नै यस्ता समस्याको कसरी हल गर्ने भनेर काम गर्नु उपयुक्त हुन्छ। जनता समाजवादीका नेता शरत्सिंह भण्डारीले तथ्य प्रमाण सम्पूर्ण कुराका आधारमा द्विपक्षीय कूटनीतिक र राजनीतिक पहल गरेर सधैंका लागि समस्याको समाधान खोजी गर्न सरकारलाई आग्रह गरेका थिए। यो राजनीतिक खेतीजस्तो मात्र भयो। हरेक सरकार आउने केही कुरा उठ्ने अनि त्यत्तिकै छाड्ने क्रम बढेको छ। यसपटक दह्रोसँग कुरा गरेर तथ्य प्रमाणका आधारमा कालापानी लिपुलेकको सीमा विवाद सुल्झाउनुपर्छ, भण्डारीले आफूले राखेको सुझाव सुनाउँदै अन्नपूर्णसँग भने। सर्वदलीय छलफलमा परराष्ट्रमन्त्री प्रदीप ज्ञवालीले सीमा विवादका सम्बन्धमा ब्रिफिङ गरेका थिए। उनले भारतले गत कात्तिकमा नयाँ राजनीतिक नक्सा जारी भएयता सरकारले गरेका पहलकदमी र अबका तयारीका विषयमा जानकारी गराएका थिए। कात्तिकयता सरकारले गरेको काम प्रभावकारी हुन नसकेको सर्वदलीय बैठकमा केही नेताले प्रश्न उठाएका थिए। नेताका कुरा सुनेपछि प्रधानमन्त्री ओलीले कात्तिकयता सरकारले वार्ताका लागि भारत सरकारसँग औपचारिकअनौपचारिक प्रस्ताव गरिरहँदा कोरोना कारण देखाएर पन्छिरहेको भारतले यही बीचमा नेपाली भूमि प्रयोग गरेर बाटो खन्ने कुरा नेपाललाई सैह्य नहुने बताएका थिए। भारत स्वयंले पनि स्विकारेको लिपुलेक क्षेत्र सीमा विवाद नटुंगिएको विषय हो। यसमा दुई देशका परराष्ट्र सचिवस्तरीय संयन्त्रबाट टुंग्याउने भनेर आफंैले पनि नसुल्झिएको विषय भनेको ठाउँमा बाटो उद्घाटन गर्नु राम्रो भएन, बैठकमा प्रधानमन्त्रीले व्यक्त गरेको भनाइ उद्धृत गर्दै परराष्ट्रमन्त्री ज्ञवालीले भने, यसमा सरकार दुःखी छ। हामीले असहमति जाहेर गरेका छौं। हामी यो समस्याको कूटनीतिक तवरबाटै समाधान गर्न चाहन्छौं। प्रधानमन्त्री ओलीले भारत वार्ताका लागि तयार हुनै पर्ने भन्दै अविलम्ब यस्ता विषयमा कोरोनालाई कारण देखाएर नेपाल चुप नबस्ने बताएका थिए। परराष्ट्रमन्त्री ज्ञवालीले भारतले जुन तहमा वार्ता गर्न चाहन्छ, नेपाल त्यही स्तरमा यो विषयमा वार्ता गर्न तयार रहेको भन्दै अविलम्ब वार्ताको पक्षमा नेपाल रहेको बताएका थिए। हामीले यसअघि नै वार्ताको मिति आफैले तोकेर दुई पटक मिति प्रस्ताव गर्यौं। उसले स्विकारेको अवस्था रहेन। यदि, हामीले प्रस्ताव गरेको मिति उपयुक्त भएन भने तपाईंहरू प्रस्ताव गर्नुहोस्, हामी छलफल गर्न तयार छौं भनेका छौं। सरकारले यो विषयले कहिल्यै ओझेलमा पारेको पनि छैन, छलफलपछि सरकारको कदम के हुन्छ भन्ने सञ्चारकर्मीको जिज्ञासामा परराष्ट्रमन्त्री ज्ञवालीले भने, भारत जुन लेवल (तहमा) मा वार्ताका लागि तयार हुन्छन्, हामी त्यही लेबलमा वार्ता गर्न तयार छौं। हामी प्रधानमन्त्री, परराष्ट्रमन्त्री परराष्ट्रसचिव स्तरको जुनकुनै तहमा औपचारिकअनौपचारिक सबै तहमा छलफलका लागि तयार छौं। वार्तामा बस्न चाहन्छौं छिटोभन्दा छिटो। यो समस्यालाई धेरै पर राख्नु उपयुक्त हुँदैन। सरकारलाई पूर्वप्रधानमन्त्री तथा राजनीतिक दलका शीर्ष नेताहरूले जनतालाई विश्वासमा लिएर राष्ट्रिय एकतासाथ भारतसँग तत्काल कूटनीतिक र राजनीतिक रूपमा नेपालको अतिक्रमित भूमि फिर्ताका विषयमा कदम चाल्न एकै स्वरमा नेताले आग्रह गरेका थिए। नेताहरूको राष्ट्रिय एकताको भावपछि प्रधानमन्त्री ओलीले आफूलाई बलियो जग मिलेको भन्दै आफू आत्मविश्वाससाथ जनता र राजनीतिक दललाई साथ लिएर नेपालको एक इन्च भूमि पनि कोहीकसैसँग सम्झौता नगर्ने गरी अघि बढ्न बल मिलेको बताएका थिए। बालुवाटारमा सर्वदलीय बैठक सर्वदलीय बैठकमा देउवाको धारणा : नेपाली भूमिबाट भारतीय सैनिक फिर्ता हुनुपर्छ सीमा विवादमा बाबुरामको धारणा : सके वार्ता नसके राष्ट्रसंघ र अन्तर्राष्ट्रिय न्यायालय नेपाली भूमि फिर्ता ल्याउन सबै दल एकमत : सर्वदलीय बैठकमा कसले के भने ? स्वागतयोग्य सर्वपक्षीय बैठक सीमा सुरक्षाका चुनौती र सशस्त्रको भूमिका"
सरकारको भूमिका प्रतिक्रियात्मक मात्र,"काठमाडौं : कांग्रेसले लिपुलेकमा नेपाली भूमि मिचेर भारतीय पक्षले सडक निर्माण गरिरहेकोबारे आफूलाई जानकारी नभएको भन्ने प्रधानमन्त्रीको अभिव्यक्ति आश्चर्यजनक भएको टिप्पणी गरेको छ। प्रमुख प्रतिपक्षी कांग्रेसले भारतले सडक उद्घाटन गरिसक्दासमेत प्रधानमन्त्री केपी ओलीले आफूलाई जानकारी नदिइएको भन्नु पदीय जिम्मेवारीविपरीत भएको दाबी गरेको छ। लिपुलेक प्रकरणमा सरकारको आलोचना र भारतको विरोध भएपछि मंगलबारको मन्त्रिपरिषद् बैठकमा प्रधानमन्त्री ओलीले आफूलाई सडक निर्माणबारे जानकारी नदिइएको धारणा व्यक्त गरेका थिए। कांग्रेस प्रवक्ता विश्वप्रकाश शर्माले एउटै मन्त्रिमण्डलका मन्त्रीलाई सडक निर्माणबारे थाहा हुने तर प्रधानमन्त्रीलाई थाहा नहुने भन्ने विषयले दुई जनाले बुझेको लिपुलेक नै फरक हो कि भन्दै कटाक्ष गरे। प्रधानमन्त्रीलाई लिपुलेकमा सडक बनाउँदै गरेको थाहा थिएन तर प्रधानमन्त्रीका मन्त्रिपरराष्ट्रमन्त्रीलाई थाहा थियो, उनले अन्नपूर्णसँग भने, परराष्ट्रमन्त्रीले थाहा पाएको लिपुलेक कुन हो जहाँ सडक बन्दै थियो। अनि प्रधानमन्त्रीले थाहा पाएको लिपुलेक कुन हो जहाँ सडक बन्दै गरेको उहाँलाई थाहा थिएन। प्रधानमन्त्रीको सहयोगी पद मन्त्री हुने स्पष्ट पार्दै प्रवक्ता शर्माले परराष्ट्रमन्त्रीले जानकारी गराउँदा पनि प्रधानमन्त्रीले बिर्सेको भए उनी पदमा बस्न पनि योग्य नहुने दाबी गरे। प्रदीप ज्ञवाली प्रधानमन्त्रीका सहयोगी हुन् कि होइनन्। हुन् भने किन प्रधानमन्त्रीलाई जानकारी गराइएन ? उनले प्रश्न गरे, प्रधानमन्त्रीले जानकारी पाएर बिर्सेका हुन् भने प्रधानमन्त्री पद सम्हाली राख्नु कति योग्य हुन्छ ? परराष्ट्रमन्त्री ज्ञवालीले संसद् र संसदीय समितिमा भारतले सडक निर्माण गरिरहेकोबारे सरकारलाई जानकारी रहेको बताएका थिए। उनले मानसरोवर पुग्ने १९ किमि लामो सडक भारतले नेपाली भूमिमा निर्माण गरिएको जानकारीसमेत दिएका थिए। कांग्रेसले राष्ट्रियताका विषयमा सरकार प्रतिक्रियात्मक मात्रै भएको दाबी गरेको छ। लिपुलेक, लिम्पियाधुरा र कालापानी नेपालको भूभाग रहेको तथ्यलाई सन् १८१६ को सुगौली सन्धिले किटानी भाषामा प्रस्ट गरेकै छ, कांग्रेस प्रवक्ता शर्माले भने, तर यो ५० दिनकै बीचमा लिपुलेक प्रकरणको नयाँ संस्करण बाहिर आउँदा सरकारको भूमिका सामान्य ढंगले प्रतिक्रियात्मक मात्रै देखिनु दुःखद छ। चौतर्फी दबाबपछि सरकारले विज्ञप्तिमार्फत नेपाली भूमिमा सडक निर्माण भएकामा भारत सरकारको ध्यानाकर्षण गराएको थियो भने भारतीय राजदूतलाई बोलाएर परराष्ट्रमन्त्री ज्ञवालीले विरोधपत्र दिएका थिए। तर, भारतीय राजदूतले भने लिम्पियाधुरामा सडक निर्माण गरिएको भूमि भारतकै भएको भारतीय विदेश मन्त्रालयका प्रवक्ताको विज्ञप्ति मन्त्री ज्ञवालीलाई बुझाएका थिए। केन्द्रीय सदस्य डाशेखर कोइरालाले पनि सरकारले गर्नुपर्ने कामभन्दा कुरा धेरै गरेर जनतालाई अलमल्याउने काम गरेको बताए। भारतसँग भएका विगतका पत्राचारअनुरूप वार्तामा बसेर समाधान गर्नुको विकल्प छैन, उनले भने, भारतसँग त्यस क्षेत्रको छलफल गर्दै चीनसँग पनि त्रिदेशीय विन्दुको र उनीहरूबीच भएको सहमतिको विषयमा पुरानै पत्राचारमा अडेर कुरा गर्न आवश्यक छ। राजनीतिक तवरमा यस्ता समस्या सल्टिएको उदाहरण धेरै भएकाले यसलाई सल्टाउनेतर्फ जानुपर्ने र कूटनीतिक मामिलामा सबैको एकै स्वर हुनुपर्नेसमेत उनले बताए। भारतले नेपाली भूमिमा सडक उद्घाटन गरेलगत्तै कांग्रेसले विज्ञप्तिमार्फत आपत्ति जनाउँदै सरकारलाई तत्काल उच्चस्तरीय कूटनीतिक पहल गर्न माग गरेको थियो। सुगौली सन्धिमा नेपालको पश्चिमी सिमाना महाकाली नदी प्रस्ट उल्लेख रहेको ऐतिहासिक दस्ताबेजका आधारमा सरकारले उच्चस्तरीय कूटनीतिक पहलमार्फत समाधान पहिल्याउन प्रभावकारी अग्रसरता लिनुपर्छ, कांग्रेसको भनाइ छ। पूर्वमन्त्री एवं भारतका लागि पूर्वराजदूत दीपकुमार उपाध्यायले पनि भारतसँग दुईपक्षीय छलफल गरेर समाधान खोज्नुपर्ने बताए। उनले भने, कर्मचारीको भरमा यो समाधान हुँदैन। नेतृत्व स्तरमा छलफल गरेर यसको समाधान खोजिनु आवश्यक छ। कांग्रेसले सन् २०१५ को मे मा भारतचीनबीच बेइजिङमा भएको सहमतिअनुसार लिपुलेक प्रकरणबारे सरकारले दुवै राष्ट्रसँग समाधानमुखी संवाद गर्नुपर्नेमा अहिलेसम्म कुनै पहल नगरेको जनाएको छ। यस्तै कालापानीबाट भारतीय सैनिक फिर्ता हुनुपर्ने, लिपुलेकदेखि लिम्पियाधुरासम्मको भूभागमा अविच्छिन्न रूपले नेपालको निर्वाध हक रहनुपर्ने, ती भूभागसहितको नेपालको नक्सा नेपाल सरकारले सार्वजनिक गर्नुपर्नेलगायत राष्ट्रियताका सवालमा कांग्रेसको साथ सरकारलाई रहने दोहोर्याएको छ। कांग्रेसले चिनियाँ सरकारी सञ्चारमाध्यमले सगरमाथा चीनको भन्ने प्रचार गर्दा पनि सरकार प्रतिक्रियाविहीन भएकामा आश्चर्य व्यक्त गरेको छ। सरकारले त्यो समाचारप्रति असहमतिपूर्वक न चीन सरकारको ध्यानाकर्षण गरायो न त नेपाल सरकारकै ध्यानाकर्षण भएको सार्वजनिक सन्देश देशले सुन्न पायो, कांग्रेसले स्पष्ट रूपमा भनेको छ, यस्ता गम्भीर प्रश्नमा सरकारले राख्ने भूमिकासँग सिंगो देशको स्वाभिमान जोडिएको हुन्छ भन्ने हेक्का राखिएको यो अवधिमा देखिएन। चिनियाँ सञ्चारमाध्यमले सगरमाथा क्षेत्रका तस्बिर सार्वजनिक गर्दै सगरमाथा चीनमा पर्ने दाबी गर्दै समाचार प्रकाशन गरेका थिए। ५७ बुँदामा कांग्रेसको लकडाउन समीक्षा"
नक्सा प्रकाशनमा आनाकानी किन,"काठमाडौं : सरकारले लिम्पयाधुरासहितको आधिकारिक नक्सा जारी गर्न सकेको छैन। नक्सा जारी गर्न हिच्किचाइरहेको छ सरकार ? भारतले नेपाली भूमि लिपुलेक भएर चीन जाने धार्चुलालिपुलेकमानसरोवर सडक बनाएपछि सरकार थप दबाबमा छ। नक्सा प्रकाशनको आधिकारिक जिम्मेवारी भएको भूमि व्यवस्था, सहकारी तथा गरिबी निवारणमन्त्री पद्माकुमारी अर्यालले लकडाउनले नक्सा प्रकाशनमा ढिलाइ भएको सार्वजनिक अभिव्यक्ति दिँदै आएकी छिन्। मन्त्रालयका सचिव केदार न्यौपाने पछिल्लो समय नक्सा विषयमा खासै काम नभएको स्विकार्छन्। उनले भने, म लकडाउनको बेला नै सरुवा भएर आएँ, यहाँ आएको धेरै भएको छैन, म आएपछि लकडाउनले गर्दा कुनै पनि काम हुन सकेको छैन। नक्सा समितिका अध्यक्षसमेत रहेका न्यौपाने मन्त्रालयमा सरुवा भएर आए पनि बैठक बस्न नसकेको बताए। उनले नक्साको विषयमा मन्त्री अर्याल वा प्रवक्ताबाट थप जानकारी लिन आग्रह गरेका छन्। भारतले गत कात्तिक १६ गते नेपाली भूभाग कालापानी, लिपुलेक, लिम्पियाधुरासमेत समेटेर नक्सा जारी गरेपछि नेपालले ती लिम्पियाधुरा भूभाग समेटेको नक्सा जारी गर्न दबाब परेको थियो। भारतले उसको नक्सामा राखेको लिपुलेक र कालापानी नेपालको नक्सा छ तर लिम्पियाधुरा छैन। गत वर्षसम्म नेपालका निशाना छापमा भएका नक्सामा लिपुलेक र कालापानी पनि गायब थिए। अन्नपूर्ण पोस्ट्ले निशाना छापमा कालापानी र लिपुलेक गायब भन्ने समाचार प्रकाशन गरेपछि सरकारले त्यसलाई सच्याएको थियो। सिंहदरबारका कोठा कोठाबाट लिपुलेक र कालापानी पनि नभएको नक्सा निकालिएको थियो। लिपुलेक र कालापानीसमेत गायब भएका नक्सा प्रधानमन्त्री, मन्त्री कार्यालय, संसद् भवनलगायत सरकारी गैरसरकारी कार्यालयमा टाँगिएका थिए। भूमि मन्त्रालय र नापी विभागले निशाना छापमा लिपुलेक र कालापानीसहित नक्सा राख्न चासो देखाए पनि उच्च राजनीतिक नेतृत्वले यसतर्फ ध्यान नै दिएन। मन्त्रालय, मातहतका नापी विभागले कालापानी, लिपुलेकसहित समेटेर प्रशासनिक नक्सासमेत २०७५ फागुन जारी गयो। उच्च राजनीतिक नेतृत्वको उदासीनताका कारण मन्त्रालय र विभागको काम सेलाए। अहिले पनि फाट्टफुट्ट रूपमा लिपुलेक र कालापानीसमेत नभएका नक्सा प्रयोग गरिरहेका छन्। भारतले जम्मु, कस्मिर र लद्दाखलाई दुई प्रदेश विभाजन गरेपछि नयाँ नक्सा जारी गयो, त्यसमा नेपाली भूभाग लिम्पियाधुरा, लिपुलेक र कालापानी आफ्नो नक्सामा पायो। त्यसपछि सरकार, जनप्रतिनिधिको ध्यान थोरै भए पनि नक्सामा गयो। लिपुलेक र कालापानीसमेत नभएका नक्सा प्रयोग गरिरहेका उनीहरू राष्ट्रियताको राप आयो। संसदीय समितिले पटकपटक लिम्पियाधुरा नक्सा जारी गर्न निर्देशन दिएका थिए। राज्य व्यवस्था तथा सुशासन समिति, अन्तर्राष्ट्रिय सम्बन्ध समितिले लिम्पियाधुरासहित नक्सा जारी गर्न सरकारलाई धेरै पटक निर्देशन दिएको छ। संसद्देखि सडकसम्म नक्सा जारी गर्न सरकारलाई दबाब दिइरहेको छ। तर, भारतले नक्सा जारी गरेको ६ महिना बित्दा पनि सरकारले लिम्पियाधुरासहितको नक्सा जारी गर्न सकेको छैन। यो प्राविधिकभन्दा राजनीतिक तहले बेवास्ता गरेपछि विभाग र मन्त्रालय हच्किएको मन्त्रालय स्रोतले बताएको छ। आफूसँग लिम्पियाधुरासहितको नक्सा भएका भारतलाई दबाब सिर्जना हुने कूटनीतिज्ञ, परराष्ट्र र सीमासम्बन्धी जानकारहरू बताउँछन्। परराष्ट्रविद् एवं पूर्वराजदूत मधुरमण आचार्य नक्सा फेरेर भारतसित वार्ता गर्दा राम्रो हुने बताउँछन्। उनी ६० वर्षदेखिको समस्या समाधान गर्न तथ्य, प्रमाण, दस्ताबेज, नक्सा रहेका हिसाब बलियो भएर प्रस्तुत हुनुपर्ने बताउँछन्। नक्साचाहिँ तत्काल फेर्नुपर्छ, उनले भने। सीमासम्बन्धी अध्येता कमल बरालले भारतले नेपाली भूमि समेटेको नक्सा जारी गरेलगत्तै नेपालले नक्सा जारी गरेर प्रतिवाद गर्न चुकेकै कारण सडकसमेत नेपाली भूभागमा बनाउने दादागिरीमा भारतलाई बल प्रदान भएको बताउँछन्। सीमा बचाउ अभियानले लिम्पियाधुरासहित नक्सा प्रकाशन गरेर सरकारलाई दिइएको छ। अभियानको नक्सा समितिका सदस्यसमेत रहेका बरालले भने, हामीले विज्ञहरूको अथक प्रयासपछि लिम्पियाधुरासहित नक्सा बनाएर सरकारलाई बुझायौं, त्यही नक्सालाई आधिकारिता दिँदा पनि हुन्छ नत्र लिम्पियाधुरासहित नक्सा बनाउन पटकपटक दबाब दिइयो तर सरकारले सुनेन। सीमा बचाउ अभियानले भूमि व्यवस्था, गृह, रक्षा र शिक्षामन्त्रीलाई लिम्पियाधुरासहित नक्सा हस्तान्तरण गरेको थियो। प्रधानमन्त्री ओलीसँग पटकपटक समय माग गर्दा अभियानको टोलीले हालसम्म भेट नपाएको नक्सा समितिका सहसंयोजक एवं पूर्वसचिव द्वारिकानाथ ढुंगेल बताउँछन्। प्रधानमन्त्री केपी ओलीले नक्सा त के भूमि नै फिर्ता गरेर ल्याउने अभिव्यक्ति दिएका थिए। नेपाल तत्काल भारतको काउन्टरमा नक्सा जारी नगरेकै कारण सडक बनाएर हेपाहा प्रवृत्तिलाई निरन्तरता दिएको भनाइ बाहिर आइरहेका छन्। ०७२ जेठ १ मा भारतचीनबीच लिपुलेकलाई द्विपक्षीय व्यापार नाका बनाउने समझदारीपछि नेपाल सरकारले विस्तृत अध्ययनका लागि अख्तियार दुरुपयोग अनुसन्धान आयोगका पूर्वप्रमुख आयुक्त सूर्यनाथ उपाध्यायको संयोजकत्वमा उच्चस्तरीय समिति बन्यो। तर, त्यो समितिको प्रतिवेदन पनि सरकारले सार्वजनिक गरेको छैन। यो समितिले दिएको प्रतिवेदनमा लिम्पियाधुरासहित समेटेको नक्सा बनाएर सरकारलाई दिएको छ। उसको प्रतिवेदनअनुसार भारतले लिम्पियाधुरा, लिपुलेक र कालापानीको गरी ३९५ वर्गकिमि नेपाली भूभाग अतिक्रमण गरेको छ। नापी विभागमाथिको आदेश कुरेर बसिरहेको छ। उनीहरूले आफू प्राविधिक रूपमा तयारी अवस्थामा रहेको दाबी गरिरहेको छ। सरकारले आदेश दिएमा केही समयभित्र नक्सा जारी गर्न सक्ने विभागको भनाइ छ। नापी स्रोतले भन्यो, हामी प्राविधिक रूपमा तयारी अवस्थामा छौं, सरकारले माथिको आदेश नै आएको छैन, आएपछि केही दिनभित्रै सरकारलाई नक्सा उपलब्ध गराउन सक्छौं।"
पूर्वमा पनि नेपाली भूमि कब्जा,"फिदिम : पश्चिम नेपालको लिपुलेक कब्जा गरेर सडक बनाएको भारतले पूर्वको पाँचथरमा पनि नेपाली जमिनमा आधिपत्य जमाएको छ। भारतसँग सीमा जोडिएको पाँचथरको फालेलुङ गाउँपालिकाको नेपाली भूमि भारतीय सीमा सुरक्षा बल (एसएसबी) ले कब्जा गरेको हो। पछिल्लो समय सार्वजनिक भएको नक्साबमोजिम सीमा क्षेत्रको नेपाली भूमि भारतमा परेको उसको दाबी छ। एसएसबीले फालेलुङ गाउँपालिका६ को सन्तकपुर आहालगैरी क्षेत्रको नेपाली भूमिमा आधिपत्य जमाएको छ। उक्त क्षेत्र पाँचथरको फालेलुङ, इलामको सन्दकपुर र भारतको पश्चिम बंगालसँग जोडिएको छ। एसएसबीले नेपाली भूमि कब्जा गरेको छ, फालेलुङ गाउँपालिकाका प्रवक्ता जीवन राईले भने, एसएसबीसँग हामीले वार्तासमेत गयौं तर हाम्रो क्षमताले भूमि फिर्ता गर्न सकिएन। सीमा स्तम्भभन्दा करिब ४ सय मिटर नेपालतर्फको जमिन एसएसबीले कब्जा गरेको हो। अतिक्रमित जमिनमा तीन वटा पिलर (सीमास्तम्भ) छन्। एउटा जंगे पिलर पनि छ। दुई सीमा स्तम्भबीच एउटा हटाइएको छ। जंगे पिलरभन्दा करिब ४ सय मिटर नेपालतर्फको जमिनमा एसएसबीले कब्जा जमाएको हो।नेपाली भूमि भारतले कब्जा गरेको थाहा भएपछि फालेलुङ गाउँपालिका अध्यक्ष सञ्चकुमार केरुङ नेतृत्वले एसएसबीसँग मंगलबार वार्ता गरेको थियो। वार्तामा माथिको निर्देशनअनुसार आफूले सीमा क्षेत्रको जमिन नियन्त्रणमा लिएको एसएसबीको कमान्ड गरिरहेका रिक्सल कुमारले बताएको राईले जानकारी दिए। एसएसबीले नेपाली भूमि मिचेको हो, गाउँपालिका अध्यक्ष केरुङले भने, हाम्रो स्तरबाट मिलाउन सम्भव भएन, यो विषयमा संघीय सरकारले गम्भीरतासाथ चासो दिनुपर्छ। एसएसबीले कब्जा गरेको आहाल गैरी क्षेत्रमा संग्रहालय बनाउन डिभिजन वन कार्यालय पाँचथरले बन उभोक्ता समितिलाई १० लाख रुपैयाँ उपलब्ध गराएको थियो। सन्दकपुर आहालगैरी कबुलियती वन उपभोक्ता समितिले संग्रहालय बनाउने काम सुरु गर्न लाग्दा एसएसबीले अवरोध गरेको हो। संग्रहालय निर्माण सुरु गरेपछि एसएसबीले यो जमिन भारतमा पर्छ भन्दै अवरोध गरे, स्थानीय शिल्प राईले भने, उक्त क्षेत्रमा करिब सय हाराहारीमा एसएसबी तैनाथ छन्। वन उपभोक्ता समितिले वैशाख २४ गतेदेखि सुरु निर्माण कार्य २६ गते एसएसबीले अवरोध गरेको हो। उक्त क्षेत्र एसएसबीले नियन्त्रणमा लिएको छ। एसएसबीले नियन्त्रणमा लिएको जमिनमा नेपाली नागरिकले एउटा होटल र एउटा गोठ सञ्चालन गरेका छन्। गोठ र होटल पनि उसकै नियन्त्रणमा छन्। उक्त स्थानमा पिंकी शेर्पाले होटल र पेम्बा छिरिङले गोठ सञ्चालन गरेका थिए। सीमा क्षेत्रमा एसएसबीले अवरोध गरेको खबर सुनेपछि समाधानका लागि आफूले पहल थालेको प्रमुख जिल्ला अधिकारी अर्जुन शर्माले बताए। वास्तविकता बुझ्न टोली खटाइएको छ, प्रजिअ शर्माले भने, डिभिजन वन कार्यालयको टोली बुधबार सीमा क्षेत्रतर्फ पठाइएको हो। वन कार्यालयको टोलीले ल्याएको प्रतिवेदनका आधारमा प्रशासनका काम थाल्ने शर्माको भनाइ छ। लिपुलेक सडकको विषयमा चीनसँग पनि कुरा गर्नुपर्छ : गृहमन्त्री लिपुलेकमा भारत र चीनको आँखा किन ? लिपुलेकमा सरकारलाई दलको साथ"
तीन दिनमा भारतबाट १२ सय भित्रिए,नेपालगन्ज : बाँकेको जमुनाहा र नरैनापुर नाकाबाट तीन दिनको अवधिमा एक हजार दुई सय नेपाली नेपाल भित्रिएका छन्। भारतमा रहेका नेपालीलाई फिर्ता ल्याउने र नेपालमा रहेका भारतीयलाई घर जान दिने नीति अनुरुप बिहीबार एकैदिन नानपारा क्वारेन्टाइनमा रहेका चार सय ४६ सहित सात सय १४ नेपालीलाई स्वदेश फिर्ता गरिएको हो। क्वारेन्टाइनमा रहेका सबै भारतीयको कोरोना परीक्षण गरेर पठाइएको छ। भारतमा रहेका नेपालीको कोरोना परीक्षण नगरिएकाले सीमा नाकाबाट प्रवेश गर्ने बेलामा सबैको कोरोना परीक्षण गरिने भएको छ। बिहीबार राति ८ बजेसम्म स्वेदश फिर्ताको चरणमै थिए। उपमहानगरपालिका प्रमुख डा धवल शम्शेर राणाले बाँके जिल्लाका सबै जनाको पीसीआर प्रविधिबाट कोरोना परीक्षण गर्नका लागि थ्रोट स्वाब संकलन गरिने र बाहिरी जिल्लाका सर्वसाधारणलाई भने आरडीटीबाट कोरोना परीक्षण गरेर सम्बन्धित जिल्लामा पठाउने व्यवस्था मिलाएको बताए। बाँकेका सबै जनालाई महेन्द्र बहुमुखी क्याम्पस नेपालगन्जको क्वारेन्टाइनमा १४ दिन राखिनेछ। नेपालीलाई स्वदेश फिर्ता ल्याउन दिएसँगै बिहीबार नै बाँके जिल्लामा रहेका झन्डै एक हजार भारतीय नागरिकलाई पनि घर जान दिइएको थियो। बाँकेका विभिन्न क्वारेन्टाइनमा एक सय ६८ जना मात्र भारतीय रहे पनि घर जान पाउने भनेपछि नेपालगन्जलगायत जिल्लाका विभिन्न स्थानीय तहमा बसेका ठूलो संख्यामा भारतीयहरु सीमा नाकामा पुगेका थिए। मंगलबार एकैदिन नरैनापुर नाकाबाट तीन सय ४२ जना नेपाल आएका थिए। बिहीबारसम्म नरैनापुरमाआएका चार सय सात जनालाई १० वटा क्वारेन्टाइन बनाएर राखिएको गाउँपालिका अध्यक्ष इस्तियाक अमहद शाहले बताए। नरैनापुरमा २१ वैशाखा भारतबाट आएका ३४ गरी चार सय ४१ जनालाई क्वारेन्टाइनमा राखिएको छ। नरैनापुरमा भारतबाट आएका ६० जनाको पीसीआर प्रविधिबाट कोरोना परीक्षण गरिएको छ। १५ जनाको रिपोर्ट नेगेटिभ आइसकेको छ भने ४५ जनाको रिपोर्ट आउन बाँकी रहेको छ। त्यसैगरी डुडुवा गाउँपालिकाले तीन दिनको अवधिमा नेपाल आएका ६६ जनालाई २ वटा क्वारेन्टाइनमा राखिएको गाउँपालिकाका प्रमुख प्रशासकीय अधिकृत पर्शुराम उपाध्यायले जानकारी दिए। भारतबाट आउने सबैलाई अनिवार्य रुपमा १४ दिन क्वारेन्टाइनमा राख्ने व्यवस्था छ।
लमजुङ जिल्ला जेठ ५ गतेसम्म सिल गरिने,"बेंसीसहर : कोभिड१९ विपद् व्यवस्थापन केन्द्र, जिल्लास्तरीय कमाण्ड पोष्ट लमजुङको शुक्रबार बसेको बैठकले जेठ ५ गतेसम्म लमजुङ जिल्ला सिल गर्ने निर्णय गरेको छ । प्रमुख जिल्ला अधिकारी लक्ष्मणबहादुर खड्काको अध्यक्षतामा बसेको बैठकले जेठ २ गते राती १२ बजेदेखि ५ गते राती १२ बजेसम्म अत्यावस्यक कामको सवारी साधनबाहेक सबै आवागमन बन्द गर्ने निर्णय गरेको हो । अब एम्बुलेन्स, शववाहन, दमकल र अत्यावस्यक कामका सवारी साधन मात्र जिल्ला भित्रिन पाउँछन् । औषधी तथा खाध्यान्न पसल पनि विहान ६ बजेदेखि ९ बजेसम्म सञ्चालन गर्न पाइने भएको छ । बैठकले बैंक, वित्तिय संस्था, विमा, सहकारी सबै सेवा बन्द गर्ने निर्णय गरेको छ । कोरना संक्रमण रोक्न सर्वसाधरणले यसअघि नै जिल्ला सिल गर्न माग गर्दै आएका थिए ।"
कोरोना जोखिममा खटिने स्वास्थ्यकर्मीले ८ महिनादेखि तलब पाएका छैनन,"नेपालगन्ज : कोरोना संक्रमण क्षेत्र नेपालगन्जमा खटिएका स्वास्थ्यकर्मी ८ महिनादेखि बिना तलब काम गरिरहेका छन् । संघीय मामिला तथा सामान्य प्रशासन मन्त्रालयले समायोजन गर्दा दरबन्दीभन्दा बढी स्वास्थ्यकर्मी पठाएपछि स्वास्थ्यकर्मीले भदौ महिनादेखि तलब नपाएका हुन् । बाँके, बर्दिया र सल्यान जिल्लाबाट सरुवा भएर आएका उनीहरुलाई सुरुमा उपमहानगरपालिकाले दरबन्दीभन्दा बढी भएको भन्दै हाजिर गर्न समेत दिएको थिएन । जिल्ला प्रशासन कार्यालय बाँकेमा दरबन्दी भएको कार्यक्षेत्रमा हाजिर गरिपाउँ भनेर निवेदन दिएका थियौं, पीडित सिनियर अहेब जीतकुमार शर्माले अन्नपूर्ण पोस्ट्सँग भने, हामीले उच्च अदालत तुलसीपुर नेपालगन्ज इजलासमा पनि रिट दायर गर्यौं । अदालतले सुरुमा हाजिर गर्न दिन अन्तरिम आदेश दियो । त्यसपछि हाजिर गर्न पायौं । काममा पनि खटियौं । अदालतको अन्तिम फैसलामा सेवा सुविधा उपलब्ध गराउन भनिएको छ तर हामीले अहिलेसम्म पाएका छैनौं । यसरी तलब नपाउनेमा शर्मासहित कृष्णबहादुर केसी, गोरखनाथ योगी, प्रकाश श्रेष्ठ, लीला शर्मा, केशव पौडेल, पठवीर बुढाथोकी, नवराज न्यौपाने र गगनसिंह साउँद सिनियर अहेब नै छन् । नेपालगन्ज उपमहानगरपालिका स्वास्थ्य शाखा प्रमुख रामबहादुर चन्दका अनुसार यसरी काम गर्ने स्वास्थ्यकर्मीको संख्या १७ जना रहेको बताउँछन् । समायोजन गर्दा दरबन्दी भन्दा बढी संख्या आएकाले समस्या भएको हो । हामीले सबैको विवरण पठाएर अर्थ मन्त्रालयसँग तलब निकासका लागि माग गरेका छौं, प्रमुख चन्दले भने, मन्त्रालयबाट निकासा हुने बित्तिकै उहाँहरुले पाउनु हुनेछ । उपमहानगरपालिकाको बोर्ड बैठकले कोरोना भाइरसको महामारीमा काम गर्ने स्वास्थ्यकर्मी र जनशक्तिलाई ५० देखि सय प्रतिशत्सम्म जोखिम भत्ता दिने निर्णय गरेको छ । उनीहरुले सुरु तलब स्केल अनुसारको भत्ता पाउने छन् । संक्रमित व्यक्तिसँग प्रत्यक्ष सम्पर्कमा रहनेहरुलाई एक सय प्रतिशत, क्वारेन्टाइन र हेल्प डेक्समा बस्नेहरुलाई ७५ प्रतिशत र लकडाउन अवधिमा स्वास्थ्य संस्थाहरुमा खटिने अरु सबैलाई ५० प्रतिशत दिने निर्णय भएको छ, चन्दले भने । उपमहानगरमा एक सय ४० जनाले यो सुविधा पाउनेछन् ।"
"शुक्रबारदेखि आवागमनमा झन् कडाइ, पुराना सवारी पास खारेज","काठमाडौँ : नेपाल सरकारले कोभिड १९ को संक्रमण रोकथाम र नियन्त्रणका लागि सवारी आवतजावतमा थप कडाइ अपनाएको छ । संक्रमण नियन्त्रणलाई प्रभावकारी बनाउन गृह मन्त्रालय र जिल्ला सुरक्षा समितिको शुक्रबार बसेको बैठकले सवारी पास लगायत आवतजावतमा कडाइ गर्ने निर्णय गरेको छ । बैठकको निर्णय अनुसार एम्बुलेन्स, शव वाहन, औषधि तथा स्वास्थ्य सामग्रीहरु, सबै प्रकारका औधोगिक कच्चा पदार्थ र तयारी मालवस्तु, पेट्रोलियम पदार्थ, ग्यास, खाद्य वस्तु, पशुपंक्षिजन्य आहारा, खसीबोका, माछा, तरकारी र निर्माण सामग्री बोकेका सवारी साधनहरु सवारी पास विना परिवहन हुन पाउनेछन् । उल्लेखित सवारी साधन वाहेक सवारी पास विना सवारी साधन र पैदल यात्रुलाई काठमाडौँ प्रवेश निशेष गरिएको छ । काठमाडौंका मूल सडक, भित्री सडक तथा गल्लीमा विभिन्न वाहनामा मानिसले अनावस्यक भीडभाड हुने गरेको पाइएकोले त्यसो नगर्न पनि सरकारले अनुरोध छ । यसअघि जारी गरिएका सबै पास सरकारले खारेज गर्दै नयाँ पास उपलब्ध गराउने भएको छ । यसअघि जारी गरिएका ई पास र पहेँलो रंगको समेत पास खारेज गर्दै शुक्रबारदेखि नै लागु हुने गरी निलो रंगको सवारी पास जारी गरेको छ । यस्तै पास आवस्यक पर्ने व्यक्ति वा संस्थाले नियामक निकायमार्फत पासका लागि आवेदन दिन पाउने बताइएको छ । यसवाहेक निर्माण साम्रग्री बोकेका हेभी सवारीलाई राति ८ बजेदेखि बिहान ६ बजेभित्र मात्रै सञ्चालन गर्न भनिएको छ ।"
फौजी किराले मकैबाली सखाप,"सन्धिखर्क : फौजी किराले मकै बाली सखाप पार्न थालेपछि सितगंगा नगरपालिकाका किसानहरु चिन्तित बनेका छन् । केही सातायता फैलिएको फौजी किराको प्रकोपले मकै, तरकारी काँक्रो, लगायतका सबै बाली नष्ट पार्न थालेपछि स्थानीय चिन्तित बनेका हुन् । सितगंगा नगरपालिकाको वडा नम्बर ७, ८, ९ र ११ मा किराले मकै बालीमा असर पारेको छ । ती क्षेत्रमा एक हजारभन्दा बढी क्षेत्रफलमा लगाएको मकैबालीमा फौजी किरा लागेको हो । फौजी किराले मकै सखाप पार्न थालेको किसानहरुको गुनासो बढेपछि नगरपालिकाको कृषि शाखाबाट अनुगमन गरी विवरण संकलन गरेको सितगंगा नगरपालिकाका प्रमुख प्रसासकीय अधिकृत अर्जुन गौतमले बताए । नगरपालीकाको कृषि शाखाको टोली फिल्डमै गएर फौजी किराको प्रकोप देखिएका वडामा केही किटनाशक औसधि छर्किएको छ । कृषकलाई फौजी किरा नियन्त्रणको घरेलु विधि प्रविधि बारे जानकारीसमेत दिएको प्रमुख प्रसासकीय अधिकृत गौतमले जानकारी दिए । सितगंगा नगरपालिकाका नगरप्रमुख सूर्यप्रसाद अधिकारीका अनुसार स्थानीय स्तरमा प्रयाप्त मात्रामा औषधि नहुँदा परीक्षणको लागि स्थानीय मेडिकलबाट केहि मात्रामा औषधि छर्किएको र अनुगमन टोलीले ल्याएको रिपोर्टका आधारमा नगरपालिकाले औषधि खरीद गरेर छर्कने योजना बनाएको छ ।"
लकडाउनमा मशाल जुलुस,"फिदिम : भारतले सीमा अतिक्रमण गरेको विरोधमा नेपाल विद्यार्थी संघ पाँचथरले फिदिम बजारमा मशाल जुलुस निकालेको हो। लकडाउनको प्रवाह नगरी विद्यार्थीहरुले बिहीबार साँझ मशाल जुलुससहित प्रदर्शन गरेका हुन्। जुलुसलाई प्रहरी र सशस्त्र प्रहरीको टोलीले तितरबितर बनाएको थियो। विद्यार्थीले भारतले अतिक्रमण गरेको लिपुलेक, कालापानी, लिम्पियाधुरा र पाँचथरको फालेलुङको सिमाक्षेत्रमा भारतले कब्जा गरेको जमिन नेपालको हो भन्दै नारा नगाएका थिए।"
क्वारेन्टाइनबाट भाग्दाभाग्दै तीनजना पक्राउ,परासी : क्वारेन्टाइनबाट भाग्दाभाग्दै तीनजना समातिएका छन् । रामग्राम नगरपालिकाले आदर्श माविमा बनाएको क्वारेन्टाइनमा बसेका उनीहरू माथिल्लो तलाबाट बिहीबार सांझ भाग्ने कोशिस गरेका थिए । ग्रिल नभएको झ्यालमा तन्ना बाँधेर उनीहरू बाहिर निस्कने प्रयास गर्दा गर्दै समातिएको जिल्ला प्रहरी कार्यलयका नायब उपरीक्षक प्रवक्ता वीरेन्द्र थापाले जानकारी दिए। भाग्न खोज्ने तीन दिन अघि भारतबाट आएका नगरपालिकावासी हुन् । क्वारेन्टाइनमा ४९ जना छन् ।
"छाङरुमा सशस्त्र प्रहरी : सीमामा गस्ती सुरु, एसएसबीसँग गृहमन्त्रीका सुरक्षा सल्लाहकार","काठमाडौं : राज्यको कमजोर उपस्थिति रहेको दार्चुलाको विकट हिमाली क्षेत्र व्यास गाउँपालिका१ स्थित भारतीय सीमा जोडिएको छाङरु (गागा) मा सीमा रक्षाको दृढ सङ्कल्पका साथ आजदेखि सशस्त्र प्रहरीले गस्ती थालेको छ। सरकारले जिल्ला सदरमुकाम खलङ्गास्थित सशस्त्र प्रहरी बल नेपाल नम्बर ५० गुल्मबाट बुधबार यहाँको सीमा सुरक्षाका लागि सशस्त्रको टोली पठाएको हो। आफ्नो बन्दोबस्ती र गाँस, बास, कपासको जोहो गर्ने काम पूर्ण नहुँदै सशस्त्रले सीमा गस्तीलाई उच्च प्राथमिकता दिएर गस्ती नियमित गरेको हो। केही टोली दार्चुलाबाट आउँदै गर्दा अघिल्लो दिन आइपुगेका टोली सुरक्षामा खटिएको थियो। टोलीले भारतसँग जोडिएको महत्वपूर्ण नाका सीतापुलबाट गस्ती थालेको हो। नेपाल र भारत आवागमनका लागि यहाँको सीमा क्षेत्रमा महाकाली नदीमाथि बनेको काठे कच्ची पुल छ। त्यही पुलबाट नेपालीहरु आवतजावत गर्ने गर्छन्। अहिले लकडाउनका कारण यहाँबाट आवतजावत ठप्प छ। यहाँको महत्वपूर्ण नाका मानिएको त्यही पुलबाट गस्ती थालिएको हो। सीतापुलको नेपालतर्फको भूभागमा नियमित ड्यूटीमा टोली परिचालन हुने सीमा निगरानी चौकी (बीओपी)का प्रमुख सशस्त्र प्रहरी निरीक्षक लिलीबहादुर चन्दले बताउनुभयो। उनका अनुसार उक्त बीओपीले यहाँको छाङरु, कौवा, तिङ्कर, बुदी, नितिकुण्डालगायतको क्षेत्रका सुरक्षा गर्नेछ। गस्ती सुरु गर्नुअघि सीमा अवलोकनका क्रममा गृह मन्त्रीका सुरक्षा सल्लाहकार प्रा डा ईन्द्रजीत राई र सशस्त्र प्रहरी निरीक्षक चन्दसँग सीमा सुरक्षामा खटिएको भारतीय एसएसबीका भुपेन्द्रकुमारले भेट गरेका थिए। उक्त अवसरमा नेपालले आफ्नो सुरक्षाका लागि टोली ल्याएको जानकारी दिँदै डा राईले अन्य विषयहरु सरकारबीच नै छलफल हुने भएकाले आपसी समन्वयमा काम गर्नुपर्ने सुझाव दिए। नेपाल सरकारको निर्णयमा बुधबार यहाँ सीमा निगरानी चौकी (बीओपी) स्थापना गरिएको थियो। नेपाली सुरक्षा अधिकारीको झिनो उपस्थिति हुने गर्दथ्यो। दुई दिन हिँडेर पुग्ने हुम्लिङमा नेपाल प्रहरीको अस्थायी चौकी छ। तर छाङरु नजिकै नितिकुण्डामा रहेको प्रहरी चौकी भने गत मङ्सिरमा तल झरेपछि यहाँ सुरक्षाकर्मी शून्य थियो। स्थानीय बासिन्दासमेत जाडोका कारण तल झरेपछि मानवीय उपस्थिति शून्य थियो। यहाँका स्थानीय चिसोका कारण छ महिना तल झर्ने गर्छन्। मङ्सिर १४ गते सदरमुकाम झरेको नेपाल प्रहरी पनि आजबाटै आफ्नो चौकीमा फर्किएका छन्। सशस्त्र प्रहरीको बीओपी भने स्थानीय जीतबहादुर बोहराको घर मासिक रु २५ हजार तिर्ने गरी स्थापना गरिएको हो। नजिकै १५ रोपनी जग्गा व्यवस्थापन भएको छ। ११ करोड रकमसमेत सरकारले छुट्याइसकेको छ। भवन नबन्दासम्म सशस्त्र प्रहरी त्यही भाडाको घरमा बस्नेछ। चौकी स्थापनाका लागि गृहमन्त्रीका सुरक्षा सल्लाहकार तथा द्वन्द्व विशेषज्ञ प्रा डा राई, सशस्त्र प्रहरीका अतिरिक्त महानिरीक्षक नारायणबाबु थापालगायत पुगेका थिए। बुधबार त्यहाँ सात सशस्त्र प्रहरीलाई पुयाइएको थियो। बाँकी १८ जना सशस्त्र प्रहरीको टोली र बन्दोबस्तीका सामान आज मात्रै पुयाइएको हो। बुधबार सेनाको हेलिकोप्टरले केही मात्रै खाद्यान्न लगेकामा आज बाँकी खाद्यान्नसहित नेपाल प्रहरी र सशस्त्र प्रहरीको टोली पुयाएको थियो। सशस्त्र प्रहरीका अनुसार यहाँ उनीहरुलाई छ महिना पुग्ने खाद्यान्न र बन्दोबस्तीका सामान लगिएको छ। केही लत्ताकपडा र बन्दोबस्तीका सामान सेनाको हेलिकोप्टरमा काठमाडौँबाटै ल्याइएको हो। केही दिनअघि पिथौरागढबाट गुञ्जी, कालापानी हुँदै चीनको मानसरोबर जाने लिपुभञ्याङसम्मको सडकको भारतले उद्घाटन गरेको थियो। त्यसैले सीमा रक्षाका लागि सरकारले तत्कालै यस क्षेत्रमा सशस्त्रको टोली पुर्याएको हो। गत मङ्सिरमा नै यहाँलगायत मुलुकका विभिन्न सीमा क्षेत्रमा ११४ बीओपी स्थापना गर्ने निर्णय भएको थियो। योसहित १४ स्थानमा मात्रै स्थापना भएको छ। सकस छ छाङरु पुग्न दार्चुला जिल्ला सदरमुकामबाट पारी भारतीय क्षेत्र धार्चुला पर्छ। पहिलेपहिले त्यही धार्चुलाबाट महाकाली नदी तिरैतिर भारतले बनाएको बाटो हुँदै नेपालीहरु यही सीतापुल तरेर छाङरु आउँथे। नेपालबाट यहाँ आउन बाटो छैन। खनीखोस्रो गरी र लहरा तथा डोरी समाउँदै हिँडेर आउन चारदेखि पाँच दिन लाग्छ। लकडाउनका कारण भारतले प्रवेश नदिएपछि छाङरु गाउँका ११५ घरधुरी अझै फर्किएका छैनन्। उनीहरु गत कात्तिक मङ्सिरमा बेँसी झरेका थिए। उनीहरु सदरमुकाम आसपास नै बसिरहेका छन्। गाउँमा मान्छे नुहँदा जग्गा जमिन बाँझो छ। यतिबेला फापर गहुँ लहलह हुने बेला थियो। केही ठाउँमा लसुन लगाएको देखिन्छ भने यहाँ स्याउले फूल खेल्न थालेको देखिन्छ। सबै घरमा ताला झुण्ड्याइएको छ। गाउँले नभएको र प्रहरीसमेत नहुँदा यहाँ नेपालीको उपस्थिति छैन। भारतले जे गर्दा पनि प्रतिवाद गर्ने कोही छैनन्। यहाँको व्यास१ छाङरुमा ११५ घरधुरी छन्। दश किलोमिटर पर रहेको तिङकरमा ६८ घरधुरी छन्। यहाँ दुवै क्षेत्रमा गरेर एक हजार २२० जनसङ्ख्या रहेको प्रहरीको अभिलेखमा उल्लेख छ। यहाँबाट सुनसेरा (गाउँपालिका सदरमुकाम) पुग्न झण्डै दुई दिन लाग्छ। यहाँबाट माथि कालापानी झण्डै १५ किलोमिटरको दूरीमा पर्छ भने तिङ्कर १० किलोमिटरमा पर्छ। तिङ्करबाट लिपुलेक अन्दाजी त्यही १० किलोमिटरको दूरीमा रहेको स्थानीय जीतबहादुर बोहराले बताउनुभयो। दार्चुलाबाट उत्तरपूर्वमा पर्ने छाङरुबाट लिपुलेक अन्दाजी २५ किलोमिटरको दूरीमा रहेको बताइन्छ। तर बाटो नभएकाले हिँडेर जान सकिने अवस्था छैन। भौगोलिक अवस्था छाङरुको पारी पट्टी अपिनाम्पा संरक्षण क्षेत्र छ। चारैतिर डाँडा सेताम्मे हिउँले भरिएका छन्, तल खोँच (सानो उपत्यका जस्तो) स्थान गागा भन्ने ठाउँमा सशस्त्रको बीओपी स्थापना गरिएको छ। जीतबहादुरले रेष्टुरेन्ट बनाएको घरलाई भाडामा लिएर बसेको सशस्त्र प्रहरी नजिकै तिङ्कर नदी बग्छ। अर्को कालापानी पट्टीबाट महाकाली नदी आउँछ। छाङरुस्थित सीतापुलमा दुई नदी मिसिन्छन्। त्यसैको दोभान क्षेत्र नै छाङरु हो। त्यो दोभानभन्दा ५०० मिटरमाथि छाङरु बस्ती छ। भारतीय सीमा क्षेत्र सीतापुलबाट भने एक किलोमिटरको दूरीमा पर्छ सशस्त्रको निगरानी चौकी। यहाँ जाडोका बेला नदीको पानी नै जम्ने र हिउँ नै हिउँले ढाक्ने हुन्छ त्यसैले मानिसहरु जाडोमा तल झर्ने गर्छन्। सम्पर्क सञ्जाल र सडकको सामस्या यहाँको सूचना आदानप्रदानका लागि सबैभन्दा ठूलो समस्या सम्पर्क सञ्जाल कै हो। छाङरु पुगेका जो कोहीको अवस्था थाहा पाउन सकिँदैन। त्यहाँ के भइरहेको छ भन्ने जानकारी ल्याउन कि भारतीय क्षेत्रमा पुग्नुपर्छ नत्र भने दार्चुला नै फर्कनु पर्छ। सशस्त्र प्रहरीलाई पनि टेलिफोनको समस्या हुनेछ। जसका कारण महत्वपूर्ण सूचना आदानप्रदानमा समस्या पर्नेछ। मलिन आवाजमा रेडियो बज्ने भएकाले मुलुकका केही खबर प्राप्त गर्न भने सकिन्छ। पहिले यहाँ स्काई फोन टिप्ने गरेको भए पनि अहिले पुरै बन्द भएको स्थानीय सुधा बोहराले बताए। उनले भने, फोन र सडक भयो भने अरू हामीलाई केही चाहिँदैन। सीतापुलमा बस्छ एसएसबी सीमा क्षेत्र सीतापुलमा भारतीय एसएसबीको टोली तैनाथ छ। त्यससँगै अलि परको बस्ती गव्र्याङमा भारतको इन्डियन तिब्बत बोर्डर पुलिस फोर्स र एसएसबीको दुई टोली बस्छ। अलि पर रहेको छायाँलेकमा भारतीय सेना नै तैनाथ छ। आज सीमा क्षेत्रमा भारतीय सेना, एसएसबीको टोली र उनीहरुका गाडी तथा अन्य गाडीहरु निर्बाध रुपमा हिँडिरहेका थिए। भारतको हेलिकप्टले दिनमै पाँच, सात पटक गस्ती गर्ने गरेको छ भने लिपुलेक क्षेत्रमा आवश्यक भौतिक निर्माणका लागि डोजर, स्काभेटरलगायतका सामग्रीसमेत ओसारपसार गर्दै आएको छ। तर नेपालतर्फ गतिविधि भने शून्य छ। महाकाली नदी किनारै किनार लिपुलेकसम्मै भारतले सडक बनाइसकेको छ। राससनारायण ढुङ्गाना"
बाटो निकासको विवादमा झगडा हुँदा एक युवाको मृत्यु,कपिलवस्तु : बाटोको निकासको विवाद हुँदा एक युवकको उपचारको क्रममा मृत्यु भएको छ । शिवराज नगरपालिका वडा नं ४ गुलरी गाउँमा बाटोको विषयमा दुई परिवारबीच झगडा भएको थियो । सो झगडामा घाइते भइ उपचारका लागि बुटवल लगिएका स्थानीय २८ वर्षीय ओम प्रकाश यादवको मृत्यु भएको प्रहरीले जनाएको छ । झगडामा घाइते भएका अन्य २ जनाको बुटवलमा उपचार भइरहेको छ । घटनामा संलग्न रहेका २ जनालाई नियन्त्रणमा लिइ सोधपुछ तथा अनुसन्धानको काम सुरु गरिएको प्रहरी निरीक्षक दिपेश खरेलले बताए ।
साक्षी बनाएका कार्यालय सहयागीलाई पुन: मुद्दा,"काठमाडौं : घुस लिदालिदै पक्राउ परेका पचरौता नगरपालिका, बाराका कार्यालय सहयोगी (करार) ध्रुव महतो नुनियाविरुद्ध विशेष अदालतमा मद्दा दायर गरिएको छ। अख्तियार दुरुपयोग अनुसन्धान आयोगले सेवाग्राहीसँग घुस लिदा लिदै कार्यालय सहयोगी महतो र इन्जिनियर रामप्रकाश सतरालाई पक्राउ गरेको थियो। उनीहरुले नेपाल राष्ट्रिय प्राथमिक विद्यालय, भवानीपुर बाराको कम्पाउण्डवाल निर्माणको कागजमा सही गर्नको लागि १५ हजार घुस लिएका थिए। इन्जिनियर सतराले सहयोगी महतोमार्फत घुस लिएका थिए। महतोविरुद्ध २०७६ साउन १५ गते नै विशेष अदालतमा मुद्दा दायर भइसकेको छ। महतोले भ्रष्टाचारजन्य कसुरमा दोषीलाई कारवाही गराउने कार्यमा अख्तियार लाई अनुसन्धानमा सहयोग पुर्याएको आधारमा सजायको मागदावीमा पूर्णरुपमा छुट दिई सरकारी साक्षीको रुपमा पेश गरिएको थियो। २०७६ माघ १५ मा वकपत्र गर्दा मौकाको कागज तथा अनुसन्धानको क्रममा गरेको वयान कागजको व्यहोरासमेतलाई अन्यथा हुने गरी प्रतिकुल वकपत्र गरेको हुँदा महतोविरुद्ध भ्रष्टाचार निवारण ऐन बमोजिम सजायको मागसहित विशेष अदालत, आरोप९पत्र दायर गरिएको छ। त्यस्तै शैक्षिक योग्यताको प्रमाण पत्र नक्कली रहेको आरोपमा नेपाल विद्युत प्राधिकरण हेटौंडाका इलेक्ट्रिसियन विश्वनाथ पुडासैनी विरुद्ध विशेष अदालतमा मुद्दा दायर भएको छ। सेवा प्रवेशको क्रममा उनले आधुनिक राष्ट्रिय माध्यमिक विद्यालय हेटौंडाबाट कक्षा८ उत्तीर्ण गरेको नक्कली प्रमाणपत्र पेश गरेको आरोपमा अख्तियार दुरुपयोग अनुसन्धान आयोगले उनीविरुद्ध बुधबार मुद्दा दायर गरेको हो। अनुसन्धानका क्रममा पुडासैनीको शैक्षिक योग्यताको प्रमाणपत्र नक्कली रहेको दाबी अख्तियारले दायर गरेको आरोप पत्रमा उल्लेख छ।"
अत्यावश्यक भन्दै रक्सी ढुवानी गर्ने भन्छन् : सीडिओको अनुमति,"दमौली : अत्यावश्यक भन्दै रक्सी ढुवानी गर्ने दुई ट्रक बुधबार राती दमौलीबाट नियन्त्रणमा लिइएको छ । रातको समयमा अवैध सामान आयात भइरहेको दाबी गर्दै व्यापारीले थालेको गस्तीका क्रममा अत्यावश्यक भन्दै ढुवानी गरिरहेको दुई ट्रक मदिरा दमौली बजार भित्र्याउँदै गरेको अवस्थामा नियन्त्रणमा लिइएको हो । तनहुँ उद्योग वाणिज्य संघ दमौली बजार एकाईले बुधबार रातीबाट रातभर राजमार्गमा निगरानी बढाएको थियो । त्यसक्रममा आँबुखैरेनीस्थित सूर्य ब्लेण्डर्स प्रालिबाट दमौली र दुलेगौंडाका लागि पठाइएको रक्सीको गाडि नियन्त्रणमा लिइएको एकाई सभापति राजकुमार श्रेष्ठ राकुले बताए । अत्यावश्यक बाहेकका ढुवानी रोकिएको भने पनि अवैध रुपमा तरकारी र अन्य वस्तुको आयात भएको गुनासोपछि गस्ती गर्दा ट्रक नियन्त्रणमा लिएका हौं, उनले भने । व्यवसायीले सोही अवधिमा सीमा क्षेत्रबाट आयात गरिएको तरकारी र फलफूलका तीन ट्रक नियन्त्रणमा लिएका हुन् । भारत र सीमा क्षेत्रबाट पनि तरकारी आउन थालेपछि मानव स्वास्थ्य नै खतरामा पर्न थाल्यो, सभापति श्रेष्ठले भने, प्रशासनले नरोकेपछि कारवाही थालेका हौं । सरकारले अत्यावश्यक खाद्यान्न र तरकारीलगायत कृषि उपज ढुवानीमा अनुमति दिए पनि रक्सी आयात हुनुलाई आश्चर्यका रुपमा लिइएको छ । राती करिब तीन बजे नियन्त्रणमा परेका रक्सी आयात गरिएको ग १ क २४७९ नम्बरको ट्रकका चालकले आफूलाई सीडिओले अनुमति दिएको दाबी गरेका थिए । प्रशासनले अनुमति दिएको दाबी गर्दै बिलसमेत देखाएका चालकको भनाइपछि व्यास नगरपालिकाले प्रशासनको उपस्थितिमा छलफल डाकेको थियो । छलफलमा प्रमुख जिल्ला अधिकारी बद्रीनाथ अधिकारीले सरकारले कृषि उपज आयातमा प्रतिबन्ध नलगाएकाले अनुमति दिए पनि मदिरा आयातमा अनुमति नदिएको बताए । सरकारले कृषि उपजमा रोक लगाएको छैन, उनले भने,त्यसैले अनुमति दिइएको छ । तर आवश्यक परे त्यसमा पनि अब रोक लगाउँछौं । उनले अब सीमा क्षेत्रबाट आउने तरकारी पनि आयात गर्न नदिइने बताए । जिल्ला समन्वय समिति तनहुँका प्रमुख शान्तिरमण वाग्लेले अहिलेसम्म सुरक्षित भए पनि अब जिल्लामा सतर्कता नअपनाउने हो भने अवस्था डरलाग्दो हुन सक्ने बताए । व्यास नगर प्रमुख बैकुण्ठनाथ न्यौपानेले आफूहरुले जति कडाई गरे पनि प्रशासनबाट सहयोग नभएको भन्दै अब केही दिन तरकारी बजार नै बन्द गर्ने अवस्थामा पुगेको बताए । मानिसको स्वास्थ्य हाम्रो पहिलो प्राथमिकता हो, उनले भने,त्यसका लागि स्थानीय बाहेकका तरकारी बिक्रीमा प्रतिबन्ध लगाउँछौं । व्यवसायीले यसअघि बुधबार पनि सीमा क्षेत्रबाट तरकारी बोकेर आएका तीन ट्रक नियन्त्रणमा लिएका थिए । प्रशासनले ती सबै साधनलाई सामान अनलोड गर्न नदिएर फिर्ता पठाएको छ ।"
कोरोना पत्रकार राहत कोष स्थापनाका लागि सुझाव,"काठमाडौं : अर्थ एवं सञ्चार तथा सूचना प्रविधिमन्त्री डा युवराज खतिवडालाई न्यूनतम् पारिश्रमिक निर्धारण समितिले आगामी बजेटमा समेट्नुपर्ने सञ्चार क्षेत्रका प्राथमिकताका विषयमा आज सुझाव दिएको छ । समितिका अध्यक्ष राजेन्द्र अर्यालले बुझाएको नौ बुँदे सुझावपत्रमा कोरोना जोखिमका कारण प्रभावित सञ्चार क्षेत्रलाई विशेष व्यवस्था गर्नुपर्ने उल्लेख छ । समितिको सुझावमा कोरोना प्रभावित जिल्ला र काठमाडौँमा स्थलमा खटिएका सञ्चारकर्मीको पिसिआर परीक्षण गराउन तथा उनीहरुको जीवनबीमा साथै कोरोना पत्रकार राहत कोष स्थापना गर्नुपर्ने उल्लेख छ । कोरोना संक्रमण र लकडाउनलाई आधार बनाई कतिपय सञ्चार प्रतिष्ठानले श्रमजीवी पत्रकार, कामदार र कर्मचारीको सेवा सुविधा कटौती गर्ने, पारिश्रमिक घटाउने, पारिश्रमिक रोक्का राख्ने, बेतलबी बिदामा पठाउने, कामबाट निष्काशन गर्ने जस्ता कार्य तत्काल रोक्न निर्देशन दिनुपर्ने, श्रमजीवी पत्रकारका लागि सरकारी र सामुदायिक अस्पताल तथा स्वास्थ्य संस्थाबाट ५० प्रतिशत छुटमा स्वास्थ्य उपचार गर्ने निर्णय कार्यान्वयन गर्नुपर्ने, विपत्का बेला सञ्चारकर्मीलाई पर्याप्त ज्ञान सीपको विकासका लागि सबै प्रदेशमा राष्ट्रिय आमसञ्चार प्रतिष्ठानको स्थापना गर्नुपर्ने पनि सुझावमा उल्लेख छ । यसैगरी स्वरोजगारीमूलक (साना लगानीका) मिडियाको संरक्षण र संवद्र्धनका लागि विशेष आर्थिक प्याकेज उपलब्ध गराउनुपर्ने लोककल्याणकारी विज्ञापन समयसापेक्ष वृद्धि गरी सहज र सरल ढङ्गले भुक्तानीको व्यवस्था गर्नुपर्ने, समानुपातिक विज्ञापन नीति कार्यान्वयनका लागि विज्ञापन बोर्ड गठनको व्यवस्था गर्नुपर्ने सुझाव पनि उल्लेख छ । कोरोना संक्रमणविरुद्ध अग्रमोर्चामा रहेर नागरिकलाई सुसूचित गर्ने प्रमुख दायित्व निर्वाह गरिरहेका सञ्चारकर्मीका लागि सञ्चार साधन खरिदमा छुटसहित आवश्यक सहुलियतको व्यवस्था गर्न तथा सञ्चारमाध्यमका लागि यस वर्षको रोयल्टी र नवीकरण शुल्कमा पूरै छुट गर्न तथा विद्युत, टेलिफोन, इन्टरनेट महसुलमा छुट तथा अन्य प्रेस सामग्री खरिदमा कर छुटसहितको राहत प्याकेज घोषण गर्नुपर्ने पनि सुझावमा उल्लेख छ । मिडिया क्षेत्रलाई सेवामूलक उद्योगमा मान्यता दिन र सामाजिक सञ्जाल तथा गुगल एडसेन्सबाट हुने विज्ञापनमा रोक लगाउनाका साथै क्लिन फिडका लागि आवश्यक कदम चाल्न पनि समितिले सुझाव दिएको अध्यक्ष अर्यालले जानकरी दिए।"
लकडाउनमा कालोबजारी गर्ने तीनजना पक्राउ,"स्याङ्जा : लकडाउनको मौका छोपी अत्यावश्यक पर्ने खाद्यान्न बिक्रीमा कालोबजारी गर्ने विरुवा गाउँपालिकाका ३ जना पक्राउ परेका छन् । विरुवा गाउँपालिका १ का ब्यवसायी सोमबहादुर थापा, राजेन्द्रप्रसाद वाग्ले र इन्द्रबिर थापालाई प्रहरीले बुधबार पक्राउ गरेको हो । उनीहरुले सामानको मूल्यभन्दा बढी नाफा रकम लिएको र इजाजत बिनाका बस्तु बिक्री गरेको आरोपमा पक्राउ गरिएको प्रहरी उपरीक्षक बिमलराज कडेंलले जानकारी दिए । कोरोना भाइरस संक्रमणका कारण मुलुक नै लकडाउनमा रहेको बेला कालोबजारी गरेर सर्वसाधारणलाई दुख दिएको खबर पाएपछि प्रहरीले पक्राउ गरेको हो । उनीहरुलाई इजाजत बिनाका मदिरा र दैनिक उपभोग्य खाद्यान्न सामाग्रीहरु बढी नाफा लिइ बेचेको आरोप छ । उनीहरुलाई कालो बजार तथा केही सामाजिक अपराध नियन्त्रण ऐन २०३२ अनुसार मुद्दा दर्ता भइ अनुसन्धान एवं कारवाही अघि बढाइएको प्रमुख जिल्ला अधिकारी रामबहादुर कुरुम्बाङले जानकारी दिए । संकटका बेला कालोबजारी गरेको देखे, भेटे जो सुकैले पनि प्रहरी प्रशासनमा खवर गरी सहयोग गर्न प्रजिअ कुरुम्वाङको आग्रह छ ।"
"राहत पनि आएन, भत्ता पाइएन","राजविराज : बुढ्यौली शरीर, जीउमा गतिला कपडा छैनन्। घरमा अन्नको गेडो छैन, बाँसको झिक्राले बारेको टहरोमर्मत गर्न नसक्दा वर्षामा छानो चुहिन्छ। सप्तरीको बलान बिहुल गाउँपालिका३ मौवाहाकी ६० वर्षीया चन्द्रकलादेवी मण्डललाई आफ्नै जिन्दगी यतिबेला बोझ बनेको छ। निःसन्तान मण्डलको पतिको मृत्यु भएको १५ वर्ष भयो। एकल जीवन बिताइरहेकी मण्डलले कुनै पनि निकायले विपन्नहरूका लागि नसोँचिदिदा आफू जस्ता दुखियाहरूको बिचल्ली भएको गुनासो गरिन्। गरिब, विपन्नले राहत पाउँछ भन्ने कुरा आफूले सुने पनि निमुखाका लागि आकाशको फलझैं भएको पीडा सुनाउँछिन् उनी। पेटभरी दाल, भात, तरकारी खान पाए पनि कस्तो न सन्तुष्टि मिल्ला जस्तो छ, च्यातिएका सारीलाई छोप्दै उनले थपिन्, लकडाउनको ५०औं दिन पुगे पनि हामीजस्ता निमुखाका लागि राहत आएन, सामाजिक सुरक्षा भत्ता पनि पाइएन। अन्य स्थानीय तहले तेस्रो चौमासिकवापतको भत्ता वितरण गरिसक्दा बलान बिहुल गाउँपालिकाले दोस्रो चौमासिकको भत्तासमेत दिएको छैन। प्रमुख प्रशासकीय अधिकृत रामसुन्दर थापाकाअनुसार ६ वटा वडाका दुई हजार ३ सय ७९ जनालाई सरकारले सामाजिक सुरक्षा भत्तावापत वार्षिक ६ करोड बढी रुपैयाँ खर्च गर्ने गरेको छ। आर्थिक वर्षको दोस्रो र तेस्रो किस्तावापतको रकम दिन नसकेको स्वीकार्दै थापाले वडा नम्बर ३ मा गत आर्थिक वर्षकै अन्तिम किस्तावापतको भत्ता पनि दिन नसकेको खुलासा गरे। गाउँपालिकाको कमजोरीका कारण जेष्ठ नागरिक, दलित, एकल महिला र अपांगता भएका व्यक्ति राहत कहिले आउँछ, सामाजिक सुरक्षा भत्ता कहिले पाइन्छ ? भनेर प्रतिक्षा गरिरहेका छन्। कतिपय एकल वा वृद्ध दम्पतिको गुजारा सामाजिक सुरक्षा भत्ताबाट हुने गरेको ७० वर्षीय राजलाल पासवानको अनुभव छ। घरमा नुन, तेलसहित दैनिक उपभोगका सामान किन्न समस्या छ, पासवानले प्रश्न गरे, जीवनका लागि चाहिने राहत र सुरक्षा भत्ता मृत्युपछि मात्र आइपुग्ने हो कि ? पहिलो प्राथमिकतामा पर्नुपर्ने सामाजिक सुरक्षा भत्ता वितरणमा गाउँपालिकाको वेवास्ताका कारण यसअघि ४० जना एकल महिला, जेष्ठ नागरिक डेलिगेसनका लागि राजविराज आएका थिए। गाउँपालिकाका अध्यक्ष दयानन्द गोइतको कार्यशैलीको विरोध उनकै पार्टी संघीय समाजवादी फोरमबाट निर्वाचित उपाध्यक्ष रुवी गुप्ता र पार्टीका कार्यकर्ता गर्छन्। धनी, गरिब सबैलाई राहत दिने निर्णयविरुद्ध उपाध्यक्षले नोट अफ डिसेन्ट लेखेकी छिन् भने गाउँपालिका कार्यालय र विभिन्न शाखाद्वारा सञ्चालित योजनाहरूमा हुने भ्रष्टाचार नियन्त्रणका लागि अनुगमन गरेर मात्र भुक्तानी दिन भन्दै सोमबार निवेदन दर्ता गरेकी छिन्। भोकै परेका मण्डलजस्ता सर्वसाधारणलाई पाउनुपर्ने राहत र सामाजिक सुरक्षा भत्ताको चिन्ता छ। घरायसीदेखि खेती किसानीको सबै काम गर्नसक्ने चन्द्रकलाले कोरोनाको महामारी र लकडाउनका कारण केही काम पाउन सकेकी छैनन्। गाउँ डुलेर खाने उनी कहिलेकाँही तातो पानी पिएर रात कटाउँछिन्। बिहान बेलुका हातमुख जोर्न पनि ठेगान नभएका हामीजस्ता एक्लो महिलाले कहाँ र कैले पाउनु राहत र भत्ता ? उनी प्रश्न गर्छिन्।"
सिन्धुली प्रवेशमा रोक लगाउने निर्णय,"सिन्धुली : सिन्धुलीमा छिमेकी जिल्लाबाट हुने आवत जावतलाई बन्द गरिने भएको छ। बुधबार जिल्ला प्रशासन कार्यालय सिन्धुलीमा बसेको सर्बदलिय बैठकले छिमकी जिल्लाबाट सिन्धुली प्रवेशमा पूर्णरुपमा निरुत्साहित गर्ने निर्णय गरेको हो। कोरोना भाइरसको संक्रमण बढ्दै गएपछि जिल्लामा सतर्क अपनाउँन यस्तो निर्णय गरिएको उक्त कार्यालयका प्रशासकिय अधिकृत उपेन्द्र न्यौपानेले जानकारी दिए। छिमेकी जिल्लाबाट यस जिल्लामा हुने मानिसहरुको आवगमनलाई पुर्णरुपमा निरुत्साहित गर्ने र यसका लागि सुरक्षाकर्मीहरुका साथै सम्बन्धित स्थानीय तहबाट समेत विशेष पहल गर्ने निर्णय भएको हो उनले भने। छिमेकी जिल्लाहरु उदयपुर, धनुषा, महोत्तरी, सर्लाही, रौतहट लगायतमा कोराना भाइरसको संक्रमितहरु बढ्दै गएपछि जिल्लामा आवगमन बन्द गर्न यस्तो निर्णय गरिएको हो। निर्णयमा पूर्णरुपमा सिल गर्ने भन्ने चाँही छैन्। तर छिमेकी जिल्लाबाट हुने आवगमनलाई पूर्णरुपमा निरुत्साहीत गर्ने भनिएको छ। यसको अर्थ पनि लकडाउनका पालना गर्ने र अत्षवश्यक बाहेक आवगमन ठप्प पार्ने भन्ने नै हो, उनले भने। उता सिन्धुलीका सवै स्थानीय तहका टोल टोलमा स्वंयमसेवक टिम बनाइने भएको छ। कोरोना भाइरस (कोभिड१९) को रोकथाम तथा नियन्त्रणका लागि यस्तो टिम बनाईन लागिएको हो।सर्वपक्षि सर्वदलिय बैठकले स्थानीय तहहरुका प्रत्यक वडाका टोलटोलमा पाँचपाँच जनाको समुह बनाई उनिहरुलाई कोरोना नियन्त्रणसंग सम्बन्धित विषयमा जनचेतना जगाउन परिचालन गरिने निर्णय समेच भएको छ, न्यौपानेले भने। कोरोना भाइरस परिक्षणका लागि आरडिटि र भिटिएम लगाएतका आवश्यक पर्ने अन्य स्वास्थ्य सामाग्रीको अभाव भएकाले आपूर्ती व्यवस्थापनका लागि सम्बन्धित निकायसंग पहल गर्ने निर्णय समेत गरिएको छ।"
कालीमाटी तरकारी बजारका हजार जनाको कोरोना परीक्षण (भिडियो),"काठमाडौं : उपत्यकाका सम्भावित जोखिम क्षेत्र पहिचान गर्दै बिहीबार काठमाडौं महानगरपालिका१३ स्थित कालिमाटी फलफूल तथा तरकारी बजार क्षेत्रमा कोरोना परीक्षण गरिएको छ । बजार क्षेत्रका व्यवसायी, ब्यवसायीका सहयोगी, ढुवानीमा संलग्न चालक, सामान ढुवानीकर्ता, सरसफाई गर्ने मजदुर तथा बजार सञ्चालन कार्यमा संलग्न अन्य ब्यक्तिहरुलाई केन्द्रित गरेर तीन सय जनाको पीसीआर र सात सय जनाको आरडीटी गरेर हजार जनाको नमुना संकलन गने लक्ष्य रहेको छ । परिक्षण गर्न स्वास्थ्य तथा जनसंख्या मन्त्रालय र नेपाली सेनाको संयुक्त स्वास्थ्यकर्मी टोली परिचालित छन् । । आवश्यकता एवं प्राथमिकतालाई मध्यनजर गरी स्थानिय निकायसँग समन्वय गरी उपत्यकाका अन्य स्थानमा समेत परीक्षण गर्ने योजना रहेको कोभिड१९ क्राइसेस म्यानेजमेन्ट सेन्टरले जनाएको छ । भिडियो :सुनिता डंगोल"
१२ वर्षीया बालिका बलात्कार आरोपमा बालक पक्राउ,दैलेख : १२ वर्षीया बालिकालाई बलात्कार गरेको आरोपमा प्रहरीले एक बालकलाई पक्राउ गरेको छ। प्रहरीले नौमूले गाउँपालिका६ का १६ वर्षीया बालकलाई पक्राउ गरेको हो। पीडित पक्षले दिएको उजुरीका आधारमा बालकलाई पक्राउ गरिएको जिल्ला प्रहरी कार्यालय दैलेखले जनाएको छ। बालकलाई जिल्ला प्रहरी कार्यालय दैलेखको बाल निगरानी कक्षमा राखेर थप अनुसन्धान थालिएको प्रहरी निरिक्षक उपेन्द्रप्रसाद आचार्यले बताए। गत वैशाख २७ गते गोठाला गएको बेला बलात्कार भएको बालिकाको बहिनीले आमालाई बताएपछि घटना सार्वजनिक भएको हो।
बैतडीका ७० नागरिक भारतको पलियामा अलपत्र,"बैतडी : बैतडीको विभिन्न स्थानका नागरिक भारतको गौरीफन्टा नाका नजिकै पलियामा अलपत्र परेका छन्। भारतको मुम्बईमा काम गर्दै आएका ती नेपाली नागरिकलाई उनीहरु चढेको गाडीले बीचबाटोमै छोडेपछि उनीहरु अलपत्र परेका हुन्। भारतको मुम्बईबाट लुहाघाटका लागि हिँडेका उनीहरुलाई गाडीवालाले पीलभीतको जंगलमा छोडेको हो। भारतको पीलभीत नजिकैको एउटा जंगलमा हामीलाई गाडीवालाले छोडेपछि हामी ६० किलोमिटर हिँडेर पलिया पुगेका छौँ, अलपत्र परेका मेलौली ७ का किशोर कार्कीले फेसबुकमा लेखेका छन्, ६ दिनसम्म बिस्कुटको भरमा बाँचिराखेका छौं। हामीलाई उद्धार गरिदिन सरकारसँग आग्रह गर्दछौं। उनले मुम्बइको कोरोना कहर सहन गर्न नसकेपछि स्वदेश फर्कने भनेर हिँडेको र अलपत्र परेको उल्लेख गरेका छन्। पलियामा मेलौली नगरपालिका, शिवनाथ गाउँपालिका र पञ्चेश्वर गाउँपालिकामा ७० नागरिक अलपत्र परेका हुन्। रोजगारीको सिलसिलामा भारतको मुम्बईमा रहेका उनीहरु त्यहाँ कोरोनाको त्रास बढेपछि घर फर्कने भन्दै आएका मेलौली नगरपालिका ७ का वडा अध्यक्ष राजेन्द्र कार्कीले बताए। उनले भने, अलपत्र परेका नागरिकहरुले हामीसंग पनि सम्पर्क गरेका छन्। उनीहरुलाई स्वदेश ल्याउने बिषयमा पहल भईरहेको छ। भारतको मुम्बईमा कोरोनाका कारण काम गर्ने कम्पनी बन्द भएपछि आफूहरु स्वदेश फर्कनका लागि आएको र सीमामा अलपत्र परेको मेलाली घर भएका भुपेन्द्र कार्कीले बताए। उनले भने, हामी सीमामा भोकभोकै बस्नुपर्ने अवस्था छ। हाम्रो उद्धारका लागि सरकारसंग माग गर्दछौं। सीमामा अलपत्र परेका नागरिकको तथ्यांक संकलन गरिएको र उनीहरुको उद्धारका लागि स्थानीय प्रशासनसँग छलफल भइरहेको मेलौली नगरपालिकाका उपप्रमुख राधा ओझाले बताइन्। उनले भनिन्, हामीले स्थानीय प्रशासनसंग सीमामा नागरिक अलपत्र परेको बिषयमा कुराकानी गरेका छौं। प्रशासनले बुझ्छौं भनेको छ। यस्तै शिवनाथ गाउँपालिकाले पनि सीमा फसेका आफ्ना नागरिकको उद्धारमा सहयोग गरिदिन आग्रह गरेको छ। पलियामा अलपत्र परेका ७० मध्ये धेरै जसो शिवनाथ गाउँपालिकाका रहेका गाउँपालिका अध्यक्ष कर्णसिंह साउँदले बताए।"
बाँझो जग्गामा खेती गर्नेलाई प्रतिरोपनी तीनहजार इनाम,"गोरखा : लगातार दुईवर्ष बाँझो रहेको जग्गामा खेती गर्ने किसानलाई बारपाक सुलीकोट गाउँपालिकाले प्रतिरोपनी तीनहजार रुपैयाँ इनाम दिने भएको छ । कृषि व्यवसायबाट स्वरोजगारी सिर्जना गर्ने, सम्भावित भोकमरी तथा कुपोषण उन्मूलन गरी खाद्य सुरक्षा प्रवर्द्धन गर्ने उद्देश्यले बाँझो जग्गा उपयोग गर्ने नीति लागु गरिएको गाउँपालिकाका अध्यक्ष विष्णु भट्टले जानकारी दिए । वैशाख २४ गते सम्पन्न कार्यपालिकाको बैठकले अनुमोदन गरेको बाँझो जग्गा उपयोग अनुदान कार्यविधि २०७७ तत्काल लागु गर्ने अध्यक्ष भट्टले जानकारी दिए । सो कार्यक्रम कृषि शाखाले संयोजन गर्नेछ । वडा कार्यालयको सहयोगमा शाखाले सात दिने सूचना जारीगरी बाँझो जग्गाको लगत संकलन गर्ने कार्यविधिमा उल्लेख गरिएको छ । बाँझो रहेको जग्गाको जानकारी वडा कार्यालयमा नगराउनेलाई प्रतिरोपनी दुईसय रुपैयाँका दरले जरिवाना गर्ने व्यवस्था कार्यविधिमा गरिएको छ । लगातार बाँझो रहेको जग्गामा खेती गर्ने जग्गाधनी, निजको अंशियार तथा सो जग्गामा भाडामा लिएर खेती अन्य व्यक्ति वा फर्मलाई समेत अनुदान दिने व्यवस्था गाउँपालिकाले गरेको छ । प्रतिरोपनी चारसय रुपैयाँदेखि पाँचसय रुपैयाँसम्ममा नबढ्ने गरी गाउँपालिकाले जग्गाको भाडासमेत निर्धारण गरेको छ । जग्गाधनीले पेश गरेको निवेदन, बिल भरपाई, खेती गरेको जग्गाको फोटो र अनुगमन समितिको प्रतिवेदनको आधारमा भुक्तानी दिने गाउँपालिकाका प्रमुख प्रशासकीय अधिकृत गौतम भण्डारीले बताए । प्रोत्साहन रकम लिन चाहने किसानले गाउँपालिकाले आव्हान गरेबमोजिम छनौट प्रक्रियामा सहभागी हुनुपर्नेछ, उनले भने, बाँझो जमिनमा खेती गर्न चाहने कृषकले वडा कार्यालयले जारी गरेको सूचनाको म्यादभित्र निवेदन दिनुपर्नेछ । किसान छनौट गर्दा लकडाउनका बेला राहत पाएका किसानलाई पहिलो प्राथमिकता दिइने छ । त्यस्तै असंगठित क्षेत्रमा रोजगार गुमाएका किसान वा बिपन्न बर्गलाई पनि प्राथमिकता दिइनेछ । छनौट भएका किसानको खाद्य र तरकारी बालीलाई प्रतिरोपनी तीनहजार रुपैयाँ, मसला बालीलाई प्रतिरोपनी दुईहजार पाँचसय र फलफूल बाली लगाएमा प्रतिरोपनी दुईहजार रुपैयाँका दरले प्रोत्साहन रकम प्रदान गरिने उनले बताए ।"
"स्वास्थ्य मन्त्रालयको लापरवाही : विज्ञप्ति एकछिनमै सच्याइयाे, संक्रमितको संख्या २४५ मात्रै","काठमाडौं : स्वास्थ्य तथा जनसंख्या मन्त्रालयले अध्यावधिक विवरण सच्याएको छ। बिहीबार बिहान ७:४५ बजे जारी गरेको अध्यावधिक विवरण त्रुटीपूर्ण भएकाले सच्याइएको मन्त्रालयका सहप्रवक्ता डासमीरकुमार अधिकारीद्वारा जारी विज्ञप्तिमा उल्लेख छ। अधिकारीले आज बिहान पाँच जना नयाँ संक्रमित थपिएको भनेर विवरण दिएका थिए। बिहीबार बिहान १० : १५ मा जारी विज्ञप्तिमा भनिएको छ, 'पछिल्लो अध्यावधिक विवरण अनुसार २५० भएकोमा प्राविधिक कारणले पहिलेनै पुष्टि भएका ५ जनाको विवरण पुन: रिपोर्टिङ भएको जानकारी गराउन चाहन्छु।' यस अगाडि जारी गरेको विवरण दोहोरिएपछि नयाँ संक्रमित हुन होइनन् पुन : पुष्टि गर्न मन्त्रालयका अधिकारीसँग सम्पर्क गर्दा टेलिफोन उठेको थिएन। यस सन्दर्भमा धनुषाका प्रमुख जिल्ला अधिकारी कोषहरि निरौलाले विवरणमा त्रुटी हुन सक्ने तर अहिले बुझेर मात्र केही भन्न सकिने प्रतिक्रिया दिएका थिए । तर पछि पुन: अर्को विज्ञप्तिमार्फत मन्त्रालयले गल्ति सच्याएको हो। धनुषा, महोत्तरी र सर्लाहीमा ५ जना संक्रमित पाइएको पुष्टि बैशाख ३१ गते मंगलबार १०:१५ बजे नै मन्त्रालयले गरेको अध्यावधिक विवरणमा उल्लेख थियो। मन्त्रालयले मंगलबार जिल्ला र उमेर मात्रै कोड गरेर विज्ञप्ती निकालेको थियो। पछिल्लो विवरणअनुसार हालसम्म नेपालमा कोरोना संक्रमितको संख्या २ सय ४५ मात्रै हो।"
बाटोको विवादमा हुँदा एकको मृत्यु,कपिलवस्तु : बाटोको निकासको विवाद हुँदा एक युवकको उपचारको क्रममा मृत्यु भएको छ। शिवराज नगरपालिका४ गुलरी गाउंमा बाटोको विषयमा दुई परिवारबीच झगडा भएको थियो। सो झगडामा घाइते भई उपचारका लागि बुटवल लगिएका स्थानीय २८ वर्षीय ओम प्रकाश यादवको मृत्यु भएको प्रहरीले जनाएको छ। सो झगडामा घाइते भएका अन्य २ जनाको बुटवलमा उपचार भई रहेको छ। घटनामा संलग्न गहेका २ जनालाई नियन्त्रणमा लिई सोधपुछ तथा अनुसन्धानको काम शुरु गरिएको प्रहरी निरिक्षक दिपेश खरेलले बताए।
विराटनगर कोरोना अस्पतालबाट थप एकजना डिस्चार्ज,"विराटनगर : बिहीबार विराटनगरको कोरोना अस्पतालबाट थप एकजना डिस्चार्ज भएका छन्। कोरोना भाइरस (कोभिड१९) नेगेटिभ नतिजा आएपछि डिस्चार्ज हुनेमा भारतका २५ वर्षीय मोहम्वद अदुबकर सुल्तान रहेका छन्। सुल्तान डिस्चार्ज भएसँगै प्रदेश १ बाट डिस्चार्ज हुनेको संख्या १७ पुगेको छ। यसअघि १६ जना डिस्चार्ज भएका थिए। बिहीबार डिस्चार्ज भएका सुल्तानमा गत वैशाख ५ गते उदयपुरको भुल्केमा संक्रमण देखिएको थियो। उनलाई रानी मरकजको क्वारेन्टाइनमा राखिएको स्वास्थ्य कार्यालय मोरङका प्रमुख तथा कोभिड अस्पताल व्यवस्थापन संयोजक ज्ञानबहादुर बस्नेतले जानकारी दिए। अस्पतालमा अब १८ जना उपचाररत रहेका छन्। उनीहरु सबैको स्वास्थ्य अवस्था सामान्य रहेको अस्पतालले जनाएको छ। प्रदेश १ मा ३५ जनामा संक्रमण देखिएको थियो। उदयपुरमा ३२, झापामा २ र भोजपुरमा १ जनामा संक्रमण देखिएको थियो। नेपालभर भने संक्रमितको संख्या २४६ पुगेको छ।"
ट्रकको ठक्करबाट स्टाफ नर्सको मृत्यु,"जनकपुरधाम : धनुषाको पूर्वपश्चिम राजमार्गमा ट्रकको ठक्करबाट स्टाफ नर्सको मृत्यु भएको छ। धनुषाको पुष्पवलपुरमा पूर्वबाट पश्चिम तर्फ गइरहेको ट्रकको ठक्करबाट स्टाफ नर्सको मृत्यु भएको छ। मिथिला नगरपालिका ४ पुष्पवलपुरस्थित स्वास्थ्य चौकीमा कार्यरत २२ वर्षीया चन्द्ररेखा यादवको ट्रकको ठक्करबाट मृत्यु भएको हो। उनको जनकपुरधामस्थित प्रादेशिक अस्पतालमा उपचारको क्रममा मृत्यु भएको ईलाका प्रहरी कार्यालय ढल्केवरका प्रहरी निरीक्षक तीर्थ कार्कीले जानकारी दिए। बिहीबार दिउँसो करिब ४ बजेतिर पूर्वबाट पश्चिमतर्फ आइरहेको को १ ख २६२७ नम्बरको मालबाहक ट्रकले मृतक सवार रहेको बा ५२ प ८६४८ नम्बरको मोटरसाइकललाई पुष्पवलपुर चौकमा ठक्कर दिएको थियो। ठक्करबाट जनकपुर उपमहानगरपालिका १० जमुनिया बस्ने २० वर्षीय मोटरसाइकल चाकल सिद्धार्थ यादव, मृतक चन्द्ररेखाकी ४ वर्षीया छोरी माही यादव, नाम नखुलेको २ वर्षीया छोरा घाइते भएका छन्। उनीहरुको उपचार प्रादेशिक अस्पतालमा भइरहेको जिल्ला प्रहरी कार्यालय धनुषाले जनाएको छ। ठक्कर दिने ट्रक चालक तथा सहचालकलाई प्रहरीले नियन्त्रणा लिएर अनुसन्धान अगाडि बढाएको छ।"
कालीमाटी तरकारी बजारमा कोरोना परीक्षण (फोटो फिचर),"काठमाडौं : बिहीबार उपत्यकाको ठूलो कालीमाटी तरकारी तथा फलफूल बजारमा कोरोना परीक्षण गरिएको छ । स्वास्थ्य तथा जनसंख्या मन्त्रालय र काठमाडौं महानगरको सहकार्यमा बिहीबार बजारभित्र तरकारी ढुवानी र विक्रीमा संलग्नको कोरोना परीक्षण गरिएको हो । विश्वव्यापी महामारीको रुपमा फैलिएको कोरोना भाइरस (कोभिड१९) को त्रास बढ्दै गएपछि व्यस्त मानिएको तरकारी बजारका व्यवसायी, चालक, भरिया, सरसफामा संलग्न कर्मचारी, सुरक्षाकर्मीको नमुना परीक्षण गरिएको हो । मन्त्रालयका अनुसार बिहीबार आरडीटी नमुना चार सय र पीसीआर नमुना दुई सयको नमुना लिएको छ । अन्य थप कर्मचारी र व्यवसायीको नमुना शुक्रबार लिने तयारी छ । संक्रमणको जोखिम हुने मानिएका व्यवसायी, स्वास्थ्यकर्मी र अस्पतालका कर्मचारीको परीक्षणलाई बढाउने तयारी सरकारले गरेको छ । सोही योजना अनुसार बिहीबार तरकारी बजारबाट नमुना संकलन सुरु गरिएको हो । कोरोना परीक्षणका लागि बिहीबार बिहान बजार क्षेत्रमा भिड लागेको थियो । फोटो र भिडियो : सुनिता डंगोल"
क्वारेन्टाइनमा बसेका महिलाहरुलाई सामग्री हस्तान्तरण,"बैतडी : विभिन्न स्थानीय तहका क्वारेन्टाइनमा बसेका महिलाहरुलाई विभिन्न सामग्रीसहितको झोला (डिग्नीटी कीट) प्रदान गरिएको छ। संयुक्त राष्ट्रसंघीय जनसंख्या कोष ()ले क्वारेन्टाइनमा बसेका महिलाहरुलाई डिग्नीटी कीट उपलब्ध गराएको हो। क्वारेन्टाइनमा बसेका महिलाहरुका लागि लुगा, सरसफाईका सामग्री, सेनेटरी प्याडसहितको झोला उपलब्ध गराइएको संयुक्त राष्ट्रसंघीय जनसंख्या कोषका जिल्ला कार्यक्रम अधिकृत गणेश शाहीले बताए। उनले भने क्वारेन्टाइनमा बसेका महिला र किशोरीहरुलाई सहज होस भनेर सामग्री सहितको झोला प्रदान गरेका हौं। यसले क्वारेन्टाइनमा बसेका महिलाहरुलाई केही हद सम्म सहज हुनेछ। जिल्लाका विभिन्न स्थानीय तहहरुले बनाएका क्वारेन्टाइनमा ३० जना महिला बसेका छन्। दशरथचन्द नगरपालिकाले जगन्नाथ बहुमुखी क्याम्पसमा बनाएको क्वारेन्टाइनमा बसेका महिलाहरुलाई विभिन्न सामग्री सहितको झोला (डिग्नीटी कीट ) प्रदान गरिएको छ भने अन्य स्थानीय तहमा पनि सो सामग्री पठाइएको शाहीले बताए। क्वारेन्टाइनमा बसेका महिलाहरुलाई डिग्नटी कीटले केही सहज हुने दशरथचन्द नगरपालिकाका उपप्रमुख मीना चन्दले बताइन्। उनले भनिन् महिलाहरुका लागि विभिन्न सामग्रीहरु राखिएको झोला प्रदान गरिएको छ। यसले उनीहरुलाई सजिलो हुनेछ।"
"आजदेखि गोरखामा पाँच दिन सिल, खाद्यान्न ढुवानी पनि बन्द","गोरखा : कोरोना विपद व्यवस्थापन केन्द्र जिल्ला स्तरीय कमाण्ड पोष्ट तथा सुरक्षा समितिको बुधबार सम्पन्न संयुक्त बैठकले बिहीबारदेखि पाँच दिन गोरखा जिल्ला सिल गर्ने निर्णय गरेको छ। देशभर तीब्र गतिमा बढिरहेको कोरोना संक्रमण फैलन नदिन भन्दै आवागमन तथा ढुवानीका साधन रोक्ने निर्णय गरेको सूचना अधिकारी हर्क रोकाले जानकारी दिए। अस्पतालबाट रिफर भएको बिरामी, घाइते, किरियापुत्री, मलामी, स्वास्थ्यकर्मी, सुरक्षाकर्मी, सञ्चारकर्मी, वडाअध्यक्ष वा सोभन्दा माथिल्लो तहका जनप्रतिनिधि वा उनका सवारी साधनबाहेकका सबै सवारी साधन जिल्लाभित्र, बाहिर आवतजावत पूर्ण रुपमा बन्द गर्ने निर्णय भएको छ, उनले भने, खाद्यान्न, निर्माण सामग्री लगायतका ढुवानीको काम पनि ठप्प पार्ने निर्णय भएको छ। बैंक, वित्तीय संस्था, बिमा तथा सहकारीका काउण्टरहरु बन्द गर्ने र इबैंकिङ सिस्टममार्फत काम गर्न प्रोत्साहन गर्ने निर्णय गरेको सूचना अधिकारी रोकाले जानकारी दिए। खाद्यान्न, तरकारी, पशुपंक्षी, दाना, औषधी तथा माछामासुका पसलबाहेकका पसलहरु खुल्न नदिने सो बैठकले निर्णय गरेको छ। साथै बैठकले सम्भावित खाद्य संकट हुन नदिन र विकास निर्माणको कामलाई अघि बढाउन बाँझो जग्गा तथा जनशक्ति व्यवस्थापन गर्ने निर्णय पनि गरेको छ। बिभिन्न गैरसरकारी संस्थाबाट निर्माण सम्बन्धी तालिमप्राप्त जनशक्तिको तथ्यांक वडा कार्यालयले राख्ने र आवश्यक पर्ने निर्माण कम्पनी तथा घरेलु तथा साना उद्योग कार्यालयमा उपलब्ध गराउने निर्णय भएको छ सूचना अधिकारी रोकाले भने। लामो समयको लकडाउनका कारण हुनसक्ने खाद्य संकटबाट जोगाउन सबै पालिकाहरुले वडा कार्यालयको मद्दतमा खेतीयोग्य जमिनको लगत संकलन गर्ने, बाँझो जग्गा उपयोगसम्बन्धी कार्यविधि बनाउने, कार्यान्वयन गर्ने निर्णय भएको छ। खेतीयोग्य जमिनलाई बाँझो राखेमा कारबाही गर्न प्रदेश सरकारलाई सिफारिस गर्ने निर्णय पनि भएको प्रशासकीय अधिकृत रोकाले जानकारी दिए।"
अस्पतालबाट भागेका अर्का संक्रमित मावलीघरबाट पक्राउ,"वीरगन्ज : वीरगन्जको नारायणी अस्पतालको आइशोलेसन वार्डबाट भागेका दुवै संक्रमित पक्राउ परेका छन्। बुधबार अपरान्ह अस्पतालको आइसोलेसन वार्डको शौचालयबाट हाम फालेर भागेका दुई संक्रमितमध्ये एक जना बुधबार साँझ नै पक्राउ परेका थिए। अर्का संक्रमित भने बुधबार राति मावलीघरबाट पक्राउ परेका हुन्। अस्पतालको आइसोलेसन वार्डबाट भागेका वीरगन्ज १६ इनर्वाका संक्रमित जाबेद मिया, पर्साको धोबीनी गाँउपालिका ३ हरिहरपुरस्थित मावलीघरबाट बुधबार राति पक्राउ परेका हुन्। अस्पतालबाट भागेर हरिहरपुरस्थित मावली घरमा मिया पुगेपछि स्थानीयले प्रहरीलाइ खबर गरेका थिए। मियालाइ मावलीघरबाट नियन्त्रणमा लिई एम्बुलेन्समा राखेर बुधबार राति १२ बजे वीरगन्जको नारायणी अस्पतालमा ल्याएर राखिएको पर्साकी प्रहरी उपरीक्षक गंगा पन्तले जानकारी दिइन्। मियाका आफन्तका अनुसार , वीरगन्जको अस्पतालबाट हाम फालेर भागेका मिया सुरुमा इनर्वास्थित आफनै घरमा पुगेका थिए। तर परिवारका सदस्यले प्रहरीलाई खबर गरेपछि घरमा प्रहरी पुग्नु अगावै उनी मोबाइल छाडेर घरबाट भागेका थिए। त्यसपछि मिया , वीरगन्जमा दुध बेच्न मावली गाँउ हरिहरपुरबाट आएका एक जना व्यक्तिको साइकलमा चढेर बुधबार बेलुकी मावलीघरमा पुगेका थिए। मियाँलाइ साइकलमा चढाएर हरिहरपुर पुर्याउने ती व्याक्तिलाई पनि बुधबार रातिदेखि नै धोबीनी ४ लंगडीको क्वारेन्टाइनमा राखिएको छ। यस्तै मियाको मावलीघरका चार जना बालबालिकालाई पनि बिहीबार बिहान क्वारेन्टाइनमा राखिएको छ। अस्पतालबाट बुधबार अपरान्ह मियाँसंगै भागेका अर्का संक्रमित पर्साको विन्दवासीनी गाँउपालिकाको बहुअर्वाभाठाका राजनाथ यादवलाइ भने प्रहरीले बुधबार नै साँझ नियन्त्रणमा लिएर फेरि आइसोलेसन वार्डमा राखिसकेको छ। अस्पतालमा ठाँउ नहुँदा १८ संक्रमित घरमै अलपत्र अस्पतालबाटै हाम्फालेर भाग्ने कोरोना संक्रमित लागूऔषध मुद्दामा पक्राउ परेका थिए अस्पतालबाट भागेका एक संक्रमित पक्राउ : घर पुगेका अर्का संक्रमित मोबाइल फालेर फरार"
कोरोना संक्रमितको संख्या २४५ मात्रै,"काठमाडौं : कोरोना भाइरस (कोभिड१९) संक्रमितको संख्या २४५ मात्रै भएको पुष्टि भएको छ। स्वास्थ्य तथा जनसंख्या मन्त्रालयका सहप्रवक्ता डा समिरकुमार अधिकारीले बिहान नयाँ पाँच जना संक्रमित थपिएसँगै २५० उल्लेख गरेपनि पुन: २४५ जनामात्रै रहेको अर्को विज्ञप्ति निकालिएको छ। यस अगाडि सार्वजनिक सर्लाही धाकौल नगरपालिकाका ४५ वर्षीय पुरुष धनुषा, जनकपुर नगरपालिका र मिथिला नगरपालिकाका ४० वर्षीय पुरुष, र २० वर्षीय युवती, महोत्तरी जलेश्वर नगरपालिका र बलवा नगरपालिकाका १६ र ३५ वर्षीय पुरुषको विवरण दोहोरिएको हो । मन्त्रालयको लापबाहिले मिडिया र सर्वसाधारणलाई भ्रमित पार्नेगरी सूचना प्रवाह गरेर सच्याउँदासम्म धेरैमा संक्रमणबारे गलत सूचना प्रवाह भएको छ। (नोट : स्वास्थ्य मन्त्रालयले बिहान २५० जना संक्रमित भएको विज्ञप्तिअनुसार समाचार लेखिएको भएपनि पुन : मन्त्रालयले विवरण सच्याएकाले समाचार पनि नयाँ अपडेट गरिएको छ। सम्पादक ) थप दुई जनामा कोरोना पुष्टि : संक्रमितको संख्या २४५ पुग्यो स्वास्थ्य मन्त्रालयको लापरवाही : विज्ञप्ति एकछिनमै सच्याइयाे, संक्रमितको संख्या २४५ मात्रै"
सुत्केरीलाई छैन पोसिलो आहार,"पोखरा : सुमित्रा गुरुङ एक महिनाकी सुत्केरी हुन्। छोरी पाएकी उनले पोसिलो खानेकुरा केही खान पाएकी छैनन्। घरमा अरूले जसरी दालभात खाइरहेकी छन्। श्रीमान् दीपक बुढाथोकी पोखराकै नगर बसका सहचालक हुन्। बस चल्न छाडेदेखि उनको परिवार चल्न पनि मुस्किल हुन थालेको छ। बसबाट कहिले ५ सय, कहिले ७ सय त कहिले १ हजार रुपैयाँसम्म कमाउँथे दीपक। जाजरकोटका उनी श्रीमती, आमाबाबुसहित पोखरा नयाँबजारमा डेरा गरी बस्छन्। २ वर्षअघि घान्द्रुककी सुमित्रासँग बिहे गरेपछि १ महिना दिनअघि एक छोरीको जन्म भएको छ। अस्पतालबाट ल्याएदेखि नै दालभात मात्रै खुवाएको छु उनले भने। ज्याला मजदुरी गर्दै परिवार पालिरहेका हर्क खत्रीलाई पनि चिन्ता बढेको छ। ३१ दिनअघि सुत्केरी श्रीमती पवित्रालाई उनले पनि पोसिलो आहारा दिन सकेका छैनन्। बागलुङका उनीहरू सोमबार राहत माग्न पोखरा महानगरपालिकाको ११८१ नम्बरमा फोन गर्दै थिए। पोखरा ८ का अध्यक्ष रुद्र बरालसहित महानगरपालिकाका कर्मचारी खत्रीकहाँ पुगे। महानगरपालिकाको टोलीले खत्रीको परिवारलाई घिउ, तेल, ज्वानो, हर्लिक्स, साबुन र ५ सय रुपैयाँ नगद दिएर गयो। महानगरपालिकाकी उपमेयर मञ्जुदेवी गुरुङ सुत्केरीहरूलाई घरघरै पुगेर राहत दिएको बताउँछिन्। भन्छिन्, पहिला बालबालिकालाई हेर्यौं, श्रमिक वर्गलाई हेर्यौं, ज्येष्ठ नागरिकलाई हेर्दै जाँदा सुत्केरीलाई पनि हेर्नुपर्छ भनेर राहत सुरु गरेका छौं। महानगरपालिकाको हटलाइन फोनमा आएका अनुरोधका आधारमा आइतबारदेखि सुत्केरीलाई राहत दिन सुरु गरिएको जानकारी उनले दिइन्। सुत्केरीलाई पोसिलो हुन्छ भनेर ज्वानो पनि दिएका छौं उनले भनिन्। महानगरपालिकाले यसअघि करिब ३१ हजारलाई चामल, दाल, तेललगायत राहत दिएको थियो। राहत सकिएका र भोकै परेकालाई खाना खुवाउन स्वयंसेवीसँग समन्वय गरिरहेको छ। स्वयंसेवीले प्रत्येक दिन २ हजार छाक खाना खुवाइरहेका छन्। खाना र राहत अनि सुत्केरीका लागि दिनदिनै हटलाइन नम्बरमा फोन आइरहेको महानगरपालिकाकी कर्मचारी चन्द्रावती वाग्ले र विष्णुमाया भण्डारीले जानकारी दिए। फोन आएअनुसार सुत्केरीका घरघरै कर्मचारी र जनप्रतिनिधिको टोली पुगेको उनीहरू बताउँछन्।"
नेपाल भित्रनेलाई एसएसबीको सहयोग !,"इटहरी : कोरोना संक्रमण भित्रन नदिन नेपालभरका सीमा क्षेत्रमा सतर्कता बढाइएको दाबी गरिरहँदा नेपाल भित्रिनेलाई भने एसएसबीकै सहयोग हुने गरेको खुलेको छ। भारतबाट नेपाली खेतबारी हुँदै छिरिरहेको स्थानीय बताउँछन्। सुनसरीको हरिनगरमा पर्ने सीमावर्ती बजार घुस्कीका हसरद अन्सारीका अनुसार सशस्त्रले सीमा क्षेत्रमा कडाइ गरे पनि मानिस आउने क्रम रोकिएको छैन। घुस्कीमा त छैन, तर, अन्यत्रबाट आएको सुनेको छु, उनले भने, खुला सीमाका कारण मानिस छिरिहाल्छन्। सीमा क्षेत्रमा सशस्त्र प्रहरीले अस्थायी टेन्टसमेत राखेर सुरक्षा दिइरहेको छ। तर खेतबारीमा काम गर्ने बहानामा खेतको आली हुँदै नेपाल छिर्नेको संख्या रोकिएको छैन। उनका अनुसार केही दिनदेखि उक्त क्षेत्रमा लकडाउन खुकुलो बनाइएको छ। किसानलाई मलबिउका साथै आवश्यक सामान किनबेच गर्न दिइएको छ। चहलपहलका बीच भारतबाट नेपाल आउनेले मौका पाउने उनी बताउँछन्। त्यसमाथि नेपाल भित्रन भारतीय सुरक्षाकर्मीले सहयोग गर्ने गरेको घटना सार्वजनिक हुन थालेपछि सर्वसाधारणमा त्रास बढेको हो। सोमबार राति भारतको जोगबनीबाट १५ नेपाली नेपाल छिरेर मोरङ आइपुगेका थिए। भारतका विभिन्न ठाउँबाट जोगबनी आइपुगेका उनीहरूलाई भारतीय सुरक्षाकर्मीले नै सीमा कटाएको बताइएको छ। सुनसरी, मोरङ र झापाका ती युवालाई सम्बन्धित पालिकामा खबर गरेर क्वारेन्टाइनमा राख्ने तयारी भइरहेको छ। भारतीय सुरक्षाकर्मीले नेपालतर्फ अलपत्र परेका भारतीयलाई भने छिर्न दिएका छैनन्। अन्य सीमावर्ती क्षेत्रमा पनि भारतीय सीमा सुरक्षा बल (एसएसबी) को सहयोगमा नेपाली धमाधम छिरिरहेको आशंका गरिएको छ। एसएसबीको आँखा छलेर नेपाली छिरे भनेर पत्याउनै गाह्रो छ सशस्त्रको सीमा सुरक्षा भने प्रभावकारी रहेको बताउँदै सीमावर्ती कोशी गाउँपालिकाकी उपाध्यक्ष अनितादेवी यादवले भनिन्, नेपालतर्फ अहिले आउन जान दुवै कडा छ, तर नेपाल आउनेलाई भारतमा कडाइ गरिएको छैन। नेपाल भित्र्याउन भारतीय सुरक्षाकर्मीले सहयोग गरेको जानकारी भने आफूलाई नभएको पूर्वक्षेत्रीय सशस्त्र प्रहरी बल पकलीका डीआईजी नगेन्द्र थापाले बताए। भारततर्फकाले सहयोग नै गरेको भन्ने थाहा भएको छैन उनले भने, नेपालबाट विभिन्न कामको सिलसिलामा भारत गएका लुकिछिपी फर्किरहेका छन्। थाहा पाएसम्म पहिचान गरी क्वारेन्टाइनमा राख्ने व्यवस्था मिलाएको थापाले जानकारी दिए। उनका अनुसार केही दिनअघि दैलेख घर भएका ३४ जना दार्जिलिङबाट फर्केर ईलाममा छिर्न खोजेका थिए। भारतीय सुरक्षाकर्मीको समन्वयमा उतै फर्काइएको उनले बताए। यस्तै इलामकै चारजना नेपाल भित्रिएपछि गाउँपालिकालाई भनेर क्वारेन्टाइनमा राखिएको उनले बताए।"
"जाजरकोटमा महिलाको शंकास्पद मृत्यु, प्रहरीले जाहेरी लिन मानेन","जाजरकोट : जाजरकोटको बारेकोट ६ ताँसी निवासी २२ वर्षीया जेनिसा नेपाली गत २७ बैशाखमा मृत अवस्थामा भेटिएकी थिइन् । कुशे ६ नारे माइती घर भएकी नेपालीको २०७२ मंसिरमा बारेकोट ६ ताँसीका अविनास बिकसँग विवाह भएको थियो । घटनापछि माइती पक्षले हत्या भएको भन्दै किटानी जाहेरी दिएको छ । प्रहरीले भने जाहेरी लिन मानेको छैन । अचानक मृत्युको खवरले माइती पक्ष त्यो स्वभाविक मृत्यु नभइ हत्या भएको भन्दै किटानी जाहेरीका लागि बुधबा जिल्ला प्रहरी कार्यालय जाजरकोट पुगेको थियो । तर जिल्ला प्रहरी प्रमुख डिएसपी किशोर श्रेष्ठले उजुरी दर्ता नगरेको पीडित पक्षले बताएका छन् । पेट दुखेर मृत्यु भयो भनिएकी जेनिसाको शरीरमा निलडाम, मुख र नाकबाट रगत बगेको, कन्चटमा निलो दाग हुँदा हत्या गरिएको भन्दै घरपरिवारको नाममा किटानी जाहेरी गर्न खोज्दा प्रहरीले लिन नमानेको मृतकका दाजु प्रविण नेपालीले बताए । माइती पक्षले मृतकका पति, सासु, ससूरा, नन्द सहित पाँच जनाको नाममा किटानी जाहेरी दिएका थिए । जेनिसाका माइतीले उनी पहिले जीवित छँदा पनि घरेलु हिंसाको शिकार भएको दावी गरेका छन् । जिल्ला प्रहरी प्रमुख डिएसपी श्रेष्ठले प्रहरीले घटनाबारे अनुसन्धान गरिरहेकोले यस विषयमा सबै कुरा भन्न नमिल्ने बताए ।"
प्रदेश २ बाट बागमती प्रदेश छिर्न कडाइ,"हेटौंडा : प्रदेश २ बाट बागमती प्रदेश छिर्न उच्च कडाइ गरिएको छ । अत्यावस्यक सेवा वाहेक अन्य सवारी र पैदल यात्रुलाई प्रवेशमा रोक लगाइएको हो । प्रदेश २ बाट बागमती प्रदेशको राजधानी हेटौंडा प्रवेश गर्ने मुख्य नाका हेटौंडा १५ चुरियामाइमा सुरक्षा चेकपोस्ट खडा गरी चेकजाँचमा कडाइ गरिएको मकवानपुर प्रहरी प्रमुख प्रहरी उपरीक्षक सुशिलसिंह राठौरले बताए । अत्यावस्यक सेवा दिने सवारीमा पनि चालक र सह चालकलाई मात्र आउन दिएका छौँ, अन्य यात्रुको हकमा जिल्ला प्रशासन कार्यालयले जरुरी भनेर पास दिएका वाहेकलाई प्रवेश रोक लगाइएको छ, उनले भने । अत्यावस्यक सेवाका सवारीमा पनि चालक र सहचालक वाहेक बोकेको पाइएमा फिर्ता पठाइएको राठौरले जानकारी दिए । बुधबार र बिहीबार गरी करिब २ सय बढी सवारीसाधन चुरियामाईबाट प्रदेश २ मै फर्काइएको मकवानपुर प्रहरीले जनाएको छ । मंगलबार बसेको कमान्ड पोस्टको बैठकले प्रदेश २ बाट मकवानपुर प्रवेश गर्ने सबै नाकाबाट प्रवेशमा रोक लगाउने निर्णय गरेको थियो । चुरियामाईसँगै मकवानपुरको पूर्वी राईगाउँ र बागमती पुलको बाटोमा समेत चेकचाँच काडाइ गरिएको छ । प्रदेश २ को पर्सा, बारा लगायत जिल्लामा कोरोना संक्रमित बढेपछि पैदल वा सवारी साधानमा मकवानपुरभित्र कोही पनि भित्रिन नदिन कडाइ गरिएको जिल्ला समन्वय समितिका प्रमुख रघुनाथ खुलालले बताए । खाद्यान्न तथा अत्यावस्यक सामग्री बोकेको सवारी मकवानपुरको राजमार्ग भएर जान पाउने तर रोकेर यात्रु ओराल्न नपाउने उनले बताए । चुरिया भएर मकवानपुर प्रवेश भएको वा नभएको अनुगमन गर्न जनप्रतिनिधिसहितको नागरिक अनुगमन समितिसमेत गठन गरिएको छ । लकडाउन कडा हेटौंडा बजारमा विना काम हिँड्न पनि रोक लगाइएको छ । भारतीय तरकारी बोक्ने सवारीलाई प्रवेशमा रोक लगाउनुका साथै हेटौंडा१०, टीसीएनस्थित तरकारी बजारबाट बिक्रीवितरणमा रोक लगाइएको जिल्ला प्रहरी प्रमुख राठौरले बताए । मकवानपुरमा पछिल्लो समय सवारी साधन सञ्चालन र हिँडडुल गर्ने क्रम बढेको थियो ।"
राहत माग्नेलाई मजदुरी,"गुल्मी : मालिका गाउँपालिका गुल्मीले कोरोना लक्षित राहत वितरणमा नयाँ मापदण्ड बनाएको छ। यसअघि खाद्यान्न र तरकारी राहतको रूपमा दिँदै आएको गाउँपालिकाले अब भने राहतलाई विकास निर्माणसँग जोडेको छ। सडक खनेपछि मात्र गाउँका विपन्न नागरिकलाई राहत दिइने गाउँपालिका अध्यक्ष रितबहादुर थापाले जानकारी दिए। गैरविपन्न नागरिकले समेत राहत माग गरेपछि श्रमसँग जोड्न थालिएको उनको भनाइ छ। घरमै बसीबसी राहत माग्ने काम शोभनीय नभएको गाउँपालिकाले जनाएको छ। गाउँपालिकाले सुरुमा दिएजस्तै खाद्यान्न र तरकारी राहतको रूपमा दिने छ तर काम गरेपछि मात्र। गाउँपालिकाले प्रतिपरिवार तीन दिन काम गर्नुपर्ने मापदण्ड बनाएको छ। त्यसबापत ३० किलो चामल, तीन किलो दाल, एक लिटर तेल र एक किलो नुन विपन्नले पाउने छन्। यसले राहतमा दुरूपयोग नहुनेसमेत अध्यक्ष थापाले आशा व्यक्त गरेका छन्। कतिपय स्थानीयले राहत नपाएपछि जनप्रतिनिधिसँग झगडा गर्नेजस्ता गतिविधि समेत गरेको उनको भनाइ छ। राहत पाउन दुई हजार सात सय ३५ जना विकास निर्माणमा जुटेका छन्। राहत वितरणलाई विकास निर्माणसँग जोडिएको गाउँपालिका प्रमुख प्रशासकीय अधिकृत दिपक भण्डारीले बताए। उनका अनुसार पहिलो चरणमा अति विपन्न ६९० जना घरपरिवार र दोस्रो चरणमा दुई हजार ४५ जना गरी कूल दुई हजार सात सय ३५ जनाले वडा वडामा विकास निर्माणका काममा संलग्न छन्। राहत पाउने सूचीमा परेका तर अपांगता र जेष्ठ नागरिकलाई भने काममा लगाउने निर्णय नभएको भण्डारीको भनाइ छ। लकडाउनको अवधि बढ्दै गएपछि विपन्नको घरमा चुल्हो बल्नसमेत धौधौ पर्न थालेको गुनासो आएपछि गाउँपालिकाले यस्तो निर्णय गरेको जनाएको छ। राहत पाउने भएपछि राहत पाउने सूचीमा परेका नागरिक उत्साहित भएर काम गर्न जाने गरेका छन्। नक्कली विपन्न बनेर आउनेलाई यसले रोकेको छ। गाउँपालिकाको आर्थिक भारलाई कम गर्न र वास्तविक पीडितको घरमा राहत लैजान यस कार्यक्रमले विशेष योगदान पुर्याएको प्रमुख प्रशासकीय अधिकृत भण्डारीको भनाइ छ। काम पाएपछि घर खर्च चलाउन धेरै सजिलो हुँदै गएको पीडितले प्रतिक्रिया दिन थालेका छन्। गाउँपालिकामा रहेका सयौं नागरिक यसबाट प्रत्यक्ष लाभान्वित भएका छन्। गाउँपालिकाले चालु आर्थिक वर्षमा निर्माणाधीन योजनाहरू विशेषगरी जनसहभागिता गर्ने खालका काममा नागरिकलाई लगाउने गरेको छ।"
धनगढीको राहतमा अनियमितता भन्दै स्थानीयको विरोधपछि अख्तियारको चासो,"धनगढी : धनगढी उपमहानगरपालिकाको राहत वितरणमा अनयमितता भएको भन्दै व्यापक विरोध भएपछि अख्तियारले चासो देखाएको छ । राहत वितरणमा कुहिएको चामल भेटिएपछि खरिद प्रक्रियामा अनियमिता भएको भन्दै स्थानीयहरुले चर्को विरोध गरेका थिए । राहत प्रक्ररणमा अख्तियार दुरुपयोग अनुसन्धान आयोग महेन्द्रनगरको टोलीले राहत सामग्री खरिद प्रक्रियाका सबै कागजात नियन्त्रणमा लिएको छ । राहत सामग्री खरिद प्रक्रियामा भएको अनियमितता बारे छानविन गर्न सबै कागजपत्र नियन्त्रणमा लिइएको छ अख्तियारका प्रवक्ता टोपबहादुर विष्टले भने । उनले राहत खरिद प्रक्रियाका सबै कागजपत्रको प्रमाणित प्रतिलिपी नियन्त्रणमा लिईएको जानकारी दिए । उपमहानगरपालिकाले दुई करोड ६१ लाखमा राहत सामाग्री खरिदका लागि धनगढीकै ठाकुर ट्रेडलाई ठेक्का दिएको थियो । उक्त ठेक्कामा मिलोमतो भएको आशंका गरिएको छ । सप्लायर्सले आपूर्ति गरेको चामल कुहिएको भेटिएपछि विभिन्न वडाका स्थानीयले राहतको चामल फिर्ता गरेका थिए । उपमहानगरपालिकाले ठाकुर ट्रेड लिंकसँग २ करोड ६१ लाख रुपैयाँमा तीन हजार तीन सय क्विन्टल चामल, ८ सय क्विन्टल दाल लगायत सामाग्री आपूर्तिका लागि सम्झौता गरेको थियो । ३ हजार ३ सय क्विन्टल चामल, ३ सय ९९ सय क्विन्टल दाल, २ सय ९ क्विन्टल नुन,२२ हजार ५ सय लिटर तेल, २ सय ६५ क्विन्टल चिनी र ५१ हजार ९ सय वटा सावुन लागी ठेक्का दिएको थियो । टेण्डरमा मध्य मसिनो चामल भनिए पनि अन्य गुणस्तर खुलाइएको छैन । चामल कुहिएको भेटिएपछि चामल आपूर्ति गर्ने फर्मलाई दुई लाख जरिवाना गरिएको छ । धनगढी उपमहानगरपालिकालाई खाद्यान्न आपूर्ति गर्ने ठाकुर ट्रेड लिंकलाई दुई लाख जरिवाना गरिएको हो । राहतको चामल कुहिएको फेला परेपछि ठाकुर ट्रेडलाई अनुगमन समितिले आपूर्तीकलाई दुई लाख जरिवाना गरेको थियो ।"
बालिकालाई बलात्कार गर्दागर्दै पत्नीले बाहिरबाट चुक्कुल लगाइदिएपछि,"विराटनगर : एकाबिहानै परिवारका सबै सदस्य खेतमा काम गर्न निस्किए। सबै जना काममा व्यस्त रहे। सबै काममा गए पनि मोरङको उर्लाबारी नगरपालिका४ का ३९ वर्षीय तोमकुमार लिम्बू भने घरमै बसे। घरमा परिवारका सदस्य कोही पनि नभएको मौका छोप्दै उनले बुधबार बिहान स्थानीय १५ वर्षीया बालिकालाई ललाईफकाई बिहान ८ बजेतिर आफ्नै घरमा बोलाए। प्रहरीका अनुसार बोलाएपछि घरमा आइपुगेकी बालिकालाई लिम्बूले कोठाभित्र लग्दै ढोका थुनेर बलात्कार गर्न थाले। त्यत्तिकैमा उनकी पत्नी घरमा आइपुगिन्। कोठाभित्र बालिकालाई राखेर पतिले गलत हर्कत गरिरहेको आशंकामा उनले बाहिरबाट ढोकाको चुक्कुल लगाइदिँदै छरछिमेकीलाई बोलाइन्। वरपरका सबै भेला भएर सोधपुछ गर्ने क्रममा बालिकाले ललाईफकाई घरमा बोलाएर आफूमाथि तोमकुमारले बलात्कार गरेको कुरा खोलिन्। इलाका प्रहरी कार्यालय उर्लाबारीका प्रहरी निरीक्षक सुवास राईले बालिकालाई बलात्कार गर्ने तोमकुमारलाई पक्राउ गरिएको जानकारी दिए। उनीविरुद्ध जवरजस्ती करणी मुद्दा चलाउन अनुसन्धान सुरु गरिएको राईले बताए। उनकाअनुसार स्थानीय बासिन्दा भेला हुन थालेपछि घरबाट फरार भएका तोमकुमारलाई मिक्लाजुङको जंगलतर्फ भाग्दै गरेको अवस्थामा बुधबार साँझ पक्राउ गरिएको हो। भाग्ने क्रममा लडेर उनको टाउकोमा चोट समेत लागेको प्रहरीको भनाइ छ। काममा नजाने आफ्नै पतिको व्यवहारमा पत्नीलाई शंका रहेछ। त्यही भएर बीचमै काम छाडेर उनी घर आइपुगिन् प्रनि राईले भने, घरको कोठाभित्र एक बालिकालाई श्रीमानले राखेको चाल पाएपछि बाहिरबाट ढोकाको चुक्कुल लगाएर छिमेकीलाई बोलाइछन्। त्यसपछि स्थानीय भेला भएर बुझ्दा घरमा परिवारका सदस्य कोही पनि नभएको मौका छोप्दै बालिकालाई बोलाएर बलात्कार गरेको खुल्यो। प्रारम्भिक अनुसन्धानबाट पनि तोमकुमारले बलात्कार गरेको खुलेको राईले बताए। बालिकालाई उपचार र स्वास्थ्य परीक्षणका लागि विराटनगरको कोसी अस्पताल ल्याइएको छ। स्वास्थ्य परीक्षण सम्बन्धी प्रारम्भिक रिपोर्टले पनि बालिका बलात्कृत भएको देखाएको प्रहरीले जनाएको छ। प्राय परिवारका सदस्यले गरेको कतिपय गलत काम लुकाउने प्रयास गरिन्छ, राईले तर यहाँ भने बालिकामाथि बलात्कार गर्ने पतिलाई पत्नीले नै कानुनी कारबाहीको दायरामा ल्याउन सहयोग गरिन्।"

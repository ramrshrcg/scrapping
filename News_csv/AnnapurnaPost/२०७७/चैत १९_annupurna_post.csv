शीर्षक,विवरण
संस्कृतिमा विकृति,"धर्म, संस्कृति र इतिहास हरेक मुलुकका अभिन्न निधि हुन्। कुनै मुलुक विज्ञान र प्रविधिको विकासका कारण विश्वप्रसिद्ध हुन्छन् भने कुनै पनि त्यहाँको संस्कारका कारण। नेपालको चिनारी सूचना, प्रविधि र विज्ञानको क्षेत्रमा भएका नवीनतम अविष्कारले भन्दा यहाँको धर्म, संस्कृति, भाषा र जातिमा भएका विविधताका कारण विश्वप्रसिद्ध छ। तर यहाँ संस्कृतिको जगेर्ना गर्ने नाममा विकृति छिर्न थालेको छ। कतिपय पर्वलाई आपराधिक गतिविधि गर्ने मौकाको रूपमा प्रयोग गर्नेको जमात बढिरहेको छ। यस्ता गतिविधिलाई बेलैमा नियन्त्रण गर्न सकिएन भने धर्म, संस्कार र पर्वका नाममा नेपालले जुन पहिचान पाएको छ, त्यो गुम्ने निश्चित छ। यसले तत्काल सीधा असर नगरे पनि मन्द विषको गतिमा पुस्तौंपुस्तासम्म पिरोल्न सक्छ। यसतर्फ सचेत हुनु जरुरी छ। होली पर्वको अवसर पारेर रमाइलो गरिरहेको बेला गत आइतबार काठमाडौं शंकरापुरको एक विद्यालयमा केही बालबालिकामाथि एसिड दलियो। एकअर्कामा परिचित साथीभाइबीच एसिड दलिएको भएकाले यो कसैलाई नियतवश दलिएको भने होइन। तर यो घटनाबाट एसिडजस्तो कडा तरल पदार्थ केटाकेटीले सहजै भेट्ने ठाउँमा कसरी राखियो र यसरी राख्न पाइन्छ कि पाइँदैन भन्ने बहस सुरु भएको छ। होलीको रङमा पानी मिसाइएको भन्दै बालबालिकाले जर्किनमा रहेको एसिड घोलेका थिए र एकआपसमा दलेका थिए। अनुहारमा दलेर एकछिनपछि पोल्न थालेपछि मात्रै एसिड भन्ने पत्ता लागेको थियो। घटनाबारे तत्काल जानकारी पाइएकाले उनीहरूलाई तुरुन्तै अस्पताल लगियो, जसले गर्दा उनीहरूको अनुहारमा सामान्यबाहेक गहिरो घाउ हुन पाएन। विद्यालयको क्यान्टिनमा एसिड भेटिएको हुनाले भने घटना थप रहस्यमयी बनेको छ। एसिड प्रहारका घटना बढेपछि खुलमखुल्ला बिक्री वितरणमा सरकारले कडाइ गरे पनि कसरी क्यान्टिनभित्र केटाकेटीले सहजै भेट्ने ठाउँमा एसिड पुग्यो भन्ने विषयमा अध्ययन हुनुपर्छ। यो घटनालाई लापरवाही मानेर आउने दिनमा दोहोरिन दिनु हुँदैन। साथै दोषीलाई कानुनअनुसार कारबाही हुनुपर्छ। गत असोजमा सरकारले एसिड आक्रमण गर्नेविरुद्ध कडा अध्यादेश ल्याएको थियो। विशेषगरी महिलामाथि एसिड प्रहारको घटना वृद्धि भएपछि यस्तो कानुन ल्याइएको हो। तर कडा कानुनी प्रावधान हुँदाहुँदै लापरवाहीका घटनामा न्यूनीकरण नहुनु दुःखद् हो। अध्यादेशमा एसिडको खुला बिक्रीवितरणमा प्रतिबन्ध लगाउने, एसिड आक्रमण गर्नेलाई कडा सजाय दिलाउनेलगायत व्यवस्था छ। एसिड खरिद र प्रयोगकर्ताले किन्नुको उद्देश्य खुलाउनुपर्ने, प्रशासन कार्यालयबाट अनुमति लिनुपर्ने, सरकारले जारी गरेको परिचयपत्र देखाउनुपर्ने, सिल गरिएको र लेबल भएको बोतलमा मात्रै बिक्री गरिनुपर्नेलगायत व्यवस्था छन्। तर स्कुलभित्रको क्यान्टिनमा खुल्ला ठाउँमा अलपत्र अवस्थामा प्राणघातक पदार्थ भेटिनुले उक्त अध्यादेशकै धज्जी उडाएको छ। एसिडको दुरुपयोग रोक्न र आपराधिक घटनामा संलग्नलाई कडा कारबाही गरेर भविष्यमा यस्ता घटना नदोहोरिऊन् भनेर नयाँ कानुन ल्याइएको हो। तर यी व्यवस्थाबारे जनस्तरसम्म जानकारी हुन नसक्दा यस्ता घटना वृद्धि भइरहेका छन्। स्थानीय सरकार, नागरिक समाज र यस क्षेत्रमा क्रियाशील सामाजिक संघसंस्थाले संयुक्त रूपमा एसिडको प्रयोगका सर्त र कानुनी प्रावधानबारे सर्वसाधारणलाई जानकारी गराउनुपर्छ। एसिड प्रयोगमा लापरवाही गरियो भने यस्तै पर्वको बहानामा ठूला घटना नहोला भन्न सकिँदैन। यसतर्फ सरकारले विशेष चासो दिनुपर्छ।"
महोत्तरीबाट हराएका ७ बालिका भारतमा भेटिए,"भंगहा : मंगलबार दिउँसो घाँस काट्न हिँडेपछि सम्पर्कविहीन बनेका सात बालबालिका तथा किशोरी भारतमा भेटिएका छन्। महोत्तरीको भंगहा नगरपालिका८ धर्मपुरका उनीहरूलाई मुम्बई जान लागेको अवस्थामा बुधबार बिहान बिहार सीतामढीस्थित रेलवे स्टेसनबाट उद्धार गरिएको हो। एकै गाउँका सात जना सम्पर्कविहीन भएको खबर मंगलबार राति ९ बजे हामीकहाँ आएको थियो, महोत्तरीका एसपी दिनेश आचार्यले भने, हामीले भारतीय प्रहरीसँग समन्वय गरी सीमामा निगरानी बढाएका थियौं। बुधबार बिहान सितामढीको रेलवे स्टेसनमा भारतीय प्रहरीले बालिका तथा किशोरीलाई देखेपछि थानामा लगेर हामीलाई खबर गरे। उनीहरूलाई कुन गिरोहले के लोभ देखाएर रातारात भारत पुर्यायो भन्ने खुलेको छैन। तर, एक पीडितका अभिभावक सुरेश पासमानले कसैले बन्धक बनाएर भारतमा लगी बिक्री गर्न लगेको हुन सक्ने बताए। रातारात भारत पुर्याइएकामा ११ वर्षीया अर्चना पासमान, १२ वर्षीया सीमा र रञ्जना पासमान, १३ वर्षीया ज्योति र रिया पासमान, १७ वर्षीया नगिना पासमान र २० वर्षीया अस्मिता पासमान छन्। उनीहरू एकै टोलका हुन्। उनीहरू मंगलबार दिउँसो घाँस काट्न घरनजिकै खेतमा गएका थिए। साँझसम्म घर नफर्किपछि परिवारजन, गाउँले र प्रहरीले रातभर खोजी गरेका थिए। बालिका तथा तथा किशोरीहरू कसरी भारत पुगे भन्ने खुलेको छैन, एसपी आचार्यले भने, उनीहरुलाई ल्याउन प्रहरीसगँ अभिभभावकलाई सीतामढी पठाएका छौं। उनीहरू आएपछि घटनाको रहस्य खुल्ने आचार्यले बताए। उनका अनुसार बालिका तथा किशोरीको परिचय खुल्ने फोटो र कागजात लिएर प्रहरी, सशस्त्रको टोलीसंगै अभिभावकहरु सीतामढी पुगेका हुन्। सातै जनालाई भारतीय प्रहरीले नेपालबाट गएको प्रहरी टोलीलाई बुझाएको सशस्त्र प्रहरीका प्रदेश २ प्रमुख डीआईजी सीपी गौतमले बताए। उनीहरू सम्पर्कविहीन भएको खबर आएपछि हामीले सीमा नाकामा कडा निगरानी बढायौं। भारतस्थित सीमा सुरक्षा बलसंग खोज्न अनुरोध गर्यौं, डीआईजी गौतमले भने, तर, बालिका र किशोरीहरु मंगलबार राति ९ बजे सीमा कटाएर सीतामढी पुर्याइसकेको देखिन्छ। सीतामढीको रेलवे स्टेसनमा मुम्बई जान लागेका उनीहरुलाई प्रहरीले फेला परेको उनले जनाए। गीत गाउन सिक्न मुम्बई जान लागेको बालिका तथा किशोरीहरु भन्छन्। तर, कुरो अर्कै रहेको शंका छ, डीआईजी गौतमले भने, उनीहरु डराएका छन्। नेपाल ल्याएपछि थप कुरा खुल्छ। उनीहरुलाई भारत पुर्याउने गिरोह फरार भएको गौतमले जनाए।"
भारतीय सहयोगमा सडक,"काठमाडौं : भारतीय सहयोगमा निर्माण भएका सडकहरु नेपाल सरकारलाई हस्तान्तरण गरिएको छ। नेपालका लागि भारतीय राजदूत विनय मोहन क्वात्राले भारत सरकारको आर्थिक सहयोगमा नेपालको तराई क्षेत्रमा निर्माण सम्पन्न भएका सडकहरु भौतिक पूर्वाधार तथा यातायात मन्त्री वसन्त कुमार नेम्वाङलाई हस्तान्तरण गरेका छन्। उक्त हस्तान्तरण कार्यक्रममा भौतिक पूर्वाधार तथा यातायात मन्त्रालयका सचिव रविन्द्र नाथ श्रेष्ठ, उपसचिव केशवकुमार शर्मा, सडक विभागका महानिर्देशक अर्जुन जंग थापा, लगायतको उपस्थितीति रहेको थियो। नेपालको तराई क्षेत्रका सडक पूर्वाधारलाई स्तरोन्नत गर्ने सम्बन्धमा भारत र नेपालबीच भएको सहमति अनुरुप नेपाल सरकारले दश अत्यन्त आवश्यक सडकको पहिचान गरेको थियो। उक्त सडकहरु ८ अर्ब रुपैयाँ आर्थिक सहयोगमा निर्माण गरिएको जानकारी दिइएको छ। हुलाकी राजमार्गको रुपमा रहेका यी सडकहरुले पूर्वपश्चिम राजमार्गमा अवस्थित प्रमुख शहरहरुलाई भारतनेपाल सीमासँग पनि जोड्दछन्। नेपालको प्रदेश नं १, २ र ५ का सात सीमावर्ती जिल्लामा अवस्थित यी सडकहरुले २८४ भन्दा बढी वडा, १४९ वटा गाउँ, १८ वटा गाउँपालिका, १८ वटा नगरपालिका, एक उपमहानगरपालिका र एक महानगरपालिकाका जनताहरुलाई जोड्न सघाउ पुर्याएको छ। सडक विभागले निर्धारण गरेको मापदण्ड अनुरुप यी दश सडकहरुको निर्माण गरिएको हो। प्रत्येक सडकमा सात मिटर कैरियज वे र सडकको दुवै तर्फ दुई मिटरको रोड शोल्डरको व्यवस्था गरिएको छ। यी सडकमा ढल, बसोबास क्षेत्रमा रेलिङ्ग सहितको पदमार्ग, सडक चिन्ह र अन्य सडक फर्निचरको सुविधा पनि राखिएको छ। यस परियोजना अन्तर्गत ६५२ भन्दा बढी कल्भर्ट र १११ किलोमिटर भन्दा बढी ड्रेनेज नेटवर्कको पनि निर्माण गरिएको छ। भारत सरकारको आर्थिक सहयोग र नेपाल सरकारको कार्यान्वयन मोडालिटि अनुरुप यो परियोजनाको कार्यान्वयन भएको छ। ठेक्का उद्देश्यका लागि यी १० सडकहरुलाई १४ वटा प्याकेजमा विभाजन गरिएको थियो। यी सडकहरुको निर्माण हेतु सन् २०१६ अक्टोबर देखि सन् २०१७ नोभेम्बरसम्मको अवधिमा सडक विभागले १४ वटा ठेक्का हस्तान्तरण गरेको थियो। यी हुलाकी सडकले हालै भारतले नेपालमा निर्माण सम्पन्न गरेका र निर्माणाधीन अन्य प्रमुख सीमा पूर्वाधारहरु जस्तै वीरगञ्ज र विराटनगरमा अवस्थित एकीकृत चेक पोष्ट तथा अन्तरदेशीय रेलमार्गलाई पनि सहजता प्रदान गरेको छ।"
एमाले नेता घनश्याम भुसाल र सुरेन्द्र पाण्डे पनि निलम्बित,"काठमाडौं : नेकपा एमालेले पार्टी हित र विधान विपरीत काम गरेको भन्दै नेता घनश्याम भुसाल र सुरेन्द्र पाण्डेलाई निलम्बन गरेको छ। स्पष्टीकरणको जवाफ चित्तबुझ्दो नभएको भन्दै पार्टी अध्यक्ष एवं प्रधानमन्त्री केपी ओलीले उनीहरुलाई ६ महिनाका लागि निलम्बन गरेका हुन् । यसअघि एमालेले पाण्डे र भुसाललाई पार्टी विधान विपरित गतिविधि गरेको भन्दै स्पष्टिकरण सोधेको थियो । चैत ७ गते प्रधानमन्त्री निवास बालुवाटारमा बसेको एमाले केन्द्रीय समिति बैठकले माधव कुमार नेपाल, भीम रावल , सुरेन्द्र पाण्डे र घनश्याम भुसालले पार्टी हित विपरित काम गरेको भन्दै स्पष्टीकरण सोध्ने निर्णय गरेको थियो । सोही अनुसार चैत ८ गते महासचिव ईश्वर पोखरेलले चारैजनालाई स्पष्टीकरणको पत्र थमाएका थिए। यसअघि अध्यक्ष ओलीले नेता माधवकुमार नेपाल र भीम रावललाई पनि ६ महिनाका लागि निलम्बन गरिसकेका छन् । ओलीले सोधेको स्पस्टीकरणमा नेपालले उल्टै 'तपाईँमाथि कारबाही किन नगर्ने 'भनेर ओलीलाई नै स्पस्टीकरण सोधेपछि ओली र नेपालबीचको सम्बन्ध थप बिग्रिदै गएको छ। पाण्डे र भुसालले मंगलबारमात्रै स्पष्टीकरण बुझाएका थिए । पछिल्लो समय पार्टीभित्र विवादले तीव्र रुप लिएपछि अध्यक्ष ओलीले नेताहरुलाई कारबाही सुरु गरेका छन्।"
बढ्यो बालिका तस्करी,"धनगढीमहेन्द्रनगरविराटनगरनेपालगन्जभैरहवा : अनेक प्रलोभन देखाएर बालिका तस्करी गर्ने क्रम बढ्दो देखिन्छ। महोत्तरीका सात जनालाई मंगलबार भारत पुर्याइएको घटनाले गिरोह सक्रिय रहेको देखाउँछ। अनेक बहानामा बालिकालाई फकाइफुलाइ गिरोहले आफ्नो वशमा पार्ने गरेको विभिन्न घटनाले देखाउँछन्। रूपन्देहीमा पछिल्लो ८ महिनामा १ सय ६ बालबालिका हराएका छन्। तीमध्ये ७७ जना भेटिएको प्रहरी तथ्यांक छ। यो अवधिमा १४ बालक र ९२ बालिका हराएको निवेदन प्रहरीमा परेको छ। अधिकांश आफूखुसी घर छाडेर हिँड्ने गरेका कारण परिवारलाई तत्काल जानकारी नहुँदा व्यक्ति हराएको निवेदन आउने गरेको जिल्ला प्रहरी रूपन्देहीको महिला तथा बालबालिका सेवा केन्द्र प्रमुख भीमार्जुन अधिकारीले बताए। रूपन्देही प्रहरीको तथ्यांकअनुसार आर्थिक वर्ष २०७५७६ मा २ सय ७ जना हराएकामा १ सय ९५ जना फेला परे। १२ जना अझै फेला नपरेको तथ्यांक छ। हराएकामध्ये ६६ बालक र १ सय ४१ बालिका थिए। त्यस्तै, २०७६७७ मा २ सय २९ जना हराएकामा १ सय ९२ जना भेटिए। ३७ जनाको अवस्था अझै अज्ञात छ। ९२ बालक र १ सय ३७ बालिका हराएका थिए। बालबालिका हराएपछि परिवारले खोजतलासका लागि प्रहरीमा निवेदन दिन्छन्। प्रहरी र परिवार दुवैले आआफ्नो तरिकाले खोजिबिन गरिरहेका हुन्छन्। तर, परिवारले भेटे पनि प्रहरीमा जानकारी नगराउँदा तथ्यांकमा फेला नपरेको संख्या यथावत् देखिने गरेको प्रहरीको मानव बेचबिखन अनुसन्धान ब्यूरोका प्रवक्ता एसपी अनुराग द्विवेदीले बताए। उनले हराएका बालबालिका फेला नपर्दा बेचबिखनका जोखिमलाई नकार्न नसकिने बताए। तथ्यांकमा वर्षौ देखि बेपत्ता रहेका बालबालिकामध्ये केही अझै फेला परेका छैनन्। विभिन्न प्रलोभनमा परी खुला सीमाका कारण बालबालिका सहजै भारत पुग्छन्। भारतका अधिकांश सेल्टर होमहरू नेपाली महिला तथा बालबालिका आश्रित छन्। फेला नपरेका बालबालिका बेचबेखिनको उच्च जोखिममा रहेका आफन्त नेपालका भारत प्रमुख उद्दार अधिकृत नवीन जोशीले बताए। उनले भारतको विभिन्न स्थानबाट उद्दार गरिएको नेपाली महिला तथा बालबालिका भारतको विभिन्न सेल्टर होममा आश्रित रहेको बताए। यहाँ (भारत) होम सेल्टरहरुमा वर्षौदेखि थुप्रै नेपाली महिला तथा बालबालिका आश्रित छन् उद्दार अधिकृत जोशीले भने, उता (नेपाल) हराएको बराबर व्यक्ति फेला नपर्दा हराएका व्यक्ति पनि भारतको सेल्टरहरुमा आश्रित रहेन सक्ने सम्भावना बढी देखिन्छ। भारतका सेल्टरहरुमा आश्रित रहेका नेपालीहरुको विषयमा नेपाली सरकारी निकायको समन्वय अभावले परिवारसगँ पुर्नमिलन गराउन कठिन भएको उनको भनाइ छ। सुदूरपश्चिम प्रदेशका दुई नाकाबाट लकडाउनपछि एक वर्ष अवधिमा २९ हजार बालबालिका भारत गएका छन्। कञ्चनपुरको गड्डाचौकीबाट ७ हजार १ सय ८६ र कैलालीको गौरीफन्टाबाट २१ हजार ९ सय ६० जना बाहिरिएका हुन्। हामीले नाकामा निगरानी गरिराखेकै छौं, जिल्ला प्रहरी कञ्चनपुरका प्रवक्ता प्रहरी नायब निरीक्षक अमरबहादुर थापाले भने, परिवारसँग र अध्ययनका लागि पनि भारत जाने गरेका छन्। थापाका अनुसार नाकाबाट बालबालिकालाई एक्लै भारत जान दिइँदैन। अभिभावक पत्ता लगाएर मात्रै भारत जान दिने गरिएको थापाको भनाइ छ। १५ वर्षदेखि १८ वर्षका किशोरकिशोरी हराउने गरेका छन्। प्रहरीका अनुसार मायाप्रेममा परेर एकबाट अर्को जिल्ला भागेर जाने वा भारततिर जाने गरेका छन्। चालु वर्ष जिल्ला प्रहरी कार्यालयमा बालिका हराएका ४७ वटा उजुरी परेका छन्। धेरैजसो बालिका हराए पनि उजुरी नआउने उनको भनाइ छ। चालु आव प्रहरीले ६ जनालाई नाकाबाट उद्धार गरेर आफन्तको जिम्मा लगाएको छ। २ बालक र ११ महिलालाई पनि उद्धार गरिएको छ। जिल्ला प्रहरी कार्यालय कैलालीका अनुसार पछिल्लो चार वर्षमा ५ सय ९० बालबालिका हराएका छन्। कैलालीका प्रहरी उपरीक्षक अनुपमशमशेर जबराले २०७४७५ मा १३९, २०७५७६ मा २१३, २०७६७७ मा १४८ र चालु वर्षको फागुनसम्म ९० जना बेपत्ता भएका हुन्। ५ सय ९० जना बेपत्ता भएको उजुरीउपर कारबाही गर्दा १ सय ३ जना फेला नपरेको प्रहरीले जनाएको छ। फेला नपरेकाहरू भारत पसेका पनि हुन सक्छन्, जबराले भने, धेरैजसो भारत पसेकाहरू नै फेला पर्दैनन्। उनले आफन्तसँगै भारत जानेहरू पनि हराउने गरेको बताए। बाँकेको डुडुवा गाउँपालिका२ बेतहनीकी सीताकुमारी केवटले छोरीहरू १९ वर्षीया रिनाकुमारी र १६ वर्षीया नन्दरानी हराएको भन्दै गत वर्ष असोजमा खोजतलास गर्न प्रहरीमा निवेदन दिइन्। जिल्ला प्रहरी कार्यालय बाँकेको महिला बालबालिका तथा ज्येष्ठ नागरिक सेवा केन्द्रले एक महिना लगाएर खोजी गर्दा बालविवाह गरेर भागेको फेला पर्यो। उनीहरूलाई काकाभतिजले भगाएर बिहे गरेका थिए। ती दिदीबहिनी त फेला परे तर बाँकेमा ३ वर्ष अवधिमा ८ सय ५४ जना हराएको केन्द्रले जनाएको छ। हराउनेमा महिलाको संख्या ५ सय ७९ छ। त्यसमा पनि २ सय ३२ जना बालिका छन्। अर्थात् २७१६ प्रतिशत बालिका हराएका हुन्। चालू वर्ष १ सय ७३ जना हराएकामा ५५ को अत्तोपत्तो छैन। अर्थात् हराएकामध्ये एकतिहाइ फेला परेका छैनन्। केन्द्रकी प्रहरी सहायक निरीक्षक श्यामकुमारी पाइजा मगरले तीन वर्षमा हराएकामध्ये ८९ जना फेला नपरेका बताइन्। तीमध्ये अधिकांश महिला र बालिका छन्। माइती नेपालका नेपालगन्ज संयोजक केशव कोइरालाले महिला र बालिका हराउँदा बेचबिचनको उच्च जोखिममा पर्ने बताए। बालिका र महिला हराउँदा बिहे गरेर भागेको हुन सक्ने सम्भावना धेरै रहन्छ। भागेर भारत जाँदा वेश्यालयमा बेचिने खतरा पनि उत्तिकै हुन्छ, कोइरालाले भने। सिन्धुपाल्चोकको जुगल गाउँपालिका२ का २३ र ३१ वर्षीया दुई महिला कामको खोजीमा काठमाडौंमा थिए। विराटनगर महानगरपालिका१६ का ३४ वर्षीय काजी तामाङ उनीहरूको सम्पर्कमा पुगे। काममा लगाइदिने प्रलोभनमा परेपछि काठमाडौंबाट बस चढेर फागुन २० गते विराटनगर आएका दुवै महिलालाई उनले भारत कटाउन खोजेको प्रहरी अनुसन्धानबाट खुल्यो। विराटनगरमा बोलाएर उनले ती महिलालाई भारत पुर्याउन ५० वर्षीय प्रेमबहादुर मगरको समेत साथ लिएको पत्ता लाग्यो। तामाङ र मगरलाई पक्राउ गरी प्रहरीले अदालतबाट म्याद थप गरेर घटनाको अनुसन्धान गरिरहेको छ। सीमा कटाएर भारत पुर्याउनै लाग्दा प्रहरीले दुवै महिलालाई फागुन २१ गते विराटनगरबाट उद्धार गर्यो। निम्न आर्थिक अवस्थाका दुवै महिला कामको खोजीमा रहेछन्, मोरङ प्रहरी प्रमुख एसपी सन्तोष खड्काले भने, त्यसको सुइँको पाएको गिरोहले प्रलोभन देखाउँदै विराटनगर ल्याएर भारत पुर्याउने योजना बनाएको खुल्यो। महिलाले आफूहरुलाई भारत पुर्याउन खोज्नेलाई नचिनेको बताएका छन्। यस्तै विराटनगरको इस्लामपुर नाकाबाट भारतको जोगवनी हुँदै सिम्राही पुर्याइएपछि सुनसरीको रामधुनी५ झुम्काकी १७ वर्षे किशोरी असोज ५ गते फुत्किएर भाग्न सफल भइन्। उनलाई सप्तरी विष्णुपुर५ का २८ वर्षीय सुमितकुमार मण्डल, तिलाठीकैलाडी१ का २० वर्षीय प्रदीपकुमार मण्डल र मोरङको लेटाङ३ की मनिका ढकालले फकाएर त्यहाँ पुर्याएका थिए। विराटनगरमा आयोजित एउटा पूजामा कन्या चाहिने र टीका लगाएर ५ हजार रुपैयाँसमेत दिने भनेर मनिकाले भनेपछि किशोरकी आमाले पनि छोरीलाई लैजान अनुमति दिएको प्रहरी अनुसन्धानबाट खुल्यो। किशोरीको उद्धार गर्दै प्रहरीले उनलाई भारत लग्ने तीनै जनालाई पक्राउ गरेर मानव बेचबिखन तथा ओसारपसार मुद्दा चलायो। अदालतले उनीहरुलाई पूर्पक्षका लागि थुनामा राख्न आदेश दिइसकेको छ। चालु वर्षको हालसम्म प्रदेश १ मा यस्ता १४ घटना भएका छन्। ती घटनामा ३१ पुरुष र सात महिला गरी ३८ जनाको संलग्नता देखिएको प्रदेश १ प्रहरी प्रवक्ता एसपी महेन्द्रकुमार श्रेष्ठले बताए। प्रवक्ता श्रेष्ठका अनुसार २७ पुरुष र ६ महिलालाई पक्राउ गरी मानव बेचबिखन तथा ओसारपसार मुद्दा चलाइएको छ। चेलीबेटीलाई भारत पुर्याउन तथा तेस्रो मुलुकसम्म लैजान मानव तस्करी गर्ने गिरोह सक्रिय रहेको पाइन्छ, उनले भने, यो गिरोहको सञ्जाल ठूलो रहेको अनुमान छ। एसपी श्रेष्ठका अनुसार जागिरमा लगाइदिने, घुरफिर गराउने, बिहे गर्ने, पैसा कमाइ हुने काममा लगाइदिनेलगायत प्रलोभनमा पारेर गिरोहले फसाउने गरेको पाइएको छ। तस्करी गर्ने समूहले खुला सीमाको फाइदा उठाउँदै भारततर्फ लैजाने उनको भनाइ छ। उनका अनुसार पारिवारिक द्धन्द्धमा परेका, अरुलाई चाँडो विश्वास गर्ने र गरिब तथा निम्न आर्थिक अवस्था भएका महिलाहरु यस्तो गिरोहको फन्दामा बढी परिरहेको पाइएको छ। प्रदेश १ प्रहरी प्रमुख डीआईजी ईश्वरबाबु कार्कीले विभिन्न संघसंस्था र निकायसँगको समन्वयमा नाकामा कडाइ गर्दै मानव तस्करी एवं बेचबिखन नियन्त्रण गर्न प्रहरी सक्रिय रहेको बताए। मानव बेचबिखनविरुद्ध प्रहरीले विभिन्न अभियान चलाएको छ, कार्कीले भने, अभियानमार्फत जनचेतना फैल्याएर सबैलाई सचेत गराउन थालिएपछि पछिल्लो समय यस्ता घटनामा कमी हुँदै गइरहेको छ। कार्कीका अनुसार आर्थिक वर्ष २०७५७६ मा मानव बेचबिखन एवं तस्करीका ५१ वटा घटनामा ५६ महिला पीडित भएका थिए। २०७६७७ मा २६ घटना हुँदा ३४ र चालु वर्षको हालसम्म भएका १४ घटनामा १९ महिला पीडित हुन पुगेको जानकारी उनले दिए। १८ देखि ४० वर्ष उमेर समूहका महिला बढी पीडित बनेको प्रहरी तथ्यांकले देखाउँछ। चालु वर्ष १९ पीडितमध्ये ११ जना १८ देखि ४० र आठ जना १८ वर्षमुनिका छन्। सशस्त्र प्रहरी बल प्रदेश १ का प्रमुख डीआईजी वंशीराज दाहालले मानव तस्करी नियन्त्रण गर्न नेपाल प्रहरीसँग समन्वय गरेर सीमा नाकामा निगरानी बढाइएको बताए। पछिल्लो समय बीओपी (बोर्डर आउटपोस्ट) स्थापना गरेर सीमा क्षेत्रमा सशस्त्रको उपस्थिति बढाइएकाले पनि यस्ता अपराध नियन्त्रणमा सहयोग पुग्नेछ, उनले भने, सबै सुरक्षा निकायबीचको समन्वय र सर्वसाधारण नागरिकको सहयोगबाट नियन्त्रण सम्भव हुन्छ।"
लोकल रक्सीलाई ब्रान्डिङ,"मदिरा आयात गरी नेपाली पैसा बिदेसिने क्रमलाई रोक्न पनि लोकल मदिरालाई ब्रान्डिङ गर्न आवश्यक विराटनगर : प्रदेश १ मा नेपाली कोदोको रक्सीलाई ब्रान्डिङ गरी बिक्री वितरण गर्न कानुनी र व्यावहारिक पक्षको अध्ययन गरिने भएको छ। स्थानीय स्तरमा उत्पादित कोदोबाट गाउँगाउँमा बनाइने मदिरा (लोकल रक्सी) लाई व्यावसायिक रूपमा बिक्री खुला गर्ने विषयमा प्रदेश सरकारले चासो दिएको हो। गाउँमा स्थानीय स्रोतसाधनको प्रयोग गर्दै कोदोबाट रक्सी बनाएर खाने र बिक्री हुने गरेको नयाँ होइन, सामाजिक विकासमन्त्री उषाकला राईले भनिन् यो बिक्री गर्न कानुनले बन्देज लगाएकाले यसको समाधान खोज्न हामी लागेका छौँ। उनले ब्यान्ड भर्सेज ब्रान्ड को अवधारणा प्रदेश सरकारले ल्याएको समेत जानकारी दिइन्। मन्त्री राईले विदेशबाट ठूलो परिमाणमा मदिरा आयात गरी नेपाली पैसा विदेश भित्रिरहेको समयमा यो क्रमलाई रोक्न पनि नेपालमा नै उत्पादन हुने लोकल मदिरालाई ब्रान्डिङ गर्न आवश्यक रहेको बताइन्। हामी एक बोतलकै हजारौं रुपैयाँ पर्ने विदेशी मदिरालाई चियर्स गरेर रमाउँछौँ, यसले नेपाललाई फाइदा पुर्याउँदैन, उनले भनिन्, अब हाम्रो लक्ष्य भनेको लोकल रक्सीलाई ब्रान्डिङ गरेर स्थानीय नागरिकको पनि आर्थिक अवस्थाको सुधार गर्ने हो। प्रदेश १ का सबै जिल्लामा लोकल रक्सी स्थानीय आदिवासी जनजाति समुदायले उत्पादन गर्ने गरेको बताउँदै मन्त्री राईले भनिन्, गाउँमा उत्पादन गरेको रक्सी सानु मात्रामा बेच्दा समेत हामी प्रहरीलाई ड्रम र बोतलमा लात्ती हान्न पठाउँछौँ, यसो गर्दा समृद्धि सम्भव छैन, अब लोकल उत्पादनलाई ब्रान्ड बनाउन प्रदेश १ ले सुरु गर्छ। स्थानीय रूपमा प्रशस्त पाइने तर कानुनी रूपमा बन्देज लगाइएका कुरालाई ब्रान्ड बनाएर विश्व बजारमा पुर्याउने लक्ष्यमा प्रदेश १ सरकार लागेको मन्त्री राई बताउँछन्। ब्यान्ड भर्सेज ब्रान्ड कै अवधारणा हामीले सुरु गरेका छौँ, उनले भनिन्, कानुनले किन बन्द गर्यो र यसलाई कसरी खोलेर व्यवस्थित रूपमा बजारमा ब्रान्ड बनाएर लैजान सकिन्छ, यसको अध्ययन सुरु भइसक्यो। लोकल रक्सी र गाँजाबाट नेपालले प्रशस्त राजस्व संकलन गर्न सक्ने र आर्थिक रूपमा समेत समृद्धि हासिल गर्न सकिने भएकाले यस्ता वस्तुलाई बन्द गरेर राखिरहनु नहुने मन्त्री राईको तर्क छ। मैले यो विषय पहिले सदनमा समेत उठाएको हो, मन्त्रिपरिषद् बैठकमा समेत छलफलका लागि पुर्याएको छु, उनले भनिन्, म यो बन्द भएका वस्तुलाई खुला गर्ने वातावरणसम्म पुर्याउन सक्छु भन्ने लागेको छ। कानुन संशोधन गरेर भए पनि लोकल रक्सीलाई ब्रान्ड बनाएरै छाड्ने मन्त्री राईको अडान छ। सामाजिक विकास मन्त्रालय सम्हालेपछि बुधबार आफूले गर्ने आगामी कामका विषयमा जानकारी दिन पत्रकार सम्मेलनको आयोजना गर्दै मन्त्री राईले स्वास्थ्य, शिक्षा, खेलकुद, श्रमरोजगार र महिला तथा बालबालिकाको क्षेत्रमा रोकिएका कामलाई निरन्तरता दिँदै नयाँ काम गर्ने बताइन्। उनले अहिले कोरोना भाइरस (कोभिड १९) को दोस्रो चरण सुरु भएकाले यसको रोकथाम र अस्पताल सुधार तथा व्यवस्थापनलाई पहिलो प्राथमिकता दिने जानकारी दिइन्।"
५० प्रतिशत अनुदानमा बीउ,"उदयपुर : व्यावसायिक रूपमा अदुवा र बेसार खेती गर्दै आएका उदयपुरको त्रियुगा नगरपालिका १४ साउनेका किसानलाई थप प्रोत्साहन गर्न सरकारले बीउबिजनमा ५० प्रतिशत अनुदान उपलब्ध गराएको छ । निर्वाहमुखीबाट व्यावसायिक खेतीतर्फ आकर्षित भएका किसानलाई प्रधानमन्त्री कृषि आधुनिकीकरण परियोजनामार्फत अनुदान उपलब्ध गराइएको हो । परियोजना कार्यान्वयन इकाइ कार्यालय गाईघाटले मंगलबार एक कार्यक्रमको आयोजना गरी पहिलो चरणमा दुई हजार केजी कपुर जातको बेसार र ७ सय ७५ केजी अदुवा हस्तान्तरण गरेको हो । परियोजना कार्यालयले यो क्षेत्रलाई अदुवाबेसार जोन कार्यक्रम क्षेत्रको रूपमा घोषणा गरी कार्यक्रमलाई अघि सार्दै आएको छ । कार्यालयले यसै आर्थिक वर्षमा जोन क्षेत्रमा ६० हेक्टरमा अदुवाबेसार खेती लगाउने तयारी गरेको प्रमुख रामस्वगारत साहले बताए । उनले भने, ६० हेक्टरमा अदुुवा ५० हजार २ सय र बेसार ३२ हजार ४ सय केजी अनुदानमार्फत उपलब्ध गराउने तयारी छ । परियोजना सञ्चालनपश्चात् अघिल्लो वर्षमा मात्रै साउने क्षेत्रबाट अदुवा १५ दशमलव ६ र बेसार १८ दशमलव २ मेट्रिकटन उत्पादन भएको उनले बताए । अदुवाबेसारको बीउ किसानलाई हस्तान्तरण गर्दै जिल्ला समन्वय समितिका प्रमुख तथा परियोजना समन्वय समितिका प्रमुख खड्गबहादुर परियारले परियोजना कार्यान्वयनले आयातित खाद्य सामग्रीलाई प्रतिस्थापन गरी उत्पादकत्व बढाउन मद्दत पुग्ने बताए । उनले परियोजनाले कृषिमा यन्त्रीकरण, आधुनिकीकरण, व्यावसायीकरण, औद्योगिकीकरण र व्यवस्थापन पक्षमा अनुदान सहयोग गर्ने भएकाले कृषि क्षेत्र र किसानको भविष्य सुनिश्चित हुने बताए । नेपालजस्तो मुलुकमा कृषि क्रान्तिबाट मात्रै समृद्ध नेपाल र सुखी नेपालको परिकल्पना साकार हुने भएकाले कृषि क्षेत्रको व्यावसायिकतामा जोड दिन आग्रह गरे । सरकारले कृषि क्षेत्रलाई व्यावसायिक बनाउन कृषिलाई चार चरणमा वर्गीकरण गरी परियोजना सञ्चालन गर्दै आएको छ । कम्तीमा दस हेक्टर व्यावसायिक खेती गर्नका लागि स्थानीय तहमार्फत पकेट क्षेत्र र एक सय हेक्टरमा गर्नका लागि प्रदेश सरकारमातहत कार्यालयमार्फत ब्लक कार्यक्रम सञ्चालन गर्दै आएको छ ।"
एमाले नेता घनश्याम भुसाल र सुरेन्द्र पाण्डे पनि निलम्बित,"काठमाडौं : नेकपा एमालेले पार्टी हित र विधान विपरीत काम गरेको भन्दै नेता घनश्याम भुसाल र सुरेन्द्र पाण्डेलाई निलम्बन गरेको छ। स्पष्टीकरणको जवाफ चित्तबुझ्दो नभएको भन्दै पार्टी अध्यक्ष एवं प्रधानमन्त्री केपी ओलीले उनीहरुलाई ६ महिनाका लागि निलम्बन गरेका हुन् । यसअघि एमालेले पाण्डे र भुसाललाई पार्टी विधान विपरित गतिविधि गरेको भन्दै स्पष्टिकरण सोधेको थियो । चैत ७ गते प्रधानमन्त्री निवास बालुवाटारमा बसेको एमाले केन्द्रीय समिति बैठकले माधव कुमार नेपाल, भीम रावल , सुरेन्द्र पाण्डे र घनश्याम भुसालले पार्टी हित विपरित काम गरेको भन्दै स्पष्टीकरण सोध्ने निर्णय गरेको थियो । सोही अनुसार चैत ८ गते महासचिव ईश्वर पोखरेलले चारैजनालाई स्पष्टीकरणको पत्र थमाएका थिए। यसअघि अध्यक्ष ओलीले नेता माधवकुमार नेपाल र भीम रावललाई पनि ६ महिनाका लागि निलम्बन गरिसकेका छन् । ओलीले सोधेको स्पस्टीकरणमा नेपालले उल्टै 'तपाईँमाथि कारबाही किन नगर्ने 'भनेर ओलीलाई नै स्पस्टीकरण सोधेपछि ओली र नेपालबीचको सम्बन्ध थप बिग्रिदै गएको छ। पाण्डे र भुसालले मंगलबारमात्रै स्पष्टीकरण बुझाएका थिए । पछिल्लो समय पार्टीभित्र विवादले तीव्र रुप लिएपछि अध्यक्ष ओलीले नेताहरुलाई कारबाही सुरु गरेका छन्।"
अब आत्मसमीक्षा गर्न प्रचण्ड र माधव नेपाललाई ईश्वर पोखरेलको आग्रह,"काठमाडौं : एमाले महासचिव एवम् उपप्रधानमन्त्री ईश्वर पोखरेलले एमाले वरिष्ठ नेता माधवकुमार नेपाल र माओवादी केन्द्रका अध्यक्ष पुष्पकमल दाहाल प्रचण्डलाई आत्मसमीक्षा गर्न सुझाव दिएका छन् । पार्टी एकताका लागि धेरै साथीले अनुनय विनय गरेको भन्दै उनले अब आत्मसमीक्षा गर्न सुझाव दिएका हुन् । बिहीबार साँझ फेसबुकमा विग्रहकारी प्रवृत्ति र गतिविधि बेरोकटोक बढिरहेका बेला एकतालाई बचाउन साथीहरुले गरेको विनयलाई सम्झदै आत्मसमीक्षा गर्न सुझाव दिएका हुन् । नेकपा रहेकै अवस्थामा विग्रहकारी प्रवृत्ति र गतिविधि बेरोकटोक बढिरहेका बेला पार्टी एकतालाई बचाउन थुप्रै साथीहरूले गर्नुभएको अनुनय विनयलाई सम्झदै अब त आत्मसमीक्षा गर्नथाल्नुस् माधव नेपाल र प्रचण्ड कमरेडहरू !, पोखरेलले फेसबुकमा लेखेका छन् ।"
नेपालमा इमान्दार र नैतिकवानमाथि कारबाही हुन्छ : योगेश भट्टराई,"काठमाडौं : नेकपा एमालेका नेता तथा पूर्वपर्यटनमन्त्री योगेश भट्टराईले पार्टी अध्यक्ष केपी ओलीले नेता घनश्याम भुसाल र सुरेन्द्र पाण्डेमाथि गरेको कारबाहीलाई भद्धा मजाकको संज्ञा दिएका छन्। बिहीबार अध्यक्ष ओलीले नेता द्वयलाई कारबाही गरेपछि असन्तुष्टि जनाउँदै नेता भट्टराईले नेपालमा विद्वान, इमान्दार र नैतिकवानमाथि कारबाही हुने गरेको टिप्पणी समेत गरेका छन् । नेता भट्टराईले मुर्ख भ्रष्ट र अनैतिकहरु पुरस्कृत हुने गरेको बताएका छन्। 'ॠषिमुनी र वुद्धको ज्ञान भूमी अनि मार्क्सवादको उर्वर भूमी नेपालमा आजकाल : विद्वान, ईमान्दार र नैतिकवनहरुमाथि कार्वाही हुन्छ । मुर्ख, भ्रस्ट र अनैतिकहरु पुरस्क्रित हुन्छन । कमरेड धनश्याम र सुरेन्द्रजी माथि त्यस्तै भद्धा मजाक गरिएको छ,'भट्टराईले सामाजिक सञ्जाल ट्वीटमा लेखेका छन्।"
ओलीले गरेका बर्बादीका लागि जनतासँग माफी माग्छु : घनश्याम भुसाल,"काठमाडौं : नेकपा एमालेका उपमहासचिव घनश्याम भुसालले प्रधानमन्त्री तथा पार्टी अध्यक्ष केपी ओली असीमित सत्ताभोगको अतृप्त तृष्णाले म र मेरो बाहेक केही नदेख्ने बनाएको टिप्पणी गरेका छन्। ओलीले बिहीबार पार्टी साधारण सदस्यबाट ६ महिना निलम्बन गरेपछि भुसालले ओलीको गुट राज्यदोहनमा लागेको गिरोह भएको आरोप समेत लगाएका छन्। असीमित सत्ताभोगको अतृप्त तृष्णाले कमरेड ओलीलाई म र मेरो बाहेक केहि नदेख्ने बनाएको छ । म बस्न नपाउने कुर्ची भाँची दिन्छु, यो उनी आफैले कबुल गरेको जीवन दर्शन हो, भुसालले फेसबुकमा लेखेका छन्, एउटा धरै राम्रो पार्टीलाई उनले गुटमा बदलेका थिए, अहिले त्यो गुट राज्य दोहनमा लागेको गिरोहमा परिणत भएको छ । उनले ओलीको व्यक्तिवादी, अवसरवादी दक्षिणपन्थी तथा विसर्जनवादी ताण्डवलाई पराजित गरेर लोकतन्त्र र वामपन्थको ऋण तिर्ने पनि बताएका छन् । नेता भुसालले ओलीले गरेको बर्बादीको लागि माफी मागेका छन् । उनको व्यक्तिवादी, अवसरवादी, दक्षिणपन्थी तथा विसर्जनवादी ताण्डवलाई पराजित गरेर हामीले लोकतन्त्र र वामपन्थको ऋण तिर्नेछौँ, मेरो पार्टीको अध्यक्ष भएर उनले गरेका बर्बादीका लागि मैले दुनियाँसँग माफी माग्छु,'उनले ट्वीटमा लेखेका छन्। एमालले नेता सुरेन्द्र पाण्डे र घनश्याम भुसाललाई छ महिना पार्टी साधारण सदस्यबाट निलम्बन गरेको छ। यसअघि ओलीले माधवकुमार नेपाल र भीम रावललाई छ महिना पार्टी सदस्यबाट निम्लम्बन गरेका थिए । एमालेभित्र विवाद चुलिदै गएपछि पार्टी अध्यक्ष तथा प्रधानमन्त्री ओली पार्टी नेतामाथि आक्रामक बनेका छन्।"
माओवादीको स्थायी कमिटी बैठक बस्दै : सरकारलाई दिएको समर्थन फिर्ता गर्ला ?,"काठमाडौं : नेकपा (माओवादी केन्द्र)को स्थायी कमिटी बैठक बस्दैछ। बिहीबार बिहान बस्ने बैठकमा समसामयिक राजनीतिक घटनाक्रमबारे छलफल हुने स्थायी कमिटीका एक नेताले बताए। स्थायी कमिटी बैठकमा समसामयिक राजनीतिक घटनाक्रम र आगामी रणनीतिबारे छलफल हुनेछ उनले भने, एमाले अध्यक्ष केपी शर्मा ओली नेतृत्वको सरकारलाई दिइएको समर्थन फिर्ता लिनेनलिने विषयमा समेत छलफल केन्द्रित रहनेछ। ओलीले प्रतिगमन गरेको भन्दै विरोधमा उत्रिएपनि हालसम्म सरकारलाई माओवादी केन्द्रले दिएको समर्थन फिर्ता गर्न सकेको छैन। माओवादी केन्द्रले विश्वासको मत फिर्ता लिनसाथ उनी अल्पमतमा पर्नेछन्। समर्थन फिर्ता लिएको एक महिनाभित्र विश्वासको मत लिनुपर्ने संवैधानिक व्यवस्था छ। नेकपा विवादबारे फागुन २३ गते सर्वोच्च अदालतले गरेको फैसलाविरुद्ध नेकपा माओवादी केन्द्रका अध्यक्ष पुष्पकमल दाहाल प्रचण्डले सर्वोच्च अदालत पुनरावलोकनका लागि निवेदन दिइसकेका छन्। मंगलबार प्रचण्डले कांग्रेस सभापति देउवासँग राजनीतिक घटनाक्रम, संसद अधिवेशन, वैकल्पिक सरकार निर्माणलगायतका विषयमा छलफल गरेका थिए। भेटमा देउवाले माओवादी केन्द्र र जनता समाजवादी पार्टीले स्पष्ट निर्णय गरेपछि मात्र कांग्रेसले अग्रसरता लिनसक्ने बताएका थिए। नेकपा एमाले र जनता समाजवादी पार्टी(जसपा)बीच सत्ता समीकरणको सम्भावना प्रबल देखिएको छ। सरकारले जसपाका माग सम्बोधन गर्न थारू कल्याणकारी सभासँग वार्ता थालेको छ। जसपाको महन्थ ठाकुर पक्ष प्रधानमन्त्री केपी शर्मा ओलीप्रति सकारात्मक देखिएको छ। जसपाका अध्यक्ष ठाकुरले आफ्ना माग सम्बोधन गर्ने विषयमा सरकारले चालेका कदमप्रति तुलनात्मक रूपमा विश्वस्त रहेको बताउँदै आएका छन्। प्रतिनिधिसभामा एमालेका १२० सांसद छन् भने जसपाका ३२ जना। २७५ सदस्यीय प्रतिनिधिसभामा १ सय ३८ जना भए बहुमत पुग्छ। जसपा र एमाले मिले सरकारलाई सुविधाजनक बहुमत हुन्छ। एमालेको माधवकुमार नेपाल पक्षले फ्लोरक्रस गरे वा जसपाका डा बाबुराम भट्टराई र उपेन्द्र यादव समूहले असहयोग गरे पनि एमाले र जसपाको गठनबन्धनलाई बहुमत पुग्ने देखिन्छ। २०७५ जेठ ३ गते नेकपा एमाले र नेकपा माओवादी केन्द्र एकता भएपछि निर्वाचन आयोगले नाम जुध्ने गरी ओली र प्रचण्ड नेतृत्वको नेकपालाई आधिकारिकता दिएको थियो। तत्काल कट्टेलले आयोगमा दिएको निवेदन खारेज भएको थियो। त्यसपछि नेकपा आफ्नो भएको दाबी गर्दै ऋषि कट्टेलले करिब ३ वर्षअघि सर्वोच्चमा रिट दायर गरेका थिए। कट्टेलको पक्षमा फैसला गर्दै सर्वोच्चले फागुन २३ गते नेकपा खारेज गर्दै एमाले र माओवादी केन्द्र ब्युँताउने फैसला गरेको थियो। यो फैसलापछि नेकपा विभाजनले नयाँ मोड लिएको छ। सर्वोच्च अदालतले नेकपामा आवद्ध एमाले र माओवादी केन्द्रलाई पहिल्यैको अवस्थामा फर्काइदिएपछि दुवैपक्ष आआफ्नो कित्तामा फर्किएका छन्। यता माओवादी केन्द्रका अध्यक्ष प्रचण्डमाधव नेपाल समूहमा गएका एमालेका नेताहरु र ओली पक्षबीच असमझदारी बढ्दै गएको छ। माधवझलनाथ खनाल पक्ष र पार्टी अध्यक्ष ओली दुई समूहमा देखिएका छन्। सोमबार दिउँसो काठमाडौँस्थित कोटेश्वरमा एक व्यापारीको घरमा प्रचण्ड र नेकपा एमालेका वरिष्ठ नेता माधवकुमार नेपालबीच पुनरावलोकनमा जाने विषयमा समेत छलफल भएको थियो।"
प्रधानन्यायाधीशको इजलासमा प्रचण्डको पुनरावलोकन मुद्दा : के होला आदेश ?,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्ड ले नेपाल कम्युनिस्ट पार्टी (नेकपा) बारे सर्वोच्च अदालतको फैसला पुनरावलोकन माग राखी दर्ता गरेको निवेदनमाथि बिहीबार सुनुवाइ हुने भएको छ। सर्वोच्चले प्रधानन्यायाधीश चोलेन्द्र शम्शेर जबरा नेतृत्वको तीन सदस्यीय इजलासमा उक्त मुद्दाको पेसी तोकेको हो। इजलासमा प्रधानन्यायाधीश जबरासहित न्यायाधीशहरू तेजबहादुर केसी र प्रकाशकुमार ढुंगाना छन्। बिहीबारको सुनुवाइले प्रचण्डले माग गरेबमोजिम पुनरावलोकनका लागि स्वीकृति दिने वा नदिने भन्ने निर्णय गर्नेछ। इजलासले प्रचण्डको निवेदनअनुसार पुनरावलोकन गर्ने भनी आदेश जारी गरेमा मात्रै फैसला कानुनसम्मत छछैन भन्नेबारे बहस हुनेछ। पुनरावलोकन नहुने भनी आदेश गरेमा गत फागुन २३ गतेकै फैसला अन्तिम भएर बस्नेछ। २०७५ जेठ ३ गते नेकपा एमाले र नेकपा माओवादी केन्द्र एकता भएपछि निर्वाचन आयोगले नाम जुध्ने गरी ओली र प्रचण्ड नेतृत्वको नेकपालाई आधिकारिकता दिएको थियो। तत्काल कट्टेलले आयोगमा दिएको निवेदन खारेज भएको थियो। त्यसपछि नेकपा आफ्नो भएको दाबी गर्दै ऋषि कट्टेलले करिब ३ वर्षअघि सर्वोच्चमा रिट दायर गरेका थिए। कट्टेलको पक्षमा फैसला गर्दै सर्वोच्चले फागुन २३ गते न्यायाधीशद्वय बमकुमार श्रेष्ठ र कुमार रेग्मीको संयुक्त इजलासले नेकपा खारेज गर्दै एमाले र माओवादी केन्द्र ब्युँताउने फैसला गरेको थियो। सर्वोच्च अदालतले नेकपामा आवद्ध एमाले र माओवादी केन्द्रलाई पहिल्यैको अवस्थामा फर्काइदिएपछि दुवैपक्ष आआफ्नो कित्तामा फर्किएका छन्। यता माओवादी केन्द्रका अध्यक्ष प्रचण्डमाधव नेपाल समूहमा गएका एमालेका नेताहरु र ओली पक्षबीच असमझदारी बढ्दै गएको छ। माधवझलनाथ खनाल पक्ष र पार्टी अध्यक्ष ओली दुई समूहमा देखिएका छन्। प्रचण्डले पुनरावलोकनका लागि निवेदन दिदै भनेका छन्, सम्मानित अदालतबाट निरुपण हुनु पर्ने प्रस्तुत विषय निवेदकको व्यक्तिगत हकहित तथा चासो र सरोकारको विषय मात्र नभई कानूनी राज्यको अवधारणा, प्रजातान्त्रिक मूल्यमान्यता समेत सँग सम्वन्धित रही समग्र देश, देशवाशी प्रभावित हुने, राजनीतिक, आर्थिक र सामाजिक रुपमा समेत दुरगामी असर पर्ने प्रकृतिको रहेको कारण सार्वजनिक सरोकारको विषय समावेश भई तत्कालै सुनुवाई गरी निरुपण गर्नु पर्ने विषय भएकोले निवेदन पत्रलाई प्राथमिकता प्रदान गरी तत्कालै पेशीमा चढाई निरन्तर सुनुवाई गरी अविलम्व करवाही र किनारा गरी पाउँ।"
"कांग्रेसले भन्यो, 'माओवादी र जसपाले निर्णय नगर्दा वैकल्पिक सरकार निर्माणमा ढिलाइ '",काठमाडौँ: नेपाली कांग्रेसले माओवादी केन्द्र र जनता समाजवादी पार्टीले समयमै स्पस्ट निर्णय नलिँदा नयाँ सरकार निर्माण प्रक्रियामा ढिलाइ भएको बताएको छ । माओवादीले सरकारलाई दिएको समर्थन औपचारिक रूपमा फिर्ता नगरेको र जसपाले सरकारलाई विस्थापन गर्ने विषयमा निर्णय नगरेकोले नयाँ सरकार गठनको प्रक्रिया सुरु हुन नसकेको कांग्रेसले जनाएको छ । कांग्रेसका प्रवक्ता विश्वप्रकाश शर्माले बिहीबार यस्तो टिप्पणी गरेका हुन् । शर्माले भनेका छन्माओवादी केन्द्रले सरकारको समर्थनको सन्दर्भमा केही टुङ्गो गर्नुपर्ने हो । कि समर्थन निरन्तर छ भन्ने उहाँहरूले निर्णय गर्नुपर्ने हो । समर्थन फिर्ता छ भने सार्वजनिक मञ्चबाट होइन लिखित रूपमा संसद् सचिवालय मार्फतबाट सूचना जारी गरेर गर्नुपर्ने हो ।' यस्तै नेपाली कांग्रेसले प्रधानमन्त्रीलाई विश्वासको मत नदिने बताए । माओवादी र जसपाले सरकारलाई दिएको समर्थन फिर्ता लिएपछि कांग्रेसले पनि बैठक बसेरै विधिवत रुपमा उक्त निर्णयमा पुग्ने शर्मानले जनाए । 'त्यो परिस्थिति विकास भइसकेपछि स्वभाविक रूपमा प्रधानमन्त्रीजीले विश्वासको मत लिनुपर्ने हुन्छ । नेपाली कांग्रेसले विश्वासको मत वर्तमान सरकारलाई पक्कै दिने छैन । संसद्मा सरकारलाई दिएको समर्थन उहाँहरूले फिर्ता गरिसकेपछि बैठक बसेरै विधिवत् रूपमा यसको निर्णयमा पुग्नेछौँ' शर्माले भनेका छन् । वर्तमान सरकारले विश्वासको मत प्राप्त गर्ने अवस्था नरहे मात्रै नयाँ सरकारको लागि ढोका खुल्ने शर्माको भनाइ छ ।
माओवादी केन्द्रले सरकारलाई दिएको समर्थन तत्काल फिर्ता नगर्ने,"काठमाडौं : प्रधानमन्त्री केपी शर्मा ओलीको राजीनामा मागेपनि नेकपा माओवादी केन्द्रले सरकारलाई दिएको समर्थन तत्काल औपचारिक रूपमा फिर्ता नगर्ने भएको छ। बिहीबार बिहान पार्टी कार्यालय कोटेश्वर पेरिसडाँडामा बसेको स्थायी कमिटीको अनौपचारिक बैठकमा सरकारलाई दिएको समर्थन फिर्ता लिनेबारे छलफल भएपनि निर्णय नभएको प्रवक्ता नारायणकाजी श्रेष्ठले जानकारी दिए। उनले शनिबार वा आइतबार औपचारिक स्थायी कमिटीको बैठक बसेर राजनीतिक कोर्ष कता लैजाने भन्ने विषयमा निर्णय गर्ने बताए। नेपाली कांग्रेस र जसपाले निर्णय नगरेको भन्दै माओवादी केन्द्रले सरकारलाई दिएको समर्थन औपचारिक रूपमा फिर्ता लिन ढिलाइ गरेको उनको दाबी छ। श्रेष्ठले प्राविधिक पत्र नपठाए पनि यो सरकारलाई माओवादीको समर्थन नरहने बताए। हाम्रो पार्टीको स्ट्यान्डबाई पोलिसी छ, यो सरकारलाई हाम्रो समर्थन छैन। हामीले टेक्निकली मात्रै अहिलेको सन्दर्भमा चिठी लेखिसकेका छैनौं। हामीले यो पार्टीको एकतापछि यो सरकार ७६(१) को सरकार भएको थियो। उनले भने, सर्वोच्च अदालतको फागुन २३ गतेको आदेशले नेकपालाई दुईटा पार्टीमा विभाजन गरिदिइसकेपछि हामीसँग समर्थन मागेको पनि छैन, हामीले पनि औपचारिक समर्थन गरेका पनि छैनौं। त्यसले अरु कुनै प्रक्रियालाई रोक्दैन। केपी ओलीको सरकार विस्थापन गर्ने कुरामा आफूहरु प्रष्ट रहेको भन्दै श्रेष्ठले कांग्रेस र जसपालाई पनि प्रष्ट हुने आग्रह गरे। सबै राजनीतिक पार्टीलाई आआफ्नो कुरो प्रष्ट रुपमा ल्याउन अनुरोध गर्दैछौं, उनले भने, केपी ओली कै सरकारमा पनि जानु छ, समर्थन गर्नु छ भनेपनि गरे हुन्छ तर प्रष्टसँग आउनुपर्यो। हाम्रो लाइन प्रष्ट छ। हामीले केपी ओलीको सरकारलाई विस्थापित गर्न चाहान्छौं र मुख्यत हामी यो संसदलाई पूरा अवधि क्रियाशिल बनाउन चाहन्छौं। संसद् विघटनको प्रतिगामी कदम चाल्ने सरकार सर्वोच्चको फैसलापछि नैतिक हिसाबमा पनि जानुपर्थ्यो र नेपालको राजनीतिलाई सही ढंगले अगाडि बढाउन नयाँ सरकार गठन गर्नुपर्थ्यो, श्रेष्ठले भने, प्राविधिक पत्र नपठाए पनि यो सरकारलाई हाम्रो समर्थन रहँदैन। उनले स्थगित केन्द्रीय समिति बैठक र राष्ट्रिय भेला छिटै गर्ने विषयमा पनि छलफल भएको स्पष्ट पारे।"
शिक्षाको समग्र विकासका लागि गुरुयोजना ल्याउन प्रधानमन्त्रीको निर्देशन,"काठमाडौं : प्रधानमन्त्री केपी शर्मा ओलीले शिक्षा क्षेत्रको समग्र विकास र जनशक्ति उपयोगका लागि गुरुयोजना बनाउन शिक्षा, विज्ञान तथा प्रविधि मन्त्रालयलाई निर्देशन दिएका छन्। राष्ट्रपति शैक्षिक सुधार कार्यक्रमका लागि छनोट भएका विद्यालयहरुसहितको प्रतिवेदन हस्तान्तरण गर्न आज प्रधानमन्त्री निवास बालुवाटारमा आयोजित कार्यक्रममा प्रधानमन्त्री ओलीले शिक्षाको विद्यमान अवस्था, भावी कार्ययोजना र रोजगारीको आकलनसहित प्रतिबिम्ब हुनेगरी गुरुयोजना ल्याउन निर्देशन दिएका हुन्। उनले विकासको आधारभूत आधारका रूपमा शिक्षालाई लिइने भएकाले सरकार यसप्रति गम्भीरतापूर्वक योजनाबद्ध कार्यक्रम तर्जुमाका लागि प्रयासरत रहेको जनाएका छन्। प्रधानामन्त्री ओलीले भने, 'किसानलाई जीवन बदल्ने सूत्र र सीप लिएर हाम्रो शिक्षा उनीहरुको घरघरमा पुग्न सक्नुपर्छ । कलिला बालबालिकालाई अनुत्तीर्ण घोषित गर्ने खालको होइन, सक्षम नागरिकबनाउने शिक्षाको विकास गर्नु आवश्यक छ ।' उनले सक्षम, सुयोग्य र दक्ष नागरिक नै मुलुकको ठूलो सम्पत्ति भएकाले सरकारले अब शिक्षालाई पछाडि फर्कन नदिने स्पष्ट पारे। प्रधानमन्त्री ओलीले ज्ञान र पूर्वाधार दुवै दृष्टिले शिक्षा सक्षम बनाउन राष्ट्रपति शैक्षिक सुधार कार्यक्रमले आधार तय गर्ने पनि बताए । उनले भने, 'शिक्षकको गुणस्तरमाथि नउठाएसम्म विद्यार्थीको गुणस्तर बढ्न सक्दैन । शिक्षकले आफ्नो ज्ञानलाई सहीरूपमा विद्यार्थीमा हस्तान्तरण गर्नुपर्छ ।' सो अवसरमा शिक्षा, विज्ञान तथा प्रविधिमन्त्री कृष्णगोपाल श्रेष्ठले राष्ट्रपति शैक्षिक सुधार कार्यक्रमका छनोटका आधार र छानिएका सूचीसहितको प्रतिवेदन हस्तान्तरण गरे । मन्त्री श्रेष्ठले समृद्ध नेपाल, सुखी नेपालीको राष्ट्रिय आकाङ्क्षा पूरा गर्न राष्ट्रपति शैक्षिक सुधार कार्यक्रमले योगदान गर्ने विश्वास व्यक्त गरे। मन्त्रालयका सचिव रामप्रसाद थपलियाका अनुसार सो कार्यक्रमका लागि कूल छ हजार ९२१ विद्यालयले आवेदन दिएकामा ४२५० विद्यालय छनोट भएका छन् । शिक्षा तथा मानव स्रोत विकास केन्द्रका महानिर्देशक बैकुण्ठ अर्यालले छानिएका विद्यालयका लागि कक्षाकोठा, शौचालय, सूचना प्रविधि, ल्याब तथा पुस्तकालय, नवीन प्रविधि, भौतिक पूर्वाधार तथा शैक्षिक विकास, डाटा केन्द्र आदि गरी रु पाँच अर्ब छ करोड ५० लाखको बजेट विनियोजन गरिएको जानकारी दिए। कार्यक्रममा प्रधानमन्त्री ओलीले सरकारले एकपछि अर्को नयाँ काम र योजनाको थालनी गरिरहेको उल्लेख गर्दै विनाशकारी भूकम्पबाट क्षतिग्रस्त ऐतिहासिक धरहराको आउँदो नयाँ वर्षको पहिलो दिन उद्घाटन गर्ने भएकाले जनताका लागि नयाँ वर्षको उपहार त्यही हुने बताए। रासस"
'न्यायालयलाई बर्बाद बनाउनेमा योग्यता नपुगेका न्यायाधीश नै हुन्',"काठमाडौं : पूर्वप्रधानन्यायाधीश कल्याण श्रेष्ठले न्यायालयप्रतिको डरलाग्दो निरासालाई हटाउन न्यायमूर्तिले वृद्धि, विवेक, गुण र क्षमतालाई प्रखररूपमा प्रस्तुत गर्न आवश्यक रहेको बताए। नेपाल कानुन समाजद्वारा आयोजित संवैधानिक न्याय निरुपणमा संवैधानिक इजलासका चुनौती र योगदान विषयक कार्यक्रममा उनले न्याय निरुपण गर्दा नयाँ विचारले प्रवेश र प्राथमिकता पाएपाएन भन्ने पाटोमा ध्यान पुर्याउन सक्नुपर्ने बताए। उनले भने, 'हामीले संवैधानिक न्यायको कार्यान्वयनको अवस्था हेर्न आवश्यक छ, संविधानवाद संविधान कार्यान्वयनको मूल मर्म र मान्यता हो, कार्यान्वयन अक्षरमा कि आत्मामा हेरिनुपर्छ र, यो छ वर्षमा नेताले बाहेक जनताले कति लाभ पाए, संविधानभन्दा माथि कोही हुनु हुन्न भन्ने मान्यता नै संवैधानिक सर्वोच्चता हो ।' पछिल्ला परिवर्तनले नेतृत्वमा रहनेलाई अवसरको पुनःसंरचना भए पनि जनताको भाग्य र भविष्य पुनःसंरचना भएभएन भनी हेरिन आवश्यक रहेको उनको सुझाव थियो । पूर्वप्रधानन्यायाधीश सुशीला कार्कीले दलगत कित्तामा न्यायाधीश विभाजन हुने मनस्थितिले न्याय निरुपणका काम कारवाही प्रभावकारी हुन नसकेका उदाहरण र घटना सुनाइन् । उनले भने,'न्यायालयलाई बर्बाद बनाउनेमा योग्यता नपुगेका न्यायाधीश नै हुन् । न्यायाधीश आफ्नो मान र सम्मानमा बस्न सक्नुपर्छ । अदालतलाई स्वतन्त्र राख्न अडान राख्न सक्नुपर्छ, स्वतन्त्र न्यायापालिका त भनिन्छ तर दलका नेताको बैठकमा गएर साउती गर्ने प्रवृत्तिले न्यायालयप्रति प्रश्न खडा भएको छ । न्यायपालिकाको ठीक व्याख्याले राष्ट्र जोगिन्छ भन्ने पाटोमा हेक्का राख्नुपर्छ ।' सर्वोच्च अदालतका न्यायाधीश आनन्दमोहन भट्टराईले संवैधानिक व्याख्यामार्फत संविधानलाई पूर्णता दिने न्यायाधीशको रहर नभई संविधानलाई पूर्णता दिँदै अग्रगमनतर्फ अग्रसर गर्नुपरेको बाध्यता भएको पक्षलाई बुझ्न आग्रह गरे। उनले भने, 'संविधानको लक्ष्य विपरीत गएको अवस्थामा मात्र व्याख्याद्वारा रोक्नुपर्छ, संविधानका कमीकमजोरी र छिद्रलाई व्याख्या र संशोधनमार्फत सुधार गर्दै लैजानुपर्छ ।' संविधान बनाउनेका लागि मात्र बनाइएको नभई सार्वभौम जनतालाई सुख, शान्ति, स्वस्थ वातावरणमा जीवनयापनको सुनिश्चितता प्रदान गर्ने दस्तावेजका रूपमा ग्रहण गर्नुपर्ने उनको भनाइ थियो । सर्वोच्च अदालतका न्यायाधीश प्रकाशसिंह राउतले स्थानीय तह र प्रदेशका कतिपय विषय कानून, बजेट, जनशक्ति नभएका कारण विवाद अदालत प्रवेश गरेको प्रसङ्ग उल्लेख गर्दै सरोकार पक्षले संविधानले प्रत्याभूति गरेका पक्षलाई आत्मसात् नै गर्न नसकेको अवस्था रहेको औंल्याए। वरिष्ठ अधिवक्ता बद्रीबहादुर कार्कीले विगतका द्वन्द्वका घटनाका रूपमा हेरिएका कतिपय मुद्दामा सर्वोच्च अदालतले गरेका निर्णयले अदालतप्रति आस्था र विश्वासलाई कायम राख्न सफल भएका नजीर प्रस्तुत गरे। राष्ट्रियसभा सदस्य रामनारायण बिडारी न्यायमूर्तिबाटै न्यायाधीश र अदालतप्रतिको गरिमा र विश्वास जगाउने काम हुन आवश्यक रहेको बताए। प्रतिनिधिसभा सदस्य खेमप्रसाद लोहनीले अदालतले संविधानको रक्षा तथा संविधान र कानुनको सही व्याख्या गर्छ भन्ने मान्यतामा विचलन आउन दिने काम कहीँ कतैबाट हुनुहुन्न भने। श्रद्धाले शिर झुकाउने दिन कहिले आउँछ संविधानका ज्ञाता भीमार्जुन आचार्यले संवैधानिक इजलासमा रहेको मुद्दाका चाप र काम गर्ने तौरतरिकाले इजलासको गरिमा र इज्जत उजागर गर्न नसकेको मात्र नभई न्याय नै ओइलाइरहेको बताए। उनले भने,'न्यायाधीशका भाषण र काम गराईमा आकाश जमीनको अन्तर छ, संवैधानिक इजलासले आफ्नो औचित्य नै समाप्त गरेको छ, कार्यपालिकाको छायाँ बनेको छ, मुलुकको भद्रगोलको कारक न्यायालय भइरहेको छ ।' संविधानका जानकार डा चन्द्रकान्त ज्ञवालीले संवैधानिक इजलासमा मुद्दाको चाङ रहेको र पाँच वर्षअघि हालेका कतिपय मुद्दाको अहिलेसम्म कारण देखाउ आदेशसम्म पनि हुन सकेको छैन भन्दै यस्ता बेलामा नेतृत्व दृढ भएमा अरु सबै क्षेत्रलाई सन्तुलन कायम गरेर अघि बढाउने अवसरलाई सदुपयोग गर्न सकिने बताए। अधिवक्ता टीकाराम भट्टराईले सर्वोच्च अदालत र न्यायाधीशको कार्यसम्पादनप्रति गम्भीर प्रश्न उठेको बताए । उनले भने, 'न्यायाधीश सामान्य तहका जागिरेमात्र होइन, अहिले बाध्यताले श्रीमान् भनिएको छ, श्रद्धाले शिर झुकाउने दिन कहिले आउँछ रु, न्यायाधीशको अनुहार हेरर यस्तो फैसला आउँछ भनी पूर्वानुमान गर्ने स्थितिले न्याय, अदालत र संविधानको आत्मा मरेको छ ।' अधिवक्ता ओमप्रकाश अर्यालले संविधानलाई अग्रगमन र विकासतर्फ लैजाने मार्गमा स्वयं इजलास नै बाधक देखिएको टिप्पणी गरे। अधिवक्ता विष्णुमाया घिमिरेले पछिल्ला समयमा संवैधानिक इजलास प्रभावकारी नदेखिएकाले संवैधानिक अदालतको आवश्यकता महसुस भएको प्रतिक्रिया दिए । अधिवक्ता दिनेश त्रिपाठीले ज्येष्ठता र विषय विज्ञलाई होइन, नजिकका मानिसलाई संवैधानिक इजलासमा मुद्दा हेर्ने जिम्मेवारी दिने प्रवृत्तिले कसरी निष्पक्ष न्याय होला भनी प्रश्न गर्दै संविधानमाथिको ठूलो खतरा स्वयं अदालतबाटै उत्पन्न भएको धारणा व्यक्त गरे। नेपाल कानुन समाजका सदस्य एवं पूर्वसंविधानसभा सदस्य खिमलाल देवकोटा र कानून समाजका कार्यकारी निर्देशक कृष्णमान प्रधानलगायतले मुलुकको कूल जनसङ्ख्याका १२ प्रतिशत मात्र जनताको न्यायालयमा पहुँच भएकामा त्यसमध्ये पनि दुई तिहाइ असन्तुष्ट हुने परिस्थितिले हाम्रो न्यायालयको कामकारवाहीप्रति गम्भीर आत्मसमीक्षाको खाँचो रहेको धारणा व्यक्त गरे। संवैधानिक इजलासमा मुद्दाको चाङ भइरहेको र न्याय निरुपणमा भइरहेको ढिलाइले संविधानप्रति नै प्रश्न उठ्ने खतरालाई मनन गरी न्यायालयको गरिमा र ओज बढाउन खुलेरै सुझाव र धारणा प्रस्तुत गरेको वक्ताहरूको भनाइ थियो ।रासस"
"जसपाले ओलीतन्त्रको घाँस खान्न,चेतना भया! : भट्टराई","काठमाडौं : जनता समाजवादी पार्टी (जसपा) संघीय परिषद् अध्यक्ष डाबाबुराम भट्टराईले रेशम चौधरीलगायतका बन्दीको रिहाइलाई प्रधानमन्त्री केपी ओलीको सरकारमा जाने कुरासँग नजोडियोस् भन्दै आग्रह गरेका छन्। बिहीबार सामाजिक सञ्जाल ट्वीटरमार्फत पूर्वप्रधामन्त्री समेत रहेका डा भट्टराईले यस्तो बताएका हुन्। उनले बिपीको रिहाइ माग गर्ने कांग्रेस राणातन्त्रमा सहभागी भएको थियो र भन्दै प्रश्न गरेका छन्। 'रेशम चौधरीलगायतका राजवन्दीको रिहाइलाई प्रतिगमनकारी ओलीको सरकारमा जाने कुरासँग नजोडियोस्! के बन्दी बिपीको रिहाइ माग गर्ने कांग्रेस राणातन्त्रमा सहभागी भएको थियो!के आफ्ना नेताकार्यकर्ताको रिहाइ माग गर्ने कांग्रेसकम्युनिष्ट पंचायत छिरेका थिए? जसपाले ओलीतन्त्रको घाँस खान्न!चेतना भया!,'उनले ट्वीटमा लेखेमा छन्।"
सर्वोच्च अदालतमा प्रस्तावित न्यायाधीश चुडाल र सुवेदीविरुद्ध सात उजुरी,काठमाडौं : प्रतिनिधिसभा संसदीय सुनुवाइ समितिमा सर्वोच्च अदालतको न्यायाधीश पदमा प्रस्तावित न्यायाधीशद्वय डा कुमार चुडाल र नहकुल सुवेदीविरुद्ध सातवटा उजुरी परेको छ । सिंहदरबारमा बिहीबार बसेको समितिको बैठकमा समितिका सभापति लक्ष्मणलाल कर्णले सर्वोच्च अदालतमा प्रस्तावित न्यायाधीशद्वय डा चुडाल र सुवेदीविरुद्ध सातवटा उजुरी परेको जानकारी दिए। उनका अनुसार सात उजुरीमध्ये दुई उजुरी गोप्य रहेका छन् । न्याय परिषद्ले सर्वोच्च अदालतका लागि न्यायाधीशद्वय डा चुडाल र सुवेदीको नाम सिफारिस गरेपछि संसदीय सुनुवाइ समितिले उनीहरुविरुद्ध कुनै उजुरी भएमा १० दिनका लागि उजुरी आह्वान गर्न समय दिएको थियो । उक्त १० दिन आज पूरा भएको छ । बैठकले उनीहरुको उजुरी यही चैत २२ गते खोल्ने र उजुरीकर्ताको सुनुवाइ गर्ने समय तय गरेको छ भने यही चैत २५ गते प्रस्तावित दुवै न्यायाधीशको सुनुवाइ गर्ने तय गरेको छ । न्याय परिषद्ले गरेको सिफारिसमा संसदीय सुनुवाइ समितिले सुनुवाइ गर्ने संवैधानिक व्यवस्था छ । सोहीअनुसार डा चुडाल र सुवेदीको सुनुवाइ प्रक्रिया अगाडि बढिरहेको छ ।
एमाले र माओवादी ब्युँताउने फैसलाको पुनरावलोकन गर्न सर्वोच्चले गर्यो अस्वीकार,काठमाडौं : सर्वोच्च अदालतले यसअघि नेकपा एमाले र माओवादी केन्द्र ब्युँताउने दिएको फैसलामाथि पुनरावलोकन नगर्ने भएको छ। प्रधानन्यायाधीश चोलेन्द्रशम्शेर जबरा न्यायाधीशहरु तेजबहादुर केसी र प्रकाशकुमार ढुंगानाको बिहीबारको इजलासले यस्तो निर्णय गरेको हो। यससँगै अब एमाले र माओवादी केन्द्र वैधानिक रूपमै विभाजित भएका छन् । फैसला पुनरावलोकनको माग गर्दै माओवादी केन्द्रका अध्यक्ष पुष्पकमल दाहाल 'प्रचण्ड' मंगलबार सर्वोच्च अदालतमा निवेदन दिएका थिए । यसअघि ०७५ जेठ ३ गते नेकपा एमाले र नेकपा माओवादी केन्द्र एकता भएपछि निर्वाचन आयोगले नाम जुध्ने गरी ओली र प्रचण्ड नेतृत्वको नेकपालाई आधिकारिकता दिएको थियो। तत्काल कट्टेलले आयोगमा दिएको निवेदन खारेज भएको थियो। त्यसपछि नेकपा आफ्नो भएको दाबी गर्दै ऋषि कट्टेलले करिब ३ वर्षअघि सर्वोच्चमा रिट दायर गरेका थिए। कट्टेलको पक्षमा फैसला गर्दै सर्वोच्चले फागुन २३ गते न्यायाधीशद्वय बमकुमार श्रेष्ठ र कुमार रेग्मीको संयुक्त इजलासले नेकपा खारेज गर्दै एमाले र माओवादी केन्द्र ब्युँताउने फैसला गरेको थियो। सर्वोच्च अदालतले नेकपामा आवद्ध एमाले र माओवादी केन्द्रलाई पहिल्यैको अवस्थामा फर्काइदिएपछि दुवैपक्ष आआफ्नो कित्तामा फर्किएका छन्। यता माओवादी केन्द्रका अध्यक्ष प्रचण्डमाधव नेपाल समूहमा गएका एमालेका नेताहरु र ओली पक्षबीच असमझदारी बढ्दै गएको छ। माधवझलनाथ खनाल पक्ष र पार्टी अध्यक्ष ओली दुई समूहमा देखिएका छन्।
'घनश्याम र सुरेन्द्रजीमाथि भद्दा मजाक गरियो',"काठमाडौँ: नेकपा एमालेका नेताद्वय सुरेन्द्र पाण्डे र घनश्याम भुसालमाथि कारवाही गरेकोमा नेता योगेश भट्टराईले आक्रोश व्यक्त गरेका छन् । पाण्डे र भुसाललाई निलम्बन गरेकोमा नेता भट्टराईले 'भद्दा मजाक'को संज्ञा दिएका छन् । प्रधानमन्त्री केपी ओलीलाई लक्षित गर्दै उनले नैतिकवानहरुमाथि कारवाही हुने र मुर्ख भ्रष्ट र अनैतिकहरु पुरस्कृत हुने गरेको टिप्पणी गरे । एमाले अध्यक्ष ओलीले बिहीबार नेता भुसाल र पाण्डेलाई ६ महिनाका लागि पार्टी सदस्यबाट निलम्बन गरेपछि भट्टराईको यस्तो टिप्पणी आएको हो । नेता भट्टराईले लेखेका छन्, 'ऋृषिमुनी र वुद्धको ज्ञानभूमि अनि मार्क्सवादको उर्वर भूमि नेपालमा आजकाल: विद्वान, ईमान्दार र नैतिकवनहरुमाथि कारबाही हुन्छ । मुर्ख, भ्रस्ट र अनैतिकहरु पुरस्कृत हुन्छन् । कमरेड धनश्याम र सुरेन्द्रजी माथि त्यस्तै भद्धा मजाक गरिएको छ ।"
"सूर्य थापाले हटाए 'असंवेदनशील ट्वीट,' ह्यान्डल ससपेन्ड गर्न रिपोर्ट",काठमाडौं : नेकपाको एकता भंग गर्ने सर्वोच्चको फैसला पुनरावलोकन गर्न दिइएको निवेदन खारेज गर्ने अदालतको निर्णयलाई लिएर प्रधानमन्त्रीका सल्लाहकार सूर्य थापाले गरेको 'असंवेदनशील ट्वीट' एक घन्टामै हटाउन वाध्य भएका छन्। माओवादी केन्द्रका अध्यक्ष पुष्पकमल दाहाल 'प्रचण्ड' छोरा प्रकाश निधनमा शोकाकुल हुँदै आर्यघाट रुँदै गरेको तस्बिरलाई सर्वोच्चको निर्णयसँग जोडेर बिहीबार ट्वीट पोस्ट गरेका थिए। बेलुका ४१० मा उनले गरेको ट्वीटको व्यापक आलोचना भएपछि उनले हटाएका हुन्। उनले आफ्नो ट्वीट डिलिट गरे पनि उनले गरेको ट्वीटको 'स्क्रिनसट' सामाजिक संजाल भाइरल भएको छ। सामाजिक संजाल प्रयोगकर्ताहरूले प्रधानमन्त्रीको सल्लाहकारजस्तो महत्वपूर्ण जिम्मेवारीमा रहेको पात्रले व्यक्त गरेको प्रतिक्रियालाई अत्यन्तै घृणित र संवेदनाहीन उत्तेजनाको संज्ञा दिएका छन्। ट्वीट प्रयोगकर्ताले यो उनको ह्यान्डल ससपेन्ड गर्नका लागि रिपोर्टसमेत गरेका छन्। न्यूनतम मानवीयता र सामाजिक मर्यादासमेत गुमाएर ट्वीटको दुरुपयोग गरेकोले ह्यान्डल ससपेन्ड गर्न माग गरिएको छ। यसअघि पनि थापाले पार्टीका आन्तरिक विषय तथा राष्ट्रिय राजनीतिका महत्वपूर्ण विषयमा पटकपटक यस्ता उत्ताउला प्रतिक्रिया व्यक्त गरेर विवादमा पर्दै आएका छन्। थापाको अपरिपक्क प्रस्तुतिका कारण प्रधानमन्त्रीसमेत पटकपटक अप्ठ्यारीमा पर्दै आएका छन्। यसअघि चारजना प्रधानन्यायाधीशको संयुक्त विज्ञप्तिलाई लक्षित गर्दै थापाले पोस्ट गरेको ट्वीट पनि आलोचनापछि हटाएका थिए। थापाले गरेको ट्वीटको भाषा र तस्बिर सामाजिक सञ्जालमा चर्को आलोचना भएपछि थापाले गरेको नयाँ पोस्ट
"कृष्णप्रसाद भट्टराईको त्यो भाषण अब म पानी ल्याउँछु, त्यही मेलम्चीको पानी (भिडियोसहित)","काठमाडौं : पूर्वप्रधानमन्त्री कृष्णप्रसाद भट्टराईले ३० वर्षअघि मेलम्चीको पानी ल्याउँछु भनेर गरेको भाषणको अडियो र भिडियो सार्वजनिक भएको छ । नेपाली कांग्रेसले बिहीबार भट्टराईले मेलम्चीको पानी ल्याउने घोषणा गरेको भिडियो सार्वजनिक गरेको हो । अब म पानी ल्याउँछु, त्यही मेलम्चीको पानी, भट्टराईले भिडियोमा भनेका छन् । कांग्रेस प्रवक्ता विश्वप्रकाश शर्माले कृष्णप्रसादको सपना पूरा भएको भन्दै सबैलाई बधाई दिएका छन् । परियोजनाको भविष्य सुरक्षित र सफल बनाउन सबैको साझा प्रतिबद्धता, एक्यवद्धता र साथका लागि समेत शर्माले अपील गरेका छन् । नेपाली कांग्रेसका तत्कालीन सभापति एवं तत्कालीन प्रधानमन्त्री सन्त नेता कृष्णप्रसाद भट्टराईले काठमाडौंको खानेपानी समस्या समाधान गर्न मेलम्ची नदीको पानी ल्याउने उद्घोष गरेको परियोजना अन्तत आजको समयमा साकार हुन पुगेको छ । यो घडी नेपाली कांग्रेस सन्त नेता भट्टराईप्रति उच्च सम्मान प्रकट गर्दै काठमाडौ उपत्यकाबासीमा विशेष बधाई ज्ञापन गर्दछ, शर्माले सार्वजनिक गरेको विज्ञप्तिमा भनिएको छ, मेलम्ची परियोजनाको सफलताले काठमाडौंको पानी संकट हल गर्न महत्वपूर्ण योगदान त पुर्याउँदैछ नै संगैमा यो सफलताले देशको समृद्धिका लागि आधुनिक प्रविधि र अझ नविन परियोजनाहरुका लागि थप मार्गप्रशस्त समेत गरेको छ । नेपाली कांग्रेसको सरकारले सुरु गरेको परियोजना अनेक प्रतिकुलता चिर्दै सफल हुन निश्चय नै दुई दशक भन्दा बढि समय लाग्यो, तर यो सफलता उपत्यकालाई संगै पुरै देशका लागि हर्ष र गौरवको घडी बनेको छ । यो घडीमा सन्त नेता किसुनजीलाई संगै यसको सुरुआतदेखि सफलतासम्म सरिक सबैलाई हामी सम्मानपूर्वक स्मरण गर्दछौं ।"
फास्ट ट्र्याकको ठेक्का रद्द गर्न निर्देशन,"काठमाडौं : प्रतिनिधिसभा, सार्वजनिक लेखा समितिले काठमाडौँ तराई द्रुतमार्ग आयोजनामा पुल तथा सुरुङ निर्माणका दुई प्याकेजमध्ये दोस्रो प्याकेजको ठेक्का रद्द गरेर पुनःप्रक्रिया शुरु गर्न निर्देशन दिएको छ। समितिको बिहीबारको बैठकले पूर्वयोग्यताबाट एउटा कम्पनी मात्रै छनोट भएकाले प्रतिस्पर्धा हुन नसक्ने भन्दै त्यसलाई रोक्न सरकारलाई निर्देशन दिएको हो। समितिले सार्वजनिक खरीद अनुगमन कार्यालयले अन्तरराष्ट्रिय कम्पनी सहभागी हुने ठेक्कामा प्रक्रिया अघि बढाउँदा आवश्यक कागजात, निर्देशिका र कार्यविधि सकेसम्म चाँडो तयार गरेर अवरोध हटाउन कार्यालयलाई निर्देशन दिएको छ। सो बैठकमा रक्षा मन्त्रालयका सचिव रेश्मीराज पाण्डे र नेपाली सेनाका आयोजनामा आबद्ध प्राविधिक सहभागी थिए। समितिका सभापति भरतकुमार शाहले सार्वजनिक खरीद ऐनले धेरै कम्पनीलाई छनोट गर्नुपर्ने व्यवस्था गरे पनि सेनाले पूर्वयोग्यतामा एउटा मात्रै कम्पनी छनोट गरेकाले प्रतिस्पर्धा हुन नसक्ने अवस्था आएको बताए। संसद्ले बनाएको कानुन कार्यान्वयन नहुने अवस्था आउन दिनु नहुने उनको भनाइ छ। सेनाले निर्माण गरिरहेको सो आयोजनामा ठेकेदार छनोटमा कानुनी त्रुटि रहेको उनको भनाइ छ। पूर्वयोग्यतामा एकभन्दा बढी कम्पनी हुँदा अनुमानित बजेटभन्दा कममा ठेक्का सम्झौता हुने सम्भावना रहने उनको भनाइ छ। सो आयोजनाका प्रमुख विकास पोखरेलले तीन वटा सुरुङ निर्माण गर्नुपर्नेमा एउटा प्याकेजमा दुई वटा र अर्को प्याकेजमा एउटा रहेको उल्लेख गर्नुभयो। सेनाले तोकिएको अवधिमा सम्पन्न गर्न ११ प्याकेजमा निर्माण अघि बढाइरहेको उहाँको भनाइ छ। चालू आवमा आयोजनामा पाँच प्रतिशत भौतिक प्रगति बढ्ने उहाँले बताउनुभयो। समितिमा सांसद्हरु मीनेन्द्र रिजाल, चन्दा चौधरी, मीना सुब्बा, मोहन आचार्य, मोहम्मद इस्तियाक राई, विरोध खतिवडालगायतले नेपाली सेनालाई विवादमा तान्न नहुने बताउनुभएको थियो। पहाडी क्षेत्रमा र कठिन भूगोलमा अरु कसैले नसक्दा पनि सेनाले निर्माण अघि बढाएकाले धेरैको सेनाप्रति विश्वास रहेको उनहरुले भनाइ थियो। सुरुङ र पुल निर्माणका लागि आह्वान भएको बोलपत्रमा पहिलोमा २१ र दोस्रो प्याकेजमा २२ कम्पनीले आवेदन दिएका थिए। नेपाली सेनाले पहिलो प्याकेजमा दुई र दोस्रोमा एउटा कम्पनीलाई पूर्वयोग्यतामा छनोट गरेको थियो। रासस"
राष्ट्रपति शैक्षिक कार्यक्रमका लागि ४ सय विद्यालय छनोट,"काठमाडौं : राष्ट्रपति शैक्षिक कार्यक्रमका लागि मुलुकभरका ४ हजार दुई सय ५० सामूदायिक विद्यालय छानिएका छन्। छनोटमा परेका विद्यालयको सूचीसहितको प्रतिवेदन बिहीबार शिक्षा, विज्ञान तथा प्रविधि मन्त्रालयले राष्ट्रपति शैक्षिक सुधार कार्यक्रमको योजनाको प्रतिवेदन हस्तान्तरण गरेको छ। प्रधानमन्त्री निवास बालुवाटारमा आयोजित कार्यक्रममा शिक्षा, विज्ञान तथा प्रविधिमन्त्री कृष्णगोपाल श्रेष्ठले प्रधानमन्त्री केपी ओलीलाई सो प्रतिवेदन हस्तान्तरण गरेका हुन्। सरकारले पहिलोपटक ५ अर्ब ६ करोड रुपैयाँ बराबरको कार्यक्रम सहितको प्रतिवेदन बुझाएको हो। प्रतिवेदनमा देशभरका ४ हजार २ सय ५० विद्यालयलाई छनोट गरेर रकम बाँडफाँड गरिएको छ। आवेदन परेका ६ हजार ९ सय २१ मध्य छनौटमा परेका ४ हजार २ सय ५० विद्यालयलाई १ करोडदेखि ६ लाख ५० हजार रुपैयाँसम्म उपलब्ध गराइएको छ। प्रतिवेदन ग्रहण गर्दै प्रधानमन्त्री ओलीले शिक्षामा नयाँ कामको थालनी भएको बताए। सरकारले जनताले विश्वास गुमाएका र अपेक्षा गरिएको भन्दा बढी काम गरेको उनले दाबी गरे। उनले शैक्षिक क्षेत्रको विकासका लागि नयाँनयाँ योजनासहित अघि बढ्नुपर्ने धारणा व्यक्त गरे। जनताले विश्वास गुमाइसकेका मेलम्ची जस्तो योजनालाई सफल बनाएको उल्लेख गर्दै यस्ता दर्जनौ योजना अघि बढिरहेको उल्लेख गर्दै ओलीले भने, हामीले सुरुङ बनाइसकेका छौँ, विमानस्थल निर्माण गरिसकेका छौँ, नदी नियन्त्रण गरेका छौँ। यतिमात्र होइन पछिल्लो समयमा नेपालको शिक्षामा ब्यापक सुधारको थालनी गरेका छौँ।"
धरानमा खानेपानीको हाहाकार,"धरान : धरानमा खानेपानीको हाहाकार भएको छ। घरमा जडान भएका धारामा खानेपानी नआएपछि धरानमा खानेपानीको हाहाकार भएको हो। हप्ता दिनदेखि धरानका आधा जसो घरमा जडान गरिएका धारामा खानेपानी नआएपछि धरानको दैनिक जनजीवन कष्टकर बनेको छ। एसियाली विकास बैंकको २ अर्बको लगानीमा निर्माण थालिएको खानेपानी आयोजनाको काम लथालिङ छ। ठेकेदार कम्पनीले ९० प्रतिशत मात्र काम गरेको भएपनी आर्थिक चलखेलका कारण धरान उपमहानगरपालिकाले उक्त आयोजना जिम्मा लिएको छ। खानेपानी संस्थानलाई उपमहानगरपालिकाले खानेपानी व्यवस्थापन बोर्डमा समायोजन गर्दासमेत धरानवासीलाई खानेपानी वितरण गर्न सकेको छैन्। धरानमा दैनिक ३ करोड लिटर खानेपानीको माग छ। तर खानेपानी व्यबस्थापन बोर्डले सहज रुपमा खानेपानी वितरण गर्न नसकेका कारण धरानवासी काकाकुल बन्नु परेको धरानका सामाजिक अभियन्ता हर्क साङपाङे बताए। उनले खानेपानी आयोजना निर्माणमा धरानका मेयर, उपमेय र खानेपानी व्यवस्थापन बोर्डका प्रमुख राजु पोखरेलले ठेकेदार कम्पनीसँग मिलेमतो गरेर सम्पन्न नहुँदै आयोजना जिम्मा लिएको भन्दै छानविन गरेर उनीविरुद्ध कडा कारवाही गर्न माग गरेका छन्। पानी अभावकै कारण होटल, कलकारखाना संचालनमा गम्भीर समस्या आएको छ। घरमा जडान भएका धारामा पानी नआएपछि धरानवासी मिनिरल वाटर किनेर दैनिकी चलाउन बाध्य भएका छन्। धारामा पानी आउन छाडेपछि दैनिक १० हजार लिटर पानी किनेर होटल संचालन गर्नु परेको ड्रिम ल्याड होटलका संचालक नारायण लिम्बुले गुनासो गरे। धरानमा पानी अभाव भए पनी खानेपानी व्यवस्थापन बोर्डले खानेपानी वितरण नगर्नुको कारण प्रष्ट पार्न सकेको छैन। खानेपानी व्यवस्थापन बोर्डका प्रमुख राजु पोखरेलले खानेपानी वितरणमा गम्भीर समस्या उत्पन्न भएका कारण मर्मत गर्न समय लाग्ने बताए। खानेपानी व्यवस्थापन बोर्डको लापरवाहिका कारण धरानमा समान रुपले पानी वितरण नहुँदा सयौँ परिवार खानेपानी सुविधाबाट बञ्चित भएको धरान ७ का दिलकुमार फोम्बोले बताए। धरानका १४, १५, ८, ११, १९, ४, ९, १८, ९, ७, १२, २, १० नम्बर वडामा खानेपानी आएको छैन्। यी वडाका घरमा खानेपानी नहुँदा निम्न आयश्रोत भएकाले एक घण्टा हिँडेर बम धारा, खत्री धारा, विष्णुपादुका, चारकोसेझाडी लगायतका स्थानबाट पानी ल्याउनु परेको छ। धरान १४ की झुनाकुमारी धमलाले धारामा प्रयाप्त पानी नआएकै कारण एकघण्टा हिँडेर बमधाराबाट पानी बोकेर गुजारा चलाउनु परेको बताइन्। धरानमा कुल ३५ हजार निजी धारा छन्। ३ सय ४ सार्वजनिक धरा जडान गरिएको भएपनी खानेपानी व्यवस्थापन बोर्डले सार्वजनिक धारामा पानी वितरण नगरेका कारण सुकुम्बासीलगायत निम्न आयश्रोत भएका सर्वसाधारण खानेपानी सुविधाबाट बन्चित हुनु परेको नेपाल बसोवास बस्ती संरक्षण समाजका केन्द्रीय महासचिव कुमार कार्कीले बताए । धरानका मेयर तिलक राईले खानेपानी आयोजनाको निर्माण सम्पन्न नगरी योजना जिम्म लिनु अत्यन्तै गलत भएको बताए। उनले आफू निर्वाचित भएर आउनु अगाडि नै खानेपानी योजनाको काम जिम्मा लिएकाले पूर्ण रुपमा योजनाको काम सम्पन्न गर्न ठेकेदार कम्पनीलाई निर्देशन दिएको बताए।"
बालिकाहरु बम्बई लाने गिरोह खोज्दै प्रहरी,"जनकपुरधाम: भारतको सीतामढीबाट उद्दार गरिएका महोत्तरीका सात जना किशोरी तथा बालिकालाई मनोविमर्शका लागि ओरेक नेपालको सेफ हाउस पठाइएको छ । उनीहरुलाई मुम्बई लान खोज्ने गिरोहलाई प्रहरीले खोजी गरिरहेको छ । समाजमा पुर्नःस्थापाना गर्न बिहीबार साँझ जिल्ला प्रहरी कार्यालय महोत्तरीले ओरेकलाई काउन्सिलिङका लागि जिम्मा लगाइएको जिल्ला प्रहरी कार्यालय महोत्तरीका एसपी दिनेश आचार्यले जनाए । घाँस काट्न घरबाट मंगलबार दिउँसो निस्किकी भंगहा८ धर्मपुरका २ किशोरी तथा पाँच बालिका सहित सातै जनालाई मानव तस्करको गिरोहले रातारात मुम्बई लग्दै गर्दा भारतीय प्रहरीले सीतामढीस्थित रेल्वे स्टेशनमा फेला परेको थियो । ११ वर्षीया अर्चना पासवान, १२ वर्षीया सीमा र रञ्जना पासवान, १३ वर्षीया ज्योती र रिया पासवान, १७ वर्षीया नगिना पासवान र २० वर्षीय अस्मिता पासवानलाई तस्करले बिक्री गर्न लाँदै गर्दा प्रहरीले उद्दार गरेको थियो ।उनीहरु एकै टोलका हुन् । ओरक नेपाल महोत्तरीका कार्यक्रम अधिकृत लिला दियालीका अनुसार बालिका तथा किशोरीहरुलाई पूर्ववतःजीवन शैलीमा फर्काउन प्रयास भइरहेको छ । उनीहरु सबै डराइरहेका छन् । खाना खाँदैन । सानी बच्चीहरु रोइरहेका छन्,बालिका तथा किशोरीहरुको अवस्था बारे बताउँदै अधिकृत दियालीले भनिन्,अब कसरी फेरि घर फर्किएर जाने ? गाउँमा कसरी मुख देखाउने ? कसरी स्कुलका साथीहरुसँग बसेर पढ्ने ? जस्ता कुरामा उनीहरु मन डुलाइरहेका छन् सात जना मध्ये ६ जना बालिका गाउँकै सरयुग आशाराम आधारभूत विद्यालयमा अध्ययरत छन् । कसैले फकाएर भारत पुगेका उनीहरुलाई प्रहरीले फेला पारेपछि निकै त्रसित रहेको उनले बताइन् । त्यसैले उनीहरुलाई समाजिक जीवनमा फर्काउन र जीवनप्रति आशावादी बनाउन काउन्सिलिङ गर्दैछौँ । बालिका तथा किशोरीहरुको मन शान्त भएपछि प्रहरीलाई अनुसन्धान गर्न पनि सहज हुन्छ उनले बताइन् । नेपाल प्रहरी र सशस्त्र प्रहरीले सीतामढीबाट उद्दार गरेर बुधबार राति साँढे ११ बजे उनीहरुलाई महोत्तरीको जलेश्वर ल्याएको थियो । बिहीबार दिनभर महिला तथा बालबालिका कक्षमा राखेर उनीहरुलाई प्रहरीले हौसल्ला प्रदान गरेको थियो । यता प्रहरीले बालिका तथा किशोरीलाई सीमा कटाउने गिरोहको खोजी गर्न पारिका सुरक्षा निकायसँग सहकार्य गरेर खोजी कार्य तिब्र पारिएका छन् । भिट्टामोड सीमा नजिकैबाट घरबाट उनीहरुले घाँस काट्न लगेको बोरा र कचियाँ बरामद भएको छ । टेम्पोमा चढेर उनीहरु सीमा नाकासम्म पुगेका थिए । प्रहरीको आँखा छलेर उनीहरुलाई मंगलबार साँझ ५ बजे तिर चोरबाटोबाट भारत तिर गएका थिए । त्यहाँबाट सार्वजनिक बस चढेर सीतामढी रेल्वे स्टेशन पुगेका ट्राभल हिस्ट्री देखिन्छ एसपी आचार्य भन्छन् । कोरोना संक्रमण फैलिएपछि गत वर्ष चैत्र ११ गतेदेखि नै भिट्टामोड नाका सील छ । तर, गिरोहले चोरबाट उनीहरुलाई भारत तिर लगेको प्रहरीको भनाइ छ । प्रहरीले खोजवीन गरेपछि मानव तस्करका समूह बालिका तथा किशोरीहरुलाई रल्वे स्टेशनमा अलपत्र छाडेर फरार भएको प्रहरी श्रोतले जनायो । उनीहरुसँग साथमा मोवाइल छैन । त्यसैले उनीहरुलाई गाउँबाटै गिरोहले ललाइफकाइ सीमा कटाएको देखिने अनुसन्धानबाट खुलेको प्रहरीको भनाइ छ ।"
बर्दियामा गैंडा गणना सुरु,"गुलरिया : बर्दियामा गैंडा गणना सुरु गरिएको छ। राष्ट्रिय निकुञ्ज तथा बन्यजन्तु संरक्षण विभागको लगानीमा निकुञ्ज लगायत मध्यवर्ती क्षेत्रका सामुदायिक बनमा रहेका गैंडाहरुको गणना सुरु गरिएको हो। निकुञ्ज विभागको नियमित कार्यक्रम अन्तरगतको गैंडा गणना नेपालमा पहिलो पटक नेपाल सरकारको आफ्नै लगानीमा हुँदैछ। 'यस पटक गैंडा गणना कार्यमा दातृ संस्थाहरुको न्युन सहयोग छ। गैंडा गणनाका लागि करिव १ करोड १० लाख रुपैयाँ लागत अनुमान विभागको छ', बर्दिया राष्ट्रिय निकुञ्जका प्रमुख संरक्षण अधिकृत विष्णुप्रसाद श्रेष्ठले भने, '३० लाख मुल्यको प्राविधिक सामाग्री खरिद गरिएको छ।' करिव ८० लाख रुपैयाँ निकुञ्जहरुको खर्च अनुसार वितरण हुन्छ। बर्दियाको गैंडा गणनामा १० ओटा हात्ती, ३० जना हात्तीसारे, गणकसहायक गणक २० जना र अन्य १० जना गरी ६० जनाको टीम परिचालन गरिएको छ। श्रेष्ठले भने टोलीहरु करिव २ साता सम्म फिल्डमा खटिन्छन्। प्रत्येक ४५ वर्षमा गरिने गैंडा गणना गतवर्ष कोभिड महामारीका कारण रोकिएको थियो। ६ वर्षपछि गैंडा गणना निकुञ्जमा प्रत्यक्ष विधिबाट गैंडा गणना भैरहेको छ। हात्तीमा पुगेका गणकहरु गैंडाको तस्बिर लिने गन्ने गर्छन् राष्ट्रिय प्रकृति संरक्षण कोष बर्दिया संरक्षण कार्यक्रमका संरक्षण अधिकृत रविन कडरियाले भने गैंडा गणना तथा अनुगमनबाट भावी रणनिति र कार्ययोजना बनाउन मद्दत पुग्छ। बर्दियामा गैंडा बढ्ने अनुमान निकुञ्जको छ। बर्दियामा ३७ वटा एकसिंगे गैंडा छन्। जसमध्ये ८ वटा गैंडा चितवनबाट स्थानान्तरण गरिएका हुन्।"
"सामुदायिक वनमा डढेलो, गाउँ बस्ती उच्च जोखिममा","डोटी : डोटी जिल्लाका कम्तीमा पनि एक दर्जन सामुदायिक वनमा लागेको डढेलो अझै निभाउन सकिएको छैन । सामुदायिक वनमा एक हप्तादेखि लागेको डढेलो निभाउन नसकिँदा यहाँका गाउँ उच्च जोखिममा पर्नुका साथै ती वनमा नयाँ पलाउन लागेका बिरुवा तथा पालुवा जलेर खरानी भएका छन् । जिल्लाको दिपायल सिलगढी नगरपालिका४ कुल्पातेस्थित सामुदायिक वनमा बुधबार एकाएक डढेलो फैलिएपछि स्थानीयवासी, वनका कर्मचारी, नेपाली सेना, नेपाल प्रहरी तथा दिपायल सिलगढीको दमकलर कर्मचारीको सक्रियतामा डढेलो निभाउन सकिएको डिभिजन वन कार्यालय डोटीका प्रमुख शम्भु तिवारीले जानकारी दिए। यहाँका जोरायल, बडिकेदार, बोगटान फुड्सिल, सायल, आदर्श तथा शिखर नगरपालिकाको लेकाली क्षेत्रका जङ्गलमा लागेको डढेलो अझै निभाउन नसक्दा सयौँ हेक्टर वन सखाफ हुँदै गएको जोरायल गाउँपालिका१ का स्थानीयवासी मोहन मल्लले बताए । उनले भने, 'पानी नपर्दा सुक्खा यामले जङ्गलमा आगलागी भएको छ, निभाउन सकिएको छैन, सयौँ हेक्टर जमिन तथा नयाँ उम्रिएका बिरुवा र बहुमूल्य जडीबुटी सबै जलेर खरानी भएको छ ।' यहाँका स्थानीय तहमा जङ्गल क्षेत्रका दर्जनौं सामुदायिक वनमा डढेलो दिनहुँ बढ्दै गएको छ । डिभिजन वन कार्यालय तथा यहाँका सामुदायिक वनले ठोस पहल चाल्न नसकेका कारण डढेलो निभाउन नसकिएको स्थानीयवासीको आरोप छ । जिल्लामा ३५० भन्दा बढी सामुदायिक वन रहेका छन् । यहाँका सामुदायिक वन प्रायः गाउँ घरसँग जोडिएकाले ती वनमा फैलिएको आगो गाउँमा आए गाउँ नै सखाप हुने भन्दै स्थानीयवासीमा चिन्ता थपिएको छ । रासस"
"डोटीका एक दर्जन सामुदायिक वनमा डढेलो, बस्ती जोखिममा","डोटी : डोटी जिल्लाका कम्तीमा पनि एक दर्जन सामुदायिक वनमा लागेको डढेलो अझै निभाउन सकिएको छैन। सामुदायिक वनमा एक हप्तादेखि लागेको डढेलो निभाउन नसकिँदा यहाँका गाउँ उच्च जोखिममा पर्नुका साथै ती वनमा नयाँ पलाउन लागेका बिरुवा तथा पालुवा जलेर खरानी भएका छन्। जिल्लाको दिपायल सिलगढी नगरपालिका४ कुल्पातेस्थित सामुदायिक वनमा बुधबार एकाएक डढेलो फैलिएपछि स्थानीयवासी, वनका कर्मचारी, नेपाली सेना, नेपाल प्रहरी तथा दिपायल सिलगढीको दमकलर कर्मचारीको सक्रियतामा डढेलो निभाउन सकिएको डिभिजन वन कार्यालय डोटीका प्रमुख शम्भु तिवारीले जानकारी दिए। यहाँका जोरायल, बडिकेदार, बोगटान फुड्सिल, सायल, आदर्श तथा शिखर नगरपालिकाको लेकाली क्षेत्रका जङ्गलमा लागेको डढेलो अझै निभाउन नसक्दा सयौँ हेक्टर वन सखाफ हुँदै गएको जोरायल गाउँपालिका१ का स्थानीयवासी मोहन मल्लले बताए। उनले भने, 'पानी नपर्दा सुक्खा यामले जङ्गलमा आगलागी भएको छ, निभाउन सकिएको छैन, सयौँ हेक्टर जमिन तथा नयाँ उम्रिएका बिरुवा र बहुमूल्य जडीबुटी सबै जलेर खरानी भएको छ।' यहाँका स्थानीय तहमा जङ्गल क्षेत्रका दर्जनौं सामुदायिक वनमा डढेलो दिनहुँ बढ्दै गएको छ। डिभिजन वन कार्यालय तथा यहाँका सामुदायिक वनले ठोस पहल चाल्न नसकेका कारण डढेलो निभाउन नसकिएको स्थानीयवासीको आरोप छ। जिल्लामा ३५० भन्दा बढी सामुदायिक वन रहेका छन्। यहाँका सामुदायिक वन प्रायः गाउँ घरसँग जोडिएकाले ती वनमा फैलिएको आगो गाउँमा आए गाउँ नै सखाप हुने भन्दै स्थानीयवासीमा चिन्ता थपिएको छ।"
महोत्तरीबाट हराएका ७ बालिका भारतमा भेटिए,"भंगहा : मंगलबार दिउँसो घाँस काट्न हिँडेपछि सम्पर्कविहीन बनेका सात बालबालिका तथा किशोरी भारतमा भेटिएका छन्। महोत्तरीको भंगहा नगरपालिका८ धर्मपुरका उनीहरूलाई मुम्बई जान लागेको अवस्थामा बुधबार बिहान बिहार सीतामढीस्थित रेलवे स्टेसनबाट उद्धार गरिएको हो। एकै गाउँका सात जना सम्पर्कविहीन भएको खबर मंगलबार राति ९ बजे हामीकहाँ आएको थियो, महोत्तरीका एसपी दिनेश आचार्यले भने, हामीले भारतीय प्रहरीसँग समन्वय गरी सीमामा निगरानी बढाएका थियौं। बुधबार बिहान सितामढीको रेलवे स्टेसनमा भारतीय प्रहरीले बालिका तथा किशोरीलाई देखेपछि थानामा लगेर हामीलाई खबर गरे। उनीहरूलाई कुन गिरोहले के लोभ देखाएर रातारात भारत पुर्यायो भन्ने खुलेको छैन। तर, एक पीडितका अभिभावक सुरेश पासमानले कसैले बन्धक बनाएर भारतमा लगी बिक्री गर्न लगेको हुन सक्ने बताए। रातारात भारत पुर्याइएकामा ११ वर्षीया अर्चना पासमान, १२ वर्षीया सीमा र रञ्जना पासमान, १३ वर्षीया ज्योति र रिया पासमान, १७ वर्षीया नगिना पासमान र २० वर्षीया अस्मिता पासमान छन्। उनीहरू एकै टोलका हुन्। उनीहरू मंगलबार दिउँसो घाँस काट्न घरनजिकै खेतमा गएका थिए। साँझसम्म घर नफर्किपछि परिवारजन, गाउँले र प्रहरीले रातभर खोजी गरेका थिए। बालिका तथा तथा किशोरीहरू कसरी भारत पुगे भन्ने खुलेको छैन, एसपी आचार्यले भने, उनीहरुलाई ल्याउन प्रहरीसगँ अभिभभावकलाई सीतामढी पठाएका छौं। उनीहरू आएपछि घटनाको रहस्य खुल्ने आचार्यले बताए। उनका अनुसार बालिका तथा किशोरीको परिचय खुल्ने फोटो र कागजात लिएर प्रहरी, सशस्त्रको टोलीसंगै अभिभावकहरु सीतामढी पुगेका हुन्। सातै जनालाई भारतीय प्रहरीले नेपालबाट गएको प्रहरी टोलीलाई बुझाएको सशस्त्र प्रहरीका प्रदेश २ प्रमुख डीआईजी सीपी गौतमले बताए। उनीहरू सम्पर्कविहीन भएको खबर आएपछि हामीले सीमा नाकामा कडा निगरानी बढायौं। भारतस्थित सीमा सुरक्षा बलसंग खोज्न अनुरोध गर्यौं, डीआईजी गौतमले भने, तर, बालिका र किशोरीहरु मंगलबार राति ९ बजे सीमा कटाएर सीतामढी पुर्याइसकेको देखिन्छ। सीतामढीको रेलवे स्टेसनमा मुम्बई जान लागेका उनीहरुलाई प्रहरीले फेला परेको उनले जनाए। गीत गाउन सिक्न मुम्बई जान लागेको बालिका तथा किशोरीहरु भन्छन्। तर, कुरो अर्कै रहेको शंका छ, डीआईजी गौतमले भने, उनीहरु डराएका छन्। नेपाल ल्याएपछि थप कुरा खुल्छ। उनीहरुलाई भारत पुर्याउने गिरोह फरार भएको गौतमले जनाए।"
राष्ट्रपति शैक्षिक कार्यक्रमका लागि ४ सय विद्यालय छनोट,"काठमाडौं : राष्ट्रपति शैक्षिक कार्यक्रमका लागि मुलुकभरका ४ हजार दुई सय ५० सामूदायिक विद्यालय छानिएका छन्। छनोटमा परेका विद्यालयको सूचीसहितको प्रतिवेदन बिहीबार शिक्षा, विज्ञान तथा प्रविधि मन्त्रालयले राष्ट्रपति शैक्षिक सुधार कार्यक्रमको योजनाको प्रतिवेदन हस्तान्तरण गरेको छ। प्रधानमन्त्री निवास बालुवाटारमा आयोजित कार्यक्रममा शिक्षा, विज्ञान तथा प्रविधिमन्त्री कृष्णगोपाल श्रेष्ठले प्रधानमन्त्री केपी ओलीलाई सो प्रतिवेदन हस्तान्तरण गरेका हुन्। सरकारले पहिलोपटक ५ अर्ब ६ करोड रुपैयाँ बराबरको कार्यक्रम सहितको प्रतिवेदन बुझाएको हो। प्रतिवेदनमा देशभरका ४ हजार २ सय ५० विद्यालयलाई छनोट गरेर रकम बाँडफाँड गरिएको छ। आवेदन परेका ६ हजार ९ सय २१ मध्य छनौटमा परेका ४ हजार २ सय ५० विद्यालयलाई १ करोडदेखि ६ लाख ५० हजार रुपैयाँसम्म उपलब्ध गराइएको छ। प्रतिवेदन ग्रहण गर्दै प्रधानमन्त्री ओलीले शिक्षामा नयाँ कामको थालनी भएको बताए। सरकारले जनताले विश्वास गुमाएका र अपेक्षा गरिएको भन्दा बढी काम गरेको उनले दाबी गरे। उनले शैक्षिक क्षेत्रको विकासका लागि नयाँनयाँ योजनासहित अघि बढ्नुपर्ने धारणा व्यक्त गरे। जनताले विश्वास गुमाइसकेका मेलम्ची जस्तो योजनालाई सफल बनाएको उल्लेख गर्दै यस्ता दर्जनौ योजना अघि बढिरहेको उल्लेख गर्दै ओलीले भने, हामीले सुरुङ बनाइसकेका छौँ, विमानस्थल निर्माण गरिसकेका छौँ, नदी नियन्त्रण गरेका छौँ। यतिमात्र होइन पछिल्लो समयमा नेपालको शिक्षामा ब्यापक सुधारको थालनी गरेका छौँ।"
हत्या आरोपका दुई अभियुक्त सार्वजनिक,"मलंगवा : सर्लाही सदरमुकाम मलङ्गवामा टाउको काटेर एक युवकको हत्या गरिएको घटनामा संलग्न दुई अभियुक्तलाई प्रहरीले सार्वजनिक गरेको छ । सदरमुकाम मलङ्गवा नगरपालिका१०, बस्ने नागेश्वर यादवका छोरा २५ वर्षीय सुशील कुमार यादवको चैत ११ गते राती टाउको नै छिनाएर अत्यन्त विभत्स ढङ्गले हत्या गरिएको थियो । मृतकको शव चैत १२ गते बिहान मलङ्गवा नगरपालिका९, स्थित पचगछिया चौरीमा फेला परेको थियो । मृतकको शरीर भेटिएको स्थानबाट ६१ मिटर पर टाउको फेला परेको थियो । सो विभत्स हत्याको घटनामा संलग्न रहेका मलङ्गवा नगरपालिका१०, का ४५ वर्षीय विमलकान्त पाठक र उनका भान्जा पर्ने भारत बिहार राज्य सीतामढी बथनाहा मझौलिया स्टेट वडा नं १० बस्ने ४१ वर्षीय अशोक झालाई पक्राउ गरी जिल्ला प्रहरी कार्यालय सर्लाहीले पत्रकार सम्मेलन गरेर सार्वजनिक गरेको हो । दुवै अभियुक्तले हत्यामा आफूहरुको संलग्नता रहेको स्वीकारेका सर्लाही प्रहरी प्रमुख एवं प्रहरी उपरीक्षक सन्तोष सिंह राठौरले जानकारी दिएका छन् । राठौरका अनुसार दुवै अभियुक्तलाई मलङ्गवाको मालपोत कार्यालय क्षेत्रबाट चैत्र १२ गते पक्राउ गरिएको थियो । सुशीलको हत्या हुनुको मुख्य कारण पारिवारिक विवाद र आर्थिक लेनदेन रहेको प्रहरीले जनाएको छ । चैत्र ११ गते राती विमलकान्त र अशोकले मलंगवा १० स्थित एक होटलमा मदिरा सेवन गरि सुशीललाई बोलाएर घरमा लगेका थिए । घरमा लागू औषध नाईट्रभेट ट्याब्लेट र गाँजा समेत सेवन गराएका थिए । नषालु पदार्थ सेवनले लठ्ठ बनेपछि सुशीललाई गाई बाँध्ने गोठमा लगि प्लाष्टिकको डोरीले हात खुट्टा बाँधि सुशीलले बोकेको गम्छाले मुख बाँधी चौरीमा लगेका थिए । घरबाट करिब ५ सयको एकान्त चौरीमा लगि दुबैजना मिलेर खुकुरीले घाँटी काटी हत्या गरेको थियो । कसैले पहिचान गर्न नसकोस भनेर टाउकोलाई ६१ मिटर पर खाल्टो खनी गाडेको अवस्थामा फेला परेको प्रहरीले जनाएको छ । प्रहरीले अभियुक्तको घरबाट हात्या गर्ने क्रममा प्रयोग गरिएका धारिलो हतियार खुकुरी, डोरी, सुशीलको जुत्ता समेत बरामद गरेको छ । प्रहरीका अनुसार मृतक र अभियुक्त तीनै जना लागूऔषध सेवनकर्ता रहेको खुलेको छ ।"
राजधानीमै यौन व्यवसायका लागि बालिका ओसारपसार,"भक्तपुर : राजधानी काठमाडौंमै यौन व्यवसायको लागि बालिका ओसारपसार गर्ने गरिएको पाइएको छ । यसरी ल्याइएका बालिकालाई दलालको जिम्मा लगाएर जबरजस्ती यौन व्यवसायमा समेत लगाइएको अनुसन्धानको क्रममा खुल्न आएको छ । महानगरीय प्रहरी परिसर भक्तपुरले यौन व्यवसायको लागि ओसारपसार गरिएका बालिकाका बाबुको किटानी जाहेरीको आधारमा अनुसन्धान गर्दै जाँदा उक्त घटना खुल्न आएको हो । उक्त अनुसन्धानका क्रममा प्रहरीले यौन व्यवसाय गराउन बालिका ओसारपसार गर्ने, जबरजस्ती यौन व्यवसाय गराउने होटल सञ्चालक र एक ग्राहकसहित चारजनालाई नियन्त्रणमा लिएको परिसरकी प्रमुख प्रहरी उपरीक्षक तारादेवी थापाले जानकारी दिइन् । उनका अनुसार सिन्धुलीको ग्याङग्ले गाउँपालिका ३ घर भई हाल काठमाडौं गोकर्णेश्वर नगरपालिका माकलबारी बस्ने १८ वर्षीया मसेली भन्ने सुहाना तामाङ र सिन्धुलीकै सुनकोसी गाउँपालिका ७ घर भई हाल माकलबारी नै बस्ने २४ वर्षीय सरगम भन्ने श्यामकुमार भट्टराईलाई प्रहरीले नियन्त्रणमा लिएको हो । त्यस्तै काठमाडौंको गोकर्णेश्वर नपा ५ जोरपाटी बस्ने ५२ वर्षीय प्रकाश ढुंगेल, नुवाकोटको सूर्यगढी गापा ४ घर भई हाल माकलबारी बस्ने ३१ वर्षीय मुना थापामगर र काठमाडौंको कागेश्वरी मनहरा नपा १ गागलफेदी बस्ने ४७ वर्षीय राजकुमार सुनारलाई प्रहरीले नियन्त्रणमा लिएको छ । प्रहरी उपरीक्षक थापाले सुहानाले आर्थिक अवस्था कमजोर भएका ज्याला मजदुरी गर्ने बालिका तथा युवतीहरुलाई काठमाडौंका कपडा पसललगायतमा काम लगाई दिने प्रलोभनमा पारी यौन व्यवसाय गराउन राजधानीमा बालिका तथा युवती ओसारपसार गर्ने गरेको अनुसन्धानको क्रममा खुल्न आएको बताइन् । सुहानाले ओसारपसार गरेर ल्याएका बालिका तथा युवतीलाई श्यामकुमारको जिम्मा लगाउने अर्थात् बेच्ने गर्ने देखिएको छ, उनले भनिन्, श्यामकुमारले भने बालिका तथा युवतीहरुको फोटो खिचेर विभिन्न होटल सञ्चालकहरुलाई दिने र उक्त फोटोको आधारमा ग्राहक खोज्ने कार्य गर्दै आएको देखिएको छ । बालिका तथा युवतीहरुको फोटो होटल सञ्चालक तथा प्रबन्धकले देखाई ग्राहकको रोजाईअनुसार श्यामकुमार आफैले तथा अन्य भाडाका ट्याक्सी, पठाओ चालकमार्फत सम्बन्धित होटलमा बालिका तथा युवतीहरुलाई पठाई मानव बेचबिखन तथा ओसारपसार गरी करणी गर्न बाध्य बनाउने गरेको अनुसन्धानमा खुलेको प्रहरी उपरीक्षक थापाले जानकारी दिइन् । उनका अनुसार प्रकाश र मुना होटल सञ्चालक हुन् । उनीहरुले सञ्चालन गरेको होटलमा गएको चैत १४ गते पक्राउ परेका अर्का व्यक्ति राजकुमारले १६ वर्षीया बालिकामाथि जबरजस्ती करणी गरेका थिए । प्रहरी उपरीक्षक थापाले यौन व्यवसाय गराउन ल्याइएका बालिका तथा युवतीहरुलाई राख्न काठमाडौंको गोकर्णस्थित माकलबारीको एक घरमा फ्ल्याटकै व्यवस्था गरिएको जानकारी दिइन् । जहाँ यौन व्यवसायमा लगाउने बालिका तथा युवतीहरुलाई खाने र बस्नेलगायतका सम्पूर्ण व्यवस्था गरिएको थियो । उक्त फ्ल्याटमा महिलाहरुलाई सामूहिक रुपमा राखी यौनजन्य कार्यमा लगाउने गरेकोसमेत अनुसन्धानको क्रममा खुल्न आएको उनी बताउँछिन् ।उक्त फ्ल्याटमा यौन सम्पर्क गर्दा प्रयोग हुने अस्थायी साधनहरुसमेत बरामद भएको परिसरका प्रवक्ता प्रहरी नायब उपरीक्षक दीपक गिरीले जानकारी दिए । उनका अनुसार पीडित बालिकाका बुबाले जाहेरीमा जनाएअनुसार उनकी १६ वर्षीया छोरीलाई सुहाना तामाङले गएको चैत १२ गते काठमाडौंका कपडा पसलमा काम लगाइदिने भनी फकाइफुल्याई काठमाडौं ल्याएकी थिइन् । तर सुहानाले कपडा पसलमा काम नलगाइकन श्यामकुमारसँग मिलेर काठमाडौंको माकलबारीमा भाडामा लिएको फ्ल्याटमा पुर्याउँछिन् । फ्ल्याटमा पुर्याइएकी ती बालिकालाई विभिन्न होटलमा पुर्याएर होटलमा आएका ग्राहकसँग जबरजस्ती करणी गर्न लगाएको भन्ने किटानी जाहेरीमा उल्लेख रहेको छ । ती बालिकाका सुहाना, श्यामकुमार र अन्य युवतीहरुलाई छक्याई भागेर घर पुगेपछि घटना बाहिर आएको प्रहरी नायब उपरीक्षक गिरीले बताए । फ्ल्याटमा रहेका अन्य महिलाहरुले प्रहरीलाई आफूखुसी फ्ल्याटमा बस्दै आएको बयान दिएकाले उनीहरुलाई प्रहरीले अनुसन्धानको दायरामा नल्याएको उनले जानकारी दिए । उनका अनुसार उक्त फ्ल्याटमा ६ जनाभन्दा बढी महिला सामूहिक रुपमा बस्दै आएका छन् । चैत १८ गते परिसरमा परेको मानव बेचबिखन तथा ओसारपसार र जबरजस्ती करणीको किटानी जाहेरी दरखास्तको आधारमा खोजतलास गर्दै जाँदा उक्त घटना प्रकाशमा आएको प्रहरी नायब उपरीक्षक गिरीले जानकारी दिए । उनले पक्राउ परेकाहरुलाई भक्तपुर जिल्ला अदालतमा पेस गरी सात दिनको म्याद थप अनुमति लिई थप अनुसन्धान अघि बढाइएको बताए ।"
बढ्यो बालिका तस्करी,"धनगढीमहेन्द्रनगरविराटनगरनेपालगन्जभैरहवा : अनेक प्रलोभन देखाएर बालिका तस्करी गर्ने क्रम बढ्दो देखिन्छ। महोत्तरीका सात जनालाई मंगलबार भारत पुर्याइएको घटनाले गिरोह सक्रिय रहेको देखाउँछ। अनेक बहानामा बालिकालाई फकाइफुलाइ गिरोहले आफ्नो वशमा पार्ने गरेको विभिन्न घटनाले देखाउँछन्। रूपन्देहीमा पछिल्लो ८ महिनामा १ सय ६ बालबालिका हराएका छन्। तीमध्ये ७७ जना भेटिएको प्रहरी तथ्यांक छ। यो अवधिमा १४ बालक र ९२ बालिका हराएको निवेदन प्रहरीमा परेको छ। अधिकांश आफूखुसी घर छाडेर हिँड्ने गरेका कारण परिवारलाई तत्काल जानकारी नहुँदा व्यक्ति हराएको निवेदन आउने गरेको जिल्ला प्रहरी रूपन्देहीको महिला तथा बालबालिका सेवा केन्द्र प्रमुख भीमार्जुन अधिकारीले बताए। रूपन्देही प्रहरीको तथ्यांकअनुसार आर्थिक वर्ष २०७५७६ मा २ सय ७ जना हराएकामा १ सय ९५ जना फेला परे। १२ जना अझै फेला नपरेको तथ्यांक छ। हराएकामध्ये ६६ बालक र १ सय ४१ बालिका थिए। त्यस्तै, २०७६७७ मा २ सय २९ जना हराएकामा १ सय ९२ जना भेटिए। ३७ जनाको अवस्था अझै अज्ञात छ। ९२ बालक र १ सय ३७ बालिका हराएका थिए। बालबालिका हराएपछि परिवारले खोजतलासका लागि प्रहरीमा निवेदन दिन्छन्। प्रहरी र परिवार दुवैले आआफ्नो तरिकाले खोजिबिन गरिरहेका हुन्छन्। तर, परिवारले भेटे पनि प्रहरीमा जानकारी नगराउँदा तथ्यांकमा फेला नपरेको संख्या यथावत् देखिने गरेको प्रहरीको मानव बेचबिखन अनुसन्धान ब्यूरोका प्रवक्ता एसपी अनुराग द्विवेदीले बताए। उनले हराएका बालबालिका फेला नपर्दा बेचबिखनका जोखिमलाई नकार्न नसकिने बताए। तथ्यांकमा वर्षौ देखि बेपत्ता रहेका बालबालिकामध्ये केही अझै फेला परेका छैनन्। विभिन्न प्रलोभनमा परी खुला सीमाका कारण बालबालिका सहजै भारत पुग्छन्। भारतका अधिकांश सेल्टर होमहरू नेपाली महिला तथा बालबालिका आश्रित छन्। फेला नपरेका बालबालिका बेचबेखिनको उच्च जोखिममा रहेका आफन्त नेपालका भारत प्रमुख उद्दार अधिकृत नवीन जोशीले बताए। उनले भारतको विभिन्न स्थानबाट उद्दार गरिएको नेपाली महिला तथा बालबालिका भारतको विभिन्न सेल्टर होममा आश्रित रहेको बताए। यहाँ (भारत) होम सेल्टरहरुमा वर्षौदेखि थुप्रै नेपाली महिला तथा बालबालिका आश्रित छन् उद्दार अधिकृत जोशीले भने, उता (नेपाल) हराएको बराबर व्यक्ति फेला नपर्दा हराएका व्यक्ति पनि भारतको सेल्टरहरुमा आश्रित रहेन सक्ने सम्भावना बढी देखिन्छ। भारतका सेल्टरहरुमा आश्रित रहेका नेपालीहरुको विषयमा नेपाली सरकारी निकायको समन्वय अभावले परिवारसगँ पुर्नमिलन गराउन कठिन भएको उनको भनाइ छ। सुदूरपश्चिम प्रदेशका दुई नाकाबाट लकडाउनपछि एक वर्ष अवधिमा २९ हजार बालबालिका भारत गएका छन्। कञ्चनपुरको गड्डाचौकीबाट ७ हजार १ सय ८६ र कैलालीको गौरीफन्टाबाट २१ हजार ९ सय ६० जना बाहिरिएका हुन्। हामीले नाकामा निगरानी गरिराखेकै छौं, जिल्ला प्रहरी कञ्चनपुरका प्रवक्ता प्रहरी नायब निरीक्षक अमरबहादुर थापाले भने, परिवारसँग र अध्ययनका लागि पनि भारत जाने गरेका छन्। थापाका अनुसार नाकाबाट बालबालिकालाई एक्लै भारत जान दिइँदैन। अभिभावक पत्ता लगाएर मात्रै भारत जान दिने गरिएको थापाको भनाइ छ। १५ वर्षदेखि १८ वर्षका किशोरकिशोरी हराउने गरेका छन्। प्रहरीका अनुसार मायाप्रेममा परेर एकबाट अर्को जिल्ला भागेर जाने वा भारततिर जाने गरेका छन्। चालु वर्ष जिल्ला प्रहरी कार्यालयमा बालिका हराएका ४७ वटा उजुरी परेका छन्। धेरैजसो बालिका हराए पनि उजुरी नआउने उनको भनाइ छ। चालु आव प्रहरीले ६ जनालाई नाकाबाट उद्धार गरेर आफन्तको जिम्मा लगाएको छ। २ बालक र ११ महिलालाई पनि उद्धार गरिएको छ। जिल्ला प्रहरी कार्यालय कैलालीका अनुसार पछिल्लो चार वर्षमा ५ सय ९० बालबालिका हराएका छन्। कैलालीका प्रहरी उपरीक्षक अनुपमशमशेर जबराले २०७४७५ मा १३९, २०७५७६ मा २१३, २०७६७७ मा १४८ र चालु वर्षको फागुनसम्म ९० जना बेपत्ता भएका हुन्। ५ सय ९० जना बेपत्ता भएको उजुरीउपर कारबाही गर्दा १ सय ३ जना फेला नपरेको प्रहरीले जनाएको छ। फेला नपरेकाहरू भारत पसेका पनि हुन सक्छन्, जबराले भने, धेरैजसो भारत पसेकाहरू नै फेला पर्दैनन्। उनले आफन्तसँगै भारत जानेहरू पनि हराउने गरेको बताए। बाँकेको डुडुवा गाउँपालिका२ बेतहनीकी सीताकुमारी केवटले छोरीहरू १९ वर्षीया रिनाकुमारी र १६ वर्षीया नन्दरानी हराएको भन्दै गत वर्ष असोजमा खोजतलास गर्न प्रहरीमा निवेदन दिइन्। जिल्ला प्रहरी कार्यालय बाँकेको महिला बालबालिका तथा ज्येष्ठ नागरिक सेवा केन्द्रले एक महिना लगाएर खोजी गर्दा बालविवाह गरेर भागेको फेला पर्यो। उनीहरूलाई काकाभतिजले भगाएर बिहे गरेका थिए। ती दिदीबहिनी त फेला परे तर बाँकेमा ३ वर्ष अवधिमा ८ सय ५४ जना हराएको केन्द्रले जनाएको छ। हराउनेमा महिलाको संख्या ५ सय ७९ छ। त्यसमा पनि २ सय ३२ जना बालिका छन्। अर्थात् २७१६ प्रतिशत बालिका हराएका हुन्। चालू वर्ष १ सय ७३ जना हराएकामा ५५ को अत्तोपत्तो छैन। अर्थात् हराएकामध्ये एकतिहाइ फेला परेका छैनन्। केन्द्रकी प्रहरी सहायक निरीक्षक श्यामकुमारी पाइजा मगरले तीन वर्षमा हराएकामध्ये ८९ जना फेला नपरेका बताइन्। तीमध्ये अधिकांश महिला र बालिका छन्। माइती नेपालका नेपालगन्ज संयोजक केशव कोइरालाले महिला र बालिका हराउँदा बेचबिचनको उच्च जोखिममा पर्ने बताए। बालिका र महिला हराउँदा बिहे गरेर भागेको हुन सक्ने सम्भावना धेरै रहन्छ। भागेर भारत जाँदा वेश्यालयमा बेचिने खतरा पनि उत्तिकै हुन्छ, कोइरालाले भने। सिन्धुपाल्चोकको जुगल गाउँपालिका२ का २३ र ३१ वर्षीया दुई महिला कामको खोजीमा काठमाडौंमा थिए। विराटनगर महानगरपालिका१६ का ३४ वर्षीय काजी तामाङ उनीहरूको सम्पर्कमा पुगे। काममा लगाइदिने प्रलोभनमा परेपछि काठमाडौंबाट बस चढेर फागुन २० गते विराटनगर आएका दुवै महिलालाई उनले भारत कटाउन खोजेको प्रहरी अनुसन्धानबाट खुल्यो। विराटनगरमा बोलाएर उनले ती महिलालाई भारत पुर्याउन ५० वर्षीय प्रेमबहादुर मगरको समेत साथ लिएको पत्ता लाग्यो। तामाङ र मगरलाई पक्राउ गरी प्रहरीले अदालतबाट म्याद थप गरेर घटनाको अनुसन्धान गरिरहेको छ। सीमा कटाएर भारत पुर्याउनै लाग्दा प्रहरीले दुवै महिलालाई फागुन २१ गते विराटनगरबाट उद्धार गर्यो। निम्न आर्थिक अवस्थाका दुवै महिला कामको खोजीमा रहेछन्, मोरङ प्रहरी प्रमुख एसपी सन्तोष खड्काले भने, त्यसको सुइँको पाएको गिरोहले प्रलोभन देखाउँदै विराटनगर ल्याएर भारत पुर्याउने योजना बनाएको खुल्यो। महिलाले आफूहरुलाई भारत पुर्याउन खोज्नेलाई नचिनेको बताएका छन्। यस्तै विराटनगरको इस्लामपुर नाकाबाट भारतको जोगवनी हुँदै सिम्राही पुर्याइएपछि सुनसरीको रामधुनी५ झुम्काकी १७ वर्षे किशोरी असोज ५ गते फुत्किएर भाग्न सफल भइन्। उनलाई सप्तरी विष्णुपुर५ का २८ वर्षीय सुमितकुमार मण्डल, तिलाठीकैलाडी१ का २० वर्षीय प्रदीपकुमार मण्डल र मोरङको लेटाङ३ की मनिका ढकालले फकाएर त्यहाँ पुर्याएका थिए। विराटनगरमा आयोजित एउटा पूजामा कन्या चाहिने र टीका लगाएर ५ हजार रुपैयाँसमेत दिने भनेर मनिकाले भनेपछि किशोरकी आमाले पनि छोरीलाई लैजान अनुमति दिएको प्रहरी अनुसन्धानबाट खुल्यो। किशोरीको उद्धार गर्दै प्रहरीले उनलाई भारत लग्ने तीनै जनालाई पक्राउ गरेर मानव बेचबिखन तथा ओसारपसार मुद्दा चलायो। अदालतले उनीहरुलाई पूर्पक्षका लागि थुनामा राख्न आदेश दिइसकेको छ। चालु वर्षको हालसम्म प्रदेश १ मा यस्ता १४ घटना भएका छन्। ती घटनामा ३१ पुरुष र सात महिला गरी ३८ जनाको संलग्नता देखिएको प्रदेश १ प्रहरी प्रवक्ता एसपी महेन्द्रकुमार श्रेष्ठले बताए। प्रवक्ता श्रेष्ठका अनुसार २७ पुरुष र ६ महिलालाई पक्राउ गरी मानव बेचबिखन तथा ओसारपसार मुद्दा चलाइएको छ। चेलीबेटीलाई भारत पुर्याउन तथा तेस्रो मुलुकसम्म लैजान मानव तस्करी गर्ने गिरोह सक्रिय रहेको पाइन्छ, उनले भने, यो गिरोहको सञ्जाल ठूलो रहेको अनुमान छ। एसपी श्रेष्ठका अनुसार जागिरमा लगाइदिने, घुरफिर गराउने, बिहे गर्ने, पैसा कमाइ हुने काममा लगाइदिनेलगायत प्रलोभनमा पारेर गिरोहले फसाउने गरेको पाइएको छ। तस्करी गर्ने समूहले खुला सीमाको फाइदा उठाउँदै भारततर्फ लैजाने उनको भनाइ छ। उनका अनुसार पारिवारिक द्धन्द्धमा परेका, अरुलाई चाँडो विश्वास गर्ने र गरिब तथा निम्न आर्थिक अवस्था भएका महिलाहरु यस्तो गिरोहको फन्दामा बढी परिरहेको पाइएको छ। प्रदेश १ प्रहरी प्रमुख डीआईजी ईश्वरबाबु कार्कीले विभिन्न संघसंस्था र निकायसँगको समन्वयमा नाकामा कडाइ गर्दै मानव तस्करी एवं बेचबिखन नियन्त्रण गर्न प्रहरी सक्रिय रहेको बताए। मानव बेचबिखनविरुद्ध प्रहरीले विभिन्न अभियान चलाएको छ, कार्कीले भने, अभियानमार्फत जनचेतना फैल्याएर सबैलाई सचेत गराउन थालिएपछि पछिल्लो समय यस्ता घटनामा कमी हुँदै गइरहेको छ। कार्कीका अनुसार आर्थिक वर्ष २०७५७६ मा मानव बेचबिखन एवं तस्करीका ५१ वटा घटनामा ५६ महिला पीडित भएका थिए। २०७६७७ मा २६ घटना हुँदा ३४ र चालु वर्षको हालसम्म भएका १४ घटनामा १९ महिला पीडित हुन पुगेको जानकारी उनले दिए। १८ देखि ४० वर्ष उमेर समूहका महिला बढी पीडित बनेको प्रहरी तथ्यांकले देखाउँछ। चालु वर्ष १९ पीडितमध्ये ११ जना १८ देखि ४० र आठ जना १८ वर्षमुनिका छन्। सशस्त्र प्रहरी बल प्रदेश १ का प्रमुख डीआईजी वंशीराज दाहालले मानव तस्करी नियन्त्रण गर्न नेपाल प्रहरीसँग समन्वय गरेर सीमा नाकामा निगरानी बढाइएको बताए। पछिल्लो समय बीओपी (बोर्डर आउटपोस्ट) स्थापना गरेर सीमा क्षेत्रमा सशस्त्रको उपस्थिति बढाइएकाले पनि यस्ता अपराध नियन्त्रणमा सहयोग पुग्नेछ, उनले भने, सबै सुरक्षा निकायबीचको समन्वय र सर्वसाधारण नागरिकको सहयोगबाट नियन्त्रण सम्भव हुन्छ।"
शिक्षा र स्वास्थ्यमा भक्तपुर नगर र ललितपुर महानगरले सहकार्य गर्ने,"भक्तपुर : भक्तपुर नगरपालिका र ललितपुर महानगरपालिकाले शिक्षा र स्वास्थ्यमा सहकार्य गर्ने भएका छन्। शिक्षा र स्वास्थ्य क्षेत्रमा भक्तपुर नपाले छुट्टै पहिचान बनाउँदै आएको छ। त्यसैबाट प्रभावित भएर ललितपुर महानगरका मेयर चिरीबाबु महर्जन बुधबार पुगेर ललितपुर महानगरले शिक्षा र स्वास्थ्य क्षेत्रमा भक्तपुर नपासँग सहकार्य गर्ने स्पष्ट पारेका हुन्। मेयर महर्जनले भक्तपुर नगरबाट ललितपुर महानगरले धेरै कुरा सिक्न बाँकी रहेकोसमेत बताए। भक्तपुर पुगेका मेयर महर्जनले बुधबार नै नेपाल मजदुर किसान पार्टीका अध्यक्ष नारायणमान बिजुक्छेसँग पनि भेटेका थिए। उक्त भेटमा पनि मेयर महर्जनले शिक्षा र स्वास्थ्य क्षेत्रमा ललितपुर महानगरले भक्तपुर नगरसँग सहकार्य गर्न चाहेको स्पष्ट पारेको ललितपुर महानगरकी प्रेस संयोजक रमा लुइँटेलले जानकारी दिइन्। उनका अनुसार मेयर महर्जनले सम्पदा संरक्षणमा ललितपुर महानगरले गरिरहेको कार्यहरुबारे अध्यक्ष बिजुक्छेलाई जानकारी गराएका थिए। ललितपुर महानगरले पनि भक्तपुर नगरले जस्तै सम्पदाको जीर्णोद्धार र पुनर्निर्माणमा स्थानीय उपभोक्ता समितिलाई जोड दिएको मेयर महर्जनले स्पष्ट पार्नुभयो, उनले भनिन्। उक्त अवसरमा नेमकिपाका अध्यक्ष बिजुक्छेले प्राचीन र ऐतिहासिक सहर तथा सम्पदा क्षेत्रमा भारी सवारीसाधनको प्रवेशमा निषेध गर्नुपर्ने सुझाव दिए। मेयर महर्जनले शताब्दी पुरुष सत्यमोहन जोशीको नाउँमा विद्यालय सञ्चालन गर्न लागेको जानकारी गराउँदा नेता बिजुक्छेले भाषा र साहित्य क्षेत्रमा योगदान गर्ने व्यक्तित्वहरुलाई नगरपालिकाले विशेष ध्यान दिनुपर्ने सुझाव दिए। बिजुक्छेले पुरानो सीप तथा प्रविधिको संरक्षण गर्न समेत नगरपालिकाले ध्यान दिनुपर्ने औंल्याए। भेटमा भक्तपुर नपाका मेयर सुनिल प्रजापतिको पनि उपस्थिति रहेको थियो। नेमकिपाका अध्यक्ष नारायणमान बिजुक्छेलाई महानगरको प्रकाशन हस्तान्तरण गर्दै ललितपुर महानगरका मेयर चिरीबाबु महर्जन।"
"पर्यो पानी, घट्यो प्रदूषण","काठमाडौं : काठमाडौं उपत्यकासहित अधिकांश भेगमा वातावरण प्रदूषणबाट प्रभावित नागरिकलाई पानी परेपछि राहत मिलेको छ। भूमध्य र अरब सागरको पश्चिमी वायु र बंगालको खाडीमा विकास भएको न्यूनचापीय क्षेत्रको प्रभावले बुधबार विभिन्न ठाउँमा वर्षा भई वायु गुणस्तरमा सुधार भएको छ। काठमाडौं उपत्यका र आसपास, गण्डकी प्रदेश र प्रदेश १ का पहाडी भेगमा बुधबार साँझ वर्षा भएसँगै वायु गुणस्तर सूचकांक (एयर क्वालिटी इन्डेक्सएक्यूआई) घटेको छ। बाराको सिमरा, ललितपुरको भैंसेपाटी र भक्तपुरको एक्युआई बुधबार २०० भन्दा तल झरेको छ। यिनै ठाउँमा एक्यूआई शनिबार साढे ३ सयभन्दा माथि पुगेको थियो। जनस्वास्थ्यका दृष्टिले एक्यूआई ५० देखि १०० सम्मलाई सामान्य मान्ने गरिन्छ। एक्यूआई ३०० नाघेपछि घातक मानिन्छ। तर, एक सातायता मुलुकका अधिकांश स्थानमा डढेलो लागेपछि फैलिएको धुवाँले एक्यूआई घातक अवस्थामा पुगेको थियो। पश्चिमी वायुको प्रभावले अन्यत्रको पनि एक्यूआई घटेको वातावरण विभागको तथ्यांक छ। पश्चिमी वायु र बंगालको खाडीको दोहोरो प्रभावले वायुमण्डलमा तैरिएको धुलो, धुवाँ र बालुवा मिश्रित हेजलाई सफा बनाएको विज्ञ बताउँछन्। पछिल्लो चार महिनामा ७३ जिल्लाका २ हजार ७ सय १३ ठाउँमा डढेलो लागेको राष्ट्रिय विपद् जोखिम न्यूनिकरण तथा व्यवस्थापन प्राधिकरणले जनाएको छ। यसपटक डढेलोले प्रदूषण निकै बढायो। डढेलोले १० वर्षयताकै सबैभन्दा बढी क्षति भएको छ। क्षतिको विस्तृत विवरण आउन बाँकी छ, प्राधिकरणका प्रवक्ता उद्धवप्रसाद रिजालले भने। भारतको हरियाणा, उत्तर प्रदेशलगायत भेगमा बढेको प्रदूषणको प्रभावसमेत नेपालमा देखिएको थियो। अहिलेको वर्षाले प्रदूषण पखाल्ने, एक्युआई घटाउने र डढेलो नियन्त्रणमा सघाउ पुर्याउने जल तथा मौसम विज्ञान विभागका अधिकारी बताउँछन्। विभागको मौसम पूर्वानुमान महाशाखाका अनुसार बिहीबार प्रदेश १, बागमती र गण्डकी प्रदेशका पहाडी भेगमा हल्का र मध्यमस्तरको वर्षा हुनेछ। पश्चिमी वायुले बुधबार साँझ धनगढीको एक्यूआई भने ४७० पुगेको छ। मंगलबार त्यहाँको एक्युआई १७१ थियो। धनगढी आसपासका भारतीय भेगको तीब्र गतिको वायु सोझै नेपालतर्फ फैलिएपछि २४ घन्टाभित्र त्यहाँको एक्युआई तीन गुणा हाराहारी बढेको वातावरणविद् डा धर्म उप्रेतीले बताए। बंगालको खाडीको न्यूनचापीय प्रभावले बिहीबार र शुक्रबार नेपालको पूर्वी भेगमा मध्यम र हल्का वर्षा हुने उनले बताए। पश्चिमी वायुको प्रभावले नेपालका अधिकांश हिमाली भेगमा हावाको गती तीव्र हुन्छ, उप्रेतीले भने, त्यसले अहिलेको प्रदूषित वायु धकेल्न मद्दत गर्नेछ। बंगालको खाडीको प्रभावले भारतको आसाम, मेघालय, त्रिपुरा, मिजोरम, बंगालको खाडीको दक्षिणपूर्वी भेगमा तीब्र गतीको आधीसहित वर्षा हुने भन्दै सर्तकता गराइएको छ। प्रतिघन्टा ४० देखि ५० किलोमिटर हाराहारीको हावाको बेगको प्रदूषित मिश्रित वायुको प्रभाव राजस्थान, हरियाणा, दिल्ली, उत्तर प्रदेश, पञ्जाव, पश्चिम बंगाल लगायतका भेगमा फैलिने भन्दै सर्तक रहन आग्रह गरिएको छ। त्यसको प्रत्यक्षअप्रत्यक्ष प्रभाव नेपालमा पनि देखिने डा उप्रेतीको ठहर छ।"
सामूहिक झडपमा मृत्यु भएकाको चार दिनपछि अन्त्येष्टि,"गलकोट : होली खेल्ने क्रममा सामूहिक झडपपश्चात् ज्यान गुमाएका दुवैको शव बुधबार अन्त्येष्टि गरिएको छ। गत आइतबार जिल्लाको निसीखोला गाउँपालिका७ र बडीगाड गाउँपालिका१० को सिमाना बल्देधुरीमा दुई गाउँका युवाबीच झडप हुँदा निसीखोला७ का ३६ वर्षीय प्रकाश कुँवर र ३४ वर्षीय दीपक दमाईंको मृत्यु भएको थियो। उनीहरुको शव सोमबार बुर्तिबाङ शव परीक्षणका लागि लगिएको थियो। शव परीक्षण भए पनि घटनामा संलग्न दोषीलाई पक्राउ नगर्दासम्म परिवार शव बुझ्न मानेका थिएनन्। बुधबार प्रहरीले घटनामा संलग्न भएको आरोपमा छ जनालाई पक्राउ गरेपछि परिवार शव बुझ्न तयार भएका हुन्। शव बुझेपछि परम्परागतरुपमा अन्त्येष्टि गरिएको नेपाली कांग्रेस बागलुङ क्षेत्र नं २ का सभापति दोर्ण कुँवरले बताए। दर्लिङ खोलामा कुँवर र दमाईंको अन्तिम दाहसंस्कार गरिएको छ। उनीहरुको पार्थिव शरीरमा नेपाली कांग्रेसको झण्डा ओढाएर कांग्रेस जिल्ला सभापति दीपेन्द्रबहादुर थापा, क्षेत्रीय सभापति दोर्ण कुँवरलगायत नेता कार्यकर्ताले अन्तिम श्रद्धाञ्जलि दिएका थिए। कुँवर कांग्रेस बागलुङका जिल्ला सदस्य हुन् भने दमाईं सक्रिय कार्यकर्ता हुन्। रासस"
मोटरसाइकलको ठक्करबाट वृद्धाको मृत्यु,विराटनगर : मोरङको रतुवामाईमा मोटरसाइकलको ठक्करबाट बुधबारसाँझ एक जना वृद्धा महिलाको मृत्यु भएको छ । मोरङ प्रहरीका प्रवक्ता डीएसपी मानबहादुर राईका अनुसार मोटरसाइकलको ठक्करबाट रतुवामाई३ की ६० वर्षीया चिन्तीदेवी ताजपुरीयाको मृत्यु भएको छ । रतुवामाई नगरपालिका३ स्थित भित्री सडक खण्डमा दक्षिणतर्फ जाँदै गरेको मे ११ प ५४५५ नम्बरको मोटरसाइकलले पैदल यात्री महिलालाई ठक्कर दिँदा दुर्घटना भएको हो । दुर्घटनामा परेर गम्भीर घाइते भएकी ताजपुरीयालाई रंगेली अस्पतालका चिकित्सकले साँझ ६:३० बजेतिर मृत घोषित गरेका हुन् । रतुवामाई नगर अस्पताल झुर्कियामा उपचार हुन नसकेपछि उनलाई थप उपचारका लागि रंगेली लगिएको डीएसपी राईको भनाइ छ । मोटरसाइकल र चालक रतुवामाई३ का १८ वर्षीय अक्षयकुमार ताजपुरीयालाई नियन्त्रणमा लिएर घटनाको अनुसन्धान थालिएको जानकारी उनले दिए ।
शिक्षाको समग्र विकासका लागि गुरुयोजना ल्याउन प्रधानमन्त्रीको निर्देशन,"काठमाडौं : प्रधानमन्त्री केपी शर्मा ओलीले शिक्षा क्षेत्रको समग्र विकास र जनशक्ति उपयोगका लागि गुरुयोजना बनाउन शिक्षा, विज्ञान तथा प्रविधि मन्त्रालयलाई निर्देशन दिएका छन्। राष्ट्रपति शैक्षिक सुधार कार्यक्रमका लागि छनोट भएका विद्यालयहरुसहितको प्रतिवेदन हस्तान्तरण गर्न आज प्रधानमन्त्री निवास बालुवाटारमा आयोजित कार्यक्रममा प्रधानमन्त्री ओलीले शिक्षाको विद्यमान अवस्था, भावी कार्ययोजना र रोजगारीको आकलनसहित प्रतिबिम्ब हुनेगरी गुरुयोजना ल्याउन निर्देशन दिएका हुन्। उनले विकासको आधारभूत आधारका रूपमा शिक्षालाई लिइने भएकाले सरकार यसप्रति गम्भीरतापूर्वक योजनाबद्ध कार्यक्रम तर्जुमाका लागि प्रयासरत रहेको जनाएका छन्। प्रधानामन्त्री ओलीले भने, 'किसानलाई जीवन बदल्ने सूत्र र सीप लिएर हाम्रो शिक्षा उनीहरुको घरघरमा पुग्न सक्नुपर्छ । कलिला बालबालिकालाई अनुत्तीर्ण घोषित गर्ने खालको होइन, सक्षम नागरिकबनाउने शिक्षाको विकास गर्नु आवश्यक छ ।' उनले सक्षम, सुयोग्य र दक्ष नागरिक नै मुलुकको ठूलो सम्पत्ति भएकाले सरकारले अब शिक्षालाई पछाडि फर्कन नदिने स्पष्ट पारे। प्रधानमन्त्री ओलीले ज्ञान र पूर्वाधार दुवै दृष्टिले शिक्षा सक्षम बनाउन राष्ट्रपति शैक्षिक सुधार कार्यक्रमले आधार तय गर्ने पनि बताए । उनले भने, 'शिक्षकको गुणस्तरमाथि नउठाएसम्म विद्यार्थीको गुणस्तर बढ्न सक्दैन । शिक्षकले आफ्नो ज्ञानलाई सहीरूपमा विद्यार्थीमा हस्तान्तरण गर्नुपर्छ ।' सो अवसरमा शिक्षा, विज्ञान तथा प्रविधिमन्त्री कृष्णगोपाल श्रेष्ठले राष्ट्रपति शैक्षिक सुधार कार्यक्रमका छनोटका आधार र छानिएका सूचीसहितको प्रतिवेदन हस्तान्तरण गरे । मन्त्री श्रेष्ठले समृद्ध नेपाल, सुखी नेपालीको राष्ट्रिय आकाङ्क्षा पूरा गर्न राष्ट्रपति शैक्षिक सुधार कार्यक्रमले योगदान गर्ने विश्वास व्यक्त गरे। मन्त्रालयका सचिव रामप्रसाद थपलियाका अनुसार सो कार्यक्रमका लागि कूल छ हजार ९२१ विद्यालयले आवेदन दिएकामा ४२५० विद्यालय छनोट भएका छन् । शिक्षा तथा मानव स्रोत विकास केन्द्रका महानिर्देशक बैकुण्ठ अर्यालले छानिएका विद्यालयका लागि कक्षाकोठा, शौचालय, सूचना प्रविधि, ल्याब तथा पुस्तकालय, नवीन प्रविधि, भौतिक पूर्वाधार तथा शैक्षिक विकास, डाटा केन्द्र आदि गरी रु पाँच अर्ब छ करोड ५० लाखको बजेट विनियोजन गरिएको जानकारी दिए। कार्यक्रममा प्रधानमन्त्री ओलीले सरकारले एकपछि अर्को नयाँ काम र योजनाको थालनी गरिरहेको उल्लेख गर्दै विनाशकारी भूकम्पबाट क्षतिग्रस्त ऐतिहासिक धरहराको आउँदो नयाँ वर्षको पहिलो दिन उद्घाटन गर्ने भएकाले जनताका लागि नयाँ वर्षको उपहार त्यही हुने बताए। रासस"
पहाडी भूभागमा हल्का वर्षाको सम्भावना,"काठमाडौं : देशमा स्थानीय वायुसँगै पश्चिमी वायुको समेत आंशिक प्रभाव रहेको जल तथा मौसम विज्ञान विभागले जनाएको छ। मौसम पूर्वानुमान महाशाखाबाट बिहीबार बिहान जारी बुलेटिनमा देशको पहाडी भुभागहरुमा आंशिकदेखि सामान्य बदलिको अवस्था रहेको छ भने बाँकी भूभागहरुमा तुवाँलो रहेको उल्लेख छ। बिहीबार दिउँसो देशका पहाडी भूभागमा आंशिकदेखि सामान्य बदली रही बाँकी भूभागमा मौसम सामान्यतया सफा रहने छ। प्रदेश १, बागमती, र गण्डकी प्रदेशका पहाडी भूभागका थेरै स्थानमा मेघगर्जनचट्टयाङ्गसहित हल्का वर्षाको सम्भावना रहेको छ। राती देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहने छ। प्रदेश १, बागमती, र गण्डकी प्रदेशका एक दुई स्थानमा मेघगर्जनचट्टयाङ्ग सहित हल्का वर्षाको सम्भावना रहेको छ। शुक्रबार दिउँसो देशका पहाडी भूभागमा आंशिकदेखि सामान्य बदली रही बाँकी भूभागमा मौसम सामान्यतया सफा रहने छ। देशका पहाडी भूभागका एक दुई स्थानमा मेघगर्जनचट्टयाङ्ग सहित हल्का वर्षाको सम्भावना रहेको महाशाखाले जनाएको छ। दिउँसो देशका पहाडी भूभागमा आंशिक देखि सामान्य बदली रही बाँकी भूभागमा मौसम सामान्यतया सफा रहने छ। शनिबार दिउँसो देशका पहाडी भूभागमा आंशिकदेखि सामान्य बदली रही बाँकी भूभागमा मौसम सामान्यतया सफा रहने छ। देशका पहाडी भूभागको एक दुई स्थानमा मेघगर्जनचट्टयाङ्गसहित हल्का वर्षाको सम्भावना रहेको छ। दिउँसो देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहने छ।"
वायु प्रदूषणको दीर्घकालीन उपाय खोज्न मानवअघिकार आयोगको आग्रह,"काठमाडौं : राष्ट्रिय मानवअधिकार आयोगले वायु प्रदूषण तथा प्राकृतिक विपद्को जोखिम न्यूनीकरण गर्न तत्कालीन तथा दीर्घकालीन उपायहरूको अवलम्बन गर्न सरकारको ध्यानाकर्षण गराएको छ । आयोगका प्रवक्ता डा टीकाराम पोखरेलले बिहीबार जारी गरेको विज्ञप्तिमा नागरिकको स्वच्छ वातावरणमा बाँच्न पाउने हकको संरक्षणार्थ जोखिम न्यूनीकरणका लागि तत्कालीन र दीर्घकालीन उपायहरु अवलम्बन गर्न ध्यानाकर्षण गराइएको हो । आयोगले विज्ञहरुसँग गरेको परामर्शअनुसार वायु प्रदूषणबाट हुनसक्ने जोखिमलाई न्यूनीकरण गर्न सकिन्छ । हालै देखिएको अत्यधिक डढेलोलाई नियन्त्रण गर्न, घर तथा कृषि कार्यबाट निस्कने फोहर जलाउने काममा नियन्त्रण गर्न र सवारी साधनको प्रयोगलाई सम्भव भएसम्म कम गरी वायु प्रदूषणको अवस्थामा तत्काल सुधार ल्याउन सकिन्छ । गत शुक्रबारदेखि काठमाडौँ उपत्यकालगायत मुलुकका विभिन्न स्थानमा बढिरहेको वायु प्रदूषणका कारण नागरिकको स्वास्थ्यमा असर परेको थियो । यस सम्बन्धमा आयोगले नियमितरूपमा अनुगमन गर्नुका साथै आयोगमा सरोकारवालासँग छलफल गरेको जनाएको छ। पछिल्लो समयमा नेपालका विभिन्न ठाउँमा आगलागी तथा डढेलो लागेको, वायु प्रदूषणका कारण आँखा पोल्ने, खोकी लाग्ने, नाक चिलाउने समस्या अत्यधिकरुपमा देखिएको सञ्चार अनुगमनबाट पाइएको जनाएको छ । सुक्खायाम, अत्यधिक डढेलो तथा पश्चिमी वायु कमजोर भएका कारण केही दिनयता देखिएको वायु प्रदूषण विश्व स्वास्थ्य सङ्गठनले तोकेको भन्दा अत्यन्तै खराब अवस्थामा रहेकाले मानव स्वास्थ्यमा गम्भीर असर पर्न सक्ने वातावरण विज्ञहरुले छलफलको क्रममा सुझाव दिएका छन् । वायु गुणस्तर मापन सूचक (एक्युआइ) अनुसार गत आइतबार काठमाडौँमा मापन गरिएको वायुको गुणस्तर तीन सयभन्दा बढी पुगेको देखिएकाले ज्येष्ठ नागरिक, बालबालिका, दम, श्वासप्रश्वाससम्बन्धी दीर्घरोगीमा अत्यन्तै जोखिम हुने हुनाले सचेत रहनुपर्ने विज्ञहरुले ध्यानाकर्षण गराएका थिए । सोहीअनुसार सरकारले चार दिन विद्यालय बन्द गर्ने निर्णयसमेत गरेको थियो ।"

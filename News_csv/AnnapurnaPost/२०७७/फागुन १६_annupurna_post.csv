शीर्षक,विवरण
वैदेशिक रोजगारका समस्या,"वैदशिक रोजगारमा पठाउने दलालहरूको बोली जति मीठो हुन्छ, व्यवहार उस्तै क्रूर हुन्छ। आकर्षक कमाइ हुने कामको खोजीमा भौंतारिएका व्यक्तिसँग भेट भयो भने दलालहरूले यसरी गफ दिन्छन् कि उनीहरूले भनेअनुसार पैसा बुझाउन सक्यो भने श्रमिकको आर्थिक हैसियत केही वर्षमै कायापलट हुन्छ। सपनामा पनि सोच्न नसक्ने गरी पैसा कमाउन सकिने गफमा भुलेर श्रमिकहरू दलालको भुलभुलैयामा पर्छन् र तत्काल घरघडेरी बेचेर भए पनि दलाललाई कुस्त पैसा एड्भान्सका रूपमा दिइहाल्छन्। यसरी तिरेको पैसाको कुनै कानुनी हैसियत हुँदैन। दलालहरू भने बेपत्ता भइसक्दा पनि रोजगारमा जाने योजनामा रहेकाहरू भने विदेश जाऔंला र पैसा कमाउँला भन्दै दिन गनेर बसिरहन्छन्। तर त्यो दिन कहिल्यै आउँदैन। दलालको फन्दामा परेर सडकको बासमा पुगेका थुप्रै नागरिक दलालको खोजीमा छन्। कोही वर्षौंदेखि कानुनी लडाइँमा छन्। साहुबाट ल्याएको ऋणको सावाब्याज तिर्नुपर्ने र अकारण लड्नुपरेको मुद्दाको थिचोमा परेकाको समस्याबारे राज्य गम्भीर हुनुपर्छ। खराब आचरण भएका केही दलालका कारण समग्र वैदेशिक रोजगार व्यवसायलाई नै बदनाम गराएको छ। मुलुकभर वैधानिक रूपमा ७५२ वटा वैदेशिक रोजगारसम्बन्धी म्यानपावर कम्पनी रहे पनि समाजका कुनाकुनामा दलालहरू फैलिएका छन्। स्वदेशमा एक प्रकारको काम गरेर विदेश पुगेपछि अर्कै काममा लगाउने, कबुल गरेअनुसारको सेवासुविधा नदिनेदेखि आकर्षक मुलुकमा पठाउँछ भन्दै रकम कुम्ल्याएर आफैं फरार हुने प्रवृत्ति यो क्षेत्रमा छ। विदेश गएर रोजगारमा लागे पनि कुनै न कुनै समस्या नभोगेका व्यक्ति भेट्न मुस्किल छ। तुलनात्मक रूपमा प्रदेश २ का नागरिक यो समस्याबाट बढी प्रभावित छन्। दलाललाई लाखौं रुपैयाँ बुझाएर पनि विदेश जान नपाएका र अहिले न्याय पाउने आशामा रहेको दर्जनौं नागरिक अदालती निर्णयको पर्खाइमा छन्। फितलो अनुगमन र उनीहरूले जस्तै गल्ती गरे पनि उच्च राजनीतिक तथा प्रशासनिक पहुँचका कारण कानुनी कारबाहीबाट उन्मुक्ति पाउने गरेका छन्। अपवादबाहेक वैदशिक रोजगारमा जान चाहनेहरूको आर्थिक हैसियत कमजोर नै हुन्छ। यस्ता वर्गको सरकारी निकायसम्म राम्रो पहुँच पनि हुन्न। उनीहरूले राम्रो कानुनी ज्ञान लिन पनि सक्दैनन्। यसैको फाइदा दलालहरूले लिइरहेका छन्। कतिपय दलाल पक्राउ गरे पनि उनीहरूमाथि कडा कानुनी कारबाही हुन सकेको छैन। सत्ता प्राप्तिका लागि मुलुकमा हिजोआज दैनिकजसो सभासम्मेलन हुने गरेको छ। नेताका कोठे बैठकको गन्ती गरिसाध्य छैन। तर यस्ता सम्मेलन वा बैठकमा घामपानी वा हर प्रकारका वाधा प्रवाह नगरी हाड खियाइरहेका दाजुभाइलाई यो बाध्यात्मक अवस्थाबाट मुक्ति दिने विषयमा मन्थन भएको पाइँदैन। बरु विदेशमा दस नंग्रा खियाइरहेकाबाट आर्थिक संकलन गर्ने र कसरी चुनाव वा सत्ता आरोहणका लागि भयाङ बनाउने भन्ने ध्याउन्नमा नेताहरू केन्द्रित भएको पाइन्छ। योभन्दा लाजमर्दो अवस्था अरू केही हुन सक्दैन। विदेशी भूमिमा बेहोर्नुपरेको कष्टको समाधान गर्न नसके पनि स्वदेशभित्र आफ्नै दाजुभाइलाई ठग्नेविरुद्ध भने कडा कारबाही हुनुपर्छ। पीडितलाई न्याय दिनुपर्छ। आफ्नै दाजुभाइलाई ठगेर रातारात धनी बन्ने ध्याउन्नमा लागेकाहरूलाई नियन्त्रण गर्नुपर्छ। रोजगारमा जान चाहनेले बलियो कानुनी आधारविना दलाललाई पैसा दिनुहुन्न। यस्ता विषयमा सरकारी तथा गैरसरकारी संस्थाबाट प्रभावकारी परामर्श दिनुपर्छ। अनुगमनलाई प्रभावकारी बनाउनुपर्छ। सरकारी दरभन्दा बढी रकम असुल्न खोज्ने दलाल पहिचानका लागि रोजगारमा जान चाहनेले पनि सहयोग गर्नुपर्छ। धेरै पैसा कमाउन विदेश नै जानुपर्छ भन्ने सोचाइमा परिवर्तन ल्याउन जरुरी छ। सरकारी स्तरबाट रोजगार सिर्जना हुने नीति तथा कार्यक्रम ल्याउन जरुरी छ।"
अवहेलना मुद्दामा प्रचण्डको जवाफ : मैले अदालतको मानहानी हुने अभिव्यक्ति दिएको छैन,"काठमाडौं : पूर्वप्रधानमन्त्री एवम् नेपाल कम्युनिस्ट पार्टी (नेकपा) प्रचण्डमाधव समूहका अध्यक्ष पुष्पकमल दाहाल प्रचण्डले आफूले अदालतको मान हानि हुने कुनै अभिव्यक्ति नदिएको लिखित जवाफ सर्वोच्च अदालतमा पेश गरेका छन् । अदालतको अवहेलना मुद्दामा आफैँ उपस्थित भएर जवाफ दिनू भनेपछि प्रचण्डले आइतबार सर्वोच्च अदालतमा लिखित जवाफ बुझाएका हुन् । उनले आफूले सार्वजनिक सभामा मुद्दाका विषयमा बोलेको नभइ कार्यकारिणीको बदनियत र उसको संविधानविरुद्धको कामबारे जनतालाई सुसूचित गराउने र आफ्नो धारणा व्यक्त गर्ने काम मात्र गरेको बताएका छन्। आफ्नो उक्त कार्यबाट अदालतको अवहेलना हुनै नसक्ने उनले उल्लेख गरेका छन्। उनले लिखित जवाफमा भनेका छन्। 'निवेदकको बुँदा नम्बर ३४ मा उल्लेख संवैधानिक व्यवस्था स्वीकार गरेर नै संवैधानिक अदालतमा हाम्रो पार्टीका सांसदले रिट निवेदन लिएर आएको तथ्य स्पष्ट नै छ । हरेक नागरिकले आफ्नो मुद्दामा जितको आश गर्नु सामान्य मानवीय स्वभाव हो', उनले लिखित जवाफमा उल्लेख गरेका छन्, 'यस्तो कुरा स्मरण गर्नु, व्यक्त गर्नु मुद्दाको पक्षको अधिकार नै हो । तर, सो कुरा व्यक्त गर्न नै नपाउने, आशा, भरोसा गर्न नपाउने विधिशास्त्रीय कुराभित्र पर्दैन ।' फैसलामा मुद्दाका पक्षले सन्तोष, असन्तोष व्यक्त गर्नु स्वाभाविक भएको उल्लेख गर्दै उनले फैसला अवज्ञा गर्ने वा फैसला उल्लंघन गर्ने काम आफू र आफ्नो दलबाट हुनु नहुने बताए । आफूहरुको जुलुस र भाषणले न्यायपालिकालाई प्रभाव नपार्ने बताउँदै उनले भने, 'सरकार र उसका नातेदार अदालतलाई कमजोर ठान्छन् । त्यसैले यस्ता निवेदन हाल्न लगाउँछन् ।"
बल्ल छुट्याइँदै गाउँ र सहर,"काठमाडौं : हाम्रा देशमा कति गाउँ छन् ? सहर कति छन् ? स्थानीय तहमध्ये ६ महानगरपालिका, ११ उपमहानगरपालिका र २६० वटा नगरपालिका छन्। तर, त्यहाँ हुनुपर्ने सेवासुविधा, पूर्वाधार विकास देखिँदैन। गाउँ त गाउँ नै रह्यो। अब भने सरकारले २०७८ को राष्ट्रिय जनगणनामा गाउँ र सहर छुट्याउने गरी विवरण संकलन गर्ने भएको छ। केन्द्रीय तथ्यांक विभागका निर्देशक तीर्थराज चौलागाईंले जनगणनामा गाउँ र सहर छुट्याउन छुट्टै प्रश्नावली बनाइएको जानकारी दिए। जनगणनाको १ सय १० वर्षको इतिहासमा पहिलो पटक सामुदायिक प्रश्नावली त्यसकै लागि तयार पारिएको छ। सामुदायिक प्रश्नावलीले सहर र गाउँलाई छुट्याउने निर्देशक चौलागाईंको भनाइ छ। स्थानीय तहको वडासम्म पुगेर सुपरिवेक्षकले त्यो प्रश्नावली भराउनेछन्। सहरी सेवासुविधामा बडावासीको पहुँचको अवस्थाको छुट्टै प्रश्नावली राखिएको छ। भौतिक पूर्वाधार, आर्थिक पूर्वाधारसेवासुविधाको अवस्थाबारे विवरण संकलन गरिनेछ। इन्टरनेट, विद्युत्, क्याम्पस, अस्पताल, एम्बुलेन्स सेवा, बजार, बैंक तथा वित्तीय संख्या, सहकारी संख्यालगायत भौगोलिक क्षेत्रभित्र सेवासुविधा उपलब्धताको अवस्थाबारे एकएक तथ्यांक संकलन गरिनेछ। यसका लागि विभिन्न प्रश्नावली यसरी सोधिनेछ। वडाको केन्द्रमा वर्षभरि सडक यातायात सञ्चालन हुन्छ ? बहुसंख्यक बडावासीको सार्वजनिक यातायातको पहुँच छ ? वडामा स्थानीय यातायातनगर यातायात सेवा उपलब्ध छ ? वडाभित्र कालोपत्रे भई बाह्रै महिना चल्न सक्ने सडक कति छ ? वडाभित्र धुलेमाटे सडकको लम्बाइ कति छ ? एक घर, एक धाराको हिसाबले पाइपबाट वितरित सुरक्षित खानेपानी कति घरपरिवारमा पुगेको छ ? घरभित्रैघर परिसरभित्र शौचालय भएको घरपरिवार कति छन् ? शौचालयको फोहोरमैला विसजर्नका लागि ढल सेवा कति घरपरिवारमा जडानमा पुगेको छ ? फोहोरमैला नियमित संकलन गरी व्यवस्थापन गर्ने सेवा कति घरपरवारमा पुगेको छ ? राष्ट्रिय प्रसारण लाइन वा भरपर्दो विद्युत् प्रणालीमा जोडिएको घरपरिवार कति छन् ? वडामा उच्च गतिकोब्रोडब्यान्ड इन्टरनेट सुविधा कति जनसंख्यामा पुगेको छ ? वडामा सुरक्षित घर अर्थात् व्यवस्थित र योजनाबद्ध आवास (जग्गा विकास क्षेत्र, सामूहिक आवास, संयुक्त आवास, एकीकृत बस्ती) क्षेत्रमा बस्ने घरपरिवार कति छन् ? ३० मिनेटको पैदलयात्रामा बजारको केन्द्रसम्म पहुँच भएका घरपरिवार कति छन् ? लगायत गाउँ सहर छुट्याउने प्रश्नावली तयार गरिएको छ। सामाजिक पूर्वाधारसेवा सुविधाको अवस्थाका प्रश्नावली छन्। आधा घण्टाको पैदल दूरीमा उच्च शिक्षाको सेवा उपलब्ध छछैन ? आधा घण्टाको पैदल दूरीमा पुस्तकालय सुविधा उपलब्ध छछैन ? आधा घण्टाको पैदल दूरीमा मेडिकल डाक्टर (एमबीबीएस)को सेवा उपलब्ध छछैन ? आधा घण्टाको पैदल दूरीमा सुरक्षा बेस वा प्रहरी चौकी छछैन ? वडाको मुख्य बस्तीबाट ५ किमि दूरीमा दमकल सेवा उपलब्ध छछैन ? आधा घण्टा दूरीमा हरियाली पार्क वा बाल उद्यान खेल मैदान छछैन ? आर्थिक पूर्वाधार र सेवासुविधाबारे विवरण संकलन गरिनेछ। वडामा परिवार नै बसाइ सरी आउने वा जाने अवस्था कस्तो छ ? आधा घण्टाको पैदल दूरीमा बैंक वा वित्तीय सेवा उपलब्ध भएका घरपरिवार कति छन् ? सहकारी पहुँच भएका घरपरिवार कति छन् ? आधा घण्टाको दूरीमा सिनेमा हलनाचघरकलकेन्द्र, व्यापारिक केन्द्रसपिङ मल छ ? प्रहरी चौकी, सार्वजनिक पुस्तकालय, सामुदायिक सिकाइ केन्द्र वृद्धाश्रम, बालगृह, सार्वजनिक शौचालय, सामुदायिक भवन वा सभाहल, पशुबधशाला, व्यवस्थित शवदाह स्थलशव गाड्ने स्थल, खेलमैदानटुँडिखेल, सार्वजनिक पार्क, वडा कार्यालयको आफ्नै प्रशासकीय भवन, मठमन्दिर, गुम्बालगायतको विवरण छ कि छैन ? जस्ता प्रश्नावली तयार गरिएको छ। निर्देशक चौलागाईंले यी प्रश्नावलीको आधारमा गाउँ र सहर छुट्टिने बताए। २०७८ जेठ २५ देखि असार ८ सम्म राष्ट्रिय जनगणना हुन गइरहेको छ।"
जलहरी भगवान्को गहना,"काठमाडौं : पशुपति क्षेत्र विकास कोषका कोषाध्यक्ष एवं श्रीपशुपतिनाथको सुनको जलहरी निर्माण व्यवस्थापन समितिका संयोजक डा मिलनकुमार थापाले सुनको जलहरी राख्नु नहुने तर्क कुतर्क भएको बताएका छन्। जलहरी राख्ने कार्य प्राणप्रतिष्ठा भनेर आम मान्छेलाई भ्रम परेको उनको भनाइ छ। थापाले सञ्चारकर्मीसँग भने, जब मन्दिर भत्किएर नयाँ बनाइन्छ, जीर्णोद्धार गरिन्छ वा नयाँ मूर्ति राखिन्छ अनि प्राणप्रतिष्ठा गरिन्छ। तर, यो भगवान्को आजको शृंगार भोलि उतारेजस्तै एउटा जलहरीको ठाउँमा अर्को राखिएको हो। वर्षमा चारवटा नवरात्र हुन्छन्। चैत्र नवरात्र, शारदीय नवरात्र, माघ र आषाढ शुक्लमा पर्ने गुप्त नवरात्र। अहिले माघ शुक्ल पक्ष हो, यसमा काम्यकर्मलाई वर्जित हुन्छ, नित्यकर्ममा वर्जित नभएको एक धर्मगुरुले पुष्टि गरे। जलहरी भगवान्लाई चढाइएको गहना हो यसमा प्राणप्रतिष्ठा गर्नुपर्ने जरुरी नभएकाले बेकारको तर्क गर्नु नपर्ने डा थापाको तर्क छ। श्रीपशुपतिनाथमा गत वर्षदेखि नै महारुद्री गर्ने तयार गरिएको थियो। गत वर्षको चैत्र नवरात्रमा गर्ने भनिए पनि कोभिडका कारण स्थगित भएकाले गर्न सकिएको थिएन। आषाढ शुक्ल पक्षमा मूलभट्टले नै यसका लागि संकल्प गरेका थिए। यो नवरात्र शतचण्डी पनि गर्नका लागि रोजिएको कोषाध्यक्ष थापाले बताए। उनका अनुसार, भारतका बनारस र काशीका मन्दिरहरूमा पनि सुनकै जलहरी राखिएको छ। विश्वनाथ मन्दिरमा त खम्बा नै सुनको छ, त्यहाँ पनि भगवान्को पीठिका (जलहरी), मुकुट र पाउ पनि पूरै सुनैसुनको छ। भारतका तिरूपती र सोमनाथ मन्दिरमा त हीराकै मुकुट छ भने गुहावटीस्थित कामाख्या मन्दिरमा गजुर नै सुनैसुनको छ, थापाले भने, नेपालमा त्यसमा पनि पशुपतिनाथ मन्दिरमा किन नहुने ? पुरातत्त्व विभागले मापदण्डविपरीत वा बिग्रिने गरी राखेको भए रोकिसक्थ्यो त्यो पनि छैन। रणबहादुर शाहले तामाको जलहरी राखेकोमा श्री ५ महेन्द्रले चाँदीको फेर्न हुन्छ भने चाँदीको ठाउँमा सुनको राख्न नहुने कसरी हुन्छ भनी उनले प्रश्न गरे। जतिसक्यो राम्रो मन्दिर, मूर्ति बनाउने र सजाउने कुरा जताततैका मठमन्दिरका उदाहरण सबैसामु छर्लंग भएको थापाको भनाइ छ। पशुपतिनाथको मन्दिरमा सुपुष्पदेव नामका राजाले सुवर्ण (सुन) को छानो बनाएर चढाउनुभयो भन्ने कुरा त अभिलेख र वंशावलीहरूमा नै उल्लेख छ। चढाउनै नहुने भए त्यतिबेला किन चढाइयो ? त्यो हुने यो नहुने भन्ने हुन्छ ? डा थापाले भने। इतिहासविद् ज्ञानमणि नेपालको पुस्तक दर्शन स्पर्शनमा समीक्षा मा पनि सुपुष्पदेवले पशुपतिको छानो सुनको बनाएर राखेको उल्लेख छ। कुलचन्द्र कोइरालाको नेपालका आराध्यदेव भगवान् श्रीपशुपतिनाथ नामक कृतिमा पनि यस सम्बन्धमा उल्लेख गरिएको छ। डा स्वामी प्रपन्नाचार्यको पुस्तक ६४ शिवलिंगको विश्लेषणात्मक अनुसन्धान मा लेखिएको छ, शिवलिंग दुई प्रकारका हुन्छन्, प्राकृत र कृत। मानवले निर्माण र प्राण प्रतिष्ठान गरी पूजन गरेको लिंग कृत हो भने प्रकृतिको गर्भभित्र भएका ढुंगाको शिवलिंग प्राकृत हो भनिएको छ। शिवलिंगको इतिहासका बारेमा स्कन्द पुराण केदारखण्डको ३१औं अध्यायमा १४ शिवलिंग पुज्ने गरिएको र तीमध्ये नौ नम्बरमा स्वर्णलिंग शब्द लेखिएको छ।"
नेपाल पाँच वर्षपछि विकासशील,"काठमाडौं : नेपाल अबको पाँच वर्षपछि अतिकम विकसितबाट विकासशील राष्ट्रमा स्तरोन्नति हुने भएको छ। नेपालको १५ औं आवधिक योजनाले सन् २०२२ मै स्तरोन्नति गर्ने लक्ष्य लिए पनि कोरोना महामारीका कारण अर्थतन्त्रमा भारी क्षति भएपछि सन् २०२६ मा धकेलिएको हो। संयुक्त राष्ट्रसंघको कमिटी फर डेभलपमेन्ट पोलिसी (सीडीपी)ले पाँच वर्षपछि स्तरोन्नतिका लागि सिफारिस गरेको छ। स्तरोन्नति तयारीका लागि तीन वर्षको अवधि दिने गरिए पनि कोरोना महामारीका कारण नेपाल सरकारको अनुरोधमा पाँच वर्ष पाएको संयुक्त राष्ट्रसंघका लागि नेपालको स्थायी नियोगले जनाएको छ। सीडीपीको समीक्षा बैठक सोमबारदेखि शुक्रबारसम्म चलेको थियो। उक्त बैठकले बंगलादेश र लाओसलाई पनि स्तरोन्नतिका लागि सिफारिस गरेको छ। स्तरोन्नतिका लागि प्रतिव्यक्ति आय, मानव सम्पत्ति सूचक र आर्थिक एवं वातावरणीय जोखिम सूचकलाई आधार बनाइन्छ। नेपालले प्रतिव्यक्ति आयबाहेक दुई सूचक भूकम्पको वर्ष (सन् २०१५) मै पूरा गरेको थियो। त्यसपछि सन् २०१८ मा स्तरोन्नति गर्नेबारे छलफल हुँदा राष्ट्रिय योजना आयोगले भूकम्पका कारण ठूलो आर्थिक एवं मानवीय क्षति भएको र त्यसपछि पनि प्राकृतिक प्रकोपले सताएको भन्दै नगर्न सल्लाह दिएको थियो। सरकारले पनि त्यहीअनुसार अनुरोध गरेपछि स्तरोन्नति रोकिएको थियो। त्यसपछि सरकारले सन् २०२२ मा विकासशील राष्ट्रमा स्तरोन्नति गर्ने योजना बनाएको थियो। तर, व्यावसायिक संघसंस्था र कतिपय अर्थशास्त्रीले अहिलेकै अवस्थामा स्तरोन्नति गर्न नहुने बताउँदै आएका थिए। संसद्को दिगो विकास तथा सुशासन समितिले एक महिनाअघि मात्रै सरकारलाई स्तरोन्नतिको मिति पछि सार्न आग्रह गरेको थियो। समितिले सहुलियतपूर्ण कर्जा र अनुदानजस्ता अन्तर्राष्ट्रिय सहायता, बौद्धिक सम्पत्तिको अधिकार एवं अन्तर्राष्ट्रिय व्यापार सुविधामार्फत नेपालले पाइरहेको लाभमा असर पर्ने जनाएको थियो। मापदण्डमा के छ ? मानव सम्पत्ति सूचकमा पाँच वर्षमुनिका बाल मृत्युदर, कुपोषण, मातृ (प्रजनन) मृत्युदर, विद्यालय भर्ना दर, प्रौढ साक्षरता र विद्यालयमा लैंगिक समानताको स्तरलाई मापन गरिन्छ। स्तरोन्नतिका लागि यस्तो मानव सम्पत्ति सूचक कम्तीमा ६६ हुनुपर्छ। त्यस्तै, आर्थिक तथा वातावरणीय जोखिम सूचकले आर्थिक जोखिमका चार र वातावरणीय जोखिमका चार उपसूचकका आधारमा राज्यको वर्गीकरण गर्छ। अर्थतन्त्रमा कृषि र वनको हिस्सा, वस्तु निर्यातको अवस्था र स्थायित्व एवं दुर्गम तथा भूपरिवेष्टित अवस्थितिलाई आर्थिक सूचकमा गणना गरिन्छ। भौगोलिक अवस्थाअनुसार जनसांख्यिक विभाजन, प्रकोपपीडितको अवस्था र कृषिजन्य वस्तुको दिगो उत्पादनलाई वातवरणीय सूचकमा समावेश गरिएको छ। यी दुबै सूचकमा नेपालले स्तरोन्नतिका लागि आवश्यक अंक हासिल गरिसकेको छ। सन् २०१८ को त्रिवर्षीय समीक्षामै मानव सम्पत्ति सूचक ७१२ (कम्तीमा ६६ हुनुपर्ने) र आर्थिक तथा वातावरणीय जोखिम सूचक २८४ (३२ भन्दा कम हुनुपर्ने) भएकाले नेपाललाई यी दुई सूचककै आधारमा स्तरोन्नति गर्न बाटो खुला छ। प्रतिव्यक्ति आयमा भने नेपालले थ्रेसहोल्ड भेट्टाउन सकेको छैन। स्तरोन्नतिका लागि प्रतिव्यक्ति कुल राष्ट्रिय आय १ हजार २ सय २२ डलर आवश्यक पर्छ। गत आर्थिक वर्षसम्म नेपालको प्रतिव्यक्ति आय १ हजार ९८ डलर छ। न्यूनतम सीमा भेट्टाउन नेपालले प्रतिव्यक्ति आय १ सय २४ डलर बढाउनुपर्ने हुन्छ। पछिल्लो पाँच वर्षमा नेपालको प्रतिव्यक्ति आय ३ सय २० डलर बढेकाले यो लक्ष्य भेट्टाउन समस्या नहुने देखिन्छ। दुई सूचक पूरा गरेका मुलुकले स्वघोषणाबाट पनि विकासशील मुलुकमा आफूलाई स्तरोन्नति गर्न सक्छन्। राष्ट्रसंघले पनि दुई मापदण्ड पूरा गरेका मुलुकलाई स्तरोन्नति गर्ने व्यवस्था गरेको छ। विश्व बैंकले गत वर्ष नेपाललाई न्यून आय भएको मुलुकको समूहबाट निम्नमध्य आय भएको मुलुकको सूचीमा राखेको थियो। मुलुकहरूले अन्तर्राष्ट्रिय व्यापारमा प्राप्त सुविधाको लाभ लिन आफूलाई यथार्थभन्दा कम वर्गमा सुरक्षित गर्ने प्रचलन पनि छ। एसियामा चार सेर भनेर चिनिने हङकङ, सिंगापुर, दक्षिण कोरिया र ताइवानले सम्पूर्ण सूचकमा विकसित मुलुकको मापदण्ड पूरा गरे पनि आफूलाई विकासशील समूहमै राखेका छन्। फाइदा कि बेफाइदा ?नेपाल उद्योग वाणिज्य महासंघले केही महिनायता तत्काल अति कम विकसितबाट स्तरोन्नति गर्न नहुने भन्दै लबिङ गर्दै आएको थियो। व्यवसायीले खासगरी युरोप, अमेरिकाजस्ता विकसित मुलुकमा पाइरहेको निर्यात सुविधासमेत हट्ने, औषधि उद्योगहरूले उपयोग गरिरहेको बौद्धिक सम्पत्तिको अधिकार पनि खोसिने भन्दै स्तरोन्नतिको विरोध गरेका छन्। विकसित मुलुकले गरिब देशमा बनेको उत्पादनलाई भन्सार सुविधामा आफ्नो देशमा बेच्न पाउने सुविधा दिएका छन्। त्यस्तै, नेपाली औषधि उद्योगले गरिब मुलुक भएकै कारण संसारका जुनसुकै स्थानमा पत्ता लगाइएका नयाँ औषधि सहजै उत्पादन गरेर बेच्न पाएका छन्। स्तरोन्नतिपछि यी सुविधा कटौती हुनेछन्। तर, सन् २०२६ सम्म भने यस्ता अहिले पाइरहेका सुविधा कायमै रहनेछ। कतिपय अर्थशास्त्रीले पनि विश्व व्यापार संगठनले गरिब मुलुकलाई दिएको अधिकार उपयोग गर्न र अन्तर्राष्ट्रिय सहायता पाउन स्तरोन्नति नगर्दा नै फाइदा हुने बताउँदै आएका छन्। कतिपय भने आफ्नो हैसियत बढ्दा पनि अरू गरिब मुलुकको भाग खोस्ने लोभमा बस्न नहुने तर्क गर्छन्। राजनीतिज्ञले भने गरिब मुलुकको संज्ञालाई प्रतिष्ठासँग पनि जोडेर हेर्न थालेका छन्। प्रधानमन्त्री केपी शर्मा ओलीले स्तरोन्नतिलाई महत्त्व दिएका छन्। राष्ट्रसंघका लागि स्थायी नियोगले पनि एक विज्ञप्ति जारी गरी सरकारको सुखी नेपाली, समृद्ध नेपाल अभियानले स्तरोन्नतिको पूर्वतयारीमा महत्त्वपूर्ण सघाउ पुग्ने बताएको छ।"
सडक निर्माण सुस्त,"सुर्खेत : तत्कालीन जिल्ला पञ्चायतले २०२५ सालमा हुलाकी सडक खन्यो। सुर्खेततेलपानीभुरीगाउँ जोड्ने यो सडकको हालत अहिले पनि उस्तै छ। कर्णालीलाई लुम्बिनी प्रदेशको बर्दियासँग जोड्ने यो सडक खण्ड पाँच दशक बितिसक्दा पनि स्तरोन्नति हुनसकेको छैन। कुल ५२ किलोमिटर लामो यो सडकको सुर्खेततर्फ ३२ किलोमिटर भाग पर्छ। यसमध्ये २४ किलोमिटर सडक निर्माण भइसकेको छ। त्यही सडक पनि विस्तार र मर्मत हुन नसक्दा वर्षात्मा सवारीसाधन आवागमनमा अवरोध हुने गर्छ। वर्षौंदेखि सुर्खेततेलपानीभुरीगाउँ सडक निर्माणका लागि स्थानीयले आवाज उठाउँदै आएका छन्। तर, तराई र भित्री मधेस जोड्ने यो छोटो सडक निर्माणको काम अधुरै छ। ट्र्याक खुलेका स्थानमा पनि बजेटले निरन्तरता नपाउँदा निर्माणको काम पूरा हुन सकेको छैन। कर्णालीलाई तराईसँग जोडेर व्यापार व्यवसायका लागि महत्त्वपूर्ण मानिएको यो सडक सरकारको प्राथमिकतामा कर्णालीलाई दक्षिणतर्फ जोड्ने रणनीतिक मार्गका रूपमा लिइए पनि उक्त सडक खण्ड दलहरूको चुनावी नारा मात्रै बन्ने गरेको छ। सडक बनेको खण्डमा वीरेन्द्रनगरबाट बर्दियाको भुरीगाँउ पुग्न सबैभन्दा छोटो मार्ग अर्थात् ५२ किलोमिटर मात्र पार गर्नुपर्छ। तर सडक नबनेकै कारण हाल सुर्खेतबाट कोहलपुर हुँदै बर्दिया पुग्न एक सय ४६ किलोमिटर पार गर्नुपर्ने बाध्यता छ। यस्तै सुर्खेतको धुलियाबिटभेडाबारी सडक खुलेको पनि ४१वर्ष बितिसक्यो। तर हालसम्म यो सडक कालोपत्रे हुन सकेको छैन। २०३६ सालमा नै ट्र्याक खुलेको यो सडक खण्डको अवस्था अहिले पनि उस्तै छ। बरु यो अवधिमा सडकको नाम चारपकट परिवर्तन भयो। सुर्खेतकोहलपुर सडक, धुलियाबिटभेडाबारी सडक, सुर्खेततुलसीपुर सडक हुँदै हाल यसलाई मदन भण्डारी राजमार्ग नामकरण गरिएको छ। तर स्तरोन्नतिको अझै टुंगो लागेको छैन। ४१ वर्षपछि मदन भण्डारी राजमार्ग आयोजनाले तयार पारेको यो खण्डको वातावरणीय प्रभाव मूल्यांकन अध्ययन प्रतिवेदन हाल भौतिक पूर्वाधार विकास मन्त्रालयमा थन्किएको छ। यही कारण पनि यो सडकको काम कहिले अगाडि बढ्छ भन्ने टुंगो नलागेको इन्जिनियर शिवशरण तिमिल्सेनाले बताए। त्यसैगरी निकै महत्त्वपूर्ण आयोजनाको रूपमा लिइएको वीरेन्द्रनगरमा रिङरोड (चक्रपथ) निर्माण थालिएको १५ वर्ष पुग्यो। तर अझै पूरा भएको छैन। आर्थिक वर्ष २०६२०६३ बाट सुरु भएको चक्रपथ अहिले पनि अधुरै छ। कुल ३५ किलोमिटर सडकखण्डमध्ये १५ वर्षमा ११ किलोमिटर मात्रै निर्माण भएको छ। चालू आर्थिक वर्षमा वीरेन्द्रनगरको सुब्बा कुनादेखि बाङ्गेसिमल जोड्न निर्माण गरिसक्ने मेयर देवकुमार सुवेदी बताउँछन्। तर ठाउँठाउँमा विवाद कायमै रहेका कारण चालू आर्थिक वर्षमा पनि आयोजना पूरा हुने सम्भावना देखिँदैन। राजनीतिक नेतृत्व जनताप्रति उत्तरदायी नहुँदा जिल्लाका ठूला आयोजनाहरू अधुरै रहेको नागरिक अगुवा बताउँछन्। ठूला आयोजनाहरू अधुरै रहनुको मुख्य कारण विकासप्रेमी नेतृत्व नहुनु हो लामो समयदेखि भ्रष्टाचार नियन्त्रणको अभियानमा सक्रिय नागरिक सरोकार संघका अध्यक्ष पीताम्बर ढकाल भन्छन्, कुशल र इमान्दार नेतृत्व नभएकै कारण आयोजनाहरूले पूर्णता पाउन सकेनन्।"
हेटौँडामा नयाँ औद्योगिक क्षेत्र,"हेटौंडा : बागमती प्रदेशको राजधानी हेटौंडामा नयाँ औद्योगिक क्षेत्रको शिलान्यास गरिएको छ। एक कार्यक्रमबीच संघीय सरकारका उद्योग, वाणिज्य तथा आपूर्तिमन्त्री लेखराज भट्टले हेटौंडा उपमहानगरपालिका१३ र १४ मा स्थापित मयूरधाप औद्योगिक क्षेत्रको शिलान्यास गरेका हुन्। संघीय सरकारले २०७२ साल चैत १ गते मयूरधापको ३ सय बिघा जमिनमा नयाँ औद्योगिक क्षेत्र घोषणा गरे पनि जग्गाको भोगाधिकार विवादका कारण निर्माणकार्य अघि बढेको थिएन। सरकारले औद्योगिक क्षेत्रको नाममा जग्गाको लालपुर्जा दिए पनि पर्सा राष्ट्रिय निकुञ्जले आफ्नो क्षेत्राधिकारभित्रको जमिन भन्दै जग्गा उपयोगमा रोक लगाएको थियो। निकुञ्जसँगको सहमतिपछि आवश्यक पूर्वाधार निर्माणको काम अघि बढाउन शिलान्यास गरिएको हो। औद्योगिक क्षेत्र स्थापनाका लागि सरकारले दुई वर्षदेखि बजेट विनियोजन गरे पनि भोगाधिकार विवाद हुँदा बजेट फ्रिज हुँदै आएको थियो। मन्त्रिपरिषद् निर्णयले २०७३ साउन ६ गते औद्योगिक क्षेत्र स्थापना गर्ने जग्गाको लालपुर्जा मयूरधाप औद्योगिक क्षेत्रका नाममा नामसारी गरिएको थियो। औद्योगिक क्षेत्र तयारीका लागि करिब साढे सात अर्ब खर्च अनुमान गरिएको छ। डीपीआर तयारीपछि मुद्रण विभागले नोट छाप्ने उद्योग स्थापनाको सम्झौता गरेपछि बाँकी जमिनलाई ४ देखि १४ रोपनीसम्मका गरी ६३ वटा प्लटमा विभाजन गरिएको हेटौंडा औद्योगिक क्षेत्रका प्रबन्धक राजेन्द्रप्रसाद कँडेलले बताए। दुई वर्षभित्र उद्योग सञ्चालनमा ल्याउने औद्योगिक क्षेत्रको लक्ष्य छ। मयूरधाप औद्योगिक क्षेत्रमा उद्योग स्थापनाका लागि आशयपत्र माग गर्दा २ सय ५० वटा उद्योगले आशयपत्र दिएको उनले जानकारी दिए। नेपाल सरकारको मन्त्रिस्तरीय निर्णयबमोजिम सुरक्षण मुद्रण विभागलाई मुद्रण प्रेस स्थापना गर्न २ सय ५० रोपनी जग्गा उपलब्ध गराइएको छ। राजनीतिक स्थायित्व आवश्यक : भट्टमन्त्री भट्टले जबसम्म देश राजनीतिक स्थायित्व नहुँदासम्म देशको विकास नहुने बताए। औद्योगिक क्षेत्र शिलान्यास गर्दै उनले भने, औद्योगिक क्षेत्रको लागि के के सुविधा छुट दिन सकिन्छ त्यसबारे छलफल भइरहेको छ। बागमती प्रदेशका डोरमणि पौडेलले उद्योगका नाममा जग्गा ओगट्ने मात्रै नभई उत्पादन र रोजगारमुखी उद्योगलाई प्राथमिकता दिनुपर्ने बताए। कार्यक्रममा राष्ट्रिय योजना आयोगका उपाध्यक्ष डा पुष्पराज कँडेल, जिल्ला समन्वय समिति मकवानपुर प्रमुख रघुनाथ खुलाल, मकवानपुर उद्योग संघका अध्यक्ष लेखराज पोखरेल, संविधानसभा सदस्य अनन्त पौडेलले उद्योगको विकास गरी रोजगारी सिर्जनामा जोड दिनुपर्ने बताएका थिए।"
पीडितलाई कानुनको तगारो,"विराटनगर : आमाबाबु दुवै अर्काअर्कैसँग बिहे गरेर हिँडे। अलपत्र छोरी गुजाराको संघर्षमा थिइन्। कामको प्रलोभन दिँदै एक जनाले डेरामा लगे। बन्धक बनाएर केही दिन बलात्कार गरे। मुस्किलले फुत्किएकी १५ वर्षीया बालिका चिनेजानेकाको शरणमा पुगिन्। तिनकै सहयोगले आरोपित समातिए। आरोपितले बलात्कार स्विकारिसके। बालिका प्रहरी संरक्षणमा छिन्। तर, एउटा कानुनी जटिलता आएको छ आँखैअगाडिको बलात्कारीबारे किटानी जाहेरी कसले दिने ? आफन्त को छन्, कहाँ छन् ? पीडितलाई थाहा छैन। स्वयं उनका लागि उजुरी दिन कानुनले रोक्छ। किनकि, उनको उमेर पुगेकै छैन। बालिकामाथि बलात्कार हुन सक्छ। तर, कानुनले तिनलाई स्वयं उजुरी गर्न रोक्दो रहेछ। पीडित मात्र होइन, प्रहरी पनि यही जटिलताले रनभुल्लमा छ। पीडामाथि पीडामोरङको उर्लाबारी५ घर बताउने बालिकालाई बुवाआमा कहाँ छन् भन्ने पत्तो छैन। आमाबुवा दुवै जनाले अर्कै बिहे गरेको भन्ने सुनेकी छन्। आठ वर्षको उमेरदेखि नै अभिभावकविहीन बनेकी उनलाई आफन्तको साथसमेत मिलेन। भोक लाग्दा चिनजानकासँग मागेर खानु उनको बाध्यता बन्यो। उनी माघमा काम खोज्दै सुनसरीको इटहरी आउँदा ४९ वर्षीय रोहित कार्कीसँग भेट भयो। कार्की इटहरीमा सार्वजनिक यातायातलाई यात्रु खोजिदिने, त्यसबापत कमिसन लिने काम गर्थे। ती बालिकाले आफ्नो समस्या कार्कीलाई सुनाइन्। कार्कीले काम खोजिदिने आश्वासन दिएपछि उनी आफ्नो सम्पर्क नम्बर दिई उर्लाबारीतिरै फर्किन्। कार्कीले काम पाइएको भन्दै एक साताअघि बोलाएर इटहरी उपमहानगरपालिका५ स्थित एउटा घरमा पुर्याए। तर, त्यहाँ राखेर कार्कीले बालिकालाई मानसिक तथा शारीरिक यातना दिँदै बलात्कार गरेको खुलेको प्रहरीले जनाएको छ। इलाका प्रहरी कार्यालय बेलबारीको टोलीले आरोपित कार्कीलाई मोरङको सुन्दरहरैंचा नगरपालिकास्थित विराट चोकबाट पक्राउ गरेको छ। प्रहरी निरीक्षक ऋषिराज ढकालले पीडितलाई मानसिक रूपमा विक्षिप्त अवस्थामा उद्धार गरिएको बताए। बेलबारीमा कार्यरत महिला प्रहरीले काउन्सिलिङ गर्दै अवस्थालाई सामान्य बनाएपछि पीडितले केही सहज महसुस गरेको जनाइएको छ। त्यसपछि बलात्कार घटनाबारे बताएकी थिइन्। ढकालका अनुसार राम्रो कमाइ हुने काममा लगाइदिने आवश्वासन दिँदै कार्कीले एक सातासम्म बलात्कार गरेको खुलेको छ। घटना इटहरीमा भएकाले आरोपितलाई बेलबारी प्रहरीले शुक्रबार साँझ इलाका प्रहरी इटहरीको जिम्मा लगाएको छ। बलात्कार गर्न खोज्दा असहमति जनाए मानसिक तथा शारीरिक यातना दिएको खुलेको इटहरीका डीएसपी अर्जुन केसीले बताए। पीडितलाई संरक्षण र आवश्यक काउन्सिलिङका लागि माया घरको जिम्मा लगाइएको डीएसपी केसीको भनाइ छ। प्रहरीका अनुसार पीडितको शरीरभरि निलडाम र चोट छ। कुटाइका कारण दुवै हात राम्ररी चल्दैनन्। राम्ररी हिँडडुल गर्न नसक्ने अवस्थामा रहेको जनाइएको छ। आरोपितले कुटपिट गरी बाहिर निस्कन नसक्ने बनाएकाले पीडितको उपचार थालिएको प्रहरीले जनाएको छ। बालिकाले सानैदेखि पारिवारिक र अभिभावकीय वातावरण नपाएको देखिन्छ। अभिभावकको संरक्षण र आवश्यक मायाममताविहीन हुँदा बेवारिसेजस्तै बनिन्, एक प्रहरीले भने, केही समय आफन्तकहाँ बसे पनि राम्रो व्यवहार र साथ नपाउँदा उनी भौतारिन थालिन्। इटहरी आइपुगेकी बालिका अन्ततः काममा लगाइदिने आश्वासन दिएका पुरुषबाटै बलात्कारको सिकार बन्न पुगिन्। आफूलाई लठ्याउने पदार्थ खुवाउँदै बलात्कार गरेको पीडितले बताएको प्रहरीले जनाएको छ। यो खायो भने शरीरलाई राम्रो गर्छ भन्दै औषधिजस्ता खानेकुरा दिन्थे। खाएपछि मलाई केही थाहा हुँदैनथ्यो, पीडितलाई उद्धृत गर्दै प्रहरीका एक अधिकृतले भने, त्यसपछि ममाथि के गरिन्थ्यो भन्ने चाल पाउँदिनथें। ब्यँुझिँदा र थाहा पाउँदा शरीर धेरै दुखेर केही गर्न तथा उठ्न पनि सक्ने अवस्था हुँदैनथ्यो। प्रहरीका अनुसार आरोपित कार्कीले घटनामा आफ्नो संलग्नता स्विकारेका छन्। लागुऔषध भने सेवन नगराएको आरोपितको दाबी छ। कार्कीले भाडामा लिएको कोठामा छापा हान्ने र खानतलासी गर्ने तयारी गरेको छ। पीडित बालिका कार्की बाहिर निस्किएको मौकामा भागेकी थिइन्। बाहिरबाट चुकुल लगाउन बिर्सिएपछि पीडितले फुत्किने मौका पाएकी हुन्। उनले चिनजानका व्यक्तिसँग सहयोग मागेकी थिइन्। ती व्यक्तिकै सल्लाहमा उनले कार्कीलाई विराट चोकमा लिन आउन भनेकी थिइन्। त्यहीँ जाँदा उनी नियन्त्रणमा परेका थिए। प्रहरीले कार्कीविरुद्ध अपहरण र शरीर बन्धक तथा जबर्जस्ती करणी मुद्दामा कारबाही अघि बढाउन सकिने जनाएको छ। तर, पीडितका आफन्त सम्पर्कमा नआएकाले समस्या देखिएको छ। पक्राउ परेका व्यक्तिविरुद्ध किटानी जाहेरी दिन आफन्तको खोजी भइरहेको छ, डीएसपी केसीले भने, तर कोही पनि सम्पर्कमा आइसकेका छैनन्। उनले बालिका पीडित भएका कारण अभिभावक वा कोही आफन्तले जाहेरी नदिए बलात्कारमा संलग्नविरुद्ध कारबाही अघि बढाउन कानुनी जटिलता रहने बताए। पीडित बालिका भएकाले पीडकविरुद्ध उनले जाहेरी दिन मिल्दैन, केसीले भने, फेला पर्नासाथ बोलाएर आफन्तलाई ल्याइनेछ। सहयोग गर्न तयार नदेखिए उनीहरूमाथि नै कारबाही हुन्छ।"
मलाई हटाएर देखाउनुस् : प्रधानमन्त्री ओली,"झापा : प्रधानमन्त्री केपी शर्मा ओलीले आफूलाई हटाएर देखाउन नेकपाको पुष्पकमल दाहाल र माधवकुमार नेपाल समूहलाई चुनौती दिएका छन्। संसद् मुद्दा जितेर ल्याउनुभएको हो भने केपी ओलीलाई पनि हटाएर जितेर देखाउनुहोस्, प्रधानमन्त्री ओलीले आइतबार झापामा भने, केपी ओलीलाई हटाएर देखाउनुहोस्, फेरि ३ करोड जनताको मन र मत जितेर जनताको सेवा गर्न फर्किनेछु। मेरो टाउकामा जनताको हात आशीर्वादको रूपमा भइन्जेल म हार्दिनँ। चीननेपालमैत्री औद्योगिक पार्क शिलान्यासका लागि आइतबार झापाको दमक पुगेका प्रधानमन्त्री केपी शर्मा ओलीलाई स्वागत गर्दै स्थानीय बासिन्दा । तस्बिर सौजन्य : राजन काफ्ले, प्रधानमन्त्रीको स्वकीय सचिवालय प्रधानमन्त्री ओलीले आफूले कमै मात्र मुद्दा जितेको तर जनताको साथ भएपछि मुद्दा हारेर फरक नपर्ने बताए। गल्ती गर्दिनँ तर मुद्दा हार्छु। आफू सही छु तर पनि मुद्दा हार्छु, ओलीले भने, त्यसैले अहिले सर्वोच्च अदालतमा हारेको मुद्दा पनि मेरा लागि अनौठो होइन। ओलीले दाहाल र कांग्रेस सभापति शेरबहादुर देउवालाई भेट्न गएकामा व्यंग्य गरे। दुई भाइ चितवनबाट प्लेन चढेर लड्डु खाएर सुतेका बूढानीलकण्ठलाई पूजा गर्न गए भनेको त उठिरहेका बूढानीलकण्ठको पूजा गर्न गएका रहेछन्, उनले भने। उनले बलिदानपूर्ण संघर्ष गरेर ल्याएको लोकतन्त्रलाई मर्न नदिने अठोट सुनाए। हामी अहिले पनि सही बाटोमा छौं। झुसे बारुलाले फुर्ती नलगाए हुन्छ, उनले भने, संघर्ष हाम्रो जीवन हो भन्ने हामीलाई राम्रो थाहा छ। जनताले ल्याएको परिवर्तनको रक्षा जनताले नै गर्ने उनको भनाइ थियो। नेपाली जनताले ल्याएको यो परिवर्तन, नेपाली जनताले नै यसको रक्षा गर्छन्, उनले भने। उनले आइतबार चीननेपालमैत्री औद्योगिक पार्क शिलान्यास गरे। यस्तै, आइतबारै कमल गाउँपालिकाको तोपगाछी क्याम्पाबाट धरमपुर मंगलबारे जोड्ने पक्की पुल, दमक नगरपालिका१० मा रहेको मावा खोलाको पुल, इलामको चुलाचुली जोड्ने पुल उद्घाटन गरे। दमकको बेलडाँगी र इलामको बुकुवाबीचको रतुवा खोलाको पुलको शिलान्यास पनि प्रधानमन्त्रीले गरे। प्रधानमन्त्रीले मदन भण्डारी राजमार्गमा जोडिने ३१ वटा पुलको शिलान्यास एकसाथ गरे। उनले पुल शिलान्यास गर्दै, अब जनताले पुल र बाटो भएन भन्ने गुनासो गर्नुपर्ने छैन। सरकार खोजीखोजी निर्माण गर्ने अभियानमा छ।"
अवहेलना मुद्दामा प्रचण्डको जवाफ : मैले अदालतको मानहानी हुने अभिव्यक्ति दिएको छैन,"काठमाडौं : पूर्वप्रधानमन्त्री एवम् नेपाल कम्युनिस्ट पार्टी (नेकपा) प्रचण्डमाधव समूहका अध्यक्ष पुष्पकमल दाहाल प्रचण्डले आफूले अदालतको मान हानि हुने कुनै अभिव्यक्ति नदिएको लिखित जवाफ सर्वोच्च अदालतमा पेश गरेका छन् । अदालतको अवहेलना मुद्दामा आफैँ उपस्थित भएर जवाफ दिनू भनेपछि प्रचण्डले आइतबार सर्वोच्च अदालतमा लिखित जवाफ बुझाएका हुन् । उनले आफूले सार्वजनिक सभामा मुद्दाका विषयमा बोलेको नभइ कार्यकारिणीको बदनियत र उसको संविधानविरुद्धको कामबारे जनतालाई सुसूचित गराउने र आफ्नो धारणा व्यक्त गर्ने काम मात्र गरेको बताएका छन्। आफ्नो उक्त कार्यबाट अदालतको अवहेलना हुनै नसक्ने उनले उल्लेख गरेका छन्। उनले लिखित जवाफमा भनेका छन्। 'निवेदकको बुँदा नम्बर ३४ मा उल्लेख संवैधानिक व्यवस्था स्वीकार गरेर नै संवैधानिक अदालतमा हाम्रो पार्टीका सांसदले रिट निवेदन लिएर आएको तथ्य स्पष्ट नै छ । हरेक नागरिकले आफ्नो मुद्दामा जितको आश गर्नु सामान्य मानवीय स्वभाव हो', उनले लिखित जवाफमा उल्लेख गरेका छन्, 'यस्तो कुरा स्मरण गर्नु, व्यक्त गर्नु मुद्दाको पक्षको अधिकार नै हो । तर, सो कुरा व्यक्त गर्न नै नपाउने, आशा, भरोसा गर्न नपाउने विधिशास्त्रीय कुराभित्र पर्दैन ।' फैसलामा मुद्दाका पक्षले सन्तोष, असन्तोष व्यक्त गर्नु स्वाभाविक भएको उल्लेख गर्दै उनले फैसला अवज्ञा गर्ने वा फैसला उल्लंघन गर्ने काम आफू र आफ्नो दलबाट हुनु नहुने बताए । आफूहरुको जुलुस र भाषणले न्यायपालिकालाई प्रभाव नपार्ने बताउँदै उनले भने, 'सरकार र उसका नातेदार अदालतलाई कमजोर ठान्छन् । त्यसैले यस्ता निवेदन हाल्न लगाउँछन् ।"
गृहमन्त्रीले हटाए स्वकीय अधिकृत : सचिवालयमा बसेर प्रचण्डसँग बार्गेनिङ गरेको आरोप,"काठमाडौं : गृहमन्त्री रामबहादुर थापा बादलले स्वकीय अधिकृत वीरु तामाङलाई हटाएका छन् । गृहमन्त्रालयको सचिवालयमा बसेर नेपाल कम्युनिस्ट पार्टी (नेकपा) अध्यक्ष पुष्पकमल दाहाल प्रचण्ड समूहसँग पदको बार्गेनिङ गरेको आरोपमा बादलले तामाङलाई हटाएका हुन् । गृहमन्त्री बादलले सचिवालयमा बसेर प्रचण्डसँग पदको बार्गेनिङ गर्ने र युवा संघको एकता भाड्ने काम गरेको आरोप तामाङमाथि लगाएका छन् । सचिवालयमा बस्ने तर प्रचण्ड समूहसँग पदको बार्गेनिङ गर्ने, बादल निकट स्रोतले भन्यो, युवा संघको एकता भाँड्ने काम गरेको आरोप लागेपछि गृहमन्त्रीले उहाँलाई हटाउनु भएको हो । तामाङमाथि युवा संघको एकता हुन नदिएको आरोपसमेत लागेको छ । पुस ५ गते प्रधानमन्त्री एवम् नेकपा अध्यक्ष केपी ओलीले प्रतिनिधिसभा विघटन गरेपछि नेकपा दुई समूहमो विभाजित भएको छ । एउटा समूहको नेतृत्व प्रचण्डनेपालले गरेका छन् भने अर्को समूहको नेतृत्व ओलीले गरेका छन् । गृहमन्त्री बादल माओवादी जनयुद्धका सहयात्री प्रचण्डलाई छोडेर ओली समूहमा लागेका छन् । सर्वोच्च अदालतले फागुन ११ गते प्रतिनिधिसभा पुनस्र्थापनाको फैसला सुनाएपछि नेकपा विवाद अझ चर्को बन्दै गएको छ ।"
नेपालचीन मैत्री औद्योगिक पार्कको शिलान्यास गर्न प्रधानमन्त्री ओली झापामा,"झापा : प्रधानमन्त्री केपी शर्मा ओली आइतबार गृहजिल्लामा विभिन्न पुल उद्घाटन र शिलान्यास कार्यक्रममा सहभागी हुन आएका छन्। यति एयरलायन्सको पहिलो उडानबाट झापा आएका प्रधानमन्त्री ओलीलाई भद्रपुर विमानस्थलमा प्रदेश नं १ का प्रदेश प्रमुख सोमनाथ अधिकारी प्यासी, प्रदेश नं ३ का प्रदेश प्रमुख विष्णु प्रसाईं, भौतिक पूर्वाधार तथा यातायात मन्त्री बसन्त नेम्वाङ, सांसद्हरु, नेकपाका केन्द्रीय नेताहरु लगायतकाले स्वागत गरेका छन्। प्रधानमन्त्री ओलीले आइतबार कमल गाउँपालिकाको तोपगाछी क्याम्पाबाट धरमपुर मंगलबारे जोड्ने पक्की पुल, दमक नगरपालिका१० मा रहेको मावा खोलाको पुल उद्घाटन गर्नेछन्। आजै मध्यान्हमा बहुचर्चित नेपाल चीन मैत्री औद्योगिक पार्कको शिलान्यास गर्ने कार्यक्रम छ। त्यसपश्चात् ओलीले इलामको चुलाचुली जोड्ने पुल उद्घाटन गर्नेछन्। दमकको बेलडाँगी र इलामको बुकुवाबीचको रतुवा खोलाको पुल पनि प्रधानमन्त्रीले आजै शिलान्यास गर्दै छन्। दिउँसो करिब ४ बजे प्रधानमन्त्री ओलीले मदन भण्डारी मार्गमा जोडिने ३१ वटा पुलको शिलान्यास पनि एकैपटक गर्ने कार्यक्रम रहेको नेकपा झापा अध्यक्ष चिन्तन पाठकले जानकारी दिए। प्रधानमन्त्री आज साँझै काठमाडौं फर्कने कार्यक्रम रहेको नेकपा झापा अध्यक्ष चिन्तन पाठकले जानकारी दिए।"
ह्वीप उलंघन गर्नेलाई ओलीले कारबाही गर्न सक्दैनन् : रावल,"काठमाडौं : नेपाल कम्युनिष्ट पार्टी (नेकपा) दाहालनेपाल समूहका स्थायी कमिटी सदस्य तथा पूर्वउपप्रधानमन्त्री भीमबहादुर रावलले आफूहरुले नेतृत्व गरेको नेकपा नै आधिकारिक भएको र सबै कमिटीमा आफूसँग बहुमत रहेको स्पष्ट पारेका छन् । सर्वोच्च अदालतले प्रतिनिधिसभा पुनस्र्थापना गरिसक्दा पनि प्रधानमन्त्री केपी ओलीले पदबाट राजीनामा नदिनु अर्को असंवैधानिक कदम भएको उनको टिप्पणी छ । आइतबार रिपोर्टर्स क्लब नेपालले गरेको साक्षात्कारमा बोल्दै नेता रावलले केपी ओलीजस्तो असंवैधानिक र अनैतिक नेता संसारमा कोही पनि नभएको पनि बताए । अदालतबाट प्रतिनिधिसभा पुनस्र्थापना भइसकेको छ। तर, उहाँले प्रधानमन्त्रीबाट म हट्दिन भन्नु असंवैधानिक हो, उनले भने, केपी ओलीजस्तो असंवैधानिक र अनैतिक नेता तानाशाह र सैनिक शासकबाहेक संसारमा कोही पनि देखेको छैन् । लोकतान्त्रिक मान्यताको रक्षा हुने कि नहुने भन्ने नै हाम्रो मुख्य प्रश्न हो, उनले भने, देशलाई नेतृत्व गर्छु भन्ने व्यक्ति यत्ति अनैतिक बन्न मिल्छ ? उहाँले त फैसला सुन्नेबित्तिकै राजीनामा दिनुपर्दथ्यो । उनले नेकपाको विधान र संसदीय दलको विधानअनुसार आफूहरु अघि बढेको पनि स्पष्ट पारे । रावलले केपी ओलीको गणपुरक संख्या नै नपुग्ने जिकिर गरे । बहुमतले गरेको निर्णयमात्रै आधिकारिक हुन्छ । केन्द्रीय कमिटीले निर्देशन दिएअनुसार हुन्छ, उनले थपे, पार्टीको विधान र संसदीय दलको विधानबाहेक उहाँहरुको कुरा स्थापित हुँदैन् । नेकपा ओली समूहका संसदीय दलका प्रमुख सचेतक विशाल भट्टराईले क्लबकै साक्षात्कारमा पार्टीको ह्विप नमान्नेलाई कारबाही गरिने भनेर दिएको चेतावनीमा रावलले आपत्ति जनाए । हिजोसम्म कारबाही नगरेको एकजना सांसदले अरुलाई कारबाही गर्ने कुरा गरेछन् । बरु तीनलाई हाम्रो केन्द्रीय कमिटीले कारबाही गर्नसक्छ, रावलले थपे, हामीसँग बहुमत छ भनेर देखाउन यस्तो भ्रम फैलाए ।"
मलाई हटाएर देखाउनुस् : प्रधानमन्त्री ओली,"झापा : प्रधानमन्त्री केपी शर्मा ओलीले आफूलाई हटाएर देखाउन नेकपाको पुष्पकमल दाहाल र माधवकुमार नेपाल समूहलाई चुनौती दिएका छन्। संसद् मुद्दा जितेर ल्याउनुभएको हो भने केपी ओलीलाई पनि हटाएर जितेर देखाउनुहोस्, प्रधानमन्त्री ओलीले आइतबार झापामा भने, केपी ओलीलाई हटाएर देखाउनुहोस्, फेरि ३ करोड जनताको मन र मत जितेर जनताको सेवा गर्न फर्किनेछु। मेरो टाउकामा जनताको हात आशीर्वादको रूपमा भइन्जेल म हार्दिनँ। चीननेपालमैत्री औद्योगिक पार्क शिलान्यासका लागि आइतबार झापाको दमक पुगेका प्रधानमन्त्री केपी शर्मा ओलीलाई स्वागत गर्दै स्थानीय बासिन्दा । तस्बिर सौजन्य : राजन काफ्ले, प्रधानमन्त्रीको स्वकीय सचिवालय प्रधानमन्त्री ओलीले आफूले कमै मात्र मुद्दा जितेको तर जनताको साथ भएपछि मुद्दा हारेर फरक नपर्ने बताए। गल्ती गर्दिनँ तर मुद्दा हार्छु। आफू सही छु तर पनि मुद्दा हार्छु, ओलीले भने, त्यसैले अहिले सर्वोच्च अदालतमा हारेको मुद्दा पनि मेरा लागि अनौठो होइन। ओलीले दाहाल र कांग्रेस सभापति शेरबहादुर देउवालाई भेट्न गएकामा व्यंग्य गरे। दुई भाइ चितवनबाट प्लेन चढेर लड्डु खाएर सुतेका बूढानीलकण्ठलाई पूजा गर्न गए भनेको त उठिरहेका बूढानीलकण्ठको पूजा गर्न गएका रहेछन्, उनले भने। उनले बलिदानपूर्ण संघर्ष गरेर ल्याएको लोकतन्त्रलाई मर्न नदिने अठोट सुनाए। हामी अहिले पनि सही बाटोमा छौं। झुसे बारुलाले फुर्ती नलगाए हुन्छ, उनले भने, संघर्ष हाम्रो जीवन हो भन्ने हामीलाई राम्रो थाहा छ। जनताले ल्याएको परिवर्तनको रक्षा जनताले नै गर्ने उनको भनाइ थियो। नेपाली जनताले ल्याएको यो परिवर्तन, नेपाली जनताले नै यसको रक्षा गर्छन्, उनले भने। उनले आइतबार चीननेपालमैत्री औद्योगिक पार्क शिलान्यास गरे। यस्तै, आइतबारै कमल गाउँपालिकाको तोपगाछी क्याम्पाबाट धरमपुर मंगलबारे जोड्ने पक्की पुल, दमक नगरपालिका१० मा रहेको मावा खोलाको पुल, इलामको चुलाचुली जोड्ने पुल उद्घाटन गरे। दमकको बेलडाँगी र इलामको बुकुवाबीचको रतुवा खोलाको पुलको शिलान्यास पनि प्रधानमन्त्रीले गरे। प्रधानमन्त्रीले मदन भण्डारी राजमार्गमा जोडिने ३१ वटा पुलको शिलान्यास एकसाथ गरे। उनले पुल शिलान्यास गर्दै, अब जनताले पुल र बाटो भएन भन्ने गुनासो गर्नुपर्ने छैन। सरकार खोजीखोजी निर्माण गर्ने अभियानमा छ।"
अपहरणपछि बन्धक बनाएर फिरौती बार्गेनिङ,"विराटनगर: विराटनगरमा एक युवालाई अपहरण गर्दै बन्धक बनाएर परिवारका सदस्यसँग फितौतीवापत रकमको बार्गेनिङगर्ने गिरोह पक्राउ परेको छ । प्रहरीका अनुसार विराटनगर महानगरपालिका१८ खोक्साका २३ वर्षीय सुभाष कामतलाई अपहरण गर्दै बन्धक बनाएर राखेपछि घटनामा संलग्न गिरोहले परिवारका सदस्यलाई फोनमार्फत फिरौतीको बार्गेनिङ गर्न थालेको थियो । फिरौतीवापत १० लाख रुपैयाँ माग गरिएको खुलेको छ । प्रहरीको प्रारम्भिक अनुसन्धानबाट अपहरणमा पाँच जनाको संलग्नता देखिएको छ । एक महिलासहित तीन जना पक्राउ परे पनि दुई जना फरार छन् । घटनामा संलग्नमध्ये विराटनगर१६ दरैयाका २० वर्षीय रोहित पण्डित, २१ वर्षीय अजय यादव र विराटनगर६ रामपुरकी २८ वर्षीया सन्ध्या शर्मालाई पक्राउ गरिएको मोरङ प्रहरीका प्रवक्ता डीएसपी मानबहादुर राईले जानकारी दिए । उनका अनुसार रोहितलाई शनिबार राति उनकै घरबाट र आइतबार बिहान अजयलाई विराटनगर१२ बखरी तथा सन्ध्यालाई विराटनगर१ पोखरीयाबाट नियन्त्रणमा लिइएको हो । डीएसपी राईका अनुसार घटनामा संलग्नमध्ये विराटनगर६ का ४७ वर्षीय दीपक शर्मा र विराटनगर१६ दरैयाका ३२ वर्षीय सिकेन्द्र यादव फरार छन् । भागेकाको खोजी तीव्र पारिएको जानकारी उनले दिए । राईका अनुसार अनुसार रोहित र अजयले को ३२ प ३९४३ नम्बरको मोटरसाइकलमा राखेर सुभाषलाई घर आसपासबाटै शनिबार दिउँसो १:३० बजेतिर अपहरण गरेका हुन् । उक्त मोटरसाइकल भने सुभाषकै रहेको खुलेको छ । विभिन्न धम्की दिएर बोल्नसमेत नदिइकन मोटरसाइकलमा राखेर अपहरण गर्दै सन्ध्याको घरमा पुर्याएर बन्धक बनाउँदै उनीहरुले कुटपिट गरेछन्, डीएसपी राईले भने, त्यसपछि परिवारका सदस्यसँग फोन गरेर फिरौतीवापत १० लाख रुपैयाँ माग गर्न थालिएछ । मोटरसाइकलमा यात्रा गरिरहेका बेला बीचैमा रोकेका दुई जनाले मोटरसाइकलसहित सुभाषलाई नियन्त्रणमा लिएर लगेको प्रहरीको भनाइ छ । उनका अनुसार सुरुमा सुभाषका भाइ विकास कामतलाई फिरौती माग गर्दै फोन गएको थियो । दाईलाई नियन्त्रणमा राखिएको भनेर पैसा मागेको गिरोहले नदिए मारिदिने धम्की दिन थालेपछि विकासले घटनाका बारेमा प्रहरीलाई जानकारी गराएको डीएसपी राईको भनाइ छ । अपहरण गरेर फिरौती माग गरिएको खबर आउनसाथ खोजीका लागि विशेष टोली परिचालन गरियो, मोरङ प्रहरीका प्रमुख एसपी सन्तोष खड्काले भने, दुई घण्टाभित्र सकुशल उद्धार पनि गर्न सकियो ।तर कुटपिटका कारण शरीरका विभिन्न भागमा चोट लागेका कारण सुभाषको कोसी अस्पतालमा प्राथमिक उपचार गरिएको खड्काले बताए । उनका अनुसार प्रहरीले खोज्न थालेको जानकारी पाएपछि सन्ध्याको घरमा बन्धक बनाएर कुटपिट गर्दै यातना दिइरहेको समूहले सुभाषलाई दीपक शर्माको घरमा पुर्याएको खुलेको छ । दीपकको घरमा पनि बन्धक बनाएर कुटपिट गर्दै परिवारका सदस्यसँग बारम्बार फिरौती माग गरिएको एसपी खड्काको भनाइ छ । तर प्रहरीले झन् खोजी तीव्र पारेको जानकारी पाएपछि असुरक्षित महसुस गरेको त्यो समूहले सुभाषलाई भारततिर पुर्याउने योजना बनाएको खुलेको छ । भारततिर लैजाँदै गर्दा उनलाई विराटनगर१२ बखरीबाट उद्धार गरिएको जानकारी एसपी खड्काले दिए । सबैतिर सर्च अभियान चलाएर खोजी तीव्र पारिएका कारण अपहरणकारीलाई पक्राउ गर्न सकियो, उनले भने, केही ढिला भएको भए भारत पुर्याउने थिए वा जे पनि गर्नसक्ने अवस्था रहेको देखिन्छ । प्रहरी टोली देख्नसाथ उनलाई त्यहीँ छाडेर अपहरणकारी गिरोह भने फरार बनेको थियो । तर आइतबार बिहानसम्ममा प्रहरीले तीन जनालाई नियन्त्रणमा लिन सक्यो । एसपी खड्काले फरार रहेका दुई जना पनि चाँडै पक्राउ पर्ने जानकारी दिए । उनीहरु लुकेर बसेको स्थानका बारेमा केही सुराक आइसकेको छ, उनले भने, जतिसक्दो चाँडो पक्राउ गरेर कारबाहीको दायरामा ल्याइने छ । प्रहरीले गम्भीर ढंगले अनुसन्धान थालिएकाले घटनाको थप कुरा पछि खुल्दै जाने जानकारी दिएको छ । एसपी खड्काले सहज रुपमा पैसा कमाउने उदेश्य राखेर अपहरण गरिएको हो या अरु कुनै कारण छ भन्ने बारेमा खुल्न बाँकी रहेको जानकारी दिए । पक्राउ परेकाहरुविरुद्ध अपहरण तथा शरीर बन्धक मुद्दा चलाउन आइतबार अदालतबाट म्याद थप गरेर घटनाका बारेमा विस्तृत अनुसन्धान सुरु गरिएको खड्काको भनाइ छ ।"
जलहरी भगवान्को गहना,"काठमाडौं : पशुपति क्षेत्र विकास कोषका कोषाध्यक्ष एवं श्रीपशुपतिनाथको सुनको जलहरी निर्माण व्यवस्थापन समितिका संयोजक डा मिलनकुमार थापाले सुनको जलहरी राख्नु नहुने तर्क कुतर्क भएको बताएका छन्। जलहरी राख्ने कार्य प्राणप्रतिष्ठा भनेर आम मान्छेलाई भ्रम परेको उनको भनाइ छ। थापाले सञ्चारकर्मीसँग भने, जब मन्दिर भत्किएर नयाँ बनाइन्छ, जीर्णोद्धार गरिन्छ वा नयाँ मूर्ति राखिन्छ अनि प्राणप्रतिष्ठा गरिन्छ। तर, यो भगवान्को आजको शृंगार भोलि उतारेजस्तै एउटा जलहरीको ठाउँमा अर्को राखिएको हो। वर्षमा चारवटा नवरात्र हुन्छन्। चैत्र नवरात्र, शारदीय नवरात्र, माघ र आषाढ शुक्लमा पर्ने गुप्त नवरात्र। अहिले माघ शुक्ल पक्ष हो, यसमा काम्यकर्मलाई वर्जित हुन्छ, नित्यकर्ममा वर्जित नभएको एक धर्मगुरुले पुष्टि गरे। जलहरी भगवान्लाई चढाइएको गहना हो यसमा प्राणप्रतिष्ठा गर्नुपर्ने जरुरी नभएकाले बेकारको तर्क गर्नु नपर्ने डा थापाको तर्क छ। श्रीपशुपतिनाथमा गत वर्षदेखि नै महारुद्री गर्ने तयार गरिएको थियो। गत वर्षको चैत्र नवरात्रमा गर्ने भनिए पनि कोभिडका कारण स्थगित भएकाले गर्न सकिएको थिएन। आषाढ शुक्ल पक्षमा मूलभट्टले नै यसका लागि संकल्प गरेका थिए। यो नवरात्र शतचण्डी पनि गर्नका लागि रोजिएको कोषाध्यक्ष थापाले बताए। उनका अनुसार, भारतका बनारस र काशीका मन्दिरहरूमा पनि सुनकै जलहरी राखिएको छ। विश्वनाथ मन्दिरमा त खम्बा नै सुनको छ, त्यहाँ पनि भगवान्को पीठिका (जलहरी), मुकुट र पाउ पनि पूरै सुनैसुनको छ। भारतका तिरूपती र सोमनाथ मन्दिरमा त हीराकै मुकुट छ भने गुहावटीस्थित कामाख्या मन्दिरमा गजुर नै सुनैसुनको छ, थापाले भने, नेपालमा त्यसमा पनि पशुपतिनाथ मन्दिरमा किन नहुने ? पुरातत्त्व विभागले मापदण्डविपरीत वा बिग्रिने गरी राखेको भए रोकिसक्थ्यो त्यो पनि छैन। रणबहादुर शाहले तामाको जलहरी राखेकोमा श्री ५ महेन्द्रले चाँदीको फेर्न हुन्छ भने चाँदीको ठाउँमा सुनको राख्न नहुने कसरी हुन्छ भनी उनले प्रश्न गरे। जतिसक्यो राम्रो मन्दिर, मूर्ति बनाउने र सजाउने कुरा जताततैका मठमन्दिरका उदाहरण सबैसामु छर्लंग भएको थापाको भनाइ छ। पशुपतिनाथको मन्दिरमा सुपुष्पदेव नामका राजाले सुवर्ण (सुन) को छानो बनाएर चढाउनुभयो भन्ने कुरा त अभिलेख र वंशावलीहरूमा नै उल्लेख छ। चढाउनै नहुने भए त्यतिबेला किन चढाइयो ? त्यो हुने यो नहुने भन्ने हुन्छ ? डा थापाले भने। इतिहासविद् ज्ञानमणि नेपालको पुस्तक दर्शन स्पर्शनमा समीक्षा मा पनि सुपुष्पदेवले पशुपतिको छानो सुनको बनाएर राखेको उल्लेख छ। कुलचन्द्र कोइरालाको नेपालका आराध्यदेव भगवान् श्रीपशुपतिनाथ नामक कृतिमा पनि यस सम्बन्धमा उल्लेख गरिएको छ। डा स्वामी प्रपन्नाचार्यको पुस्तक ६४ शिवलिंगको विश्लेषणात्मक अनुसन्धान मा लेखिएको छ, शिवलिंग दुई प्रकारका हुन्छन्, प्राकृत र कृत। मानवले निर्माण र प्राण प्रतिष्ठान गरी पूजन गरेको लिंग कृत हो भने प्रकृतिको गर्भभित्र भएका ढुंगाको शिवलिंग प्राकृत हो भनिएको छ। शिवलिंगको इतिहासका बारेमा स्कन्द पुराण केदारखण्डको ३१औं अध्यायमा १४ शिवलिंग पुज्ने गरिएको र तीमध्ये नौ नम्बरमा स्वर्णलिंग शब्द लेखिएको छ।"
सेतो मच्छिन्द्रनाथ मन्दिर पुनर्निर्माणका लागि भूमि पूजन,"काठमाडौँ: नेपालका लागि भारतीय राजदूत विनय मोहन क्वात्रा, नेपाल सरकार राष्ट्रिय पुनर्निर्माण प्राधिकरणका प्रमुख कार्यकारी अधिकृत तथा काठमाडौं महानगरपालिकाका मेयरले सेतो मच्छिन्द्रनाथ मन्दिरको संरक्षण एवम् पुनर्स्थापनाको लागि आइतबार संयुक्त रुपमा भूमि पूजन आरम्भ गरेका छन् । साँस्कृतिक सम्पदा क्षेत्रको पुनर्निर्माणमा भारत सरकारले प्रतिबद्घता जनाएको ५ अर्ब आर्थिक सहयोग अन्तर्गत पुनर्निर्माण हुन लागेका २८ साँस्कृतिक सम्पदामध्ये यो पहिलो परियोजना हो । यी सबै २८ साँस्कृतिक सम्पदा क्षेत्रहरु नेपाल सरकारले पहिचान गरेका हुन् । २०१७ अगस्टमा उक्त क्षेत्रहरुको पुनर्निर्माणका लागि नेपाल सरकार र भारत सरकारबीच सम्झौतापत्रमा हस्ताक्षर भएको थियो । नेपालको प्राचीन स्मारक संरक्षण ऐनले निर्धारण गरेको मापदण्ड अनुरुप पुनर्स्थापनाका लागि राष्ट्रिय पुनर्निर्माण प्राधिकरणको केन्द्रीय आयोजना कार्यान्वयन इकाइले निकायहरुको पहिचान गरिरहेको जनाएको छ । केन्द्रीय आयोजना इकाई (भवन) यी परियोजनाहरुको कार्यान्वयन इकाइ हो । २०७२ सालको भूकम्पले क्षति पुर्याएका सांस्कृतिक सम्पदाहरुको संरक्षण तथा पुनर्स्थापनाका लागि नेपालको प्राचीन स्मारक संरक्षण ऐन र पुरातत्व विभागले तोकेको निर्देशिका अनुरुप सेतो मच्छिन्द्रनाथ मन्दिरको संरक्षण एवम् पुनर्स्थापना हुने बताइएको छ । भूमि पूजन कार्यक्रममा राष्ट्रिय पुनर्निर्माण प्राधिकरणका सचिव मणिराम गेलाल, वडा नं २५ का अध्यक्ष नीलकाजी शाक्य, काठमाडौंका उपमेयर श्री हरिप्रभा खड्गी, राष्ट्रिय पुनर्निर्माण प्राधिकरणका कार्यकारी सदस्य चन्द्र बहादुर श्रेष्ठ, केन्द्रीय आयोजना कार्यान्वयन इकाई (भवन) का परियोजना निर्देशक श्याम किशोर सिंह, पुरातत्व विभागका महानिर्देशक दामोदर गौतम, राष्ट्रिय पुनर्निर्माण प्राधिकरणका सहसचिव गोपाल प्रसाद अर्याल, पुरातत्व विभागका प्रमुख कार्यकारी राम बहादुर कुँवर, हनुमान ढोका संग्रहालयका प्रमुख कार्यकारी सन्दीप खनाल, सेतो मच्छिन्द्रनाथ मन्दिरको उपभोक्ता समितिका सदस्य एवम् स्थानीय सदस्यको सहभागिता थियो । भारतीय राजदूतावासको पुनर्निर्माण तथा विकास विभागका अधिकारीहरु पनि उक्त कार्यक्रममा उपस्थित थिए ।"
पहिलोपटक बस पुग्दा पञ्चेबाजा बजाएर नाचगान,"सन्धिखर्क : भुमिकास्थान नगरपालिकाको साम्नेगाउँमा पहिलो पटक बस पुगपछि स्थानीय हर्षित भएका छन्। खुशीले पञ्चे बाजा बजाएर छमछमती नाचेका छन्। भुमिकास्थान१ साम्नेगाउँको छेंडापोखरीमा पहिलोपटक लु २ ख ४९३२ नम्बरको बस पुगेपछि स्थानीय खुशी भएका हुन्। बस पुगेको खुसियालीमा स्थानीयले बाजागाजा सहित बस चालक र सहचालकलाई फूलमाला र अबिर लगाइ स्वागत गरेका थिए। २०६१ सालमा स्थानीयले कोदालोले बाटोको ट्र्याक खनी जिपसेवा सन्चालन भएको साम्नेगाउँमा १५ वर्षपछि बस पुगेको हो। बस पुगेपछि भुमिकास्थान नगरपालिका वडा नम्बर १ का डाडाँधपखोलाछेडापोखरीबगैंचासाम्नेगाउँओखटे र प्युठानको मल्लरानी गाउँपालिका वडा नम्बर२ का सिउतेसिउडेनीबाख्खोरका जनता प्रत्यक्ष लाभान्वित हुनेछन्। बाटोको स्तरोन्नोति भएपछि पहिलो पटक त्यहाँ बस पुगेको हो। भुमिकास्थान नगरपालिका वडा नम्बर२ का वडाअध्यक्ष बुद्धि थापाले रिबन काटेर बाटोको उद्घाटन गरे। उद्घाटन कार्यक्रममा मन्तव्य राख्दै थापाले बस सेवा संचालनको लागि प्रदेश सरकार र स्थानीयतहले महत्त्वपूर्ण भुमिका खेलेको बताए। साथै अध्यक्ष थापाले बाटोलाई थप स्तरोन्नति गरी बस नियमित सन्चालन गर्न पहल गरिने कुरामा जोड दिए। यस्तै कार्यक्रममा मन्तव्य राख्दै कार्यक्रमका विशिष्ट अतिथि भुमिकास्थान नगरपालिका वडा नम्बर१ का वडा अध्यक्ष भोजराज खनालले स्थानीयको माग अनुसार बस सेवा सञ्चालनका निमित्त बजेट विनियोजित गरि बाटोको साँघुरा मोडहरु र डबलकटिङ्ग गरि बस पुर्याउन सफल भएको बताए। अध्यक्ष खनालले वडास्तरबाट बजेट विनियोजित गरि बाटोमा नाली कटान सहित थप स्तरोन्नति गरिने बताए। कार्यक्रममा नेपाल कम्युनिस्ट पार्टी नेकपाका प्रतिनिधि कासिराम गमाल, नेपाली कांग्रेसका चुरामणी भुसाल, राष्ट्रिय जनमोर्चाका मेघराज खनाल, बस चालक टिकाराम खनाल लगायतले मन्तव्य राखेका थिए। कार्यक्रम स्थानीय जेष्ठ नागरिक धनिस्वर खनालको अध्यक्षता, माधव परियारको स्वागत मन्तव्य र माधव खनालको सन्चालनमा सम्पन्न भएको हो।"
"धादिङको गल्छीमा दुर्घटना : १३ घाइते, दुई गम्भीर",धादिङ : पृथ्वी राजमार्ग अन्तर्गत धादिङको गल्छी गाउँपालिका वडा नम्बर७ स्थित खेस्टे खोलामा तीन वटा यात्रुबाहक बस ठक्कर खाँदा १३ जना यात्रु घाइते भएका छन्। घाइतेमध्ये दुईको अवस्था चिन्ताजनक छ। धादिङ बेशीबाट काठमाडौं जाँदै गरेको बा ३ ख ८९०४ नम्बरको बसलाई सुर्खेतबाट काठमाडौं जाँदै गरेको ना ५ ख ४४९१ नम्बरको बसले उछिन्ने क्रममा काठमाडौंबाट गोर्खा जाँदै गरेको ना ५ ख ५०७० नम्बरको यात्रुबाहक बससँग ठक्कर खाँदा दुर्घटना भएको हो। दुर्घटनाबाट घाइते भएका यात्रुहरूको स्थानीय स्वास्थ्य सेवा गल्छीमा उपचार भइरहेको र दुई जनाको अवस्था गम्भीर रहेको प्रहरीले बताएको छ। उनीहरुलाई थप उपचारको लागि काठमाडौं पठाइएको छ। दुर्घटनापछि केही बेर राजमार्ग पूर्ण रुपमा अवरुद्ध भएको छ । प्रहरी र स्थानीय बासीको सहयोगमा स्थानीय वर्कसपबाट क्रेन झिकाएर सवारी आवागमन सुचारु गराइएको गजुरी प्रहरीले जानकारी दिएको छ।
ब्राउनसुगरसहित एकजना पक्राउ,दाङ : दाङमा ब्राउन सुगरसहित एक महिला पक्राउ परेकी छन् । प्रहरीले तुलसा पोख्रेललाई लागूऔषध ब्राउनसुगरसहित दाङको तुलसीपुरबाट पक्राउ गरेको हो । उनलाई प्रहरीले तुलसीपुर उपमहानगरपालिका ५ स्थित उनकै घरको पार्किङमा राखिएको स्कुटीको डिक्कीमा लुकाई राखेको २ ग्राम २२ मिलिग्राम ब्राउनसुगरसहित उनलाई पक्राउ गरेको इलाका प्रहरी कार्यालय तुलसीपुरका सूचना अधिकारी प्रहरी निरीक्षक झलक शर्माले जानकारी दिए । विशेष सूचनाको आधारमा खानतलास गर्दा स्कुटरको ठिक्कीमा लुकाएर राखेको अवस्थामा आगूऔषध ब्राउन सुगर बरामत गरिएको शर्माले बताए । पोखरेललाई इप्रका तुलसीपुरको हिरासतमा राखिएको छ । घटनाका विषयमा थप अनुसन्धान भइरहेको इप्रका प्रमुख डीएसपी शिवबहादुर सिंहले जानकारी दिए ।
५६ वर्षदेखि फरार अभियुक्त पक्राउ,राजविराज: डाँका र जालसाजी कसुरमा ५६ वर्षदेखि फरार रहेका एक अभियुक्तलाई सप्तरी प्रहरीले पक्राउ गरेको छ । डाँका कसुरमा १० वर्ष कैद र जालसाजी कसुरमा छ महिना कैद सजाय ठहर भएका सप्तरीको महादेवा गाउँपालिका१ पकरीका श्रीलाल यादवलाई प्रहरीले उनकै घरबाट पक्राउ गरेको हो । सप्तरी जिल्ला अदालतमा आइतबार पेश भएका यादवलाई कैद भुक्तानीको लागि आइतबार नै राजविराज कारागारमा थुनामा पठाइएको जिल्ला प्रहरी कार्यालय सप्तरीले जानकारी दिएको छ । फरार सूचीमा रहेका यादवलाई प्रहरी चौकी पकरीबाट खटी गएको प्रहरी टोलीले घरमै रहेको अवस्थामा पक्राउ गरेको हो । सप्तरी जिल्ला अदालतका अनुसार यादवलाई जालसाज कसुरमा २०२१ जेठ १९ गते ६ महिना कैद र डाँका कसुरमा २०२३ भदौ ३ गते १० बर्ष कैद सजायको फैसला भएको थियो । महादेवा गाउँपालिका१ पकरीका सुरैतलाल यादवको जाहेरीले ५६ वर्ष अघि नै कैद सजाय ठहर भए पनि यसअघि प्रहरीले फरार अभियुक्त गाउँघरमा नरहेको भन्दै प्रतिवेदन बुझाउँदै आएको थियो । फरार सुचीमा रहेका अभियुक्तहरुलाई खोजतलास गरी पक्राउ गर्दै अदालतको फैसला कार्यान्वयन गर्ने अभियान अन्र्तगत यादवलाई पक्राउ गरिएको जिल्ला प्रहरी कार्यालय सप्तरीका प्रहरी नायव उपरिक्षक भुवनेश्वरप्रसाद साहले बताए ।
दलितले छोएको खाएको निहुँमा समाजबाट बहिष्कार : न्याय दिन आयोगको आग्रह,काठमाडौं : राष्ट्रिय मानवअधिकार आयोगले दलितले छोएको दही खाएको निहुँमा अघोषितरूपमा सामाजिक बहिष्करणमा पारिएका दिक्तेल रुपाकोट मझुवागढी नगरपालिका१ का ७७ वर्षीय टङ्कप्रसाद आचार्यलाई न्याय र सुरक्षाको प्रत्याभूति दिलाउन प्रशासन तथा स्थानीय सरकारलाई आग्रह गरेको छ। छुवाछुतमुक्त समाज निर्माणका लागि प्रदेश नं १ को अभियानअन्तर्गत जिल्ला समन्वय समितिले विसं २०७६ जेठ १८ गते आयोजना गरेको सहभोजमा सहभागी हुने क्रममा दलित युवतीको हातबाट दही खाएको निहुँमा सामाजिक बहिष्करणमा परेका आचार्यलाई मानसिक पीडाबाट मुक्ति दिन र आवश्यक सुरक्षाको प्रत्याभूति गराउन आयोगको प्रदेश शाखा कार्यालय खोटाङले जिल्ला प्रशासन कार्यालय र नगरपालिकालाई पत्राचार गरेको हो। दलितले छोएको खाएको निहुँमा आफन्तबाटै अघोषितरूपमा बहिस्कार गरिएको घटनाका विषयमा सुक्ष्म अनुसन्धान गरी दोषीलाई कानूनी दायरामा ल्याउन प्रशासन र नगरपालिकालाई भनिएको आयोगको प्रदेश शाखा कार्यालयका प्रमुख उपसचिव श्यामबाबु काफ्लेले बताए। आयोगका सचिव वेद भट्टराई तथा अधिकृत संलग्न उच्चस्तरीय टोलीले घरैमा पुगेर अनुगमन गरेलगत्तै आयोगको प्रदेश शाखा कार्यालयले शनिबार विज्ञप्ति जारी गर्दै पीडित आचार्य परिवारले न्याय पाउनुपर्ने पक्षमा धारणा सार्वजनिक गरेको हो। जातीय भेदभावविरुद्धको सहभोजमा सहभागी भएको अवस्थामा दलितले छोएको दही खाएको आरोपमा आचार्यलाई आफन्त तथा छिमेकीबाट निरन्तर सामाजिक बहिष्करण हुँदै आएको प्रारम्भिक अनुगमनबाट देखिएको आयोगले विज्ञप्तिमा उल्लेख गरेको छ। आयोगले सामाजिक कुरीति तथा विभेदविरुद्धको अभियानमा लागेका ज्येष्ठ नागरिकमाथि कानूनद्वारा दण्डनीय हुनसक्ने कुनै पनि कार्य नगर्ननगराउन स्थानीयवासी एवं राजनीतिक दललाई समेत आग्रह गरेको छ। घटनाको केही समयपछि बाबुको श्राद्धका लागि बोलाइएको आफ्नो पुरोहित नआएपछि आचार्यले अर्कै पुरोहित बोलाएर श्राद्ध गर्नुभएको थियो। घरमा कुशेऔँशीका दिन पनि पुरोहितले कुश नल्याएको आचार्यको गुनासो छ। समाजमै अघोषित बहिस्कारको शिकार बनाइएको भन्दै आचार्य न्यायको याचनासहित विसं २०७६ भदौ ३ गते प्रदेश नं १ का मुख्यमन्त्री शेरधन राईलाई गुहार्न पुगेका थिए। सामाजिक बहिस्कारमा परेको भन्दै आचार्यले न्याय दिन वा फाँसीको सजाय दिन भनेपछि मुख्यमन्त्री राईले तत्काल प्रमुख जिल्ला अधिकारीलाई फोन गरेर सहज वातावरण बनाउन निर्देशन दिए पनि कारवाही भएको छैन।
पीडितलाई कानुनको तगारो,"विराटनगर : आमाबाबु दुवै अर्काअर्कैसँग बिहे गरेर हिँडे। अलपत्र छोरी गुजाराको संघर्षमा थिइन्। कामको प्रलोभन दिँदै एक जनाले डेरामा लगे। बन्धक बनाएर केही दिन बलात्कार गरे। मुस्किलले फुत्किएकी १५ वर्षीया बालिका चिनेजानेकाको शरणमा पुगिन्। तिनकै सहयोगले आरोपित समातिए। आरोपितले बलात्कार स्विकारिसके। बालिका प्रहरी संरक्षणमा छिन्। तर, एउटा कानुनी जटिलता आएको छ आँखैअगाडिको बलात्कारीबारे किटानी जाहेरी कसले दिने ? आफन्त को छन्, कहाँ छन् ? पीडितलाई थाहा छैन। स्वयं उनका लागि उजुरी दिन कानुनले रोक्छ। किनकि, उनको उमेर पुगेकै छैन। बालिकामाथि बलात्कार हुन सक्छ। तर, कानुनले तिनलाई स्वयं उजुरी गर्न रोक्दो रहेछ। पीडित मात्र होइन, प्रहरी पनि यही जटिलताले रनभुल्लमा छ। पीडामाथि पीडा मोरङको उर्लाबारी५ घर बताउने बालिकालाई बुवाआमा कहाँ छन् भन्ने पत्तो छैन। आमाबुवा दुवै जनाले अर्कै बिहे गरेको भन्ने सुनेकी छन्। आठ वर्षको उमेरदेखि नै अभिभावकविहीन बनेकी उनलाई आफन्तको साथसमेत मिलेन। भोक लाग्दा चिनजानकासँग मागेर खानु उनको बाध्यता बन्यो। उनी माघमा काम खोज्दै सुनसरीको इटहरी आउँदा ४९ वर्षीय रोहित कार्कीसँग भेट भयो। कार्की इटहरीमा सार्वजनिक यातायातलाई यात्रु खोजिदिने, त्यसबापत कमिसन लिने काम गर्थे। ती बालिकाले आफ्नो समस्या कार्कीलाई सुनाइन्। कार्कीले काम खोजिदिने आश्वासन दिएपछि उनी आफ्नो सम्पर्क नम्बर दिई उर्लाबारीतिरै फर्किन्। कार्कीले काम पाइएको भन्दै एक साताअघि बोलाएर इटहरी उपमहानगरपालिका५ स्थित एउटा घरमा पुर्याए। तर, त्यहाँ राखेर कार्कीले बालिकालाई मानसिक तथा शारीरिक यातना दिँदै बलात्कार गरेको खुलेको प्रहरीले जनाएको छ। इलाका प्रहरी कार्यालय बेलबारीको टोलीले आरोपित कार्कीलाई मोरङको सुन्दरहरैंचा नगरपालिकास्थित विराट चोकबाट पक्राउ गरेको छ। प्रहरी निरीक्षक ऋषिराज ढकालले पीडितलाई मानसिक रूपमा विक्षिप्त अवस्थामा उद्धार गरिएको बताए। बेलबारीमा कार्यरत महिला प्रहरीले काउन्सिलिङ गर्दै अवस्थालाई सामान्य बनाएपछि पीडितले केही सहज महसुस गरेको जनाइएको छ। त्यसपछि बलात्कार घटनाबारे बताएकी थिइन्। ढकालका अनुसार राम्रो कमाइ हुने काममा लगाइदिने आवश्वासन दिँदै कार्कीले एक सातासम्म बलात्कार गरेको खुलेको छ। घटना इटहरीमा भएकाले आरोपितलाई बेलबारी प्रहरीले शुक्रबार साँझ इलाका प्रहरी इटहरीको जिम्मा लगाएको छ। बलात्कार गर्न खोज्दा असहमति जनाए मानसिक तथा शारीरिक यातना दिएको खुलेको इटहरीका डीएसपी अर्जुन केसीले बताए। पीडितलाई संरक्षण र आवश्यक काउन्सिलिङका लागि माया घरको जिम्मा लगाइएको डीएसपी केसीको भनाइ छ। प्रहरीका अनुसार पीडितको शरीरभरि निलडाम र चोट छ। कुटाइका कारण दुवै हात राम्ररी चल्दैनन्। राम्ररी हिँडडुल गर्न नसक्ने अवस्थामा रहेको जनाइएको छ। आरोपितले कुटपिट गरी बाहिर निस्कन नसक्ने बनाएकाले पीडितको उपचार थालिएको प्रहरीले जनाएको छ। बालिकाले सानैदेखि पारिवारिक र अभिभावकीय वातावरण नपाएको देखिन्छ। अभिभावकको संरक्षण र आवश्यक मायाममताविहीन हुँदा बेवारिसेजस्तै बनिन्, एक प्रहरीले भने, केही समय आफन्तकहाँ बसे पनि राम्रो व्यवहार र साथ नपाउँदा उनी भौतारिन थालिन्। इटहरी आइपुगेकी बालिका अन्ततः काममा लगाइदिने आश्वासन दिएका पुरुषबाटै बलात्कारको सिकार बन्न पुगिन्। आफूलाई लठ्याउने पदार्थ खुवाउँदै बलात्कार गरेको पीडितले बताएको प्रहरीले जनाएको छ। यो खायो भने शरीरलाई राम्रो गर्छ भन्दै औषधिजस्ता खानेकुरा दिन्थे। खाएपछि मलाई केही थाहा हुँदैनथ्यो, पीडितलाई उद्धृत गर्दै प्रहरीका एक अधिकृतले भने, त्यसपछि ममाथि के गरिन्थ्यो भन्ने चाल पाउँदिनथें। ब्यँुझिँदा र थाहा पाउँदा शरीर धेरै दुखेर केही गर्न तथा उठ्न पनि सक्ने अवस्था हुँदैनथ्यो। प्रहरीका अनुसार आरोपित कार्कीले घटनामा आफ्नो संलग्नता स्विकारेका छन्। लागुऔषध भने सेवन नगराएको आरोपितको दाबी छ। कार्कीले भाडामा लिएको कोठामा छापा हान्ने र खानतलासी गर्ने तयारी गरेको छ। पीडित बालिका कार्की बाहिर निस्किएको मौकामा भागेकी थिइन्। बाहिरबाट चुकुल लगाउन बिर्सिएपछि पीडितले फुत्किने मौका पाएकी हुन्। उनले चिनजानका व्यक्तिसँग सहयोग मागेकी थिइन्। ती व्यक्तिकै सल्लाहमा उनले कार्कीलाई विराट चोकमा लिन आउन भनेकी थिइन्। त्यहीँ जाँदा उनी नियन्त्रणमा परेका थिए। प्रहरीले कार्कीविरुद्ध अपहरण र शरीर बन्धक तथा जबर्जस्ती करणी मुद्दामा कारबाही अघि बढाउन सकिने जनाएको छ। तर, पीडितका आफन्त सम्पर्कमा नआएकाले समस्या देखिएको छ। पक्राउ परेका व्यक्तिविरुद्ध किटानी जाहेरी दिन आफन्तको खोजी भइरहेको छ, डीएसपी केसीले भने, तर कोही पनि सम्पर्कमा आइसकेका छैनन्। उनले बालिका पीडित भएका कारण अभिभावक वा कोही आफन्तले जाहेरी नदिए बलात्कारमा संलग्नविरुद्ध कारबाही अघि बढाउन कानुनी जटिलता रहने बताए। पीडित बालिका भएकाले पीडकविरुद्ध उनले जाहेरी दिन मिल्दैन, केसीले भने, फेला पर्नासाथ बोलाएर आफन्तलाई ल्याइनेछ। सहयोग गर्न तयार नदेखिए उनीहरूमाथि नै कारबाही हुन्छ।"
"क्रसर उद्योगले गाउँ जोखिममा : स्थानीय आन्दोलित, केराबारीमा तनाव","विराटनगर : अव्यवस्थित क्रसर उद्योग सञ्चालन गरेका कारण गाउँनै बाढीको उच्च जोखिममा परेको भन्दै मोरङको केराबारी गाउँपालिका ८ का स्थानीयबासी आन्दोलनमा उत्रिएका छन् । गाउँ नजिकै भएर बग्ने खदम खोलामा रहेका दुई क्रसर उद्योगले गाउँ तर्फको भागमा अत्याधिक गहिरो पार्दै गिट्टि, बालुवा उत्खनन् गरेका कारण गाउँ बाढीको उच्च जोखिममा परेको स्थानीयको भनाइ छ । महादेव मिनरल इन्ड्रष्टिज र शिवम् क्रसर उद्योगले अव्यवस्थित रुपमा उत्खनन् गर्दै गाउँ सम्मनै आइपुगेकाले केराबारी गाउँपालिका८ आमजुङ्गी बस्ती जोखिममा परेपछि शनिबारबाट स्थानीयवासी आन्दोलित बनेका हुन् । शनिबार गाउँतर्फको क्रसरको मेसिन हटाउन आन्दोलन गरेका स्थानीयले आइतबार बिहानैदेखि केराकाबरी गाउँपालिका घेराउ गर्दै जनप्रतिनिधि र प्रहरी प्रशासनविरुद्ध नाराबाजी गरिरहेका छन् । अहिले पनि स्थानीयले आफूहरुको समस्यामा जनप्रतिनिधि गम्भीर नबनेको भन्दै गाउँपालिका घेराउ गरिरहेका छन् । गाउँपालिकालाई नेपाल प्रहरी र सशस्त्र प्रहरीले सुरक्षा दिएको छ । पीडित मध्येका एक स्थानीय जीतबहादुर बस्नेतका अनुसार खदम खोलामा दुई उद्योगले अबैध उत्खनन् निरन्तर गरेको र स्थानीयले गाउँतर्फ खोला नढल्किने गरी उत्खनन् गर्न भन्दा पनि प्रहरी प्रशासन र जनप्रतिनिधिकै मिलेमतोमा उत्खनन् नरोकिएकाले आन्दोलन गर्नुपरेको बताए । क्रसर उद्योग सञ्चालक भीम पौडेलले जनप्रतिनिधिदेखि प्रहरी प्रशासन सबैलाई मिलाएकाले अवैध उत्खनन नरोकिएको स्थानीयको आरोप छ । गाउँपालिका अध्यक्ष रोहितकुमार कार्की अहिले आफू गाउँपालिकाको कार्यालय भित्रै रहेको र बाहिर नारा जुलुस लगाएकाले यस विषयमा अहिले केही नबोल्ने बताउँछन् । पहिले वार्ता गरौँ, अनि कुरा गरौँला, प्रमुख कार्कीले अन्नपूर्णसँग भने । गाउँतर्फको भागमा उत्खनन् गरिएको क्षेत्र । गाउँपालिका घेराउ गर्दै स्थानीय । तस्विर : रविन भट्टराई"
"फेवातालको क्षेत्रफल कति ? दर्जन अध्ययन, फरक तथ्यांक !","पोखरा : फेवातालको सीमांकन प्रतिवदेन आइतबार गण्डकी प्रदेशका मुख्यमन्त्री पृथ्वीसुब्बा गुरुङले पत्रकार सम्मेलन गरी सार्वजनिक गरेका छन् । तत्कालीन जिल्ला विकास समितिका सभापति पुण्यप्रसाद पौडेलको संयोजकत्वमा गण्डकी प्रदेश सरकारले फेवातालको सीमांकन प्रतिवदेन तयार पार्न समिति गठन गरेको थियो । नेपाल सरकारले सोही बामोजिम समिति गठन गरी निश्चित कार्यक्षेत्रगत सर्त समेत तोकी पठाएको थियो । मुख्यमन्त्री पृथ्वीसुब्बा गुरुङले फेवाताल सीमांकन तथा नक्सांकन समितिले तयार पारेको प्रतिवेदन सार्वजनिक गर्दै फेवातालको क्षेत्रफल ५७२६ वर्ग किलोमिटर रहेको जानकारी दिए । सार्वजनिक भएको क्षेत्रफल २०३८ सालमा भएको अध्ययनले देखाएको तालको क्षेत्रफल भन्दा कम हो । २०३८ सालमा नेपाल सरकार र संयुक्त राष्ट्र सघीय विकास कार्यक्रम (ग्ल्म्ए)अध्ययन प्रतिवेदनमा फेवातालको क्षेत्रफल ५।८० वर्ग किलोमिटर प्रतिवेदनमा उल्लेख छ । फेवातालका हालसम्म भएका अध्ययन प्रतिवेदनमा तालको क्षेत्रफल फरक फरक आएका छन् । समितिका संयोजक पुण्य पौडेलले अहिलेको प्रतिवेदन सबैभन्दा बैज्ञानिक र तथ्यमा आधारीत रहेर तयार पारेको पत्रकार सम्मेलनमा बताए । ब्रिटिस सर्भे अफ इन्डियाले सन् १९२५१९२६ मा तयार पारेको प्रतिवेदनमा फेवातालको क्षेत्रफल ३४६ वर्ग किलोमिटर रहेको छ । यसै गरि सर्भे अफ इन्डियाले सन् १९५७१९५८ मा तयार पारेको प्रतिवेदनमा फेवाको क्षेत्रफल ४३९ वर्ग मिलामिटर रहेको छ । सबैभन्दा धेरै तालको क्षेत्रफल नेपाल भारत सहयोग मिसनको रिर्पोट बिक्रम संवत २०१८ मा १०३५ वर्ग किलोमिटर रहेको उल्लेख छ । अहिलेसम्म भेटिएका वैज्ञानिक तथ्य र नक्साका आधारमा फेवाताल यति धेरै ठूलो इतिहासमै कहिल्यै हुन नसक्ने अध्ययन टोलीका सदस्यले बताएका छन् । २०३२ मा भएको पहिलो किल्ला नापी (कित्ता न २९७) अनुसार फेवातालको क्षेत्रफल ४४३ वर्ग किलोमिटर रहेको पाइएको छ । २०३८ सालमा नेपाल सरकार र संयुक्त राष्ट्र संघीय विकास कार्यक्रम (ग्ल्म्ए) को अध्ययन प्रतिवेदनमा फेवातालको क्षेत्रफल ५८० वर्ग किलोमिटर उल्लेख छ । २०५२ सालमा आइयुसिएनको अध्ययन रिपोटमा फेवातालको क्षेत्रफल ४४९ वर्ग किलोमिटर रहेको उल्लेख गरिएको छ । जिल्ला विकास समिति कास्कीले २०५८ सालमा गरेको अध्ययनमा फेवातालको क्षेत्रफल ४२५ वर्ग किलोमिटर उल्लेख गरेको छ । पोखरा उपत्यका नगरविकास समितिले २०६४ सालमा तयार पारेको प्रतिवेदनमा ५०६ वर्ग किलोमिटर उल्लेख गरिएको छ । २०६९ सालमा विश्वप्रकाश लामिछानेको प्रतिवेदनमा तालको क्षेत्रफल ६५ वर्ग किलोमिटर उल्लेख रहेको छ । भूमिसुधार मन्त्रालयले २०७२ सालमा तयार पारेको अध्ययन प्रतिवेदनमा फेवाताल ५०७ वर्ग मिलोमिटर रहेको छ । पोखरा महानगरपालिकाले २०७७ मा तयार पारेको प्रतिवेदनमा तालको क्षेत्रफल ५०८ वर्ग किलोमिटर उल्लेख रहेको छ । १२ अध्ययन फरकफरक तथ्यांक यसरी फेवातालको हालसम्म भएका अध्ययन प्रतिवेदनमा तालको क्षेत्रफल फरकफरक पाइएको हो । फेवातालको अहिलेसम्मको अध्ययन, वैज्ञानिक आधार, प्रमाणका आधारमा तालको क्षेत्रफल तयार पारेको समितिका सदस्य सचिव तथा नापी कार्यालय कास्की प्रमुख नापी अधिकृत खिमलाल गौतमले बताए । अहिलेसम्म भएका सबै अध्ययन, प्रतिवेदनलाई केलाएर त्यस मध्येबाट वैज्ञानिक हुने क्षेत्रफल कायम गर्न समितिले सिफारिस गरेको समितिका संयोजक पुण्यप्रसाद पौडेलले बताए । समितिले फेवातालको चार किल्ला निर्धारण तथा सीमांकन गर्न फेवा बाँधको उचाइ र वर्षाको समयमा पानीले ओगट्ने क्षेत्रफल, फेवातालको हालसम्म भएका अध्ययन प्रतिवेदन विश्लेषण, ताल र वरपर रहेका जनप्रतिनिधि स्थानीय वासिन्दाहरु तथा जेष्ठ नागरिकसंगको अन्तरक्रिया, फेवाताल मिसिन आउने खोलाको अवस्थिति र आकार, दुर सम्वेदन तथा भूभौतिक (इलेक्ट्रिकल रेसिसटिभिटी टोमोग्राफी) अध्ययनलाई आधार मानेर अध्ययन गरेर सीमांकन प्रतिवेदन तयार पारेको मुख्यमन्त्री गुरुङले जानकारी दिए। समितिले दोस्रो चरणमा नेपाल सरकारबाट पारित भएको फेवातालको परिशुद्द तवरबाट सीमाना अंकित भएको नक्सा र वस्तुस्थितिसहति यस अघि विभिन्न निकायबाट तय भएका मापदण्ड, सर्वोच्च अदालतको फैसला, प्राकृतिक न्यायको सिद्धान्त लगायत विषयवस्तुमा ध्यान दिई प्रचलित ऐन कानुन एवम नीतिमा रही मापदण्ड तय गर्नकालागि पोखरा महानगरपालिकालाई निर्देशन गर्ने मुख्यमन्त्री गुरुङले बताए । फेवाताल भित्र परेका तथा दूषित दर्ता भएका जग्गाको लगत तगार गर्ने र त्यस्ता जग्गाको दर्ता बदर गरी नेपाल सरकारको नाममा कायम गर्न भूमिसुधार तथा मालपोत कार्यालय कास्कीमा सिफारिस गर्ने पनि उनले सुनाए । फेवातालको संरक्षणका लागि दीर्घकालीन योजना बनाउन र सो कार्यका लागि थप जग्गा आवश्यक पर्ने भएमा यकीन बिवरण सहित प्रस्ताव तयार गरी सुझाव दिने, फेवाताल संरक्षण सम्बन्धमा नेपाल सरकार मन्त्रिपरिषद्को २०७७ साउन ५ गतेको निर्णय व्यवहारमा कार्यान्वयनका लागि सम्बन्धित निकायबाट गरिनु पर्ने कार्यहरुको सम्बन्धमा आवश्यक सुझाव दिने पनि मुख्यमन्त्री गुरुङले पत्रकार सम्मेलनमा बताए । मन्त्रिपरिषदबाट प्रतिवेदन सार्वजनिक भएको ३ महिनाभित्र तोकिएको क्षेत्रफलभित्र पर्ने दूषित जग्गा र संरचनाको लगत तयार गरेर सरकारलाई फेरि अर्को प्रतिवेदन बुझाउने गण्डकी प्रदेशका मुख्यमन्त्री पृथ्वी सुब्बा गुरुङले जानकारी दिए । समितिले तयार पारेको फेवातालको सीमांकन प्रतिवदेन गण्डकी प्रदेशका मुख्यमन्त्री पृथ्वीसुब्बा गुरुङले यस अघि नै प्रधानमन्त्री केपी शर्मा ओलीलाई बुझाएका थिए । फेवातालको चार किल्ला फेवातालको चार किल्ला पूर्वमा ड्यामसाइड, पश्चिममा मोरेबगर, उत्तरमा खपौंदीचङ्खपुर बीचको दम्किलो र दक्षिणमा चिसोपानी रानी वन कायम गर्ने समितिले निर्णय गरेको छ । यसै गरि फेवातालको तल्लो तटीय क्षेत्र (ड्यामसाइड, रानीवन, गौरीघाट, लेकसाइड, गैराको चौतरा, सेदी, खपौंदी, लामीडाँडा, अनदु समेतको क्षेत्र) मा वर्षायामको आधिकतम पानीको किनारालाई तालको सीमाना मान्ने र फेवातालको मुहानतर्फ मोरेबगरको माछापोखरीबाट उत्तरपूर्वतर्फ हर्पन खोला पार गरी भकुण्डेखोलाको अन्तिम घुम्ती नजिक हुँदै माझथुम ढिस्कोको दक्षिणी भागलाई छोई पूर्वतर्फ रहेको दलदले ढाप क्षेत्रलाई समेटी पामे घाँटीछिना मोटरबाटो सम्म कायम गर्न संलग्न अनुसूचि १ को नक्सा बमोजिमको फेवातालको सीमांकन कायम गर्ने बताइएको छ । फेवातालको क्षेत्रफल ५७२६ वर्ग मिलोमितर (११२५५ रोपनी ११ आना १ पैसा) कायम गर्ने गण्डकी प्रदेशका मुख्यमन्त्री पृथ्वीसुब्बा गुरुङले पत्रकार सम्मेलन गरी सार्वजनिक गरेको प्रतिवेदनमा उल्लेख रहेको छ । दर्जन अध्ययन प्रतिवेदनमा फेवातालको क्षेत्रफल १ : ब्रिटिस सर्भे अफ इन्डिया सन् १९२५१९२६ : ३४६ वर्ग किलोमिटर २ : सर्भे अफ इन्डियाले सन् १९५७१९५८ : ४३९ वर्ग मिलामिटर ३ : नेपाल भारत सहयोग मिसनको रिर्पोट विसं २०१८ : १०३५ वर्ग किलोेमिटर ४ : पहिलो किल्ला नापी (कित्ता न २९७) विसं २०३२ : ४४३ वर्ग किलोमिटर ५ : नेपाल सरकार र संयुक्त राष्ट्र संघीय विकास कार्यक्रम () को अध्ययन प्रतिवेदन २०३८ : ५८० वर्ग किलोमिटर ६ : आइयुसिएनको अध्ययन रिपोट विसं २०५२ : ४४९ वर्ग किलोमिटर ७ : जिल्ला विकास समिति कास्की विसं २०५८ : ४२५ वर्ग किलोमिटर ८ : पोखरा उपत्यका नगरविकास समितिले विसं २०६४ : ५०६ वर्ग किलोमिटर ९ : विश्वप्रकाश लामिछानेको प्रतिवेदन विसं २०६९ : ६५ वर्ग किलोमिटर १० : भूमिसुधार मन्त्रालय विसं : २०७२ : ५०७ वर्ग मिलोमिटर ११ : पोखरा महानगरपालिकाले विसं २०७७ : ५०८ वर्ग किलोमिटर १२ : फेवातालको सीमांकन प्रतिवदेन तयार पार्न गठित समिति २०७७ : ५७२६ वर्ग किलोमिटर फेवातालको सीमांकन प्रतिवदेन आइतबार पत्रकार सम्मेलन गरी सार्वजनिक गर्दै गण्डकी प्रदेशका मुख्यमन्त्री पृथ्वीसुब्बा गुरुङ । तस्बिर : कृष्णमणि बराल"
उत्तरी कोरला नाकामा भौतिक पूर्वाधार सम्भाव्यता अध्ययन सुरु,"जोमसोम: मुस्ताङको उत्तरी कोरला नाका भन्सार लगायत पुर्वाधार निमार्णका लागि प्रारम्भिक अध्ययन सुरु भएको छ । यसका लागि कोरला नाकामा भौतिक पुर्वाधार निर्माण लगायत काम अघि बढाउन सरकारले प्राविधिक टोली मुस्ताङ पठाएको संघीय सांसद प्रेमप्रसाद तुलाचनले जानकारी दिए । कोरला नाकाको पूर्वाधार निर्माणको सम्भाव्यता अध्ययन तथा सर्वेको जिम्मा सितारा कल्सन्टेन्सीले लिएको संघीय सांसद तुलाचनले बताए । सरकारले टेन्डर मार्फत् सम्भाब्यता अध्ययनको जिम्मा लगाएको सांसद तुलाचनले जनाए । सासद तुलाचनले भने, 'कोरला नाकामा भौतिक संरचना निर्माणका लागि प्रारम्भिक अध्ययन सुरु गर्न लागेका छौँ, कल्सन्टेन्सीका ५ जनाको प्राविधिक टोलीले एक साता भित्र कोरला नाकाको भुगोल र जग्गाको अध्ययन गर्नेछ र त्यसैको आधारमा डिपिआर निर्माण हुनेछ ।' सितारा कल्सटेन्सीका ईन्जिनियर टीका कोईरालाले कोरलामा सरकारले प्रारम्भिक सम्भाब्यता अध्ययन तथा सर्वे गर्न ५ दिन लाग्ने बताएका छन् । उनले कोरला नाकामा समग्र भूगोल र जगाको अध्ययन गरिने र काठमाडौँ फर्किएपछि त्यसका आधारमा विस्तृत प्ररियोजना प्रतिबेदन तयार हुने बताए । उत्तरी नेपाल (चीन सीमावर्तीक्षेत्र कोरला नाकामा चीनतर्फ भन्सार, अध्यागमन र सुख्खा बन्दगाह लगायत भौतिक संरचना निर्माण अन्तिम चरणमा पुगेको जनाइएको छ । तर चीनतर्फ धमाधम पुर्वाधार निर्माण हुँदै गर्दा नेपालतर्फ कुनै काम अघि बढेको थिएन । चीनले २०७४ सालदेखि कोरलाको आफ्नो भुगोलमा सरचना निर्माण सुरु गरेको थियो । भारतीय नाकाबन्दीपछि चर्चामा रहेको मुस्तङ, उत्तरी कोरला नाकामा सरकारले २ वर्षअघि खाली जग्गा भन्सारको स्वामित्वमा लिन जग्गा प्राप्ती प्रक्रिया अघि बढाएको थियो । प्रजिअको संयोजकत्वमा ५ सदस्यीय समितिले २४ नम्बर पिल्लरको सडक दायाँबायाँ १ हजार रोपनी जग्गा समेत प्राप्त गरिसकेको छ । सरकारले उत्तरी कोरला नाकाको २४ नम्बर सीमास्तभको नेपालतर्फ अन्तर्राष्ट्रिय मापदण्ड छोडेर भन्सार, क्वारेन्टाइन, सुरक्षा पोस्ट सुख्वा बन्दरगाह अटाउन सक्ने जमिनको लालपुर्जा प्राप्त गरेको छ । यस्तै कोरला नाका संचालन गर्ने दीर्घकालीन योजना अनुसार सरकारले २०७४ सालदेखि राष्ट्रिय गौरवको बेनी जोमसोम कोरला सडक आयोजना सुरु गरेको हो । आयोजनाका अनुसार बेनी जोमसोम ६० प्रतिशत त जोमसोम कोरला ८० प्रतिशत सडकको भौतिक प्रगति भएको छ ।"
बालिका बलात्कार आरोपमा एक पक्राउ,विराटनगर : मोरङको जाहदा गाउँपालिकाका एक अनाथ बालिकालाई बलात्कारको प्रयास गर्ने आरोपी पक्राउ परेका छन् । अविभावकबिहीन ११ वर्षीय बालिकालाई बलात्कारको प्रयास गर्ने स्थानीय ४५ वर्षीय राजेन्द्र सरवरीया शनिवार सुनसरीको साहेवगंजस्थित नेपाल भारतको सिमवर्ती क्षेत्रबाट पक्राउ परेका हुन् । गएको फागुन ६ गते बिहीवार नै बलात्कार गरेको प्रयास गरे पनि एक हप्तापछि घटना सार्वजनिक भएको हो । मोरङको जाहाद नगरपालिका १ स्थित धुनिटोलमा एक ११ वर्षीय बालिकामाथि बलात्कारको प्रयासको घटनालाई गाउँमा स्थानीय अगुवा र छिमेकीको दबाब दिएर मिलाउने प्रयास गरेको थियो । अगुवाहरुको दबाबका कारण एक सातासम्म गुपचुप पारिएको बलात्कार प्रयासको घटना एक हप्ता पश्चात सार्वजनिक भएको हो । सबैतिरको दबाब झेल्दै न्यायका लागि प्रहरीसम्म पुग्न नसकेका उनका आफन्त त्यसलाई चिर्दै कानुनी लडाइँमा निस्किएका छन्। बलात्कार प्रयास भएको जानकारी दिन पीडित पक्ष इलाका प्रहरी कार्यालय रानीमा आएपछि घटना बाहिरिएको इप्रका रानीका प्रहरी निरक्षण दिपक थापाले बताए । नियन्त्रणमा लिएर थप अनुसन्धान सुरु भएको मोरङ प्रहरीका प्रवक्ता मानबहादुर राईले जानकारी दिए । बालिकाको संरक्षण गर्दे आएका आफन्त पैसाको दबाबमा नआएर प्रहरीमा जाहेरी दिनु अघि नै सरवरीया फरार भएका थिए । फरार भएका सरवरीयाको खोजी तिब्र पारिएको थियो । सरवरीया साहेवगंज हुदै भारतको दिल्ली जाने र त्यहाबाट जाहेरी दिनेलाई बदला दिने धम्की बालिकाका आफन्तलाई दिँदै आएको थियो । पक्राउ पर्नु अघिसम्म उसका आफन्तले निरन्तर धम्की दिने गरेको अन्नपूर्णलाई बताए । संरक्षण गर्दे आएकी मावली हजुरआमा बिहेको भोजमा बाहिर गएका बेला छिमेकी राजकिशोर भगतको घरमा रहेको वयर टिपेर आइरहेको बेला सरवरीयाले मुख थुनेर मकैको खेतमा लगेको खुलेको छ ।
सुन्तला बगैंचा ब्यवस्थापनमा व्यस्त किसान,"स्याङजा : स्याङजाका सुन्तला किसान अहिले सुन्तला बगैंचा ब्यवस्थापनमा व्यस्त छन्। सुन्तला टिपेपछि किसानहरु सुन्तलाका बोटको सरसफाईसँगै आवश्यक खाद्य तत्व दिने गर्छन्। सुन्तलाका फल टिपेपछिको पुस, माघ, फागुन महिना गोडमेलको हो। नयाँ पालुवा पलाउँदै गरेका सुन्तलाका बोटलाई सुरुमै राम्रो स्याहार सुसार र खाद्यतत्व दिनसके उत्पादन बढ्नेमा किसानको बुझाइ पुगेको छ। आउँदो वर्षमा उत्पादन बढाउन आवश्यक मलजल सहितको तत्व दिनुपर्ने बताउँछन् सुन्तला सुपरजोन कार्यालयका प्रमुख माधव लम्साल। उनले भने, बगैंचा ब्यवस्थापनमा अनावश्यक हाँगाबिगाँको छाँटकाँट, मलजल, बोडो मिस्चर एवम् निलोतुथो लगाउने, चुना छर्ने, छापो र प्रयाप्त सिंचाईका काम गरिन्छ। यसो गर्नाले सुन्तलाका बोट स्वस्थ्य र सन्तुलित हुन्छ। आगामी वर्षमा राम्रो उत्पादन लिन सकिन्छ। सुन्तला टिप्दा हाँगा लछारिने, फल टिप्दा आवश्यकता भन्दा बढी हाँगा वा पात भाँच्ने, बोटलाई अनावश्यक हल्लाउने जस्ता कार्यले बोटलाई चोट पुर्याएको हुन्छ। बगैंचा ब्यवस्थापनले यसरी चोट पुगेका बोटहरु निको हुने र उत्पादनमा वृद्धि हुने बताउँछन् सुन्तला किसान मुक्ति अधिकारी। पुतलीबजार नगरपालिका १० स्थित झण्डै ८० रोपनी क्षेत्रफलमा सुन्तला फलाएका अधिकारी बिगत एक महिनादेखि बगैंचा ब्यवस्थापनमा जुटेका छन्। दैनिक ४५ जना कामदार सुन्तला बगैंचा सहित बोटको स्याहारमा जुटेका उनले बताए। सुन्तलाबाट उनले यसवर्ष मात्र २४ लाख आम्दानी गरेको जनाए। उनी जस्ता जिल्लामा दर्जनौं सुन्तला किसान छन्, जसले वर्षेनी लाखौं आम्दानी गर्दछन्। स्याङजामा सुन्तलाका लागि उपयुक्त हावापानी छ। उत्तर फर्केको र चिसो भूभाग सुन्तलाका लागि उपयुक्त मानिन्छ। यहाँका भीर पाखा जताततै सुन्तलै सुन्तला रोपिएका छन्। भुगोलले पनि साथ दिएकाले जिल्लाभर २ हजार १ सय हेक्टर क्षेत्रफलमा सुन्तला खेती गरिएको छ। यसवर्ष सुन्तलाबाट किसानले ५० करोड आम्दानी गरेको र १५ हजार मेट्रिक टन सुन्तला उत्पादन भएको प्रमुख लम्सालले जानकारी दिए। जिल्लाको ११ वटा पालिका मध्ये २ पालिका बाहेक अन्य सबै पालिकामा सुन्तला उत्पादन राम्रो हुन्छ। पुतलीबजार, अर्जुनचौपारी, भीरकोट र वालिङका केही वडा समेटेर सुन्तला सुपरजोन परियोजना लागु भएका छन्। सुन्तलाका बिरुवा रोपेको ४५ वर्षदेखि फल दिन सुरु हुन्छ। सुन्तलालाई वर्षको एकपटक यसरी गोडमेल, सिंचाई, सुन्तलाका हाँगाबिगाँमा निलोतुथोले रंगाउने, छापो भर्ने काम र वर्षमा एक दुई पटक बगैंचाभित्रका झारपात उखाल्ने काम भने गर्नुपर्ने हुन्छ। यति गरेपछि सुन्तलाले राम्रो फल दिन्छ। अहिले सुन्तलाका पालुवा पलाउने क्रम सुरु भएको छ।"
स्वस्थानी व्रत समापन आज,"काठमाडौं : पौष शुक्ल पूर्णिमादेखि सुरु भएको एक महिने स्वस्थानी व्रत आइतबार बिहान पवित्रस्थलमा फूलपाती विसर्जन गरी समापन भएको छ। पौष शुक्ल पूर्णिमादेखि नै सुरु गरिएको स्कन्द पुराणअन्तर्गतको केदार खण्डको माघ माहात्म्यमा कुमार र अगस्त्यबीच भएको संवादलाई स्वस्थानी कथाका रूपमा भन्ने र सुन्ने क्रम शनिबार बेलुकी नै समापन गरी बर्तालु रातभर जाग्राम बसेका थिए। जाग्रामपछि आज बिहान एक महिनासम्म स्वस्थानी देवीलाई चढाइएको फूलपाती नजिकैको नदी, ताल, तलाउ वा पोखरीमा लगी सेलाउने व्रत विधि छ। विधिपूर्वक एक महिने व्रत गरेका बर्तालुले माघ शुक्ल पूर्णिमाका दिन शनिबार १०८ जनै, १०८ सुपारी, १०८ पान, १०८ फूल, १०८ रोटी, १०८ अक्षता विभिन्न थरीका फलफूल, धूप, बत्ती, नैवेद्य, श्रीखण्ड, रक्तचन्दन, सिन्दूर, बस्त्र, भेटी चढाइ व्रतको कामना पूर्ण होस् भनी भगवतीलाई अर्घ दिइन्छ। चढाइएका प्रसादमध्ये सबैबाट आठआठ प्रसाद पतिलाई, पति नभए छोरालाई र छोरा पनि नभए मीत छोरालाई एवं मीत छोरा पनि नभएमा कामना सिद्ध होस् भनी नजिकको पवित्र नदीमा लगी बगाउने व्रत विधि छ। आफू बसेको स्थानकी देवीको पूजा गर्नु नै स्वस्थानी पूजा हो। उत्तरायणपछिको समय ध्यान, योग साधनाका लागि उपयुक्त भएकाले स्वस्थान अर्थात् आफ्नो आत्मामा सम्पर्कको अभ्यास गर्नुलाई स्वस्थानी भनिएको विश्वास पनि छ। यसका लागि पौष शुक्ल पूर्णिमादेखि माघ शुक्ल पूर्णिमासम्मको समय राम्रो मानिन्छ। सुवर्ण वर्णकी, त्रिनेत्रधारी, प्रसन्न मुद्रा भएकी, कमल र सिंहासनमा बसेकी, चार हात भएकी देवीलाई स्वस्थानीदेवी भनिन्छ। स्वस्थानीको चार हातमध्ये पहिलो हातमा नीलकमल, दोस्रो हातमा खड्ग, तेस्रो हातमा ढाल र चौथो हातमा वरदमुद्रा लिएकी देवी स्वस्थानी हुन् भनी व्रतकथामा उल्लेख गरिएको छ। यस्ती देवीको विधिपूर्वक व्रत गरेमा विछोड भएका जोडीको पुनर्मिलन हुन्छ भन्ने विश्वास छ। रोगव्याध लागेको भए ठीक हुने र पति वा पत्नीका रूपमा कसैलाई इच्छाएको भए प्राप्त हुने कथासमेत प्रचलित छ। सत्य युगमा हिमालय पर्वतकी पुत्री पार्वतीले महादेवलाई पति पाउँ भनी विष्णुको निर्देशानुसार स्वस्थानीको व्रत गरेको कथा स्वस्थानीमा वर्णन गरिएको छ। व्रतपछि विछोडमा परेका नागनागिनीको समेत पुनर्मिलन भएको कथामा उल्लेख छ। गोमा ब्राह्मणीले सप्तऋषिले सिकाएको व्रतविधि अनुसार गर्दा पुत्र वियोगबाट मुक्ति मिलेको र व्रतकै प्रभावले छोरा नवराज लावण्य देश हालको साँखु क्षेत्रको राजा भएको कथासमेत स्वस्थानीमा वर्णन गरिएको साँखुको ऐतिहासिक, धार्मिक, पुरातात्विक, सांस्कृतिक र पर्यटकीय विषयमा अनुसन्धानरत इतिहासकार प्रकाश श्रेष्ठ सक्व ले जानकारी दिए। उपत्यकाको पूर्वी भेगस्थित शालिनदीमा पौष शुक्ल पूर्णिमादेखि सुरु भएको माधवनारायण व्रत पनि आज बिहान स्नानलगायत कर्म गरी समापनको तयारी गरिएको श्री माधवनारायण स्वस्थानी व्रत तथा शालिनदी सुधार समितिले जनाएको छ।"
आफ्नै भवनमा रुपन्देही ट्राफिक,"भैरहवा : जिल्ला ट्राफिक प्रहरी कार्यालय रुपन्देहीको भैरहवामा भवन निर्माण भएको छ। डेढ करोडको लागतमा ट्राफिक प्रहरीको भवन निर्माण भएको हो। २०५४ सालमा स्थापना भए देखि रुपन्देही ट्राफिक विभिन्न स्थानको घर बहालमा बस्दै आएको थियो। रुपन्देही ट्राफिक प्रमुखको रुपमा तत्कालीन प्रमुख प्रहरी निरीक्षक बेदबहादुर पौडेल आएपछि उनी र उनको टिमको सक्रियतामा जग्गा खोज र भवन निर्माण हुन पुगेको हो। तत्कालीन जिल्ला ट्राफिक प्रहरी प्रमुख प्रहरी निरीक्षक महेश बस्नेत, प्रमुख प्रहरी निरीक्षक दिवस जिसी र भवन निर्माण समितीको सक्रियतामा ट्राफिक प्रहरीको आधुनिक भवन निर्माण सम्पन्न भएको छ। स्थानीयको सहभागितामा रहेको भवन निर्माण समितीले आर्थिक र आवश्यक सामग्री संकलन गरी निर्माण गरेको उक्त भवन आइतबार प्रहरीलाई हस्तान्तरण गरेको छ । आइतबार भवनको उद्घाटन गर्दै नेपाल प्रहरीका प्रहरी महानिरीक्षक शैलेश थापा क्षेत्रीले नयाँ र आधुनिक भवनबाट ट्राफिक प्रहरीको सेवा पनि नयाँ र आधुनिक किसिमको हुनुपर्ने निर्देशन दिए। प्रहरीको व्यवहार रुग्ढ हुने गरेको गुनासो आउने गरेको भन्दै उनले व्यवहारलाई विन्रम बनाउन प्रहरीलाई निर्देशन दिए। प्रहरीको व्यवहार रुग्ढ भएको गुनासो आउने गरेको छ, उनले निर्देशन दिँदै भने, व्यवहार रुग्ढ होइन विन्रम हुनुपर्छ, विन्रम भनेको कमजोरी होइन कमजोर नहुनुहोस्। भवन निर्माण सम्पन्न गराउनमा सहयोग गरेका सहयोगीलाई धन्यवाद दिँदै महानिरीक्षक थापाले प्रहरीलाई सहयोग गर्ने सहयोगीलाई उदाहरण सुनाउँदै सहयोग गरेता पनि कानुन मिच्न छुट नरहेको स्पष्ट पारे। उनले आमनागरिक सहयोग बिना प्रहरीले काम गर्न नसक्ने भन्दै अपराधको रोकथाम तथा नियन्त्रणका लागि सबैको सहयोग आवश्यक रहेको बताए। लुम्बिनी प्रदेशका प्रहरी प्रमुख डीआईजी रविन्द्रबहादुर धानुकले निर्माण भएको भौतिक संरचनामा अपनत्वको भावना जागृत गर्न समुदाय र प्रहरी बीचको सम्बन्ध प्रगढ राख्दै प्रहरी कर्मचारीलाई राज्य प्रति जवाफदेही बनाउन अपरिहार्य रहेको बताए।"
सडक निर्माण सुस्त,"सुर्खेत : तत्कालीन जिल्ला पञ्चायतले २०२५ सालमा हुलाकी सडक खन्यो। सुर्खेततेलपानीभुरीगाउँ जोड्ने यो सडकको हालत अहिले पनि उस्तै छ। कर्णालीलाई लुम्बिनी प्रदेशको बर्दियासँग जोड्ने यो सडक खण्ड पाँच दशक बितिसक्दा पनि स्तरोन्नति हुनसकेको छैन। कुल ५२ किलोमिटर लामो यो सडकको सुर्खेततर्फ ३२ किलोमिटर भाग पर्छ। यसमध्ये २४ किलोमिटर सडक निर्माण भइसकेको छ। त्यही सडक पनि विस्तार र मर्मत हुन नसक्दा वर्षात्मा सवारीसाधन आवागमनमा अवरोध हुने गर्छ। वर्षौंदेखि सुर्खेततेलपानीभुरीगाउँ सडक निर्माणका लागि स्थानीयले आवाज उठाउँदै आएका छन्। तर, तराई र भित्री मधेस जोड्ने यो छोटो सडक निर्माणको काम अधुरै छ। ट्र्याक खुलेका स्थानमा पनि बजेटले निरन्तरता नपाउँदा निर्माणको काम पूरा हुन सकेको छैन। कर्णालीलाई तराईसँग जोडेर व्यापार व्यवसायका लागि महत्त्वपूर्ण मानिएको यो सडक सरकारको प्राथमिकतामा परेको छैन। कर्णालीलाई दक्षिणतर्फ जोड्ने रणनीतिक मार्गका रूपमा लिइए पनि उक्त सडक खण्ड दलहरूको चुनावी नारा मात्रै बन्ने गरेको छ। सडक बनेको खण्डमा वीरेन्द्रनगरबाट बर्दियाको भुरीगाँउ पुग्न सबैभन्दा छोटो मार्ग अर्थात् ५२ किलोमिटर मात्र पार गर्नुपर्छ। तर सडक नबनेकै कारण हाल सुर्खेतबाट कोहलपुर हुँदै बर्दिया पुग्न एक सय ४६ किलोमिटर पार गर्नुपर्ने बाध्यता छ। यस्तै सुर्खेतको धुलियाबिटभेडाबारी सडक खुलेको पनि ४१वर्ष बितिसक्यो। तर हालसम्म यो सडक कालोपत्रे हुन सकेको छैन। २०३६ सालमा नै ट्र्याक खुलेको यो सडक खण्डको अवस्था अहिले पनि उस्तै छ। बरु यो अवधिमा सडकको नाम चारपकट परिवर्तन भयो। सुर्खेतकोहलपुर सडक, धुलियाबिटभेडाबारी सडक, सुर्खेततुलसीपुर सडक हुँदै हाल यसलाई मदन भण्डारी राजमार्ग नामकरण गरिएको छ। तर स्तरोन्नतिको अझै टुंगो लागेको छैन। ४१ वर्षपछि मदन भण्डारी राजमार्ग आयोजनाले तयार पारेको यो खण्डको वातावरणीय प्रभाव मूल्यांकन अध्ययन प्रतिवेदन हाल भौतिक पूर्वाधार विकास मन्त्रालयमा थन्किएको छ। यही कारण पनि यो सडकको काम कहिले अगाडि बढ्छ भन्ने टुंगो नलागेको इन्जिनियर शिवशरण तिमिल्सेनाले बताए। त्यसैगरी निकै महत्त्वपूर्ण आयोजनाको रूपमा लिइएको वीरेन्द्रनगरमा रिङरोड (चक्रपथ) निर्माण थालिएको १५ वर्ष पुग्यो। तर अझै पूरा भएको छैन। आर्थिक वर्ष २०६२०६३ बाट सुरु भएको चक्रपथ अहिले पनि अधुरै छ। कुल ३५ किलोमिटर सडकखण्डमध्ये १५ वर्षमा ११ किलोमिटर मात्रै निर्माण भएको छ। चालू आर्थिक वर्षमा वीरेन्द्रनगरको सुब्बा कुनादेखि बाङ्गेसिमल जोड्न निर्माण गरिसक्ने मेयर देवकुमार सुवेदी बताउँछन्। तर ठाउँठाउँमा विवाद कायमै रहेका कारण चालू आर्थिक वर्षमा पनि आयोजना पूरा हुने सम्भावना देखिँदैन। राजनीतिक नेतृत्व जनताप्रति उत्तरदायी नहुँदा जिल्लाका ठूला आयोजनाहरू अधुरै रहेको नागरिक अगुवा बताउँछन्। ठूला आयोजनाहरू अधुरै रहनुको मुख्य कारण विकासप्रेमी नेतृत्व नहुनु हो लामो समयदेखि भ्रष्टाचार नियन्त्रणको अभियानमा सक्रिय नागरिक सरोकार संघका अध्यक्ष पीताम्बर ढकाल भन्छन्, कुशल र इमान्दार नेतृत्व नभएकै कारण आयोजनाहरूले पूर्णता पाउन सकेनन्।"
बल्ल छुट्याइँदै गाउँ र सहर,"काठमाडौं : हाम्रा देशमा कति गाउँ छन् ? सहर कति छन् ? स्थानीय तहमध्ये ६ महानगरपालिका, ११ उपमहानगरपालिका र २६० वटा नगरपालिका छन्। तर, त्यहाँ हुनुपर्ने सेवासुविधा, पूर्वाधार विकास देखिँदैन। गाउँ त गाउँ नै रह्यो। अब भने सरकारले २०७८ को राष्ट्रिय जनगणनामा गाउँ र सहर छुट्याउने गरी विवरण संकलन गर्ने भएको छ। केन्द्रीय तथ्यांक विभागका निर्देशक तीर्थराज चौलागाईंले जनगणनामा गाउँ र सहर छुट्याउन छुट्टै प्रश्नावली बनाइएको जानकारी दिए। जनगणनाको १ सय १० वर्षको इतिहासमा पहिलो पटक सामुदायिक प्रश्नावली त्यसकै लागि तयार पारिएको छ। सामुदायिक प्रश्नावलीले सहर र गाउँलाई छुट्याउने निर्देशक चौलागाईंको भनाइ छ। स्थानीय तहको वडासम्म पुगेर सुपरिवेक्षकले त्यो प्रश्नावली भराउनेछन्। सहरी सेवासुविधामा बडावासीको पहुँचको अवस्थाको छुट्टै प्रश्नावली राखिएको छ। भौतिक पूर्वाधार, आर्थिक पूर्वाधारसेवासुविधाको अवस्थाबारे विवरण संकलन गरिनेछ। इन्टरनेट, विद्युत्, क्याम्पस, अस्पताल, एम्बुलेन्स सेवा, बजार, बैंक तथा वित्तीय संख्या, सहकारी संख्यालगायत भौगोलिक क्षेत्रभित्र सेवासुविधा उपलब्धताको अवस्थाबारे एकएक तथ्यांक संकलन गरिनेछ। यसका लागि विभिन्न प्रश्नावली यसरी सोधिनेछ। वडाको केन्द्रमा वर्षभरि सडक यातायात सञ्चालन हुन्छ ? बहुसंख्यक बडावासीको सार्वजनिक यातायातको पहुँच छ ? वडामा स्थानीय यातायातनगर यातायात सेवा उपलब्ध छ ? वडाभित्र कालोपत्रे भई बाह्रै महिना चल्न सक्ने सडक कति छ ? वडाभित्र धुलेमाटे सडकको लम्बाइ कति छ ? एक घर, एक धाराको हिसाबले पाइपबाट वितरित सुरक्षित खानेपानी कति घरपरिवारमा पुगेको छ ? घरभित्रैघर परिसरभित्र शौचालय भएको घरपरिवार कति छन् ? शौचालयको फोहोरमैला विसजर्नका लागि ढल सेवा कति घरपरिवारमा जडानमा पुगेको छ ? फोहोरमैला नियमित संकलन गरी व्यवस्थापन गर्ने सेवा कति घरपरवारमा पुगेको छ ? राष्ट्रिय प्रसारण लाइन वा भरपर्दो विद्युत् प्रणालीमा जोडिएको घरपरिवार कति छन् ? वडामा उच्च गतिकोब्रोडब्यान्ड इन्टरनेट सुविधा कति जनसंख्यामा पुगेको छ ? वडामा सुरक्षित घर अर्थात् व्यवस्थित र योजनाबद्ध आवास (जग्गा विकास क्षेत्र, सामूहिक आवास, संयुक्त आवास, एकीकृत बस्ती) क्षेत्रमा बस्ने घरपरिवार कति छन् ? ३० मिनेटको पैदलयात्रामा बजारको केन्द्रसम्म पहुँच भएका घरपरिवार कति छन् ? लगायत गाउँ सहर छुट्याउने प्रश्नावली तयार गरिएको छ। सामाजिक पूर्वाधारसेवा सुविधाको अवस्थाका प्रश्नावली छन्। आधा घण्टाको पैदल दूरीमा उच्च शिक्षाको सेवा उपलब्ध छछैन ? आधा घण्टाको पैदल दूरीमा पुस्तकालय सुविधा उपलब्ध छछैन ? आधा घण्टाको पैदल दूरीमा मेडिकल डाक्टर (एमबीबीएस)को सेवा उपलब्ध छछैन ? आधा घण्टाको पैदल दूरीमा सुरक्षा बेस वा प्रहरी चौकी छछैन ? वडाको मुख्य बस्तीबाट ५ किमि दूरीमा दमकल सेवा उपलब्ध छछैन ? आधा घण्टा दूरीमा हरियाली पार्क वा बाल उद्यान खेल मैदान छछैन ? आर्थिक पूर्वाधार र सेवासुविधाबारे विवरण संकलन गरिनेछ। वडामा परिवार नै बसाइ सरी आउने वा जाने अवस्था कस्तो छ ? आधा घण्टाको पैदल दूरीमा बैंक वा वित्तीय सेवा उपलब्ध भएका घरपरिवार कति छन् ? सहकारी पहुँच भएका घरपरिवार कति छन् ? आधा घण्टाको दूरीमा सिनेमा हलनाचघरकलकेन्द्र, व्यापारिक केन्द्रसपिङ मल छ ? प्रहरी चौकी, सार्वजनिक पुस्तकालय, सामुदायिक सिकाइ केन्द्र वृद्धाश्रम, बालगृह, सार्वजनिक शौचालय, सामुदायिक भवन वा सभाहल, पशुबधशाला, व्यवस्थित शवदाह स्थलशव गाड्ने स्थल, खेलमैदानटुँडिखेल, सार्वजनिक पार्क, वडा कार्यालयको आफ्नै प्रशासकीय भवन, मठमन्दिर, गुम्बालगायतको विवरण छ कि छैन ? जस्ता प्रश्नावली तयार गरिएको छ। निर्देशक चौलागाईंले यी प्रश्नावलीको आधारमा गाउँ र सहर छुट्टिने बताए। २०७८ जेठ २५ देखि असार ८ सम्म राष्ट्रिय जनगणना हुन गइरहेको छ।"

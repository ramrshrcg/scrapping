शीर्षक,विवरण
निजामतीको नियति,"संघीय निजामती सेवासम्बन्धी विधेयक डेढ वर्षदेखि संसदाम अल्झिरहेको छ। निजामती विधेयकलाई लिएर राज्यव्यवस्था समितिका ५४ वटा बैठक भइसकेका छन्। तैपनि निहित स्वार्थका कारण यो विधेयक घर न घाटको भएको छ। तत्कालीन संघीय मामिला तथा सामान्य प्रशासनमन्त्री लालबाबु पण्डितले २०७५ माघ २७ मा यो विधेयक प्रतिनिधिसभामा पेस गरेका थिए। अघिल्ला मन्त्री पण्डितका पालामा प्रदेशसचिव र स्थानीय तहका प्रमुख प्रशासकीय अधिकृतको विषयबाहेक सबै टुंगिएका थिए। धेरै विषयमा धेरैखाले सहमति मिलाउन उनलाई निकै हम्मे परेको थियो। ६० वर्षे सेवावधि, आरक्षण, सहसचिव खुला प्रतिस्पर्धाबाट हटाउने, सचिवको सेवा समूह (क्लस्टर) जस्ता विषयमा निकै वादविवाद भएको थियो। पण्डितको पालामा दलगत ट्रेड युनियन खारेज गर्ने प्रयास पनि भएको थियो। व्यापक विरोधपछि उनी पछि हटेका थिए। प्रदेशसचिव र स्थानीय तहका प्रमुख प्रशासकीय अधिकृत संघको निजामती कर्मचारी हुने कि प्रदेश वा स्थानीय तहको हुने विषय टुंगिन बाँकी थियो। संघकै कर्मचारीलाई प्रदेशसचिव र प्रमुख प्रशासकीय अधिकृत बनाउनुपर्ने अडानमा मन्त्री पण्डित थिए। प्रदेशसचिव र प्रमुख प्रशासकीय अधिकृत संघकै राख्ने प्रावधान संघीयताको मर्मविपरीत हुने अर्को पक्षको धारणा थियो। त्यसैकारण त्यो बेला यो विषय टुंगिएको थिएन। अर्थात्, हात्ती छिरिसकेको थियो तर पुच्छर अड्किएको थियो। अघिल्लो सरकारका निर्णय निरन्तर उत्तराधिकारका रूपमा नयाँले ग्रहण नगर्ने नेपालको ठूलै रोग हो। ठूलो खर्च र समय प्रयोग भएको निजामती विधेयक अर्का मन्त्री आउनेबित्तिकै कामै नलाग्ने हालतमा पुग्यो। हालका मन्त्री हृदेयश त्रिपाठी त्यही विधेयकको प्रस्तावनादेखि सम्पूर्णतः परिवर्तन गर्ने पक्षमा छन्। सुरुवातबाट यो विधेयकलाई छलफल गरेर आफ्ना कुरालाई राख्न चाहन्छन् उनी। त्यही कारण यो विधेयक एकादेशको कथा बन्ने सम्भावना छ। नमिलेका केही र समयानुकूल गर्नुपर्ने कतिपय बुँदामा मात्र ध्यान दिने हो भने यत्रो झमेला हुने नै थिएन। पद र शक्ति पाएपछि त्यसको अधिकतम उपयोग गर्ने प्रचलन कानुन बनाउने विषयमा समेत जोडिन्छन्। त्यही अहं यस विधेयकमा प्रकट भएको प्रतीत हुन्छ। कर्मचारीतन्त्रमा उमेर हद वा सेवा अवधि थप्न निकै तागत प्रयोग हुन्छ। अहिले सचिव र मुख्यसचिवको पदावधि थप्ने चलखेलसमेत भइरहेको छ। हाल सचिवको सेवा अवधि पाँचवर्ष र मुख्यसचिव तीन वर्ष छ। माथिल्ला उच्च पदस्थ कर्मचारीलाई लाभ पुग्ने भइरहेका प्रयासले विधेययक नै अप्ठ्यारोमा परेको छ। यससँगै ६० वर्षे सेवा अवधि, प्रस्तावनाको परिवर्तन, आरक्षण सिट प्रतिशत, समायोजन ऐनका आधारमा स्थानीय तहमा गएका कर्मचारीको वृत्ति विकास, समायोजन ऐनले उत्पन्न समस्याको निकास सबै विषय गिजोलिएका छन्। कर्मचारीको वृत्ति विकास, समायोजन ऐनमा भएका कमजोरीबाट उत्पन्न समस्या विधेयकले सम्बोधन गर्नेभन्दा पनि झन् समस्या निम्त्याउने जोखिम बढेको छ। स्थानीय तह निर्वाचन भएको तीन वर्ष भयो। संघ तथा प्रदेशको निर्वाचन भएको पनि अढाइ वर्ष भइसक्यो। राजनीतिक संक्रमणले निकास पाए पनि स्थायी सरकारले स्थायित्व पाएको छैन। जसले गर्दा समृद्ध नेपाल सुखी नेपाली को लक्ष्य हासिलमा गतिरोध उत्पन्न भएको छ। अतः यो ऐन छिटो टुंग्याएर कर्मचारीतन्त्रलाई चलायमान बनाउनुपर्छ। उनीहरूलाई स्वार्थको गोटी बनाइरहनु हुँदैन।"
त्यसपछि रोकियो चीनसँग सीमा प्रोटोकल हस्ताक्षर,"काठमाडौं : नेपालचीन संयुक्त प्रविधिक समितिको बैठकका लागि चीन जान हवाई टिकट काटियो। होटल पनि बुक भयो। नापी विभागका तत्कालीन महानिर्देशक कृष्णराज बीसीसहितको टोलीले सबै तयारी गर्यो। चौथो सीमा प्रोटोकलको मस्यौदासमेत तयार भयो। बैठकको एजेन्डा तयार थियो। नेपाली टोली भोलिपल्ट बेलुका चीनतिर उड्नु थियो, एक्कासि बैठक रद्द भएको खबर आयो। यो सन् २०१२ को कुरा हो। फेबु्रअरी १ देखि ५ (०६८ माघ १८ देखि २२)सम्म चीनको सियानमा नेपाल र चीनबीच सीमासम्बन्धी वार्ता तय भएको थियो। सबै तयारी भए पनि माथिको आदेश भन्दै रोकियो। त्यसपछि बैठकको कुरा त परै जाओस्, चीनसँग सीमासम्बन्धी कुनै काम भएको छैन। नेपाल र चीनबीच तीन दशकयता सीमासम्बन्धी प्रोटोकलमा हस्ताक्षर भएको छैन। पछिल्लो पटक प्रयास भए पनि सरकारले स्वीकृति नदिँदा प्रोटोकलमा हस्ताक्षर हुन नसकेको हो। दुवै देशबीच १०१० वर्ष मा सीमा सुपरिवेक्षण गरी प्रोटोकलमा हस्ताक्षर गर्ने सहमति छ। त्यसअनुसार सीमा सन्धि भएको ६० वर्षमा ६ वटा प्रोटोकलमा हस्ताक्षर हुनुपर्ने हो। तर, तीनवटामा मात्रै हस्ताक्षर भएको छ। सन् १९६३, १९७९ र १९८८ मा हस्ताक्षर गरिएको हो। बीसीले चीनतर्फ सीमाका सबै काम सकाएर प्रोटोकलको प्रस्ताव सरकारलाई पठाए पनि स्वीकृत नभएको बताए। पछिल्लो पटक हामीले प्राविधिक काम सबै सकेर प्रोटोकलको प्रस्ताव पठाएका थियौं, पूर्वसचिवसमेत रहेका बीसीले भने, खै कारण त थाहा भएन तर स्वीकृत भएन। सीमा सुपरिवेक्षण १०१० वर्षमा हुनुपर्ने सहमतिअनुसार १९९८ मा हुनुपथ्र्यो तर सन् २००४ मा गर्ने सहमति भयो। २००५ मा संयुक्त निरीक्षक समिति बन्यो। २००६ मा टोली फिल्डमा खटियो। त्यही वर्ष सीमा सुपरिवेक्षणको काम सकियो। प्रत्येक सुपरिवेक्षणमा सीमास्तम्भ चुस्तदुरुस्त राख्ने, मर्मतसम्भार गर्ने तथा नयाँ र आधुनिक प्रविधिबाट नक्सा व्यवस्थित गरी डाटाबेस तयार गरेर प्रोटोकलमा हस्ताक्षर गर्ने प्रावधान हुने गरेको छ। सीमा सुपरिवेक्षणको काम २००६ पछि भएको छैन। चीनतर्फको सीमाको काम २००६ यता नभएको बीसीले बताए। २००८ मा प्रोटोकल हस्ताक्षरको प्रयास भएको थियो तर सम्भव भएन। चीनतर्फको सीमामा ठूला समस्या नरहे पनि ५७ नम्बर पिलर र सगरमाथाको उचाइका विषय नटुंगिएको हो। दोलखाको कोर्लाङ क्षेत्रमा रहेको पिलर नम्बर ५७ लाई साबिक स्थानभन्दा कोर्लाङ क्षेत्रको टुप्पो करिब १५ सय मिटर नेपालतर्फको भूमिमा सार्ने प्रयास हुँदा ९९ रोपनी जग्गा चीनतर्फ पर्न गएको राष्ट्रिय मानवअधिकार आयोगको प्रतिवेदनमा उल्लेख छ। आयोगले चार वर्ष लगाएर भारत र चीनको सीमा क्षेत्रका अध्ययन गरेर हालै प्रतिवेदन तयार गरेको हो। प्राविधिककै कमजोरीका कारण पिलर नम्बर ५७ फेदमा गाडिएको विभाग स्रोत बताउँछ। स्तम्भ गाड्न २०१९ सालमा खटिएका प्राविधिकले एउटा डाँडामा गाड्नुपर्ने अर्कोमा गाडेका थिए। पहाडको टुप्पामा जान धेरै समय लाग्ने र जोखिम पनि भएकाले प्राविधिकहरू अर्को डाँडामा गाडेर फर्किएका कारण समस्या आएको जनाइएको छ। हुनुपर्ने स्थानमा स्तम्भ नगाडिँदा उक्त भूभाग दाबी गर्ने आधार चीनले पाएको छ। २०३६, २०४५ सालमा ५७ नम्बर पिलर नै भेटिएन। २०६३ सालमा सीमा निरीक्षणमा जाँदा बल्ल भेटियो। त्योभन्दा पहिला पल्लो डाँडामा खोजियो। वल्लोमा गाडेका रहेछन्, कहाँ भेटियोस् त, सीमा निरीक्षणमा गएका एक प्राविधिकले भने, हिउँमा वल्लो डाँडामा भेट्यौं। सगरमाथाको उचाइबारे पनि समस्या छ। १२ ठाउँबाट नापेर चीनले यसको उचाइ ८ हजार ८ सय ४८ मिटर रहेको बताएको थियो। चीनकै मापनलाई नेपाल र अन्तर्राष्ट्रिय जगत्ले मान्यता दिएको थियो। चीनले नै फेरि उक्त मापन सही नभएको बताएको छ। उसले नयाँ मापन गर्दा सगरमाथाको उचाइ ८ हजार ८ सय ४४ मिटर रहेको बतायो। नेपाल र चीन दुवैले सगरमाथाको उचाइको मापन गरिरहेका छन्। यी दुई विवादका कारण नेपालचीन चौथो प्रोटोकलमा हस्ताक्षर हुन नसकेको भनी सार्वजनिक प्रसारण भएको पाइएको आयोगको प्रतिवेदनमा छ। ५७ नम्बर पिलर र सगरमाथाको उचाइका विषयमा नेपालले निर्णय लिन नसक्दा प्रोटोकलमा हस्ताक्षर हुन नसकेको विभाग स्रोत बताउँछ। यस विषयमा तत्कालीन प्रधानमन्त्री माधवकुमार नेपाल, पुष्पकमल दाहाल र डा बाबुराम भट्टराईसम्म पनि विभागको नेतृत्वले ब्रिफिङ गरेको थियो। तर, उनीहरूले निर्णय दिन सकेनन्। डा भट्टराईको पाला सन् २०१२ (२०६९) पछि यो विषयमा कसैको ध्यान गएको देखिँदैन। माधव, प्रचण्ड (पुष्पकमल दाहाल)सँग पनि छलफल भएको थियो तर कसैले निर्णय दिन सकेनन्, नापीका एक पूर्वमहानिर्देशकले भने, बाबुरामको पालापछि भने यो पेन्डिङ नै रह्यो। बीसीका अनुसार मस्यौदा तयार छ, सरकारले स्वीकृति दिनुपर्यो, प्रोटोकलमा हस्ताक्षर हुन समस्या छैन। चीन पनि राजी थियो, उनी भन्छन्, ५७ नम्बर र सगरमाथाको उचाइको मात्र कारण नभई अन्य कारण छन्। तत्कालीन मुख्यसचिव एवं चीनका लागि पूर्वनेपाली राजदूत लीलामणि पौडेलले यस विषयमा प्रतिक्रिया दिन नसक्ने बताए। म गाउँतिर छु, यस विषयमा अपडेट छैन, उनले भने। नेपाल र चीनबीचको अन्तर्राष्ट्रिय सिमाना सन् १९६१ अक्टोबर ५ मा भएको सिमानाको सन्धिपत्रको दफा ३ बमोजिम कायम गर्ने निर्णय गरी सिमानासम्बन्धी मूल लिपि (प्रोटोकल)मा २०१९ माघ ७ गते हस्ताक्षर भएको थियो। त्यस बेला नेपालचीन सिमानाको लम्बाइ १४१४८८ किलोमिटर भएको उल्लेख छ। नेपालले लिम्पियाधुरासहित समेटेर नक्सा जारी गरेपछि लम्बाइ करिब ७० किलोमिटर बढ्ने देखिन्छ। नेपालभारत सिमानाजस्तो चीनतर्फको पहुँच विशेषतः भौगोलिक अवस्थाका कारण कठिन छ। नेपाल र चीनबीचको सिमाना अधिकांशतः हिमालय शृंखलामा रहेका विभिन्न हिमचुली, टाकुरा, नदीघाँटी र चरनहरूलाई जोड्दै पानीढलो हुँदै पूर्वपश्चिम फैलिएको छ। सन् १९७९ को मूल लिपिको भाग २ धारा ७ अनुसार नेपाल र चीनबीचको सीमारेखा पश्चिममा काली नदीको उद्गमस्थल अर्थात् ५४६१ मिटरको उचाइदेखि प्रारम्भ भई पूर्वमा ताप्लेजुङको चाबुक भञ्ज्याङ सिमाना स्थान अर्थात् ७४८३ मिटर उचाइसम्मको लम्बाइ १४१४८८ किलोमिटरमा पर्दछ। जमिन सीमाको लम्बाइ १३४० र नदी सिमाना ७४ किलोमिटर छ। बाह्रै महिना हिउँले ढाकिएर रहेको मुख्य हिमालय शृंखला ससाना शृंखलाहरूमा पश्चिमतर्फको जँस्कार रेन्जबाट पूर्वतर्फ गुराँस हिमाल, व्यासऋषि हिमाल, नालकंकर, चण्डी, गोरख, कान्ति, लाङटाङ, फुबिच्याबु, रोल्वालिङ, लङ्गुर, चम्लन, उम्बक र जनक हिमालसम्मका शृंखलामा विभक्त भएका छन्। नेपालचीन सीमा क्षेत्रमा पश्चिमबाट पूर्वसम्म क्रमशः सीमास्तम्भ नम्बर (सिरियल नम्बर) १ देखि ७९ सम्म उल्लेख गरिएकामा विभिन्न नदीनालाबाट सिमाना कायम गरिएका भागमा साक्षीस्तम्भसमेत गरी स्तम्भको संख्या ९८ कायम हुन गएको छ। तर, सीमारेखाको पश्चिमी छेउ र पूर्वी सिमानाको अन्त्यमा नेपाल, भारत र चीन तीनवटा देशको भूभाग भेटिने र त्यस्तो स्थानलाई त्रिदेशीय बिन्दु कायम गरिनुपर्ने भएकाले सिमाना कायम गरी सीमालट्ठा निर्माण नगरिएको पाइएको छ। सीमास्तम्भमध्ये २२ वटा दुरुस्त, ६५ वटा मर्मत, ९ वटा पुनः निर्माण भएका छन्। ५४(१)१ र ५४(१)२ नम्बरका स्तम्भ नयाँ निर्माण गरिएको उल्लेख छ। सगरमाथाको मापन भइरहेकाले यो समस्या समाधान हुने देखिएको छ। चीनसँग सीमामा भएका ५७ नम्बर स्तम्भको हकमा पनि सहमति जुटाएर प्रोटोकललाई अन्तिम रूपमा अगाडि बढ्नुपर्नेछ। त्रिदेशीय बिन्दुलाई अन्तिम रूप दिन चीनसँग प्रोटोकलमा हस्ताक्षर हुन जरुरी रहेको विज्ञ बताउँछन्। चीनतिर स्तम्भ निर्माण, मर्मतसम्भार, नक्सा र प्रोटोकलको काम एकमुष्ठ हुने सीमाविद पुन्यप्रसाद अोलीको भनाइ छ। दुवै देशका प्राविधिक समितिले अन्तिम रूप दिएर हस्ताक्षरपछि सचिव वा राजदूतस्तरमा प्रोटोकलमा हस्ताक्षर हुने उनले बताए। विभागका पूर्वमहानिर्देशकसमेत रहेका ओलीले सगरमाथाको उचाइ र ५७ नम्बरको पिलरका कारण नै प्रोटोकलमा हस्ताक्षर हुन नसकेको बताए। सगरमाथाको उचाइको मापन भइरहेकोले अब प्रोटोकलमा हस्ताक्षर हुन सक्ने उनको ठम्याइ छ।"
भारतसँग बैठक टरेको टर्यै,"काठमाडौं : नेपालभारत सीमा समस्या सुल्झाउन बनेको परराष्ट्रसचिवस्तरको संयन्त्र बैठक ६ वर्षसम्म बस्न सकेको छैन। यसमा भारतको अनिच्छा र नेपालको तादरुकता अभाव देखिएको जानकार बताउँछन्। भारतका लागि नेपालका पूर्वराजदूत दीपकुमार उपाध्यायले सीमासम्बन्धी विषय नेपालको प्राथमिकता र निरन्तरतामा नपरेको बताए। नेपालकै कमजोरीका कारण यो संयन्त्रको बैठक बस्न नसकेको हो, उनले भने, अन्य विषयमा सचिवस्तरका संयन्त्रका धेरै बैठक भए तर सीमा विषयमा एउटा पनि बैठक भएन। अन्य बैठकमा सीमा एजेन्डा घुसाउन सक्नुपर्नेमा त्यो हुन नसकेको उनको बुझाइ छ। हामी वार्ता गरौं भनेर लागेनौं, उनले भने, अरू विषयमा भएका बैठकमा सीमाको एजेन्डा घुसाउन सकेनौं। मेरो अनुभवमा सीमाको विषय कहिल्यै उठेन। भारतले सीमाका विषयमा नेपालसँग छलफल गर्न नचाहेको आफूले पाएको उनको बुझाइ छ। उनले पछिल्लो समय वार्ताको वातावरण नबनेको बताए। दुई देशका प्रधानमन्त्री, परराष्ट्रमन्त्रीको भाषणमा सम्बन्ध उचाइमा पुगेको भनिन्छ तर त्यो व्यवहारमा देखिँदैन, उनले भने, हाम्रो तयारी पनि फितलो हुन्छ। मैले नाकाबन्दीकै बेला त्यो महसुस गरें। नाकाबन्दीका बेला उनी राजदूत थिए। नेपालले भारतसँग वार्ताको प्रयास गरे पनि उताबाट कुनै जवाफ नआएको जनाइएको छ। नेपालभारत परराष्ट्रमन्त्रीस्तरीय तेस्रो संयुक्त आयोग (थर्ड ज्वाइन्ट कमिसन) बैठक सन् २०१४ जुलाई २५ देखि २७ सम्म बसेको थियो। त्यस बैठकले कालापानी, सुस्तालगायत क्षेत्रका सीमा विवाद सुल्झाउन परराष्ट्रसचिवस्तरीय संयन्त्रलाई जिम्मा दिएको थियो। बैठकमा नेपालबाट तत्कालीन परराष्ट्रमन्त्री महेन्द्रबहादुर पाण्डे र भारतबाट विदेशमन्त्री सुष्मा स्वराज सहभागी थिए। भारतमा नरेन्द्र मोदी प्रधानमन्त्री भएलगत्तै २०७१ साउन १८१९ (२०१४ अगस्ट ३४) मा उनी नेपाल भ्रमणमा आए। उनले कालापानी र सुस्तालगायत दुई देशबीच सुल्झाउन बाँकी सीमासम्बन्धी विषयमा कार्य गर्न परराष्ट्रसचिवलाई निर्देशन दिएका थिए। संयुक्त प्रेस वक्तव्यमा नेपाल र भारतबीच बाँकी रहेका सीमा समस्या एकैपटक र पूर्णरूपमा समाधान गर्नुपर्ने आवश्यकतामा जोड दिइएको थियो। तर, नेपालभारत सीमा समस्या समाधानमा केन्द्रित भएर लामो समयदेखि संवादहीनता छ। नापी विभागका पूर्वमहानिर्देशक पुण्यप्रसाद ओलीले त्यसअघि सन् १९८१ मा नेपालभारत संयुक्त प्राविधिक समिति (जेटीसी) बनेको सुनाए। त्यसको कार्यादेशका आधारमा सन् १९९२ मा सीमांकन सुरु भएको हो। जेटीसीले सन् २००७ सम्ममा ६ हजार सीमास्तम्भ निर्माण, मर्मतसम्भार गरेको थियो। २ हजार ५ सय सीमास्तम्भ बाँकी थिए। तीमध्ये १ हजार ४ वटा नदीनालामा रहेका, ६ सय फेला परेका थिएनन्। पछिल्लो सर्भेमा करिब १ सयजति फेला परेका छन्। त्यही बेला पूर्वबाट पश्चिमसम्म सिलसिलेवार नम्बर कायम गरी सीमास्तम्भ बनाइएको थियो। वैज्ञानिक प्रविधिबाट १ सय ८२ स्थानमा स्ट्रिप नक्सा तयार पारी सीमारेखा यकिन गर्न सुरु गरिएको हो। समितिले सीमा नाकामा स्ट्रिप नक्साका आधारमा दुवै देशले तयार पारेका डिजिटल प्रविधिका नक्सा दुवैले बराबर संख्यामा आदानप्रदान र रुजु गरी दुवै पक्षका प्राविधिक तहले अन्तिम रूप दिई हस्ताक्षर गरिएको थियो। कालापानी र सुस्ताबाहेक क्षेत्रको स्ट्रिप नक्सा बनाइएको थियो। उनले प्रोटोकल बनेको भए लिम्पियाधुराको विषय नै नआउने बताए। सन्धिमा सबै कुरा हुँदैन, प्रोटोकल भए विस्तृत विवरण हुन्थ्यो, जसले गर्दा लिम्पियाधुराको विषय त्यही बेला टुंगिन्थ्यो, उनले भने। प्रोटोकलको कुरामा भारत सहमत नभएको उनले बताए। भने, हामीले प्रोटोकलका विषयमा पहल पनि गर्यौं तर भारत सहमत भएन। स्ट्रिप नक्सासम्म सहमत गरायौं। पूर्वसचिव एवं नापीका पूर्वमहानिर्देशक कृष्णराज बीसीले सन् २००७ देखि २०१४ सम्म नेपालभारत सीमाका विषयमा कुनै काम नभएको बताए। सन् १९८१ देखि २००७ को अवधिमा खोजिएका सीमास्तम्भ पुनः गायब गर्ने, दसगजा मिच्नेदेखि सीमा अतिक्रमण गर्ने काम भारतीय पक्षबाट भएको जनाइएको छ। म त यो समयलाई सीमा र नक्साको नाकाबन्दी नै भन्छु, उनले भने, यो बीचमा सीमासम्बन्धी कुनै काम भएन। सन् २०१४ पछि नेपालभारत सीमासम्बन्धी द्विदेशीय स्थायी संयन्त्र बनाउन कूटनीतिक पहल सुरु गरेयता तीनवटा संयन्त्र बने। नापीको मातहतमा सीमा निर्धारणका लागि नेपालभारत सीमा संयुक्त बाउन्ड्री वर्किङ कमिटी (बीडब्लूजी), सर्भे अफिसियल्स कमिटी (एसओसी) र फिल्ड सर्भे टिम (एफएसटी) बनाइएको थियो। त्यसपछि कार्यक्षेत्र तय गरी चार टोली बनाएर सीमास्तम्भ निरीक्षण, सर्भे र मर्मतसम्भार तथा स्तम्भ निर्माणको काम गरिरहेको छ। पहिलो टोलीले ताप्लेजुङबाट सुनसरीसम्म, दोस्रो टोलीले सप्तरीबाट चितवनसम्म, तेस्रोले नवलपरासीबाट बर्दियासम्म र चौथोले कैलालीबाट दार्चुलासम्म काम गरिरहेका छन्। नेपालभारत अन्तर्राष्ट्रिय सीमा सर्भे गर्न नदीनालाका कारण एकतिहाइभन्दा बढी भागमा समस्या देखिएको छ। लिम्पियाधुराबाहेक पुरानो नक्साका आधारमा नेपालभारत सिमानाको १ हजार ८ सय ८० किलोमिटर लम्बाइमध्ये करिब ६ सय ४० किलोमिटर सिमानामा नदीनाला पर्छन्। ठूला तीन र साना ५४ गरी ५७ नदी सीमा क्षेत्रमा छन्। महाकालीमा २ सय, नारायणीमा २०, मेचीमा ८० र अन्य साना नदीनालाको ३ सय ४० गरी ६ सय ४० किलोमिटर सीमा क्षेत्र पर्छ। सीमांकनको काम भइरहेको विभागले जनाएको छ। तर, आठ वर्षमा सक्ने भनिए पनि ठाउँठाउँमा आएका विवाद र लडकडाउनका कारण नसकिने विभाग स्रोत बताउँछ। नेपालका २८ जिल्ला र भारतका सिक्किम, उत्तरप्रदेश, बिहार, पश्चिम बंगाल र उत्तराञ्चल प्रदेश नेपालभारत अन्तर्राष्ट्रिय सीमासँग जोडिएका छन्। सीमासम्बन्धी अध्येता रतन भण्डारीले भने नेपालचीन सीमा विवाद झिकेर लिम्पियाधुरा अतिक्रमणलाई विषयान्तर गर्ने प्रयास भएको बताए। नेपाल र चीनबीच सीमा विवाद नरहेको उनको दाबी छ। २०१८ सालको सीमा सन्धिले विवाद निरुपण भइसकेको विषय यति बेला उछाल्ने काम किन भइरहेको होला भनेर उनले प्रश्न गरेका छन्।"
"बालुवाटार बैठक : सोफा फालेर अध्यक्षलाई कुर्सी, नेतालाई कोरोना जन्तर !","काठमाडौं : बुधबारदेखि सुरु भएको नेपाल कम्युनिस्ट पार्टी (नेकपा)को स्थायी कमिटी बैठकमा शुक्रबार सीमा अतिक्रमणको एजेण्डामा छलफल भएको छ। सीमा अतिक्रमणका विषयमा बैठकमा १८ नेताले विचार राखे । परराष्ट्रमन्त्रीसमेत रहेका स्थायी कमिटी सदस्य प्रदिप ज्ञवालीले बैठकमा नेपाल र भारतको सीमा विवाद र भएका प्रयासबारे जानकारी गराएका थिए। ज्ञवालीले बैठकमा कूटनीतिक माध्यमबाट भारतसँग सीमा समस्या समाधानका लागि पहल भए पनि भारतले चासो नदिएको जानकारी गराएका छन्। कूटनीतिक संवादबाट नै नेपालको अतिक्रमित भूमी प्राप्त गर्नेगरी पहल भइरहेको छ, मन्त्री ज्ञवालीको भनाइ उद्धृत गर्दै प्रवक्ता नारायणकाजी श्रेष्ठले भने, भारतले सकारात्मक पहल गरेको छैन। तर भारतले कूटनीतिक माध्यमबाट नै यो बाटो खुला गर्छ भन्ने कुरामा हामी विश्वस्त छौँ। सँगै मन्त्री ज्ञवालीले चीनबाट नेपाली भूमि अतिक्रमित भएको भन्ने खबर सार्वजनिक भएकोप्रति सरकारको ध्यानाकर्षण भएको बताए। उनले यो कुरा झुटो, भ्रमात्मक र नियोजित प्रचार भएको जानकारी बैठकमा गराए। उनले बैठकमा चीनसँग सीमा समस्या नभएको प्रष्ट पारेका हुन्। शुक्रबारको बैठकमा बोल्ने नेताहरुले भारतसँगको सीमा समस्याको समाधान चाँडोभन्दा चाँडो गर्नुपर्नेमा जोड दिएका छन्। अहिले भारतले अतिक्रमण गरेको लिपुलेक, लिम्पियाधुरा र कालापानीको मात्र चर्चा भएको भन्दै तराई र अन्य पहाडी जिल्लामा देखिएको सीमा विवादकोसमेत समाधान गर्ने समय यही भएको धारणा नेताहरुले राखेका छन्। शुक्रबारको बैठकमा नारायणकाजी श्रेष्ठ, मातृका यादव, देव गुरुङ, गोकर्ण विष्ट, शंकर पोखरेल, पम्फा भुसाल, रघुवीर महासेठ, छविलाल विक, बेदुराम भुसाल, भीम रावल, भीम आचार्य, अष्टलक्ष्मी शाक्य, गणेश शाह, केशव बडाललगायत धारणा राखेका छन्। सीमा विवादको विषयमा शनिबार बिहान ११ बजेपछि बस्ने बैठकमा थप स्थायी कमिटी सदस्यले धारणा राख्ने प्रवक्ता श्रेष्ठले जानकारी दिए। अहिले यसरी बहस भएका महत्वपूर्ण विषयले भन्दा सामाजिक सञ्जाल र मिडियामा अध्यक्षको कुर्सी फेरिएको र कोरोना जन्तरले चर्चा पाएका छन्। कसरी फेरियो अध्यक्षको कुर्सी ? बुधबारको बैठकमा दुई अध्यक्षका लागि सोफा। वरिष्ठ नेतासहित अन्य सचिवालय सदस्यका लागि कुर्सी र स्थायी समिति सदस्यका लागि बेन्च राखेको भन्दै प्रश्न उठेपछि शुक्रबारको बैठकमा अध्यक्षको आसन फेरियो। सरकार र पार्टी नेतृत्वमाथि चर्को आलोचना गर्दै आएका स्थायी कमिटी सदस्य भीम रावलले अध्यक्षलाई कुर्सी र जीवनशैली फेर्न सुझाव दिएका थिए। उनले अध्यक्षलाई राजा महाराजाको जस्तो सम्मान र नेतालाई दोस्रो दर्ताको जस्तो व्यवहार गरेको भन्दै आपत्ति जनाए। रावलको धारणामा केही स्थायी कमिटी सदस्यले साथ दिएपछि शुक्रबार प्रधानमन्त्री एवम् पार्टी अध्यक्ष केपी ओलीको अनुपस्थितिमा अर्का अध्यक्ष पुष्पकमल दाहाल प्रचण्डले आफ्नो सोफा हटाउन र कुर्सी ल्याउन आग्रह गरे। सोफा हटाएपछि अध्यक्ष प्रचण्डले वरिष्ठ नेता र सचिवालय सदस्य बस्ने कुर्सीमै बसेर बैठकको अध्यक्षता गरे। कुर्सी अगाडि पछाडि भएको र मर्यादाक्रम नमिलेको भन्दै नेताले प्रश्न गरेपछि वरिष्ठ नेतालाई अध्यक्षसँगै दुईतर्फ राखिएको थियो। कम्युनिस्टले सर्वहारा वर्गको नेतृत्व गर्ने र उसले राजा महाराजाको जस्तो ढर्रा र ढाँचा नपार्ने भन्दै चर्चा हुन्छ। तर, बालुवाटारमा त्यस्तै दृश्य देखिएपछि कुर्सीको विषयले चर्चा पाएको हो। बैठकमा विभिन्न गम्भीर विषयमा छलफल हुँदै गर्दा केही नेता कुर्सी, झन्डा र सोफामा अल्झिएको आरोपसमेत लाग्ने गरेको छ। कोरोना जन्तर ! शुक्रबार बालुवाटारमा नेकपा स्थायी कमिटी सदस्य मुकुन्द न्यौपानेले एउटा कोरोना जन्तरको चर्चा गरे। पत्रकारले उनलाई कार्डको विषयमा सोध्न थालेपछि उनले पहिला धामीले भूतप्रेत लाग्दैन भनेर जन्तर लगाइदिएजस्तै कोरोना जन्तर लगाइदिएको बताएपछि पत्रकारले उनलाई केहीबेर जन्तरबारे प्रश्न गरे। उनले घाममा देखाउनु नहुने भन्दै भाइरस रिमुभिङ कार्ड देखाए। बालुवाटारको बैठकमा यो कार्ड वरिष्ठ नेता माधवकुमार नेपालले बाँडेकोसमेत उनले सुनाए। स्थायी समितिमा घम्साघम्सी ताली र गालीको केन्द्रमा ओली बालुवाटारमा नेकपा स्थायी कमिटी बैठक जारी, ओली अनुपस्थित प्रधानमन्त्री अनुपस्थित बालुवाटार बैठक : सीमा अतिक्रमण मुद्दामा छलफल यसले कोरोना उडाउँछ कि उडाउँदैन थाहा छैन, उनले कोटले कार्ड छोप्न खोज्दै भने, उही बेसारको धुलो जस्तो हो कि ! यो कार्ड बुधबारकै बैठकमा बाँडिएको देखिन्छ। बैठकमा उपस्थित अध्यक्ष, वरिष्ठ नेताहुँदै सचिवालय र स्थायी कमिटी सदस्य सबैले यो कार्ड लिएको देखिएको छ। केही संसदले भने यो कार्ड किन्न साढे तीन सय खर्च गरेका छन्। जुन कार्ड संसद भवन अगाडि बिक्री गर्न नै राखिएको पाइएको छ। धेरैले यो कार्डको भ्रमममा कम्युनिस्ट नेता परेको भन्दै व्यङ्ग्य गरेका छन्।"
राष्ट्रिय युवा परिषद्लाई सूचना केन्द्रको रुपमा विकास गर्छौं : उपाध्यक्ष माधव ढुंगेल,"काठमाडौं : राष्ट्रिय युवा परिषद्का कार्यकारी उपाध्यक्ष माधव ढुंगेलले परिषद्लाई युवा सूचना केन्द्रको रुपमा विकास गर्ने बताएका छन्। उनले सरकारी कार्यालयबाट दिइने सेवा, सुविधा र आवश्यक कार्यविधिबारे युवामा अन्योल देखिएकाले सहजताका लागि युवा परिषद्लाई सूचना हबको रुपमा विकास गर्न लागिएको बताए। कार्यालयमा छिट्टै युथ डेस्क स्थापना गर्ने तयारी रहेको उल्लेख गर्दै उनले भने, डेस्कमार्फत युवालाई काउन्सेलिङ गर्ने, युवाको डाटा सेन्टर बनाउने र योजना आयोगसँग मिलेर युथ भिजन डेभलपमेन्ट सेन्टरको रुपमा परिषद्लाई विकास गर्ने कार्ययोजना रहेको छ। शुक्रबार परिषद्को कार्यालय सानोठिमीमा रामेछापकाठमाडौं पत्रकार समाजसँगको अन्तर्क्रियामा ढुंगेलले युवालाई स्वरोजगार बनाई आत्मनिर्भर बनाउनेतर्फ आफ्नो ध्यान केन्द्रित भएको बताए। उनले युवाको समस्या सम्बोधन गर्न युवा उद्यमशीलतामार्फत रोजगार प्रदान गर्न सम्बन्धितनिकायसँग समन्वय गर्दै बाटो देखाइदिने काम गर्ने स्पष्ट पारे। नेपाल सरकारसँग युवा क्षेत्रमा समर्पित ठूलो बजेट रहेकाले त्यसको खोजी गरेर युवा र अवसरलाई पुलको रुपमा काम गरिदिने आफू लागि परेको उल्लेख गरे। ढुंगेलले भने ' युवा र अवसरको जोड्नका लागि घोषित कार्यक्रमका कार्यविधिको बारेमा युवालाई जानकारी दिने र तीनै तहका सरकार, नीजि क्षेत्रसँग समेत समन्वय गरी त्यसबाट उनीहरुलाई लाभ दिलाउँछौं। सुरुवातमा युवालाई काउन्सेलिङ गर्ने र उनीहरुको इच्छा अनुसार तालिम प्रदायक संस्थासँग समन्वय गर्दै रोजगार लक्षित सीप विकास गर्ने लक्ष्य रहेको उनले सुनाए। युवा उद्यमशिलता, क्षमता विकासका लागि कार्यालयले राष्ट्रिय आविष्कार केन्द्र, प्राविधिक शिक्षा व्यवसायीक तालिम परिषद(सिटिईभिटी), शिक्षा मन्त्रालय, युवा तथा खेलकुद मन्त्रालय, स्वरोजगार कोषसँग लगायतसँग सहकार्य गर्न लागिएको बताए। राष्ट्रिय युवा परिषद्सँग युवालाई सिधैं दिन मिल्ने बजेट त छैन उनले भने, तर हामी उनीहरुलाई पहिला काउन्सेलिङ गर्छौं, सम्भावना देखाउँछौं, आशा जगाइदिन्छौं र समन्वय गरेर उनीहरुलाई रोजगारी बन्ने वातावरण सिर्जना गर्छौं। ढुंगेलले स्वदेशमा रहेका युवा र बाहिर देशबाट फर्केका युवाको सीप कृषि र उत्पादनमूलक क्षेत्रमा लगाएर स्वरोजगार बनाउने वातावरण तयार गर्ने धारणा राखे। राष्ट्रिय युवा परिषद्को युवा उद्यमशीलता र नमुना युवा संसद ब्राण्डिङ भएको उल्लेख गर्दै ढुंगेलले युवाको संजाल ७७ वटै जिल्लामा विस्तार भएको बताए। युवाको उद्यमशिलता र रोजगारी, युथ ट्यालेन्ट हन्ट आयोजना, युवाको नेतृत्वविकास र परिचालन गर्नुका साथै युवाको पक्षमा आएको बजेट सदुपयोग गर्न र अरूले गर्न नसकेका महत्वपूर्ण काम गर्न आफू लागि परेको जानकारी दिए। युवालाई स्वरोजगार र आत्मनिर्भर बनाउन लाग्छु : कार्यकारी उपाध्यक्ष ढुङ्गेल गत जेठ १२ गते बसेको मन्त्रिपरिषद् बैठकले ढुंगेललाई दोस्रो कार्यकालको रुपमा कार्यकारी उपाध्यक्षमा नियुक्त गरेको हो। यसअघि उनी विसं २०७२ फागुन १९ गते चार वर्षका लागि नियुक्त भएका थिए। अघिल्लो कार्यकालमा ढुङ्गेलले ७५ जिल्लामा युवाको नेतृत्वको विकासका लागि एउटा सङ्घीय, सात प्रदेश, ७७ जिल्ला र ९१ स्थानीय तह नमूना युवा संसद्, युवालाई उद्यमतिर आकर्षित गर्नका लागि बिना धितो ऋण उपलब्ध गराउने युवा उद्यम कार्यक्रम, शैक्षिक प्रमाणपत्र आधारमा उद्योगमका लागि ऋण उपलब्ध गराउने कार्यक्रम ल्याएका थिए।"
सीमामा सधैं डर,"गुलरिया :सीमावर्ती टेपरी गाउँका ताराबहादुर सुनार खुला सिमानाका कारण भारतीय सुरक्षाकर्मी मात्र होइन, तस्करबाट सास्ती व्यहोर्न बाध्य छन्। भारतीय सुरक्षाकर्मी निर्धक्क नेपालतर्फका गाउँमा आउनेजाने गर्छन्। बर्दियाको गुलरिया नगरपालिका९ मा पर्ने उक्त क्षेत्रमा तस्करको पनि उत्तिकै भीडभाड हुन्छ। नेपालतर्फ सुरक्षाकर्मीसहितको स्थायी सीमा सुरक्षा पोस्ट नहुँदा सुरक्षा चुनौती हुने गरेको उनी बताउँछन्। सधैं सीमा झमेलाको कचकच सहनुपर्छ, उनी भन्छन्, आफ्नै जमिनमा भौतिक संरचना निर्माण गर्दा भारतीय सुरक्षाकर्मी अवरोध गर्न आउँछन्। सम्बन्धित निकायमा खबर पुर्याउँदा पनि समस्या समाधान भएन। सीमा व्यवस्थित नहुँदा भारतीय प्रहरीप्रशासनलगायत वन कर्मचारीबाट स्थानीय पीडित छन्। वडाध्यक्ष हरिप्रसाद पासी दसगजामा जाँदा भारतीय सुरक्षाकर्मीबाट गालीबेइज्जत सहनुपर्ने बाध्यता रहेको सुनाउँछन्। गाउँलेले घाँस, दाउराका लागि सीमावर्ती भारतीय जंगलमा पुग्दा धेरै सास्ती खेप्नुपर्छ। नेपालतर्फ सशस्त्र प्रहरी सुरक्षा बलको पक्की बोर्डर आउटपोस्ट (बीओपी) निर्माण भइरहेकाले समस्या समाधान हुने आस जागेको वडाध्यक्ष पासी बताउँछन्। यहाँका सीमावर्ती नेपाली भारतीय जंगलमा आ िश्रत छन्। घाँस, दाउरालगायत पशुचौपाया चरनका लागि भारत जानुपर्छ। त्यही बेला कतिपय नेपालीले अकालमा ज्यान गुमाउनुपर्ने बाध्यता छ। आवश्यकताअनुसार नेपालतर्फ सुरक्षा पोस्ट स्थापना हुन नसक्दा सीमाका नेपाली आफूलाई असुरक्षित महसुस गर्छन्। बर्दियाको जमुनीबाट राजापुरसम्म ८३ किलोमिटर खुला सिमाना छ। बर्दियामा नौमध्ये पाँच बीओपी स्थायी रूपमा स्थापना भएका छन्। नयाँ स्वीकृति आएका चारवटा बीओपीअन्तर्गत एउटा सञ्चालनमा आएको छ। बर्दियामा २३ वटा बीओपी आवश्यक छ, सशस्त्र प्रहरी बल ३१ नम्बर हेडक्वार्टरका प्रहरी उपरीक्षक यादव विश्वकर्मा भन्छन्, हामीले थप १५ वटा बीओपी प्रस्ताव गरेका छौं। उनका अनुसार पछिल्लो पटक बढैयाताल गाउँपालिकाको कण्ठपुर, गुलरिया नगरपालिकाको कट्टी, मधुवन नगरपालिकाको भग्रैया र राजापुर नगरपालिकाको टपरामा बीओपी स्थापनाका लागि स्वीकृति आएको हो।गुलरिया नगरपालिकास्थित नेपालभारत सीमामा रङरोगन नगरिएको सीमास्तम्भ। तस्बिर : यादव आचार्य गुलरियाको कट्टीमा नयाँ बीओपी सञ्चालनमा ल्याइएको छ। नेपालतर्फ ३५ किलोमिटर रेन्जमा सुरक्षा पोस्ट स्थापना गर्ने सशस्त्रको लक्ष्य छ। बर्दिया क्षेत्रमा सुविधासम्पन्न भौतिक पूर्वाधारसहित २३ वटा बीओपीमार्फत भारतले सुरक्षा दिँदै आएको छ। नेपालतर्फ न्यून सुरक्षा पोस्ट र भएका पोस्टको दूरी लामो भएकाले सुरक्षा चुनौती थपिएको छ। सीमा सुरक्षाकर्मीले सानाठूला गरी २ सय ४५ वटा सीमा स्तम्भको रेखदेख गर्दै आएका छन्। भारतीय सुरक्षाकर्मीसँग समन्वयसँगै सीमामा संयुक्त गस्ती हुने गरेको प्रहरी उपरीक्षक विश्वकर्मा सुनाउँछन्। सुरक्षाकर्मीलाई त्रास कोभिड१९ रोकथाम तथा नियन्त्रणका लागि सिल गरिएका भारतीय सीमावर्ती क्षेत्रमा खटिएका सुरक्षाकर्मीलाई वन्यजन्तुको त्रास छ। बर्दिया राष्ट्रिय निकुञ्ज तथा भारतको कर्तनियाघाट पशु वनविहार जोड्ने बर्दियाको मधुवन क्षेत्रस्थित खाता जैविकमार्ग आसपासमा खटिएका सुरक्षाकर्मी बाघलगायत वन्यजन्तुको त्रासमा छन्। गस्तीका क्रममा राति बाघलगायत वन्यजन्तु आउँछन्, मधुवन नगरपालिकाको सीमा क्षेत्रमा खटिएका सशस्त्र प्रहरी निरीक्षक भूपेन्द्रबहादुर पाल भन्छन्, दिउँसो घाँस, दाउरा थुपारेर राख्छौं रातिमा जंगली जनावर आएपछि आगो बालेर धपाउँछौं। गस्तीका क्रममा रातिको समयमा धेरै पटक चितुवा तथा पाटे बाघ भेटेका छौं। सीमा सुरक्षाका लागि १५ सय सुरक्षाकर्मी खटिएका छन्। सशस्त्र प्रहरी उपरीक्षक विश्वकर्माका अनुसार मधुवनलगायत जंगल क्षेत्रमा रहेका सुरक्षाकर्मीलाई बाघ, सर्पलगायत वन्यजन्तुको जोखिम छ। उनका अनुसार करिब ३५ वटा चेकपोइन्टका सुरक्षाकर्मी जीवजन्तुको जोखिममा छन्। कोरोना संक्रमणसँगै सीमा सुरक्षामा खटिएका सशस्त्र प्रहरी बस्ने ठाउँ व्यवस्थित छैनन्। अस्थायी पोस्ट भरपर्दो नभएपछि स्थानीय तह पक्की पोस्ट निर्माणको तयारीमा जुटेका छन्। सुरक्षाकर्मीका लागि हुरीबतास, पानी, वन्यजन्तुको त्रास हटाई भौतिक पूर्वाधार बलियो बनाउन बर्दियाका आठवटै स्थानीय निकायले पक्की पोस्ट बनाउने निर्णय गरेका हुन्। जिल्ला समन्वय समिति प्रमुख शंकरप्रसाद थारूका अनुसार सुरक्षित बास, पानी, शौचालयसहितको पक्की भवन बनाउने प्रक्रिया अघि बढेको छ। बाँसगढीबढैयाताल, बारबर्दियागुलरिया, ठाकुरबाबामधुवन र गेरुवाराजापुर नगरपालिकाको पहलमा सीमावर्ती पालिकामा पक्की पोस्ट तयार हुनेछन्। जिल्लाभर ९७ वटा अस्थायी पोस्ट त्रिपालको भरमा छन्। टेपरी गाउँमा बारबर्दिया नगरपालिकाले बीओपी निर्माण गरेपछि सीमामा हुने समस्या केही हदसम्म भए पनि समाधान हुने स्थानीयको विश्वास छ।"
उपसभामुखको रिक्तपद पूर्तिको माग गर्दै सर्वोच्चमा रिट,"काठमाडौं : उपसभामुखको रिक्तपद पूर्तिको माग गर्दै सर्वोच्च अदालतमा रिट निवेदन दायर भएको छ। नेपालको संविधानअनुसार उपसभामुखको अविलम्ब व्यवस्थाका निम्ति परमादेशको आदेशको माग गर्दै प्रधानमन्त्री तथा मन्त्रिपरिषद्को कार्यालाय, सङ्घीय संसद्अन्तर्गतको प्रतिनिधिसभा तथा सभामुखको कार्यालय, कानून, न्याय तथा संसदीय व्यवस्था मन्त्रालय, सङ्घीय संसद् सचिवालय र नेपाल कानून आयोगलाई विपक्षी बनाएर अधिवक्ता तुलसी सिम्खडाले रिट निवेदन दायर गरेका हुन्। संविधानअनुसार उपसभामुखको पद एक महिनाभन्दा बढी रिक्त राख्न नहुने बाध्यात्मक व्यवस्था रहेको उल्लेख गर्दै निवेदनमा उक्त पदको निर्वाचनका निम्ति सम्बन्धित निकायका नाममा परमादेशको आदेश जारी गर्न आग्रह गरिएको छ। यही असार ९ गते दायर भएको उक्त रिटमा असार ११ गते प्रथम सुनावाई गर्दै न्यायाधीश प्रकाशकुमार ढुङ्गानाको एकल इजलासले निवेदनमाथि अग्राधिकारको आदेश दिएको अधिवक्ता सिम्खडाले राससलाई जानकारी दिए।"
शान्ति मिसन जाने ११२४ सैनिक क्वारेन्टाइनमा,"काठमाडौं : जंगीअड्डाले राष्ट्रसंघीय शान्ति मिसनमा जान लागेका ११ सय २४ फौजलाई क्वारेन्टाइनमा राखेको छ। दक्षिणी सुडान, कार, माली र लिबिया जान लागेको फौजलाई काभ्रेको पाँचखालस्थित वीरेन्द्र सैनिक तालिम केन्द्रमा राखिएको नेपाली सेनाले जनाएको छ। संयुक्त राष्ट्रसंघले कोरोना संक्रमण जोखिमका कारण फागुन अन्तिम साता दक्षिणी सुडान उड्न लागेका नेपाली शान्ति सेनालाई रोकेको थियो। त्यसपछि कुनै पनि मिसनमा नेपाली सैनिक फौज गएको थिएन। पुनः लैजाने भनेपछि उनीहरूलाई क्वारेन्टाइनमा राखिएको हो। नेपाली सेनाका प्रवक्ता विज्ञानदेव पाण्डेले मिसनमा जाने फौजलाई सम्पूर्ण स्वास्थ्य परीक्षणपछि मात्र पठाइने बताए। मेडिकल रिपोर्टसहित फौजलाई शान्ति मिसनमा पठाउछौं, उनले अन्नपूर्णसँग भने। उनीहरूमा कोरोना संक्रमण रहेनरहेको परीक्षण गरिनेछ। राष्ट्रसंघले शान्ति सैनिक लैजान यसपटक विमान पठाउने छैन। जंगीअड्डाले विमान व्यवस्थापन गरी सम्बन्धित मुलुक पठाउनुपर्नेछ। त्यसका लागि जंगीअड्डाले टेन्डर आह्वान गर्नेछ। त्यसपछि मात्र कुन विमान कम्पनीबाट उनीहरूलाई लैजाने टुंगो लाग्नेछ। छनोट भए पनि कोरोना जोखिमका कारण सैनिक अधिकारी मिसन जानबाट वञ्चित भएका थिए। विश्वभर कोरोना फैलिएपछि राष्ट्रसंघले शान्ति मिसनमा तत्काल सेना नपठाउन फागुन तेस्रो साता जंगीअड्डालाई पत्र पठाएको थियो। नेपालबाट फौज जान नपाएपछि पुरानै टोलीले सम्बन्धित मुलुकमा शान्ति सेनाका रूपमा काम गरिरहेका छन्। दक्षिणी सुडान, कार, माली र लिबियामा नेपाली सैनिक अधिकारीको फरेबदल हुन पाएको थिएन। दक्षिणी सुडानका लागि पहिलो फ्लाइट असार १७ गते काठमाडौंबाट उड्नेछ। त्यसतर्फ जान ७ सय सैनिक तयारी अवस्थामा छन्। पहिलो टोली दक्षिणी सुडान पुगेपछि त्यहाँ रहेका सैनिक अधिकारी फर्कनेछन्। कार र मालीको फ्लाइट असार २३ गते हुनेछ। कारका लागि ५६ र मालीका लागि १ सय ३८ जना मिसन जान तयारी अवस्थामा छन्। लिबिया जाने २ सय ३० जनाको टोली असार ३१ गते प्रस्थान गर्नेछ।"
"बालुवाटारमा नेकपा स्थायी कमिटी बैठक जारी, ओली अनुपस्थित","काठमाडौं : बुधबार सुरु भएको नेपाल कम्युष्टि पार्टी(नेकपा)को स्थायी कमिटी बैठक शुक्रबार पनि जारी छ। बुधबार दुई अध्यक्षले आफ्ना भनाइ राखेपछि शुक्रबार सम्मका लागि बैठक स्थगित गरिएको थियो । आजको बैठक बिहान ११ः२० बाट सुरु भएको प्रधानमन्त्रीका प्रेस सल्लाहकार सुर्य थापाले जानकारी दिएका छन् । आफ्नै निवासमा भएको पार्टी बैठकमा प्रधानमन्त्री तथा पार्टी अध्यक्ष केपी शर्मा ओली भने सहभागी छैनन् । सरकारका काममा व्यस्त भएकाले ओली स्थायी समिति बैठकमा उपस्थित नभएको प्रधानमन्त्रीको सचिवालयले जनाएको छ। लामो समयपछि बसेको स्थायी समिति बैठकमा सरकारका काम कारबाहीबारे समीक्षा, कोरोना महामारी, पार्टी एकताका, एमसीसी लयागतका विषयमा छलफल हुने गरी एजेण्डा तथ भएको छ । आजको बैठकमा बरिष्ठ नेताद्वय झलनाथ खनाल, माधवकुमार नेपाल र अन्य सचिवालयका सदस्यले बोल्ने कार्यक्रम रहेको नेकपाका एक स्थायी समिलि सदस्यले जानकारी दिएका थिए ।"
संकटमा विद्युतीय राहदानी किन ?,"काठमाडौं : राहदानी विभागले ७० लाख मेसिन रिडेबल पासपोर्ट (एमआरपी)का खाली बुकलेट खरिद गरिसकेको छ। जसमध्ये ६४ लाख ४८ हजार १ सय १५ राहदानी वैयक्तिकरण भइसकेका छन्। पाँच लाख ५० हजार आठ सय ८५ एमआरपी खाली बुकलेट वैयक्तिकरण हुन बाँकी छन्। विभागले भने कोरोना महामारीका बेला पनि विद्युतीय राहदानी खरिद प्रक्रिया नरोकिने बताएको छ। विद्युतीय राहदानी खरिद प्रक्रिया लामो समयदेखि चलिरहेका कारण अहिले नरोकिने विभागको तर्क छ। बिहीबार संसदको अन्तर्राष्ट्रिय सम्बन्ध समितिमा विभागका महानिर्देशक रामकाजी खड्काले कोभिड१९ भाइरसको महामारीमा आएर मात्रै विद्युतीय राहदानी खरिदको प्रक्रिया सुरु नभएको बताए। विद्युतीय राहदानी खरिदको काम २०७२ सालदेखि भइरहेको छ, यो नियमित भइरहेको काम हो, उनले भने, यो अहिले भर्खर सुरु भएको होइन, संकटका बेला आएको काम होइन। मन्त्रिपरिषद्को निर्णय बमोजिम विभागले गत फागुन १९ गते २० लाख थान विद्युतीय राहदानी र यस सम्बन्धी सबै प्रविधि खरिदको अन्तर्राष्ट्रिय बोलपत्र आह्वान गरेको थियो। खरिद प्रक्रियाअघि बढिरहँदा विश्व नै कोरोना महामारीबाट आक्रान्त भएपछि विभागले बोलपत्र कागजपत्रको मिति संशोधन गर्दै आएको छ। विद्युतीय राहदानी खरिद प्रक्रिया रोकेमा पछि समस्या हुने खड्काको भनाइ छ। अन्तर्राष्ट्रिय नागरिक उड्डयन संगठन (आइसीएओ) ले आफ्ना सदस्य राष्ट्रहरुलाई सन् २०२५ सम्म एमआरपी राहदानी जारी गर्न सक्ने बताउँदै आएको छ। तर, विभागले अन्तर्राष्ट्रिय प्रतिस्पर्धामा जानका लागि विद्युतीय राहदानीलाई जतिसक्दो चाँडो कार्यान्वयन गर्ने तयारी गरेको हो। विभागको तयारीबारे समितिका सांसदहरुले भने आपत्ति जनाएका छन्। अहिलेको अवस्थामा विद्युतीय राहदानी खरिदको पैसा कोरोना महामारी नियन्त्रणमा लगाउनुपर्ने सांसदहरुको भनाइ छ। सांसद पुष्पा भुसालले अहिलेको अवस्थामा जनताको सुरक्षा महत्वपूर्ण भएको बताइन्। कोभिड१९ महामारी फैलिरहेका बेला ईपासपोर्ट हामीलाई किन जरुरी पर्यो, उनले भनिन्,अहिले नै टेण्डर गर्नुपर्ने कारण के हो, राज्यको ढुकुटी अहिले ईपासपोर्टमा खर्च गर्नुपर्ने कारण के पर्यो, यसमा खर्च गर्ने ढुकुटी जनताको बाँच्न पाउने अधिकारमा खर्च गरियोस्। अर्का सांसद दिव्यमणि राजभण्डारीले थप एमआरपी राहदानी छाप्न नहुने बताए। सरकारले २०७२मै ईपासपोर्टमा जाने भन्दाभन्दै एमआरपी पासपोर्ट छपाएको देखिन्छ, अहिले हामीसँग जति मौज्दात छ त्यसले लामो समय पुग्ने देखिन्छ, उनले भने, त्यसैले नयाँ खरिद गर्नुपर्छ जस्तो लाग्दैन, अहिले एकैपटक लाखौं पासपोर्ट खरिद गर्ने टेण्डर गएको भन्ने कुरा छ, यो आवश्यक छैन। सांसद उमा रेग्मीले पनि अहिले विद्युतीय राहदानीको कुरा ल्याउन ठिक नभएको बताइन्। देशमा कोरोना महामारी आइरहेका बेला ईपासपोर्टको कुरा गर्नु ठिक होइन, यसमा सबैभन्दा महत्वपूर्ण कुरा आर्थिक पाटो हो, यसको सबै जिम्मा सरकारले लिनुपर्छ, उनले भनिन्। त्यस्तै सांसद सुजिता शाक्यले पनि अहिलेको अवस्थामा विद्युतीय राहदानीको खरिद प्रक्रिया अघि बढाउनु ठिक नभएको बताइन्। ईपासपोर्टका सबैकुरा सकारात्मक हुँदाहुँदै पनि अहिलेको अवस्थामामा गरिएको टेन्डर सही हो कि होइन भन्ने प्रश्न मुख्य हो, उनले भनिन्,यो काम ठिकै भएपनि यो अवस्थामा अरु काममा पैसा खर्च गर्नु ठिक होइन। त्यस्तै समिति सभापति पवित्रा निरौला खरेलले अहिले विद्युतीय राहदानी प्रयोगमा ल्याउने तयारी गरेको भए पाँच वर्षअघि किन एमआरपी राहदानी खरिद भएको भन्ने प्रश्न गरिन्। अहिले ईपासपोर्टको कुरा आएको छ, पाँच वर्षअघि मात्र एमआरपी खरिद भएको थियो, अर्को पाँचवर्ष पछि अर्कै खालको पासपोर्ट आउँछ कि भनेर विचार गर्नुपर्ने भयो, उनले भनिन्,यो टेण्डरको डेटलाइन छ कि छैन, डेटलाइन छैन भने कोरोना महामारीका बेला यसलाई अगाडि बढाउनु ठिक होइन कि?"
प्रधानमन्त्री अनुपस्थित बालुवाटार बैठक : सीमा अतिक्रमण मुद्दामा छलफल,"काठमाडौं : नेपाल कम्युनिस्ट पार्टी (नेकपा) स्थायी समिति बैठक शनिबार बिहान ११ बजे बस्नेगरी सकिएको छ। शुक्रबारको बैठकमा पार्टी अध्यक्षसमेत रहेका प्रधानमन्त्री केपी ओली भने उपस्थित भएनन्। बालुवाटारमै बसेको बैठकमा प्रधानमन्त्री उपस्थित नहुने जानकारी बैठकको प्रारम्भमा महासचिव विष्णु पौडेलले गराएका थिए। शुक्रबारको बैठकको एजेन्डा नेपालको सीमा अतिक्रमण र सीमा सम्बन्धी मुद्दा थियो। सरकारको काममा व्यस्त भएकाले प्रधानमन्त्री बैठकमा उपस्थित हुन नसकेको जानकारी अर्का अध्यक्ष पुष्पकमल दाहाल प्रचण्डले गराएका थिए। शुक्रबार सीमा अतिक्रम सम्बन्धी एजेन्डाको छलफलमा १८ स्थायी कमिटी सदस्यले धारणा राखेको प्रवत्ता नारायणकाजी श्रेष्ठले जानकारी दिए। परराष्ट्रमन्त्रीसमेत रहेका स्थायी कमिटी सदस्य प्रदिप ज्ञवालीले बैठकमा नेपाल र भारतको सीमा विवाद र भएका प्रयासबारे जानकारी गराएका थिए। ज्ञवालीले बैठकमा कूटनीतिक माध्यमबाट भारतसँग सीमा समस्या समाधानका लागि पहल भए पनि भारतले चासो नदिएको जानकारी गराएका छन्। कूटनीतिक संवादबाट नै नेपालको अतिक्रमित भूमी प्राप्त गर्नेगरी पहल भइरहेको छ, मन्त्री ज्ञवालीको भनाइ उद्धृत गर्दै प्रवक्ता श्रेष्ठले भने, भारतले सकारात्मक पहल गरेको छैन। तर भारतले कूटनीतिक माध्यमबाट नै यो बाटो खुला गर्छ भन्ने कुरामा हामी विश्वस्त छौँ। सँगै मन्त्री ज्ञवालीले चीनबाट नेपाली भूमि अतिक्रमित भएको भन्ने खबर सार्वजनिक भएकोप्रति सरकारको ध्यानाकर्षण भएको बताए। उनले यो कुरा झुटो, भ्रमात्मक र नियोजित प्रचार भएको जानकारी बैठकमा गराए। उनले बैठकमा चीनसँग सीमा समस्या नभएको प्रष्ट पारेका हुन्। शुक्रबारको बैठकमा बोल्ने नेताहरुले भारतसँगको सीमा समस्याको समाधान चाँडोभन्दा चाँडो गर्नुपर्नेमा जोड दिएका छन्। अहिले भारतले अतिक्रमण गरेको लिपुलेक, लिम्पियाधुरा र कालापानीको मात्र चर्चा भएको भन्दै तराई र अन्य पहाडी जिल्लामा देखिएको सीमा विवादकोसमेत समाधान गर्ने समय यही भएको धारणा नेताहरुले राखेका छन्। नेकपा स्थायी कमिटीमा ओली र प्रचण्डको सम्बोधन : यी हुन् सात एजेण्डा नेकपा स्थायी कमिटी शुक्रबार पुनः बस्ने स्थायी समितिमा घम्साघम्सी ताली र गालीको केन्द्रमा ओली बालुवाटारमा नेकपा स्थायी कमिटी बैठक जारी, ओली अनुपस्थित शुक्रबारको बैठकमा नारायणकाजी श्रेष्ठ, मातृका यादव, देव गुरुङ, गोकर्ण विष्ट, शंकर पोखरेल, पम्फा भुसाल, रघुवीर महासेठ, छविलाल विक, बेदुराम भुसाल, भीम रावल, भीम आचार्य, अष्टलक्ष्मी शाक्य, गणेश शाह, केशव बडाललगायत धारणा राखेका छन्। सीमा विवादको विषयमा शनिबार बिहान ११ बजेपछि बस्ने बैठकमा थप स्थायी कमिटी सदस्यले धारणा राख्ने प्रवक्ता श्रेष्ठले जानकारी दिए।"
अप्ठ्यारोमा परेका श्रमिकको उद्धार अविलम्ब गरियोस् : कांग्रेस,"काठमाडौं : नेपाली काँग्रेसले विदेशमा काम गर्न गएर अलपत्र परेका, समस्यामा परेका, भिसा र करारको म्याद सकिएका कामदारलाई जति सक्दो छिटो स्वदेश ल्याउनका लागि अविलम्ब पहल गर्न सरकारको ध्यानाकर्षण गराएको छ। प्रतिनिधिसभा सांसद एवं काँग्रेस केन्द्रीय सदस्य डा डिला सङ्ग्रौलाले आज प्रधानमन्त्री केपी शर्मा ओलीलाई ध्यानाकर्षण पत्र बुझाउँदै त्यस्ता कामदारको उद्धार गर्न सर्वप्रथम जुन कम्पनीमा कामदार कार्यरत छन्, तिनैलाई उद्धार गर्न लगाउनुपर्ने उल्लेख गर्नुभएको छ। सम्बन्धित कम्पनीले उद्धार गर्न सकेन वा चाहेन भने सम्बन्धित देशको सरकारलाई गराउनुपर्ने र सम्बन्धित देशको सरकारले पनि गरेन भने ढिलाई नगरी नेपाल सरकारले उद्धार गर्नुपर्ने ध्यानाकर्षण पत्रमा उल्लेख छ। वैदेशिक रोजगारीमा गएर अलपत्र परेका कामदारलाई उद्धार गर्ने अन्य कुनै कोष वा सहयोग नभएमा सर्वोच्च अदालतले यही असार १ गते गरेको अन्तरिम आदेशअनुसार राज्य कोषबाट प्राथमिकताका आधारमा तत्काल उद्धार गर्नुपर्ने पत्रमा उल्लेख छ। कोभिड१९ बाहेकको कारण समस्यामा परेका, बिरामी, घाइते, गर्भवती, सुत्केरी तथा अन्य नेपाली कामदारको उद्धारका लागि पनि पहिला कम्पनी, त्यसपछि सम्बन्धित देशको सरकार र नभए नेपाल सरकारले उद्धार गर्न अविलम्ब कार्ययोजना ल्याउन ध्यानाकर्षण पत्रमा आग्रह गरिएको छ। सांसद सङ्ग्रौलाले विदेशबाट नेपाली कामदारको उद्धार गरेर ल्याउनु अघि उनीहरुले पाउनुपर्ने तलब, बीमा, उपदान, बिरामी बिदालगायतका सुविधा पाएनपाएको पत्ता लगाएर नपाएको भए सरोकारवाला कम्पनीहरुलाई दिन लगाउने व्यवस्था मिलाउन सरकारको ध्यानाकर्षण गराउनुभएको छ। स्वदेश ल्याइसकेपछि सक्ने कामदारले क्वारेन्टिनको व्यवस्था आफैँ गर्ने र नसक्ने कामदारका लागि सम्बन्धित प्रदेश सरकार तथा पालिकाहरुसँग समन्वय गरी निःशुल्क क्वारेन्टाइनको व्यवस्था मिलाउन आग्रह गरिएको छ। कोरोना बाहेकका कारणले ज्यान गुमाएका नेपाली श्रमिकहरुको शव व्यवस्थापन तत्कालै गर्न आवश्यक रहेको र दाहसंस्कारका लागि स्वदेश ल्याउने वा सम्बन्धित मुलुकमै गर्ने विषयमा परिवारसँग स्वीकृत लिई सो काममा ढिलाइ गर्न नहुने सो ध्यानाकर्षण पत्रमा उल्लेख छ। तत्काल नेपाल फर्किन नचाहने तथा गन्तव्य मुलुकमा काम गरिरहेका श्रमिकहरुको हक, उनीहरुको खाना, बस्न, औषधोपचार, तलबलगायतको सेवा सुविधाको ग्यारेन्टी भएनभएको सम्बन्धित नेपाली दूतावासमार्फत बुझ्न लगाई यदि ती सुविधा नभएको भए दिलाउने व्यवस्था गर्नसमेत उनले सरकारको ध्यानाकर्षण गराएका छन्। कोरोनाका कारण विदेशमा अप्ठ्यारोमा परेका नेपालीलाई तत्काल सुरक्षित रूपमा स्वदेश फिर्ता गर्न काँग्रेस सांसदहरु गगनकुमार थापा प्रस्तावक तथा प्रकाश स्नेही र सङ्ग्रौला समर्थक रहेको सार्वजनिक महत्वको प्रस्ताव गत वैशाख २९ गते प्रतिनिधिसभामा दर्ता गरिएको थियो। त्यस्तै सांसद सङ्ग्रौलाले श्रम, रोजगार तथा सामाजिक सुरक्षा मन्त्रीलाई यसअघि दुई महिनामा दुई पटक भेटेर विदेशमा अलपत्र परेका नेपालीलाई छिटो स्वदेश फिर्ता ल्याउनेबारे ज्ञापनपत्र बुझाइसकेको जानकारी गराए। त्यसयता सरकारले चार्टर्ड उडान गरी खाडीलगायतका मुलुकहरुबाट नेपालीहरूलाई स्वदेश ल्याउने क्रम शुरु गरिसकेको छ।"
ताली र गालीको केन्द्रमा ओली,"काठमाडौं : प्रधानमन्त्री केपी शर्मा ओली नेकपाको जारी स्थायी समिति बैठकमा गाली र तालीको केन्द्रबिन्दुमा छन्। पार्टीभित्र रहेको त्रिपक्षीय शक्ति सन्तुलन द्विपक्षीय देखिन थालेपछि यो बैठकमा अध्यक्ष ओली आलोचनाको मुख्य निसानामा पर्ने देखिएका हुन्। अध्यक्ष पुष्पकमल दाहाल र वरिष्ठ नेता माधवकुमार नेपाल समूह ओलीको पार्टी र सरकार सञ्चालन कार्यशैलीसँग सहमत छैनन्। दाहाल र नेपाल पक्षका नेताले आलोचना गर्ने संकेत बुधबार पहिलो दिनको बैठकमै देखिएको थियो। उनीहरूले एमसीसी सम्झौताका साथै कार्यकारी अधिकार दाहाललाई प्रयोग गर्न नदिइएको, सरकारलाई एकलौटी चलाउन खोजेको, पार्टीलाई बन्धक बनाएको आरोप लगाइसकेका छन्। दाहालले बुधबार सम्बोधन र नेपालले ओलीले सम्बोधन गरिरहँदा प्रतिवाद गरेका थिए। यसका अतिरिक्त विधि, पद्धतिअनुसार पार्टी चलाउनुपर्ने, एक व्यक्ति एक मुख्य जिम्मेवारी हुनुपर्ने आवाज पनि नेपाल समूहका नेताले उठाउने रणनीति बनाएको देखिन्छ। आफ्ना एजेन्डामा नेपाल पक्षले दाहालको साथ खोजेको छ। नेपाल पक्षका नेता रघुजी पन्तले पार्टीमा विधि पद्धतिका विषयदेखि समग्र विषयमा नेताले आआफ्नो विवेक प्रयोग गरेर कुरा उठाउने बताए। बैठकमा समग्र विषयमा कुरा उठ्छन्। सरकारको काम, पार्टी कामका बारेमा कुरा उठ्छन्, उनले अन्नपूर्णसँग भने, आफ्ना विवेक प्रयोग गरेर नेताहरूले कुरा उठाउनुहुन्छ। ओली पक्षले एमसीसी, सीमा समस्या र समाधान, कोभिड१९ रोकथाम तथा नियन्त्रणलगायत विषयमा मात्र बैठकमा छलफल चाहेको थियो। तर, बुधबार नेताहरूले सरकारको र पार्टी कामको पनि समीक्षालाई एजेन्डा बनाउन दबाब दिएपछि भने बैठक आरोपप्रत्यारोपमा चल्न सक्ने देखिएको छ। यति बेला कोरोना भाइरस जोडिएको विषयमा छोटो छलफल गरेर सरकारलाई साथ दिने बेला थियो, अहिले सरकारको समीक्षा गर्ने बेला थिएन। बैठकमा गलत एजेन्डामा छलफल हुन खोज्दै छ, ओलीनिकट नेता एवं नेकपा संसदीय दलका उपनेता सुवास नेम्बाङले भने, विपक्षीले पनि अहिले यसैमा सरकारलाई साथ दिनुपर्ने बेला स्थायी समितिमा सरकारको समीक्षा गर्ने समय सही होइन। सरकारको समीक्षाका विषयमा नेपाल र दाहाल पक्षले उठाएको असन्तुष्टिले पनि सरकारको काममा कडाइपूर्वक प्रस्तुत हुन सक्ने अनुमान नेताको छ। त्यसो त २० स्थायी समिति सदस्यले १० वैशाखमा बैठक बोलाउन माग गर्दा सरकारले त्यस बेला ल्याएको अध्यादेशका विषयमा छलफल आवश्यक रहेको बताएका थिए। एमसीसीमा हुने बहस र छलफललाई छाडेर हेर्ने हो भने आन्तरिक पार्टी जीवनमा पनि नेकपाभित्र ओली समूह एउटा कित्तातिर र नेपालदाहाल अर्काे कित्तातिर देखिन पुगेका छन्। तर, प्रधानमन्त्री ओलीले सरकारको नेतृत्वमा रहेर लिम्पियाधुरासम्मको नेपाली भूमिलाई समेटेर नक्सा सार्वजनिक गर्न गरेको हिम्मत, राष्ट्रियताका सवालमा देखाएका कतिपय अडानका कारण पनि आलोचक पक्षले दाहालले सम्बोधनमा भनेजस्तो फाइट टु फिनिसको अवस्था आउन नसक्ने ओली पक्षका अर्का नेताले बताए। दिनभर नेताहरूको दौडधूप शुक्रबार (आज)को बैठकमा दुई अध्यक्षले बुधबार राखेको धारणामा केन्द्रित रही निर्धारित एजेन्डामा स्थायी समिति सदस्यले बोल्नेछन्। त्यसको पूर्वसन्ध्यामा तीनै पक्ष ओली, दाहाल र नेपालका नेताले बिहीबार दिनभर अलगअलग भेट गरी आन्तिरक तयारी गरेका छन्। दुई अध्यक्ष ओली र दाहाल तथा महासचिव विष्णु पौडेलले बैठक सञ्चालन, कार्यविधिलगायत विषयमा केन्द्रित रही बिहीबार दिउँसो प्रधानमन्त्री निवास बालुवाटारमा झन्डै दुई घण्टा छलफल चलाए। महासचिव पौडेल पार्टीको विवाद मत्थर बनाई समाधानमुखी छलफलका लागि जुटेका छन्। उनले दिउँसो ललितपुर बालकुमारीमा नेकपा नेता कृष्णलाल महर्जनको निवासमा दाहाल र नेता नेपालसँग छलफल गरे। यी छलफल पार्टीभित्र देखापरेका समस्या र विवादलाई तन्काउनेभन्दा पनि समाधानका लागि के गर्न सकिन्छ भन्ने खोजीमा केन्द्रित थिए। दाहालसँग खुमलटारमा स्थायी समिति सदस्यहरू मातृका यादव, हरिबोल गजुरेल, टोपबहादुर रायमाझीलगायतले छुट्टाछुट्टै छलफल गरे। बालुवाटारमा पनि नेताहरू ईश्वर पोखरेल, सुवास नेम्बाङ, शंकर पोखरेललगायत नेताले ओलीसँग छलफल गरेका थिए। ओली पक्षले दाहाल र नेपाल पक्षमा नरम देखिएका नेतासँग पनि छलफल गयो। प्रधानमन्त्रीका प्रमुख सल्लाहकार विष्णु रिमाललगायतले केही दिनअघि स्थायी समिति सदस्य देवेन्द्र पौडेल, मणि थापा, टोपबहादुर रायमाझीलगायत नेतासँग पनि छलफल गरेका थिए। प्रदेश ५ का मुख्यमन्त्री पोखरेल त केही दिनयता काठमाडांै आई दाहाल र नेपालसँगको छलफलमा जुटिरहेका नै थिए। के होला अब ? जतिसुकै रस्साकस्सी चले पनि नेकपा बैठक अन्ततः लेनदेनमै सकिने नेताहरू बताउँछन्। राष्ट्रिय पार्टीमा अन्तरविरोध थुपै्र छन्, त्यो देखिएकै छ, ओलीनिकट नेता सत्यनारायण मण्डलले भने, बुद्धिमानी यसमै हुन्छ कि एमसीसी, नागरिकता विधेयकमा छलफल गम्भीरतापूर्वक गरौं, जथाभावी बोलेर हुँदैन। कुनै एउटा निष्कर्ष निकालौं। संस्थापन पक्षले पनि केही लचकता देखाउनुपर्ने भए देखाऔं। ओली एमसीसी सम्झौता संसद्कै सम्पत्ति बनाउनुपर्ने पक्षमा छन्। दाहाल र नेपाल भने पार्टीको अध्ययन कार्यदलले दिएको प्रतिवेदनमा आधारित रहेर छलफल गरी सच्याउनुपर्ने विषय सच्याएर मात्र अनुमोदनमा लाग्नुपर्ने अडानमा छन्। स्थायी समितिले यही विषयमा के निर्णय गर्छ भन्ने चासो छ। पार्टीले छलफलबाटै मिलनबिन्दु खोजी गर्ने मण्डलको भनाइ छ। बाहिर नेताहरूले यो विषयमा पार्टीमा छलफलै नभई बोलेर हिँडेजस्तो हुँदैन। पार्टीले छलफल गरेर कही न कही मिलनबिन्दु खोजी गरी उपयुक्त निर्णय लिन्छ, उनले भने, त्यसरी पार्टी जान सकेन भने यति लामो समय गुजारेको कम्युनिस्ट पार्टीमा कुनै धक्का लाग्न सक्छ। उनका अनुसार दाहालले भनेजस्तो कार्यकारी अधिकारसहितको अध्यक्षको भूमिका निर्वाह गर्न नपाएको भए त्यसबारे छलफलपछि सुनिश्चित गर्ने विधिमा बैठक पुग्न सक्छ। प्रचण्ड (दाहाल)जीले बोल्नुभयो मलाई कार्यकारी अधिकार भनेर पनि काम गर्न दिइएन, हस्तक्षेप गर्ने काम भयो। त्यो नभएको भए काम गर्न दिनुपर्छ, उनले भने, बैठकले यसरी नै केही निर्णय लिन सक्छ। नेपाल पक्षले पार्टीको प्रदेश कमिटीको पदाधिकारी चयन गर्न ेबेलादेखि नै एक व्यक्ति एक मुख्य जिम्मेवारीको विषय उठाउँदै आएको छ। यो वैठकमा पनि यही विषय जोडतोडले उठाउने तयारीमा नेपाल पक्ष छ। तर, छलफल कसरी उठ्छ भन्नेमा पर्ख र हेरको नीतिमा ओली पक्ष देखिन्छ। विश्लेषक श्याम श्रेष्ठले सरकारको समीक्षा र एमसीसीका विषयमा हुने छलफल महत्वपूर्ण भएकाले नेकपा स्थायी समिति बैठक ओलीका लागि चुनौतीपूर्ण रहेको बताए। ओलीका लागि यो बैठक चुनौतीपूर्ण हुँदै छ। एमसीसी हुनेनहुने छिनोफानो यही बैठकमा हँुदै छ। सरकारको मूल्यांकन पनि यहीं हुँदै छ। जसका कारण स्थायी समितिमा केही रस्साकस्सी पर्ने देखिन्छ। तर, केही नमीठो भइहाल्ने देखिँदैन, उनले अन्नपूर्णसँग भने, केपी शर्मा ओली म्यानेज गर्न सिपालु हुनुहुन्छ। त्यसको म्यानेज कसरी गर्नुपर्ने हुन्छ, गरिहाल्नुहुन्छ। खासमा त्यहाँ सैद्धान्तिक लडाइँ छैन। वैचारिक लडाइँ भए त्यो टुंगो नलाग्दासम्म रडकिने हुन सक्थ्यो। तर, अहिले देखिएको लडाइँ त्यस्तो होइन। सकभर ओलीले म्यानेज गरेरै जानुहुन्छ जस्तो देखिन्छ। उनले एमसीसी र सरकारका विषयमा देखिएको असन्तुष्टिलाई भने ओलीले कसरी डिल गर्छन्, त्यही आधारमा बैठकको समाधान हुने बताए। एमसीसीमा नेताहरूबीच कुरा मिलेन भने ठूलो लफडा पर्न सक्छ। यसले पार्टी विभाजनको दिशामा पनि लैजान सक्छ। कालापानी विषयमा विवाद छैन। सरकारको काममा असन्तोष, पावर सेयरिडमा चर्काे असन्तुष्टि देखिन्छ, उनले भने, केपी ओलीबाहेक सबैमा असन्तोष देखिन्छ। सरकार कुन ढंगले जान्छ भन्नेले निर्धारण गर्ला। तर, ओली म्यानेज गर्न सिपालु भएकाले कुनै समाधानको उपाय खोज्नुहोला।"
नागरिकता विधेयक संविधान विपरित,"काठमाडौं : नेपाली कांग्रेसले नागरिकता विधेयक संविधान विपरित भएको दाबी गरेको छ। पार्टी केन्द्रीय नीति, अनुसन्धान तथा प्रशिक्षण प्रतिष्ठानले गरेको संवादमा बोल्दै प्रतिष्ठानका प्रमुख विमलेन्द्र निधिले यस्तो बताएका हुन्। अन्तरसंवादको प्रमुख अतिथ्यता गर्दै प्रतिष्ठानका प्रमुख एवम् केन्द्रीय उपसभापति निधिले नागरिकताका विषयमा नेपालको संविधान २०७२ ले व्यवस्था गरे विपरित कानुन निर्माण गर्न खोज्नु संविधानको उल्लंघन हुने बताएका हुन्। कानुन र नियमहरु संविधान विपरित बन्न हुँदैन भन्ने संविधानवादको मान्यता हो, निधिले भने। नेता निधिले एमसीसी सम्झौताबारे नेपाली कांग्रेस पार्टी र संसदीय दलले नै समर्थन गर्ने निर्णय गरिसकेको प्रष्ट पारे। उनले संसदमा प्रस्तुत गर्ने जिम्मा सरकारको भएको उल्लेख गरे। जुम बैठकमा जिल्ला सभापतिसँग कोरोना संक्रमणको अवस्था, एममीसी, सीमा, नागरिकता विधेयक जस्ता समसामयिक विषयसहित पार्टीको अवस्था बारेमा छलफल भएको कांग्रेस कार्यालयका सचिव प्रकाश शर्माले जानकारी दिए। जुम बैठकमा कांग्रेसका जिल्ला सभापतिहरु वीरबहादुर राना, दिनेश यादव, दीपन श्रेष्ठ, लवश्री न्यौपाने, नरनारायण शाह, बिष्णु लामिछाने, रमेश धमला, भुवन श्रेष्ठ, जीतनारायण श्रेष्ठ, लीला बोखिम, हरिप्रसाद वोहरा, भरतबहादुर स्वाँर, भेषबहादुर पौडेल, कविराज पण्डित, महेश शंकर गिरि, बैकुण्ठ न्यौपाने, नरेन्द्रकुमार केरुड, मधु आचार्य, रुद्र खड्का, महेन्द्र यादव, अजयकुमार द्विवेदी, प्रदीपकुमार सुनुवार, खिमप्रसाद भुसाल, नागेन्द्रकुमार राय, कृष्णप्रसाद यादव, केशरमान रोकाया, नन्दमणि राई, रामचन्द्र यादव, पेमा छिरिड तामाङ, प्रदीप देउवाले धारणा राखेका थिए। पाँच घण्टासम्म चलेको बैठकमा प्रतिष्ठानका कार्यकरी निर्देशक प्रा पुरुषोत्तम दाहाल र सदस्य डा जगदीशचन्द्र पोख्रेलले समेत विचार प्रकट गरेका थिए।"
के होला एमसीसीको भविष्य ?,"काठमाडौं : झन्डै एक वर्षदेखि संसदमा अड्किएको अमेरिकी सहयोग मिलेनियम च्यालेन्ज कर्पोरेसन (एमसीसी) सम्झौता यसपटकको बजेट अधिवेशनबाट पनि अनुमोदन हुने संभावना क्षीण हुँदै गएपछि यसको निरन्तरता र भविष्यबारे विभिन्न कोणबाट बहस सुरु भएको छ। उक्त सम्झौता असार १६ गतेभित्र संसद्बाट अनुमोदन भइसक्नुपर्ने प्रावधान छ। तर सभामुख अग्नी सापकोटाले असार १७ गतेसम्म बैठक स्थगित गरेपछि निर्धारित मितिमा एमसीसी पास हुने संभावना लगभग सकिएको छ। प्रधानमन्त्री एमसीसी अनुमोदनको पक्षमा हुँदाहुँदै सभामुखले सम्झौता अनुमोदनको मिति टार्न संसद् बैठक एक साता गरेपछि सभामुखको भूमिकाप्रति सरकारको असन्तुष्टि बाहिर आएको छ। तर पार्टीभित्रको आन्तरिक झगडाका कारण एमसीसी पास हुने अवस्था नभएपछि 'फेस सेभिङ'का लागि सभामुखमार्फत बैठक सार्न लगाइएको पनि हुनसक्ने आशंका पनि गरिएको छ। यसले एमसीसी थप अन्योलमा परेको छ। एमसीसी सम्झौता असार १६ सम्म पनि संसद्बाट अनुमोदन नहुने भएपछि सरकारले परियोजना कार्यान्वयन सुरु हुने म्याद थप्न पहल सुरु गरेको छ। अर्थमन्त्री युवराज खतिवडाले असार १० गते मन्त्रालयमा नेपालका लागि एमसीसीका आवासीय निर्देशक ट्रोय कोफरोथसँग यसबारे छलफल गरेका छन्। सभामुखले संसद स्थगित गरेकै भोलिपल्ट असार १० गते अमेरिकी विदेशमन्त्री माइकल आर पोम्पियोले परराष्ट्रमन्त्री प्रदीप ज्ञवालीसँग फोन गरेर एमसीसी कार्यान्वयनमा भएको अलमल र ढिलाइबारे गम्भीर सरोकार छन्। उनले एमसीसी सम्झौताको भविष्य के होला भनी चासो राखेका छन्। विदेशमन्त्रीसँगको फोन वार्तामा ज्ञवालीले एमसीसी विवादलाई सकारात्मक रुपमा टुंगो लगाउन आफूहरु प्रयासरत रहेको जबाफ दिएका छन्। के हो एमसीसी ? अमेरिकी सहयोग मिलेनियम च्यालेन्ज कर्पोरेसन (एमसीसी) एउटा अनुदान सम्झौता हो। यो ब्याज तिर्नुपर्ने ऋण होइन, अमेरिकी सरकारले नेपाल सरकारलाई सीधै अनुदान हो। यो अनुदानको प्रक्रिया पाँच वर्षअघि नै सुरु भएको थियो। सन् २०१५ मा इनिसियल इंगेजमेन्ट टेक्निकल एसेसमेन्ट एग्रिमेन्टभयो। जसमा अर्थ मन्त्रालयका अधिकारी र अमेरिकास्थित एमसीसी कम्प्याक्ट अपरेसन विभागका उपाध्यक्ष क्यामराख के खानले हस्ताक्षर गरेका थिए। २०१६ मा यसमा केही संशोधन भयो। यसकै जगमा सेप्टेम्बर २०१७ मा मूल सम्झौता मिलेनियम च्यालेन्ज कम्प्याक्ट भएको हो। जसमा तत्कालीन अर्थमन्त्री ज्ञानेन्द्रबहादुर कार्की र एमसीसीका कामु प्रमुख कार्यकारी अधिकृत जोनाथन जी नासले हस्ताक्षर गरेका थिए। सेप्टेम्बर २०१९ मा कार्यक्रम कार्यान्वयन सम्झौता(प्रोग्राम इम्प्लिमेन्टेसन एग्रिमेन्ट) गरिएको थियो। त्यसमा नेपालका तर्फबाट अर्थमन्त्री युवराज खतिवडा र एमसीसी कम्प्याक्ट अपरेसन विभागका उपाध्यक्ष एन्थोनी वेलचरले सम्झौतामा हस्ताक्षर गरेका छन्। यसमा झन्डै ५५ अर्ब रुपैयाँको बजेट छ। पाँच वर्षको अवधिमा मूलत: पूर्वाधार विकासमा यो रकम खर्च गरिने सम्झौतामा उल्लेख छ। हालसम्म अमेरिकाका तर्फबाट करिब पौने तीन अर्ब खर्च भइसकेको छ। किन भयो एमसीसी यति ठूलो हाउगुजी ? अहिले एमसीसीले संसद, सडक मात्रै तताएको छैन। घरघरमा यसको चासो र चर्चा हुन थालेको छ। खासगरी संसदीय अनुमोदनको सर्त जोडिएपछि यो सामान्य र स्वभाविक विषय जटिल बन्दै आएको देखिन्छ। मुलुकको आन्तरिक राजनीति मात्र तरंगित भएको छैन । यो तरंगमा भूराजनीतिक गन्धसमेत आउन थालेको छ। विज्ञहरु भन्छन्, 'यति ठूलो हाउगुजी बनाउनुपर्ने विषय यो होइन। यसमा राजनीति मिसिएर यस्तो भयो।'सरकारले विभिन्न दाताबाट करोडौं तथा अरबौं ऋण तथा अनुदान लिन्छ , सम्झौता गर्छ। त्यसको खासै चर्चा र बहस हुँदैन। सुरुमा तत्कालीन अर्थमन्त्री ज्ञानेन्द्रबहादुर कार्कीले हस्ताक्षर गर्दा संसदबाट अनुमोदनको प्रावधान थिएन। संसदीय अनुमोदनको विषयमा पाँच दिनजति लामो छलफल भएको थियो। अमेरिकी नेपालमा सरकार फेरबदल भइरहने भएकोले संसदबाटै अनुमोदन गराउँदा परियोजनाको कार्यान्वयन सुनिश्चित तर्क राखेका थिए। तर नेपाली पक्षले संसदीय अनुमोदन नहुँदा पनि विदेशी अनुदानको परियोजना कार्यान्वयनमा खासै समस्या नहुने र राजनीतिक परिवर्तनले यसलाई असर नपार्ने बताएपछि संसदीय अनुमोदनको प्रावधानबिना नै हस्ताक्षर भयो तर पछि अर्थमन्त्रालयले संसदीय अनुमोदनको प्रकिया अघि बढाएको देखिन्छ। २०७५ पुसमा अर्थ मन्त्रालयले एमसीसीको संसदीय अनुमोदनबारे कानुन तथा संसदीय मामिला मन्त्रालयसँग राय मागेपछि एमसीसीलाई संसद्को सामान्य बहुमतबाट अनुमोदन गरिनुपर्ने प्रक्रियामा लगियो।अर्थ मन्त्रालयले एमसीसी सम्झौतालाई मन्त्रिपरिषद्मा संसदीय अनुमोदनका लागि निर्णयार्थ पेस गरेको थियो ।२०७५ माघ २५ को मन्त्रिपरिषद् बैठकले सम्झौता अनुमोदनका लागि संघीय संसद्मा पेस गर्ने निर्णय गर्यो। २०७६ असार ३० मा प्रतिनिधिसभाको विधेयक शाखामा अर्थ मन्त्रालयले सम्झौतालाई दर्ता गराएको थियो। एमसीसी सम्झौता गर्दा अर्थराज्यमन्त्री रहेका कांग्रेसका युवानेता उदयसम्शेर राणा एमसीसी जस्तो शुद्ध अनुदानको सम्झौता पनि कुनै राजनीतिक दलको आन्तरिक झगडाको सिकार हुनु विडम्बना भएको बताउँछन्। उनी भन्छन्, 'यो कुनै दल वा सरकार विशेषको एजेन्डा होइन। मुलुकलाई आएको अनुदान हो। यसमा सबैजसो दल र सरकारहरु कुनै न कुनै रुपमा संलग्न छन्। यस्ता विषयमा पनि राजनीतिक रुपमा हामी विभाजित हुनु र विवाद गर्नु राम्रो होइन।' दलभित्रको आन्तरिक किचलोले एमसीसी अड्किँदा अमेरिकासँगको सम्बन्ध मात्र होइन, समग्र वैदेशिक सहायता र लगानीको वातावरणमा समेत दीर्घकालीन रुपमा नकारात्मक असर पर्नसक्ने राणा बताउँछन्। उनी भन्छन्, 'अब एमसीसी चाहिने नचाहिने कुरा सरकारको पोल्टामा छ।' कसले अड्कायो एमसीसी ? सत्तारूढ दल नेकपाको घरेलु किचलोका कारण एक वर्षदेखि एमसीसी संसदमा अल्झिएको छ। संसद्मा प्रवेश गरेको एक वर्ष भइसक्दा पनि एमसीसी सम्झौता अनुमोदन हुन सकेको छैन। संसद्को हाल जारी बजेट अधिवेशनबाट अनुमोदन गर्ने प्रधानमन्त्रीले पटकपटक व्यक्त गरे पनि जस्ताको तस्तै अनुमोदन गर्न नहुने मत नेकपाभित्र बलियो बन्दै गएको छ। आन्तरिक विवाद बढेपछि नेकपाले एमसीसी अध्ययन गर्न पूर्वप्रधानमन्त्री झलनाथ खनालको संयोजकत्वमा आन्तरिक कार्यदल पनि बनायो। कार्यदलले यथास्थितिमा एमसीसीलाई कार्यान्वयनमा लैजान नहुने र यसका केही प्रावधानमा संशोधन आवश्यक रहेको औंल्याउँदै प्रतिवेदन बुझाएको थियो। प्रधानमन्त्री केपी शर्मा ओली, परराष्ट्रमन्त्री ज्ञवालीलगायत सत्तारुढ दलका नेताहरु यसलाई पारित गर्नुपर्ने पक्षमा छन्। त्यसैगरी प्रमुख प्रतिपक्ष दल कांग्रेसले पहिलेदेखि नै सम्झौता अनुमोदन गर्नुपर्ने स्पष्ट अडान राख्दै आएको छ।तर नेकपाका अध्यक्ष पुष्पकमल दाहाल, माधव नेपाल, पूर्वप्रधानमन्त्री झलनाथ खनाललगायतका नेताहरु एमसीसीलाई जस्ताको तस्तै पारित गर्न नहुने पक्षमा छन्। पछिल्लो समय नेकपाको हरेक आन्तरिक बैठक यही विषय बल्झिने गरेको छ। नेकपा विदेश विभागका उपप्रमुख विष्णु रिजाल सिंगै नेकपालाई एमसीसीको विरोधीका रुपमा चित्रित गर्ने प्रयास गलत भएको बताउँछन्। उनी भन्छन्, 'हामीले यसलाई अस्वीकार गर्नुपर्छ अनि अनुदान लिनु हुँदैन भनेका छैनौं। यसमा उठेका केही प्रश्नहरु छन्, त्यसलाई स्पस्ट गर्नुपर्छ मात्र भनेका छौं।' एमसीसीमा उठेका प्रश्नहरुलाई स्पस्ट गर्नेतिर सरकार त्यति गम्भीर नदेखिएकोले पनि अहिलेको अवस्था आएको रिजाल बताउँछन्। 'सरकारले औपचारिक रुपमा अमेरिकी सरकारसँग पत्राचार गरेर केही प्रश्नहरु स्पस्ट पार्न आग्रह गर्नसक्छ। यसतर्फ सरकारको पहल त्यति गरेको देखिएन, रिजाल भन्छन्, 'उठेका प्रश्नहरु स्पस्ट भइदिएको भए यति विलम्ब र अलमल हुन्थेन होला।' सैन्य स्वार्थ जोडिएको छ त ? एमसीसीको विरोध गर्नेहरुले यसमा सैन्य स्वार्थ जोडिएको आशंका गरेका छन्।यसलाई अमेरिका सरकारले अघि सारेको हिन्दप्रशान्त (इन्डो प्यासेफिक) रणनीति अंग भएको तर्क एउटा कोणबाट अघि सारिएको छ। तर अमेरिकाले नै हिन्दप्रशान्त नीति सैनिक सहकार्यको नीति नभएको स्पष्ट पारिसकेको छ। हिन्दप्रशान्त नीति र एमसीसीको कुनै सम्बन्ध नरहेको नेपाल सरकारका जिम्मेवार मन्त्रीले बताउँदै आएका छन्। यसले नेपालको भूराजनीतिक स्वार्थमा कुनै धक्का नपुग्ने विज्ञहरु बताउँछन्। प्रतिरक्षा विश्वविधालयका प्रमुखसमेत रहेका नेपाली सेनाका पूर्वरथी बालानन्द शर्मा एससीसीलाई सैन्य तथा अन्य सामरिक स्वार्थसँग जोडेर हेर्नु नहुने बताउँछन्। एमसीसीलाई राजनीतिक रंग दिएर बढी उचालिएको उनको भनाइ छ। रथी शर्मा भन्छन्, 'एमसीसीसँगै अमेरिकी सेना आउँछ भन्ने जुन हल्ला फैलाइएको छ, त्यो गलत हो। हाम्रो राष्ट्रिय सुरक्षा तथा नेपालको भूराजनीतिक स्वार्थमा यसले केही असर पार्छजस्तो मलाई लाग्दैन।' घरेलु राजनीतिले एमसीसी बढी गिजोलिएको बताउँदै शर्मा भन्छन्,' आन्तरिक रुपमा हामी विभाजित र निर्बल भएकोले यस्तो अवस्था आएको हो। नत्र यति हल्ला गर्नुपर्ने विषय नै होइन।' अमेरिकी सरकारले विश्व्यापी रूपमा रहेको गरिबी निवारण तथा आर्थिक समृद्धिका लागि सन् २००४ मा स्थापना गरेको परियोजना हो। एमसीसीमार्फत एसियादेखि अफ्रिकासम्मका झन्डै ४ दर्जन मुलुकलाई सहयोग प्रदान गरेको छ ।नेपाल मात्र होइन एमसीसीको सहयोग परिचालन भएका अन्य देशमा पनि संसद्बाटै अनुमोदन भएका छन्। त्यहाँ अहिलेसम्म सैन्य वा कुनै रणनीति स्वार्थ देखिएको छैन र यसलाई मुद्दाको रुपमा उठाइएको छैन। एमसीसीको वेबसाइटमा उल्लेख छ,'मिलेनीअम च्यालेन्ज कर्पोरेशन एक नौलो र स्वतन्त्र अमेरिकी वैदेशिक सहायता निकाय हो जसले विश्वव्यापी गरिबीविरुद्धको लडाइँको अगुवाइ गर्न सघाइरहेको छ।' एमसीसी पास नगर्दा के हुन्छ ? एमसीसी पास नगर्दा के हुन्छ ? अहिले सबै उत्सुकताको एउटा प्रश्न यो पनि हो। विज्ञहरुका अनुसार एमसीसी पास नगर्दा तत्काल नेपाललाई नाफाघाटा केही नहोला तर दीर्घकालीन रुपमा यसको असर गहिरो हुनेछ। यसले वर्षौंदेखिको अमेरिकासँगको सुमधुर सम्बन्धमा धक्का लाग्नसक्छ। पश्चिमा विश्वसँग नेपालको अहिलेसम्म जुन हार्दिक सम्बन्ध र आदानप्रदान छ, आगामी दिनमा त्यो सद्भाव नेपालले सिधै नपाउन पनि सक्छ। नेपालाई सहयोग गर्न चाहने पश्चिमी राष्ट्रहरुले धेरैपटक सोच्नुपर्ने अवस्था आउनसक्छ। सम्झौता भइसकेको विकास अनुदानमा पनि शंका गरेर कचिगंल मच्चाउँदा नेपाललाई हेर्ने अन्तराष्ट्रिय दृष्टिमा समेत बादल मडारिने खतरा हुन्छ। नेपालको भूराजनीतिक महत्व खुम्चिएर हामी उत्तर दक्षिणतिरबाट अझ् च्यापिनुपर्ने अवस्था पनि आउनसक्छ।चीन र भारत दुई ठूला छिमेकीबाट बेलाबखत पेलिँदा वा हेपिँदा बोलिदिने वा ब्रिज गरिदिने काम पश्चिमा शक्तिबाट बेलाबखत हुँदै आएको छ। एमसीसीमा सबैको संलग्नता कुनै दल वा सरकार वा कुनै प्रधानमन्त्री वा मन्त्री विशेषको पहलमा मात्र एमसीसी भित्रिएको होइन। यसमा सबै मुख्य दल, अधिकांश प्रधानमन्त्री र अर्थमन्त्रीहरुको सहभागिता देखिन्छ।बाबुराम भट्टराईदेखि झलनाथ खनाल, शेरबहादुर देउवा, खिलराज रेग्मी, सुशील कोइराला र पुष्पकमल दाहालको प्रधानमन्त्रीकाल एमसिसी जोडिएको छ। डारामशरण महत, ज्ञानेन्द्र कार्की, वर्षमान पुन, शंकर कोइराला, लगायतका सबैजसो अर्थमन्त्रीहरु कुनै न कुनै रुपमा यो प्रकियामा संलग्न भएका छन्। वैदेशिक सहायताका पाँच माफदण्ड के के हुन् ? वैदेशिक सहायता लिनका लागि सरकार तथा अर्थमन्त्रालयले पाँच माफदण्ड निर्धारण गरेको छ। पहिलो ऋण नभएर अनुदान हुनुपर्ने, दोस्रो नेपाली पक्षको माग र आवश्यकताबमोजिमअनुसार हुनुपर्ने, तेस्रो नेपाल सरकारकै नेतृत्वमा परियोजनामा संचालन हुनुपर्ने, चौथो परियोजनाको अवधि निश्चित हुनुपर्ने र पाँचौं गेम चेन्जर प्रोजेक्ट हुनुपर्ने रहेका छन्। यी पाँचवटै माफदण्ड पुरा गर्न एमसीसी सम्झौता योग्य देखिने अर्थमन्त्रालयका अधिकारी बताउँछन्। त्यसैगरी एड ट्रान्सपरेन्सी इन्डेक्स २०२० को रिपोर्टअनुसार एमसीसीलाई उत्कृष्ट वैदेशिक अनुदानका रुपमा सूचीकृत गरेको छ। पूर्वाधारविज्ञ आशिष गजुरेल एमसीसी पूर्वाधार विकासको अनुदान भएकोले यसमा राजनीति जोड्नु गलत भएको बताउँछन्। उनी भन्छन्, 'केही प्रश्नहरु भए दुई पक्षीय छलफलबाट स्पस्ट गर्न सकिन्छ तर यसमा यत्रो हगंमा गर्नु ठीक होइन। यो एउटा अवसर पनि हो । विकासका लागि आएको अनुदान राजनीति विवादलले अन्योलमा पर्दा वा गुमाउँदा नेपाललाई हेर्ने अन्तराष्ट्रिय दृष्टिकोण राम्रो हुँदैन र यसले वैदेशिक लगानी तथा सहायतामा समेत नकारात्मक असर पार्नसक्छ।' एमसीसीमा केके काम हुन्छ ? एमसीसीको रकम ऊर्जा र यातायात विकासका पूर्वाधारका क्षेत्रमा सम्झौता लागू भएको मितिबाट ५ वर्षमा परिचालन गरिसक्नुपर्ने भनिएको छ । सम्झौताअनुसार, काठमाडौं उत्तरपूर्व अवस्थित लप्सीफेदीदेखि काठमाडौं पश्चिममा रहेको रातमाटेसम्म, रातमाटेदेखि हेटौंडासम्म, रातमाटेदेखि दमौलीसम्म, दमौलीदेखि बुटवलसम्म र बुटवलदेखि भारतको सिमानासम्म ४ सय केभी क्षमताका प्रसारण लाइन निर्माण गरिनेछ । रातमाटे, दमौली र बुटवलमा सवस्टेसन निर्माण गरिने भनिएको छ । त्यस्तै, ३ सय ५ किलोमिटर सडकको स्तरोन्नति गरिने र यसमा मात्रै ५२ मिलियन अमेरिकी डलर खर्च गरिने सम्झौता छ । बुटवलगोरखपुर अन्तरदेशीय प्रसारण लाइन निर्माणमा एमसीसी अनुदान परिचालन हुनेछ । अमेरिकी सरकारले विश्व्यापी रूपमा रहेको गरिबी निवारण तथा आर्थिक समृद्धिका लागि सन् २००४ मा स्थापना गरेको एमसीसीमार्फत एसियादेखि अफ्रिकासम्मका झन्डै ४ दर्जन मुलुकलाई सहयोग प्रदान गरेको छ । सञ्चालनको मोडालिटीमा भारतसँग सहमति लिनुपर्ने, प्रसारण लाइन निर्माण स्थलमा पहुँच तथा मुआब्जा वितरण भइसक्नुपर्ने, विद्युत् नियमन आयोग गठन गर्नुपर्ने, परियोजनालाई राष्ट्रिय गौरवको आयोजना घोषणा गर्नुपर्ने पूर्वसर्त पनि छन् । कार्यान्वयनमा जानुअघि यी पूर्वसर्त पूरा भएको सूचना सरकारले एमसीए नेपाललाई दिनुपर्छ । हालसम्म राष्ट्रिय गौरवको आयोजना घोषणा, आयोग गठन, भारतसँगको सहमतिजस्ता सर्त पूरा भइसकेका छन् भने प्रसारण लाइन निर्माणस्थलमा जग्गा अधिग्रहण र मुआब्जा वितरणको काम भइरहेको छ।"
त्रिशुलीले बगाउँदा मजदुरको ज्यान गयो,नुवाकोट : नुहाउने क्रममा त्रिशुली नदीले बगाउँदा नुवाकोटमा एक मजदुरको ज्यान गएको छ। गर्मी छल्न त्रिशुली नदीमा नुहाउन गएको बेला नदीले बगाएर मजदुरको ज्यान गएको जिल्ला प्रहरी कार्यालय नुवाकोटले जनाएको छ। सदरमुकाम विदुरदेखि २२ किलोमिटर दक्षिणमा रहेको बेलकोटगढी नगरपालिका७ छबिसकाल्लेस्थित त्रिशुली नदीले बगाएर स्थानीय इट्टाभट्टामा मजदुरी गर्ने खोटाङका ५० वर्षीय होमनाथ राईको ज्यान गएको प्रहरी नायव उपरिक्षक राजेश थापाले जानकारी दिए। उद्धारपछि उपचारको लागि नुवाकोट जिल्ला अस्पताल त्रिशूलीतर्फ लैजाने क्रममा उनको बाटोमै मृत्यु भएपछि शवको पोष्टमाटैम गरि परिवारजनको जिम्मा लगाइएको नुवाकोट प्रहरीले जनाएको छ।
जो मागेर खान्थिन् उनैलाई कोरोनाले लग्यो,"दाङ : एक हप्ता जति भएको थियो उनले घोराहीको ट्राफिक चोक वरपर आवत जावत गर्न थालेको। राति चोकको पेटीमा सुत्ने र दिनभर वरपरका पसल र घरमा मागेर हिँड्नु र त्यही बसेर खानु उनको दैनिकी थियो। एक सातासम्म उनीमाथि नजर परे पनि उद्धार र व्यवस्थापन गर्न तर्फ कसैको चासो देखिएन्। कोरोना संक्रमण बढ्दै गएको घोराहीमा उनी प्रति ध्यान पनि कसैको भएन। उनी को हुन ? कहाँकी हुन ? अहिलेसम्म पहिचान हुन सकेको छैन। अन्दाजी ३०३५ वर्षकी उनी एक साता राम्रै अवस्थामा थिइन्। बिहीबार अचेत अवस्थामा देखिएपछि घोराही उपमहानगरपालिकाको नगर प्रहरी र वडा प्रहरी कार्यालयले उनको उद्धार गर्दै उपचारका लागि राप्ती स्वास्थ्य विज्ञान प्रतिष्ठानमा पुर्याए। घोराही उपमहानगरपालिका१५ (ट्राफिक चोक) गुम्राह चोक प्रतिक्षालयको बेञ्चमा वेवहारिसे अवस्थामा भेटिएकी महिलालाई प्रहरीले उद्धार गरेर राप्ती स्वास्थ्य विज्ञान प्रतिष्ठानमा पुर्याएको थियो। उपचारकै क्रममा तीन दिन पहिले ती महिलाको मृत्यु भयो। मृत्युपछि संकलन भएको उनको स्वाब रिपोर्ट पोजिटिभ देखिएको प्रतिष्ठानले जनाएको छ। बेन्चमा सुतेको र स्वास फेर्न गाह्रो अवस्थामा देखेपछि प्रहरीले उद्धार गरेर अस्पताल पुर्याएको बताएको छ। ती महिलाको अहिलेसम्म नाम ठेगाना खुलेको छैन। वडा प्रहरी कार्यालयका प्रमुख, प्रहरी निरीक्षक दिनेश रिमाल र घोराही उपमहानगरपालिकाको नगर प्रहरी इन्चार्ज प्रहरी नायब निरीक्षक रुद्र पन्थीले सुरक्षित स्वास्थ्य सामग्रीको प्रयोग गरेर ती महिलालाई उपचारका लागि अस्पतालसम्म पुर्याएका थिए। केही दिनदेखि चोक आसपासमै बस्ने र मागेर खाने गरेको स्थानीयले बताएका छन्। केही स्थानीयले उनलाई खानेकुरा दिएको बताए पनि उनको बारेमा केही थाहा नभएको बताएका छन्। घोराही सडक मानव मुक्त नगर हो। केही समय अघि नगरलाई औपचारिक रुपमा नै घोषण गरिएको थियो। सडक मानव मुक्त नगरमै बेवारिसे महिना भेटिनुले पनि ठूलो अर्थ राखेको स्थानीयको भनाइ छ। निर्देशिका विपरित नमूना परीक्षण नगर्नू : स्वास्थ्य मन्त्रालय पीसीआर परीक्षणका १० प्रयोगशाला थपिए : अब देशभरका ३३ अस्पतालमा कोरोना परीक्षण कोरोना अपडेट : स्वास्थ्य मन्त्रालयको नियमित पत्रकार सम्मेलन (लाइभ) थप ५९३ जनामा कोरोना पुष्टि : संक्रमितको संख्या ११ हजार ७५५ पुग्यो अचेत भेटिएकी महिलाको मृत्युपछि कोरोना पुष्टि : मृतकको संख्या २७ पुग्यो उद्धार गर्दा मुख बाट फिज आइरहेको थियो वडा प्रहरी कार्यालयका प्रमुख प्रहरी निरीक्षक दिनेश रिमालले ती महिलाको कठिन अवस्थामा उद्धार गरिएको बताए। बेवारिसे अवस्थामा ट्राफिक चोकमा भेट्दा सास फैर्न असहज भएको अवस्था देखिएको र मुखबाट फिज आइरहेको थियो। अवस्था जटिल र शंकास्पद देखिएपछि सुरक्षा सामग्री प्रयोग गरेर अस्पतालसम्म लिएर गएका हौँ, उनले भने, पछि उपचारको क्रममा उहाँको मृत्यु भएको सुनियो। शुक्रवार कोरोना पुष्टि भएको खवर पनि आयो। म अहिले होम क्वारेन्टाइनमा बसेको छु। उद्धारमा सामान्य सावधानी अपनाइए पनि उनीहरुसँग सबै आवश्यक सामग्री थिएन । उनको उद्धारमा संलग्नको अहिलेसम्म पीसीआर परीक्षण भने भएको छैन।"
क्वारेन्टाइनबाट भागे २१ कोरोना संक्रमित : खोजी गर्दै प्रहरी,दैलेख : दैलेखको नौमूले गाउँपालिकाका कोरोना संक्रमित क्वारेन्टाइनबाट भागेका छन् । भैरव माविको क्वारेन्टाइनमा राखिएका २१ जना कोरोना संक्रमित बिहीबार राती भागेको गाउँपालिकाले जनाएको छ । उनीहरुलाई क्वारेन्टाइनमै फर्काउन प्रहरी परिचालन गरिएको छ । नौमूले बजारस्थित भैरव माविमा रहेको क्वारेन्टाइनमा ९४ जनालाई राखिएको थियो । झण्डै दुई हप्तासम्म पनि दोस्रो पटक पीसीआर परीक्षण नगरिएको भन्दै संक्रमित क्वारेन्टाइनबाट भागेको बताइएको छ । भागेकामध्ये केहीलाई बिहीबार राति नै ल्याइएको नौमूले गाउँपालिकाका अध्यक्ष भदे बुढामगरले बताए । बाँकीलाई ल्याउन प्रहरी परिचालन गरिएको छ । अध्यक्ष बुढामगरले सबै संक्रमितको खोजी कार्य जारी रहेको बताए । संक्रमित भागेको खबर आएपछि जिल्ला प्रहरी कार्यालय दैलेखबाट थप प्रहरी परिचालन गरिएको डीएसपी हरिबहादुर ओलीले बताए । नौमूले गाउँपालिकामा एक सय ४६ जनामा कोरोना पुष्टि भईसकेको छ । ती मध्ये ७ जना डिस्चार्ज भईसकेको स्वास्थ्य सेवा कार्यालयले जनाएको छ ।
दाङमा शुक्रबार ७५ जनामा कोरोना पुष्टि : व्यवहारिसे शवकाे पीसीआर रिपोर्ट पोजिटिभ,"दाङ : दाङमा शुक्रबार ७५ जनामा कोरोना सङ्क्रमण पुष्टि भएको छ । राप्ती स्वास्थ्य विज्ञान प्रतिष्ठानमा गरिएको पीसीआर परिक्षणमा दाङका विभिन्न स्थानीय तहका ७५ जनाका कोरोना पुष्टि भएको हो । दाङमा यो सँगै सङ्क्रमितको सख्या चार सय ५० पुगेको छ । राप्ती स्वास्थ विज्ञान प्रतिष्ठान घोराही दाङमा गरिएको परीक्षणमा दाङका ७५ र प्युठानका २० जना गरी ९५ जनामा कोरोना पोजिटिभ देखिएको बताएको छ । शुक्रबार दाङमा कोरोना पोजिटिभ देखिनेमा राजपुरका १० जना, शान्तिनगरका ६ जना, तुलसीपुरका ११ जना र घोराहीका ३१ जना रहेका छन । यस्तै लमहीका ३ जना, बङ्गलाचुलीका १० जना राप्ती स्वास्थ विज्ञान प्रतिष्ठानका तीन जनामा कोरोना पुष्टि भएको हो । त्यसैगरी एक जना परिचय र ठेगाना नखुलेको महिलामा कोरोना पुष्टि भएको छ । एकजनाको मृत्यु घोराहीमा अचेत अवस्थामा फेला परेका एक महिलाको मृत्यु भएको छ । मृतक महिलामा कोरोना पुष्टि भएको प्रतिष्ठानले जनाएको छ । अचेत भेटिएका उनीलाई उपचारका लागि राप्ती स्वास्थ्य विज्ञान प्रतिष्ठानमा लगिएको थियो । उनले मुत्यु भएपछि कोरोना परीक्षणका लागि स्वाब संकलन गरिएको थियो ।"
आफ्नो १० महिने शिशुको उपचार खर्च जुटाइदिन चिकित्सक र नर्स दम्पत्तिको अपील,"काठमाडौं : नर्स एलिना गुरुङ र वरिष्ठ बालरोग विशेषज्ञ डा सन्दिप श्रेष्ठ आफ्नै शिशुको उपचार खर्च अभावमा तड्पिरहेका छन्। १० महिनाकी छोरी सियोना श्रेष्ठ स्पाइनल मस्कुलर अर्थोपी (एसएमई१) रोगबाट पीडित बनेपछि उनका अभिभावक खर्च अभावमा तड्पिएका हुन्। जिनकै कारण हुने यो समस्याको उपचार शिशु एक वर्ष नपुग्दै सुरु गर्नुपर्ने सुझाव चिकित्सकले दिएका छन्। उपचारका लागि शिशुको जिन नै परिवर्तन गर्नुपर्नै हुन्छ। त्यसका लागि लामो समय लाग्ने र खर्च बढी हुने भएपछि नर्स र चिकित्सकको यो दम्पत्तिले उपचार खर्च जुटाइदिन अपील गरेका हुन्। करोडौ रकम लाग्ने र यसको उचित उपचार अमेरिकामा मात्र हुने भएपछि उनीहरु शिशु बचाउने तनावमा छन्। यसको उपचार अमेरिकामा मात्र सम्भव देखिएको छ, सन्दीप भन्छन्, त्यसका लागि हामीसँग आवश्यक रकम छैन। साथीभाइसँग मागेर मात्र पनि रकम जुटाउने अवस्था छैन। आमा एलिना भने सहयोगका लागि सबैसँग हारगुहार गरिरहेकी छन्। ठूलो रकम आवश्यक पर्ने भएकाले सबै सहयोगी मनलाई यो दम्पत्तिले अपील गरेको हो। सहयोगका लागि :   ()       मा सहयोग गर्न सक्नुहुनेछ । सम्पर्क सन्दिप श्रेष्ठ ९८४७२०६४६६  :    :"
पाल्पामा थप ७७ जनामा कोरोना,"तानसेन : पाल्पामा शुक्रबार थप ७७ जनामा कोरोना संक्रमण थपिएको छ। योसँगै पाल्पामा संक्रमितको संख्या ४ सय ४६ पुगेको छ। शुक्रबार थपिएका संक्रमितहरुमा ७६ पुरुष र एक महिला रहेका छन्। जहाँ रामपुर नगरपालिकामा ७५ जना र तानसेन नगरपालिकामा २ जनामा संक्रमण देखिएको जिल्ला स्वास्थ्य कार्यालयका कोभिड पर्सन श्रीकृष्ण भट्टराईले बताए। रामपुर नगरपालिकामा देखिएका ७५ जना मध्ये १ जना महिला र ७४ जना पुरुष रहेका छन्। जनशान्ति माध्यमिक विद्यालय रामपुर ९ मा २२ जना, चन्द्रोय माध्यमिक विद्यालय रामपुर १ को क्वारेन्टाइनमा रहेका ७ जना, दरैठाँटी माध्यमिक विद्यालय रामपुर ६ विजयपुरमा ३२ जना, जनविकास माध्यमिक विद्यालय रामपुर ३ रजघरामा रहेका १२ जना, र गंगा माविमा क्वारेन्टाइनमा रहेका १ जनामा पोजेटिभ देखिएको रामपुर नगरपालिका स्वास्थ्य शाखाका तिर्थ प्रसाद ढुङ्गानाले बताए रहेका छन्। सक्रमितहरु जेठ १६ गते भारतको मुम्बई, इन्दोर, राजस्थान र नयाँ दिल्ली बाट फर्किएका थिए। योसँगै रामपुरमा संक्रमितको संख्या ९१ पुगेको छ। गत जेठ २१ गते कोरोना पोजिटिभ देखिएका २ जना भने निको भएर घर फर्किएका छन्। यसै गरी तानसेन नगरपालिकाका दुई जना पुरुषमा संक्रमण देखिएको छ। योसँगै तानसेन नगरपालिकामा संक्रमितको संख्या ५ पुगेको छ। यसअघि निस्दी गाउँपालिकामा ९५, पूर्वखोला गाउँपालिकामा १४७, रम्भा गाउँपालिकामा २२, तिनाउ गाउँपालिकामा ४, बगनासकालीमा २८, माथागढी २७, रैनादेवी छहरा गाउँपालिकामा २० जना, रिव्दीकोट गाउँपालिकामा ४ जना संक्रमित भएका छन। उपचारको क्रममा लुम्विनी मेडिकल कलेजमा गुल्मीका २ जना र अर्घाखाँचीका एक जनामा कोरोना संक्रमण देखिएको थियो। संक्रमित मध्ये पूर्वखोलाका एक जनाको उपचारको क्रममा मत्यु भएको थियो। पाल्पामा १६ जना सक्रमित निको भई घर फर्किसकेका छन्।"
२२ सहसचिव थपिए,"काठमाडौं : २२ सहसचिव थपिएका छन् । लोक सेवा आयोगले शुक्रबार २२ सहसचिवको परीक्षाको नतिजा सार्वजनिक गरेको हो। आयोगले असार २ गतेदेखि १२ गतेसम्म सञ्चालन गरेको अन्तर्वार्ता, मामिला प्रस्तुतिकरण र लिखित परीक्षामा सफल भएका २२ जना सहसचिवको नतिजा प्रकाशन गरेको हो । २८ जना अन्र्तवार्चामा सहभागी भएकोमा २२ जना सफल भएको आयोगले जनाएको छ ।"
लकडाउनको प्रभाव : नेपालगन्ज मेडिकल कलेजका १४ सय कर्मचारी दुई महिनादेखि तलबबिहीन,"कोहलपुर : नेपालगन्ज मेडिकल कलेज शिक्षण अस्पतालले लकडाउनको तीन महिनाको अवधिमा १५ करोड रुपैयाँ घाटा भएको जनाएको छ । अस्पतालका प्रबन्ध निर्देशक डासुरेशकुमार कनोडिया लकडाउनका कारण मासिक ५ करोड घाटा भइरहेकाले कर्मचारीलाई नियमित तलब दिन नसकेको बताए । लेभल ३ कोभिड हस्पिटलको गतिविधिबारे जानकारी दिन शुक्रबार कोहलपुरमा आयोजना गरेको पत्रकार सम्मेलनमा प्रबन्ध निर्देशक कनोडियाले भनेका थिए, हरेक महिना १५२० दिन ढिलो हुन्थ्यो तर यसरी तलब नै दिन नसक्ने अवस्था कहिल्यै पनि आएको थिएन । ऋण खोजेर भए पनि कर्मचारीको तलबको जोहो गर्न खोजिरहेका छौं । मेडिकल कलेजले नेपालगन्जमा दुई सय ५० शैया र कोहलपुरमा पाँच सय ५० शैयाको गरी आठ सय शैयाको अस्पताल सन्चालन गरेको छ । दुबै अस्पतालमा गरी एक हजार चार सयभन्दा बढी कर्मचारी छन् । नेपाल सरकारले तोकेको न्यूनतम् १५ हजार रुपैयाँदेखि चार लाख रुपैयाँ मासिक तलब खाने कर्मचारी छन्, कनोडियाले भने, तलबका लागि मात्र मासिक साढे ६ करोडको हाराहारीमा पैसा चाहिन्छ । लकडाउनका कारण बिरामीको चाप घटेर अस्पतालको आम्दानी नै छैन । उनका अनुसार विगतमा हरेक दिन कम्तीमा पनि आठ सयदेखि एक हजारको बिरामी आउने गर्थे । लकडाउन खुकुलो भए यता दैनिक मुस्किलले दुई सयको हाराहारीमा मात्र बिरामी आइरहेका छन् । कोहलपुरभन्दा पनि नेपालगन्जमा बिरामी अलि बढी छन्। कोहलपुर अस्पताललाई नेपाल सरकारले लेभल ३ कोभिड हस्पिटल तोकेको छ । अस्पतालले अहिलेसम्म पाँच जना जटिल खालका समस्या भएका कोरोना संक्रमितको उपचार गरेको जनाएको छ । अस्पतालका सहायक निर्देशक डानितेशकुमार कनोडियाले अछाम चौरपाटी ५ की २५ वर्षकी गर्भवती महिलाको ठूलो आन्द्राको र कपिलवस्तुको कृष्णनगरकी २७ वर्षीया महिलाको सफल शल्यक्रिया गरेको जानकारी दिए । उनीहरु दुबै कोरोना रिपोर्ट नेगेटिभ आएकाले शनिबार डिस्चार्ज हुँदैछन् । रुकुम सानोभेरी नगरपालिका ६ का ४६ वर्षका पुरुषले पनि उपचारपछि कोरोना जितेको अस्पतालले जनाएको छ । उपचारमा आएकामध्ये बाँकेको बैजनाथ ६ की ४६ वर्षकी महिला र कैलालीको लम्कीचुहा नगरपालिका २ की महिलाको भने उपचारको क्रममा निधन भएको थियो । संक्रमितको उपचारमा संलग्न चिकित्सक, नर्सलगायत एक सय ३६ जनालाई १० दिन आइसोलेसनमा राखेर पीसीआर प्रविधिबाट कोरोना परीक्षण गर्दा सबैको रिपोर्ट नेगेटिभ आएकाले अस्पतालका सम्पूर्ण सेवा सुरु गर्ने अस्पतालले जनाएको छ । कोहलपुर अस्पतालका उपनिर्देशक तथा कोरोना फोकल पर्सन डा दिनेश श्रेष्ठले भने, आइतबार बिहान नौ बजेदेखि अपरान्ह ५ बजेसम्म विगतमा जस्तै अस्पतालका सम्पूर्ण सेवा सुचारु हुनेछन् । अस्पतालमा कोरोना शंकास्पद चार सय १५ जना बिरामीको उपचार गरेको छ । अस्पतालमा उपचार गर्न आएकामध्ये चार सय २६ जनाको त पीसीआर प्रविधिबाट कोरोना पनि परीक्षण गरिएको जनाएको छ ।"
शुक्रबार मात्र विदेशमा अलपत्र परेका ८९४ नेपालीको उद्धार,"काठमाडौं : विश्वव्यापी महामारीको रुपमा फैलिएको कोरोना भाइरस (कोभिड१९) संक्रमणको कारण विदेशमा अलपत्र परेका र स्वदेश फर्किनुपर्ने बाध्यतामा रहेका ८९४ नेपालीको उद्धार गरिएको छ। कोभिड१९ क्राइसिस म्यानेजमेन्ट सेन्टरका अनुसार बहराइन, कुवेत, मलेसिया र यूएईबाट करिब ९ सयको संख्यामा नेपालीको उद्धार गरिएको हो। शुक्रबार काठमाडौं आइपुगेकामध्ये बहराइन, कुवेत, मलेसिया र यूएईमा अलपत्र रहेका नेपाली छन्। मलेसिया र बहराइनबाट दुई उडान र अन्य देशको एक उडानबाट उनीहरुलाई नेपाल ल्याइएको हो। बहराइनबाट दुई उडानमा दुई सय ७०, मलेसियाबाट दुई उडानमा तीन सय ६ जना नेपाली काठमाडौं आइपुगेका छन्। त्यसैगरी कुवेतबाट १६० र यूएईबाट १५८ जनाको उद्धार गरिएको सेन्टरले जनाएको छ। उद्धार गरिएका सबैलाई स्वास्थ्य परीक्षण एवम् स्वास्थ्य सुरक्षा मापदण्ड अनुसार प्रदेश अनुसार तयार पारिएका होल्डिङ सेन्टरमा राखिएको छ। होल्डिङ सेन्टरमा नेपाल आएका व्यक्तिको विवरण, स्वास्थ्य परीक्षण लगायत आवश्यक प्रक्रिया पूरा गरेर प्रदेशको समन्वयमा स्थानीय तहले व्यवस्थापन गरेका क्वारेन्टाइनमा पठाउने तयारी भइराखेको छ।"
डोटीका सबै स्थानीय तहमा कोरोना संक्रमित,"डोटी : डोटीका सबै स्थानीय तहहरुमा कोरोना संक्रमित देखिएका छन्। जिल्लामा शुक्रबार देखिएका ६६ जना कोरोना संक्रमितसँगै नौ वटै स्थानीय तहमा कोरोना भाइरस देखिएको हो। बोगटान फुड्सील गाउँपालिका बाहेक अन्य सबै पालिकाहरुमा यस अघिनै संक्रमित व्यक्तिहरु देखिएका थिए। थप देखिएका ६६ जनासहित डोटीमा जम्मा दुई सय ५५ जनामा संक्रमण पुष्टि भएको छ। शुक्रबार मात्रै छ वटा स्थानीय तहहरुमा कोरोना संक्रमित देखिएका छन्। नयाँ संक्रमितहरुमा बोगटान फुड्सील गाउँपालिकाको वडा नम्बर १, २ र ३ का ८ जना पुरुष तथा वडा नम्बर ३ का ४ जना महिला गरी जम्मा १२ जनामा कोरोना पुष्टि भएको छ। यस गाउँपालिकामा पहिलो पटक कोरोना देखिएको हो। शिखर नगरपालिकाको वडा नम्बर ३ र ६ का ८ जना महिला तथा वडा नम्बर ६ का ८ जना पुरुष गरी जम्मा १६ जनामा कोरोना देखिएको छ। त्यसैगरी पूर्बीचौकी गाउँपालिकाको वडा नम्बर ५ र ७ का १४ जना पुरुष तथा सोहि वडामा ५ जना महिला गरी जम्मा १९ जनामा कोरोना पुष्टि भएको छ। दिपायल सिलगढी नगरपालिकाको वडा नम्बर १ का ७ जना महिला तथा १ जना पुरुष गरी जम्मा ८ जनामा कोरोना देखिएको छ। सायल गाउँपालिकाको वडा नम्बर ६ का ३ जना पुरुष तथा २ जना महिला गरी जम्मा ५ जनामा कोरोना पुष्टि भएको छ भने बडीकेदार गाउँपालिकाको वडा नम्बर ३ र ४ का ५ जना पुरुष तथा वडा नम्बर ३ का १ जना महिला गरी ६ जनामा कोरोना देखिएको छ। डोटीका सबै स्थानीय तहहरुमा देखिएका कोरोना संक्रमितहरुको बिवरण : दिपायल सिलगढी नगरपालिका : ४१ जना शिखर नगरपालिका : ६२ जना पूर्बीचौकी गाउँपालिका : ६२ जना आदर्श गाउँपालिका : ३७ जना सायल गाउँपालिका : १५ जना जोरायल गाउँपालिका : १४ जना बोगटान फुड्सील गाउँपालिका : १२ जना बडीकेदार गाउँपालिका : १० जना केआईसिंह गाउँपालिका : २ जना जम्मा : २५५ जना डोटीका स्थानीय तहहरु मध्य हालसम्म सबैभन्दा बढी शिखर नगरपालिका र पूर्बीचौकी गाउँपालिकामा समान ६२६२ जना कोरोना संक्रमित रहेका छन् भने सबैभन्दा कम केआईसिंह गाउँपालिकामा २ जनामा मात्रै कोरोना पुष्टि भएको छ। डिस्चार्ज ९२ जना डोटीमा कोरोना संक्रमित व्यक्तिहरु डिस्चार्ज भई घर जानेहरु ९२ जना पुगेका जिल्ला स्वास्थ्य कार्यालयले जानकारी दिएको छ। बाँकी संक्रमितहरु आआफ्ना पालिकाले बनाएका आईसोलेसन वार्डमा रहेका र एक जना जिल्ला अस्पतालको आईसोलेसनमा रहेका जिल्ला स्वास्थ्य कार्यालयका दिपेन्द्रराज मिश्रले बताए। सैक्रमित सबैको स्वास्थ्य अवस्था भने सामान्य रहेको बताइएको छ।"
आत्महत्यापछि कोरोना पुष्टि भएका युवकको अन्त्येष्टि,"दैलेख : आत्महत्यापछि कोरोना संक्रमण देखिएका व्यक्तिको अन्त्येष्टि गरिएको छ। जिल्लाको दुल्लु नगरपालिका१० गमौडीका २१ वर्षीय युवकले मंगलबार आत्महत्या गरेका थिए। बिहीबार गरिएको पीसीआर परीक्षणमा उनलाई कोरोना संक्रमण पुष्टि भएको थियो। ती युवकको शव शुक्रबार बिहान व्यवस्थापन गरिएको हो। नेपाली सेनाको इन्द्रदल गुल्म दैलेखको शव व्यवस्थापन टोलीले अन्तिम सम्मानसहित अन्त्येष्टि गरेको हो। दुल्लु नगरपालिका५ सिद्धस्थलीको जंगलमा शव व्यवस्थापन गरिएको गुल्मका सेनानी गणेशराज पन्तले जानकारी दिए। परिवारको सहमतिमा दुल्लु नगरपालिका र अस्पतालको समन्वयमा शव व्यवस्थापन गरिएको हो, सेनानी पन्तले भने, व्यक्तिगत सुरक्षालाई उच्च सतकर्ता अपनाई शव व्यवस्थापन गरिएको छ। कोरोना भाइरस संक्रमित व्यक्तिको मृत्यु भएमा दाहसंस्कार एवं अन्त्येष्टि गर्न नेपाली सेनाले शव व्यवस्थापन टोली तयारी अवस्थामा राखिएको सेनानी गणेशराज पन्तले बताए। ती युवक गत जेठ ११ गते भारतको अहमदवाजबाट गाउँ आइपुगेको थिए। भारतबाट फर्र्किएका युवक पञ्चकोशी मावि गमौडीमा स्थित क्वारेन्टाइनमा बसेका थिए। क्वारेन्टाइनमा बसेको १४ दिन पछि आरडीटी विधिबाट गरिएको परिक्षणमा नेगेटिभ आएपछि जेठ २५ गते घर पठाइएको थियो। क्वारेन्टाइनबाट फर्किएको १६ दिनपछि मंगलबार झुण्डिएको अवस्थामा ती युवकको शव फेला परेको थियो। आत्महत्यापछि ती युवकको कोरोना भाइरस परीक्षण गर्न स्वाब संकलन गरेर कर्णाली प्रदेश अस्पतालस्थित पशुपंक्षी रोग अन्वेषण प्रयोगशाला सुर्खेतमा पठाइएको दुल्लु अस्पताल स्रोतले जनाएको छ। प्रगोशालामा गरिएको परिक्षणमा युवकमा कोरोना पोजिटिभ देखिएको थियो।"
कोरोना संक्रमितको पुन: परीक्षण नगरी क्वारेन्टाइनबाट घर पठाइयो,"गुल्मी : मालिका गाउँपालिका५ कि कोरोना संक्रमित महिलालाई एक महिना क्वारेन्टाइनमा राखेर बिहीबार घर पठाइएको छ। आरडिटी पोजेटिभ देखिएपछि स्वाब संकलन गरेर पिसीआर विधीबाट परीक्षण गर्दा उनलाई कोरोनाको पुष्टि भएको हो। कोरोना भारइस पोजेटिभ देखिएपछि उनलाई गाउँकै विद्यालयमा निर्माण गरिएको क्वारेन्टाइनमै राखिएको थियो। संक्रमित महिला एक महिना अगाडि भारतबाट आएर क्वारेन्टाइनमा बसेकी थिइन्। उनको दोस्रो पटक पिसिआर परीक्षणका लागि स्वाब संकलन नगरी घर पठाइएको छ। संक्रमित महिलाको स्वास्थ्य अवस्था सामान्य भएपनि कोरोनाको रिपोर्ट नेगेटिभ नआउँदै घर पठाउँदा स्थानीय त्रसित भएका छन्। संक्रमितलाई सन्चो भएको प्रमाणविना घर पठाउँदा समुदायमा फैलनसक्ने भन्दै उनीहरु त्रसित बनेका हुन्। संक्रमित व्यक्तिका परिवारले समेत निको भएको प्रमाणविना घर पठाउँदा छिमेकी र गाउँलेबाट थप विभेद सहनुपर्ने अवस्था आएको बताए। स्थानीयले संक्रमितलाई घर पठाएर होम क्वारेन्टाइनमा बस्न भनेपनि ठिक भए, नभएको रिपोर्ट जाँच गर्नुपर्ने माग गरेका छन्। जिल्ला स्वास्थ्य कार्यालय गुल्मीका प्रमुख डा भवानी प्रसाद शर्माले संघीय सरकारले बनाएको आइसोलेसन गाइडलाइन अनुसार सामान्य अवस्थामा रहेका संक्रमितलाई १४ दिन आइसोलेसनमा राखेर एक हप्ताको होम क्वारेन्टाइनको समय दिई घर पठाउने व्यवस्था गरेकाले पठाइएको उल्लेख गरे। शर्माले रेसुंगा नगरपालिकाका १४ जना संक्रमितलाई १४ दिन आइसोलेसनमा राखेर घर पठाइएको समेत जानकारी गराए। यसरी संक्रमित व्यक्तिलाई ठिक भएको पुष्टि नगरी घर पठाउँदा संक्रमित थप समस्यामा पर्ने र समुदायमा संक्रमण फैलनसक्ने स्थानीयले चिन्ता व्यक्त गरेका छन्। स्वास्थ्य कार्यालय गुल्मीका अनुसार बिहीबारसम्म गुल्मीमा संक्रमितको संख्या २५७ पुगेको छ।"
"कोशीमा पानीको वहाव बढ्यो, २६ ढोका खुला गरियो",इनरुवा : तराई तथा पूर्वी पहाडी क्षेत्रमा वर्षा शुरु भएसँगै सप्तकोशी नदीमा पानीको वहाव बढ्ने क्रम सुरु भएको छ। तीन दिनदेखि लगातार परेको वर्षाका कारण सप्तकोशीमा पानीको वहावमा वृद्धि भएको जिल्ला प्रहरी कार्यालय सुनसरीले जनाएको छ। शुक्रबार मध्याह्न १२:०० बजे गरिएको मापनानुसार कोशी ब्यारेज भएर एक लाख ७६ हजार ५१० क्युसेक प्रतिसेकेन्ड पानीको वहाव रहेको जिल्ला प्रहरी कार्यालय सुनसरीका प्रहरी नायब उपरीक्षक विनोद शर्माले बताए। अहिले कोशी ब्यारेजका २६ ढोका खुला गरिएको छ। बिहीबार बिहान कोशी व्यारेज भएर एक लाख सात हजार क्युसेक प्रतिसेकेन्ड तथा १२ :०० बजे एक लाख १८ हजार क्युसेक प्रतिसेकेन्ड पानीको वहाव थियो। शुक्रबार बिहान ९:०० बजे गरिएको मापनानुसार भने एक लाख ५९ हजार ९४० क्युसेक प्रतिसेकेन्ड पानीको वहाव रहेको थियो। कोशी ब्यारेजका २४ ढोका खुला गरिएको थियो। कोशीमा पानीको वहाव बढ्ने क्रम शुरु भए पनि ब्यारेजमा कुनै खतरा नरहेको सुनसरीका प्रहरी नायब उपरीक्षक शर्माले बताए।
"हतियारसहितको समूहले ९० लाखको बुद्धचित्त माला लुट्यो, ५ जना घाइते","धुलिखेल : काभ्रेको रोशी गाँउपालिका वडा नं ५ नागबेलीमा गएराति गोली चलेको छ। जिल्ला प्रहरी कार्यालय काभ्रेका अनुसार बुद्धचित्त माला लुटपाट गर्न आएको समू्हले गोली चलाएको हो। बुद्धचित्त लुटपाट गर्ने क्रममा गोली चल्दा पाँच जना घाइते भएको जिल्ला प्रहरी कार्यालय काभ्रेका एसपी रवि पौडेलले जानकारी दिए। घाइते हुनेहरु बुद्धचित्त मालाको बोट कुर्नेहरु रहेको र उनीहरुको धुलिखेल अस्पतालमा उपचार भइरहेको एसपी पौडेलले बताए। एसपी पौडेलका अनुसार लुटेरा समूहले काभ्रेको रोशी गाउँपालिका नागबेलीमा सोमरानी तामाङ र वीरबहादुर लामाको बुद्धचित्त लुटपाट गरेको हो। उनीहरुको खोजी भइरहेको र थप प्रहरीसमेत परिचालन गरिएको एसपी पौडेलले जानकारी दिए। बिहीबार मध्यराति हतियारसहित आएको लुटेरा समूहले मालाका सुरक्षाका लागि गरिएको सीसीटिभी क्यामेरा तोडेर ९० लाख बराबरको बुद्धचित्त मालाको दाना लुटेको प्रहरीको भनाइ छ। घटना स्थलमा राति नै पुगेका इलाका प्रहरी कार्यलय मंगलटारका प्रहरी निरीक्षक धर्मजंग लामाले माला सबै लुटेरा समूहले टिपेर लगेको अन्नपूर्णलाई जानकारी दिए। म अहिले घटनास्थलमै छु जिल्लाबाट डिएसपी सहितको थप टोली बाटोमा आउदै गरेको छ लामाले भने। घटनास्थलमा गोलीका दुई खोकासमेत भेटिएको प्रहरी निरीक्षक लामाले जानकारी दिए। लुटेरा समूह राति ५०, ६० जनाको समूहमा आएको स्थानियलाई उद्धृत गर्दै प्रहरीले जानकारी दिएको छ। हतियारसहित आएको लुटेरा समूहको अक्रमणबाट बुद्धचित्तको रुखको सुरक्षाका लागि खटिएका श्याम तामाङ, जितबहादुर लामा, शेखर लामा, जित बहादुर तामाङ र वाङचु लामा घाइते भएको प्रहरीले जनाएको छ। उनीहरुको अहिले धुलिखेल अस्पतालमा उपचार भइरहेको छ। वीरबहादुर लामा र सोमरानी लामासँग उक्त रुखमा रहेको बुद्धचित्तको दाना समिप त्रिपाठी सहित चार जनाको समूहले यो वर्षका लागि लागि ९० लाखमा किन्ने सम्झौता भएको व्यपारी त्रिपाठीले जानकारी दिए। माला लुट्न जाने समूहले बाटो समेत अवरोध गरेको व्यपारी त्रिपाठीको भनाइ छ। बाटोमा बम जस्तो बस्तु राखेर खतरा लेखिएको र मुख्य बाटोमै रुखढालिएर राखिएको उनले बताए।"
नेपालको जनसंख्या तीन करोड नाघ्यो,काठमाडौं : नेपालको जनसंख्या तीन करोड नाघेको छ। केन्द्रीय तथ्यांक विभागले शुक्रबार नेपालको जनसंख्या तीन करोड नाघेको उल्लेख गरेको हो। यसअघि २०६८ मा भएको जनगणना अनुसार नेपालको जनसंख्या दुई करोड ६४ लाख ९४ हजार पाँच सय चार थियो। नेपालमा हरेक १०१० वर्षमा जनगणना हुने गरेको छ। अब २०७८ सालमा जनगणना हुनेछ। तथ्यांक विभागले सार्वजनिक गरेको डाटा अनुसार शुक्रबार दिउँसो नेपालको जनसंख्या तीन करोड ६ सय ३४ देखाएको हो। औसत जनसंख्या वृद्धिका आधारमा तथ्यांक विभागले यो संख्या अपडेट गर्दै आएको छ। विभागले औसत दैनिक जनसंख्या वृद्धिको आधारमा यो संख्या अपडेट गर्छ। सोही आधारमा शुक्रबार अर्थात् असार १२ गते नेपालको जनसंख्या तीन करोड नाघेको हो। नेपालको जन्मदर सन् २०२० सम्म औसतमा २१७ रहेको विभागले जनाएको छ।
"खानेपानी योजनाको काम, नक्कली उपभोक्ता समिति बनाएर झ्वाम","डोटी : डोटीको एउटा खानेपानी योजनाको नक्कली उपभोक्ता समिति गठन गरेर काम भइरहेको पाइएको छ। आदर्श गाउँपालिका२ मा रहेको साउनकाँडा बाहुनकाँडा खानेपानी आयोजना उपभोक्ता समिति नक्कली भएको पाइएको हो। उपभोक्ताहरुको भेलानै नबोलाएर किर्ते हस्ताक्षर गरी उपभोक्ता समिति गठन गरेर गाउँपालिकाबाट पेस्कीसमेत लिएर काम भईरहेको हो। धनबहादुर साउद अध्यक्ष रहेको उपभोक्ता समिति गठन गर्दा र वडा कार्यालयसँग सम्झौताको कागज बनाउँदा समेत कसैको पनि उपस्थित नगराएको स्थानीयको गुनासो रहेको छ। उक्त समिति जेठ १२ गतेका दिन गठन गरिएको छ। २०७६ साल फागुन महिनामा सबै उपभोक्ताहरुको उपस्थितिमा कुलप्रसाद ओझाको अध्यक्षतामा सोही योजनाको समिति गठन भइसकेको भए पनि उक्त समितिसँग सम्झौतानै नगरी गोप्य रुपमा जेठमा आएर अर्को समिति गठन भएर काम अगाडि बढाएको कुलप्रसाद ओझाले बताए। हामीहरुलाई कुनै किसिमको जानकारी नगराइकनै समिति गठन गरेर काम भईरहेको छ, ओझाले भने, सबै कागजात नक्कली बनाइएका छन्, हस्ताक्षर किर्ते गरिएको छ।अर्कै सडकको योजनाको समितिमा उपस्थित भएकाहरुको हस्ताक्षरसहितको कागजलाई ल्याएर खानेपानी समितिको फाइलमा राखेर उपस्थिति देखाएको छ अर्का उपभोक्ता नवराज ओझाले भने, वडा अध्यक्षलगायतको मिलेमतोमा काम अगाडि बढेको हो, यो कुरा उपभोक्ताहरु कसैलाई थाहा छैन्। तीन लाख रकम रहेको योजनाको ७५ हजार पेस्की लिएर काम अगाडि बढाइसकेका छन्। समितिका अध्यक्ष धनबहादुर साउदले गठन प्रक्रिया नक्कली भएको स्वीकार गरि सकेका छन्। समिति गठन गर्दा नक्कली काम भएकै हो साउदले भने एकदुई जनासँग मौखिक सल्लाह गर्दा हुन्छ भने, मैले पनि काम अगाडि बढाए, यस्तो होला भनेर थाहा पाएन। सबै नक्कली कागजात मिलाएर सहयोग स्थानीय तिर्थ रौतेडाले गरिदिएको अध्यक्ष साउदले बताए। अब भने सबैको सल्लाहमा मात्रै बाँकी काम अगाडि बढाउने उनले बताए। उता वडा अध्यक्ष रामबहादुर बोहराले भने त्यसमा आफ्नो कुनै संलग्नता नरहेको जिकिर गरेका छन्। सडकको समितिको माइन्युटलाई ल्याएर यो समितिमा उपस्थिति जनाएका रहेछन् अध्यक्ष बोहराले भने, नमिल्ने काम भएको छ, नक्कली प्रक्रियाबाट उपभोक्ता समिति गठन भएको छ, हामीहरु छानबिन गरेर अगाडि बढ्छौं। अहिले काम रोकिएको र पेस्की अनुसारको काम भए नभएको हेरेर यदि भएको छैन् भने समितिबाट असुल उपर गर्ने समेत अध्यक्ष बोहराले बताए। यदि समिति नक्कली बनाएर पेस्की लिएका हुन भने छानबिन गर्छौ, काम समेत रोक्छौं आदर्श गाउँपालिकाका प्रमुख प्रशासकीय अधिकृत सुरत परियारले बताए। उनले आफुलाई अहिलेसम्म सो सम्बन्धमा कुनै जानकारी नआएको बताए।"
गाईगोरु चराउन गएकी महिलालाई खोलाले बगायो,"विराटनगर : मोरङको रतुवामाई नगरपालिका५ गोविन्दपुरमा गाईगोरु चराउन गएकी एक महिलाको बक्राहा खोलाले बगाएर मृत्यु भएको अवस्थामा शुक्रबार शव भेटिएको छ। खोलाको डिलमा बसेर गाईगोरु चराई रहेका बेला अचानक उर्लिएर आएको बाढीले बगाउँदा ५५ वर्षीया मायादेवी साह बेपत्ता भएकी थिइन्। उनलाई खोलाले बिहीबार साँझ ६ बजेतिर बगाएको थियो। खोलाले बगाएर बेपत्ता बनेकी साहको शव घटनास्थल भन्दा लगभग तीन किलोमिटर दक्षिणमा शुक्रबार फेला परेको इलाका प्रहरी कार्यालय सिजुवाका प्रहरी निरीक्षक मोहन रायमाझीले जानकारी दिए। महिलालाई खोलाले बगाएर बेपत्ता बनाएपछि आफन्त, स्थानीय बासिन्दा र प्रहरीले खोजी थालेका थिए।"
हेटौंडाकुलेखानी हुँदै काठमाडौं जाने सडक बन्द,"हेटौंडा : हेटौँडा कुलेखानी हुँदै काठमाडौं जाने सडकको यातायात आवागमन बन्द गरिएको छ। वाग्मती प्रदेश, भौतिक योजना तथा निर्माण मन्त्रालयले शुक्रबार एक सूचना जारी गर्दै अर्को सूचना प्रकाशित नभएसम्म सो सडकखण्डमा बन्द भएको जनाएको छ। हाल सो सडक खण्डको भीमफेदीदेखि कुलेखानीसम्म विस्तार तथा स्तरोन्नतिका काम जारी रहेको छ। मन्त्रालयले त्रिभुवन राजपथ र नौबिस मुग्लिन राजमार्ग प्रयोग गर्न अनुरोध समेत गरेको छ।"
राष्ट्रिय वाणिज्य बैंकका प्रबन्धक पक्राउ,"नेपालगन्ज : नेपालगन्जमा रहेको राष्ट्रिय वाणिज्य बैंक त्रिभुवन चोकका शाखा प्रबन्धक ललितबहादुर शाही पक्राउ परेका छन्। नेपालगन्ज उपमहानगरपालिका११ का सुनचाँदी व्यवसायी रिजवान अहमद जसगढले जग्गाधनी प्रमाणपत्र (लालपूर्जा), ट्रेस, नक्सा, कर तिरेको रसिदलगायतका सरकारी कागजात किर्ते गरी राष्ट्रिय वाणिज्य बैंकलाई झुक्याएर एक करोड २५ लाख रुपैयाँ ऋण लिएको अभियोगमा २७ जेठमा पक्राउ परेका थिए। जसगढले मालपोत कार्यालय, नेपालगन्ज उपमहानगरपालिकाको लेटरप्याड, हस्ताक्षर, छाप र प्रमुखको हस्ताक्षरसमेत किर्ते गरेका छन्। मुद्दाको अनुसन्धान गर्ने क्रममा बैंक प्रबन्धक शाहीलाई पनि पक्राउ गरिएको जिप्रका बाँकेका प्रवक्ता प्रहरी नायव उपरीक्षक सुवास खड्काले जानकारी दिए। शुक्रबार नै जिल्ला अदालत बाँकेबाट अनुसन्धानका लागि म्याद थप गरिएको छ। किर्ते सरकारी कागजातका आधारमा ऋण दिँदा बैंक म्यानेजर जिम्मेवार हुने भएकाले पक्राउ गरिएको हो। अनुसन्धान जारी रहेकाले अरुको संलग्नता रहेको वा नरहेको पत्ता लाग्नेछ, खड्काले भने। प्रहरीले अहिले सरकारी कागजात किर्ते गरेको अभियोगमा अनुसन्धान प्रक्रिया अघि बढाएको छ। बैंकिङ कसुरको मुद्दा चल्दा भने बैंकका धेरै अनुसन्धानको दायरामा आउन सक्नेछन्। नक्कली धितो बनाएर सुन व्यवसायी जसगढले बैंकबाट दुई करोड रुपैयाँको कर्जा स्वीकृत गराएका थिए। २२ मंसिर, ०७६ मा ५० लाख र २५ जेठ, ०७७ मा ७५ लाख गरी दुई पटकमा गरी एक करोड २५ लाख रुपैयाँ लिइसकेका छन्। थप ऋण लिन नपाउँदै उनी पक्राउ परेका छन्।"
यस्तो छ तीन दिनको मौसम,"काठमाडौं : हाल देशभर मनसुनी वायुको प्रभाव र मनसुन न्युन चापीय रेखा नेपाल नजिक रहेकाले देशभर थोरै स्थानहरुमा वर्षा भइरहेको छ। आज दिउँसो देशभर सामान्य बदली रही धेरै स्थानहरुमा मेघगर्जनचट्याङ सहित हल्कादेखि मध्यम वर्षा हुने जल तथा मौसम विज्ञान विभागको मौसम पूर्वानुमान महाशाखाले जनाएको छ। महाशाखाकाअनुसार प्रदेश १, प्रदेश २, र सुदुरपश्चिम प्रदेशका थोरै स्थानहरुमा मेघगर्जनचट्याङसहित भारी वर्षा सम्भावना रहेको छ। राति सबै प्रदेशहरुमा सामान्य बदली रही सबै प्रदेशका धेरै स्थानहरुमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। प्रदेश १ , प्रदेश २, प्रदेश नं ५ तथा गण्डकी प्रदेश थोरै स्थानहरुमा भारी वर्षाको सम्भावना रहेको छ। शनिबार देशभर सामान्य बदली रही धेरै स्थानहरुमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। प्रदेश १ , प्रदेश २, कर्णाली प्रदेश तथा सुदुरपश्चिम प्रदेशका थोरै स्थानहरुमा भारी वर्षाको सम्भावना रहेको छ। राती भने बाग्मती प्रदेश र गण्डकी प्रदेशका थोरै स्थानहरुमा भारी वर्षाको सम्भावना रहेको छ। शनिबार देशभर सामान्य बदली रही धेरै स्थानहरुमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। प्रदेश १, प्रदेश २ र बाग्मती प्रदेश थोरै स्थानहरुमा भारी वर्षाको सम्भावना रहेको छ। राति सुदुरपश्चिम प्रदेश र प्रदेश ५ का थोरै स्थानहरुमा भारी वर्षाको सम्भावना रहेको मौसम पूर्वानुमान महाशाखाले जनाएको छ। आगामी २४ घण्टामा प्रदेश १, प्रदेश २, गण्डकी प्रदेश , प्रदेश ५ र सुदुरपश्चिम प्रदेशका थोरै स्थानहरुमा मेघगर्जनचट्याङसहित भारी वर्षाको समेत सम्भावना रहेकाले ती क्षेत्रहरुका नदीमा पानीको बहाव बढ्ने, भूक्षय हुने, पहिरो जाने, सडक तथा हवाई यातायात प्रभावित हुने तथा ढल पानीको राम्रो निकास नभएको ठाउँमा डुबान समेत हुन सक्ने भएकोले आवश्यक सतर्कता अपनाउन हुन अनुरोध गरिएको छ।"
सिन्धुलीमा थप तीन जनामा कोरोना संक्रमण,सिन्धुली : सिन्धुली जिल्लामा थप तीन जनामा कोरोना भाइरस (कोभिड१९)को संक्रमण भएको पुष्टि भएको छ। सिन्धुली अस्पतालका अध्यक्ष प्रल्हाद पोखरेलका अनुसार कमलामाई नगरपालिका७ र १० का एकएक जना पुरुष र दुधौली नगरपालिका८ घर भएका एक जना पुरुष गरी जम्मा तीन जना पुरुषमा एकै दिन कोरोना भाइरस संक्रमणको पुष्टि भएको हो। संक्रमित तीनै जना भारतबाट रोजगार गुमाएर फर्किएका पुरुषहरु हुन्। उनीहरु एक साताअघि भारतबाट फएिपछि स्थानीय क्वारेन्टाइनमा बसेका थिए। उनीहरुको प्रादेशिक अस्पताल हेटौंडामा गरिएको पिसिआर टेष्टमा कोभिड १९ पोजिटिभ देखिएको हो। योसँगै जिल्लामा कोरोना संक्रमण हुनेको संख्या ७ पुगेको छ। यसअघि चार जना पुरुषमा कोरोना संक्रमण भएकोमा तीन जना उपचारपछि निको भएर घर फर्किसकेका छन् भने एक जना आइसोलेसनमा उपचाररत छन्। जिल्लामा शुक्रबारसम्ममा ९५ जना सरकारी क्वारेन्टाइन र ९१ जना होम क्वारेन्टाइनमा छन भने एक जना कोरोना संक्रमित आइसोलेनमा उपचाररत छन्। उनको स्वास्थ्य अवस्था सामान्य रहेको बताइएको छ। सिन्धुलीमा ३२ वटा आइसोलेसन र ४ सय २९ वटा सरकारी क्वारेन्टाइन संचालनमा छन्।
मोरङको कानेपोखरीमा स्कोरपिओको ठक्करबाट तीन जनाको मृत्यु,विराटनगर : पूर्वपश्चिम राजमार्गअन्तर्गत मोरङको कानेपोखरी गाउँपालिका७ मा स्कोरपिओ गाडीको ठक्करबाट बिहीबारराति तीन जनाको मृत्यु भएको छ। पूर्वबाट पश्चिमतिर आउँदै गरेको बा १४ च ९६४३ नम्बरको स्कोरपिओ दुर्घटना भएको इलाका प्रहरी कार्यालय पथरीका डीएसपी दिलिप गिरीले बताए। उनकाअनुसार सुरुमा स्कोरपिओले सोही दिशामा हिँडिरहेकी पैदल यात्री अन्दाजी ४०४५ वर्षीया महिलालाई ठक्कर दिएको थियो। ठक्करबाट एक महिलाको घटनास्थलमै मृत्यु भएको छ। त्यसपछि अनियन्त्रित बनेको स्कोरपिओले पश्चिमबाट पूर्वतर्फ जाँदै गरेको मे १० प २७५६ नम्बरको मोटरसाइकललाई ठक्कर दिएको डीएसपी गिरीले बताए। ठक्करबाट मोटरसाइकल चालक पाँचथरको फिदिम नगरपालिका२ का अन्दाजी ३८ वर्षीय गजेन्द्रबहादुर गुरुङ र पछाडि सवार अन्दाजी ३५ वर्षीय पहिचान नखुलेका अर्का पुरुषको मृत्यु भएको छ। पहिचान नखुलेका पुरुषको घटनास्थलमै र गुरुङको उपचारका क्रममा नोबेल शिक्षण अस्पताल विराटनगरमा उपचारका क्रममा राति १० बजे मृत्यु भएको गिरीले जानकारी दिए। उनले दुर्घटनामा परेर मृत्यु भएपनि पहिचान नखुलेका दुई जनाका बारेमा थप सोधीखोजी गरेर बुझ्ने काम भइरहेको र घटनाको अनुसन्धान सुरु गरिएको बताए। स्कोरपिओका धनीसमेत रहेका चालक सुनसरीको इटहरी उपमहानगरपालिका४ का ४५ वर्षीय महेन्द्रबहादुर थापालाई प्रहरीले कानेपोखरीकै रमाइलोबाट राति १० बजे नियन्त्रणमा लिएको छ। झापाको दमकमा दुई जनालाई छाडेर स्कोरपिओ इटहरीतर्फ फर्कँदा दुर्घटना भएको डीएसपी गिरीको भनाइ छ। दुर्घटना गराउने स्कोरपिओ गाडी

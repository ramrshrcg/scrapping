शीर्षक,विवरण
"२४ घन्टामा २२ सय २५ जनामा कोरोना संक्रमण, १३ को मृत्यु",काठमाडौं : नेपालमा कोरोना भाइरस (कोभिड१९) संक्रमितको संख्या १ लाख ५५ हजार २३३ पुगेको छ। पछिल्लो २४ घण्टामा २२ सय २५ जनामा संक्रमण देखिएसँगै संक्रमितको संख्या १ लाख ५५ हजार २३३ पुगेको स्वास्थ्य मन्त्रालयका प्रवक्ता डा जागेश्वर गौतमले जानकारी दिए। ४७ हजार ५७ कोरोनाका सक्रिय संक्रमित छन्। यस्तै मन्त्रालयका अनुसार आइसोलेसनमा ४६ हजार ५७ जना छन् भने क्वारेन्टाइनमा ३३ सय २२ जना रहेका छन्। मन्त्रालयका अनुसार पछिल्लो २४ घन्टामा १३ हजार ८४६ नमूनाको पीसीआर परीक्षण भएको छ। शनिबार २८ सय ४६ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या १ लाख ८३ हजार ३४ पुगेको छ। नेपालमा हालसम्म कोरोनाबाट ८४२ जनाको मृत्यु भएको छ। शनिबार मात्रै १३ जनाको मृत्यु भएको मन्त्रालयले पुष्टि गरेको छ।
दसैँमा घर पुगेका कांग्रेस प्रवक्ता शर्मा श्रमदान गर्दै,"झापा : गएको असारमा कनकाई नदीमा आएको बाढीले घर बगाएर घरबार बिहीन बनेकी झापा शिवसताक्षीकी तारा शेर्माका लागि मेची अभियानले घर निर्माण गरिदिँदै छ। उक्त घर निर्माणका लागि नेपाली काँग्रेसका प्रवक्ता विश्वप्रकास शर्मासँगै झापाका युवाहरूले शुक्रबार श्रमदान गरेका छन्। प्रवक्ता शर्मासँगै ८ युवाले श्रमदान गरेका हुन्। युवाहरूले शौचालयको ढलाई र पर्खाल लगाउने काम गरेका थिए। हामी परिवारसँग मिठो मसिनो खाएर रमाउँछौ। नहुनेका लागि केही हुनेले सहयोग गरेर चाड पर्वमा सबै खुशी हुन पाउनुपर्छ। प्रवक्ता शर्माले भने, बाढीले बेसाहारा बनेकी शेर्माको न छानो रह्यो न मानो, त्यसैले दसैँका लागि केही खाद्य सामाग्रीसँगै घर निर्माणमा सहयोग पुगोस् भन्नका लागि श्रमदान गर्न आएका हौँ। मेची अभियानका संयोजक विजय डालमियाले तिहारसम्ममा घर तयार हुने बताए। बन्दै गरेको घर अहिले घरको भुईं ढलान हुने क्रममा रहेको छ। शिवसताक्षी नगरपालिकाका वडा नम्बर १० माइधारमा रहेको शेर्माको घर असार २४ गते राति कनकाई नदीमा आएको बाढीले बगाएको थियो। गत असार ३० गतेको अन्नपूर्ण पोष्टमा अढाई वर्षे छोराले घर खोज्दा शीर्षकको समाचार प्रकाशित भएपछि शेर्माका लागि घर बनाइदिने वातावरण बनेको हो।"
नागरिकको उपचार गर्नु सरकारको दायित्व हो,"काठमाडौं : मन्त्रिपरिषद्का पूर्वअध्यक्ष खिलराज रेग्मीले कोभिड१९ ले आक्रान्त पारेको अहिलेका विषय परिस्थितिमा संयमित र संवेदनशील भई आफ्नै घरपरिवारमै बसेर दसैं मनाउन सबैमा आह्वान गरेका छन् । वडादसैंको अवसरमा शनिबार दिएको शुभकामना सन्देशमा उनले आफ्नै घरपरिवारमा बसी दसैं मनाउन तथा आफू सुरक्षित हुन र अरूलाई पनि सुरक्षित हुन दिन आग्रह गरेका छन् । नवदुर्गा भवानीले कोरोना महामारीसँग लड्न आत्मबल र सक्षमता प्रदान गरून् भन्ने कामनासमेत उनले गरेका छन् । जस्तोसुकै अवस्था रहे पनि आफ्नो परम्परा र संस्कृति छाड्न नसक्ने हाम्रो सभ्यता र पहिचान रहेको उल्लेख गर्दै पूर्वअध्यक्ष रेग्मीले समस्यासँग जुध्दै अघि बढ्न र चुनौतीको सामना गर्न आह्वान गरे । सबै नागरिकलाई महामारीबाट त्राण दिन सरकारले उपचारको जिम्मा लिनु अनिवार्य दायित्व रहेको उनको भनाइ छ । महामारीलाई आधारभूत स्वास्थ्य सेवा दिनु सरकारको यो मानवीय र संवैधानिक दायित्व हो, उनले भनेका छन् । बहुसांस्कृतिक विशेषतायुक्त नेपाली समाजमा मनाइँदै आएको महान् पर्व बडादसैंका उपलक्ष्यमा पूर्वप्रधानन्यायाधीश रेग्मीले सबै नेपालीमा शुभकामना पनि व्यक्त गरेका हुन् । रासस"
विश्वप्रकाशको प्रश्न : कार्यकर्ता हत्याको जाहेरी नबुझ्ने सरकारबाट कानुनी राज्यको कस्तो अपेक्षा राखौं ?,"काठमाडौं : प्रमुख प्रतिपक्षी दल नेपाली कांग्रेसले पर्सा घटनाको विषयमा यथार्थ सार्वजनिक गर्न सरकारसँग माग गरेको छ। शनिबार विज्ञप्ति सार्वजनिक गर्दै कांग्रेस प्रवक्ता विश्वप्रकाश शर्माले प्रधानमन्त्री एवम् नेकपा अध्यक्ष केपी ओलीलाई घटनाबारे ध्यानाकर्षण गराउँदै यस्तो माग गरेका हुन्। प्रवक्ता शर्माले विज्ञप्तिको सुरुमै कार्यकर्ता हत्याको जाहेरी नबुझ्ने सरकारबाट कानुनी राज्यको अपेक्षा गर्न नसकिने भन्दै प्रश्न गरेका छन्। नेकपाकै कार्यकर्ताको हत्याको जाहेरी समेत नबुझ्ने सरकारबाट कानूनी राज्यको कस्तो अपेक्षा राखौं ?, शर्माले प्रश्न गर्दै भनेका छन्, पर्साको घटनामा प्रधानमन्त्री एवं नेकपाकै अध्यक्षको ध्यानाकर्षण गराउँदछौं। सत्तारूढ दल नेकपाको स्थानीय दुई समूहबीच झडप भएको, उपचारक्रममा एक घाइतेको निधन भएको, दोषीमाथि कार्वाहीको जाहेरी बुझ्न प्रहरीले अस्वीकार गरेको र मृतकको शव अझै अस्पतालमा रहेको घटनाप्रति कांग्रेसले प्रधानमन्त्रीको ध्यानाकर्षण गराएको हो। घटना दुःखद् भएको भन्दै प्रवक्ता शर्माले यसको वास्तविकता तत्काल सार्वजनिक गर्न माग गरेका छन्। उनले दोषीलाई कानुनी कारवाही गर्नसमेत माग गरेका छन्। घटना विवरण अत्यन्तै दुःखद छ। विन्दावासनी गाउँपालिकाका नेकपा सचिव एवं नेकपा जिल्ला सदस्य मुकेश चौरसियाको हत्याको घटनाको गहिरो छानबिन गर्न र दोषीलाई तत्काल पक्राउ गरेर कानुनी कारवाही गर्न नेपाली कांग्रेस सरकार समक्ष माग गर्दछ, प्रवक्ता शर्माले सार्वजनिक गरेको विज्ञप्तिमा भनिएको छ, नागरिकको जीवन रक्षा राज्यको प्रथम कर्तव्य हो। तर नेकपाको सरकार बनेपछि मुलुकमा शान्ति सुरक्षाको स्थिति गम्भीर बन्दै गएको छ। जुनसुकै घटनाका दोषीलाई कुनै गुटगत संरक्षण नदिई कानुनी कारवाही गर्नुपर्ने माग शर्माले गरेका छन्। पर्सा घटना भएको तीन दिनसम्म जाहेरीसमेत नलिएको भन्दै उनले आपत्ति जनाएका छन्। उनले घटनाको छानबिनका लागि केन्द्र र संघीय सरकार दुवैसँग माग गरेका छन्। घटनाका दोषीलाई कारवाहीको कठघरामा उभ्याउनु राज्यको दायित्व हो। तर ३ दिन पुग्दासम्म जाहेरी समेत नलिएर, नारायणी अस्पतालमा मृतकको शव रहिरहनु दुःखद र निन्दनीय छ, विज्ञप्तिमा भनिएको छ, नेपाली कांग्रेस निष्पक्ष अनुसन्धान र कानुनी कारवाहीको प्रक्रिया अविलम्ब थालनी गर्न संघीय र प्रदेश दुबै सरकारको गम्भीर ध्यानाकर्षण र माग गर्दछ।"
"पहिरो पीडित भन्छन् : 'पेटभरी खान पाए, हाम्रा लागि त्यही दसैं हुन्थ्यो'","जाजरकोट : गत असारमा गएको पहिरोमा आमाबाबु र दुई बहिनी गरी घरका चारजना गुमाएर एक्लै बाँचेका बारेकोट ४ सार्कीटोलका कृष्णबहादुर सार्कीलाई त्यो पीडाले अहिले पनि पछ्याइरहेको छ । १८ वर्षीय कृष्ण बेलाबेलामा झस्किने गर्छन् । परिवारै गुमाउनु पर्दाको पीडा त छँदैछ । भावी जीवन कसरी बिताउने चिन्ताछ छन् उनी । दुःखजिलो गरेर जेनतेन रमाइरहेको थियो सार्की परिवार तर गत असार २५ गते मध्यरातमा आएको पहिरोले उनीहरुको सबै खुसी खोस्यो । परिवारका चार सदस्य चुडेर लग्यो । आफन्तको घर गएर बाँचेका कृष्णबहादुर कसरी जीन्दगीको नयाँ अध्याय थालनी गर्ने भन्ने अझै टुङ्गोमा पुगिसकेका छैनन् । बस्ने घर र खाने गास खोसिएपछि उनी छिमेकी काकीको घरमा शरण लिएर बसेका छन् । हुनेखानेका घरमा दसैं आएपनि उनलाई दसैंको कुनै रौनक छैन । पेटभर खान पाएका छैनन् । घरगृहस्ति कसरी चलाउने भन्ने चिन्तामा छन् । आर्थिक अवस्था निकै कमजोर भएका उनलाई दसैंले गिज्याइरहेको अनुभुति हुने गरेको छ । 'पेटभरी खान पाए हाम्रो लागि त्यही दसैं हुन्थ्यो,' उनले भने । 'दिनमा घामले पोल्छ । रातमा चिसोले सताउँछ । खाने अन्न छैन । भएको घर पहिरोले बगाएर लग्यो । विकल्प केही नभएपछि यही त्रिपालमुनी गुजरा चलाइरहेका छौं, जिल्लाको बारेकोट गाँउपालिका ४ गोठगाँउ तलगाँउकी गोरी नेपालीले यी पिडा सुनाइ रहँदा उनको गला अवरुद्ध भयो, आँखा रसाए । गत असार २५ को मध्यरातमा आएको पहिरोले घर बगाएपछि उनको ६ जनाको परिवार विस्थापित भएर नजिकैको जंगलमा त्रिपाल टाँगेर बसेको छ । गाँउपालिका र अन्य संघसंस्थाले राहत स्वरुप दिएको केही खाद्यान्नले केही समय जेनतेन चल्यो । भएको पाखोबारी सवै पहिरोले लग्यो । 'घरमा कमाइ गर्ने कोही छैन। अब के खाएर बाँच्ने हो । पेटभरी खान पाएका छैनौं, हामी त साह्रै समस्यामा पर्यौं हजुर गोरीले भनिन्, पहिले घरभएको ठाँउ फर्कन सक्ने अवस्था छैन । कहिलेसम्म यसरी त्रिपालमै बस्नुपर्ने हो कुनै टुङ्गो छैन । उनीजस्तै १४ दलित परिवार अहिले पनि विस्थापित जीवन विताइरहेका छन् । पहिरोले केही घर बगाएको र केही बस्नै नमिल्ने गरी चर्किएपछि उनीहरु त्रिपालको साहारा लिन बाध्य भएका हुन् । केही समय विद्यालयमा बसेका उनीहरु अहिले जंगलमा बसेका छन् । विद्यालयमा पढाइ सुरु हुन थालेपछि जंगलमा त्रिपाल टाँगेर बस्न थालेका हुन् । विस्तारै चिसो बढ्दै छ । चिसोले केटाकेटी विरामी पर्न थालेका छन् । दसैं दैलोमै आइसक्यो । यसपाली उनीहरुको दसैं त्रिपालमुनी नै वित्ने भएको छ । 'त्यही त्रिपालमै जमारा राखेका छौं,' विस्थापित नैनबहादुर नेपालीले भने, 'मिठो मसिनो खाने, नयाँ लुगा लगाउने र घरमै बसेर टीकाटालो गरेर दसैं मनाउने त सपना भइसक्यो । त्रिपालमै भएपनि पेटभरी खान पाए हाम्रो लागि त्यही दसैं हुने थियो ।' बारेकोटमा गएको पहिरोमा परि १४ जनाको ज्यान गएको थियो भने एक हजार ५६ परिवार विस्थापित भएका थिए । वर्षात रोकिएपछि अन्य परिवार घर फर्किएपनि तलगाँउका १४ दलित परिवार घर फर्कन सकेका छैनन् । उनीहरुले सरकारसँग गास र बासको माग गरेका छन् ।' हाम्रो बस्ने ठाँउ पहिरोले बगायो। हामीलाई पुर्नवासको व्यवस्था गरिदिनु पर्यो, विस्थापित गोपाल कामीले भने ,'हाम्रो समस्या भनेकै गास र बासको हो ।' चिसोले जेष्ठ नागरिक र बालबालिकालाई सताउन थालेको छ । पोषणयुक्त आहारको अभावमा बालबालिकामा कुपोषणको समस्या देखिनन थालेको छ । विस्थापित परिवारलाई पुर्नस्थापनाका लागि गाउँपालिकासँग स्रोत साधनको अभाव भएकोले प्रदेश र संघीय सरकारलाई अनुरोध गरिएको गाउँपालिका अध्यक्ष महेन्द्र शाहले बताए ।"
दसैं मान्न दुई लाखले छोडे काठमाडौं,"काठमाडौं : घटस्थापनापछि सात दिनमा दुई लाख बढीले उपत्यका छोडेका छन्। महानगरीय ट्राफिक प्रहरी महाशाखाका अनुसार घटस्थापनाका दिन २१ हजार ६ सयले उपत्यका छोडेका थिए भने पछिल्लो २४ घण्टामा ४८ हजारले उपत्यका छाडेका छन्। यो क्रम आइतबार अर्थात् महानवमीसम्म चल्नेछ। ट्राफिक प्रहरी महाशाखाका अनुसार दसैंको पहिलो र दोस्रो दिन २१२१ हजार, तेस्रो र चौथो दिन २३२३ हजार, पाँचौं दिन २२ हजार ३ सय, छैटौं दिन २५ हजार २ सय र सातौं दिन पछिल्लो २४ घण्टामा ४८ हजारले उपत्यका छाडेका हुन्। योसँगै उपत्यका छोड्नेको संख्या सात दिनमा २ लाख १८ हजार ९ सय पुगेको महाशाखाले जनाएको छ। फुलपातीको दिन २४ घण्टामा ८ हजार ७ सय बढी गाडीमा सर्वसाधारण गृहजिल्ला गएका हुन्। यसअघि बिहीबार ३३ हजार ४ सयले उपत्यका छोडेका थिए। उपत्यकामा विभिन्न कामको सिलसिलामा बसेकाहरू दसैंको टीका थाप्न घर जाने गर्दछन्। महाशाखाका अनुसार विगतको वर्षमा एकै दिन उपत्यकाबाट बाहिरिनेको संख्या लाखौँ हुन्थ्यो। यसपटक भने कोरोना संक्रमणको जोखिम बढ्ने भन्दै उपत्यका छोड्नेको संख्या कम रहेको छ।"
उपत्यकामा थपिए ११ सय १० जना कोरोना संक्रमित,काठमाडौं : पछिल्लो २४ घण्टामा काठमाडौं उपत्यकामा ११ सय १० जना कोरोना भाइरस (कोभिड१९)का संक्रमित थपिएका छन्। ४२९ जना महिला र ६८१ पुरुष गरी ११ सय १० जनामा संक्रमण देखिएको मन्त्रालय प्रवक्ता डा जागेश्वर गौतमले जानकारी दिए। नेपालमा कोरोना भाइरस (कोभिड१९) संक्रमितको संख्या १ लाख ५५ हजार २३३ पुगेको छ। पछिल्लो २४ घण्टामा उपत्यकाका ११ सय १० जना सहित २२ सय २५ जनामा संक्रमण देखिएसँगै संक्रमितको संख्या १ लाख ५५ हजार २३३ पुगेको स्वास्थ्य मन्त्रालयका प्रवक्ता डा जागेश्वर गौतमले जानकारी दिए। ४७ हजार ५७ कोरोनाका सक्रिय संक्रमित छन्। यस्तै मन्त्रालयका अनुसार आइसोलेसनमा ४६ हजार ५७ जना छन् भने क्वारेन्टाइनमा ३३ सय २२ जना रहेका छन्। मन्त्रालयका अनुसार पछिल्लो २४ घन्टामा १३ हजार ८४६ नमूनाको पीसीआर परीक्षण भएको छ। शनिबार २८ सय ४६ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या १ लाख ८३ हजार ३४ पुगेको छ। यस्तै मन्त्रालयका अनुसार ३०७ जनाको आइसीयुमा र ७० जनाको भेन्टिलेटरमा उपचार भइरहेको छ। नेपालमा हालसम्म कोरोनाबाट ८४२ जनाको मृत्यु भएको छ। शनिबार मात्रै १३ जनाको मृत्यु भएको मन्त्रालयले पुष्टि गरेको छ।
खगोल विज्ञानसम्बन्धी अन्तर्राष्ट्रिय प्रतियोगितामा नेपाललाई दुई अवार्ड,"काठमाडौं : यस वर्ष सञ्चालित ग्लोबल इकम्पिटिसन अन एस्ट्रोनोमी एण्ड एस्ट्रोफिजिक्स् मा नेपालले दुईवटा अनरेबल मेन्सन अवार्ड जितेको छ । नेपालका लागि सेन्ट जेभियर्स कलेज, माइतीघरका राहुलरञ्जन साह तथा क्यापिटल कलेज एण्ड रिसर्च सेन्टर, कोटेश्वरका अंशुराज सेढाईले अनरेबल मेन्सन अवार्ड प्राप्त गरेको नेपाल एष्ट्रोनोमिकल सोसाइटीका अध्यक्ष सुरेश भट्टराईले राससलाई जानकारी दिए। नेपालका तर्फबाट अध्यक्ष भट्टराईको नेतृत्वमा सम्मिलित टोलीमा सोसाईटीका परियोजना संयोजक तथा निर्देशक मनिषा द्वा, संस्थाका असोसियट सदस्य तथा पूर्व ओलम्पियाड प्रतियोगीहरु विजयचन्द्र लुईटेल तथा अङ्कित वेन्जु श्रेष्ठ सहभागी भएको सोसाइटीले जनाएको छ । असोज ९ गतेदेखि सुरु भएको अन्तर्राष्ट्रिय प्रतियोगिता कात्तिक ७ गते समापन भएको हो । व्यक्तिगत तथा सामूहिक विधामा सञ्चालित प्रतियोगितामा नेपालले व्यक्तिगततर्फ दुई अवार्ड हात पारेको हो । प्रतियोगितामा नेपाल लगायत ४० देशका व्यक्तिगततर्फ २७९ तथा सामूहिकतर्फ १५४ बढीले भाग लिएका थिए । सातौँ राष्ट्रिय एस्ट्रोनोमी ओलम्पियाडबाट छनौट भएका १४ विद्यार्थीलाई नेपालबाट प्रतियोगितामा सहभागी गराइएको थियो । कोभिड१९ को कारण कोलोम्बियामा हुने भनिएको चौधौँ इन्टरनेसनल ओलम्पियाड अन एस्ट्रोनोमी एण्ड एस्ट्रोफिजिक्स् २०२१ का लागि सारिएसँगै यस वर्ष विद्यार्थीको मनोवल उच्च राख्न तथा विषम परिस्थितिमा पनि अन्तर्राष्ट्रियस्थरको गतिविधि कायम गर्ने प्रयास स्वरुप ईन्टरनेसनल ओलम्पियाड अन एस्ट्रोनोमी एण्ड एस्ट्रोफिजिक्स् को सञ्चालक समितिले ईस्टोनिया सरकार तथा विज्ञको अनलाईन प्रतियोगिता गराइने अनुरोध पारित गरेको थियो । राष्ट्रिय एस्ट्रोनोमी ओलम्पियाड नेपालमा कक्षा ८देखि १२ सम्म अध्ययनरत २० वर्षभन्दा मुनिका विद्यार्थीका लागि सञ्चालित एक प्रतिभा पहिचान कार्यक्रम हो । सन् २०१४ देखि नेपालमा सञ्चालित प्रतियोगितामा सामेल विद्यार्थीले विभिन्न अन्तर्राष्ट्रिय प्रतियोगितामा भाग लिई पदक तथा अवार्ड प्राप्त गरेर देशभित्र र बाहिर उच्चस्तरीय विश्वविद्यालय तथा क्याम्पसमा भर्ना भई उत्कृष्ट प्रदर्शन गर्दै आएका छन् । आठौँ राष्ट्रिय एस्ट्रोनोमी ओलम्पियाडको आवेदन छिटै खोलिने जानकारी पनि सोसाइटीले विज्ञप्तिमार्फत दिएको छ । आवेदन तथा थप जानकारी धधध। मा छिट्टै उपलब्ध हुने जनाइएको छ । रासस"
कोरोना सङ्क्रमणले विराटनगरमा थप दुई जनाको मृत्यु,मोरङ : विराटनगरमा शनिबार थप दुई जनाको कोरोना सङ्क्रमणबाट मृत्यु भएको छ । नोबेल शिक्षण अस्पताल विराटनगरमा उपचाररत इलाम नगरपालिका२ की ५९ वर्षीया महिला तथा सुनसरीको गढी गाउँपालिका ९ का ३८ वर्षीय पुरुषको मृत्यु भएको हो । श्वासप्रश्वासमा समस्या देखिएपछि यही कात्तिक ४ गते अस्पताल भर्ना भएकी ती महिलामा सोही दिन कोरोना पुष्टि भएको थियो । त्यस्तै निमोनिया रोगबाट पीडित भएपछि यही कात्तिक ४ गते अस्पताल भर्ना भएका ती पुरुषमा पनि सोही दिन कोरोना पुष्टि भएको थियो । दुबै जनाको उपचारका क्रममा शनिबार मृत्यु भएको अस्पतालका प्रवन्धक नारायण दाहालले जानकारी दिए । योसँगै नेपालमा कोरोनाले मृत्यु हुनेको संख्या ८४४ पुगेको छ । स्वास्थ्य तथा जनसंख्या मन्त्रालयका अनुसार अहिलेसम्म एक लाख ५५ हजार २३३ जनामा संक्रमण पुष्टि भएको छ । जसमध्ये एक लाख आठ हजार तीन सय ३४ जना डिस्चार्ज भएका छन् भने ४६ हजार ५७ जना सक्रिय संक्रमित रहेका छन् ।
सुनसान आलमदेवी मन्दिर,"स्याङजा : स्याङ्जाको दक्षिणपश्चिम कालीगण्डकी गाउँपालिका ३ लसर्घास्थित आलमदेवी मन्दिरको विशेष पहिचान छ। मुलकका अन्य शक्तिपीठभन्दा बेग्लै विशेषता बोकेको ऐतिहासिक आलमदेवी मन्दिर यसवर्ष सुनसान छ। गत वर्ष यति बेला यहाँ खुट्टा टेक्ने ठाउँ हुन्थेन। दिनमै सयौं भक्तजनको ताँती लाथ्यो। कोही भाकल गर्न त कोही भाकल पूरा भएकोमा पुन: पूजा गर्नेका लागि मन्दिर आउँथे। सयौं मानिस ओहोर दोहोर गर्दा गाउँ नै चलायमान देखिन्थे। मन्दिरमा बज्ने, घण्ट, पंचबाजा, नगरा र सयौं मान्छेका भीडले सो ठाउँलाई रोमान्चित पार्दथ्यो। तर, अहिले सुनसान छ। केवल छ त मन्दिर। केही पुजारी अनि उनले गर्ने नित्यपूजा मात्र। बडादसैंको अष्टमी तथा नवमीका दिन यहाँ वर्षभरिकै विशेष पूजा हुन्छ। अष्टमीको मध्यरातमा कालरात्रीको पूजा र नवमीका दिन सरकारी पञ्चवली चढाउने प्रचलन छ। तर, अहिले भने कोरोना संक्रमणका कारण साँझ बिहानका नित्यकर्म बाहेक अन्य पूजा नभएको मन्दिर व्यवस्थापन समितिका अध्यक्ष प्रेमसिंह रानाले जानकारी दिए। झण्डौं ३ सय ७० वर्षअघि स्थापित मन्दिर शाह बंशीय कुलदेवताको मन्दिर हो। प्रत्येक वर्षको नवदुर्गाका पंचमी, सप्तमी र नवमी तिथी पारेर शाहबंशीय परिवार पूजाका लागि यहाँ आउछन्। पूर्वराजा वीरेन्द्र शाह र ज्ञानेन्द्र शाह पनि नबदुर्गाभित्रका एक दिन पूजाका लागि यहाँ आउने गर्थे। गत वर्ष पनि हिमानी शाह आएर पूजा गरेर फर्केको अध्यक्ष रानाले बताए। उनले भने, ' एक पटक पूर्व राजा ज्ञानेन्द्र शाह आउनुभयो, पूर्व राजा वीरेन्द्र शाह भने धेरै पटक आउनुभएको थियो। कालरात्रीको पूजापछि नवमीको दिन सरकारी बली दिइन्छ। राँगो, पाठा, कुखुरा, भेडा, परेवा बली दिइन्छ। गत वर्ष ६ हजार भन्दा बढी भक्तजनले पूजा गरेका थिए भने सयौंका संख्यामा बली पूजा भएको थियो। मन्दिरभित्र भिमसेनपाती (एक प्रकारको फुलको बोट जसलाई स्थानीय भाषामा (धरमपाती) पनि भन्ने गरिन्छ) को बोट छ। बोट मुनि पुरानो घण्टसहितका मूर्ति छन्। मन्दिरमा छानो छैंन। बेला बेलामा आगोको ज्वाला निस्कने हुदाँ मन्दिरमा छानो नराखिएको र नवदुर्गाभित्रका कुनै एकदिन दर्शनका लागि बाघ पनि मन्दिर आउने बताइन्छ। 'आकाशबाट आगोका जस्ता ज्वाला मन्दिरमा छिरेको र एकैक्षणमा बिलाएको मन्दिरमा पूजा गर्न जाने क्रममा आफैले प्रत्यक्ष देखेको गल्याङ्का टिकाराम अधिकारी बताउँछन्। मन्दिर अग्लो पहाडमाथि छ। मन्दिरलाई चारैतिरबाट पवित्र नदी कालीगण्डकीले घरेको छ। मन्दिरमा मगर जातका ८ वर्षमाथि १५ वर्षमुनिका बालक मात्रै पुजारी बन्न पाउँछन्। उनीहरुले बिहान र साँझ नित्य पूजा गर्नुपर्नेछ। बडादसैंमा ७ जना, चैतको दसैंमा ५ जना र अन्य बेला २ जना पुजारी हुन्छन्। मन्दिरको ७ सय रोपनी गुठी छ। सन् १३४९ मा राजपुत राज्य र मुस्लिम राजाबिच अस्तित्वको लडाइँपछि इस्वी संवत् १३५० मा उज्जैन राज्य परित्याग गरी जयपुर, दिल्ली , इलाहावाद, अयोध्या हुँदै रूरू क्षेत्रमा आई बसेका र साथमा आफ्नी कुलदेवी वेगमाता वेगेश्वरी देवीमाता समेत झोलीमा बोकी आएको भनाइ छ। आफ्नी कुलदेवीको रक्षार्थ आफ्नो भूमि त्याग गरी तत्कालीन उज्जैन राज्यमा रहेकी गुहिल र गहलोत राजाकी कुलदेवी (वेगमाता वेगेश्वरीलाई झोलामा हाली उत्तरतर्फ लाग्दै जाँदा केही समय रूरू क्षेत्रमा बिताएका थिए। हालको लसर्घा भन्ने स्थानको पहाडको टाकुरामा बास बस्न पुग्दा उक्त देवीलाई भीमसेन पातीको रूखमा झुन्ड्याएर आराम गर्दा देवी झोलीबाट खस्नु भएको र जमिनना भासिन पुगेको किंम्बदन्ती छ। बिहान उठेर हेर्दा नदेखेपछि कालीगण्डकीमा नुहाएर फर्केको भन्ने भनाइ छ। हाल मन्दिरभित्रको भीमसेन पातीको बोटमुनि एउटा प्वाल रहेको र त्यहाँबाट कालीगण्डकी नदीमा पुगेर टुंगिने बताइएको छ। जमिनमा अलप भएकाले देवी कालीगण्डकी नदीमा पुगी स्नान गरी पुनः भीमसेनपातीको फेदमा आइ बसेको भनाइ छ। भिमसेनपातीको बोटबाट अलप भएकोले अलपदेवी भन्दा अपभ्रंश भइ आलमदेवी बन्न पुगेको भनाइ पनि पाइन्छ । वेगमाता वेगेश्वरी देवी अत्यन्त सक्रिय देवीमाता हुन्। उनलाई वैदिक विधीअनुसार अष्टमातृकाको रूपमा जागरण गराइएको हुनाले भाकल एवम् इच्छाएको बरदान मागेको पूरा हुने भन्दै यहाँ आउने दर्शनार्थीको भीड लाग्ने गरेको रहेको वडाअध्यक्ष रामबहादुर आलेले बताए। मन्दिरमा मास्की रानाहरुले भित्री घेरामा रहेको देवी पूजा अर्चना गर्ने, चित्तौरे रानाहरुले दोस्रो घेराबाट पूर्व र दक्षिण ढोकाबाट पूजा गर्ने र बली दिने, गरञ्च र छगेली रानाले पश्चिम र उत्तर ढोकाबाट बलविहीन पूजा अर्चना गर्ने चलन छ ।"
भारतले खोल्यो सीमा नाका : जोगवनीमा सुरक्षा सतर्कता बढाइयो,"विराटनगर : भारतले सीमा नाका एकतर्फी खोलेपछि विराटनगरस्थित जोगवनी नाकामा थप सुरक्षा सतर्कता बढाइएको छ। भारतको गृहमन्त्रालयले अन्तर्राष्ट्रिय सीमा नाका खुला गर्न औपचारिक रुपमा निर्देशन दिएपछि भारतबाट नेपालतर्फ आउनेको भीडलाई रोक्न सीमा क्षेत्रमा थप सुरक्षाकर्मी परिचालन गरिएको मोरङका प्रमुख जिल्ला अधिकारी कोषहरि निरौलाले जानकारी दिए। नेपाल सरकारले आगामी कात्तिक ३० गतेसम्म अन्तर्राष्ट्रिय सीमा नाका खुला नगर्ने यस अघिनै निर्णय गरेकाले भारतले खुला गरे पनि नेपाल आउन नमिल्ने प्रजिअ निरौलाले बताए। नेपालले निर्णय नगरी हामी खुला रुपमा आउन दिनेछैनौँ, प्रजिअ निरौलाले भने, भारतले खेल्ने निर्णय गरेपछि हामीले थप सुरक्षा सतर्कता बढाएका हौँ। प्रजिअ निरौलाले नेपालतर्फ भने सिल जारी भएकाले भारतबाट नेपालीबाहेक कोही आउन नपाउने बताए। नेपाल आउन चाहने नेपालीले नेपाल सरकारद्वारा जारी गरिएको परिचय पत्र देखाएर आउन सक्छन्, उनले भने, नेपाल आएपछि होल्डिङ एरियामा आएर होम क्वारेन्टाइन बस्ने गरी जान दिएका छौँ, अरुलाई अनुमति छैन। यता भारतले एकतर्फी नाका खोलेपछि नेपाली सीमानामा सुरक्षा चुनौती थपिएको छ। नेपालमा कोरोना महामारी झनै बढेको समयमा नाका खोल्दा सीमानामा भारतबाट अनाधिकृत रुपमा पस्न खोज्नेलाई रोक्न सुरक्षा निकायलाई चुनौती थपिएको हो। भारतले नाका खोल्दा शनिबार पनि नेपाल पस्न खोज्ने ठूलो समूह जोगवनी नाकामा आएका थिए। उनीहरुलाई नेपालमा सीमा सिल कायमै रहेकाको अवगत गराउँदै फर्काएको इलाका प्रहरी कार्यालय रानी विराटनगरका प्रहरी निरीक्षक दिपक थापाले जानकारी दिए। यस अघि सीमा क्षेत्रमा हुने आवत जावत रोक्न भारतीय सीमा प्रहरीले सघाउने गरे पनि भारतले सीमा खोल्ने निर्णय गरेसँगै सीमानामा अब नेपाली सुरक्षाकर्मीले मात्रै थाम्नु पर्ने अवस्था आएको छ।"
बैतडीमा कोरोना संक्रमितको संख्या ४६८ पुग्यो,"बैतडी : बैतडीमा थप दुई जनामा कोरोना पुष्टि भएको छ । शनिबार डडेल्धुरा अस्पातलको प्रयोगशालामा भएको परीक्षणमा थप दुईजनामा कोरोना पुष्टि भएको स्वास्थ्य कार्यालयका कोभिड १९ सम्पर्क व्यक्ति भुवनप्रसाद जोशीले जानकारी दिए । दोगडाकेदार गाउँपालिका २ का २१ वर्षीय पुरुष र मेलौली नगरपालिका २ का २० वर्षीय महिलामा कोराना पुष्टि भएको हो । दुवैजना भारतबाट फर्केर होम क्वारेन्टाइनमा बसिरहेका बताइएको छ । दोगडाकेदारका संक्रमित पुरुष भने ३ हप्ताअघि भारतबाट फर्केका र मेलौलीका संक्रमित महिला एकहप्ता अघि भारतबाट स्वदेश फर्केका हुन् । शनिबार थप दुईजनामा कोरोना पुष्टि भएसँगै जिल्ला संक्रमितको संख्या ४६८ पुगेको छ । ४६८ जना मध्ये ४४२ जना निको भएर घर फर्केका छन् भने २५ जना सक्रिय संक्रमित रहेका छन् । एकजनाको भने बैतडीमा कोरोनाका कारण मृत्यु भइसकेको छ । सक्रिय संक्रमितमध्ये सबैभन्दा बढी दशरथचन्द नगरपालिकामा ६ जना रहेका छन् । यस्तै पाटन नगरपालिका र मेलौली नगरपालिकामा ५५ जना सक्रिय संक्रमित रहेका छन् । यस्तै सुर्नया गाउँपालिकामा ३, डिलाशैनी गाउँपालिकामा २ जना, सिगास, पञ्चेश्वर, शिवनाथ र दोगडाकेदार गाउँपालिकामा ११ जना सक्रिय संक्रमित रहेका स्वास्थ्य कार्यालयले जनाएको छ । हाल पुर्चौडी नगरपालिकामा भने सक्रिय संक्रमित शून्य रहेका स्वास्थ्य कार्यालयका कोभीड १९ सम्पर्क व्यक्ति भुवनप्रसाद जोशीले जानकारी दिए । पछिल्लो समयमा भारत तथा नेपालकै कोरोना प्रभावित क्षेत्रबाट फर्केका नागरिकहरुमा कोरोना पुष्टि हुन थालेपछि समुदायमा कोरोना फैलन सक्ने स्वास्थ्यकर्मीले चेतावनी दिएका छन् ।"
बागलुङका माझी समुदायले दसैंमा किन जमरा राख्दैनन् ?,"बागलुङ : बागलुङ नगरपालिका १ खनियाबास सुन्दर बस्तीमा हिजोआज दसैंको रौनक छ । कालीगण्डकी किनारमा रहेको बस्ती माझी समुदायको हो । २०४८ तिर बागलुङपोखरा सडक निर्माणका क्रममा विस्थापन भएका माझी परिवारले दुई वर्ष पहिले नयाँ घर पाएका छन् । विस्थापित परिवारका पुस्तौं पुराना घर फेरिए तर संस्कार भने फेरिएको छैन । दसैंमा माझी समुदायमा एउटा अनौठो परम्परा छ । दशैंको विशेषता जमरा माझी समुदायले शिरमा लगाउँछन् तर आफ्ना घरमा स्थापना नहुने मान्यता छ । दसैंका अक्षतासँग जमरा लगाउने तर आफ्ना घरमा घटस्थापनामा राख्ने चलन भने छैन । 'हाम्रा परम्परा यस्तै हो भन्ने किंवदन्ती छ, मैले जान्ने भएदेखि जमरा घरमा राखिएको छैन, मागेर लगाउने चलन छ, माझी बस्तीका ३३ वर्षीय कृष्ण माझीले भने । आफू जान्नेबुझ्ने भएदेखि दसैंको टीका लगाए पनि जमरा राखेको थाहा नभएको उनले बताए। माझी दसैंको दिन टीकाजमरा त लगाउँछन् तर जमरा मागेर । यस वर्ष दसैंमा पनि खनियाबासको माझी समुदायले कसैका घरमा झमरा राखेका छैन । माझी समुदायमा परम्परालाई नयाँ पुस्ताले पनि निरन्तरता दिएका छन् । माझी समुदायमा अन्यत्र बस्नेले भने जमरा राख्छन् । 'माझी भए पनि हाम्रो माइत त जमरा राख्नुहुन्छ,' स्थानीयवासी फूलकुमारी माझीले भनिन्, खै कुन्नि किन हो, यहाँ त जमरा नराख्ने चलन रहेछ, जिजुबाजेको पालामा त जमरा राख्थे रे, कुन्नि के हो नराम्रो घटना भएपछि राख्न छाडेको भन्ने सुनिन्छ', उनले थपे, 'खनियाबास र मालढुंगामा बस्ने माझीहरुले घरमा जमरा नराख्ने चलन रैछ ।' अर्काका घरबाट जमरा लिएर भए पनि लगाउने, मीठो खाने र नयाँ लुगा लगाउने अन्य समुदायकै जस्तै परम्परा छ । जिजुबाजेका पालादेखि नै दसैंका लागि जमरा राख्न छाडिएको ६७ वर्षीय सोमबहादुर माझीको भनाइ छ । 'जुन वर्ष जमरा राख्यो त्यस वर्ष घरकी कन्याको मृत्यु भएपछि जमरा राख्न छाडिएको किंवदन्ती छ,' उनले भने, वर्षैपिच्छे जमरा राख्दा घरमा छोरीको मृत्यु हुने गरेका कारण जमरा नराख्ने गरेको अग्रजको भनाइ छ। रासस"
दसैंमा घर लिप्ने माटो खन्न गएका दुई महिलाको ढिस्कोले पुरिएर मृत्यु : दुई घाइते,जाजरकोट : दसैंमा घर लिप्ने माटो खन्न गएका दुईजना महिलाको ढिस्कोले पुरिएर शनिबार दुईजना महिलाको मृत्यु भएको छ। दुईजना गम्भीर घाइते छन्। जिल्लाको छेडागाड३ दशेरा चुवाकी ३० वर्षीया सितला जैसी र १६ वर्षीय आरती दाहालको डिस्कोले पुरिएर मृत्यु भएको प्रहरीले जनाएको छ। स्थानीय सरिता जैसी र धनसरी चनारा घाइते भएका छन्। घाइतेलाई उपचारका लागि हेलिकप्टरबाट सुर्खेत लगिएको छ। घर लिप्ने माटो खन्ने क्रममा ढिस्को खस्दा चारजना महिला पुरिएका हुन्। तत्काल स्थानीयले सबैको जीवितै उद्धार गरे पनि हेलिकप्टर पर्खदा पर्खदै दुई जनाको मृत्युु भएको स्थानीयको भनाइ छ।
बलात्कारको पनि बद्ला ! दाजुभाइ पक्राउ,राजविराज : बलात्कारको आरोपमा कारागार थुनामा परेका आरोपितकी ४५ वर्षीया श्रीमतीमाथि बलात्कार प्रयास भएको आरोपमा सप्तरीमा दुई आरोपित पक्राउ परेका छन् । बलात्कार प्रयासको आरोपमा ५२ वर्षीय र ४८ वर्षीय दाजुभाइ पक्राउ परेको इलाका प्रहरी कार्यालय कञ्चनरुप सप्तरीका डीएसपी नरेशकुमार सिंहले जानकारी दिए । कारागारमा थुनामा परेका आरोपितले भदौ १ गते ११ वर्षीया सुस्त मनस्थितिकी बालिकालाई बलात्कार गरेको आरोप छ । उनी घटनाको दुई सातापछि कञ्चनरुप नगरपालिका२ बाट पक्राउ परेका थिए । संयोग के छ भने हाल पक्राउ परेका ५२ र ४८ वर्षीय दाजुभाइ तीनै सुस्त मनस्थितिकी बालिकाका बुवा र काका हुन् । दुबै मुद्दा इलाका प्रहरी कार्यालय कञ्चनरुपले चलाएको छ । बालिका पीडित भएको उजुरीमा सामूहिक रूपमा टेलिभिजन हेरिरहेका बेला बत्ती गएको मौका छोपी आरोपितले भदौ १ गते राति ९ बजे बालिकाको मुख थुनी नियन्त्रणमा लिएर टोलभन्दा करिब चार सय मिटर टाढा धान खेतमा लगेर बलात्कार गरेको उल्लेख छ । अहिले तीनै थुनामा परेको आरोपितकी श्रीमती पीडित भएको उजुरीमा आरोपित दाजुभाइले असोज ३० गते बिहान मर्निङ्ग वाकमा निस्किएका बेला घरदेखि तीन सय मिटर उत्तर परालको टाढ भएको बारीमा एक्लै भएको मौका छोपी नियन्त्रणमा लिएर बलात्कार प्रयास गरेको उल्लेख छ ।
जडिबुटी राख्ने भण्डार बन्दै सिमकोट विमानस्थल,"सिमकोट : अतिसंवेदनशील हुम्लाको सिमकोट विमानस्थल क्षेत्र व्यापारीको जडिबुटी राख्ने भण्डार बनेको छ । सर्वसाधारणले विमानस्थलको निश्चित क्षेत्रबाहेक अन्यत्र जान पाउँदैनन् तर व्यापारीका लागि भने जडिबुटी ओसारपसार र भण्डारण गर्ने क्षेत्र बनेको छ। सिमकोट विमानस्थलको मूल प्रवेशद्वारदेखि संवेदनशील क्षेत्रसम्म व्यापारीले जडिबुटी थुपार्दा फोहोर देखिएको छ । विमानस्थलको खाली क्षेत्रमा जडिबुटी जिल्ला बाहिर निकासी गर्नका लागि सजिलो हुने जनाउँदै विमानस्थलमा थुपारिएको हो। प्रत्येक दिन बिहान ७ देखि १० बजेसम्म हवाइ जहाजले उडान भर्ने भएपनि दिउँसो भने घोडा र खच्चरको लाइन लाग्छ। जहाजको उडान १० बजे सकिएलगत्तै व्यापारीले प्रवेशद्वारको ढोका क्षेत्रभित्रको खाली ठाउँमा प्लाष्टिकमा जडिबुटी सुकाउने गरेका छन् । यसबाट आवतजावत गर्नसमेत अप्ठ्यारो भएको यात्रुले बताएका छन् । विमानस्थलको जहाज पार्किङ क्षेत्रबाहेक अन्य स्थानमा सामान राख्न पाइने विमानस्थल प्रमुख विष्णुप्रसाद अधिकारीले बताए। नेपालञ्ज विमानस्थलको उदाहरण दिँदै उनले जहाज पार्किङ र यात्रु जाँच तथा संवेदनशील क्षेत्रमा कसैले सामग्री राख्न नपाउने तर अन्य खाली ठाउँमा पहिलादेखि नै राख्ने गरिएको उनले बताए। यस वर्ष हुम्लाका व्यापारीले हालसम्मकै सबैभन्दा धेरै जडिबुटी संकलन गरेका छन् । एक व्यापारीले पाँच सय क्विन्टलसम्म जडिबुटी खरिद गरी ल्याएका छन् । संकलित जडिबुटीमध्ये दुई हजार क्विन्टल सदरमुकाम सिमकोट आइपुगेको छ । पचासदेखि चार सय क्विन्टलसम्म जडिबुटी खरिद गर्ने व्यापारीको संख्या २० भन्दा बढी छ । अझै एक हजार चार सय क्विन्टल जडिबुटी संकलन भएका क्षेत्रबाट आउने क्रम जारी छ । अहिले सिमकोट विमानस्थल क्षेत्रमा जताततै जडिबुटी मात्र देखिने गरेको छ । हाल सदरमुकाम सिमकोटमा आइपुगेको जडिबुटी अधिकांश खार्पुनाथ गाउँपालिकाको छाचौरबाट ल्याइएको हो । चुवाखोला, लुड्फे, रानीसैना र चंखेलीबाट पनि जडिबुटी संकलन हुने गरेको छ । यस वर्ष विभागबाट ३४० टन अर्थात् तीन हजार चार सय क्विन्टल जटामासी संकलनको पुर्जी व्यापारीलाई दिइएको जिल्ला डिभिजन वन कार्यालय स्रोतले जनाएको छ । गत वर्ष पहिलेबाटै रोकिँदै आएको उक्त जटिबुटीसहित दुई हजार पाँच सय क्विन्टल संकलन भई निकासी भएको थियो । हाल संकलन भइरहेका कारण विभागबाट छुट पुर्जी ल्याइएपछि कार्यालयले नापतौल गर्ने छ । संकलन हुने क्षेत्रमा व्यापारीले प्रति केजी ४५० सम्म मूल्य तिरेका छन् । सिमकोटसम्म ढुवानी दर प्रतिकेजी १४० सम्म परेको व्यापारीले बताउने गरेका छन् । जिल्ला डिभिजन वन कार्यालयले संकलन पुर्जी दिए तापनि निकासी पुर्जी भने नदिएको बताइएको छ ।"
"२४ घन्टामा २२ सय २५ जनामा कोरोना संक्रमण, १३ को मृत्यु",काठमाडौं : नेपालमा कोरोना भाइरस (कोभिड१९) संक्रमितको संख्या १ लाख ५५ हजार २३३ पुगेको छ। पछिल्लो २४ घण्टामा २२ सय २५ जनामा संक्रमण देखिएसँगै संक्रमितको संख्या १ लाख ५५ हजार २३३ पुगेको स्वास्थ्य मन्त्रालयका प्रवक्ता डा जागेश्वर गौतमले जानकारी दिए। ४७ हजार ५७ कोरोनाका सक्रिय संक्रमित छन्। यस्तै मन्त्रालयका अनुसार आइसोलेसनमा ४६ हजार ५७ जना छन् भने क्वारेन्टाइनमा ३३ सय २२ जना रहेका छन्। मन्त्रालयका अनुसार पछिल्लो २४ घन्टामा १३ हजार ८४६ नमूनाको पीसीआर परीक्षण भएको छ। शनिबार २८ सय ४६ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या १ लाख ८३ हजार ३४ पुगेको छ। नेपालमा हालसम्म कोरोनाबाट ८४२ जनाको मृत्यु भएको छ। शनिबार मात्रै १३ जनाको मृत्यु भएको मन्त्रालयले पुष्टि गरेको छ।
मन्दिर जान नपाएपछि सडकै पूजा ( फोटो फिचर),पर्सा : कोरोना भाइरस (कोभिड १९) संक्रमणको महामारी कायमै रहेकाले पर्सामा स्थानीय प्रशासनले दसैंमा दुर्गा भवानीका शक्तिपीठ र मठमन्दिरमा पूजापाठमा रोक लगाएको छ । मन्दिरमा पूजा गर्न नपाएपछि वीरगन्जका महिलाहरुले शनिबार अष्टमीका दिन गहवामाइ मन्दिर अगाडि सडकमै पूजापाठ गरेका छन् । यस्तै स्थानीय प्रशासनले दसैंमा शक्तिपीठमा पशुवलीमा पनि प्रतिबन्ध लगाएको छ । तर स्थानीय प्रशासनको आदेश अटेर गरेर वीरगन्जमा अष्टमीका दिन गहवामाइ मन्दिर पछाडि २ हजार भन्दा बढी बोका र ५ हजार कुखुरा हाँसको बली चढाइएको छ ।
पाटन बजार क्षेत्र सील,"बैतडी : बैतडीको पाटन बजार क्षेत्र दुई दिनका लागि सील गरिएको छ। पाटनस्थित उदयदेव मन्दिरमा महानवमीका अवसरमा लाग्ने मेलालाई मध्यनजर गरेर बजार क्षेत्र सील गरिएको इलाका प्रहरी कार्यालय पाटनका प्रमुख प्रहरी निरीक्षक धनदेव साउदले जानकारी दिए। शुक्रबार बसेको सर्वपक्षीय बैठकले शनिबार बिहान १० बजेदेखि आइतबार अपराह्न ४ बजेसम्मका लागि बजार क्षेत्र सील गर्ने निर्णय गरेको हो। सोही निर्णयअनुसार बजार क्षेत्र सील गरिएको साउदले जानकारी दिए। कोरोना भाईरसको जोखिम कायमै रहेकाले मेलाको बेला हुन सक्ने भीडभाडलाई नियन्त्रण गर्नका लागि बजार क्षेत्र सील गरिएको हो। दुई दिनसम्म बजार पूर्ण रूपमा बन्द रहनेछ भने उदयदेव मन्दिरमा लाग्ने मेलालाई व्यवस्थित बनाइने साउदले जानकारी दिएका छन्। कोरोना भाईरसको जोखिम कम गर्नका लागि बजार क्षेत्र सील गर्ने निर्णय गरेका हौँ, उनले भने। जिल्ला सुरक्षा समितिको निर्णयअनुसार उदयदेव मन्दिरमा दिइने बलिमा समेत रोक लगाइने साउदले बताए। जिल्ला सुरक्षा समितिले नित्य पूजा बाहेकका अन्य सबै क्रियाकलापमा रोक लगाएको छ। उदयदेव मन्दिरमा महानवमीको अवसरमा लाग्ने मेलामा बलि गर्न निषेध गरेका छौँ, प्रहरी निरीक्षक साउदले भने, भीडभाडले कोरोनाको जोखिम बढ्ने भएकाले यस्तो निर्णय गरेका हौँ। यस्तै बजार क्षेत्र सील भएको र कसैले निर्णय उल्लंघन गरेमा ५ हजार जरिवानासहित कानुनी कारबाही गर्ने सर्वपक्षीय बैठकले निर्णय गरेको छ। जिल्लाका विभिन्न धार्मिक स्थलहरूमा बलिसहितको पूजाआजामा रोक लगाइएको भएपनि धेरै ठाउँमा बलिसहित पूजा गरिएको पाइएको छ। स्थानीयहरूले आफ्नो धर्मसंस्कृति नछोड्ने भन्दै विभिन्न शक्तिपीठहरूमा महाअष्टमीको अवसरमा बलि दिएका हुन्। यसअघि स्थानीय प्रशासनले बलिमा रोक लगाउने निर्णय गरेको भएपनि सो निर्णय कार्यान्वयन भने हुन सकेको छैन।"
दसैँमा घर पुगेका कांग्रेस प्रवक्ता शर्मा श्रमदान गर्दै,"झापा : गएको असारमा कनकाई नदीमा आएको बाढीले घर बगाएर घरबार बिहीन बनेकी झापा शिवसताक्षीकी तारा शेर्माका लागि मेची अभियानले घर निर्माण गरिदिँदै छ। उक्त घर निर्माणका लागि नेपाली काँग्रेसका प्रवक्ता विश्वप्रकास शर्मासँगै झापाका युवाहरूले शुक्रबार श्रमदान गरेका छन्। प्रवक्ता शर्मासँगै ८ युवाले श्रमदान गरेका हुन्। युवाहरूले शौचालयको ढलाई र पर्खाल लगाउने काम गरेका थिए। हामी परिवारसँग मिठो मसिनो खाएर रमाउँछौ। नहुनेका लागि केही हुनेले सहयोग गरेर चाड पर्वमा सबै खुशी हुन पाउनुपर्छ। प्रवक्ता शर्माले भने, बाढीले बेसाहारा बनेकी शेर्माको न छानो रह्यो न मानो, त्यसैले दसैँका लागि केही खाद्य सामाग्रीसँगै घर निर्माणमा सहयोग पुगोस् भन्नका लागि श्रमदान गर्न आएका हौँ। मेची अभियानका संयोजक विजय डालमियाले तिहारसम्ममा घर तयार हुने बताए। बन्दै गरेको घर अहिले घरको भुईं ढलान हुने क्रममा रहेको छ। शिवसताक्षी नगरपालिकाका वडा नम्बर १० माइधारमा रहेको शेर्माको घर असार २४ गते राति कनकाई नदीमा आएको बाढीले बगाएको थियो। गत असार ३० गतेको अन्नपूर्ण पोष्टमा अढाई वर्षे छोराले घर खोज्दा शीर्षकको समाचार प्रकाशित भएपछि शेर्माका लागि घर बनाइदिने वातावरण बनेको हो।"
जुम्लाको कनकासुन्दरी मन्दिरमा भिडभाड : प्रशासन बेखबर,"जुम्ला : जिल्ला प्रशासन कार्यालयले जुम्लाका शक्तिपीठमा निषेधाज्ञा जारी गरे पनि जुम्लाकै ठूलो शक्तिपीठ मध्यको एक कनकासुन्दरी मन्दिरमा भने भीडभाड बढेको छ । वडादसैंमा हरेक वर्ष हजारौं भक्तजन आउने यस मन्दिरमा यस वर्ष पनि भक्तजन आउनेक्रम रोकिएको छैन । आज मात्रै १ सय ५० भन्दा बढी बोकाको पूजा भएको छ । शनिबार बिहान हजार बढी भक्तजनले मन्दिरको दर्शन गरेका छन् । कोरोना महामारीको रोकथाम र नियन्त्रणका लागि सरकारले देशभरका शक्तिपीठ बन्द गर्ने निर्णय गरेको भए पनि यो मन्दिरमा खुलमखुला पूजाआजा भइरहेको छ । भक्तजनसँगै पूजारीलेसमेत मास्कको प्रयोग गरेको देखिदैन । सामाजिक दूरी पनि कायम गरिएको छैन । मन्दिर व्यवस्थापनका सचिव तारा हमालले मास्कको प्रयोग गर्नुपर्ने भए ल्यादिनुहोस् भनेका छन् । मास्क प्रयोग गरे पनि नगरे पनि के भो ?, व्यवस्थापनबारे सोधेको प्रश्नको जवाफ दिँदै सचिव हमालले भने, नलगाएको भए पत्रकारले ल्याइदिनुहोस् । मन्दिर व्यवस्थापन समितिका अध्यक्ष नरबहादुर रावतले भने भीडभाडको विषयमा प्रहरीलाई खबर गरेको बताए । स्थानीय प्रहरीले भने भीड नियन्त्रणका लागि आफूहरुलाई खबर नआएको बताएको छ । कोरोनाको त्रासकै बीच जुम्लामा भारत र विभिन्न सहरबाट गाउँगाउँ पुग्नेको संख्या बढिरहेको छ । स्वास्थ्य सुरक्षाको मापदण्ड भने कसैले पालना गरेको देखिँदैन ।"
सुन तस्करीको 'ट्रान्जिट प्वाइन्ट' बन्दै कपिवस्तु,"कपिलवस्तु : जिल्लामा सुन तस्करीको जालो तोड्न नेपाल प्रहरीले विशेष निगरानी बढाएको छ । केही दिनअघि मात्रै जिल्लाको मायादेवी गाउँपालिकाको वनकसियाबाट भारततर्फ लैजाँदै गरेको आधा किलो सुन पक्राउ गरेपछि उत्साहित बनेको प्रहरी अहिले थप सक्रिय बनेको छ । आधा किलो सुनसहित पक्राउ परेका मायादेवी गाउँपालिका ४ चाकरचौडाका ३५ वर्षीय पवन कुमार गुप्ता र उनकी बहिनीलाई प्रहरीले बुटवलस्थित राजश्व अनुसन्धान कार्यालय पठाएको छ । पक्राउ परेका उनीहरुमाथि राजश्व कार्यालयले थप अनुसन्धान सुरु गरेको छ । सुन तस्करीको घटना आफूहरुले अनुसन्धान गर्ने नभइ राजश्व अनुसन्धान कार्यालयले गर्ने हुँदा पक्राउ परेको भोलिपल्टै बरामद आधा किलो सुन र व्यक्तिलाई राजश्व अनुसन्धान कार्यालय बुटवल पठाएको प्रहरी उपरीक्षक नवराज अधिकारीले बताए । पक्राउ परेका पवनकुमार गुप्ता सुन व्यवसायी हुन् । सीमा क्षेत्र चाकरचौडामा घर छ । सीमा पारी भारतीय बजार अलिगढवामा उनको सुन पसल छ । उनी आफु सुन तस्करीको कैरियर नभई सुन व्यवसायी नै हुन् । प्रति तोला करीब ५ हजार रुपैयाँ सस्तो सुन नेपालमा पाईने भएका कारण उनले तौलिहवाबाट सुन खरिद गरेर भारत तर्फ अवैध रुपमा निकासी गर्न लागेको प्रहरीले जनाएको छ । यसअघि जिल्लाको सीमावर्ती क्षेत्र कृष्णनगर र चाकरचौडाबाट करीब ५० लाख रुपैया बढी भारतीय रुपैयाँ प्रहरीले पक्राउ बरामद गरिसकेको छ । भारतबाट अवैध रुपमा भित्रने भारतीय रुपैयाँ सुन खरिदका लागि आउने गरेको प्रहरीको अनुमान छ । पछिल्ला वर्षमा कपिवस्तु जिल्ला सुन तस्करीको ट्रान्जिट प्वाइन्ट बनेको छ । खुला सीमानाको फाइदा उठाउँदै सुन तस्करहरुले तौलिहवा बजारबाट सुन गरिद गरी भारतीय बजारमा लागि बिक्री गर्ने गर्छन् । सुन तस्करीको यो जालो तोड्न आफूहरु सुक्ष्म ढंगबाट सक्रिय भइ लागेको प्रहरी उपरीक्षक अधिकारीले बताए । 'सुन तस्करी नियन्त्रणका लागि विशेष योजना, सुराकी र संयन्त्रको परिचालन गरि अघि बढेको छु,' प्रहरी उपरीक्षक अधिकारीले भने । सुन व्यवसायी पवन गुप्ता पक्राउ परेसँगै तौलिहवा बजारका सुन व्यवसायीमा त्रास छाएको छ । पक्राउ परेका गुप्ताले सुन कुन पसलबाट खरिद गरेका हुन् ? सो विषय भने अझै खुलेको छैन । राजश्व अनुसन्धान कार्यालयले यससम्बन्धी अनुसन्धानको काम अघि बढाएको जनाइएको छ।"
पाँच महिने शिशुको कोरोनाबाट मृत्यु,"धरान :बीपी कोइराला स्वास्थ्य विज्ञान प्रतिष्ठान धरानमा कोरोना संक्रमित पाँच महिनाको शिशुसहित दुईजनाको मृत्यु भएको छ । मोरङ, सुन्दर हरैँचाका शिशुको प्रतिष्ठानको कोभिड अस्पतालमा उपचारका क्रममा शुक्रबार राती मृत्यु भएको हो । प्रतिष्ठानका सहप्रवक्ता डा आशिष श्रेष्ठका अनुसार उनलाई शुक्रबार नै संक्रमण पुष्टि भएको थियो । बालिकामा दिमागसम्बन्धी रोगको समस्या भएको जनाइएको छ। यस्तै शुक्रबार अपराह्न धरान११ की ५२ वर्षीया एक महिलाको पनि प्रतिष्ठानमै उपचारका क्रममा मृत्यु भएको थियो । उनलाई उच्च रक्तचाप र मधुमेह जस्ता दीर्घ रोग भएको बताइएको छ । उनलाई यही कात्तिक ३ गते कोरोना संक्रमण पुष्टि भइ ५ गते प्रतिष्ठानको कोभिड अस्पतालमा भर्ना गरिएको थियो । रासस"
दसैँको आठौँ दिन : दुर्गालाई शक्तिशाली बनाउने महाष्टमी,"काठमाडौँ : आज दुर्गाभवानीको विशेष पूजाराधना गरी महाष्टमी पर्व मनाइदैछ। आश्विन शुक्ल अष्टमीका दिनमा मनाइने महाष्टमी पर्व बडादसैँको आठौं दिन आज महाकाली, महालक्ष्मी र महासरस्वतीको विशेष पूजाराधना गरिन्छ। महाअष्टमीको दिन दुर्गाभवानीलाई शक्तिशाली बनाउने दिन भएकाले यसको विशेष महत्व छ। आजको दिन शास्त्रसम्मत रूपमा दसैँघर, कोतलगायत राज्यका विभिन्न शक्तिपीठमा पशु बलि दिई दुर्गाभवानीको विशेष पूजा गरिन्छ। दुर्गा सप्तशती, श्रीमद्देवीभागवत र देवीस्तोत्र पाठ गरिन्छ। विवेकशील र अविवेकशील प्राणी दुवैले मोक्ष प्राप्तिको चाहना गर्ने हुनाले देवमन्दिर र यज्ञयज्ञादिमा विधिपूर्वक बलि दिनाले ती पशुले मोक्ष प्राप्त गरी माथिल्लो योनिमा जन्म लिने कुरा शास्त्रमा वर्णन गरिएको नेपाल पञ्चाङ्ग निर्णायक समितिका अध्यक्ष प्रा डा रामचन्द्र गौतमले बताए। सात्विक, राजस र तामस तीन किसिमका पूजाको वर्णन शास्त्रमा गरिएको छ, सात्विक जल, चन्दन र अक्षतालगायत षोडशोपचारले गरिने पूजा हो, सात्विक र पशुबलिसहितको पूजालाई राजस पूजा भनिन्छ, राजसका साथै मदिरा पनि चढाएर गरिने पूजालाई तामस पूजा भनी शास्त्रमा परिभाषित गरिएकाले पशुबलि पनि शास्त्रीय हो, उनले भने। ब्राह्मणका लागि भने पशुबलि बर्जित गरिएको छ। आसुरी प्रवृत्तिको नाश गर्न देवीलाई शक्तिशाली बनाई पशुको मुक्तिका लागि पनि पशुबलिको महत्व रहेको धर्मशास्त्रविद्को भनाइ छ। चण्डीको आठौं अध्यायमा पनि यससम्बन्धी चर्चा भएकाले पशुबलिलाई अशास्त्रीय भन्न नमिल्ने धर्मशास्त्रविद् प्रा डा गौतम बताउँछन्। राज्य सञ्चालकले त प्रभु शक्ति, मन्त्र शक्ति र उत्साह शक्तिका लागि पशुबलि विधिपूर्वक दिनैपर्छ भन्ने शास्त्रीय वचन छ, उनले भने। यी तीन शक्ति दुर्गा भवानीबाटमात्र प्राप्त गर्न सकिन्छ। यसैकारण आजको दिन विधिपूर्वक पशुबली दिइने गरिएको हो। आजैका दिन राति कालरात्रि पशुबलिको विधि र पूजाराधनासहित मनाइन्छ। कालरात्रिको पूजा विधि र सङ्कल्पसमेत छुट्टै हुने भएकाले यसको विशेष महत्व छ। ब्राह्मणले भने कालरात्रि पूजा पनि गर्न नपर्ने विधान छ। आजका दिन काठमाडौँ उपत्यकाभित्रका शक्तिपीठ गुह्येश्वरी, मैतीदेवी, कालिकास्थान, भद्रकाली, नक्साल भगवती, शोभा भगवती, विजेश्वरी, इन्द्रायणी, रक्तकाली, वज्रयोगिनी, सङ्कटा, बज्रवाराही, दक्षिणकाली, चामुण्डा, सुन्दरीमाईलगायत मन्दिरमा पनि बलिसहित पूजाआजा गर्नेहरूको बिहानैदेखि भीड लाग्ने गरेकामा यस वर्ष भने कोरोना भाइरसको सङ्क्रमणका कारण नगण्य मात्रामा बलिसहितको पूजा हुने छ। यसैगरी उपत्यका बाहिरका नुवाकोटका जाल्पामाई र भैरवी, गोरखाको मनकामना, पर्साको गहवामाई, सप्तरीको छिन्नमस्ता भगवती, धनुषाको राजदेवी, डडेलधुराको उग्रतारा, काभ्रेपलाञ्चोकका चण्डेश्वरी, नाला भगवती र पलाञ्चोक भगवती, सिन्धुपाल्चोकको पाल्चोक भगवती, दोलखाको कालीञ्चोक भगवतीलगायत शक्तिपीठमा पनि बलिसहित पूजाराधना गर्ने श्रद्धालु भक्तजनको घुइँचो लाग्छ। आजको दिन कलपुर्जा, हातहतियार र सवारी साधनलाई विशेषरूपमा सरसफाइ गरी देवी स्थापना गरिएका स्थानमा राखी पशुबलिसहित पूजाआजा गरिन्छ। यी साधनलाई देवीको शस्त्रास्त्रका रूपमा मानी पूजा गर्ने गरिएको हो। देवीका शस्त्रास्त्रसहित चतुरङ्गिणी सेनाको पनि आह्वान गरी पूजा गरिन्छ। पशुबलि नचढाउनेहरूले भने आज पूजाकोठामा आआफ्नो कुल परम्परानुसार काँक्रो, घिरौँला, कुभिण्डो, मुला, नरिवल आदि बलि चढाई पूजाआजा गर्छन्। महाष्टमीका दिन राति हनुमानढोकाको दसैँघरमा राज्यका तर्फबाट ५४ बोका र ५४ राँगाको बलिसहित कालरात्रि पूजा गर्ने गरिएकामा यस वर्ष कोरोनाका कारण स्थगन गरिएको हनुमानढोका हेरचाह अड्डाका कार्यालय प्रमुख सन्दीप खनालले जानकारी दिए।"

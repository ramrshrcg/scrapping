शीर्षक,विवरण
जनता मार्ने मूल्य !,"कोरोना कहरले डसेको वर्ष दिन बित्यो। कोरोनाकै कारण धेरैका जागिर चट् भए। व्यापार गर्नेहरू भाडा तिर्न नसकेर उठिबास लागे। एकदुई होइन, अधिकांश क्षेत्रको भविष्य अन्धकार बनेको छ। धेरैको आम्दानी घट्दो छ तर भान्छालगायत खर्च बढेर सगरमाथाको चुचुरो छुन लागेको छ। मध्यम वर्ग जेनतेन जीवन चलाइरहेछ तर श्रमजीवी वर्ग भने काठमाडौंमा टिक्नै नसक्ने अवस्थामा पुगेको छ। अनियन्त्रित मूल्यवृद्धिले आलसतालस बनेको छ। कोरोनाले आम्दानीको बाटो हराएकाहरू भने गाउँघर फर्किसकेका छन्। जो जेनतेन बसेका छन्, उनीहरूलाई बिहान खाए बेलुकी र बेलुकी खाए बिहान हम्मेहम्मे पर्न थालेको छ। सबैजसो तरकारीको मूल्य अकासिएको छ। भटमास, सनफ्लावरको तेलसँगै चामल, केराउ, हरियो तरकारी, कुखुराको मासु, खाना पकाउने ग्यासको पनि मूल्य उच्च परिमाणमा बढेको छ। गत वर्ष चैतको तुलनामा यसपटक मुख्यगरी हरियो तरकारीको मूल्य निकै बढेको हो। कालिमाटी तरकारी तथा फलफूल विकास समितिका अनुसार काउली, घिरौंला, घिउ सिमी, भान्टा, लौकालगायत हरियो तरकारीको मूल्य वृद्धि भएको देखिन्छ। समग्रमा दैनिक उपभोग्य वस्तुको मूल्य अकासिएको हो। पेट्रोल र डिजेलको मूल्य पटकपटक बढेको छ। अत्यधिक मूल्यवृद्धिका कारण उपभोक्ता खर्च धान्नै नसक्ने अवस्थामा पुगेका छन्। दुःखजिलो गरेर बसेकाहरू पनि मूल्यवृद्धिले काठमाडौंबाट विस्थापित हुने अवस्थामा पुगेका छन्। यसै पनि कोरोनाका कारण आयस्रोत खुम्चिएको छ। कतिपय कार्यालयले अझै पनि आधा तलब दिएका छन् भने कतिपयले काममा बोलाउन सकेका छैनन्। जेजति आम्दानी हुन्छ त्यसले उपभोक्ता के किन्ने र के नकिन्ने भन्ने दुविधामा छन्। हरेक सामान एकनासले महँगो भएपछि नागरिकको दैनिकीसँग जोडिएका उपभोग्य वस्तु खरिदमा समस्या देखिएको हो। अकासिँदो मूल्यवृद्धि हुँदा पनि प्रशासनको ध्यान गएको देखिँदैन। मूल्यवृद्धि स्थायी समस्याजस्तै बनिसकेको छ। सम्बन्धित मन्त्रालय र सरोकारवाला निकायले यसतर्फ कुनै पहल गरेको पनि देखिएको छैन। खासमा महँगीले कुलीन वर्गलाई खासै छुँदैन तर निम्न आय भएका वर्गलाई नै प्रत्यक्ष प्रभाव पार्ने हो। यो वर्गले आफ्नो आवाज समाजमा बुलन्द पार्न पनि सक्दैन। यस्तै संकटका बेलामा नै हो सरकारले समाजको भुइँ तहमा रहेका वर्गको समस्या समाधान गर्ने। पछिल्ला वर्ष विकासको लहर देखिइरहेको छ। वर्तमान सरकार नेपाललाई विश्वका अन्य राष्ट्रको तुलनामा प्रतिस्पर्धा गर्न प्रयासरत छ। तर, के नागरिक खानलाउन नसक्ने अवस्थामा रहिरहने हो भने भौतिक विकासले मात्र कसरी सन्तुष्ट हुन सक्छन् ? के गर्दा मूल्यवृद्धि रोकिन्छ वा उपभोक्ताको भान्सालाई कसरी सहज पार्न सकिन्छ भन्ने विषयमा सरकारले स्थायी उपाय खोज्नु पर्दैन ? बजारमा बिक्री हुने हरेक सामानको निश्चित भाउ तोक्ने र त्यसको मूल्यसूची सबैले थाहा पाउने गरी टाँस्ने व्यवस्था मिलाउन सकिन्नँ ? महँगिएको समाचार आएपछि दुईचार दिन बजार अनुगमन गर्ने प्रवृत्तिले के नागरिक सरकारसँग सन्तुष्ट हुन सक्लान् ? भैपरी योजना बनाएर बजारमा देखिएको छाडापना रोक्न सकिँदैन। कृषकले खेतबारीमा उत्पादन गरेको तरकारी उपभोक्ताको भान्सासम्म पुग्दा १५० प्रतिशतसम्म मूल्य वृद्धि भइसकेको हुन्छ। खासगरी बिचौलियाका कारण अस्वाभाविक मूल्यवृद्धि हुने गरेको देखिन्छ। बिचौलियाका पनि तह तह छन्। चारदेखि ६ तहका बिचौलियाले फाइदा उठाइरहेको थाहा पाउँदा पाउँदै पनि सरकार मौन हुनु नै निम्न आय भएका वर्गको उठिबास लाग्ने गरेको हो। सरकारले लोकतन्त्रमा नागरिकलाई सुशासन दिने हो भने कम्तीमा दैनिक उपभोग्य वस्तुको मूल्य स्थिर हुने वातावरण बनाउनुपर्छ। वृद्धि हुँदा पनि नियमसंगत हुने प्रणालीको विकास गर्नुपर्छ।"
बन्दीपुरलाई पर्यटकीय स्थल बनाउन पहल,"दमौली : पहाडकी रानी उपमाले परिचित तनहुँको बन्दीपुरमा पर्यटन र पूर्वाधारयुक्त केबुलकार परियोजना निर्माण अगाडि बढेको छ । बन्दीपुर केबुलकार एण्ड टुरिजमले शुरु गरेको करिब रु दुई अर्ब लागतको पर्यटकीय अवधारणाले गाउँ छाडेका सबै स्थानीयवासी गाउँ फर्किने र नयाँ व्यवसायमा अगाडि बढ्ने क्रम बढिरहेको छ । बन्दीपुर गाउँपालिकाको सहजीकरणको कारण यस क्षेत्रमा लगानीको माहोल बनेको लगानीकर्ता बताउँछन् । बन्दीपुरको मिनी ग्रेटवाल, साइकल लेन, जङ्गल सफारीका पूर्वाधारमा सो केबुलकारले थप प्रवद्र्धनको योजना बनाएपछि यो क्षेत्र साहसिक पर्यटकीयस्थलको रुपमा विकसित हुने सो केबुलकारका अध्यक्ष रामचन्द्र शर्माले बताए। साहसिकस्थललाई केन्द्रमा राखी सो केबुलकारले आफ्ना सहायक कम्पनीमार्फत अग्लो बन्जी जम्पको निर्माण प्रक्रिया थालेको छ । यस्तै जङ्गल पिङ, एक हजार ८०० मिटर लामो स्पाइडर जीप लाइन, ६०० मिटर लामो भिरमा टुँडिखेलसम्म वाक थ्रु, ५० मिटर लामो शिशाको पुलसमेत बनाउने गरी डीपीआर तयार गरिएको छ । यस्तै स्काइ साइकिलिङलगायत मनमोहक मनोरञ्जन पूर्वाधार निर्माण गरी दैनिक पाँच हजारबढी पर्यटक बन्दीपुरमा भित्र्याउने लक्ष्य राखिएको छ । पाँच वटा सहायक कम्पनीमार्फत थप रु एक अर्ब लगानी यो क्षेत्रमा गर्ने योजना बनाइएको शर्माले जानकारी दिए। हर्स राइडिङ सेवा र छिम्केश्वरीदेखि रामकोटसम्म ४० किमि साइक्लिङ सेवासमेत शुरु गरेर गाउँगाउँसम्म पर्यटकीय गतिविधि चलाउने योजना छ, शर्माले भने। बन्दीपुरमा निर्माणाधीन केबुलकारको ६५ प्रतिशत कार्य सम्पन्न भएको छ । माथिल्लो स्टेशनमा १५ तल्ले क्विनटावर निर्माण कार्यलाई समेत तीव्रता दिइएको छ । क्विनटावरबाट फराकिलो कुहिरोको समुद्र देखाउने साथै हिमालय दर्शन गराएर बन्दीपुरको सुन्दरता अनुभव गराउने तयारी छ। बन्दीपुरको विकासका लागि आगामी दश वर्षभित्र १० लाख लगानीकर्तामार्फत १० अर्बको लगानी लगाएर सामूहिक व्यावसायिक अभियान सञ्चालन गर्ने योजना बनाइएको छ । बन्दीपुर अवधारणा देश र विदेशमा प्रचारप्रसार गर्ने र देश समृद्ध बनाउने कम्पनीको सोच छ, उनले भने। आरकेडी समूहअन्तर्गत रहेको यस कम्पनी समूहमा हाल स्वदेश र विदेशमा गरी तीन हजार सदस्य छन् । यस अभियानलाई साथ दिन केबुलकार परियोजनामा गाउँपालिकाले समेत लगानी गरेर स्थानीय लगानीको प्रवद्र्धनका लागि सचेतना जगाउने कार्य गरेको गाउँपालिकाका अध्यक्ष पूर्णसिंह थापाले बताए। यसले गर्दा स्थानीयवासीसमेत लगानीका लागि आकर्षित हुँदै गएका छन्।"
माओवादीले गृहमन्त्री बादल र नेता खड्कालाई सांसदबाट हटायो : गृहमन्त्रीको पद के हुन्छ ?,"काठमाडौं : नेकपा (माओवादी केन्द्र) पार्टी छोड्ने गृहमन्त्री रामबहादुर थापा बादल र नेता चन्द्रबहादुर खड्कालाई सांसद पदबाट हटाएको जानकारी संसद् सचिवालयमा गराएको छ। शुक्रबार माओवादी केन्द्रले संघीय संसद् सचिवालयमा राष्ट्रिय सभाका सदस्य रहेका गृहमन्त्री बादल र नेता खड्कालाई पार्टीले सांसद पदबाट हटाएको जानकारी गराएको हो। माओवादी केन्द्रका नेता एवम् राष्ट्रिय सभाका सदस्य दीनानाथ शर्माका अनुसार पार्टीले नेता थापा र खड्कालाई सांसद पदबाट हराएको जानकारी संसद् ् सचिवालयमा गराएको बताए। हाउस चलेको अवस्थामा पार्टीले सांसदलाई कारवाही गरेको विषयमा जानकारी गराउनु पर्ने र हाउस नचलेको अवस्थामा १५ दिनभित्र सूचना टाँस गरेर जानकारी दिनुपर्ने कानुनी व्यवस्था रहेको नेता शर्माको भनाइ छ। रामबहादुर थापा र चन्द्रबहादुर खड्का दुवैजना पार्टीको तर्फबाट राष्ट्रियसभा सदस्य नरहेको निर्णय संसद् सचिवालयमा जानकारी गराएका छौँ, नेता शर्माले भने, दलको तर्फबाट जानकारी प्राप्त भएपछि हाउस सञ्चालन भएको भए त्यही जानकारी गराउने र हाउस सञ्चालन नभएको अवस्थामा १५ दिनभित्र सूचना टाँसेर उहाँहरुको संसद् पद नरहेको जानकारी सचिवालयले गराउनुपर्छ। शर्माले पार्टीले उहाँहरुको संसद् पद नरहेको सूचना सचिवालयमा दिएको प्रष्ट पारे। यो सूचना भनेको उहाँहरु संसद् पद मुक्त भएको जानकारी हो, शर्माले थपे। माओवादीले संसद् पद खोसेका बादल राष्ट्रपतिबाट राष्ट्रियसभामा मनोनित हुन् भने अर्घाखाँचीका खड्का राष्ट्रियसभाका निर्वाचित सांसद हुन्। अर्घाखाँची मालारानी ५ घर भएका नेता खड्का माओवादी सशस्त्र युद्धका क्रममा बाबुराम भट्टराई निकट नेता मानिन्थे। पछिल्लो समय टोपबहादुर रायमाझी निकट मानिएका नेता खड्का सर्वोच्च अदालतले नेकपाको आधिकारिकता विवादमा सर्वोच्चले एमाले र माओवादीलाई अलगअलग बनाएपछि एमालेतर्फ लागेका हुन्। नेकपा (एमाले) अध्यक्ष एवम् प्रधानमन्त्री केपी ओलीले गृहमन्त्री बादललाई फागुन २८ गते केन्द्रीय सदस्यमा मनोनयन गरेका थिए। सर्वोच्चको फैसलापछि एमाले समूहमा लागेका नेतालाई स्पष्टीकरण सोध्दै माओवादीले कारवाही सुरु गरेको हो। माओवादी केन्द्रले दल त्यागसम्बन्धी ऐन २०७३ को दफा ३१ र ३२ बमोजिम स्पष्टीकरण माग्दै पार्टी हितविपरित काम नगर्न दिएको निर्देशन अस्वीकार गरेको भन्दै कारवाही थालेको हो। यो कारवाहीसँगै बादलको सांसद पदसँगै गृहमन्त्री पदसमेत गुम्ने भएको छ। नेता खड्काको भने सांसद पदमात्र गुम्नेछ। यसअघि माओवादीले दल त्याग गरेर एमालेमा प्रवेश गरेका कैलाली४ का लेखराज भट्ट, अर्घाखाँचीका टोपबहादुर रायमाझी, रौतहट३ का प्रभु साह र कैलाली३ का गौरीशंकर चौधरीको सांसद पद खारेज गरेको थियो। संविधानको धारा ७८ अनुसार प्रधानमन्त्री ओलीले मन्त्री पदमा पुननियुक्तिको सिफारिस गरिसकेका छन्। राष्ट्रपति विद्याभण्डारीले पुनर्नियुक्त मन्त्रीलाई शुक्रबार साँझ शपथ गराउने कार्यक्रम तय भएको प्रधानमन्त्री निकट स्रोतले जनाएको छ। प्रतिनिधिसभा विघटन गर्ने प्रधानमन्त्रीको निर्णयलाई समर्थन गर्दै साथ दिने गृहमन्त्री बादललाईसमेत ओलीले संविधानको धारा ७८ अनुसार नै पुनः ६ महिनाका लागि मन्त्री नियुक्त गर्ने तयारी गरेका छन्। संसद् नरहेको व्यक्ति मन्त्री बन्ने संवैधानिक अवस्था"
सार्वजनिक मञ्चमै देउवा र पौडेलबीच झम्टाझम्टी,काठमाडौं : प्रधानमन्त्री केपी ओलीको राजीनामा मागेर वैकल्पिक सरकारको नेतृत्व लिने निर्णय गरेको नेपाली कांग्रेसका शीर्ष नेताबीच सार्वजनिक कार्यक्रममा झम्टाझम्टी भएको छ । शुक्रबार काठमाडौंमा आयोजित निजामती कर्मचारी युनियन संघको विधान अधिवेशन उद्घाटन कार्यक्रममा कांग्रेस सभापति शेरबहादुर देउवा र वरिष्ठ नेता रामचन्द्र पौडेलबीच झम्टाझम्टी भएको हो । उद्घाटन कार्यक्रममा बोल्दै वरिष्ठ नेता पौडेलले प्रधानमन्त्री ओलीलाई हटाउने विषयमा सभापति देउवाले अग्रसरता नलिएको भन्दै आपत्ति जनाएपछि दुई नेताबीच भनाभन भएको हो । पौडेलले ओलीसँग मिलेको आरोप लगाएपछि देउवा उनीविरुद्ध आक्रोशित देखिएका हुन् । पौडेलले देउवाका अगाडि उभिएर रिसले हात हल्लाउँदै आक्रोश पोखेका हुन् । पौडेल आक्रोशित भएपछि देउवासँग भनाभन भएको हो । पार्टीका शीर्ष नेताले मञ्चमा वादविवाद गर्दा कार्यक्रममा सहभागी हाँसेका थिए । प्रमुख अतिथीका रुपमा कार्यक्रममा पुगेका नेताबीच वादविवाद हुँदा कार्यक्रम उद्घोषकले भने यो नेताबीचको छलफलमात्र भएको भन्दै सहजीकरण गरिरहेका थिए ।
विपक्षी जुटाउँदै कांग्रेस,"काठमाडौं : प्रधानमन्त्रीको राजीनामा मागे पनि नयाँ सत्ता समीकरणबारे नबोलेको कांग्रेसले अन्य दुई पार्टीलाई जुटाउने अग्रसरता देखाएको छ। कांग्रेस, माओवादी केन्द्र र जनता समाजवादी पार्टी (जसपा)का शीर्ष नेताहरू शुक्रबार निर्णायक छलफलमा जुट्दै छन्। कांग्रेस सभापति शेरबहादुर देउवाले माओवादी अध्यक्ष पुष्पकमल दाहाल, जसपाका अध्यक्ष महन्थ ठाकुर र संघीय परिषद् अध्यक्ष डा बाबुराम भट्टराईसहितका नेताहरूलाई छलफल गर्न पार्टी कार्यालय सानेपामा बोलाएका हुन्। कांग्रेसका मुख्यसचिव कृष्णप्रसाद पौडेलले समसामयिक परिस्थितिबारे साझा धारणा बनाउन बैठकको आयोजना गरिएको बताए। तीन दलबीच प्रतिनिधिसभा पुनःस्थापनापछिको अवस्था, नयाँ सत्ता समीकरणका विषयमा छलफल हुने जनाइएको छ। तीन दलबीच वार्ता हुने भएपछि कांग्रेस केन्द्रीय कार्यसमिति बैठक सारिएको छ। चैत २७ गते शुक्रबार बस्ने भनिएको बैठक ३० गते सोमबार दिनको २ बजे बस्ने पौडेलले प्रेस विज्ञप्तिमार्फत जनाएका छन्। यसअघि शुक्रबार बसेको केन्द्रीय कार्यसमिति बैठकले प्रधानमन्त्री केपी शर्मा ओलीको राजीनामा माग्ने, आफ्नै नेतृत्वमा नयाँ सरकार गठनको पहल गर्ने निर्णय गरेको थियो। सम्मानित सर्वोच्च अदालतले संसद् पुनःस्थापना गरेको महिना दिन पुग्न लाग्दा समेत प्रधानमन्त्रीले पदत्याग गरेर मार्गप्रशस्त नगरेपछि कांग्रेस केन्द्रीय कार्यसमितिको यो बैठक उहाँको राजीनामा माग गर्दछ, साथै नेपाली कांग्रेसको नेतृत्वमा सरकार गठनका लागि पहल गर्ने निर्णय गर्दछ, कांग्रेसको निर्णय थियो। तर, नयाँ सत्ता समीकरणका लागि निर्णायक देखिएको जसपाले कुन पक्षलाई साथ दिने भनेर निर्णय लिएको छैन। प्रधानमन्त्री केपी शर्मा ओलीलाई दिएको समर्थन माओवादी केन्द्रले फिर्ता पनि लिएको छैन। कांग्रेस सभापति देउवाले माओवादी केन्द्रका अध्यक्ष दाहालसँगको भेटमा पहिला समर्थन लिनुपर्ने अडान लिएका थिए।"
विद्युत्मा कोभिडको धक्का,"चालु वर्षको नौ महिनामा निजी प्रवर्द्धकहरूको ३७ मेगावाट विद्युत् मात्र राष्ट्रिय प्रसारणमा जोडिएको छ। निजी प्रवर्द्धकबाटै असारसम्ममा थप १५० मेगावाट थपिने अनुमान छ। सरकारी स्वामित्वको ४ सय ५६ मेगावाटको माथिल्लो तामाकोसीबाट वैशाखभित्र पहिलो युनिटको ७६ मेगावाट जोडिने अहिलेको प्रक्षेपण छ। बाँकी ५ युनिटको बिजुली क्रमशः जोडिने आयोजनाले बताएको छ। माथिल्लो तामाकोसीसहित करिब ८२५ मेगावाट चालु वर्ष राष्ट्रिय प्रसारणमा जोडिने नेपाल विद्युत् प्राधिकरणले आकलन गरेको थियो। यही अवधिमा सौर्य ऊर्जाबाट १८ मेगावाट राष्ट्रिय ग्रिडमा थपिएको छ। सरकारी र निजी प्रवर्द्धकबाट ४ हजार मेगावाट क्षमताका जलविद्युत् आयोजना निर्माणका विभिन्न चरणमा छन्। ९०७ मेगावाटका ७ आयोजना प्राधिकरण र सहायक कम्पनीले निर्माण गरिरहेका छन्। ३ हजार मेगावाटका १ सय ८० आयोजना निजी प्रवर्द्धकले निर्माण गरिरहेका छन्। प्रतियुनिट २० करोड रुपैयाँ लगानीलाई आधार मान्दा निजी प्रवर्द्धकका आयोजनामा ६ खर्बभन्दा बढी लगानी रहेको देखिन्छ। निर्माणमा कुनै बाधा नआए यी आयोजना सन् २०२१ देखि सन् २०२४ सम्ममा विद्युत् उत्पादनमा गइसक्ने अनुमान गरिएको छ। ६ हजार मेगावाटका आयोजना विद्युत् खरिद सम्झौता गरी निर्माण चरणमा जाने तयारीमा छन्। तर, गत वर्ष चैतमा सुरु भएको कोभिडको असरका कारण यी आयोजना निर्माणको समयसीमा कम्तीमा एक वर्ष पछि धकलिएको छ। कोभिडको दोस्रो लहरले यी आयोजनाको निर्माणको काम पुनः प्रभावित बन्ने देखिएको छ। कोभिडको दोस्रो लहर भारतलगायत मुलुकमा सुरु भइसकेको अवस्थामा सामान आयात, कामदारलगायतमा असर देखिन थालेको छ। यसले समयसीमासँगै आयोजनाको लागत बढाउने देखिन्छ। आयोजना निर्माणमा एक वर्ष ढिलाइ हुँदा त्यसले दुरगामी असर गर्ने स्वतन्त्र ऊर्जा उत्पादक संस्था, नेपाल (इप्पान) का उपाध्यक्ष आशिष गर्ग बताउँछन्। लागत बढ्नु भनेको अन्य खर्चसँगै आयोजना निर्माणका लागि लिइएको ऋणको ब्याज एक वर्ष थपिनु पनि हो। निर्माणाधिन आयोजनाहरूले विभिन्न बैंक तथा वित्तीय संस्थाबाट कुल लगानीको करिब ८० प्रतिशत ऋण लिएका हुन्छन्। यस्तो ऋण कम्तीमा १० प्रतिशत ब्याजमा लिएको मान्दा निर्माणाधीन आयोजनाले वार्षिक २० अर्ब रुपैयाँ वित्तीय संस्थालाई ब्याज मात्र बुझाउने हुँदा यसले लागत बढाउने गर्गको भनाइ छ। आयोजना पछि धकेलिँदा व्याजसँगै सामानहरू, ज्यालादारीलगायत महँगो हुँदा प्रत्येक आयोजनालाई २० प्रतिशतसम्मको वार्षिक व्ययभार थपिएको छ। साथै, यसले आयोजनाबाट आउने प्रतिफलमा पनि असर गर्ने देखिन्छ। कोभिडले समग्र आयोजनामै असर गरेको छ। जलविद्युत्सँग सम्बन्धित कामदार या पार्टपुर्जाको आयात या दक्ष जनशक्तिका लागि प्रायः भारत तथा चीनमै भर पर्नुपर्ने अवस्था छ। अहिले भारत दोस्रो लहरको कोभिडबाट प्रभावित बन्दै गइरहेकाले त्यहाँका कतिपय राज्यमा लकडाउन सुरु भइसकेको छ। त्यसले सामान आयातमा ढिलाइ हुन थालेको छ। एक महिनामा आउने सामान डेढ महिना लाग्न थालेको गर्ग बताउँछन्। जलविद्युत् आयोजना निर्माणका क्रममा चाहिने विस्फोटक पदार्थको उत्पादन भारतमै २० प्रतिशतभन्दा कम भइरहेको छ। यसकारण नेपालको मागलाई भारतले पुर्याउन सक्ने अवस्था नरहेको गर्गको भनाइ छ। मेसिन परीक्षणलगायत कामका लागि चीन जान हो भने २१ दिन लामो क्वारेन्टाइन बस्नुपर्ने मापदण्ड छ। यसकारण त्यहाँ जाने वातावरण नभएको गर्गको भनाइ छ। यसले थप ६ महिना आयोजना निर्माणको समयसीमालाई पछि धकेलिने उनी बताउँछन्। छुट र सहुलियतको आशाकोभिडका कारण जलविद्युत् आयोजनाको समयसीमा र लागत बढेको छ। कोभिडको दोस्रो लहर सुरु भएको र कहिलेसम्म लम्बिन्छ यकिन नभएकाले पनि सबै आयोजनाले फोर्स मेजर (काबुबाहिरको परिस्थिति)को सूचनालाई यथावत् राखेका छन्। प्रवर्द्धकले फोर्स मेजर देखाउँदै अनिवार्य उत्पादन अवधि (आरसीओडी) थप गर्न प्राधिकरणसँग माग गरेका छन्। ऊर्जा, जलस्रोत तथा सिँचाइ मन्त्रालयका सचिव दिनेश घिमिरेले हालै एक कार्यक्रममा एक वर्षका लागि उत्पादन अनुमति थप्ने आश्वासन दिएका छन्। यस्तै, ब्याजको सीमा बढाउने सम्बन्धमा पनि अर्थ मन्त्रालयमा पत्रचार गरिएको सुनाए। तर, निर्णय हुन बाँकी रहेको उनको भनाइ थियो। ऊर्जा प्रवर्द्धकहरूको मागका सम्बन्धमा मन्त्रालय सकारात्मक रहे पनि अन्तरमन्त्रालय समन्वय गर्नुपर्ने भएकाले केही समय लाग्ने उनले बताए।"
सार्वजनिक मञ्चमै देउवा र पौडेलबीच झम्टाझम्टी,काठमाडौं : प्रधानमन्त्री केपी ओलीको राजीनामा मागेर वैकल्पिक सरकारको नेतृत्व लिने निर्णय गरेको नेपाली कांग्रेसका शीर्ष नेताबीच सार्वजनिक कार्यक्रममा झम्टाझम्टी भएको छ । शुक्रबार काठमाडौंमा आयोजित निजामती कर्मचारी युनियन संघको विधान अधिवेशन उद्घाटन कार्यक्रममा कांग्रेस सभापति शेरबहादुर देउवा र वरिष्ठ नेता रामचन्द्र पौडेलबीच झम्टाझम्टी भएको हो । उद्घाटन कार्यक्रममा बोल्दै वरिष्ठ नेता पौडेलले प्रधानमन्त्री ओलीलाई हटाउने विषयमा सभापति देउवाले अग्रसरता नलिएको भन्दै आपत्ति जनाएपछि दुई नेताबीच भनाभन भएको हो । पौडेलले ओलीसँग मिलेको आरोप लगाएपछि देउवा उनीविरुद्ध आक्रोशित देखिएका हुन् । पौडेलले देउवाका अगाडि उभिएर रिसले हात हल्लाउँदै आक्रोश पोखेका हुन् । पौडेल आक्रोशित भएपछि देउवासँग भनाभन भएको हो । पार्टीका शीर्ष नेताले मञ्चमा वादविवाद गर्दा कार्यक्रममा सहभागी हाँसेका थिए । प्रमुख अतिथीका रुपमा कार्यक्रममा पुगेका नेताबीच वादविवाद हुँदा कार्यक्रम उद्घोषकले भने यो नेताबीचको छलफलमात्र भएको भन्दै सहजीकरण गरिरहेका थिए ।
"बुढानीलकण्ठमा कांग्रेस, माओवादी केन्द्र र जसपाको बैठक : नयाँ सरकार गठन मुख्य एजेन्डा","काठमाडौँ: नेपाली कांग्रेस, माओवादी केन्द्र र जनता समाजवादी पार्टीका शीर्ष नेताहरुबीच वैकल्पिक सरकार गठनबारे शुक्रबार निर्णायक छलफल हुँदैछ। कांग्रेस सभापति शेरबहादुर देउवाले आफ्नै निवास बुढानीलकण्ठमा दुवै दलका शीर्ष नेताहरूलाई छलफलका लागि आमन्त्रण गरेका छन्। छलफलमा कांग्रेस सभापति देउवासहित अन्य वरिष्ठ नेताहरू, माओवादी केन्द्रका अध्यक्ष पुष्पकमल दाहाल प्रचण्ड, जसपाका अध्यक्ष महन्थ ठाकुर र संघीय परिषद अध्यक्ष बाबुराम भट्टराईलगायत नेताहरु सहभागी हुँदैछन्। छलफलका लागि अपरान्ह चार बजे नेताहरू बुढानीलकण्ठमा पुगिसकेका छन्। सानेपा बैठकको मुख्य एजेन्डा नै ओली विकल्प र नयाँ सरकारको गठन रहेको छ। तीन दलबीच हुने बैठकमा संसद पुनर्स्थापनापछिको राजनीतिक शून्यता, वैकल्पिक सरकार गठनको सम्भावना र सत्ता साझेदारीलगायतका विषयमा विस्तृत छलफल हुने कांग्रेस प्रवक्ता विश्वप्रकाश शर्माले अन्नपूर्ण अनलाइनसँग बताए। उनले भने, 'हामीले प्रधानमन्त्रीको राजीनामा माग्ने र नयाँ सरकारका गठनका लागि पहल गर्ने निर्णय गर्यौं। अब त्यसमा उहाँहरूको धारणा के छ, कसरी अघि बढ्ने भन्ने छलफल गर्न बैठक आयोजना गरिएको हो।' नेपाली कांग्रेसको केन्द्रीय समितिले गत चैत २० गते प्रधानमन्त्री केपी ओलीको राजीनामा माग्ने र आफ्नो नेतृत्वमा नयाँ सरकार बनाउने निर्णय गरेको थियो। तर अहिलेसम्म ठोस रुपमा संवाद हुन सकेको छैन। सर्वोच्च अदालतले संसद् पुनर्स्थापना गरेको झन्डै डेढ महिना वितिसक्दा पनि संसदमा न वैकल्पिक सरकार निर्माणका लागि गठबन्धन तयार हुन सकेको छ न त प्रधानमन्त्री केपी ओली नेतृत्वको सरकारको निरन्तरता सुनिश्चित भइसकेको छ। आन्तरिक दबाबमा कांग्रेस सभापति शेरबहादुर देउवा प्रधानमन्त्री ओलीको राजीनामा माग्ने औपचारिक निर्णय गर्न तयार भए पनि नयाँ समीकरण बनाउन विश्वसनीय वातावरण अझै नबनेको भन्दै देउवा मौन बस्दै आएका छन्। जसपाले सहकार्यका लागि संस्थागत निर्णय नगर्दासम्म मुभ गर्न नहुने मुडमा देउवा छन्। छोटो समयका लागि सरकारमा गएर अल्झिनुभन्दा चुनावमा जानु पर्नेमा देउवाले जोड दिदै आएका छन्। अहिले सरकार र विपक्षी दुवैतिरबाट जसपालाई फकाउने काम भइरहेको छ। संसदको नयाँ अंकगणितमा निर्णायक खेलाडीका रुपमा रहेको जनता समाजवादी पार्टी(जसपा)ले अहिलेसम्म कुनै संस्थागत निर्णय गरेको छैन। दुवै पक्षले जसपालाई आफूतिर तान्ने कोसिस गरिरहेका छन् र फकाउने प्रयास भइरहेको छ। कांग्रेससँगको सम्वाद झारा टार्ने खालको छ तर बालुवाटारसँग छलफल भने अलि हार्दिक र गहिरो हुँदै गएको छ। सत्ता साझेदारीका लागि बालुवाटारसँग नजिकिएको जसपा पनि कांग्रेसको निर्णयपछि फेरि थप आन्तरिक परामर्शमा जुटेको छ। कांग्रेसको झारा टार्ने निर्णय र एमालेभित्रको चरम अन्तरकहललाई विश्लेषण गर्दै जसपा पनि पर्ख र हेरको रणनीतिमा देखिन्छ। तर उसको सहयोग बिना न ओली सुरक्षित हुनेछन् न त वैकल्पिक सरकार बन्नेछ। उ कतै नलागेर तटस्थ बसिदियो भने स्वभाविक रुपमा फेरि चुनावमै मुलुक फर्किनुपर्ने अवस्था आउने देखिन्छ। २ सय ७५ सदस्यीय प्रतिनिधिसभामा प्रधानमन्त्री बन्न १ सय ३८ सांसदको समर्थन चाहिन्छ। यसमा केही निलम्वित र केही निधनले गर्दा रिक्त छन्। अहिले संसदमा एमालेका १२०, कांग्रेसका ६(२ निलम्वित), माओवादी केन्द्रका ४८ (सभामुख मतदान गर्न नमिल्ने र चारजना रिक्त) र जसपाका ३४ सांसद छन्। तीनजना स्वतन्त्र हैसियतमा छन्। ओलीलाई सुरक्षित हुन सिंगो जसपा पनि आवश्यक पर्दैन। १७ मत मात्रै भए ओली सुरक्षित हुन्छन्। त्यसैले सकेसम्म सिंगै जसपासँग सहकार्य गर्ने र त्यो संभव नभए फुटाएर भए पनि आवश्यक संख्य जुटाउने रणनीतिमा बालुवाटार छ।"
विपक्षी जुटाउँदै कांग्रेस,"काठमाडौं : प्रधानमन्त्रीको राजीनामा मागे पनि नयाँ सत्ता समीकरणबारे नबोलेको कांग्रेसले अन्य दुई पार्टीलाई जुटाउने अग्रसरता देखाएको छ। कांग्रेस, माओवादी केन्द्र र जनता समाजवादी पार्टी (जसपा)का शीर्ष नेताहरू शुक्रबार निर्णायक छलफलमा जुट्दै छन्। कांग्रेस सभापति शेरबहादुर देउवाले माओवादी अध्यक्ष पुष्पकमल दाहाल, जसपाका अध्यक्ष महन्थ ठाकुर र संघीय परिषद् अध्यक्ष डा बाबुराम भट्टराईसहितका नेताहरूलाई छलफल गर्न पार्टी कार्यालय सानेपामा बोलाएका हुन्। कांग्रेसका मुख्यसचिव कृष्णप्रसाद पौडेलले समसामयिक परिस्थितिबारे साझा धारणा बनाउन बैठकको आयोजना गरिएको बताए। तीन दलबीच प्रतिनिधिसभा पुनःस्थापनापछिको अवस्था, नयाँ सत्ता समीकरणका विषयमा छलफल हुने जनाइएको छ। तीन दलबीच वार्ता हुने भएपछि कांग्रेस केन्द्रीय कार्यसमिति बैठक सारिएको छ। चैत २७ गते शुक्रबार बस्ने भनिएको बैठक ३० गते सोमबार दिनको २ बजे बस्ने पौडेलले प्रेस विज्ञप्तिमार्फत जनाएका छन्। यसअघि शुक्रबार बसेको केन्द्रीय कार्यसमिति बैठकले प्रधानमन्त्री केपी शर्मा ओलीको राजीनामा माग्ने, आफ्नै नेतृत्वमा नयाँ सरकार गठनको पहल गर्ने निर्णय गरेको थियो। सम्मानित सर्वोच्च अदालतले संसद् पुनःस्थापना गरेको महिना दिन पुग्न लाग्दा समेत प्रधानमन्त्रीले पदत्याग गरेर मार्गप्रशस्त नगरेपछि कांग्रेस केन्द्रीय कार्यसमितिको यो बैठक उहाँको राजीनामा माग गर्दछ, साथै नेपाली कांग्रेसको नेतृत्वमा सरकार गठनका लागि पहल गर्ने निर्णय गर्दछ, कांग्रेसको निर्णय थियो। तर, नयाँ सत्ता समीकरणका लागि निर्णायक देखिएको जसपाले कुन पक्षलाई साथ दिने भनेर निर्णय लिएको छैन। प्रधानमन्त्री केपी शर्मा ओलीलाई दिएको समर्थन माओवादी केन्द्रले फिर्ता पनि लिएको छैन। कांग्रेस सभापति देउवाले माओवादी केन्द्रका अध्यक्ष दाहालसँगको भेटमा पहिला समर्थन लिनुपर्ने अडान लिएका थिए।"
"कांग्रेस नेतृत्वको सरकार बनाउन देउवाको प्रस्ताव, जसपाले माग्यो समय","काठमाडौं : नेपाली कांग्रेसका सभापति शेरबहादुर देउवाले कांग्रेसको नेतृत्वमा नयाँ सरकार बनाउन प्रस्ताव गरेका छन्। शुक्रबार बूढानीलकण्ठमा भएको छलफलमा सभापति देउवाले यस्तो प्रस्ताव गरेका हुन्। सत्ता समीकरणको विषयमा छलफलका लागि माओवादी केन्द्र र जनता समाजवादी पार्टी (जसपा) नेता शुक्रबार दिउँसो बूढानीलकण्ठ पुगेका हुन्। सभापति देउवाले कांग्रेसको नेतृत्वमा नयाँ सरकार बनाउन प्रस्ताव गरे पनि बैठक बिना निष्कर्ष टुंगिएको माओवादी प्रवक्ता नारायणकाजी श्रेष्ठले जानकारी दिए। देउवाको प्रस्तावमा माओवादी केन्द्र सहमत भए पनि जसपाले यसबारे छलफल गर्न थप समय मागेको छ। केन्द्रीय समितिको निर्णय अनुसार देउवाले बैठकमा कांग्रेसको नेतृत्वमा सरकार बनाउन सहयोगका लागि प्रस्ताव अघि सारेका हुन्। देउवाले कांग्रेस नेतृत्वमा सरकार बनाउन सहयोग गर्न आग्रह गरेको र त्यसका लागि जसपाले समय मागेको प्रवक्ता श्रेष्ठले बताए । छलफलमा कांग्रेस सभापति देउवाले आफ्नो नेतृत्व सरकार बनाउन सहयोग गर्न आग्रह गर्नुभएको छ, माओवादी प्रवक्ता श्रेष्ठले भने, जसपाले पहिलो पटक औपचारिक रुपमा प्रस्ताव आयो, यो विषयमा हामी छलफल गरेर आवश्यक निर्णय लिन्छौँ भन्नुभएको छ । प्रवक्ता श्रेष्ठका अनुसार देउवाको प्रस्तावलाई माओवादीले सकारात्मक भन्दै समर्थन गरेको छ । अब जसपाले निर्णय गरेपछि फेरि बैठक बस्ने भन्दै छलफल सकिएको उनको भनाइ छ । हामीले (माओवादी) चाहिँ कांग्रेसको प्रस्ताव सकारात्मक छ भनेर समर्थन गरेको छ । अब जसपाले छिट्टै केही निर्णय गरोस् भनेर भन्यौँ, श्रेष्ठले थपे, जसपाले निर्णय गरेपछि फेरि तीन पार्टीको बैठक बस्ने र यसको विषयमा आवश्यक निर्णय लिने भनेर आजको बैठक सकियो । तीन दलबीचको बैठकमा संसद पुनर्स्थापनापछिको राजनीतिक शून्यता, वैकल्पिक सरकार गठनको सम्भावना र सत्ता साझेदारीलगायतका विषयमा औपचारिक छलफल भएको हो । नेपाली कांग्रेसको केन्द्रीय समितिले गत चैत २० गते प्रधानमन्त्री केपी ओलीको राजीनामा माग्ने र आफ्नो नेतृत्वमा नयाँ सरकार बनाउने निर्णय गरेको थियो। तर अहिलेसम्म ठोस रुपमा संवाद हुन सकेको थिएन। सर्वोच्च अदालतले संसद् पुनर्स्थापना गरेको झन्डै डेढ महिना वितिसक्दा पनि संसदमा न वैकल्पिक सरकार निर्माणका लागि गठबन्धन तयार हुन सकेको छ न त प्रधानमन्त्री ओली नेतृत्वको सरकारको निरन्तरता सुनिश्चित भइसकेको छ। आन्तरिक दबाबमा कांग्रेस सभापति शेरबहादुर देउवा प्रधानमन्त्री ओलीको राजीनामा माग्ने औपचारिक निर्णय गर्न तयार भए पनि नयाँ समीकरण बनाउन विश्वसनीय वातावरण अझै बन्न सकेको छैन । शुक्रबारको छलफलमा देउवाले सरकारको नेतृत्वमा सहयोग गर्न पहिलो पटक औपचारिक रुपमा अनुरोध गरेका हुन् । देउवाको यो प्रस्तावले जसपालाई संस्थागत निर्णय गर्न दबाब बढेको छ। छोटो समयका लागि सरकारमा गएर अल्झिनुभन्दा चुनावमा जानु पर्नेमा देउवाले जोड दिदै आएका छन्। अहिले सरकार र विपक्षी दुवैतिरबाट जसपालाई फकाउने काम भइरहेको छ। संसदको नयाँ अंकगणितमा निर्णायक खेलाडीका रुपमा रहेको जसपाले अहिलेसम्म कुनै संस्थागत निर्णय गरेको छैन। दुवै पक्षले जसपालाई आफूतिर तान्ने कोसिस गरिरहेका छन् र फकाउने प्रयास भइरहेको छ। सत्ता साझेदारीका लागि बालुवाटारसँग नजिकिएको जसपा पनि कांग्रेसको निर्णयपछि फेरि थप आन्तरिक परामर्शमा जुटेको छ। २ सय ७५ सदस्यीय प्रतिनिधिसभामा प्रधानमन्त्री बन्न १ सय ३८ सांसदको समर्थन चाहिन्छ। यसमा केही निलम्वित र केही निधनले गर्दा रिक्त छन्। अहिले संसदमा एमालेका १२०, कांग्रेसका ६ (२ निलम्वित), माओवादी केन्द्रका ४८ (सभामुख मतदान गर्न नमिल्ने र चारजना रिक्त) र जसपाका ३४ सांसद छन्। तीनजना स्वतन्त्र हैसियतमा छन्। ओलीलाई सुरक्षित हुन सिंगो जसपा पनि आवश्यक पर्दैन। १७ मत मात्रै भए ओली सुरक्षित हुन्छन्। त्यसैले सकेसम्म सिंगै जसपासँग सहकार्य गर्ने र त्यो संभव नभए फुटाएर भए पनि आवश्यक संख्य जुटाउने रणनीतिमा बालुवाटार छ। छलफलमा कांग्रेस सभापति देउवासहित अन्य वरिष्ठ नेता, माओवादी केन्द्रका अध्यक्ष पुष्पकमल दाहाल प्रचण्ड, प्रवक्ता नारायणकाजी श्रेष्ठ, जसपाका अध्यक्ष महन्थ ठाकुर र संघीय परिषद अध्यक्ष बाबुराम भट्टराई, नेता उपेन्द्र यादव, महन्थ ठाकुरलगायत नेता सहभागी थिए।"
तीन दल मिल्नु घाम र जुन मिल्नु जस्तै हो: मुख्यमन्त्री गुरुङ,"गण्डकी प्रदेशका मुख्यमन्त्री पृथ्वीसुब्बा गुरुङले नेपाली कांग्रेस, नेकपा (माओवादी केन्द्र) र सङ्घीय समाजवादी मिल्नु भनेको घाम र जुन मिल्नु जस्तै भएको बताएका छन्। मुख्यमन्त्री गुरुङले आज बेँसीशहर१ उदिपुरमा आयोजित कार्यक्रममा तीन दलका आआफ्ना स्वार्थका कारण मिल्न नसक्ने बताए। वर्तमान सरकारलाई हटाउन सजिलो नभएको भन्दै मुख्यमन्त्री गुरुङले भने, एमालेसँग तीन दलमध्ये जुन मिल्दा पनि बहुमत पुग्छ। उनीहरुको अवस्था सजिलो छैन, उनले भने। उनले गण्डकी प्रदेश सरकार पनि बलियो रहेको बताए। मुख्यमन्त्री गुरुङले २०४७ देखि २०७४ सम्म आइपुग्दा प्राप्त हुन नसकेको महत्वपूर्ण उपलब्धि वर्तमान सरकारले हासिल गरको बताए। मुख्यमन्त्री गुरुङले भने, समृद्धिका लागि जग बसालेका छौं। थप नतिजा छिट्टै देखिन्छ। उनले गण्डकी प्रदेश सरकारले सभ्य समाज र समृद्ध प्रदेश बनाउने अभियानका साथ काम गरिरहेको बताए। ग्यासको सट्टामा बिजुलीको चुलो वितरण गर्न लागेको, प्रदेशमा चक्लाबन्दीको अभियान थाल्न लागेको उनको भनाइ छ। मुख्यमन्त्री गुरुङले भन्नभुयो, ३५ अर्बमध्ये २० अर्ब भौतिक पूर्वाधार निर्माणमा प्रदेश सरकारले खर्च गर्दै बढीभन्दा बढी प्राथमिकतामा दिँदै आइरहेको छ। गण्डकी प्रदेशमा पाँच लाख ७८ हजार घरधुरी रहेकामा यसै वर्षभित्र विद्युत् नपुगेका घरधुरीमा विद्युत् पुर्याउँछौँ। अर्को वर्ष आधारभूत खानेपानी नपुगेका सबै घरधुरीमा एक घर एक धारा पुग्छ। मुख्यमन्त्री गुरुङले बेँसीशहर नगरपालिकाले बेँसीशहर१ स्थित प्रवेशद्वारमा निर्माण गरेको प्रवेशद्वार, उदिपुरडिही खानेपानी तथा सरसफाइ उपभोक्ता समितिले प्रदेश सरकार र स्थानीयवासीको सहकार्यमा निर्माण गरेको एक घर एक धारा र जनकल्याण माध्यमिक विद्यालयको चार कोठे भवनको एक दिन उद्घाटन गरे। तीनवटै आयोजनाको उद्घाटनपछि संयुक्त रुपमा कार्यक्रमको आयोजना गरिएको हो। बेँसीशहर नगरपालिकाले करीब २२ लाखमा डुम्रेबेँसीशहर सडक खण्डको उदिपुरमा प्रवेशद्वार निर्माण गरेको हो। त्यस्तै ६२३ घरधुरी लाभन्वित हुनेगरी निर्माण सम्पन्न भएको उदीपुरडिही खानेपानी रु दुई करोड ९८ लाख ३६ हजारको लागतमा सम्पन्न भएको हो। त्यसैगरी जनकल्याण माध्यमिक विद्यालयको चार कोठे भवन ६८ लाख ३२ हजार ९९१ मा राष्ट्रिय प्राधिकरण, जिल्ला आयोजना कार्यान्वयन एकाइ (शिक्षा) लमजुङले निर्माण गरेको हो। रासस"
सांसद पद गुमेका चार मन्त्रीले फेरि लिए शपथ,"काठमाडौं : दल त्याग गर्दा सांसद पद गुमाएका माओवादी केन्द्रका चार नेताले शुक्रबार फेरि मन्त्री पदको शपथ लिएका छन् । शुक्रबार साँझ राष्ट्रपति विद्यादेवी भण्डारीले सांसद पद गुमाएका चार मन्त्रीलाई फेरि शपथ ग्रहण गराएकी हुन् । शीतल निवासमा लेखराज भट्ट उद्योग, वाणिज्य तथा आपूर्ति, टोपबहादुर रायमाझी ऊर्जा, जलस्रोत तथा सिँचाई, प्रभु साह सहरी विकास र गौरीशंकर चौधरी श्रम, रोजगार तथा सामाजिक सुरक्षा मन्त्रीको रुपमा शपथ लिएका हुन् । प्रधानमन्त्री ओलीले चारैजना नेतालाई मन्त्री पदमा पुनर्नियुक्ति दिएपछि राष्ट्रपतिले शपथ गराएकी हुन् । माओवादी केन्द्र छाडेर एमाले प्रवेश गरेका कैलाली४ का लेखराज भट्ट, अर्घाखाँचीका टोपबहादुर रायमाझी, रौतहट३ का प्रभु साह र कैलाली३ का गौरीशंकर चौधरीलाई प्रधानमन्त्री केपी ओलीले मन्त्री पदमा पुननियुक्तिको सिफारिस गरेपछि उनीहरुको शपथ भएको हो । नेकपा माओवादी केन्द्रले चारैजनालाई दलको साधारण सदस्यसमेत नरहने गरी कारवाही गरेको हो । सोही सूचना सभामुख अग्निप्रसाद सापकोटाले बिहीबारको संसद् बैठकमा जानकारी गरापछि उनीहरुको सांसद पद खारेज भएको हो । सांसद पद गएसँगै उनीहरुको मन्त्री पदसमेत गुमेको हो । पदमुक्त भएका उनीहरुलाई प्रधानमन्त्री ओलीले पुनः नियुक्तिका लागि सिफारिस गरेका हुन् । सांसद नरहेको व्यक्ति ६ महिनासम्म मन्त्री बन्न सक्ने व्यवस्था संवैधानिकको धारा ७८ ले गरेको छ । सोही धारामा टेकेर प्रधानमन्त्री ओलीले चारैजना नेतालाई फेरि मन्त्री बनाएका हुन् ।"
"पदमुक्त भएका चार मन्त्रीको पुनर्नियुक्ति, साँझ शपथ","काठमाडौं : दल त्याग गर्दा सांसद पद गुमाएका माओवादी केन्द्रका चार नेताले शुक्रबार फेरि मन्त्री पदको शपथ लिने भएका छन् । माओवादी केन्द्र छाडेर एमाले प्रवेश गरेका कैलाली४ का लेखराज भट्ट, अर्घाखाँचीका टोपबहादुर रायमाझी, रौतहट३ का प्रभु साह र कैलाली३ का गौरीशंकर चौधरीलाई प्रधानमन्त्री केपी ओलीले मन्त्री पदमा पुननियुक्तिको सिफारिस गरेपछि उनीहरु मन्त्री बन्ने पक्का भएको हो। राष्ट्रपति विद्या भण्डारीले पुनर्नियुक्त मन्त्रीहरुलाई साँझ शपथ ग्रहण गराउने कार्यक्रम तय भएको प्रधानमन्त्री निकट स्रोतले जनाएको छ। उनीहरुले पहिलेकै मन्त्रालयको जिम्मेवारी पाउने छन्। जसअनुसार लेखराज भट्ट उद्योग, वाणिज्य तथा आपूर्ति, टोपबहादुर रायमाझी ऊर्जा, जलस्रोत तथा सिँचाई, प्रभु साह सहरी विकास र गौरीशंकर चौधरी श्रम, रोजगार तथा सामाजिक सुरक्षा मन्त्रीको पुनर्नियुक्ति पाउने छन्। माओवादी केन्द्र छोडेर एमालेमा प्रवेश गरेका चारैजना मन्त्री हुन्। नेकपा माओवादी केन्द्रले चारैजनालाई दलको साधारण सदस्यसमेत नरहने गरी कारबाही गरेको हो । साेही सूचना सभामुख अग्निप्रसाद सापकोटाले बिहीबारको संसद् बैठकमा जानकारी गरापछि उनीहरुको सांसद पद खारेज भएको हो । सांसद पद गएसँगै उनीहरुको मन्त्री पदसमेत गुमेको हाे । पदमुक्त भएका उनीहरुलाई प्रधानमन्त्री ओलीले पुनः नियुक्तिका लागि सिफारिस गरेका हुन् । सांसद नरहेको व्यक्ति ६ महिनासम्म मन्त्री बन्न सक्ने संवैधानिक व्यवस्था छ ।"
जसपा अरुसँग मागेर खाने कमजोर जातीय र क्षेत्रीय शक्ति होइन : बाबुराम,"काठमाडौं : बाबुराम भट्टराईले जनता समाजवादी पार्टी (जसपा) अरुसँग मागेर खाने कमजोर जातीय र क्षेत्रीय शक्ति नभएको बताएका छन्। शुक्रबार जसपाका शीर्ष नेताको सामूहिक तस्बिर सार्वजनिक गर्दै बाबुरामले यस्तो बताएका हुन्। जसपा संघीय परिषद् अध्यक्ष एवम् पूर्वप्रधानमन्त्री भट्टराईले जसपा कमजोर जातीय र क्षेत्रीय शक्ति नभएर सच्चा राष्ट्रिय शक्ति बन्नु पर्ने बताएका हुन्। जसपा अरूसंग मागेर खाने कमजोर जातीयरक्षेत्रीय शक्ति हैन सच्चा राष्ट्रिय शक्ति बन्नु छ, बाबुरामले ट्वीटरमा लेखेका छन्। शुक्रबार जसपा पदाधिकारीको बैठक सौहाद्र्रपूर्ण र गम्भीर वातावरणमा सुरु भएको भन्दै बाबुरामले यस्तो बताएका हुन्। उनले उदीयमान वैकल्पिक शक्ति हुनुको नाताले जसपाले विद्यमान राष्ट्रिय राजनीतिक संकटको समाधानका निम्ती अग्रणी भूमिका खेल्नुपर्ने समेत बताए। जसपाको पदाधिकारी वैठक सौहार्द्रपूर्ण र गम्भीर वातावरणमा शुरू भएको छ। उदीयमान वैकल्पिक शक्ति हुनुको नाताले जसपाले विद्यमान राष्ट्रिय राजनीतिक संकटको अग्रगामी समाधाननिम्ति अग्रणी भूमिका खेल्नैपर्छ, बाबुरामले अगाडि लेखेका छन्। ट्वीटसँगै बाबुरामले शेयर गरेकाे तस्बिर"
गृहमन्त्री रामबहादुर थापालाई पनि माओवादी केन्द्रले सांसदबाट हटायो,"काठमाडौं : नेकपा माओवादी केन्द्रले गृहमन्त्री रामबहादुर थापा बादल राष्ट्रिय सभामा आफ्नो पार्टीको सांसद नरहेको जानकारी गराएको छ। माओवादी केन्द्रले राष्ट्रियसभा सचिवालयालाई शुक्रबार पत्र लेखेर थापालाई दलबाट हटाएको जानकारी गराएको हो। नेकपा (एमाले) अध्यक्ष केपी शर्मा ओलीले थापालाई २८ फागुनमा केन्द्रीय सदस्यमा मनोनयन गरेका थिए। यसअघि माओवादी केन्द्रले दल त्याग गरेर एमालेमा प्रवेश गरेका कैलाली४ का लेखराज भट्ट, अर्घाखाँचीका टोपबहादुर रायमाझी, रौतहट३ का प्रभु साह र कैलाली३ का गौरीशंकर चौधरीको सांसद पद खारेज गरेको थियो । तर, प्रधानमन्त्री केपी ओलीले मन्त्री पदमा पुननियुक्तिको सिफारिस गरेपछि उनीहरु मन्त्री बन्दै छन्। राष्ट्रपति विद्याभण्डारीले पुनर्नियुक्त मन्त्रीहरुलाई आजै साँझ शपथग्रहण गराउने कार्यक्रम तय भएको प्रधानमन्त्री निकट स्रोतले जनाएको छ।"
माओवादीले गृहमन्त्री बादल र नेता खड्कालाई सांसदबाट हटायो : गृहमन्त्रीको पद के हुन्छ ?,"काठमाडौं : नेकपा (माओवादी केन्द्र) पार्टी छोड्ने गृहमन्त्री रामबहादुर थापा बादल र नेता चन्द्रबहादुर खड्कालाई सांसद पदबाट हटाएको जानकारी संसद् सचिवालयमा गराएको छ। शुक्रबार माओवादी केन्द्रले संघीय संसद् सचिवालयमा राष्ट्रिय सभाका सदस्य रहेका गृहमन्त्री बादल र नेता खड्कालाई पार्टीले सांसद पदबाट हटाएको जानकारी गराएको हो। माओवादी केन्द्रका नेता एवम् राष्ट्रिय सभाका सदस्य दीनानाथ शर्माका अनुसार पार्टीले नेता थापा र खड्कालाई सांसद पदबाट हराएको जानकारी संसद् ् सचिवालयमा गराएको बताए। हाउस चलेको अवस्थामा पार्टीले सांसदलाई कारवाही गरेको विषयमा जानकारी गराउनु पर्ने र हाउस नचलेको अवस्थामा १५ दिनभित्र सूचना टाँस गरेर जानकारी दिनुपर्ने कानुनी व्यवस्था रहेको नेता शर्माको भनाइ छ। रामबहादुर थापा र चन्द्रबहादुर खड्का दुवैजना पार्टीको तर्फबाट राष्ट्रियसभा सदस्य नरहेको निर्णय संसद् सचिवालयमा जानकारी गराएका छौँ, नेता शर्माले भने, दलको तर्फबाट जानकारी प्राप्त भएपछि हाउस सञ्चालन भएको भए त्यही जानकारी गराउने र हाउस सञ्चालन नभएको अवस्थामा १५ दिनभित्र सूचना टाँसेर उहाँहरुको संसद् पद नरहेको जानकारी सचिवालयले गराउनुपर्छ। शर्माले पार्टीले उहाँहरुको संसद् पद नरहेको सूचना सचिवालयमा दिएको प्रष्ट पारे। यो सूचना भनेको उहाँहरु संसद् पद मुक्त भएको जानकारी हो, शर्माले थपे। माओवादीले संसद् पद खोसेका बादल राष्ट्रपतिबाट राष्ट्रियसभामा मनोनित हुन् भने अर्घाखाँचीका खड्का राष्ट्रियसभाका निर्वाचित सांसद हुन्। अर्घाखाँची मालारानी ५ घर भएका नेता खड्का माओवादी सशस्त्र युद्धका क्रममा बाबुराम भट्टराई निकट नेता मानिन्थे। पछिल्लो समय टोपबहादुर रायमाझी निकट मानिएका नेता खड्का सर्वोच्च अदालतले नेकपाको आधिकारिकता विवादमा सर्वोच्चले एमाले र माओवादीलाई अलगअलग बनाएपछि एमालेतर्फ लागेका हुन्। नेकपा (एमाले) अध्यक्ष एवम् प्रधानमन्त्री केपी ओलीले गृहमन्त्री बादललाई फागुन २८ गते केन्द्रीय सदस्यमा मनोनयन गरेका थिए। सर्वोच्चको फैसलापछि एमाले समूहमा लागेका नेतालाई स्पष्टीकरण सोध्दै माओवादीले कारवाही सुरु गरेको हो। माओवादी केन्द्रले दल त्यागसम्बन्धी ऐन २०७३ को दफा ३१ र ३२ बमोजिम स्पष्टीकरण माग्दै पार्टी हितविपरित काम नगर्न दिएको निर्देशन अस्वीकार गरेको भन्दै कारवाही थालेको हो। यो कारवाहीसँगै बादलको सांसद पदसँगै गृहमन्त्री पदसमेत गुम्ने भएको छ। नेता खड्काको भने सांसद पदमात्र गुम्नेछ। यसअघि माओवादीले दल त्याग गरेर एमालेमा प्रवेश गरेका कैलाली४ का लेखराज भट्ट, अर्घाखाँचीका टोपबहादुर रायमाझी, रौतहट३ का प्रभु साह र कैलाली३ का गौरीशंकर चौधरीको सांसद पद खारेज गरेको थियो। संविधानको धारा ७८ अनुसार प्रधानमन्त्री ओलीले मन्त्री पदमा पुननियुक्तिको सिफारिस गरिसकेका छन्। राष्ट्रपति विद्याभण्डारीले पुनर्नियुक्त मन्त्रीलाई शुक्रबार साँझ शपथ गराउने कार्यक्रम तय भएको प्रधानमन्त्री निकट स्रोतले जनाएको छ। प्रतिनिधिसभा विघटन गर्ने प्रधानमन्त्रीको निर्णयलाई समर्थन गर्दै साथ दिने गृहमन्त्री बादललाईसमेत ओलीले संविधानको धारा ७८ अनुसार नै पुनः ६ महिनाका लागि मन्त्री नियुक्त गर्ने तयारी गरेका छन्। संसद् नरहेको व्यक्ति मन्त्री बन्ने संवैधानिक अवस्था"
कोसी टप्पु वन्यजन्तु आरक्ष प्रवेशमा प्रतिबन्ध,"धरान : कोसी टप्पु वन्यजन्तु आरक्षमा १४ वटा जङ्गली हात्तीले उदण्डता मच्चाउन थालेपछि आरक्ष प्रवेशमा प्रतिबन्ध लगाइएको छ। प्रदेश १ को सुनसरी र उदयपुर र सप्तरीको पर्यटकीय क्षेत्र कोसी टप्पु वन्यजन्तु आरक्ष क्षेत्रमा ठूलो संख्यामा जङ्ली हात्ती प्रवेश गरेर उदण्डता मच्चाउन थालेपछि सर्वसाधारणको सुरक्षालाई मध्यनजर गर्दै आरक्ष प्रवेशमा प्रतिबन्ध लगाइएको हो। कोसी टप्पु वन्यजन्तु आरक्ष क्षेत्रमा १४ वटा हात्तीले आरक्ष क्षेत्रमा विगार गर्न थालेकाले सर्वसाधारणको सुरक्षालाई मध्यनजर गर्दै आरक्ष क्षेत्रमा प्रवेश गर्न रोक लगाईको कोसी टप्पु वन्यजन्तु आरक्षका प्रमुख अशोक रामले जानकारी दिएका छन्। कोसी टप्पुमा रहेका घर पालुवा ७ वटा पोथी हात्ती भएका कारण जङ्गली हात्ती कोसी टप्पुमा प्रवेश गर्नेक्रम बढेको उनको भनाइ छ। जंगली हात्तीको गतिविधि बढेसँगै कोशी टप्पु वन्यजन्तु आरक्ष कार्यालयले सर्वसाधारणको गतिविधिमा रोक लगाउनुका साथै सार्वजनिक सूचना जारी गर्दै वैशाख ७ गते सम्म स्थानीय सर्वसाधारण, आन्तरिक तथा बाहिय पर्यटकहरु र साना सवारी साधनलाई समेत आरक्ष प्रवेशमा रोक लगाइएको आरक्षका प्रमुख रामले जानकारी दिए। आरक्षले चार पाङग्रे बन्द गाडीसहितका पर्यटक आएमा प्रवेश दिइने बताए पनि जोखिम रहेकाले भैपरी अवस्थाबाहेक सकेसम्म आरक्ष क्षेत्रको भ्रमणमा नआउन समेत सबैमा अपील गरेको छ। सुनसरीका प्रमुख जिल्ला अधिकारी उमेशकुमार ढकालले कोसी टप्पु वन्यजन्तु आरक्षमा जङ्गली हात्तीको समूहले त्रास फैलाउने गतिविधि गरेका कारण प्रवेशमा रोक लगाइएको बताए। उनले जङ्गली हात्तीको गतिविधि नियन्त्रण गर्न र मानव बस्तीको संरक्षण गर्न कोसी टप्पु वन्यजन्तु आरक्षलाई उचित व्यवस्थान गर्न निर्देशन दिएको जानकारी दिए।"
एक्साभेटरको बकेटले च्यापेर चालकको मृत्यु,विराटनगर : मोरङको जहदा गाउँपालिका१ भुटाहामा एक्साभेटरको बटेकले च्यापेर शुक्रबार दिउँसो चालकको मृत्यु भएको छ । सडक खन्न प्रयोग गरिँदै आएको एक्साभेटरको अगाडिको बकेटले छेउमै रहेको जेसीबीमा लगेर च्याप्दा चालक ताप्लेजुङको आठराईत्रिवेणी गाउँपालिका४ का २२ वर्षीय दीपक तामाङको मृत्यु भएको हो। मोरङ प्रहरीका प्रवक्ता मानबहादुर राईका अनुसार एक्साभेटर भुटाहामा निर्माणाधिन सडक खन्न प्रयोग गरिँदै आएको थियो। डिजेल सकिएपछि केही दिनदेखि सडकमै राखिएको थियो। चलाउनका लागि दिउँसो डिजेल भर्ने क्रममा घटना भएको प्रारम्भिक अनुसन्धानबाट खुलेको डीएसपी राईको भनाइ छ। डिजेल भर्न खोज्दा सडक खन्न प्रयोग गरिने एक्साभेटरको अगाडिको बकेट आफै चलेको र त्यसले छेउमै रहेको अर्को जेसीबीमा लगेर चालकलाई च्यापिदिएको उनले बताए। बकेटले जेसीबीमा लगेर च्यापेपछि गम्भीर घाइते भएका उनलाई उपचारका लागि विराटनगरस्थित कोसी अस्पताल ल्याइएको थियो। अस्पताल ल्याउनसाथ चिकित्सकले मृत घोषित गरेको जानकारी प्रहरीले दिएको छ। डीएसपी राईले घटनाका बारेमा अनुसन्धान थालिएको बताए।
ढुंगाले लागेर महिलाको मृत्यु,"विराटनगर : मोरङको केराबारी गाउँपालिका८ स्थित खदम खोलाको बगरमा ढुंगाले किचेर शुक्रबार दिउँसो एक महिलाको मृत्यु भएको छ । केराबारी८ की ५० वर्षीया कुमारी लिम्बूले ढुंगाले किचेर घटनास्थलमै मृत्यु भएको मोरङ प्रहरीका प्रवक्ता डीएसपी मानबहादुर राईले जानकारी दिए। उनका अनुसार मृतक महिला खोलाको बगरमा रहेका ढुंगा टिप्ने र बिक्री गर्ने काम गर्थिन् । बिक्रीका लागि साना ढुंगा भेला पार्दै गर्दा त्यहीँ ढिस्कोमा अडिएर रहेको ठूलो ढुंगा एक्कासि पल्टिएर लिम्बूलाई किचेको राईले बताए । साना ढुंगाको आडमा अडिएर ढिस्कोमा ठूलो ढुंगा बसेको रहेछ, उनले भने, घटनास्थलको प्रकृति हेर्दा सानालाई बाहिर निकाल्न खोज्दा ठूलो ढुंगो पल्टिएर किचेपछि महिलाले भाग्ने मौकै नपाएको देखिन्छ । शव पोस्टमार्टमका लागि बीपी कोइराला स्वास्थ्य विज्ञान प्रतिष्ठान धरान लगेर घटनाको अनुसन्धान सुरु गरिएको प्रहरीले जनाएको छ ।"
महासंघ उपत्यका प्रदेश कमिटीमा झा नेतृत्वको प्यानल विजयी,"काठमाडौं : नेपाल पत्रकार महासंघ उपत्यका प्रदेश कमिटीमा श्रीजन झा नेतृत्वको प्यानल नै विजयी भएको छ । टेकबहादुर रोका (टेनिस) उपत्यका प्रदेश कमिटीको महासचिवमा निर्वाचित भएका छन् । २५ चैतमा सम्पन्न मतदानको परिणाम अनुसार झाले ११ सय ६५ मत ल्याएका छन् भने उनका प्रतिद्वन्द्वी रामचन्द्र खड्काले ५०७ मत ल्याए। महासचिव पदमा १ हजार ५ मत प्राप्त गर्दै टेनिस निर्वाचित भएका हुन् । उनका प्रतिद्वन्द्वी सविन शर्माले ५ सय ६९ मत पाए । उपत्यका समितिको खुला उपाध्यक्षमा वीरबहादुर लामा ९१५ मत ल्याएर विजयी भए भने उनका प्रतिद्वन्द्वी विनोदप्रसाद चौलागाईले ६४४ मत पाए । महिला उपाध्यक्ष रोजिना थापा निर्विरोध निर्वाचित भएकी छन् । खुला सचिवमा रोशनराज पाण्डे ८ सय ६९ मत ल्याएर विजयी भएका छन् । सचिवका उम्मेदवार केदार भट्टराई ४५४ र कालिकाबहादुर महत २२३ मत ल्याएर पराजित भए । समावेसी सचिवमा अमर भुजु ९ सय ४७ मत ल्याएर विजयी भए । समावेसी सचिवमा रञ्जित तामाङ ६०४ मत लाएर पराजित भए । अर्जुन पन्त १ हजार ८९ मत ल्याएर कोषाध्यक्षमा निर्वाचित भए भने जयराम बाँस्तोला ४४२ मत ल्याएर पराजित भए । कार्यसमिति सदस्यमा प्रविण श्रेष्ठ, घनश्याम अधिकारी (बैरागी जेठा), माधवप्रसाद घिमिरे, विष्णुकुमार गिरी (विष्णु निश्चल), विधुर ढकाल, रमाकुमारी न्यौपाने, नेत्रप्रसाद न्यौपाने, दिया चन्द, लक्ष्मी गारु, सुशील दर्नाल, अर्जुनबहादुर तामाङ, रत्नकृष्ण श्रेष्ठ, विनयकुमार महतो, अनिलकुमार गुप्ता निर्वाचित भएका छन् ।"
पशुपति क्षेत्र विकास कोषको जग्गामा गुठीको ठेक्का,"काठमाडौं: पशुपति क्षेत्र विकास कोषको सिफलस्थित धोबिखोला किनारको करिब ६ रोपनी जग्गामा गुठी संस्थानले ठेक्का दिएपछि तरकारी बजारका लागि संरचना निर्माण हुन थालेको छ । २०२१ सालको नापीमा भगवानस्थान वडा नं ६ को कित्ता नं ६२ को क्षेत्रफल ५ रोपनी १२ आना र सोहीठाउँको कित्ता नं ६३ को १२ आना कायम गरिएको उक्त जग्गामा संस्थानले १० वर्षका लागि तरकारी बजार सञ्चालन गर्न ठेक्का दिएको हो । कोषका कोषाध्यक्ष डा मिलनकुमार थापाले पशुपतिनाथको नाममा रहेको उक्त जग्गाको दुरुपयोग हुन नदिन कोषले ताकेता गरे पनि संस्थानले साथ नदिएको बताए । उनले भने, ठेक्का दिनुअघि संस्थानले कोषलाई मौखिक सहमतिसमेत मागेको छैन । यसरी मनपरी जग्गाको दुरुपयोग गर्न कुनै हालतमा मिल्दैन । २०६१ पुस २० गते तत्कालीन सदस्यसचिव वसन्त चौधरीको पालामा कोषका तर्फबाट सल्लाहकार धर्मप्रसाद गौतम र संस्थानका प्रशासक दिलिपकुमार भट्टबीच समझदारी पत्रमा उक्त जग्गा राजगुठी भएकोले दर्ता गरिरहनु नपर्ने तर सदुपयोग गर्नु पर्दा कोष र गुठीको समान दायित्व रहन्छ भनी हस्ताक्षर भएको देखिन्छ । उक्त जग्गाको कोषले २०५२ सालसम्म तिरो तिरेको कोषाध्यक्ष थापाले जानकारी दिए । उनले भने, कुनै हालतमा त्यो जग्गामा संस्थानले एकलौटी निर्णय गरेर ठेक्का लगाउन पाउँदैन । उक्त जग्गाको मोही भनिएको मनकामना भारतीको निधन भएपछि मोही कोही नभएको उनको भनाइ छ । उनका अनुसार उक्त जग्गाको सदुपयोग गर्न संस्थानलाई पटक पटक पत्र पठाए पनि कुनै प्रतिक्रिया आएको छैन । संस्थानका प्रवक्ता सरोज थपलियाले आफूहरुले पनि २०६६६७ सालतिर उक्त जग्गा मासिने र मिचिने देखिएपछि कोषलाई पत्राचार गरेको तर कुनै जवाफ नआएको बताए । उनले भने, जग्गाको दुरुपयोग नहोस् भनेर संरचना बनाउन ठेक्का दिएको हो । अहिले पनि उक्त ठाउँमा ५६ घरको अस्थायी संरचना छ । थापाले भने उक्त जग्गामा व्यक्तिका आँखा परेकाले जोगाउन संस्कृति मन्त्रालयदेखि सरोकारवाला सबै सरकारी निकायलाई बोधार्थ दिएर पत्राचार गरेको बताए ।"
बलात्कार मुद्दामा सफाइ पाएका सिद्धबाबा किन पुगे उच्च अदालतमा ?,"विराटनगर : महिला अनुयायीमाथि बलात्कार गरेको आरोप लागेका धर्मगुरु सिद्धबाबा भनिने कृष्णबहादुर गिरी जिल्ला अदालत सुनसरीको फैसलाविरुद्ध उच्च अदालत विराटनगर पुगेका छन् । प्रतिवादी बनाएर चलाइएको जबरजस्ती करणी मुद्दामा सुनसरी अदालतले उनलाई सफाइ दिने फैसला सुनाएको थियो । फैसला न्यायसंगत नभएको दाबीसहित उनले उच्चमा बिहीबार पुनरावेदन निवेदन दर्ता गराएका हुन् । उच्च अदालत विराटनगरका सूचना अधिकारी ओम सुवेदीका अनुसार फैसलामा भनिएजस्तो सहमति करणी नभएको जिकिरसहित सिद्धबाबाले निवेदन दर्ता गराएका छन् । जिल्ला अदालत सुनसरीले दुई पक्षबीचको सहमतिमा भएको करणीलाई जबरजस्ती भन्न नमिल्ने भन्दै उनलाई सफाइ दिएको थियो । तर सहमतिमा पनि करणी नभएकाले जिल्लाको फैसला उल्टाई आफूलाई सफाइ दिनुपर्ने माग सिद्धबाबाले राखेको सुवेदीको भनाइ छ । सिद्धबाबालाई सफाइ दिएपछि उच्च सरकारी वकिलको कार्यालयले गत फागुन २८ गते उच्च अदालत विराटनगरमा पुनरावलोकन निवेदन दर्ता गराएको थियो । सो मुद्दामा उच्च अदालतले सिद्धबाबालाई उपस्थित गराउने आदेश दिइसकेको छ । गत चैत १३ गते उनलाई उच्च अदालत विराटनगरले १५ दिनभित्र झिकाउने आदेश दिएको हो । सो आदेशपछि म्याद तामेली भइसकेको छ । आदेशपछि उनी जिल्लाको फैसलामा प्रश्न उठाउँदै उच्च पुगेका हुन् । जिल्लाको सहमति करणीको फैसलाविरुद्ध सिद्धबाबाबाट पनि निवदेन दर्ता भएको, उच्चका सूचना अधिकारी सुवेदीले भने, विषय र प्रकृति एउटै भएकाले दुईवटै मुद्दालाई लगाउमा राखेर कानुनी प्रक्रियाअनुसार अगाडि बढाइने छ । जिल्ला अदालत सुनसरीका न्यायाधीश अर्जुनप्रसाद कोइरालाको इजलासले जबरजस्ती करणीमा मुद्दामा सिद्धबाबालाई गत मंसिर २२ गते सफाइ दिने फैसला सुनाएको हो । प्रतिवादी पक्षको मात्रै बयानपछि जारी भएको फैसलामा महिलाको चरित्रमाथि प्रश्न उठाउँदै भनिएको थियो जाहेरवाली र प्रतिवादीबीच आदानप्रदान भएका म्यासेजहरूबाट सहमतिमा शारीरिक सम्पर्क भएको भन्ने देखिएकोले अभियोग दाबीबमोजिम जबरजस्ती करणीको कसूर कायम गर्न मिल्ने देखिएन । सिद्धबाबाले २०७६ कात्तिक ४ गते राति आफूमाथि बलात्कार गरेको आरोप एक महिला अनुयालीले लगाएकी छन् । उनले सिद्धबाबाविरुद्ध २०७६ मंसिर ११ गते करणी मुद्दामा जाहेरी दिएकी थिइन् । प्रहरीले घटनाको अनुसन्धान सकेर मिसिल बुझाएपछि सरकारी वकिल कार्यालयले अदालतमा मुद्दा दर्ता गरेको हो । थुनछेक बहसपछि जिल्ला अदालत सुनसरीले उनलाई त्यतिबेला धरौटीमा छाड्न आदेश दिएको थियो । त्यो आदेशविरुद्ध पनि उच्च सरकारी वकिल कार्यालय उच्च अदालत पुगेको थियो । त्यतिबेला जिल्लाको फैसला उल्टाउँदै उच्च अदालतले उनलाई पूर्पक्षका लागि थुनामा राखेर मुद्दाको अनुसन्धान अघि बढाउन आदेश दिएको थियो । उच्चको आदेश आउनुअघि नै उनी भागेर भारततिर गएका थिए । पछि उपस्थित भएका उनी झुम्का कारागारमा बन्दी बनेर बसे । तर जिल्ला अदालतले मुद्दा किनारा लगाउने क्रममा अन्तिम फैसला सुनाउँदै सफाइ दिएपछि सिद्धबाबा सुनसरीको चतरास्थित आफ्नै आश्रममा फर्किएका थिए ।"
शैक्षिक संस्थामा प्रत्यक्ष पठनपाठन बन्द गराउने स्वास्थ्य मन्त्रालयको प्रस्ताव,"काठमाडौं : स्वास्थ्य तथा जनसंख्या मन्त्रालयले शैक्षिक संस्थामा प्रत्यक्ष पठनपाठन बन्द गराउन सिफारिस गरेको छ। कोरोना संक्रमण थप बढ्न सक्ने भन्दै विद्यालयलगायत भीडभाड हुने क्षेत्र बन्द गर्न कोभिड१९ संकट व्यवस्थापन सेन्टर (सीसीएमसी) लाई सिफारिस गरेको मन्त्रालयले जनाएको छ। कोरोनाको दोस्रो लहरको महामारी आएको र यो थप फैलन सक्ने संभावना रहेकाले सावधानी अपनाउन मन्त्रालयले यस्तो प्रस्ताव गरेको हो। विद्यालयलगायत अन्य भीडभाड हुने क्षेत्र सिनेमा हल, रेन्टुरेन्ट, पार्टी प्यालेसलगायत बन्द गर्न मन्त्रालयले सिफारिस गरेको र यसबारेमा सीसीएमसीमा छलफल भएर टुंगो लाग्ने स्वास्थ्य मन्त्रालयका प्रवक्ता डा जागेश्वर गौतमले जानकारी दिए। पछिल्लो समय छिमेकी मुलुक भारतमा कोरोना भाइरस तीव्र रुपमा फैलिइरहँदा नेपालमा पनि खतराको संकेत देखिन थालेको छ । बिहीबार नेपालमा ३ सय ३२ जनालाई कोरोना संक्रमण पुष्टि भएको थियो।"
"क कसले पाए मानपदवी, अलङ्कार र पदक ? (सूचीसहित)","काठमाडौं : राष्ट्रपति विद्यादेवी भण्डारीले राष्ट्रका विभिन्न क्षेत्रमा योगदान पुर्याएका महानुभावलाई शुक्रबार राष्ट्रपति भवन शीतल निवासमा आयोजित समारोहमा विभिन्न मानपदवी, अलङ्कार र पदकबाट सुशोभन गरेकी छिन्। विभूषित हुनेमा महाउज्जवल राष्ट्रदीप प्रथम श्रेणीबाट स्व मदनमणि दीक्षित, पूर्वमन्त्री स्व रवीन्द्रप्रसाद अधिकारी, सुप्रसिद्ध प्रबल जनसेवाश्री (प्रथम) बाट प्रधानन्यायाधीश चोलेन्द्रशमशेर जबरा, चिकित्सक प्रा डा दिव्यासिंह शाहलगायत छन्। यस्तै सुप्रसिद्ध प्रबल जनसेवाश्री (प्रथम) बाट चिकित्सक डा सन्दुक रुइत, प्रसिद्ध प्रबल जनसेवाश्री ९द्धितीय० बाट सर्वोच्च अदालतका न्यायाधीश दीपककुमार कार्की, अख्तियार दुरुपयोग अनुसन्धान आयोगका पूर्वप्रमुख आयुक्त नवीनकुमार घिमिरे, प्रधानसेनापति पूर्णचन्द्र थापालगायत छन् । नेपालको संविधानको धारा २७७ को उपधारा १ बमोजिम मन्त्रिपरिषद्को सिफारिसमा विभूषण प्रदान गरिँदै आएको छ । विभूषित हुनेहरुको सूची गृहमन्त्रालयको वेबसाइटमा समावेश गरिएको छ । गत वर्ष विभूषण समितको सिफारिसमा मानपदवीतर्फ महाउज्जवल राष्ट्रदीप प्रथम श्रेणीबाट दुई, सुप्रसिद्ध प्रबल जनसेवाश्री प्रथम श्रेणीबाट सात, उज्जल कीर्तिमय राष्ट्रदीप द्धितीय श्रेणीबाट एक, प्रसिद्ध जनसेवाश्री द्धितीय श्रेणीबाट एक, सुकीर्तिमय राष्ट्रदीप तृतीय श्रेणीबाट नौ, सुप्रबल जनसेवाश्री तृतीयबाट ११२, कीर्तिमय राष्ट्रदीप चतुर्थ श्रेणीबाट आठ, प्रबल जनसेवाश्री चतुर्थबाट २००, जनसेवाश्री प्रथमबाट ११०, अलङ्कारतर्फ १५५ र पदकतर्फ २८ गरी ६३३ लाई विभूषित गरिने घोषणा भएको थियो । संविधान दिवस तथा राष्ट्रिय दिवस, २०७६ का अवसरमा २०७६ भदौ ३१ को निर्णयबाट विभूषण प्रदानका लागि ४५० लाई घोषणा गरिएकामा कोभिड१९ का कारण कार्यक्रम हुन नसकेका कारण सुशोभन हुन नसकेकालाई पनि आजै सुशोभन गरिएको छ । आज बाँकी रहेकालाई आउँदो वैशाख १ गते सुशोभन गरिनेछ । विभूषण ऐन, २०६४ को दफा ४ बमोजिम उपप्रधानमन्त्री र्ईश्वर पोखरेलको अध्यक्षतामा गृहमन्त्री रामबहादुर थापा, तोकिएका विज्ञ र गृहसचिव महेश्वर न्यौपाने सदस्यसचिव रहेको विभूषण समितिको बैठकले उक्त सिफारिस गरेको हो । गृहमन्त्रालयका प्रवक्ता चक्रबहादुर बुढाका अनुसार समितिमा प्रा डा मीना वैद्य, प्रा डा इन्द्रजीत राई, कलाकार हरिहर शर्मा, इञ्जिनीयर काशेन्द्रप्रसाद यादव, उपरथी विनोदकुमार श्रेष्ठ सदस्य रहेका थिए।"
पुनर्निर्माण हुँदै उदयपुरगढी,"उदयपुर : ऐतिहासिक महत्त्व बोकेको उदयपुरको पुरानो सदरमुकाम उदयपुरगढी पुनर्निर्माण गरिने भएको छ। यसका लागि केन्द्र र स्थानीय सरकार जुटेका छन्। २०२८ सालमा सदरमुकाम गाईघाटमा सारिएसँगै लथालिंग बनेको गढीको पुरातात्त्विक महत्त्व संरक्षणमा दुवै सरकार लागिपरेका हुन्। सदरमुकाम सार्नु अघिसम्म जिल्लाको प्रशासनिक राजनीतिक केन्द्र रहेको उदयपुरगढीमा पञ्चावती मन्दिर, सय वर्षअघिका पुराना वरपीपलका चौतारी, विभिन्न संरचना र पञ्चावती मावि सञ्चालित छन्। ऐतिहासिकस्थल भएकैकारण पुरानो गढीको इतिहासलाई पुनर्जीवन दिने कार्य थालिएको उदयपुरगढी गाउँपालिकाका अध्यक्ष मानबहादुर मगरले बताए। तत्कालीन उदयपुरकै चौदण्डीगढीको सहायक राज्यका रूपमा रहेका बेला पृथ्वीनारायण शाहले राज्य एकीकरणका क्रममा कब्जा गरेपछि युद्धपोत स्थापना गरेको इतिहास रहेको उनको भनाइ छ। ऐतिहासिक स्थलको रूपमा पहिचान बनाएको उदयपुरगढीको पुनर्जीवनका गर्न नेपाल सरकारले देशभरका एकसय पर्यटकीय गन्तव्यभित्र राखेर संरक्षणका काम अघि बढाएको प्रमुख प्रशासकीय अधिकृत माधव सुवेदीले बताए। वडानं ५ मा रहेको उक्त स्थानलाई २०७३ सालमा संघीय व्यवस्थाअनुसार तत्कालीन पञ्चावती, तावाश्री, बर्रे, डुम्रे र भलायडाँडा गाविसलाई समायोजन गरी उदयपुरगढी गाउँपालिका नामकरण गरिएको थियो। नामकरणसँगै सोही स्थानलाई पालिकाको केन्द्र बनाइएको छ। पुरानो गढी क्षेत्रको झन्डै अढाइ सय वर्षअघिको भग्नावशेषलाई पुनर्जीवन दिने काम भइरहेको उनले बताए। गाउँपालिकाका अध्यक्ष मगरले पुरानो गढीलाई पुरानै अवस्थामा फर्काएर त्यसको ऐतिहासिक महत्त्व झल्काउने योजना रहेको बताए। तत्कालीन सेनाको बंकर, कोतखाना, युद्धपोत र सुरक्षा संयन्त्रको ध्वस्त भौतिक संरचना भग्नावशेष अवस्थामा रहेकाले ती संरचनाको पुनर्निर्माणमा जुटेको उनले बताए। संघीय सरकारको पर्यटन मन्त्रालयबाट गत वर्ष प्राप्त ५० लाख र गाउँपालिकाबाट विनियोजन गरिएको २३ लाख ५० हजार गरी कुल ७३ लाख ५० हजार रुपैयाँमा पहिलो चरणको काम स्थानीय बोधकुमार घिमिरेको अध्यक्षतामा गठित पर्यटन प्रवद्र्धन समितिमार्फत गरिएको प्रमुख प्रशासकीय अधिकृत सुवेदीले बताए।"

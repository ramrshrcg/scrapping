शीर्षक,विवरण
पुनः पक्राउ नगर्न सर्वोच्चको चेतावनी,"काठमाडौं : खोटाङ तुहाचुङका चक्रबहादुर खत्रीलाई पहिलोपल्ट वैशाख २ गते खोटाङ प्रहरीले पक्राउ गयो। अभद्र व्यवहारमा पक्राउ परेका खत्रीलाई जिल्ला प्रशासनले अघिल्लो जेठमा ५ हजार रुपैयाँ धरौटी रकम माग्यो। रकम बुझाउन नसकेपछि उनी जेल चलान भए। सीडीओबाट एक वर्षको जेल सजाय तोकियो। खत्रीले कैद भुक्तान गरे। कैद भुक्तानपछि पनि थुनामुक्त नगरी निरन्तरमै राखियो। चैत २८ गतेदेखि उनी बिनाआरोप गैरकानुनी रूपमा थुनामा बसे। त्यसपछि पनि उनलाई अनेक मुद्दा लगाइयो। खत्रीको थुना गैरकानुनी भन्दै वैशाख २८, जेठ २ र जेठ १५ गते सर्वोच्चबाट रिहाइको आदेश भयो। त्यसपछि पनि प्रहरी प्रशासनले थुनामुक्त गर्न मानेन। खत्रीको हकमा विद्यार्थी प्रतीक चन्द रिट लिएर फेरि सर्वोच्च पुगे। यी बन्दीलाई जेठ १६ गतेयता पहिलोपल्ट अदालतबाट १० दिनको म्याद लिएर हिरासतमा राखेको भन्ने लिखित जवाफ सिरहा जिल्ला प्रशासन कार्यालयले दियो। उनको हकमा मानवअधिकार आयोगले पनि एउटै व्यक्तिलाई पटकपटक पक्राउ गर्दै थुनामा राखेको भन्दै जेठ १७ गते सरकारको ध्यानाकर्षण गराएको थियो। सर्वोच्चले बारम्बार थुनामुक्तिको आदेश हुँदा पनि पक्रँदै थुन्दै गरेको सर्वोच्चले जनाएको छ। सर्वोच्चका न्यायाधीश प्रकाशमानसिंह राउत र कुमार रेग्मीको संयुक्त इजलासले थुनामा राख्ने र थुनाका लागि म्याद थप गर्ने आधार र औचित्य नदेखिएको जनाएको छ। थुना गैरकानुनी र पूर्वाग्रह प्रेरित देखिएको ठहर सर्वोच्चको छ। सर्वोच्चको आदेश छल्ने, निस्तेज पार्ने र अवज्ञा गर्ने प्रयासको आभास मिलेको सर्वोच्चले जनाएको छ। कानुनी शासन भएको मुलुकमा अदालतको आदेश छल्ने तथा निस्तेज पार्ने कार्य कुनै पनि अवस्थामा स्वीकार्य हुन सक्दैन, सर्वोच्चको आदेशमा भनिएको छ। सर्वोच्चले अदालतको आदेश पटकपटक छल्ने कार्यले गणतान्त्रिक लोकतन्त्रमा विधिको शासनको उपहास हुने, नागरिकको अदालतप्रतिको जनआस्था डगमगाउने र शक्ति पृथकीकरणको सिद्धान्त निर्वाह गर्ने संस्था न्यायपालिकाको भूमिकामाथि नै प्रश्न उठ्नेतर्फ सचेतसमेत गरेको छ। सर्वोच्चको आदेश बारम्बार उल्लंघन हुँदा असाधारण अधिकार प्रयोग गर्नुपर्ने तथा अवहेलनामा कारबाही गर्नुपर्ने अवस्था आउन सक्ने चेतावनीसमेत सर्वोच्चको छ। आइन्दा पटकपटक व्यक्तिको स्वतन्त्रता कुण्ठित गर्ने कार्य रोक्न सरकार, सुरक्षा निकाय र जिल्ला प्रशासन कार्यालयको गम्भीर ध्यानाकर्षणसमेत गराइएको छ। आदेशको पटकपटक उपहास हुँदा सर्वोच्चको इजलास गम्भीर र संवेदनशील भएको आदेशमा उल्लेख छ। बन्दीलाई जहाँ थुनामा रहेको भए पनि जेठ २५ गते (२४ घण्टाभित्र) आयोगमा उपस्थित गराएर अध्यक्ष वा सदस्यको रोहवरमा थुनामुक्त गर्न बन्दी प्रत्यक्षीकरण आदेश जारी भएको छ। खत्रीको वैयक्तिक स्वतन्त्रताको रक्षा गर्न आयोगलाई निरन्तर अनुगमनका लागि समेत आदेश भएको छ। यी दुर्गमका सामान्य गरिब मान्छे हुन्। प्रहरीलाई अभद्र व्यवहार गरेको भन्दै मुद्दा चलाइयो, रिहाइका लागि निःशुल्क बहस गरिदिएका वरिष्ठ अधिवक्ता एकराज भण्डारीले अन्नपूर्णसँग भने, पाँच हजार धरौटी तिर्न नसकेर एक वर्ष जेल हाल्ने काम गरियो। त्यसपछि पनि सर्वोच्चको आदेशविपरीत पटकपटक छाड्दै थुन्दै गरियो। आज अदालतबाट ठूलो उद्धार भएको छ।"
थप ३२३ जनामा कोरोना पुष्टि : संक्रमितको संख्या ३२ सय ३५ पुग्यो,"काठमाडौं : शनिबार एकै दिन तीन सय २३ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता डा विकास देवकोटाका अनुसार शनिबार २७८ जनाको रिपोर्ट पोजिटिभ आएसँगै संक्रमितको संख्या ३२ सय ३५ पुगेको हो। नयाँ संक्रमितमध्ये २८६ पुरुष र ३७ महिला छन्। शुक्रबार २७८, बिहीवार ३३४, बुधबार २०१ र मंगलबार २८८ जनाका कोरोना संक्रमण पुष्टि भएको थियो। हरेक दिन संक्रमितको संख्या बढ्दै गएको छ। शनिबार पीसीआर विधिबाट ९२ हजार चार सय ७७ र आरडीटी विधिबाट एक लाख ३७ हजार चार सय ३७ जनाको नमुना परीक्षण गरिएको छ। पछिल्लो २४ घण्टामा पीसीआर विधिबाट चार हजार एक सय ११ र आरडीटी विधिबाट पाँच हजार पाँ सय ७० जनाको नमुना परीक्षण गरिएको छ। मन्त्रालयका प्रवक्ता डा देवकोटाका अनुसार एक लाख ६८ हजार ३१ जना क्वारेन्टाइनमा छन् । अहिले आइसोलेसन २८ सय ५७ जनाको उपचार भइराखेको छ। नेपालमा अहिलेसम्म कोरोना जित्नेको संख्या ३६५ पुगेको छ। २९९ जना पुरुष र ६६ महिला छन् । शनिबार मात्र ३५ जना डिस्चार्ज भएका छन् । नेपालमा कोरोनाका कारण १० जनाको मृत्यु भइसकेको छ।"
एम्बुलेन्स चालकको पीडा : पानी किन्छु भन्दा पनि दिँदैनन्,"जनकपुरधाम : हामी एम्बुलेन्स चालक दिनरात नभनी बिरामीको सेवामा खटिरहेका छौं। बिरामीलाई के रोग लागेको हामीलाई थाहा हुँदैन। बिरामीलाई अस्पतालसम्म पुर्याउँछौं। हामीले पसलबाट पानी किनेर खान्छु भन्दा पनि पसलेले दिँदैन। यो समस्या जनकपुरका एम्बुलेन्स चालक हो। लकडाउनमा जनकपुरबाट बिरामी बोकेर काठमाडौं हिँडेका एम्बुलेन्स चालकले खानाको त कुरै छाडौं, पानी समेत किनेर खान नपाएको चालक मन्सुर राईनले बताए। बाटोमा अन्य सवारी साधनका चालकले खाना खाइरहेका हुन्छन्। एम्बुलेन्स चालक भनेपछि एम्बुलेन्स रोक्न समेत दिँदैनन्, राईनले भने, खानाका लागि कि त घरबाट टिफिन वा चाउचाउ बिस्कुट, दालमोठ, भुजिया बोकेर हिँड्नुपर्छ। बाटामा खुलेका पसलले एम्बुलेन्स रोक्ने बित्तिकै छिः छि दुरःदुर गर्छन्। रात्रिकालिन सुनसान राजमार्गमा एम्बुलेन्स चालकले किराना पसलमा पानी माग्दा नपाएको गुनासो उनले सुनाए। साहुँजी दुई बोत्तल पानी दिनुस न। पसलेले पानी दिँदैनन्। पुनः एम्बुलेन्स चालक भन्छन्, प्लिज पानी दिनुस न। पसलेले बाहिरैबाट पानीको बोत्तल फालिदिन्छन्। यस्ता दृश्य आफूहरुले भोगिरहेको राईनले जानकारी दिए। एम्बुलेन्स चालक दिन रात नभनी जीवन दाउमा राखेर बिरामीको सेवामा खटिएका छन्। उनीहरूलाई न खाने ठेगान छ, न सुत्ने। एम्बुलेन्समै २४ घण्टा बित्ने गर्छ। तर जति असहज परिस्थितिमा खटे पनि कोरोना (कोभिड१९) महामारीमा अपहेलित, अपमानित हुनुपरेको एम्बुलेन्स चालक मन्सुर राईनले सुनाए। उनले भने, दिनरात, गर्मीजाडो, हावाहुरी नभनी बाह्रै मास सेवाका लागि फोनको घण्टीसँगै तुरुन्त सेवामा हाजिर हुने हाम्रो चरित्र हो, तर छरछिमेकी तथा इष्टमित्रबाट समेत अपहेलित र अपमानित हुनुपरेको छ। विगत पाँचवर्षदेखि एम्बुलेन्स चलाउँदै आएका जनकपुरका विमलेश चौधरीले समयमा खाना, पानी र सुत्न नपाए पनि कोरोनाबाट लड्न सुरक्षित उपकरण नहुँदा भयभित रहेको बताए। उनले भने, हामी बिरामीको सेवाका लागि हरपल तयार छौं, तर आवश्यक पूर्वाधार तथा अस्पतालले बिरामीलाई भर्ना नलिँदा साह्रै पीडा हुन्छ। एम्बुलेन्स चालक दिनरात बिरामीसँग सम्पर्कमा बस्नु परे पनि राज्यले आफूहरूका लागि सुरक्षाका सामग्री समेत उपलब्ध नगराएको गुनासो गर्छन चौधरी। उनले भने, हामीलाई एम्बुलेन्स मालिकदेखि सरकारसम्म कसैले हेरेन, सामान्य ज्वारो, रुघा खोकीको बिरामीलाई समेत अस्पतालले भर्ना नलिँदा अस्पतालै अस्पताल धाउनुपर्ने समस्याबाट गुज्रिनु परेको छ। चिकित्सकले एम्बुलेन्स चालकलाई घरपरिवार भन्दा टाढा बस्न सुझाए पछि आफूहरू अझ बढी संकटमा फसेको चालक रामबाबु महतो बताउँछन्। उनले भने, सधै बिरामी बोक्नुपर्छ, कस्ताकस्ता बिरामी हुन्छ, कोरोना संक्रमण हामीमा समेत फैलिन सक्छ, तर यही संक्रमण लिएर श्रीमती छोराछोरीलाई रोग सार्न कसरी जानु ? जीवनको जोखिम उठाएर खाली हतियार हतिदिन लडाई लडनु ! महामारीका बेलाहामी घरमा थन्किन चाहँदैनौं, जनकपुरको बाह्रविघामा भेटिएका एम्बुलेन्स चालक प्रेमकुमार साहले भने, तर हाम्रो सेफ्टी भएन, चालकलाई सुरक्षित नगराउँदा बिरामी झनै जोखिममा छ। यो अवस्था एम्बुलेन्स चालकलाई मात्र होइन। अग्रस्थानमा रहेर काम गरिरहेका एम्बुलेन्स चालक, स्वास्थ्यकर्मी, सुरक्षाकर्मीले समेत भोगिरहेका छन्।"
पुनः पक्राउ नगर्न सर्वोच्चको चेतावनी,"काठमाडौं : खोटाङ तुहाचुङका चक्रबहादुर खत्रीलाई पहिलोपल्ट वैशाख २ गते खोटाङ प्रहरीले पक्राउ गयो। अभद्र व्यवहारमा पक्राउ परेका खत्रीलाई जिल्ला प्रशासनले अघिल्लो जेठमा ५ हजार रुपैयाँ धरौटी रकम माग्यो। रकम बुझाउन नसकेपछि उनी जेल चलान भए। सीडीओबाट एक वर्षको जेल सजाय तोकियो। खत्रीले कैद भुक्तान गरे। कैद भुक्तानपछि पनि थुनामुक्त नगरी निरन्तरमै राखियो। चैत २८ गतेदेखि उनी बिनाआरोप गैरकानुनी रूपमा थुनामा बसे। त्यसपछि पनि उनलाई अनेक मुद्दा लगाइयो। खत्रीको थुना गैरकानुनी भन्दै वैशाख २८, जेठ २ र जेठ १५ गते सर्वोच्चबाट रिहाइको आदेश भयो। त्यसपछि पनि प्रहरी प्रशासनले थुनामुक्त गर्न मानेन। खत्रीको हकमा विद्यार्थी प्रतीक चन्द रिट लिएर फेरि सर्वोच्च पुगे। यी बन्दीलाई जेठ १६ गतेयता पहिलोपल्ट अदालतबाट १० दिनको म्याद लिएर हिरासतमा राखेको भन्ने लिखित जवाफ सिरहा जिल्ला प्रशासन कार्यालयले दियो। उनको हकमा मानवअधिकार आयोगले पनि एउटै व्यक्तिलाई पटकपटक पक्राउ गर्दै थुनामा राखेको भन्दै जेठ १७ गते सरकारको ध्यानाकर्षण गराएको थियो। सर्वोच्चले बारम्बार थुनामुक्तिको आदेश हुँदा पनि पक्रँदै थुन्दै गरेको सर्वोच्चले जनाएको छ। सर्वोच्चका न्यायाधीश प्रकाशमानसिंह राउत र कुमार रेग्मीको संयुक्त इजलासले थुनामा राख्ने र थुनाका लागि म्याद थप गर्ने आधार र औचित्य नदेखिएको जनाएको छ। थुना गैरकानुनी र पूर्वाग्रह प्रेरित देखिएको ठहर सर्वोच्चको छ। सर्वोच्चको आदेश छल्ने, निस्तेज पार्ने र अवज्ञा गर्ने प्रयासको आभास मिलेको सर्वोच्चले जनाएको छ। कानुनी शासन भएको मुलुकमा अदालतको आदेश छल्ने तथा निस्तेज पार्ने कार्य कुनै पनि अवस्थामा स्वीकार्य हुन सक्दैन, सर्वोच्चको आदेशमा भनिएको छ। सर्वोच्चले अदालतको आदेश पटकपटक छल्ने कार्यले गणतान्त्रिक लोकतन्त्रमा विधिको शासनको उपहास हुने, नागरिकको अदालतप्रतिको जनआस्था डगमगाउने र शक्ति पृथकीकरणको सिद्धान्त निर्वाह गर्ने संस्था न्यायपालिकाको भूमिकामाथि नै प्रश्न उठ्नेतर्फ सचेतसमेत गरेको छ। सर्वोच्चको आदेश बारम्बार उल्लंघन हुँदा असाधारण अधिकार प्रयोग गर्नुपर्ने तथा अवहेलनामा कारबाही गर्नुपर्ने अवस्था आउन सक्ने चेतावनीसमेत सर्वोच्चको छ। आइन्दा पटकपटक व्यक्तिको स्वतन्त्रता कुण्ठित गर्ने कार्य रोक्न सरकार, सुरक्षा निकाय र जिल्ला प्रशासन कार्यालयको गम्भीर ध्यानाकर्षणसमेत गराइएको छ। आदेशको पटकपटक उपहास हुँदा सर्वोच्चको इजलास गम्भीर र संवेदनशील भएको आदेशमा उल्लेख छ। बन्दीलाई जहाँ थुनामा रहेको भए पनि जेठ २५ गते (२४ घण्टाभित्र) आयोगमा उपस्थित गराएर अध्यक्ष वा सदस्यको रोहवरमा थुनामुक्त गर्न बन्दी प्रत्यक्षीकरण आदेश जारी भएको छ। खत्रीको वैयक्तिक स्वतन्त्रताको रक्षा गर्न आयोगलाई निरन्तर अनुगमनका लागि समेत आदेश भएको छ। यी दुर्गमका सामान्य गरिब मान्छे हुन्। प्रहरीलाई अभद्र व्यवहार गरेको भन्दै मुद्दा चलाइयो, रिहाइका लागि निःशुल्क बहस गरिदिएका वरिष्ठ अधिवक्ता एकराज भण्डारीले अन्नपूर्णसँग भने, पाँच हजार धरौटी तिर्न नसकेर एक वर्ष जेल हाल्ने काम गरियो। त्यसपछि पनि सर्वोच्चको आदेशविपरीत पटकपटक छाड्दै थुन्दै गरियो। आज अदालतबाट ठूलो उद्धार भएको छ।"
उच्चस्तरीय समिति बैठक : आर्थिक क्रियाकलाप सुचारु गर्ने तयारीमा सरकार,"काठमाडौं : सरकारले लकडाउनकै बीचमा आर्थिक गतिविधिलाई सुचारु गर्ने तयारी गरेको छ। शनिबार बसेको कोरोना भाइरस (कोभिड१९) रोकथाम तथा नियन्त्रण उच्चस्तरीय समन्वय समिति बैठकमा आर्थिक क्रियाकलाप सुचारु गर्ने सम्बन्धमा तयार भएको मस्यौदामाथि छलफल भएको हो। प्रधानमन्त्री तथा मन्त्रिपरिषद्को कार्यालय सिंहदरबारमा बसेको समिति बैठकमा आर्थिक क्रियाकलाप, बैंकिङ कारोबार, कृषि जन्य उद्योग व्यवसाय र अत्यावश्यक सेवाका क्षेत्रमा सहजता दिलाउँदै जाने विषयमा छलफल भएको प्रधानमन्त्री कार्यालय सचिव नारायण विडारीले जानकारी दिए। लकडाउन लम्बिदै जाँदा आर्थिक क्रियाकलापसमेत ठप्प भएपछि सरकारले यसको मोडालिटी परिवर्तन गर्ने तयारी गरिरहेको छ। सोही अनुसार चरणवद्ध रुपमा आर्थिक क्रियाकलाप सञ्चालनका लागि सरकारले सहजिकरण गर्नेगरी छलफल अगाडि बढाएको सचिव विडारीको भनाइ छ। आर्थिक क्रियाकलाप सञ्चालन गर्ने विषयमा तयार भएको मस्यौदामा छलफल भए पनि निर्णय भइनसकेको सचिव विडारीको भनाइ छ। २०७६ चैत ११ गतेदेखि सुरु भएको लकडाउन जेठ ३२ गतेसम्म गर्ने सरकारको निर्णयप्रति केही व्यवसायी आक्रोशित बनेर उद्योग खोल्न थालेका छन्। व्यवसायीले दबाब दिएपछि सरकारले लकडाउनको मोडालिटी परिवर्तन गर्ने तयारी स्वरुप छलफल थालेको हो। प्रधानमन्त्री केपी ओलीले अघिल्लो मन्त्रिपरिषद् बैठकमा लकडाउनको मोडालिटिबारे स्पष्ट खाका ल्याउन उच्चस्तरीय समितिका संयोजकसमेत रहेका उपप्रधान तथा रक्षामन्त्री ईश्वर पोखेललाई निर्देशन दिएका थिए।"
विदेशबाट आउने सबैलाई फिर्ता ल्याऊ : कांग्रेस,"काठमाडौं : नेपाली कांग्रेसले स्वदेश आउन चाहने सबै नेपालीलाई फिर्ता ल्याउने कार्ययोजना बनाउन सरकारसँग आग्रह गरेको छ । कांग्रेसको केन्द्रीय जनसम्पर्क समिति समन्वय विभागले शनिबार विज्ञप्ति सार्वजनिक गर्दै यस्तो आग्रह गरेको हो । विदेशका जुकसुकै कुनामा रहेका नेपालीलाई आफ्नो देश फर्कन पाउने अधिकार रहेको उल्लेख गर्दै सङ्ख्या नतोकी स्वदेश आउन चाहने हरेक नेपालीलाई फिर्ता ल्याउने गरी कार्ययोजना बनाउन आग्रह गरेको हो । सरकारले विभिन्न देशका करिब २५ हजार नेपालीलाई तत्काल स्वदेश फिर्ता गर्ने तथ्याङ्क सार्वजनिक गरेको थियो । कांग्रेसले विदेशबाट ल्याइएका नेपाली नागरिक सबैको कोरोना भाइरस पिसीआर विधिबाट परिक्षण गरी विश्व स्वास्थ्य सङ्गठनले तोकेको मापदण्डअनुसारको क्वारेन्टिन वा अन्य प्रबन्ध मिलाउनसमेत आग्रह गरेको छ । कांग्रेसले कोरोना भाइरसको महामारी सुरु हुँदाकै समयदेखि विदेशमा रहेका घर फर्कन चाहने नेपाली नागरिकलाई सरकारले फिर्ता ल्याउनुपर्छ भन्ने धारणा राख्दै आएको जनाएको छ । कांग्रेस केन्द्रीय सदस्य एवं विभागका प्रमुख गोविन्द भट्टराईले विज्ञप्तिमार्फत स्वदेश ल्याउनु मात्रै उपलब्धि नभई अब तत्कालीन र दीर्घकालीन योजना बनाएर काम गर्ने समय आएको बताएका हुन् । कांग्रेसले कोरोना भाइरसको महामारी कहिले अन्त्य हुन्छ भन्ने अन्योलताले हुनसक्ने आर्थिक मन्दीसमेतलाई ध्यानमा राखी विदेशमा रहेका नेपाली भोलिका दिनमा ठूलो सङ्ख्यामा घर फर्कनुपर्ने अवस्था आउन सक्नेतर्फ सरकारको ध्यानाकर्षण गराएको छ । आर्थिक वर्ष २०७६७७ को सरकारको नीति तथा कार्यक्रममा विदेशमा रहेका पाँच लाख नेपालीलाई स्वदेश फिर्ता गरेर रोजगारीमूलक काममा लगाउने उल्लेख गरिएको जनाउँदै उनले त्यसलाई अहिले कार्यान्वयन गर्ने समय आएको बताएको छ । विदेशबाट फिर्ता भएका नेपालीलाई रोजगारीमूलक काम दिने गरी तत्काल विषेश कार्यक्रम घोषणा गरेर कार्यान्वयन गर्नुपर्ने कांग्रेसको धारणा छ । विदेशमा रहेर कोरोनाका कारण रोजगारी गुमाएका र नेपाल आउने खर्च जुटाउन नसक्ने नागरिकलाई सरकार आफैँले खर्च गरेर वा सम्बन्धित मुलुकका सरकारसँग कूटनीतिक पहल गरी उनीहरु कार्यरत कम्पनी वा सरकारको लगानीमा नेपाल ल्याउने प्रबन्ध गर्न काँग्रेसले सरकारसँग आग्रह गरेको छ । विभागका प्रमुख भट्टराईले सरकारले विदेशमा अध्ययनरत नेपाली विद्यार्थीलाई शुल्क तिर्नका लागि नेपालबाट पैसा पठाउने सहज प्रबन्ध मिलाउनसमेत आग्रह गरेका छन् । विज्ञप्ति जस्ताको तस्तै : आफ्नो घर आउन चाहने सबैलाई फिर्ता ल्याऊ । नेपाली कांग्रेसले कोरोना भाइरसको महामारी सुरु हुदाकै समयदेखि विदेशमा रहेका घर फर्कन चाहने नेपाली नागरिकलाई सरकारले फिर्ता ल्याउनु पर्छ भन्ने धारणा राख्र्दै आएको थियो। मैलै गत बैशाख १४ गते प्रधानमन्त्री केपी शर्मा ओलीलाई पत्र लेखेर विदेशमा रहेका नेपालीहरुलाई फिर्ता ल्याउन पहल गर्न आग्रह गरेको थिए । ढिलै भएपनि सरकारले विदेशमा अलपत्र परेका तथा स्वदेश फर्कन इच्छुक नेपालीहरुलाई ल्याउने प्रक्रिया सुरु गरेको छ । त्यसको लागि म नेपाली कांग्रेस जनसम्पर्क समन्वय समितिको तर्फबाट सरकारलाई धन्यवाद व्यक्त गर्न चाहन्छु । तर, नेपाल ल्याउनु मात्रै उपलव्धि नभई अब तत्कालिन र दीर्घकालिन योजना बनाएर काम गर्ने समय पनि आएको छ । कोरोना भाइरसको महामारी कहिले अन्त्य हुन्छ भन्ने अन्यौलताले हुन सक्ने आर्थिक मन्दी समेतलाई ध्यानमा राखेर विदेशमा रहेका नेपालीहरु भोलीका दिनमा ठूलो संख्यामा घर फर्कनुपर्ने अवस्था आउन पनि सक्छ । तसर्थ म नेपाल सरकारलाई तत्काल निम्न अनुसारका कार्य अघि बढाउन अनुरोध गर्न चाहन्छु । (१) विदेशबाट ल्याईएका नेपाली दाजुभाई तथा दिदीबहिनीहरु सबैको कोरोना भाइरस पीसीआर विधिबाट परिक्षण गरियोस् । र, विश्व स्वास्थ्य संगठनले तोकेको मापदण्ड अनुसारको क्वारेन्टिन वा अन्य प्रवन्ध मिलाईयोस् । (२) सरकारले विभिन्न देशमा रहेका २५ हजार नेपालीलाई फिर्ता गर्ने तथ्यांक सार्वजनिक गरेको छ । विदेशका जुकसुकै पनि कुनामा रहेका नेपालीहरुलाई आफ्नो घर फर्कन पाउने अधिकार छ । तसर्थ सख्या तोक्ने होईन, आउन चाहने हरेक नेपालीलाई फिर्ता ल्याउने कार्ययोजना बनाउनु पर्छ । (३) आर्थिक बर्ष २०७६७७ को सरकारको नीति तथा कार्यक्रममा विदेशमा रहेका ५ लाख नेपालीलाई स्वदेश फिर्ता गरेर रोजगारीमूलक काममा लगाउने उल्लेख गरिएको थियो । सायद त्यो कार्यन्वयन त भएन होला, तर त्यसलाई कोरोना महामारीका बेला अहिले कार्यन्वयन गर्न सकिने समय आएको छ । तसर्थ विदेशबाट फिर्ता भएका नेपालीहरुलाई रोजगारीमूलक काम दिनेगरी तत्काल विषेश कार्यक्रम घोषणा गरेर कार्यन्वयन गर्नु पर्दछ । (४) विदेशमा रहेर कोरोनाका कारण रोजगारी गुमाएका र नेपाल आउने खर्च जुटाउन नसक्ने नागरिकहरुलाई सरकार आफैले खर्च गरेर वा सम्वन्धित मुलुकका सरकारसँग कुटनीतिक पहल गरी उनीहरु कार्यरत कम्पनी वा सरकारको लगानीमा नेपाल ल्याउन प्रवन्ध गर्नुपर्छ । (५) विदेशमा अध्ययनरत नेपाली विद्यार्थीहरुले कोभिड १९ का कारण रोजगारी गुमाएको अवस्था छ । उनीहरुलाई अहिले अध्ययनरत कलेज तथा विश्वविद्यालयले शुल्क तिर्न ताकेता गरिरहेका छन् । रोजगारी पनि नहुने र नेपालबाट पैसा पठाउन पनि सहज नहुदा उनीहरुको विचैमा पढाई छुट्ने अवस्था आउने देखिएको छ । तसर्थ सरकारले विदेशमा अध्ययनरत नेपाली विद्यार्थीलाई शुल्क तिर्नका लागि नेपालबाट पैसा पठाउने सहज प्रवन्ध मिलाउन आग्रह गर्दछु । जय नेपाल ! गोविन्द भट्टराई प्रमुख नेपाली कांग्रेस जनसम्पर्क समिति समन्वय विभाग"
जनताप्रतिको जिम्मेवारी पूरा गर्न सबै दल एक ठाउँमा बस्नुपर्छ : कांग्रेस नेता रिजाल,"काठमाडौं : प्रमुख प्रतिपक्षी दल नेपाली कांग्रेसले जनताप्रतिको जिम्मेवारी पूरा गर्न सबै दल एक ठाउँमा उभिएर राष्ट्रिय अठोट गर्नुपर्ने आवश्यकता रहेको औँल्याएको छ । प्रतिनिधिसभाको आजको बैठकमा विनियोजन विधेयकमाथिको छलफलमा भाग लिँदै कांग्रेसका डा मीनेन्द्रप्रसाद रिजालले जनताप्रतिको जिम्मेवारी पूरा गर्न सबै राजनीतिक दल एक ठाउँमा बस्नाको विकल्प नरहेको बताए । कोभिड१९ बाट प्रभावित मुलुकमा त्यसको असर कम गर्न सरकारले ध्यान दिन नसकेको आरोप लगाउँदै रिजालले भने, 'म अझै भन्छु, सँगै बसौँ । काम गरौँ । जनताप्रतिको जिम्मेवारी पूरा गरौँ, अहिलेको अवस्थामा सबै एक ठाउँमा उभिएर एउटा राष्ट्रिय अठोट गर्नुपर्ने आवश्यकता छ ।' सदनमा विनियोजन विधेकमाथि खर्च कटौतीको प्रस्ताव प्रस्तुत गर्दै डा रिजालले सरकारमा पूँजीगत खर्च गर्न सक्ने क्षमता र योजना नभएको जिकिर गरे । उनले अर्थ मन्त्रालयको चालू खर्च २५ अर्ब रुपैयाँबाट घटाएर गत वर्ष झैँ आठ अर्ब रुपैयाँमा सीमित पारियोस् भनेर प्रस्ताव प्रस्तुत गरे । सीमाबाट एक जनामा कोभिड१९ देखियो भने स्थिति भयावह हुने अवस्था रहेकाले त्यसको कल्पना गर्ने अवस्था नरहेको तर्फ उनले ध्यानाकर्षण गराए । उनले अर्थतन्त्र गम्भीर अप्ठ्यारोमा पर्छ भने हामीले साना साना कुरामा छलफल नगरी सङ्कल्प प्रस्ताव पारित गरेर पछि पूरक बजेट ल्याउन आग्रह गर्दा सरकारले नमानेको जनाउँदै बजेटले जनतालाई राहत दिन नसक्ने जिकिर गरे । उनले अर्थतन्त्र सङकुचित हुँदै गएको अवस्थामा विप्रेषणमा २० प्रतिशत कम आउने देखिएको र खर्चयोग्य आम्दानी पाँच प्रतिशतले घट्ने चिन्ता व्यक्त गरे। उनले असार मसान्तसम्मको राजस्वसमेत अनुमान गर्न नसकेका बेला सरकारले अर्को वर्षको बजेट प्रस्तुत गर्नु निरर्थक रहेको धारणा राखे । यही जेठ २२ गतेसम्म सरकारको आम्दानी जोड्दा ६८६ अर्ब र खर्च ८३१ अर्ब रुपैयाँ पुगेको तथा दुई दिन अघिसम्म आम्दानीभन्दा १४५ अर्ब खर्च बढी भइसकेको सन्दर्भ जोड्दै डा  रिजालले आउने दिन अझै कठिनाइपूर्ण बन्ने जिकिर गरे । कोभिड १९ को सङ्क्रमणसँग लड्न एक डेढ महिनाभित्र १०१२ अर्ब रुपैयाँभन्दा घटीले नपुग्ने अवस्था रहेको जनाउँदै उनले बजेट स्वास्थ्यमा केन्द्रित गर्नुपर्नेमा जोड दिए । उनले राष्ट्रिय गौरवको आयोजना पूरा गर्न सक्ने क्षमता नरहेको विगतका उदाहरणले स्पष्ट पारिसकेको बताए । सन्तुलित र विकेन्द्रितरुपमा बजेट विनियोजन हुन सकेन : पौडेल विनियोजन विधेकमाथिको छलफलमा खर्च कटौतीको प्रस्ताव राख्दै राष्ट्रिय जनमोर्चाका दुर्गा पौडेलले देशको समग्र विकासका लागि सन्तुलित र विकेन्द्रितरुपमा बजेट विनियोजन हुन नसकेको भनी चिन्ता प्रकट गरिन् । उनले बजेटले व्यवस्थित रोजगारका प्याकेज ल्याउन नसकेको, वन विनाश रोक्ने विषयलाई सम्बोधन गर्न नसकेको तथा ढुङ्गा, गिटी बालुवा निकासी रोक्न तथा चुनाखानीलाई व्यवस्थित गर्न नसकेको भनी सरकारको ध्यानाकर्षण गराइन् । उनले कोभिड१९ ले ध्वस्त पारेको पर्यटन क्षेत्रलाई माथि उकास्न सरकारले उपयुक्त कार्यक्रम ल्याउन नसकेको आरोप पनि लगाइन् । मुलुकलाई आत्मनिर्भर बनाउन उद्योगको कुनै योजना नभएको आरोप लगाउँदै उनले उद्योग, व्यापारको विकास र संरक्षणमा ठोस नीति ल्याउन माग गरिन् । रोगको उपचार र क्वारेन्टिनको पर्याप्त व्यवस्था गर्नसमेत उनले सरकारसँग माग गरिन् । महामारी बढेमा रोक्नका लागि आवश्यक तयारी गर्न समेत पौडेलले सरकारलाई सुझाव दिइन् । एमसिसी खारेजी माग नेपाल मजदूर किसान पार्टीका प्रेम सुवालले अमेरिकी सहयोग एमसिसी सम्झौता अविलम्ब खारेज गर्न माग गरेका छन् । कोभिड१९ को प्रत्यक्ष असर पुगेका मजदूर तथा किसानलाई उचित क्षतिपूर्ति दिन तथा भक्तपुरलाई सांस्कृतिक नगर घोषणा गर्न उनले माग गरे । समाजवादी पार्टीका प्रदीप यादवले आव २०७७७८ को बजेटमा उल्लेख भएअनुसारको खर्च कटौतीको प्रस्ताव प्रस्तुत गर्दै प्रदेश नं २ लाई छुट्याइएको रकम सामान्यीकरण अनुदानमा दुई अर्ब थप गर्न माग गरे । यस्तै सोही प्रदेशको समपूरक अनुदानको शीर्षकअन्तर्गत एक अर्ब ५० करोड रकम थप्न उनले आग्रह गरे ।"
जनता समाजवादी पार्टी दर्ता गर्न नेताहरु निर्वाचन आयोगमा,"काठमाडाैँ : जनता समाजवादी पार्टी (जसपा) मा तीन अध्यक्ष र पाँच नेताहरु पदाधिकारी रहने गरी एक महिना अघिदेखिको विवाद मिलेको छ । पार्टी एकीकरणलाई औपचारिक रुपमा पूर्णता दिन आइतबार निर्वाचन आयोगमा दर्ता गर्न नेताहरु निर्वाचन आयोगमा पुगिसकेका छन् । अबको एक घण्टासम्ममा आयोगमा पार्टी दर्ताको काम सकिने जसपाका नेता गंगा श्रेष्ठले अन्नपूर्णपोस्ट अनलाईनलाई जानकारी दिए । केही नेताहरु कागजात संकलनका लागि राजपाको पार्टी कार्यालय हुँदै आउने भनेर त्यतै हुनुहुन्छ । उहाँहरु आइसकेपछि आयोगको प्रक्रिया अघि बढ्छ, नेता श्रेष्ठले भने । नवगठित जसपाको अधक्षमा अब महन्थ ठाकुर, डा बाबुराम भट्टराई र उपेन्द्र यादव रहनेछन् । साथै राजेन्द्र महतो र अशोक राई पदाधिकारी रहनेछन् । तीन अध्यक्षमध्ये संघीय परिषदको नेतृत्व डा भट्टराईले गर्नेछन् भने केन्द्रीय समितिको नेतृत्व यादव र ठाकुरले गर्ने प्रावधान मिलाइएको जसपाका एक नेताले जानकारी दिए । ५३ सदस्यीय कार्यकारी समितिमा २७ जना नेता तत्कालिन राजपाबाट र २६ जना समाजवादीबाट छन् । नवगठित पार्टीको संसदीय दलको नेता भने राजेन्द्र महतो हुनेछन् । एक महिनाअघि नै पार्टी एकीकरणको घोषणा गरिए पनि विवाद नमिलेपछि जसपाको औपचारिक रुपमा गठन हुन सकेको थिएन । पार्टीलाई निर्वाचन आयोगमा दर्ता गराउँदै औपचारिक रुपमा एकीकरणको प्रक्रियामा लैजान दबाव थियो ।"
प्रधानमन्त्री ओलीको रचना समेटिएको गीति एल्बम सार्वजनिक,"काठमाडौं : प्रधानमन्त्री केपी शर्मा ओलीलगायत गीतकार रहेको गीति एल्बम समृद्ध नेपाल, सुखी नेपालीको विमोचन गरिएको छ। मध्यपुरथिमि नगरपालिका४ कमेरोटारको खुला ठाउँमा आज दुई सडक मानव सानुकान्छा तामाङ र मुगा कार्कीले उक्त गीति एल्बमको विमोचन गरे। राष्ट्रिय युवा सङ्घ नेपालका सहसंयोजक रमेशकुमार पौडेलेको संयोजनमा तयार भएको एल्बममा प्रधानमन्त्री ओलीसहित पाँच रचनाकारको गीत समावेश गरिएको छ। एल्बममा प्रधानमन्त्री ओलीले रचना गरेको गीत स्वदेशमै रोजगारी स्वदेशमै बास रोजिँदैन प्रवासलाई गायक शान्तिराम राई र मेलिना राईले आवाज दिएका छन्। त्यस्तै पौडेलले रचना गर्नुभएको हेर हाम्रो हिमाल हाँसेको हेर्न खोज्यौ सुखी खुशी जनता नाँचेको गीतमा बद्री पङ्गेनी र मेलिना राईले आवाज दिएका छन्। रचनाकार विपिन किरणको समृद्ध नेपाल, सुखी नेपाली बोलको गीत र पौडेलको रचना रहेको अर्को गीत मुर्झिएका सपनाहरु ब्युँझायौँ तिमीलेमा भने राजेश पायल राईले आवाज दिएका छन्। त्यस्तै विपिन किरणको रचना रहेको अर्को गीत पूर्वपश्चिम सीमातिर दुस्मनले नजर लगायो मा बद्री पङ्गेनी र मेलीना राईले आवाज दिएका छन्। किरण क्रियसनले बजार व्यवस्थापन गरेको गीतिसङ्ग्रहमा आमोश तामाङको सङ्गीत संयोजन रहको छ भने एल्बमका सबै गीतमा प्राज्ञ शान्तिराम राईले सङ्गीत दिएका छन्। प्रधानमन्त्री ओलीले राष्ट्रियताका पक्षमा लिनुभएको अडान र समृद्ध नेपाल, सुखी नेपाली बनाउन लिएको पहलकदमीलाई जनतामाझ लैजाने उद्देश्यले गीतिसङ्ग्रह तयार पारिएको संयोजक पौडेलले जानकारी दिए। कार्यक्रममा यहाँ रहेका ७० जनाभन्दा बढी सडक मानवलाई खाना खुवाइएको थियो। रासस"
भारतबाट आउनेको संख्या घट्दो,परासी : पश्चिम नवलपरासीमा भारतबाट आउनेको संख्या घट्दो छ । कोभिड१९ का कारण भारतबाट आउनेको संख्या हप्ता दिनअघिसम्म बढ्दो थियो । अहिले त्यो क्रम घट्दो रहेको प्रमुख जिल्ला अधिकारी सागरमणि पाठकले बताए । भारतमा लडकडाउनपछि पनि केही समय नेपाली ठूलो संख्यामा नेपाल भित्रिएका थिएनन् । तर महिना दिनअघिबाट भने एकाएक संख्यामा वृद्धि भएको थियो । हप्ता दिनअघि दैनिकजसो १ सय देखि डेढ सयसम्म जिल्ला भित्रिएका थिए । तर अहिले भने संख्या घट्दो रहेको प्रजिअ पाठकको भनाइ छ । भारतमा लकडाउन केही खुकुलो भएको र काम गर्न जाने अब उतै बस्ने मनसाय बनाएका कारण पनि संख्या घट्न थालेको हुन सक्ने प्रजिअ पाठकको बुझाइ छ । हप्ता दिनको अवधिमा करिब १ सय जना मात्र जिल्ला भित्रिएका छन् । दुई दिनअघि ३० जना भित्रिएकोमा शनिबार १८ जना भित्रिएका छन् । भारतबाट आएका सबैलाई स्थानीय तहका क्वारेन्टाइनमा राख्ने गरिएको छ । अहिलेसम्म जिल्लामा ३ हजारको हाराहारीमा भारतबाट जिल्ला भित्रिएका छन् । भारतबाट आएका २५ सय ४७ जना क्वारेन्टाइनमा बसेका छन् । जसमध्ये १६ सय ७८ जना क्वारेन्टाइनको बसाइपछि घर गएको स्वास्थ्य कार्यालयका प्रमुख गौरव ढकालले जानकारी दिए । शनिबारसम्म क्वारेन्टाइनमा बस्नेको संख्या ८ सय ६९ छ । जिल्लामा कोरोना संक्रमितको संख्या १९ पुगेको छ ।
७५ दिनपछि खुलेको वीरगन्ज बजार (तस्बिर),"वीरगन्ज : वीरगन्जमा ७५ दिनपछि पसल खुलेका छन् । कोरोना महामारी नियन्त्रणका लागि चैत ११ देखि लकडाउन सुरु भएदेखि नै वीरगन्जका पसल बन्द थिए । आलोपालो गरी व्यपार व्यवसाय सन्चालन गर्न स्थानीय प्रशासनले अनुमति दिएपछि शनिबारदेखि पसल खुलेका हुन् । सरकारले कोरोना नियन्त्रणका लागि विकल्प नदिइ लकडाउन मात्रै थप्दै गएकाले अब लकडाउन मानेर पसल बन्द गर्न नसक्ने भन्दै व्यपारीले केही दिन यता प्रदर्शन गरेका थिए । व्यपारीको प्रदर्शन र दबावपछि स्थानीय प्रशासनले जोरबिजोर गते तोकेर पसल आलोपालो खोल्न अनुमति दिएको हो । शनिबारदेखि पसल खुल्न थालेपछि वीरगन्जको बजारमा ७५ दिनपछि चहल पहल बढेको छ । अढाइ महिनाको लकडाउनपछि बजार खुलेपछि अब व्यपार व्यवसाय फेरि तङग्रीने आशा व्यवपारीमा पलाएको छ । 'अढाइ महिनामा घरबेटीलाई सटरको भाडा मात्रै १ लाख तिर्न बाँकी छ ४ जना कर्मचारीको तलब अलग्गै छ', घण्टाघर स्थित सागर इम्पोरियमका सञ्चालक उमांशकर साहले भने,यो लकडाउनमा पसल १ दिन पनि पुगिनँ तर ऋण करिब २ लाख थपिएको छ ।' उनले थपे , तर अब बजार खुलेको छ , १२ सातामा व्यपार फेरि पहिलेकै अवस्थामा पुग्छ होला, यही आशा गरेका छौं।' वीरगन्ज उद्योग वाणिज्य संघका अध्यक्ष कोपाल केडियाले बजार खुलेपछि यहाँका व्यपारी व्यवसायीमा फेरि खुशी फर्किएको बताए । व्यपारीको आग्रहमा लकडाउन खुकुलो पारेर व्यपार व्यसाय सञ्लनका लागि अनुमति दिने स्थानीय प्रशासनको निर्णय स्वागत योग्य रहेको पनि उनले बताए । 'यदि स्थानीय प्रशासनले यो निर्णय गर्न ढिला गर्थ्यो भने यहाँका व्यपारी लकडाउन मानेर बस्न सक्ने अवस्था देखिएको थिएनु' , उनले भने, ढिलै भए पनि स्थानीय प्रशासनको निर्णय स्वागत योग्य छ ।' संघका अनुसार वीरगन्जमा मात्रै थोक र खुद्रा गरी २ हजारभन्दा बढी पसल छन् । तीमध्ये आधाभन्दा बढी पसल अरुको घरमा बहाल लिएर सञ्लन भएका छन् । ७४ दिनसम्म पसल बन्दा हुँदा वीरगन्जका व्यपारीलाई घर बहालको मात्रै झण्डै १ करोड रुपैयाँ ऋण थपिएको अनुमान रहेको संघका अध्यक्ष केडियाले बताए । घर बहालबाहेक पसलमा काम गर्ने मजदुर कर्मचारीको तलब बैंकबाट लिएको ऋणको ब्याज सरकारलाई तिर्नुपर्ने कर सबै बाँकी नै रहेकाले व्यपारी ऋणको भार थपिएको उनले बताए । तर शनिबारदेखि बजार खुल्न थाले पछि यसले व्यपारीलाइ राहत भएको भन्दै उनले भने, आशा छ सरकार र प्रशासनले व्यपारीमा फर्किएको यो खुशी खोस्दैन होला ।'"
राज्यमन्त्रीका स्वकीय सचिव र चालकमा कोरोना संक्रमण,"जनकपुरधाम : प्रदेश २ का एक राज्यमन्त्रीका स्वकीय सचिव र चालकमा कोरोना संक्रमण पुष्टि भएको छ। प्रदेश २ को आर्थिक मामिला तथा योजना राज्यमन्त्री उषा कुमारी यादवकी स्वकीय सचिव र चालकमा कोरोना संक्रमण पुष्टि भएको हो। प्रदेश २ को प्रदेशसभा बैठक अन्तर्गत चौथो अधिवेशन अन्तर्गत बैठक सञ्चालन हुनु अगाडी गत आइतवार, सोमवार र मंगलवार गरिएको परीक्षणमा स्वकीय सचिव र चालकमा कोरोना पुष्टि भएको हो। प्रदेशसभाका सांसद, कर्मचारी, सुरक्षाकर्मी, तथा सहयोगीको स्वाब परीक्षणको क्रममा राज्यमन्त्री यादवका चालक र स्वकीय सचिवमा कोरोना संक्रमण भेटिएको धनुषाका प्रमुख जिल्ला अधिकारी कोषहरि निरौलाले जानकारी दिए। यस भन्दा अघि बिहीवार प्रदेशसभाका पाँचजना मर्यादापालकमा कोरोना संक्रमण पुष्टि भएको थियो। प्रदेशसभा अन्तर्गत ४ सय ४३ व्यक्तिको स्वाब परीक्षण गरिएको थियो।"
कोरोनाबाट कर्णालीमा तीनको मृत्यु,"सुर्खेत : कर्णाली प्रदेशमा हालसम्म कोरोना भाइरसको सङ्क्रमणबाट तीन जनाको मृत्यु भएको छ। मृतकहरुमा दैलेख, सुर्खेत र डोल्पाका एकएक जना ३५ र २० वर्षीय दुई युवा रहेका छन् भने एकजना ५८ वर्षीय पुरुष रहेका छन्। कर्णालीमा कोरोना सङ्क्रमणबाट मृत्यु हुने पहिलो व्यक्ति दुल्लु नगरपालिका११ खागितडा दैलेख निवासी ३५ वर्षीय युवक थिए। उनको यही जेठ १७ गते क्वारेन्टिनमै मृत्यु भएको थियो। त्यस्तै, दोस्रो व्यक्ति पञ्चपुरी नगरपालिका१ हाँसे सुर्खेतका २० वर्षीय युवकको जेठ २२ गते कोरोना सङ्क्रमणबाट मृत्यु भएको थियो। उनलाई कोरोना सङ्क्रमण नभएको भनेर घर पठाएपछि घरमै मृत्यु भएको थियो। कोरोनाको सङ्क्रमणकै कारण जगदुल्ला गाउँपालिका३ डोल्पाका ५८ वर्षीय पुरुषको मृत्यु भएको पुष्टि गरिएको हो। कर्णाली स्वास्थ्य विज्ञान प्रतिष्ठान जुम्लाका अस्पताल निर्देशक डा मङ्गल रावलले कोरोनाकै कारण उनको मृत्यु भएको जानकारी दिए। भौगोलिक विकटताका कारण मृत्युपछि २२ गते स्वाब सङ्कलन गरी जुम्ला प्रतिष्ठानमा पिसिआर गर्दा कोरोना पुष्टि भएको निर्देशक डा रावलले बताए। सुर्खेतबाट यही जेठ १६ गते डोल्पा पुगेका उनलाई शुरुमा क्वारेन्टिनमा राखिएको थियो। लामो समयदेखि दमको रोगले पीडित उनलाई पछि होम क्वारेन्टिनमा राखिएको अवस्थामा जेठ २० गते मृत्यु भएको थियो। कर्णालीमा मृत्यु हुने तीनैजनाको मृत्युपछि मात्र कोरोना पुष्टि भएको कर्णाली प्रदेश सरकार सामाजिक विकास मन्त्रालय स्वास्थ्य सेवा महाशाखा सुर्खेतले जनाएको छ। रासस"
कपिलवस्तु कारागारका एक थुनुवाको मृत्यु,कपिलवस्तु : कपिलवस्तु कारागारमा कर्तव्य ज्यान मुद्दाका एक थुनुवाको मृत्यु भएको छ। मृत्यु हुनेमा यशोधरा गाउँपालिका७ ईटवा गाउँका ५४ वर्षीय राम अधिन काहार रहेको कपिलवस्तु कारागारले जनाएको छ। थुनुवाको काहार शनिबार बिहानको खाना खाएर सुतेको अवस्थामै मृत्यु भएको जेलर राकेश पाण्डेयले बताए। थुनुवा काहार कपिलवस्तु अस्पताल आउँदा मृत्यु भइसकेको अवस्थामा रहेको कपिलवस्तु अस्पतालले जनाएको छ। मृतक काहारको शव पोष्टमार्टमका लागि कपिलवस्तु अस्पतालमा राखिएको पाण्डेयले बताए। मृतक काहार २०७६ साल साउन २ गतेदेखि जिल्ला अदालतबाट कर्तव्य ज्यान मुद्दा अन्र्तगत पुर्पक्षका लागि कपिलवस्तु कारागारमा थुनामा रहेका थिए।
"तन्दुरुस्त बन्न भलिबल, साइक्लिङ र हाइकिङ","पोखरा : कोरोना सक्रमण नियन्त्रण गर्न सरकारले चैत ११ गतेदेखि लगाएको लकडाउनको कारण खेलकुद गतिविधि पनि प्रभावित छ। पोखरा रंगशाला भित्र नयाँ बनेको अन्तर्राष्ट्रिय स्तरको फुटबल मैदान, क्रिकेट मैदान यति बेला सुनसान छ। पोखरा बजारका विभिन्न चौर, फुटबल मैदान पनि लकडाउनकै कारण सुनसान छन्। भारत र बेलायती सेनामा भर्ना हुनका लागि तयारी गर्न बिहान सबेरै दौडने युवा पनि हिजो आज देखिदैनन्। यसैका बीच पोखराको बैदामका युवा भने सुरक्षित रुपमा आफ्ना साथी सर्कल मिलेर वनभित्र केही हप्तादेखि भलिबल खेल्दै आएका छन्। पोखरा १८ गुफा डाँडाको जंगलको बीचमा युवाहरु भलिबल खेल्छन्। लकडाउनको कारण घर भित्रै बस्दाको न्यास्रो केही घण्टा भलिबल खेलेर रमाउँदै आएका छन्। शरीरलाई तन्दुरुस्त, स्वस्थ, फुर्तिलो तथा बलियो पार्न शारीरिक व्यायाम आवश्यक हुन्छ। नियमित रुपमा व्यायाम गर्दा विभिन्न खाले रोगबाट टाढा रहन सकिन्छ। लकडाउनको समयमा पनि शारीरिक क्रियाकलाप अन्तर्गत पोखराका युवा भलिबल खेल्ने, साइक्लिङ, हाइकिङ, मनिङवाक गर्दे आएको देखिन्छ। कोभिड१९ सक्रमण रोक्न सरकाले लगाएको लकडाउनको कारण अझै पनि पोखरा सुनसान छ। पछिल्लो समयमा लकडाउन खुकुलो भएकोले सवारी साधनको चाप केही बढेपनि मानिसको दैनिकी उस्तै छ। आवश्यक काममाबाहेक सवारी साधन चल्ने र मान्छे घर बाहिर निस्कने क्रम बन्द छ। लकडाउनका बिच युवाहरु जंगलमा यसरी भलिबल खेलेर रमाएका छन् । पोखरा १८ गुफा डाँडामा रहेको जंगल भित्र भलिबल खेल्दै युवा। लकडाउनको समयमा पनि शारीरिक क्रियाकलाप अन्तर्गत पोखराका युवाहरु भलिबल खेल्ने, साइक्लिङ, हाइकीङ, मनिङवाक गर्दे आएको देखिन्छ। तस्बिर : कृष्णमणि बराल पोखराको लेकसाइडमा साइक्लिङ गर्दै युवा र बालक।"
यस्तो एम्बुलेन्स !,"राजविराज : सप्तरीको विष्णुपुर गाउँपालिका२ का शुकदेव रामले बिरामी छोरा सुरेशलाई बयलगाडामा राखेर अस्पताल पुर्याएका छन्। लकडाउनमा गाडी नचलेको र एम्बुलेन्सको खर्च तिर्ने अवस्था नभएपछि रामले ठेलामा राखेर छोरालाई अस्पताल लगेका हुन्। उनले ठेला एक छिमेकीसँग मागेको बताए। लकडाउनका कारण गाडी चल्न छाडेपछि सप्तरीको ग्रमीण भेगका बिरामीलाई स्वास्थ्य संस्थासम्म पुग्न समस्या भएको छ। शनिबार दमको बिरामी ७५ वर्षीय मो मजिदलाई ३ किलोमिटर टाढा राजविराज ९ मलेठस्थित घरबाट उनको छोरा मजबुल र बुहारी रेशमाले ठेलामै राखेर उपचारका लागि स्थानीय गजेन्द्र नारायण सिंह अस्पताल पुगेका हुन्। चर्को घाममा असिन पसिन भएर पालैपालो ठेला धकेलिरहेका पती पत्नीको अवस्था देखेर केही सहयोगीले अस्पतालसम्म पुर्याउन सहयोग गरेका थिए। लामो समयदेखि बिरामी रहँदै आएको बाबुको उपचारमा भएका सबै पैसा खर्च भई सकेको सुनाउँदै उनका छोरा मो मजबुलले भने, लकडाउनका कारण हातमुख जोडनै समस्या भइसकेको छ, दैनिक ज्याला मजदुरी गरी परिवारको लालन पालन गर्ने हामी जस्ता गरिबले एम्बुलेन्सको भाडा कहाँबाट तिर्नु ? यो समस्या मजिद र शुकदेवको मात्र होइन। गजेन्द्र नारायण सिंह अस्पताल, छिन्नमस्ता अस्पताल, अनार भुवनेश्वर अस्पताल तथा विभिन्न प्राइभेट क्लिनिक अगाडि देखिन्छ। तत्काल अस्पताल पुर्याउनुपर्ने गरिब असहाय बिरामी र उनका आफन्तले पैसाको अभावकै कारण एम्बुलेन्स भाडा लिन नसकिएको बताएका छन्। लामो समयसम्म लकडाउन कायम रहेर गाडी चल्न छाडेपछि एम्बुलेन्स भाडा तिर्ने पैसा नभएका हामी गरिब असहाय बिरामीका लागि अहिले ठेला नै एम्बुलेन्स बनेका छन्।"
आइतबारदेखि मालपोत कार्यालय खुल्ने,काठमाडौं : सरकारले आइतबारदेखि देशभरका सबै मालपोत कार्यालय खोल्ने भएको छ ।लकडाउन सुरु भएपछि बन्द गरिएका मालपोत कार्यालय पुनःसञ्चालनमा ल्याउने तयारीका साथ भूमिसुधार तथा व्यवस्थापन विभागले मातहतका सबै कार्यालयलाई आइतबारदेखि सञ्चालनमा ल्याउन निर्देशन दिएको हो । बन्दाबन्दीका कारण पछिल्लो समय देशभरका भूमिसुधार तथा मालपोत कार्यालयबाट प्रदान गरिने सेवा अवरुद्ध भएको थियो । पछिल्लो समयमा सरोकारवाला निकाय र सेवाग्राहीको न्यूनतम तथा आवश्यक सेवा सञ्चालन गर्न माग भई आएको थियो । सोही मागअनुसार आइतबारदेखि कार्यालय प्रमुखले अनिवार्यरुपमा कार्यालयमा उपस्थित भई अन्य कर्मचारीलाई पनि उपस्थित गराई स्वास्थ्य सुरक्षा सतर्कता अपनाइ सेवा सञ्चालनमा ल्याउन विभागले भनेको छ ।
पोखराको क्षेत्रीय अस्पतालको आइसोलेसनमा ३ संक्रमित,पोखरा : कास्कीमा कोरोना भाइरस (कोभिड१९) को संक्रमण देखा परेका ३ जना शनिबार पश्चिमाञ्चल क्षेत्रीय अस्पताल भर्ना भएका छन्। सरकारले क्षेत्रीय अस्पताललाई कोरोना उपचारको डेडिकेटेड अस्पताल तोकेको छ। रुपा गाउँपालिकाका २ पुरुष र पोखराका १ गरी ३ पुरुष शनिबार आइसोलेसनमा भर्ना भएका हुन्। रुपा गाउँको क्वारेन्टाइनमा बसेका २३ र ३२ वर्षका पुरुष र पोखरा महानगरको लेकसिटी हस्पिटलमा क्वारेन्टाइन बसेका ५९ वर्षका पुरुष आइसोलेसनमा भर्ना भएको क्षेत्रीय अस्पतालले विज्ञप्तिमार्फत जनाएको छ। अस्पतालका निर्देशक डा अर्जुन आचार्यका अनुसार संक्रमित तीनै जनाको स्वास्थ्य सामान्य छ। कोरोना भाइरस संक्रमितको संख्या कास्कीका ४ जना पुगेको छ। ४ दिनअघि उपचारका लागि काठमाडौं लगिएका एकजनामा उतै कोरोना संक्रमण पुष्टि भएको हो। १५ जेठमा क्षेत्रीय अस्पतालमा भर्ना भएकी स्याङ्जाकी संक्रमित भने शनिबार जिल्ला फर्किएकी छन्। उनलाई भीरकोट नगरपालिकाको हेलुबजारस्थित कालिका सामुदायिक अस्पतालमा भर्ना गरिएको छ। भारत स्याङ्जा आएकी एक महिलामा कोरोना संक्रमण देखिएपछि पोखराको पश्चिमाञ्चल क्षेत्रीय अस्पताल पोखराको आइसोलेसनमा राखेर उपचार गराई रहेकी उनलाई शनिबार स्याङ्जाको आइसोलेसनमा लगिँदै। परिवारकै अनुरोधमा उनलाई स्याङ्जा लगिएको बताइएको छ। तस्बिर : कृष्णमणि बराल
कर्णालीमा थप ९८ जनामा कोरोना पुष्टि : संक्रमितको संख्या ५८७ पुग्यो,"सुर्खेत : कर्णाली प्रदेशमा कोरोना संक्रमितको संख्या पाँच सय ८७ पुगेको छ। कर्णाली प्रदेश सामाजिक विकास मन्त्रालयले शनिबार सार्वजनिक गरेको तथ्यांक अनुसार ९८ जना नयाँ संक्रमित थपिएपछि हालसम्म जम्मा संक्रमितको संख्या पाँच सय ८७ पुगेको हो। प्रदेश अस्पताल सुर्खेतमा गरिएको पीसीआर परीक्षण रिपोर्ट अनुसार सल्यानमा थप ३८, सुर्खेतमा ९, जाजरकोटमा ४ र दैलेखमा ९ र कर्णाली स्वास्थ्य विज्ञान प्रतिष्ठान जुम्लामा गरिएको पीसीआर परीक्षण रिपोर्ट अनुसार दैलेखमा ४३ र डोल्पामा १ जना गरी कुल ९८ जना नयाँ कोरोना संक्रमित पृष्टि भएका हुन्। मन्त्रालयले शनिबार सार्वजनिक गरेको तथ्यांक अनुसार दैलेखका मात्रै थप ४६ जनामा कोरोना संक्रमण पृष्टी भएको हो। कर्णाली स्वास्थ्य विज्ञान प्रतिष्ठान जुम्लाका निर्देशक डा मंगल रावतले डोल्पामा कोरोना संक्रमित पृष्टि भएका जगदुल्ला गाउँपालिका ३ का ५८ वर्षीय बृद्धको मृत्यु भइसकेको छ। उनीसँगै कर्णालीमा कोरोनाबाट मृत्यु हुनेको संख्या तीन पुगेको छ। जसमा सुर्खेत, दैलेख र डोल्पामा एकएक जना रहेका छन्। कर्णालीमा कोरोना संक्रमित अधिकांश व्यक्ति भारतबाट फर्र्किएका हुनु्। देशभर भने संक्रमितको संख्या ३२ सय ३५ पुगेको छ। डिस्चार्ज हुनेको संख्या तीन सय ६५ पुगेको छ भने १३ जनाको मृत्यु भइसकेको छ"
क्यान्सर पीडितलाई आर्थिक सहयोग,"गोरखा : क्यान्सरबाट पीडित गोरखा नयाँबजार निवासी उसर्वानी खातुनको उपचारका लागि आर्थिक सहयोग जुटेको छ। गोरखा बजारका स्थानीय कालिका महिला समूह, हाम्रो सहारा फाउण्डेशनलगायतले आर्थिक सहयोग जुटाएका हुन्। पहिलो चरणमा संकलित एक लाख ५५ हजार चार सय १० रुपैयाँ शनिबार उनीहरुले एक कार्यक्रम गरी उसर्वानीका श्रीमान इशा मियाँलाई हस्तान्तरण गरेका छन्। पीडित उसर्वानीलाई उपचारका लागि आइतबार भरतपुर क्यान्सर अस्पताल लैजाने तयारी भएको हाम्रो सहारा फाउण्डेशनकी अध्यक्ष कल्पना श्रेष्ठले जानकारी दिइन्। पीडितलाई उपचार खर्चको अभाव भएको बारे अन्नपूर्ण पोष्टमा समाचार प्रकाशित भएपछि रकम संकलन अभियान सुरु भएको हो।"
११ केजी लागूऔषध सहित तीन पक्राउ,"धनगढी : लागूऔषध सहित तीजनालाई सशस्त्र प्रहरीले पक्राउ गरेको छ । धनगढी उपमहानगरपालिका१० जुगेडा सुडाघाटमा ११ केजी ७ सय ग्राम चरेस सहित तीन जना पक्राउ परेका हुन् । सशस्त्र प्रहरी बल, नेपाल अस्थायी चेकपोस्ट जुगेडाबाट सशस्त्र प्रहरी नायब निरीक्षक अनिल कुमार ओलीको नेतृत्वमा खटिएको टोलीले पक्राउ गरेको हो । सुपप्रप०१००८ प ५४८७ नम्बरको मोटरसाइकलमा सवार उनीहरुलाई वडा नम्बर १० को जुगेडा सुडाघाटबाट ब्राउन सुगर सहित पक्राउ गरिएको सशस्त्र प्रहरी बल, नेपाल नं३४ गण हेडक्वाटर कैलालीले जनाएको छ । बरामद गरिएको लागूऔषध सहित तीनै जनालाई आवश्यक कारवाहीका लागि जिल्ला प्रहरी कार्यालय कैलालीमा बुझाइएको छ ।"
भद्धा व्यवस्थापन : ६९ दिनदेखि निरन्तर क्वारेन्टाइनमा सरोज,"गोरखा : अजीरकोट गाउँपालिका३ सिरानडाँडाका ६९ दिनदेखि क्वारेण्टाइनमा बसेका १९ वर्षीय सरोज तामाङ ।तामाङले क्वारेन्टाइनको कहर काटेको शनिबार ६९ दिन पुगेको छ । वनारसबाट घर फर्कने क्रममा सीमापारि ४२ दिन र नेपालका विभिन्न क्वारेन्टाइनमा २७ दिन बिताएको उनी बताउँछन् । १९ वर्षीय तामाङ हाल अजीरकोट३ भच्चेकको सभाहलमा निर्माण गरिएको क्वारेन्टाइनमा दसौँ दिन बिताइरहेका छन् । उनको गत बिहीबार थ्रोट स्वाब संकलन गरी परीक्षणका लागि काठमाडौं पठाइएको स्वास्थ्य प्राविधिक नारायणबाबु अर्यालले जानकारी दिए । कोरोना महामारी फैलन थालेपछि उनी वनारसबाट घर फर्कन खोजेका थिए । उनलाई वानारस प्रशासनले स्थानीय जागरण पब्लिक स्कुलमा २० दिन र नवोदय स्कुलमा २२ दिन क्वारेण्टाइनमा राख्यो । ४२ दिन त्यहाँको क्वारेन्टाइनमा बिताएपछि सुनौली नाकामा आइपुगेँ, तामाङ भन्छन्, सुनौली नाकामा दुई दिन, कपिलवस्तुको नमुना माविको क्वारेन्टाइनमा पाँच दिन, रुपन्देहीको क्वारेन्टाइनमा पाँच दिन बसेँ। गोरखा आइसकेपछि मनकामना बहिरा माविको क्वारेण्टाइनमा पाँचदिन बसेका तामाङ अहिले यस क्वारेण्टाइनमा बसेको शुक्रबार १० दिन पूरा भएको छ । गाउँको क्वारेण्टाइनमा बस्दा भने घरमा बसेजस्तै आनन्द भएको उनले बताए । सबै क्वारेन्टाइनमा आरडिटी टेष्ट गरेको थियो । यहाँचाहिँ पीसीआर टेष्ट गरेको छ । पक्कै नेगेटिभ आउने छ अनि घर जान पाइन्छ होला, उनले भने ।"
भारतबाट चितवन आएर क्वारेन्टाइनमा बसेका युवकको मृत्यु,"चितवन : भारतबाट आएर क्वारेन्टाइनमा बसेका एक युवाको मृत्यु भएको छ। माडी नगरपालिकाको क्यारेन्टाइनमा बसेका २७ वर्षीय युवाको शनिबार बिहान भरतपुर अस्पतालको कोभिड आइसीयूमा मृत्यु भएको भरतपुर अस्पतालका प्रमुख मेडिकल सुपरीटेन्डेण्ट डाश्रीराम तिवारीले जानकारी दिए। उनलाई ज्वरो आएपछि शुक्रबार साँझ भरतपुर अस्पतालको आइसोलेसनमा भर्ना गरिएको थियो । ढाडको हड्डी भाँचिएको र खुट्टा नचल्ने समस्याका उपचार गराउन भारत गएका उनी दुई साताअघि मात्रै नेपाल आएका थिए । राति सामान्य ज्वरो मात्रै आएको थियो, बिहान आठ बजेसम्म ज्वरो, ब्लड प्रेसर र अक्सिजन ठिक थियो डा श्रीराम तिवारीले भने एक घण्टापछि सास फेर्न गारो भएर आइसियूको भेन्टिलेटरमा राख्दा मृत्यु भएको हो । कोरोनाको शंका गरेर उनको स्वाब परिक्षण गरिएको छ । रिपोर्ट साँझसम्म आउने उनले बताए।"
तीन लाख घुससहित वडाध्यक्ष पक्राउ,बुटवल : पाल्पा रैनादेवी गाउँपालिका वडा नम्बर ७ का वडाध्यक्ष तीन लाख घुससहित पक्राउ परेका छन्। अख्तियार दुरुपयोग अनुसन्धान आयोग बुटवलले वडाध्यक्ष देवेन्द्र पुनलाई रंगेहात पक्राउ गरेको हो। काठ लिलाम विक्रीमा सहजीकरण गरिदिने भन्दै व्यापारीसँग तीन लाख घुस लिएको अख्तियार बुटवलका प्रवक्ता सुरेश भुसालले जानकारी दिए। रुपन्देहीका सैनामैना नगरपालिका वडा नम्बर १० सालझण्डीबाट उनलाई शनिबार पक्राउ गरिएको हो। पक्राउ परेका वडाध्यक्षमाथि अनुसन्धान भइरहेको प्रवक्ता भुसालले जानकारी दिए। वनमा संकलन भएको काठ विक्रीमा उनले सहजीकरण गर्ने प्रयोजनमा घुस मागेको उजुरी अख्तियारमा परेको थियो।
कस्तो छ तीन दिनको मौसम ?,"काठमाडौं : नेपालमा स्थानीय वायु, पश्चिमी वायु र अरब सागरमा रहेको निसर्ग चक्रवात कमजोर भई बनेको न्युन चापिय क्षेत्रको प्रभाव रहेको छ। जल तथा मौसम विज्ञान विभागको मौसम पूर्वानुमान महाशाखाबाट जारी मौसम पूर्वानुमान बुलेटिन अहिले देशभर सामान्य देखि पूर्ण बदली रहेको उल्लेख छ। शनिबार प्रदेश १,२, र बागमती प्रदेशमा पूर्ण बदली तथा गण्डकी, कर्णाली, सुदूरपश्चिम र प्रदेश ५ मा सामान्य बदली रहनेछ। प्रदेश १,२, र बागमती प्रदेशका केही स्थानहरुमा हल्कादेखि मध्यम वर्षाको सम्भावना रहेको छ बाँकी प्रदेशका थोरै स्थानहरुमा हल्का वर्षाको सम्भावना रहेको छ। राति प्रदेश १,गण्डकी र बागमती प्रदेशमा पूर्ण बदली तथा बाँकी प्रदेशमा सामान्य बदली रहनेछ। प्रदेश १, गण्डकी र बागमती प्रदेशका केहि र अन्य प्रदेशका थोरै स्थानहरुमा मेघगर्जनचट्याङसहित हल्का वर्षाको सम्भावना रहेको छ। आइतबार देशका धरैजसो स्थानमा सामान्य बदली रहनेछ। प्रदेश १, बागमती ,गण्डकी प्रदेशका केही स्थानहरुमा र कर्णाली, सुदूरपश्चिम प्रदेश र प्रदेश २ का एक दुई स्थानमा हल्का वर्षाको सम्भावना रहेको छ। सोमबार प्रदेश १, गण्डकी, बागमती, कर्णाली, सुदूरपश्चिम प्रदेशमा सामान्य बदली तथा प्रदेश २ र ५ मा आंशिक बदली रहनेछ। प्रदेश १, बागमती ,गण्डकी प्रदेशका थोरै स्थानहरुमा र कर्णाली, सुदूरपश्चिम प्रदेश २ र ५ का एक दुई स्थानमा हल्का वर्षाको सम्भावना रहेको छ। प्रदेश १,२, बागमती र गण्डकी प्रदेशका केही स्थानहरुमा मेघगर्जनचट्याङसहित हल्कादेखि मध्यम वर्षाको साथै उच्च हिमाली भेगका केही स्थानहरुमा हिमपातकोसमेत सम्भावना रहेकोले सतर्कता अपनाउन महाशाखाले अनुरोध गरेको छ।"
"स्याङ्जामा थप १० जनामा कोरोना पुष्टि, गण्डकी प्रदेशमा संक्रमितको संख्या ७५ पुग्यो","स्याङजा : स्याङ्जामा एकै दिन १० जना कोरोना संक्रमित थपिएका छन्। योसँगै स्याङजामा संक्रमित हुनेको संख्या २३ पुगेको छ। स्याङ्जाको वालिङ नगरपालिका घर भएका पालिका कै क्वारेन्टाइनमा बस्दै आएका ८ जना र हरिनास घर भएका सोही पालिकाको क्वारेन्टाइनमा बस्दै आएका २ जनामा कोरोना संक्रमण शनिबार बिहान पुष्टि भएको हो। गण्डकी प्रदेश स्वास्थ्य निर्देशनालयका निर्देशक विनोद विन्दु शर्माका अनुसार वालिङका १६, १९, २३, २५, ३२, ४४, ५२ र ५४ वर्षका पुरुष हुन। हरिनासका १८ र ४० वर्षका पनि पुरुष रहेको जनाइएको छ। सबै संक्रमित सबै भारतबाट आएका हुन्। यस अघि वालिङमा भेटिएकी संक्रमित महिलासँगै आएको वालिङको समूह रहेको बताइएको छ। उनीहरु सबैलाई भीरकोट नगरपालिकास्थित कालिका सामुदायिक अस्पतालको आइशोलेशन वार्डमा राखिने भएको छ। यसअघिका संक्रमितमध्ये ६ जना जिल्ला अस्पतालमा, ६ जना कालिका सामुदायिक अस्पताल, एक महिलाको पोखराको आइशोलेशनमा राखि उपचार भइरहेको छ। गण्डकी प्रदेशमा शनिबार १७ जना नयाँ संक्रमित थपिएका छन्। निर्देशक शर्माका अनुसार स्याङ्जामा १०, कास्कीमा ३ जना, पूर्वीनवलपरासीमा ३ जना र बागलुङमा १ जनामा कोरोना संक्रमण पुष्टि भएको छ ।"
देउवाले पठाए गृहजिल्लाका स्थानीयतहलाई राहत,"डडेल्धुरा : पूर्व प्रधानमन्त्री तथा नेपाली कांग्रेसका सभापति शेरबहादुर देउवाले गृह जिल्ला डडेल्धुराका स्थनीयतहका लागि राहत सामाग्री पठाएका छन् । स्थानीयतहमा रहेका गरिव र निमुखाका लागि खाद्यन्न अभाव भएको भन्दै १ सय ४० क्विन्टल चामलसहितको खाद्यन्न राहत स्वरुप पठाएका हुन् । पूर्वप्रधानमन्त्री देउवाले जिल्लाका प्रत्येक स्थानीयतहलाई २० क्विन्टल चामलसहित दुई सय केजी दाल, पाँच पेटी तेल, २८ किलो नुनका साथै चिनी, चियापत्ती , चना जस्ता खाद्य समाग्री पठाएको जिल्ला समन्वय समिति डडेल्धुराले जनाएको छ । राहत वितरण गर्नु पर्ने समय अब आइरहेको र कतिपय स्थानीयतहका सर्वसधारणलाई खाद्य सामाग्रीको आवश्यक्ता परिरहँदा पूर्वप्रधानमन्त्री तथा नेपाली कांग्रेस पार्टी सभापति देउवाले पठाएको राहातले ठूलो टेवा पुग्ने समन्वय समितिका प्रमुख गणेशराज भट्टले बताए । गृह जिल्ला प्रति चिन्तित रहेका पूर्व प्रधानमन्त्री तथा कांग्रेस सभापति देउवाले उक्त खाद्य, सामग्री भारत तथा बाह्यमुलुकबाट जिल्ला फर्की क्वारेन्टाइनमा बसेका र लकडाउनका कारण दैनिक ज्यालामजदुरी गरी खानेलाई वितरण गर्ने गरी सहयोग गरेको जनाएका छन् । सभावति देउवाले जिल्ला समन्वयमार्फत स्थानीय पालिकालाई हस्तान्तरण गर्ने गरी १४० क्विन्टल, चामल, सात क्विन्टल मुसुरोको दाल, साढेतीन क्विन्टल केराउ दाल, साढे तीन क्विन्टल चना, करिव दुई क्विन्टल सेतो मटर, चिनी, नुन, चियापत्ती र तेल पठाएको जिल्ला समन्वय समितिका प्रमुख भट्टले जानकारी दिए । शुक्रबार नै अनौपचारिक कार्यक्रम गरी जिल्लाका सातवटै स्थानीय प्रमुख तथा प्रतिनिधिलाई बोलाएर उक्त सामाग्री हस्तान्तरण गरिएको समन्वय प्रमुख भट्टले बताए । उक्त सामाग्री स्थानीयतहले आवश्यक्ताका आधारमा सर्वसधारण तथा पीडितलाई वितरण गर्ने जनाएका छन् । भोकै रहेका , दलित, महिला , मजदुर, किसान, एकल महिला, मुक्त हलिया, अपागंता भएका मानिस, जेष्ठ नागरिक र पीडामा परेका सर्वसधारणलाई वितरण गर्ने गरी स्थानीयतहलाई जिम्मा लगाइएको समन्वय अधिकारी करुणाकर अवस्थीले बताए । सुदुरपश्चिमका अन्य जिल्लामासमेत देउवाले खाद्यन्न राहत पठाइरहेका नेपाली कांग्रेस महाअधिवेसन प्रतिनिधि सरस्वती खड्काले जानकारी दिइन् । 'मुलुक माहामारीको चपेटामा परेका बेला मानव जीवन रक्षाका लागि खाना महत्वपूर्ण भएकाले आफू सधैँ जनताको पक्षमा लागिरहने जानकारी देउवाले गराएका छन्,' उनले भनिन,देउवा जनताका नेता हुन् । जनताको दुखसुखमा साथ दिन सधैँ समस्या परेका बेलामा अग्रसर रहन्छन् । साथै अगाडी थपिन्, 'भोकको पीडा सभापति देउवालाई विभिन्न कालखण्डमा महसुस भएको छ, त्यसकारण गृहजिल्ला सर्गैं सुदुरपश्चिमभर उनले खाद्यन्न सहयोग गरिरहेका छन् । देउवाले ठूलो मात्रामा राहत दिएर स्थानीयतहका साथै स्थानिय सर्वसधारणलाई गर्व महसुस भएको र यो राहातले सबैको चुलो बल्ने र खाना पाउने परशुराम नगरापालिकाका मेयर भिमबहादुर साउदले बताए । उनले आजै राहत बुझी नगरका सवै पिडितलाई आवश्यत्ता अनुसारको खाद्यन्न दिने जनाए ।"
बाजुरामा क्वारेन्टाइनमै वृद्धको मृत्यु,बाजुरा ः बाजुराको खप्तड छेडेदह गाउँपालिका७ मा रहेको क्वारेन्टाइनमा एक जनाको मृत्यु भएको छ । वडा नम्बर ७ को मष्टा आधारभूत विद्यालयको क्वारेन्टाइनमा बसेका ६५ वर्षीय वृद्धको मृत्यु भएको हो । जेठ १५ गतेदेखि क्वारेन्टाइनमा बसेका उनको शुक्रबार राति एकाएक बिरामी भएर मृत्यु भएको खप्तड छेडेदह गाउँपालिका७ का वडा अध्यक्ष खगेन्द्र रावतले जानकारी दिए। मृतक वृद्ध २५ वर्षदेखि भारतमा बस्दै आएका थिए । लकडाउनले भारतमा काम बन्द भएपछि उनी जेठ १५ गते गाउँमा आएको वडा अध्यक्ष रावतले बताए। मृतकको कोरोना परीक्षण्का लागि स्वाब संकलन गरिने प्रमुख जिल्ला अधिकारी कृष्ण गैरेले बताए गैरेका अनुसार मृतकको स्वाब संकलन गरी धनगढी प्रयोगशालामा पठाउने र उनको शव नेपाली सेनाले व्यवस्थापन गर्नेछ। वृद्धको मृत्यु भएको ठाउँको अवस्था बारेमा बुझ्न प्रमुख जिल्ला अधिकारीसहितको टोली घटनास्थलमा जाने प्रजिह गैरेले जानकारी दिए। शव व्यवस्थापन कहाँ गर्ने भन्ने बारेमा घटनास्थलमा गएपछि मात्र टुंगा लाग्ने उनको भनाइ छ।

शीर्षक,विवरण
मल व्यवस्थापन,"बर्खेबाली धान गोड्ने र हुर्काउने समयमा नेपाली किसानले वर्षेनी रासायनिक मलको अभाव झेल्दै आएका छन्। कोरोना (कोभिड १९) भाइरसका कारण समग्र कृषि क्षेत्र थलिएको अवस्थामा राष्ट्रिय अन्न बाली धान रोप्ने बेलामा किसानले यो वर्ष पनि पुनः युरिया र डीएपी मलका अभाव झेल्न बाध्य भए। हरेक वर्ष मल अभाव किसानको नियति नै बन्दै आएको छ। नेपालको अर्थतन्त्र तथा कूल गार्हस्थ उत्पादन (जीडीपी) मा महत्तवपूर्ण भूमिका खेल्ने बर्खे धानबाली लगाउने समय नजिकिँदै छ। अबको करिब चार दिनपछि करिब देशभर धान रोपाई उत्सवकै रूपमा आरम्भ हुँदैछ। तर धान फलाउन चाहिने आवश्यक मलको व्यवस्थापन नै सरकारले हालसम्म गरेको छैन। जीडीपीमा कृषिको योगदान २७ प्रतिशत छ भने कृषिको कूल गार्हस्थ उत्पादन (एजीडीपी) मा धानको योगदान २०७५ प्रतिशत छ। जीडीपीमा भने धानको योगदान सात प्रतिशतको हाराहारीमा छ। धान उत्पादनमा १० प्रतिशतले तलमाथि हुँदा जीडीपीमा एक प्रतिशतले घटबढ हुने गर्छ। जुन वर्ष धानको उत्पादन घट्छ, त्यो वर्ष जीडीपीको अवस्था पनि खुम्चिन्छ। धानको उत्पादनले जीडीपीको अवस्थालाई दिशा दिने काम गर्छ। बढ्दो सहरीकरण र औद्योगिकीकरणका कारण खेतीयोग्य जमिन फाँडिएका छन्। यसले गर्दा एकातिर क्षेत्रफलको अभाव हुने क्रम बढ्दो छ भने अर्कोतर्फ भएकै खेतीयोग्य जग्गाबाट मुलुकभरका जनताको पेट भर्न पर्याप्त परिमाणमा धानको उत्पादन गर्नु ठूलो चुनौती छ। सरकारले कार्यतालिका बनाएर कुन बालीमा कति मल आवश्यक पर्छ, त्यो विषयमा पहिलेदेखि मलको व्यवस्थापन गर्न नसक्दा नेपाली किसान आधी बोरा मल प्राप्त गर्न दुईदेखि तीन दिनसम्म घामपानी नभनी लाइनमा बस्नु अहिले सामान्य भइसकेको छ। मलमा चर्को कालोबजारी पनि उत्तिकै छ। महालेखा परीक्षकको कार्यालयले वर्षेनि सार्वजनिक गर्ने आफ्नो प्रतिवेदनमार्फत मलको कार्यतालिका बनाएर समयमै मागअनुसार मलको व्यवस्थापन गर्न सुझाव दिँदै आएको छ। तर सरकारले यो सुझावलाई सधैं उपेक्षा गर्दै आएको छ। अघिल्लो कृषि तथा जलस्रोत समितिले मलको विषयमा समग्र अध्ययन गरी उपलब्ध गराएको प्रतिवेदनलाई समेत राज्यले उपेक्षा गरेको छ। मलको उपलब्धता, वितरण, नियमन, आयात, भण्डारण, ढुवानी, वितरण प्रणालीमा एकाधिकार, गुणस्तरलगायतका विषयमा अध्ययन गरी रासायनिक मलको वितरण प्रणाली प्रभावकारी बनाउन निजी क्षेत्रलाई पनि सहभागी गराउनुपर्ने लगायतको सुझाव दिएको थियो। असारमा मात्रै धानबालीका लागि कम्तिमा एक लाख १० हजार टन युरिया र करिब ७० हजार टन डीएपी मलको माग छ। तर यसमध्ये युरियाको व्यवस्थापन सरकारले गर्न सकेको छैन। नेपालमा मल खरिद प्रक्रिया, ढुवानी र मल आपूर्ति कम्पनीलाई आफूखुसी म्याद थप सम्मको विभिन्न तह र प्रक्रिया अपारदर्शी छन्। वर्षेनी किसानले भोग्ने समस्या समाधान गर्न सरकारले आफ्नै लगानी वा निजी क्षेत्रको सहयोगमा मुलुकभित्रै मल कारखाना निर्माण गर्न सक्छ। मल कारखाना स्थापनाका विषयमा लगानी बोर्डले दुई पटक अध्ययनसमेत गराइसकेको छ। भारतको डेभलपमेन्ट कर्पोरेसन अफ कर्नाटकमार्फत पछिल्लो पटक र यसअघि जापान सहयोग नियोग (जाइका) ले अध्ययन गरिसकेको छ। लगानी बोर्डले गरेको अध्ययनअनुसार नेपालमा स्थापना हुने रासायनिक मल कारखानाको पुँजीगत खर्च क्षमता वार्षिक ७० अर्ब हुनुपर्ने उल्लेख गरेको छ। यस्तै कारखानाको निर्माण लागत खर्च ७२ अर्बदेखि एक खर्ब ४२ अर्ब हुनुपर्ने भनेको छ। हरेक वर्षको यो समस्या सदाका लागि समाधान गर्न हतार भइसकेको छ। मल अभावको दिगो समाधान खोज्न सके किसानले राहत पाउने थिए।"
कोरोनाले नेपालमै मृत्यु हुनेको संख्या १६ पुग्यो : ८७७ डिस्चार्ज,"काठमाडौं : नेपालमा कोरोना भाइरस (कोभिड१९) संक्रमणबाट मृत्यु हुनेको संख्या १६ पुगेको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार अर्घाखाँचीको मालारानी४ को सार्वजनकि आधारभूत विद्यालयमा बनाइएको क्वारेन्टाइनमा बसेका ५७ वर्षीय पुरुषको मृत्यु भएको हो। स्वासप्रश्वासमा समस्या देखिएपछि लुम्बिनी प्रादेशिक अस्पताल, बुटवलमा उपचार गराएर फर्किने क्रममा उनको मृत्यु भएको हो। प्रादेशिक जनस्वास्थ्य प्रयोगशाला, भैरहवामा भएको उनको स्वाब परीक्षण रिपोर्ट पोजिटिभ आएको हो। उनी १२ दिन अघि भारतको महाराष्ट्रबाट नेपाल आएर क्वारेन्टाइनमा बसेका थिए। उनको शव अर्घाखाँचीमै अन्त्यष्टि गर्ने तयारी भइरहेको छ। उनको मृत्यु भएसँगै कोरोनाका कारण मृत्यु हुनेको संख्या १६ पुगेको छ। नेपालमा कोरोना संक्रमितको संख्या पाँच हजार नाघेको छ। स्वास्थ्य तथा जनसंख्या मन्त्रालयका प्रवक्ता गौतमका अनुसार शुक्रबार चार सय २८ जनामा संक्रमण पुष्टि भएसँगै संक्रमितको संख्या पाँच हजार ६२ पुगेको हो। कोरोना जित्नेको संख्या भने आठ सय ७७ पुगेको छ।"
पोजेटिभ भएको दुई सातामै नेगेटिभ !,"काठमाडौं : कोरोना भाइरस संक्रमण भइहाल्यो भने कति दिनसम्म अस्पतालको आइसोलेसनमा बसेर उपचार गर्नु पर्ला ? यो कुराले चिन्तित हुनुहुन्छ भने अब ढुक्क हुनुहोस्। दीर्घ रोग नलागेका कोरोना पोजेटिभ व्यक्ति दुई सातामै डिस्चार्ज हुन थालेका छन्। आइसोलेसनमा बसेर उपचार गरिरहेका कोरोना भाइरस पोजेटिभ भएका व्यक्तिको उपचारपछि छिट्टै निको हुन थालेको चिकित्सकहरू बताउँछन्। कोरोना भाइरस नेगेटिभ देखिएपछि संक्रमितको आइसोलेसनमा बसाईं अवधि पनि छोटो हुन थालेको छ। गत चैत महिनामा संक्रमितले चार सातासम्म आइसोलेसनमा बसेर उपचार गराएको पाइएको थियो। उपचारका लागि अस्पतालको आइसोलेसनमा बस्नु बसाइ अवधि औसत दुई सातामा झरेको छ। मन्त्रालयका अनुसार संक्रमितको आइसोलेसनमा औसत बसाइ १५ दिन रहेको छ। बिहीबार हालसम्मको सबैभन्दा धेरै संक्रमित डिस्चार्ज भएका छन्। स्वास्थ्य तथा जनसंख्या मन्त्रालयका प्रवक्ता डाजागेश्वर गौतमका अनुसार, एकैदिन कूल १ सय ८७ जना डिस्चार्ज भएका छन्। तीमध्ये १ सय ७९ जना पुरुष छन्। त्यस्तै महिलाको संख्या ८ जना रहेको छ। लक्षण देखिएका संक्रमितको अस्पतालको बसाई अवधि लामो हुने गरेको चिकित्सक बताउँछन्। संक्रमितहरूको उपचार गर्ने शुक्रराज ट्रपिकल तथा सरुवा रोग अस्पताल टेकुका निर्देशक डासागर कुमार राजभण्डारीका अनुसार, डिस्चार्ज बिरामीको स्वास्थ्य अवस्थालाई मध्यनजर राखिन्छ। उनले भने, लक्षण देखिएका व्यक्तिको अस्पतालमा बसाइ अवधि लामो हुन्छ। कोरोना संक्रमण बाहेक अन्य रोगहरू पनि भएका व्यक्तिहरू लामो समय अस्पतालमा बस्नु पर्ने हुन सक्छ। संक्रमितको क्लिनिकल, भाइरोलोजिकल र रेडियोलोजीको दृष्टिले पनि स्वस्थ देखिएको अवस्थामा डिस्चार्ज गरिने डा राजभण्डारीले जानकारी दिए। नियमित औषधि सेवनले सुधार भएको, ज्वरो, खोकी केही नलागेको र एक्सरे, सिटिस्क्यिान गर्दा समस्या नदेखिएमा अस्पतालले डिस्चार्ज गर्छ। त्यस्तै आरडीटी एवं पीसीआर परीक्षण गर्दा नेगेटिभ देखिएको अवस्थामा अस्पतालले बिदाई गर्ने गरेको छ। संक्रमितको हालसम्मको सबैभन्दा लामो अवधि चार साता भन्दा बढी अस्पताल बसेर डिस्चार्ज भएको र सबैभन्दा न्यून अवधि ५ दिन बसेर डिस्चार्ज भएको डाराजभण्डारीले बताए। मन्त्रालयद्वारा जारी विवरण अनुसार जेठको पहिलो साता संक्रमितको बसाइ अवधि १९ रहेको थियो। जेठको दोस्रो साता १६ दिन थियो। हाल १५ दिनमा झरेको छ। कोरोना संक्रमितमध्ये अहिलेसम्म ६ सय ७४ जना आइसोलेसन वार्डबाट डिस्चार्ज भएका छन्। मन्त्रालयका प्रवक्ता डा गौतमका अनुसार, डिस्चार्ज भएकामध्ये पुरुष ५ सय ९५ छन्। महिला ७९ रहेका छन्। आइसोलेसनमा बसेका व्यक्तिहरू पीसीआर परीक्षणमा नेगेटिभ देखिएपछि बल्ल डिस्चार्ज गरिन्छ। कोरोना संक्रमण भएका धेरै व्यक्तिहरूमा जटिल अवस्था देखा नपर्दै निको भएको पाइएको डागौतमको भनाइ छ। उनी भन्छन्, वृद्धवृद्धा र दीर्घ स्वास्थ्यसमस्या भएका व्यक्तिहरूलाई कोरोना संक्रमणको जोखिम अझ बढी हुन्छ। एलर्जी, खोकी र दम भएका व्यक्तिमा कोरोना संक्रमणको उच्च जोखिममा हुन्छन्। साढे दुई सय नयाँ संक्रमित मन्त्रालयका अनुसार बिहीबार नयाँ संक्रमितको संख्या २ सय ५० रहेको छ। त्यसमध्ये २ सय ३० जना पुरुष र २० जना महिला रहेको डा गौतमले जानकारी दिए। हालसम्म अस्पतालबाट कुल डिस्चार्ज हुनेको संख्या ८ सय ६१ रहेको छ। तीमध्ये ७ सय ७४ जना पुरुष र ८७ जना महिला रहेका छन्। ७२ जिल्ला संक्रमित मुलुकका ७२ जिल्लाका कोराना संक्रमितहरू फेला परेका छन्। हालसम्म सबै प्रदेशमा गरी कुल ४ हजार ६ सय २२ जना संक्रमित रहेका छन्।"
नयाँ नक्सा : प्रमाण संकलनको जिम्मा विज्ञ समूहलाई,"काठमाडौं : सरकारले लिम्पियाधुरा, कालापानी, लिपुलेकसम्बन्धी तथ्य प्रमाण संकलन गर्न नीति अनुसन्धान प्रतिष्ठानका कार्यकारी अध्यक्ष विष्णुराज उप्रेतीको संयोजकत्वमा नौ सदस्यीय विज्ञ समूह गठन गरेको छ। मन्त्रिपरिषद्को बुधबारको बैठकले उप्रेतीको संयोजकत्वमा विज्ञ समूह गठन गरेको हो। सरकारका प्रवक्ता सञ्चारमन्त्री युवराज खतिवडाकाअनुसार परराष्ट्र मन्त्रालयको प्रस्तावमा गठन गरिएको विज्ञ समूहमा प्राध्यापक डा सूर्यप्रसाद सुवेदी, इतिहासविद् रमेश ढुंगेल, संविधानविद् विपिन अधिकारी, जलनदीविज्ञ डाजगतप्रसाद भूसाल, नापी विभगका पूर्वमहानिर्देशक एवं सीमाविद् तोयानाथ बराल, नेपाली सेनाका पूर्वउपरथी हिमालय थापा, सामुदायिक वन उपभोक्ता महासंघकी पूर्वअध्यक्ष अप्सरा चापागाईँ र परराष्ट्रका सहसचिव रामप्रसाद सुवेदी सदस्य छन्। समूहलाई सार्वजनिक निकायलगायत विभिन्न संघसंस्था, व्यक्ति र स्वेदेशी तथा विदेशी पुस्तकालय, अभिलेखालय, एवं संग्राहलयबाट नेपालभारत सीमा सम्बन्धमा सुस्ता क्षेत्र र उत्तर पश्चिम क्षेत्र लिम्पियाधुरा, कुटी, नाबी, गुञ्जी, कालापानी र लिपुलेक क्षेत्रमा नेपालको स्वामित्व स्थापित हुने गरी कागजपत्रको सक्कल र प्रमाणित प्रतिलिपि र सो नपाएमा प्रमाणित प्रतिलिपि प्राप्त गर्ने कार्यादेश तोकिएको छ। कार्यादेशमा नेपालभारतबीचका सन्धिसम्झौता र समझदारी पत्र, तत्कालीन इस्ट इण्डिया कम्पनी, ब्रिटिस सरकार र भारत सरकारसँग भएका पत्राचार, नेपालभारत सीमासम्बन्धी नक्सा (सुरुदेखि हालसम्म संयुक्त रूपमा र दुबै पक्षबाट प्रकाशितसमेत) संकलनको जिम्मा दिएको छ। त्यस्तै सरकारी प्रतिवेदन, आदेश, प्रकाशन, सरकारका योजनालगायतका सरकारी दस्तावेज, सरकारी पत्राचार, प्रशासनिक आदेश र अन्य आधिकारिक तथ्य प्रमाण, अदालती फैसला, जग्गाको स्वामित्वको प्रमाणपत्र एवं राजस्व, मालपोत, भूमिकर तिरोभरो, तिरेका रसिद, भरपाई, पत्र वा आदेश, रुक्का, सनद सवाल आदी संकलनको जिम्मेवारी दिएको छ। डकुमेन्ट्रीमा लिम्पियाधुरा चार दशक अघिसम्म लिम्पियाधुरासहितको नेपालको नक्सा प्रयोगमा रहेको तथ्य बाहिर आएको छ। सन् १९७१ मा सिक्किमी राजा चोग्यालको लगानीमा सत्यजित रेले निर्देशन गरेको वृतचित्र सिक्किम सेलुल्याईट डकुमेन्ट्रीमा लिम्पियाधुरासहित चुच्चे नक्सा स्पष्ट देखिएको छ। सिक्किमको सार्वभौमसत्ताको बारेमा यो डकुमेन्ट्री केन्द्रित छ। रे भारतका तत्कालीन चर्चित चलचित्र निर्देशक हुन्। अहिले पनि रेलाई भारतको चलचित्र क्षेत्रको ठूलो सम्मानको रुपमा हेर्ने गरिन्छ। भारतमा विलय हुनुपूर्व सिक्किमले आफ्नो संस्कृति र सार्वभौमसत्तासम्पन्न राष्ट्र भएको विश्वलाई देखाउन यो डकुमेन्ट्री बनाएको थियो। त्यो डकुमेन्ट्रीमा सिक्किमको भेषभूषा, कला, संस्कृति, धर्म, जातजातिलगायतका विषयमा चर्चा गरिएको छ। भारत र चीनबाट सार्वभौमसत्ता खतरामा रहेको अवस्थामा यो डकुमेन्ट्री बनाइएको हो। यो डकुमेन्ट्रीमा सगरमाथा र ब्रहमपुत्र नदीको चर्चा गरिएको छ। पूर्वमन्त्री जयप्रकाश गुप्ताले अंग्रेजी भाषाको यो डकुमेन्ट्रीमा नेपालले हाल प्रशासित गरेको चुच्चे नक्सा प्रयोग गरिएको पाइएको बताए। उनले यसको स्क्रिन सट समाजिक सञ्जालमा पोस्ट् पनि गरेका छन्। उनले लेखेका छन्, अंग्रेजी भाषाको यो डकुमेन्ट्रीमा, नेपालको हाल चर्चामा रहेको चुच्चे नक्सा प्रयोग गरिएको रैछ। जस्को स्क्रिन शट यहाँ पोस्ट गरेको छु। चुच्चेको पनि इतिहास छ। यो अहिलेसम्म भेटिएका मध्ये लिम्पियाधुरासहितको सबैभन्दा नयाँ नक्सा हो। गुप्ताका अनुसार यो डकुमेन्ट्रीमा सिक्किमको भूगोललाई स्वतन्त्र राष्ट्र देखाउन महत्वपूर्ण पक्ष देखाइएको छ भने सिक्किम भारतको अंग होइन भन्न देखाइएको छ। पश्चिममा नेपाल, पूर्वमा भुटान, उत्तरपूर्वमा तिब्बत, दक्षिणमा पश्चिम बंगाल गरहेका उल्लेख छ। सिक्किम भारतमा विलय भएपछि सन् १९७५ पछिको ३९ वर्ष यो डकुमेन्ट्री प्रतिबन्धित गरिएको थियो। केही समयअघि भारत सरकारले अभिलेखिकरण रुपमा सिक्किम सरकारलाई यो डकुमेन्ट्री हस्तान्तरण गरेको छ। सिक्मिको सांस्कृति विभागको अकाईमा यो डकुमेन्ट्री राखिएको छ। भारतसँगको वार्तामा यो नक्सा सानो प्रमाण हुन सक्ने गुप्ताको भनाइ छ। उनले त्यस बेला नक्सा बनाउने हैसियतमा सिक्किम नरहेकोले भारतबाट प्राप्त नक्सा डकुमेन्ट्रीमा राखिएको हुन सक्ने बताउँछन्। यो भारतले बनाएको नक्सा हुनु पर्छ, उनले भने, त्यो बेला सिक्किमसँग नक्सा बनाउने सक्ने अवस्था थिएन, भारतकै चलन चल्तीको नक्सा उसले प्रयोग गरेको हुनुपर्छ। सुगौली सन्धिपछि १८५६ सम्मको नक्सामा लिम्पियाधुरा समेटिएका थिए। त्यसपछि भारतले नक्सामार्फत नेपाली भूभागको अतिक्रमण गर्दै आएको थियो। सन् १९६२ मा भारत चीन युद्धपछि कालापानीमा सेना राखेर नेपालको लिम्पियाधुरा, लिपुलेक, कालापानी लगायतका भूमि भारतले अतिक्रण गर्दै आएको छ।"
सरकारविरुद्ध कांग्रेस : सदन अवरुद्धदेखि सडक आन्दोलनसम्मको तयारी,"काठमाडौं : प्रमुख प्रतिपक्षी कांग्रेसले कोरोना नियन्त्रण तथा रोकथामविरुद्धको लडाइँमा सुरुदेखि नै सरकारलाई साथ दिँदै आयो। प्रमुख प्रतिपक्षी दलको भूमिलाई लिएर आलोचना भइरहेका बेला पनि कोरोनाविरुद्ध सरकारमा नरहे पनि सरकारसँगै रहेको प्रतिबद्धता जनाउँदै आएको कांग्रेसले अब भने सरकारविरुद्ध सशक्त रूपले प्रस्तुत हुने नीति लिएको छ। सरकार जनताका समस्याप्रति संवेदनशील छैन, संकटपूर्ण अवस्थामा पनि अनियमितताका विषय आइरहेका छन्, यस्तो अवस्थामा सरकारलाई जनताप्रति जिम्मेवार बनाउन खबरदारी गर्छाैं, कांग्रेस सहमहामन्त्री डा प्रकाशशरण महतले भने, अब जनताबीच कांग्रेस जान्छ। सरकार सच्चिएन भने स्थिति हेरेर आन्दोलनको स्वरूप पनि परिवर्तन हुन्छ। प्रमुख प्रतिपक्षीसहित सबै राजनीतिक दल, नागरिक समाजलगायत सबै क्षेत्रको साथ पाउँदा पनि सरकार कोरोना नियन्त्रणमा असफल भएको र भ्रष्टाचारमा लिप्त भएको निष्कर्ष निकाल्दै कांग्रेसले सरकारविरुद्ध सडक र सदनमा सक्रिय र सशक्त रूपमा उपस्थित हुने निर्णय गरेको हो। सोमबारको केन्द्रीय समिति बैठकले कोरोना महामारीमा सरकारको गैरजिम्मेवारपन, अकर्मण्यता, अक्षमता र भ्रष्टाचारविरुद्ध संघीय संसद्, प्रदेशसभा र सबै जिल्लामा सक्रिय र सशक्त रूपले प्रस्तुत हुने निर्णय गरेकै दोस्रो दिन संसद्मा कांग्रेस सांसद गगनकुमार थापाले त्यसको झलक दिए। अब सरकारले कांग्रेसले उठाएका विषयमा जवाफ दिएपछि मात्रै सबै कुरा सुचारु हुने ठाउँसम्म पुगिन्छ। सरकारले सोचोस्। तयारी गरोस्। कांग्रेसले सरकारलाई सुतेर बस्न दिँदैन भन्ने सरकारले बुझोस्, सांसद थापाले भने। कांग्रेसले विरोधस्वरूप पहिलो चरणमा प्रधानमन्त्रीलाई ध्यानाकर्षण गराउन ज्ञापन पत्र बुझाउने भएको छ। बुधबार वरिष्ठ नेता रामचन्द्र पौडेलको नेतृत्वमा प्रधानमन्त्रीलाई कांग्रेसले ज्ञापनपत्र बुझाएको हो। सरकार कोरोना नियन्त्रणमा असफल भएको पार्टी केन्द्रीय समितिको निर्णयअनुसार प्रधानमन्त्रीलाई भेटेरै ज्ञापनपत्र बुझाएको कांग्रेसले स्वदेश र विदेशबाट प्रधानमन्त्रीलाई कोरोना विरुद्धको संघर्ष केन्द्रित विशेष ज्ञापनपत्र एकसाथ बुझाउने जनाएको छ। भौतिक दूरी कायम गर्दै असार २ गते स्वदेश र विदेशबाट प्रधानमन्त्रीलाई विशेष ज्ञापनपत्र एकसाथ बुझाउँदै छौं, कांग्रेस प्रवक्ता विश्वप्रकाश शर्माले भने, कोरोना नियन्त्रणमा सरकार असफल हुँदा उत्पन्न परिस्थिति र चाल्नुपर्ने कदमबारे ध्यानाकर्षण गराउने उद्देश्य हो। पार्टीको ७७ वटै जिल्ला कार्यसमितिले जिल्ला प्रशासन कार्यालय, प्रदेश संसदीय दलले सात वटै प्रदेशका मुख्यमन्त्री र विदेशमा रहेका नेपाली जनसम्पर्क समितिमार्फत सबै दूतावासलाई ज्ञापनपत्र बुझाउन कांग्रेस केन्द्रीय कार्यालयले परिपत्र गरेको छ। हामीले प्रधानमन्त्रीलाई भेटेर ज्ञापनपत्र बुझाइसकेका छौं, सरकारका कमजोरीबारे जानकारी गरायौं तर उहाँको मानसिकता परिवर्तन भएको देखिँदैन, कांग्रेस सहमहामन्त्री महतले भने, जे भइरहेको छ, राम्रो भइरहेको छ भन्नेमै प्रधानमन्त्री हुनुहुन्छ। यस्तै अवस्था रहे सदनदेखि सडकसम्म कांग्रेस आक्रामक रूपमा प्रस्तुत हुन्छ। त्यसको विकल्प पनि छैन। कांग्रेसले कोरोना संक्रमणको ५ महिनासम्म पनि अत्यावश्यक स्वास्थ्य सामग्री आपूर्ति नहुनु, कोरोना परीक्षण नगण्य हुनु, सरकारले पीसीआरभन्दा आरडीटीलाई प्राथमिकता दिनु, क्वारेन्टाइन अव्यवस्थित हुनुलगायत विषयमा सरकारको ध्यानाकर्षण गराउने भएको हो। त्यस्तै, क्वारेन्टाइनमा मर्ने व्यक्तिको वृद्धि भइरहँदा पनि परीक्षण किट र प्रयोगशालाको अभावमा परीक्षणको गति शून्य भएको कांग्रेसको दाबी छ। राष्ट्रिय विपत्तिका बेला स्वास्थ्य सामग्री खरिदमा पटकपटक अनियमितता तथा भ्रष्टाचार भएको भन्दै कांग्रेसले सरकारको विरोध गरेको छ। स्वास्थ्य सामग्री खरिदमा भएको अनियमितता र सरकारले कोरोना रोकथामका लागि गरेको खर्च अपारदर्शी भएको भन्दै स्वस्फूर्त रूपमा काठमाडौंलगायत मुलुकका विभिन्न सहरमा प्रदर्शन हुन थालेको छ। कांग्रेसले पनि लकडाउनमा भौतिक दूरी कायम गर्दै अनियमितताविरुद्ध भ्रातृसंस्थालाई परिचालन गर्ने तयारी गरेको छ। प्रमुख भ्रातृसंस्था नेपाल विद्यार्थी संघ, नेपाल तरुण दल, नेपाल महिला संघलगायतको नेतृत्वमा देशव्यापी सडक प्रदर्शन गर्ने आन्तरिक तयारी कांग्रेसको छ। लकडाउनपछि भने सडक आन्दोलनलाई व्यापक बनाउने रणनीति बनाएको छ। सरकारको अकर्मण्यता र अनियमितताविरुद्ध कांग्रेस आक्रामक रुपमा प्रस्तुत हुनुपर्छ, प्रतिपक्षी भनेको सरकारले गर्न नसकेको काम गराउन बाध्य बनाउने पनि हो, कांग्रेस केन्द्रीय सदस्य नवीन्द्रराज जोशीले भने, जिम्मेवारीबोधसाथ कांग्रेस अब जनताबीच जानुपर्छ, चुप लागेर बस्नुहुँदैन। उनले कोरोना नियन्त्रणदेखि सरकारलाई खबरदारी गर्न कांग्रेसले आमकार्यकर्ता परिचालन गर्नुपर्नेमा जोड दिए।"
क्वारेन्टाइनमा सर्पको बिगबिगी,"परमानन्द पाण्डेटीकापुर, भगिरथ अवस्थीबैतडी, सुन्दरसिंह धामीदार्चुला : कोरोना संक्रमणले मात्रै होईन, वर्षा सुरु भएसँगै क्वारेन्टाइनमा बसेकाहरु अन्य प्राकृतिक विपदबाट पनि असुरक्षित हुन थालेका छन्। कतै हावाहुरी त कतै सर्पका कारण क्वारेन्टाइन असुरक्षित बन्न थालेका छन्। कैलालीको भजनी नगरपालिका ५ का रणबहादुर साउद भारतको मुम्बईबाट गौरीफन्टा नाकाहुँदै भजनी पुगे। स्थानीय कर्मेश्वर मावि कुटीमा बनाइएको क्वारेन्टाइनमा १४ दिन बसे। नगरपालिकाले आरडीटी परीक्षण गर्यो। नतिजा नेगेटिभ आएपछि उनीसहित ८ जना घर गए। तर, घर परिवारकै सदस्यले घर पस्न दिएनन्। स्थानीयले विरोध गरेपछि उनीहरु मिलन नर्सरी सामुदायिक वनमा त्रिपाल हालेर बसे। वरिपरी घना जंगल छ। चारैतिर खुल्ला फाँटमा खाबा गाडेर टागिएको त्रिपालमुनि रात बिताए। के निन्द्रा लाग्थ्यो र ? रातभर सुतेनौं, कति बेला जंगली जनावरको डर, कतिबेला सर्प, किराको त्रास, साउदले भने आफन्तले नै घर बस्न नदिएपछि आधा सुत्ने, आधा जागराम बसेर रात बितायौं। गत सातादेखि पानी पर्न थालेपछि उनीहरु जंगलबाट बाख्रा राखिएको गोठमा बसेका छन्। कोरोना भन्दा सर्प र किराहरुले ज्यान लिन्छन् भन्ने पीर छ साउँदले दुःखेसो गरे पीसीआर चेक गरेको भए हामीलाई घरमै बस्न सजिलो हुने थियो। आरडीटी गरेपछि छिमेकीले नै घर जान दिएनन्, गोठको बास भएको छ। आरडीटी परीक्षण भरपर्दो नभएको भन्दै स्थानीयले उनीहरुलाई घर आउन दिएनन्। छलफलपछि भारतबाट आएकालाई वनमा बसाइएको स्थानीय ईश्वर जोशीले बताए। मेरो छोरा र ज्वाँई पनि जंगलमै बसेका छन् उनी भन्छन् ती आफन्त हुन् तर रोग त आफन्त हुँदैन, त्यसैले हामीले त्यहाँ राख्ने सहमति गरेका छौं। टीकापुर नगरपालिका ६ का वडा सदस्य लायकराम चौधरी राष्टिय मावि बेलुवाको क्वारेन्टाइनमा बसेका थिए। भारतबाट आएका १८ महिलासहित ५५ जना रहेको क्वारेन्टाइन कुर्न उनी आफैं बस्ने गर्छन्। गत शुक्रबार राती ११ बजे उनी शौचालय जान निस्किए। ढोकाको छेउमै झण्डै ५ फिट लामो करेत सर्प देखेपछि उनी तर्सिए। तराई क्षेत्रमा निकै बिषालु मानिने त्यो सर्पलाई क्वारेन्टाइन बस्नेले मुस्किलले मारे। यी केही उदाहरण मात्रै हुन्। भारतबाट आएकालाई राखिएका क्वारेन्टाइन वर्षायाम लागेसँगै निकै असुरक्षित बनेका छन्। तराई क्षेत्रमा सर्प निस्किने क्रम बढेको छ। क्वारेन्टाइन राखेपछि हामीले पाँच वटा सर्प मारिसकेका छौं चौधरीले भने दिउँसोको समयमा आउँदा खासै डर नभएपनि बालबालिका र महिलासमेत रहेको क्वारेन्टाइनमा राती सर्प, विषालु किराको डर बढेको छ। कैलालीमा भारतबाट आएकालाई विद्यालयमा क्वारेन्टाइन बनाएर राखिएपनि केही भवन जीर्ण छन्। जीर्ण भवनमा सरसफाईको कमीले संक्रमण फैलने जोखिम बढेको छ। विद्यालयका भुइँ तला निकै असुरक्षित भएका कर्णाली मावि टीकापुरका प्रधानाध्यापक धर्मराज शर्माले बताए। सबै विद्यालयमा झ्याल ढोका त्यत्ति राम्रा छैनन्, उनले भने, भुइँतलामा वर्षायाममा सर्प, भ्यागुत्ता, विषालु किराको जोखिम छ। क्वारेन्टाइन बनाइएका विद्यालयका भुइँतलामा सर्प, भ्यागुत्ता र विषालु किराको जोखिम छ। अस्तव्यस्त क्वारेन्टाइन बैतडीको मेलौली नगरपालिका ७ का किशोर कार्की २० दिन पहिले गौरीफन्टा नाकाहुँदै स्वदेश फर्के। भारतीय क्वारेन्टाइनमा भोकभोकै बसेको पीडा लिएर स्वदेश फर्केका यताका क्वारेन्टाइनमासमेत उस्तै समस्या भोगिरहेका छन्। एउटै विद्यालयमा ८८ जना बसिरहेका छौं, शौचालय प्रयोग गर्न पानी छैन्। क्वारेन्टाइनमा कोचाकोच छ। क्वारेन्टाइन बसेको १९ दिन हुँदासमेत घर पठाइएको छैन। हामीलाई क्वारेन्टाइनमा निकै समस्या छ, उनले भने। पुर्चौंडी नगरपालिका ४ स्थित मालिका माध्यमिक विद्यालयको क्वारेन्टाइनमा मंगलबार एक महिलाले ज्यान गुमाइन्। लामो समयदेखि मुटुरोगी रहेकी उनले औषधिको अभावमा अकालमै मृत्यु भयो। उनको स्वाबको रिपोर्ट भने नेगेटिभ आएको छ। हामी जस्ता गरिब औषधि नपाएर मरिरहेका छौं, क्वारेन्टाइनमा मात्रै राखियो तर, के समस्या छ भनेर कसैले पनि सोधेनन्। अहिले श्रीमति नै गुमाउनु पर्यो, मृत्तकका श्रीमान् किशोर लुहारले दुःखेसो पोखे, क्वारेन्टाइनबाट के लिएर घर फर्कौ? जीवन जिउने आधार नै सकिएपछि अब के नै बाँकी रह्यो र ? भारतबाट फर्किएपछिको क्वारेन्टाइनको बसाई निकै असहज भइरहेको सुर्नया ६ का केशवराज अवस्थीले बताउँछन्। खानपिनको व्यवस्था भएपनि बसोबास र शौचालयको समस्या रहेको उनले बताए। पछिल्लो समयमा भारतबाट फर्किनेको संख्या बढ्दै गएपछि क्वारेन्टाइन व्यवस्थापनमा चुनौती देखिएको मेलौली नगरपालिकाका स्वास्थ्य शाखा प्रमुख नारायण चन्दले बताउँछन्। बैतडीको पाटन नगरपालिकाका क्वारेन्टाइनमा पनि खानेपानी र शौचालयको समस्या छ। विद्यालयमा एक दुई वटा मात्रै शौचालय हुने र भएका पनि पानीको अभावमा प्रयोग गर्न सास्ती भइरहेको नगरपालिकाका स्वास्थ्य शाखा प्रमुख मदनसिंह महराले बताए। उनले भने हामीले दमकलको सहायताले पानी बोकेर क्वारेन्टाइनमा पानीको जोहो गरिरहेका छौं, धेरै नागरिक भएकाले क्वारेन्टाइनलाई व्यवस्थित बनाउन समस्या भएको छ। क्वारेन्टाइन बस्नेको संख्या बढ्दै गएपछि स्थानीय तहले क्वारेन्टाइनमा न्यूनतम मापदण्डसमेत पूरा गर्न सकेका छैनन्। स्थानीय सरकारको एक्लो प्रयासले क्वारेन्टाइनमा व्यवस्थापनमा निकै सकस भएकाले तीनवटै तहका सरकारको सहयोग आवश्यक रहेको सुर्नया गाउँपालिका अध्यक्ष बीरबहादुर बिष्ट बताउँछन्। दार्चुलामा झन् सकस दार्चुलाका ९ वटै स्थानीय तहमा क्वारेन्टाइन बस्नेको बिजोग भएको छ। नाम मात्रैका क्वारेन्टाईन बनाइएको छ। बसोबासका लागि भौतिक दूरी कायम गर्नुपर्ने मापदण्ड भए पनि त्यो हुन न सकेको महाकाली नगरपालिकामा बस्नेहरुले गुनासो गरेका छन् । भारतको गवा, दिल्ली, सिम्लाबाट आएका सबैलाई एउटै छानामुनि राखिएको छ । उनीहरुलाई भौतिक दूरी कायम गरी राखिएको, तर ओढ्नेओछ्याउने बजार बन्दका कारण सोचे जस्तो नभएको बिपद व्यवस्थापन प्रमुख भुवन जोशीले बताए । मालिकार्जुन गाउँपालिका २ मा पनि भारतबाट आउनेको संख्या निकै बढेको छ। भारतबाट आएको २० दिन हुँदा पनि स्वास्थ्य परीक्षण गरिएको छैन। खाना खाजा पनि नियमित छैन, समयमा खाना खाजाको माग गर्दा तिम्रो घर हो र भनेर हेला गर्छन् क्वारेन्टाइनमा रहेका मदनसिंह धामीले भने। तर, प्रमुख जिल्ला अधिकारी यदुनाथ पौडेल भने सबै स्थानीय तहको निरीक्षण भएको बताउँछन्। क्वारेन्टाइनको राम्रो व्यवस्थापन भएको र खानपिनको अभाव नभएको उनले दावी गरे।"
सरकारविरुद्ध वीरगन्जका युवा प्रदर्शनमा,"वीरगन्ज : कोरोना महामारी नियन्त्रणका नाममा सरकारले गरिरहेको लापरवाही र राज्य कोषको दुरुपयोगका विरोधमा बिहीबार वीरगन्जमा युवाहरुले सडक प्रदर्शन गरेका छन् । युवाहरुको समूह संस्कृतिको अगुवाइमा वीरगन्जका युवा, युवती, सामाजिक अभियन्ताहरुले आदर्श नगर चोकमा बिहीबार साँझ सरकारविरुद्ध प्रदर्शन गरेका हुन् । प्रदर्शनमा सहभागीहरुले १० अर्ब खोइ ? बाच्दासम्म हाहाकार मरेपछि पिसीआर , आरडीटी टेष्ट बन्द गर, सबै नागरिकको पिसीआर टेष्ट अनिवार्य गर, सरकार आत्महत्याको दर हेर इम्युनिटी पावर होइन , क्वेरेन्टाइन व्यवस्थित गर, जस्ता नारा भएका प्ले कार्डसहित प्रदर्शन गरेका थिए । आदर्शनगर चोकबाट शुरु भएको विरोध याली घण्टाघर चोकतर्फ आउने क्रममा प्रहरीले हस्तक्षेप गरेपछि प्रदर्शनकारीले महावीर मन्दिर चोकको सडकमा बसेर केहीबेर धर्ना पनि दिएका थिए। लकडाउनमा जनतालाई घरमा थुनेर सरकारले कोरोना नियन्त्रणको बहानामा राज्य कोषको चरम दुरुपयोग गरिरहेकाले त्यसको विरोधमा सडकमा उत्रिएको संस्कृतिकी अध्यक्ष शैली चौधरीले बताइन् । यो हाम्रो पहिलो चरणको विरोध हो उनले भनिन्, यदि सरकार सच्चिएन भने हामी युवाहरु फेरि अझै सशक्त ढंगले सरकारकाविरुद्ध सडकमा उत्रिन्छौं । सरकार कमिसनमा डुबेर जनताको जीवनसँग खेलवाड गरिरहेकोले सचेत गराउन युवाहरु सडकमा उत्रिएको प्रदर्शनमा सहभागी युवा अभियन्ता ओम प्रकाश सर्राफले बताए ।"
आन्दोलनरत समूहलाई संक्रमणको विषयमा संवेदनशील हुन सरकारको आग्रह,"काठमाडौं : सरकारले पछिल्लो समय सरकारको विरोधमा सडक प्रदर्शन गरिरहेका समूहलाई कोरोना भाइरस (कोभिड१९) को संक्रमणको विषयमा संवेदनशील हुन आग्रह गरेको छ। कोभिड१९ संकट व्यवस्थापन समिति (सीसीएमसी) निर्देशक समितिले शुक्रबार सरकारविरुद्ध भइरहेको प्रदर्शनको विषयमा मुख खोलेको हो। समिति संयोजक उपप्रधान एवम् रक्षामन्त्री ईश्वर पोखरेलले विज्ञप्ति सार्वजनिक गर्दै यस्तो आग्रह गरेका हुन्। उनले आन्दोलन गर्दा संक्रमणको संवेदनशीलता ख्याल गर्न आग्रह गरेका हुन्। विज्ञप्तिमा सरकारले कोरोना नियन्त्रणका लागि गरेका प्रयासबारे उल्लेख गरिएको छ। आफ्ना मागहरु राखी शान्तिपूर्ण रुपमा उपस्थित हुन पाउनु लोकतान्त्रिक अधिकारको विषय भएपनि सम्बद्ध सबैलाई अहिलेको अवस्था सामान्य नरहेको तथा कोरोना संक्रमणको उच्च जोखिममा रहेको अवस्थाप्रति गम्भीर र संवेदनशील हुन विशेष आग्रह गर्न चाहन्छौं, विज्ञप्तिमा भनिएको छ। पोखरेलले नेपाली भूमी कालापानी, लिपुलेक र लिम्पियाधुरा समेटिएको नक्सा निशान छापमा राख्न हुन लागेको संविधान संशोधनको खुशी मनाउन आग्रह गरेका छन्। सरकारले लकडाउनको मोडालिटी परिवर्तन गरेकाले सामाजिक दूरी कायम गर्दै आफ्नो दैनिकीमा फर्कनसमेत अनुरोध गरेको छ। प्रेस वक्तव्य नेपाल सरकार कोभिड१९ संकट व्यवस्थापन संचालन केन्द्र () निर्देशक समिति विश्वका विभिन्न राष्ट्रहरुजस्तै नेपाल पनि यतिबेला कोरोना महामारीका विरुद्ध कठिन संघर्ष गरिरहेको छ । सरकारको योजना र आम नागरिकहरुको साथ सहयोगबाट हालसम्म हामीले कोरोना संक्रमणलाई धेरै हदसम्म प्रभावकारी नियन्त्रण गरिरहेको भए पनि केही समय यता संक्रमण बढ्दै गइरहेको र आगामी दिनमा यसमा थप वृद्धि हुने जोखिम देखिएको छ । जोखिमको यो विशेष स्थितिलाई ध्यानमा राख्दै विज्ञ, सार्वजनिक सञ्चारमाध्यम र आम नागरिकहरुबाट प्राप्त सुझावहरुलाई समेत ध्यानमा राख्दै कोरोना महामारी विरुद्धको योजनालाई थप प्रभावकारी बनाउन सरकार प्रतिवद्ध रहेको छ । कोरोनाको रोकथाम, नियन्त्रण र उपचारका लागि नेपाल सरकारको तर्फबाट विभिन्न शीर्षकमा निकासा भएको छ । प्रदेश सरकार र स्थानीय तहहरुले पनि आफ्ना कोषहरुबाट यस विषयमा खर्च गरेका छन् । सरकारबाट यसको समग्र फाँटवारी छिटै सार्वजनिक हुने नै छ । हाल नेपालले गरिरहेको पिसिआर टेस्ट दक्षिण एसियाका धेरै मुलुकहरुको भन्दा अधिक भए पनि सरकारले पिसिआर टेस्टको दायरा थप बढाउने निर्णय गरिसकेको छ । एक महिना यता विदेशबाट भित्रिने नेपालीहरुको संख्या ह्वात्तै बढेर क्वारेन्टिनहरुको व्यवस्थापनमा केही समस्या देखिएको भए पनि तिनको निरन्तर सुधार गर्दै जान सरकार प्रतिवद्ध रहेको जानकारी गराउँछौँ । यसै बीच, विभिन्न मागहरु राखी भइरहेका सार्वजनिक गतिविधिहरुप्रति नेपाल सरकार, कोभिड १९ संकट व्यवस्थापन संचालन केन्द्र (सिसिएमसी), निर्देशक समितिको गंभीर ध्यानाकर्षण भएको छ । आफ्ना मागहरु राखी शान्तिपूर्ण रुपमा उपस्थित हुन पाउनु लोकतान्त्रिक अधिकारको विषय भए पनि सम्बद्ध सबैलाई अहिलेको अवस्था सामान्य नरहेको र हामीहरु कोरोना संक्रमणको उच्च जोखिममा रहेको अवस्थाप्रति गंभीर र संवेदनशील हुन विशेष आग्रह गर्न चाहन्छौँ । लकडाउनलाई क्रमशः खुकुलो बनाउँदै जनजीवनलाई सहज अवस्थामा फर्काउने निर्णय भइसकेको परिप्रेक्ष्यमा सामाजिक दूरीलाई कायम राख्नु र संक्रमणको जोखिमलाई नियन्त्रण गर्न सहयोग गर्नु हामी सबैको दायित्व हो । थोरै पनि असावधानीले संक्रमणले भयावह महामारीको रुप लिन सक्ने खतराप्रति सजग हुन सम्बद्ध सबैमा आह्वान गर्दछौँ । हामी सबैलाई थाहा छ,भोलि नेपालको संसदबाट विशेष निर्णय हुँदैछ । लिम्पियाधुरा, लिपुलेक र कालपानी क्षेत्र समेटिएको नक्सालाई नेपालको निशाना छापमा प्रतिविम्वित गर्नेगरी प्रतिनिधिसभाले भोली गर्ने संविधान संशोधन सम्बन्धी निर्णय नेपालको इतिहासको एउटा महत्वपूर्ण क्षण हो । नेपाली जनताले लामो समयदेखि प्रतिक्षा गरिरहेको यस विशेष दिनलाई हार्दिक रुपमा स्वागत गर्न र सिंगो राष्ट यस विषयमा एक रहेको यथार्थलाई पुनःपुष्टि गर्न हामी सबै दाजुभाइ दिदीबहिनीहरुलाई हार्दिक अनुरोध गर्दछौँ । ईश्वर पोखरेल उपप्रधानमन्त्री एवं रक्षामन्त्री तथा संयोजक सिसिएमसी, निर्देशक समिति"
आर्थिक वर्ष संशोधन गर्न माग,"जोमसोम : हिमाली जिल्लाका सांसदले आर्थिक वर्ष संशोधन गर्न माग गरेका छन्। आर्थिक वर्षको विकास योजना सम्पन्न गर्न कार्तिक मसान्तसम्म समय थप्न सांसदले सरकारको ध्यानाकर्षण गराएका हुन्। आर्थिक वर्ष संशोधन गर्ने नीतिगत व्यवस्था गर्न मुस्ताडका संघीय सांसद प्रेमप्रसाद तुलाचनले हिमाली भेगका २१ जना सांसदको हस्ताक्षरसहितको ज्ञापनपत्र अर्थ मन्त्री डा युवराज खतिवडालाई बुझाएका छन्। हिमाली जिल्लामा विकास बजेट पुग्न असोज महिनासम्म लाग्ने र कार्तिकपछि हिमपात र अत्यधिक चिसोले विकास योजनाको काम प्रभावित रहने भएकाले विकास बजेट खर्च हुन नसक्ने ज्ञापनपत्रमा उल्लेख छ। यस्तै, हिउँदयाममा हिमालीक्षेत्रका बासिन्दा अस्थायी बसोबासका लागि तराई र पहाडमा झर्नुपर्ने बाध्यताले समयमा पूर्वाधार विकास हुन नसकेको बताइएको छ। सरकारले निर्धारण गरेको आर्थिक वर्षले हिमाली क्षेत्रको पूर्वाधार विकासको काम गर्न असजिलो परेको र चालु आव ०७६०७७ को नीति तथा कार्यक्रममा उच्चहिमाली जिल्लाको असार मसान्तलाई बढाएर ३ महिना बजेट कार्यान्वयन अवधि थप्ने घोषणा गरिएपनि कार्यान्वयन नभएकोमा सांसदले चिन्ता व्यक्ति गरेका छन्। उनीहरुले हिमाली पूर्वाधार विकासको कार्यान्वयन अवधि नीतिगत व्यवस्था गर्न पनि माग गरेका छन्। बजेट कार्यक्रममा तरार्ईमधेश समृद्धि कार्यक्रम अन्र्तगत विभिन्न मन्त्रालयले छुट्टै बजेट राखिएको तर, हिमाली जिल्लामा संघीय कार्यक्रम अन्तर्गतका कुनै विशेष बजेट शीर्षक नहुँदा जन अपेक्षा अनुसार विकासका गतिविधि नभएको सांसदहरुको ठहर छ। हिमाली जिल्लामा संघीय बजेट न्युन हुनु विभेदपूर्ण कार्य भएको ज्ञापनपत्रमा उल्लेख छ। उनीहरुले तराईमधेश जस्तै हिमाल समृद्धि कार्यक्रम अन्तर्गत छुट्टै विकास बजेट विनियोजन गर्न माग गरेका छन्।"
१० अर्बको हिसाब खोज्दै दमौलीमा प्रदर्शन,"दमौली : दमौलीका युवाले कोभिडसँग जुध्नका लागि सरकारले अपनाएको नीति सुधारको माग गर्दै प्रदर्शन गरेका छन् । सदरमुकाम दमौलीमा 'अब त अति भयो' समूहका सदस्यले सफा सडकमा प्ले कार्डसहित विरोध प्रदर्शन गरेका हुन् । बिहान १० बजे सडकमा प्ले कार्डसहित उत्रिएका युवा युवतीले पीसीआर जाँचमा ढिलाइ भएको, सरकारी बजेट अनियमितता भएको, लामो समयको बन्दाबन्दीले जीवन असहज भएको, सांसदलाई दिइएको बजेट, फजुल खर्च आदिको विरोध गरेका थिए । करिब एक घण्टा सडकमा प्लेकार्ड र नेपाली झण्डासहित उत्रिएकामा अधिकांश किशोर किशोरी थिए । सरकारले अहिलेको समस्यासँग जुध्न नसेकाले राजधानीबाट सुरु आन्दोलनको हिस्साअन्र्तगत प्रदर्शन गरिएको एक अगुवा अविनाश अधिकारीले बताए । 'सरकारलाई शान्तिपूर्ण दबाब दिएर सही बाटोमा लगाउन आन्दोलन गरेका हौं,' उनले भने । आन्दोलनमा आएकाले मौन रुपमा प्रदर्शन गरेका थिए । लामो समय लकडाउन गरेको सरकारले कोभिडसँग जुध्न नसकेकाले दबाब दिएको अर्का सहभागी विकास श्रेष्ठले बताए । 'स्वतः स्फुर्तरुपमा देशैभर प्रदर्शन गरिएमा दबाब पुग्ने आशा छ, उनले भने । सहभागी अधिकांश युवा सामाजिक सञ्जालमार्फत भेला भएका थिए । छोटो समयको सरसल्लाहबाट नै सबै जम्मा भएर प्रदर्शन गरिएको अर्का युवा प्रकाश रानाभाटले बताए । 'फेसबुकमार्फत कुराकानी गरेर छोटो समयमै हामी जम्मा भएका हौं,' उनले भने । ट्राफिक चोकबाट सुरु सडक प्रदर्शन सहभागीको संख्या बढेपछि व्यास नगरपालिका अगाडिसम्म सडकका दुवै भागमा युवा जम्मा भएका थिए । प्रदर्शनका क्रममा युवाले पञ्जा र मास्क लगाएर दूरी व्यवस्थापन आफै गरेका थिए । नाराबाजी नगरीकन मौन प्रदर्शन गरेका युवाले अन्तिममा राष्ट्रगान पश्चात प्रदर्शन टुंग्याएका थिए । अधिकांश नयाँ अनुहार भेटिएको प्रदर्शनमा सहभागी सबैजसो विद्यार्थी थिए । उनीहरुले आगामी दिनमा पनि सरकारका नीति परिवर्तन नभएमा फेरि प्रदर्शनमार्फत दबाब दिने बताएका छन् ।"
संविधान संशोधन विधेयकका पक्षमा मतदान गर्ने जसपाको निर्णय,काठमाडौं : जनता समाजवादी पार्टी (जसपा) ले संविधान संशोधन विधेयकका पक्षमा मतदान गर्ने भएको छ। शुक्रबार बसेको पार्टीको पदाधिकारी बैठकले सरकारले प्रतिनिधिसभामा प्रस्तुत गरेको संविधान संशोधन विधेयकको पक्षमा मतदान गर्ने निर्णय गरेको हो। संसद् प्रस्तुत संविधान संशोधन गर्न बनेको विधेयकको पक्षमा मतदान गर्ने निर्णय गरेको जसपाका नेता केशव झाले जानकारी दिए। नेपालको नयाँ नक्साअनुसार निशान छापलाई परिमार्जनका लागि नेपालको संविधानको अनुसूची३ संशोधन गर्न संसद्मा संविधान संशोधनका लागि विधेयक प्रस्तुत गरिएको छ। यसअघि तत्कालीन राजपा र समाजवादी पार्टीले संविधान संशोधनको छुट्टै विधेयक संसद् सचिवालयमा दर्ता गराएका थिए। जसपाकी सांसद सरिता गिरीले सरकारले प्रस्तुत गरेको विधेयक फिर्ता लिन माग गर्दै संसद् सचिवालयमा छुट्टै विधेयक दर्ता गराएकी हुन्। उक्त विधेयक फिर्ता लिन समाजवादी पार्टीको संसदीय दलले निर्देशन दिएको छ।
फेरियो भारतीय सेनाप्रमुखको बोली : सहज होला त दुई देशबीच वार्ता ?,"नयाँदिल्ली : नेपालको संसदले लिपुलेक, लिम्पियाधुरा र कालापानीसहितको नक्सा पारित गर्ने तयारी गरिरहँदा भारतीय सेनाप्रमुखले अचानक टिप्पणी गरेका छन् । उनले नेपालसँग भारतको सम्बन्ध निकै बलियो रहेको भन्दै यो सम्बन्ध भविष्यमा पनि बलियो रहने प्रतिक्रिया दिएका छन् । शनिबार नेपालको संसदले नक्सा पास गर्ने बेलामै भारतीय सेनाप्रमुख एमएम नाराभानेबाट यस्तो अभिव्यक्ति आएकोमा अनपेक्षित र अनौठो रुपमा हेरिएको छ । उनले नेपालसँग भारतको ऐतिहासिक, सांस्कृतिक र भौगोलिक सम्बन्ध रहँदैआएको पनि स्मरण गराएका छन् । शनिबार उनले सैनिक शिक्षालयमा सम्बोधनको क्रममा यस्तो टिप्पणी गरेका हुन् । बदलियो बोली नेपालको संसदमा शनिबार नै लिपुलेक, लिम्पियाधुरा र कालापानी सहितको नक्सालाई औपचारिक रुपमा पारित गरिँदैछ । संविधान संशोधन गर्दै नयाँ नक्सालाई राष्ट्रिय चिन्हमा समेत राखिँदैछ । भारतीय सेनाप्रमुख नाराभानेले भने यसको केही घण्टाअघि मात्रै नेपालसँगको सम्बन्धबारे खुलेर प्रशंसा गरेका हुन् । लिपुलेक सडकको विषयमा चीनसँग पनि कुरा गर्नुपर्छ : गृहमन्त्री लिपुलेकमा राष्ट्रिय झण्डा गाड्न हिँडेका आठ युवा पक्राउ सांसदको प्रश्न : लिपुलेक हाम्रो हैन भन्नेलाई किन कारवाही हुँदैन ? लिम्पियाधुरा, लिपुलेक र कालापानी सम्बन्धि प्रमाण संकलन गर्न विज्ञ समूह गठन के भनेका थिए पहिले ? भारतीय रक्षामन्त्री राजनाथ सिंहले एक गत मे ८ मा भारतको उत्तराखण्डस्थित धार्चुलाबाट नेपाली भूमि लिपुलेक हुँदै चीनको तिब्बतसम्म जोड्ने पर्यटकीय मार्गको उद्घाटन गरेका थिए । त्यसलगत्तै नेपाल सरकारले उक्त नेपाली भूमिमा कुनै गतिविधि नगर्न भन्दै भारत सरकारलाई आग्रह गर्यो । भारत सरकारले पनि जवाफ स्वरुप आफूले भारतीय भूमिमै सडक बनाएको दावी गर्यो । नेपालको तर्फबाट रक्षामन्त्री, परराष्ट्रमन्त्री र सत्तारुढ दल नेकपाले समेत उक्त भूमि नेपालको भएकाले कुनै गतिविधि नगर्न आग्रह गरे । यस्तैमा भारतीय सेनाप्रमुख एमएम नाराभानेले नेपाललाई चीनबाट निर्देशित भन्दै उक्त भूमि भारतकै भएको दावी गरेका थिए । भारतीय सेनाप्रमुखको उक्त अभिव्यक्तिसँगै भारतीय मिडियाले नेपाललाई चीनले भारतविरुद्ध प्रयोग गरेको भन्दै थुप्रै कार्यक्रम समेत बनाए । यतिसम्म कि, नाराभानेको अभिव्यक्तिलाई नै आधार मानेर भारतीय मिडियाले नेपालले उक्त भूमि दावी गर्ने कुनै आधार नभएको तर्क गरियो । त्यसो त, भारतीय सेनाप्रमुखको टिप्पणीलाई लिएर नेपालका विभिन्न नेताहरुले आपत्ति जनाइसकेका थिए । आज शनिबार नेपालको संसदले नयाँ नक्सालाई मान्यता दिने गरी संविधान संशोधन गरिँदैछ । उनै नाराभानेले अचानक नेपालसँग भारतको बलियो ऐतिहासिक सम्बन्ध रहेको र भविष्यमा पनि यो रहिरहने बताएका छन् । उनले भनेका छन्, नेपालसँग हाम्रो बलियो सम्बन्ध छ, हामीसँग भौगोलिक, सांस्कृतिक, ऐतिहासिक, धार्मिक सम्बन्ध छन् । हामीसँग जनता जनताबीच पनि बलियो सम्बन्ध छ । उनीहरुसँग हाम्रो सम्बन्ध सधैँ बलियो हुनेछ र भविष्यमा पनि सधैँ रहिरहनेछ । भारतीय मिडिया भने सेनाप्रमुख नाराभाने किन यसरी यूटर्न भए भन्दै उनीबारे संशय व्यक्त गरेका छन् । उनीबाट अचानक आएको अनपेक्षित टिप्पणीले नेपाल र भारतबीच आगामी दिनमा सहज वार्ता हुने पनि अपेक्षा गरिएको छ । जब कि, नेपाल सरकारले नक्सा जारी गर्दा भारतसँग वार्ताको वातावरण प्रतिकुल भएको बताइएको थियो । तर भारतीय प्रधानमन्त्री नरेन्द्र मोदी निकट नाराभानेको अभिव्यक्तिले नेपाललाई भारतसँग उक्त भूमिबारे वार्ता गर्न सहज हुने अपेक्षा गरिएको छ ।"
सिक्किमको डकुमेन्ट्रीमा लिम्पियाधुरासहित नेपालको चुच्चे नक्सा प्रयोग (भिडियो),"काठमाडौं : चार दशक अघिसम्म लिम्पियाधुरासहितको नेपालको नक्सा प्रयोगमा रहेको तथ्य बाहिर आएको छ। सन् १९७१ मा सिक्किमी राजा चोग्यालको लगानीमा सत्यजित रेले निर्देशन गरेको वृतचित्र सिक्किम सेलुल्याईट डकुमेन्ट्रीमा लिम्पियाधुरासहित चुच्चे नक्सा स्पष्ट देखिएको छ। सिक्किमको सार्वभौमसत्ताको बारेमा यो डकुमेन्ट्री केन्द्रित छ। रे भारतका तत्कालीन चर्चित चलचित्र निर्देशक हुन्। अहिले पनि रेलाई भारतको चलचित्र क्षेत्रको ठूलो सम्मानको रुपमा हेर्ने गरिन्छ। भारतमा विलय हुनुपूर्व सिक्किमले आफ्नो संस्कृति र सार्वभौमसत्तासम्पन्न राष्ट्र भएको विश्वलाई देखाउन यो डकुमेन्ट्री बनाएको थियो। त्यो डकुमेन्ट्रीमा सिक्किमको भेषभूषा, कला, संस्कृति, धर्म, जातजातिलगायतका विषयमा चर्चा गरिएको छ। भारत र चीनबाट सार्वभौमसत्ता खतरामा रहेको अवस्थामा यो डकुमेन्ट्री बनाइएको हो। यो डकुमेन्ट्रीमा सगरमाथा र ब्रहमपुत्र नदीको चर्चा गरिएको छ। पूर्वमन्त्री जयप्रकाश गुप्ताले अंग्रेजी भाषाको यो डकुमेन्ट्रीमा नेपालले हाल प्रशासित गरेको चुच्चे नक्सा प्रयोग गरिएको पाइएको बताए। उनले यसको स्क्रिन सट समाजिक सञ्जालमा पोस्ट् पनि गरेका छन्। उनले लेखेका छन्, अंग्रेजी भाषाको यो डकुमेन्ट्रीमा, नेपालको हाल चर्चामा रहेको चुच्चे नक्सा प्रयोग गरिएको रैछ। जस्को स्क्रिन शट यहाँ पोस्ट गरेको छु। चुच्चेको पनि इतिहास छ। यो अहिलेसम्म भेटिएका मध्ये लिम्पियाधुरासहितको सबैभन्दा नयाँ नक्सा हो। गुप्ताका अनुसार यो डकुमेन्ट्रीमा सिक्किमको भूगोललाई स्वतन्त्र राष्ट्र देखाउन महत्वपूर्ण पक्ष देखाइएको छ भने सिक्किम भारतको अंग होइन भन्न देखाइएको छ। पश्चिममा नेपाल, पूर्वमा भुटान, उत्तरपूर्वमा तिब्बत, दक्षिणमा पश्चिम बंगाल गरहेका उल्लेख छ। सिक्किम भारतमा विलय भएपछि सन् १९७५ पछिको ३९ वर्ष यो डकुमेन्ट्री प्रतिबन्धित गरिएको थियो। केही समयअघि भारत सरकारले अभिलेखिकरण रुपमा सिक्किम सरकारलाई यो डकुमेन्ट्री हस्तान्तरण गरेको छ। सिक्मिको सांस्कृति विभागको अकाईमा यो डकुमेन्ट्री राखिएको छ। भारतसँगको वार्तामा यो नक्सा सानो प्रमाण हुन सक्ने गुप्ताको भनाइ छ। उनले त्यस बेला नक्सा बनाउने हैसियतमा सिक्किम नरहेकोले भारतबाट प्राप्त नक्सा डकुमेन्ट्रीमा राखिएको हुन सक्ने बताउँछन्। यो भारतले बनाएको नक्सा हुनुपर्छ, उनले भने, त्यो बेला सिक्किमसँग नक्सा बनाउने सक्ने अवस्था थिएन, भारतकै चलन चल्तीको नक्सा उसले प्रयोग गरेको हुनुपर्छ। सुगौली सन्धिपछि १८५६ सम्मको नक्सामा लिम्पियाधुरा समेटिएका थिए। त्यसपछि भारतले नक्सामार्फत नेपाली भूभागको अतिक्रमण गर्दै आएको थियो। सन् १९६२ मा भारत चीन युद्धपछि कालापानीमा सेना राखेर नेपालको लिम्पियाधुरा, लिपुलेक, कालापानी लगायतका भूमि भारतले अतिक्रण गर्दै आएको छ।"
सरकारविरुद्ध कांग्रेस : सदन अवरुद्धदेखि सडक आन्दोलनसम्मको तयारी,"काठमाडौं : प्रमुख प्रतिपक्षी कांग्रेसले कोरोना नियन्त्रण तथा रोकथामविरुद्धको लडाइँमा सुरुदेखि नै सरकारलाई साथ दिँदै आयो। प्रमुख प्रतिपक्षी दलको भूमिलाई लिएर आलोचना भइरहेका बेला पनि कोरोनाविरुद्ध सरकारमा नरहे पनि सरकारसँगै रहेको प्रतिबद्धता जनाउँदै आएको कांग्रेसले अब भने सरकारविरुद्ध सशक्त रूपले प्रस्तुत हुने नीति लिएको छ। सरकार जनताका समस्याप्रति संवेदनशील छैन, संकटपूर्ण अवस्थामा पनि अनियमितताका विषय आइरहेका छन्, यस्तो अवस्थामा सरकारलाई जनताप्रति जिम्मेवार बनाउन खबरदारी गर्छाैं, कांग्रेस सहमहामन्त्री डा प्रकाशशरण महतले भने, अब जनताबीच कांग्रेस जान्छ। सरकार सच्चिएन भने स्थिति हेरेर आन्दोलनको स्वरूप पनि परिवर्तन हुन्छ। प्रमुख प्रतिपक्षीसहित सबै राजनीतिक दल, नागरिक समाजलगायत सबै क्षेत्रको साथ पाउँदा पनि सरकार कोरोना नियन्त्रणमा असफल भएको र भ्रष्टाचारमा लिप्त भएको निष्कर्ष निकाल्दै कांग्रेसले सरकारविरुद्ध सडक र सदनमा सक्रिय र सशक्त रूपमा उपस्थित हुने निर्णय गरेको हो। सोमबारको केन्द्रीय समिति बैठकले कोरोना महामारीमा सरकारको गैरजिम्मेवारपन, अकर्मण्यता, अक्षमता र भ्रष्टाचारविरुद्ध संघीय संसद्, प्रदेशसभा र सबै जिल्लामा सक्रिय र सशक्त रूपले प्रस्तुत हुने निर्णय गरेकै दोस्रो दिन संसद्मा कांग्रेस सांसद गगनकुमार थापाले त्यसको झलक दिए। अब सरकारले कांग्रेसले उठाएका विषयमा जवाफ दिएपछि मात्रै सबै कुरा सुचारु हुने ठाउँसम्म पुगिन्छ। सरकारले सोचोस्। तयारी गरोस्। कांग्रेसले सरकारलाई सुतेर बस्न दिँदैन भन्ने सरकारले बुझोस्, सांसद थापाले भने। कांग्रेसले विरोधस्वरूप पहिलो चरणमा प्रधानमन्त्रीलाई ध्यानाकर्षण गराउन ज्ञापन पत्र बुझाउने भएको छ। बुधबार वरिष्ठ नेता रामचन्द्र पौडेलको नेतृत्वमा प्रधानमन्त्रीलाई कांग्रेसले ज्ञापनपत्र बुझाएको हो। सरकार कोरोना नियन्त्रणमा असफल भएको पार्टी केन्द्रीय समितिको निर्णयअनुसार प्रधानमन्त्रीलाई भेटेरै ज्ञापनपत्र बुझाएको कांग्रेसले स्वदेश र विदेशबाट प्रधानमन्त्रीलाई कोरोना विरुद्धको संघर्ष केन्द्रित विशेष ज्ञापनपत्र एकसाथ बुझाउने जनाएको छ। भौतिक दूरी कायम गर्दै असार २ गते स्वदेश र विदेशबाट प्रधानमन्त्रीलाई विशेष ज्ञापनपत्र एकसाथ बुझाउँदै छौं, कांग्रेस प्रवक्ता विश्वप्रकाश शर्माले भने, कोरोना नियन्त्रणमा सरकार असफल हुँदा उत्पन्न परिस्थिति र चाल्नुपर्ने कदमबारे ध्यानाकर्षण गराउने उद्देश्य हो। पार्टीको ७७ वटै जिल्ला कार्यसमितिले जिल्ला प्रशासन कार्यालय, प्रदेश संसदीय दलले सात वटै प्रदेशका मुख्यमन्त्री र विदेशमा रहेका नेपाली जनसम्पर्क समितिमार्फत सबै दूतावासलाई ज्ञापनपत्र बुझाउन कांग्रेस केन्द्रीय कार्यालयले परिपत्र गरेको छ। हामीले प्रधानमन्त्रीलाई भेटेर ज्ञापनपत्र बुझाइसकेका छौं, सरकारका कमजोरीबारे जानकारी गरायौं तर उहाँको मानसिकता परिवर्तन भएको देखिँदैन, कांग्रेस सहमहामन्त्री महतले भने, जे भइरहेको छ, राम्रो भइरहेको छ भन्नेमै प्रधानमन्त्री हुनुहुन्छ। यस्तै अवस्था रहे सदनदेखि सडकसम्म कांग्रेस आक्रामक रूपमा प्रस्तुत हुन्छ। त्यसको विकल्प पनि छैन। कांग्रेसले कोरोना संक्रमणको ५ महिनासम्म पनि अत्यावश्यक स्वास्थ्य सामग्री आपूर्ति नहुनु, कोरोना परीक्षण नगण्य हुनु, सरकारले पीसीआरभन्दा आरडीटीलाई प्राथमिकता दिनु, क्वारेन्टाइन अव्यवस्थित हुनुलगायत विषयमा सरकारको ध्यानाकर्षण गराउने भएको हो। त्यस्तै, क्वारेन्टाइनमा मर्ने व्यक्तिको वृद्धि भइरहँदा पनि परीक्षण किट र प्रयोगशालाको अभावमा परीक्षणको गति शून्य भएको कांग्रेसको दाबी छ। राष्ट्रिय विपत्तिका बेला स्वास्थ्य सामग्री खरिदमा पटकपटक अनियमितता तथा भ्रष्टाचार भएको भन्दै कांग्रेसले सरकारको विरोध गरेको छ। स्वास्थ्य सामग्री खरिदमा भएको अनियमितता र सरकारले कोरोना रोकथामका लागि गरेको खर्च अपारदर्शी भएको भन्दै स्वस्फूर्त रूपमा काठमाडौंलगायत मुलुकका विभिन्न सहरमा प्रदर्शन हुन थालेको छ। कांग्रेसले पनि लकडाउनमा भौतिक दूरी कायम गर्दै अनियमितताविरुद्ध भ्रातृसंस्थालाई परिचालन गर्ने तयारी गरेको छ। प्रमुख भ्रातृसंस्था नेपाल विद्यार्थी संघ, नेपाल तरुण दल, नेपाल महिला संघलगायतको नेतृत्वमा देशव्यापी सडक प्रदर्शन गर्ने आन्तरिक तयारी कांग्रेसको छ। लकडाउनपछि भने सडक आन्दोलनलाई व्यापक बनाउने रणनीति बनाएको छ। सरकारको अकर्मण्यता र अनियमितताविरुद्ध कांग्रेस आक्रामक रुपमा प्रस्तुत हुनुपर्छ, प्रतिपक्षी भनेको सरकारले गर्न नसकेको काम गराउन बाध्य बनाउने पनि हो, कांग्रेस केन्द्रीय सदस्य नवीन्द्रराज जोशीले भने, जिम्मेवारीबोधसाथ कांग्रेस अब जनताबीच जानुपर्छ, चुप लागेर बस्नुहुँदैन। उनले कोरोना नियन्त्रणदेखि सरकारलाई खबरदारी गर्न कांग्रेसले आमकार्यकर्ता परिचालन गर्नुपर्नेमा जोड दिए।"
"असार १ बाट लकडाउन खुकुलो, के खुल्ने, के नखुल्ने ?","काठमाडौं : सरकारले अत्यावश्यकबाहेक पनि उद्योग, कलकारखाना, सरकारी र निजी कार्यालय स्वास्थ्य सुरक्षाका उपाय अवलम्बन गरेर खोल्न दिने गरी लकडाउन खुकुलो बनाउने निर्णय गरेको छ । बुधबार बसेको मन्त्रिपरिषद् बैठकले संक्रमण रोग ऐन २०२० को उपदफा २ बमोजिम अब खोलिने र बन्द हुने क्षेत्र निर्धारण गर्दै सरकारले लकडाउन सहजीकरण गर्ने निर्णय गरेको सरकारका प्रवक्ता तथा अर्थमन्त्री डा युवराज खतिवडाले जानकारी दिए । कोरोना भाइरस (कोभिड१९) संक्रमण रोकथाम र नियन्त्रणका लागि सरकारले चैत ११ गतेदेखि निरन्तर देशव्यापी लकडाउन गर्दै आइरहेको थियो । अब सरकारले असार १ गतेबाट लागू हुनेगरी लकडाउन खुकुलो बनाउने निर्णय गरेको हो । निर्णयअनुसार अब सरकारी कार्यालय बिहान ८ बजेदेखि दिउँसो १ बजेसम्म एउटा सिफ्ट र दिउँसो १ बजेदेखि साँझ ६ बजेसम्म अर्काे सिफ्टमा गरी दुई सिफ्टमा कार्यालय खोल्ने निर्णय सरकारले गरेको हो । सार्वजनिक सवारी साधन बाहेकका निजी सवारी साधन चल्न दिने तर त्यस्ता सवारी साधन एउटा जिल्लाबाट अर्काे जिल्लामा भने जान नपाइने गरी सञ्चालन गर्न दिने निर्णय पनि सरकारले गरेको छ । तर, त्यस्ता निजी सावरी साधनमा चालक र अन्य २ जना मात्र सवार रहन पाउने, मोटरसाइकलमा एक जना मात्र चढ्न पाउने गरी खुला गर्ने निर्णय गरेको प्रवक्ता खतिवडाले बताए । यो निर्णय सरकारले २१ दिनसम्म कार्यान्वयनमा ल्याउने र त्यसपछि परिस्थिति हेरेर मन्त्रिपरिषद्ले थप निर्णय लिन सक्ने प्रवक्ता खतिवडाले बताए । सञ्चालन हुने कार्यालय र उद्योग क्षेत्रलाई सम्बन्धित मन्त्रालयले जनस्वास्थ्य र सुरक्षा मापदण्डका लागि प्रोटोकल लागू गर्नुपर्ने पनि सरकारले नियम बनाएको छ ।"
नयाँ नक्सा : प्रमाण संकलनको जिम्मा विज्ञ समूहलाई,"काठमाडौं : सरकारले लिम्पियाधुरा, कालापानी, लिपुलेकसम्बन्धी तथ्य प्रमाण संकलन गर्न नीति अनुसन्धान प्रतिष्ठानका कार्यकारी अध्यक्ष विष्णुराज उप्रेतीको संयोजकत्वमा नौ सदस्यीय विज्ञ समूह गठन गरेको छ। मन्त्रिपरिषद्को बुधबारको बैठकले उप्रेतीको संयोजकत्वमा विज्ञ समूह गठन गरेको हो। सरकारका प्रवक्ता सञ्चारमन्त्री युवराज खतिवडाकाअनुसार परराष्ट्र मन्त्रालयको प्रस्तावमा गठन गरिएको विज्ञ समूहमा प्राध्यापक डा सूर्यप्रसाद सुवेदी, इतिहासविद् रमेश ढुंगेल, संविधानविद् विपिन अधिकारी, जलनदीविज्ञ डाजगतप्रसाद भूसाल, नापी विभगका पूर्वमहानिर्देशक एवं सीमाविद् तोयानाथ बराल, नेपाली सेनाका पूर्वउपरथी हिमालय थापा, सामुदायिक वन उपभोक्ता महासंघकी पूर्वअध्यक्ष अप्सरा चापागाईँ र परराष्ट्रका सहसचिव रामप्रसाद सुवेदी सदस्य छन्। समूहलाई सार्वजनिक निकायलगायत विभिन्न संघसंस्था, व्यक्ति र स्वेदेशी तथा विदेशी पुस्तकालय, अभिलेखालय, एवं संग्राहलयबाट नेपालभारत सीमा सम्बन्धमा सुस्ता क्षेत्र र उत्तर पश्चिम क्षेत्र लिम्पियाधुरा, कुटी, नाबी, गुञ्जी, कालापानी र लिपुलेक क्षेत्रमा नेपालको स्वामित्व स्थापित हुने गरी कागजपत्रको सक्कल र प्रमाणित प्रतिलिपि र सो नपाएमा प्रमाणित प्रतिलिपि प्राप्त गर्ने कार्यादेश तोकिएको छ। कार्यादेशमा नेपालभारतबीचका सन्धिसम्झौता र समझदारी पत्र, तत्कालीन इस्ट इण्डिया कम्पनी, ब्रिटिस सरकार र भारत सरकारसँग भएका पत्राचार, नेपालभारत सीमासम्बन्धी नक्सा (सुरुदेखि हालसम्म संयुक्त रूपमा र दुबै पक्षबाट प्रकाशितसमेत) संकलनको जिम्मा दिएको छ। त्यस्तै सरकारी प्रतिवेदन, आदेश, प्रकाशन, सरकारका योजनालगायतका सरकारी दस्तावेज, सरकारी पत्राचार, प्रशासनिक आदेश र अन्य आधिकारिक तथ्य प्रमाण, अदालती फैसला, जग्गाको स्वामित्वको प्रमाणपत्र एवं राजस्व, मालपोत, भूमिकर तिरोभरो, तिरेका रसिद, भरपाई, पत्र वा आदेश, रुक्का, सनद सवाल आदी संकलनको जिम्मेवारी दिएको छ। डकुमेन्ट्रीमा लिम्पियाधुरा चार दशक अघिसम्म लिम्पियाधुरासहितको नेपालको नक्सा प्रयोगमा रहेको तथ्य बाहिर आएको छ। सन् १९७१ मा सिक्किमी राजा चोग्यालको लगानीमा सत्यजित रेले निर्देशन गरेको वृतचित्र सिक्किम सेलुल्याईट डकुमेन्ट्रीमा लिम्पियाधुरासहित चुच्चे नक्सा स्पष्ट देखिएको छ। सिक्किमको सार्वभौमसत्ताको बारेमा यो डकुमेन्ट्री केन्द्रित छ। रे भारतका तत्कालीन चर्चित चलचित्र निर्देशक हुन्। अहिले पनि रेलाई भारतको चलचित्र क्षेत्रको ठूलो सम्मानको रुपमा हेर्ने गरिन्छ। भारतमा विलय हुनुपूर्व सिक्किमले आफ्नो संस्कृति र सार्वभौमसत्तासम्पन्न राष्ट्र भएको विश्वलाई देखाउन यो डकुमेन्ट्री बनाएको थियो। त्यो डकुमेन्ट्रीमा सिक्किमको भेषभूषा, कला, संस्कृति, धर्म, जातजातिलगायतका विषयमा चर्चा गरिएको छ। भारत र चीनबाट सार्वभौमसत्ता खतरामा रहेको अवस्थामा यो डकुमेन्ट्री बनाइएको हो। यो डकुमेन्ट्रीमा सगरमाथा र ब्रहमपुत्र नदीको चर्चा गरिएको छ। पूर्वमन्त्री जयप्रकाश गुप्ताले अंग्रेजी भाषाको यो डकुमेन्ट्रीमा नेपालले हाल प्रशासित गरेको चुच्चे नक्सा प्रयोग गरिएको पाइएको बताए। उनले यसको स्क्रिन सट समाजिक सञ्जालमा पोस्ट् पनि गरेका छन्। उनले लेखेका छन्, अंग्रेजी भाषाको यो डकुमेन्ट्रीमा, नेपालको हाल चर्चामा रहेको चुच्चे नक्सा प्रयोग गरिएको रैछ। जस्को स्क्रिन शट यहाँ पोस्ट गरेको छु। चुच्चेको पनि इतिहास छ। यो अहिलेसम्म भेटिएका मध्ये लिम्पियाधुरासहितको सबैभन्दा नयाँ नक्सा हो। गुप्ताका अनुसार यो डकुमेन्ट्रीमा सिक्किमको भूगोललाई स्वतन्त्र राष्ट्र देखाउन महत्वपूर्ण पक्ष देखाइएको छ भने सिक्किम भारतको अंग होइन भन्न देखाइएको छ। पश्चिममा नेपाल, पूर्वमा भुटान, उत्तरपूर्वमा तिब्बत, दक्षिणमा पश्चिम बंगाल गरहेका उल्लेख छ। सिक्किम भारतमा विलय भएपछि सन् १९७५ पछिको ३९ वर्ष यो डकुमेन्ट्री प्रतिबन्धित गरिएको थियो। केही समयअघि भारत सरकारले अभिलेखिकरण रुपमा सिक्किम सरकारलाई यो डकुमेन्ट्री हस्तान्तरण गरेको छ। सिक्मिको सांस्कृति विभागको अकाईमा यो डकुमेन्ट्री राखिएको छ। भारतसँगको वार्तामा यो नक्सा सानो प्रमाण हुन सक्ने गुप्ताको भनाइ छ। उनले त्यस बेला नक्सा बनाउने हैसियतमा सिक्किम नरहेकोले भारतबाट प्राप्त नक्सा डकुमेन्ट्रीमा राखिएको हुन सक्ने बताउँछन्। यो भारतले बनाएको नक्सा हुनु पर्छ, उनले भने, त्यो बेला सिक्किमसँग नक्सा बनाउने सक्ने अवस्था थिएन, भारतकै चलन चल्तीको नक्सा उसले प्रयोग गरेको हुनुपर्छ। सुगौली सन्धिपछि १८५६ सम्मको नक्सामा लिम्पियाधुरा समेटिएका थिए। त्यसपछि भारतले नक्सामार्फत नेपाली भूभागको अतिक्रमण गर्दै आएको थियो। सन् १९६२ मा भारत चीन युद्धपछि कालापानीमा सेना राखेर नेपालको लिम्पियाधुरा, लिपुलेक, कालापानी लगायतका भूमि भारतले अतिक्रण गर्दै आएको छ।"
यस वर्षको महासभा भर्चुअल हुने,काठमाडौं : राष्ट्रसंघीय महासभा कोभिड १९ का कारण भर्चुअल माध्यमबाट हुने भएको छ। राष्ट्रसंघको इतिहासमा पहिलो पटक यस प्रकारले ई प्रविधिमार्फत सम्मेलन हुन लागेको हो। कोभिड १९ का कारण विश्वभरका नेता सेप्टेम्बर तेस्रो मंगलबारबाट सुरु हुने महासभामा भेला नहुने भएका हुन्। अन्तर्राष्ट्रिय उडान बन्दका साथै सयौं मुलुकमा सामूहिक भेटघाटमा बन्देज रहेकाले यस वर्ष नियमित महासभामा विश्वमा राजनीतिक नेतृत्व प्रत्यक्ष उपस्थित नहुने भएका छन्। सन् १९४५ मा स्थापना भएदेखि नै राष्ट्रसंघको मुख्यालयमा हरेक वर्ष महासभा हुने र त्यहाँ विश्वका नेता सहभागी हुने गरेका थिए। १९ वर्षअघि अमेरिकामा आतंककारी हमला भएको वर्ष र ५६ वर्षअघि विश्व मन्दीमा फस्दा महासभा भएको थिएन। महासभाका अध्यक्ष तिजानी मोहम्मदबान्डेले सोमबार कोभिड१९ का कारण सेप्टेम्बर अन्त्यमा हुने महासभा पहिलो पटक भर्चुअल माध्यमबाट हुने बताएका हुन्। राष्ट्रसंघका महासचिवले स्थापनाको ७५ औं वार्षिकोत्सव मनाउने योजनामा कोभिडले तुहाइदिएको भन्दै सदस्य मुलुकका राष्ट्र एवं सरकारका प्रमुखहरूले रेकर्ड गरेको भिडियोमार्फत सन्देश दिने र राष्ट्रसंघीय सभाहलमा न्युयोर्कमा रहेका १ सय ९३ मुलुकका कूटनीतिज्ञ उपस्थित हुने बताएका थिए। हरेक वर्ष विश्वका नेता भेला हुने न्युयोर्कमा यस वर्ष तामझाम नहुने भएको छ।
सीमा समस्याको निकास वार्ताबाटै : भारत,"काठमाडौं : भारतले कोभिड१९ पछि नेपालसँगको सीमा विवाद दुईपक्षीय वार्ताबाट निकास निकाल्ने पुनः जनाएको छ। यसअघि पनि भारतले दुईपक्षीय वार्ता कोभिड१९ पछि अन्तर्राष्ट्रिय उडान खुलेपछि गर्ने बताउँदै आएको थियो। भारतीय विदेश मन्त्रालयले आयोजना गरेको नियमित प्रेस ब्रिफिङमा उसले पुरानै धारणा दोहोयाएको हो। सीमाको विषयलाई लिएर भारतनेपालबीच देखिएको पछिल्लो तनाव कुन अवस्थामा छ भन्ने जिज्ञासामा विदेश मन्त्रालयका प्रवक्ता अनुराग श्रीवास्तवले भारतले आफ्नो धारणा पहिले नै सार्वजनिक गरिसकेको बताउँदै वार्ताबाटै निकास निस्कने स्पष्ट पारेका हुन्। सीमा विवाद र नेपालसँगको सम्बन्धलाई लिएर भारतले यसअघि नै आफ्नो धारणा प्रस्ट पारिसकेको छ, श्रीवास्तवले ब्रिफिङमा भने, भारतले नेपालसँग सभ्यता, संस्कृति र आत्मीय सम्बन्धलाई अत्यन्त महŒव दिन्छ। केही समययता हाम्रो बहुआयामिक द्विपक्षीय साझेदारी थप सघन भइरहेको र त्यसको क्रम बढ्दो मात्र होइन, विविधीकरण उन्मुख छ। नेपाललाई भारतले विकास र अन्य सहायता वृद्धि गर्दै लगेको पनि उल्लेख गर्दै छिमेकमा आएको समस्या समाधान गरेरै अघि बढ्ने उनले खुलाए। गत कात्तिकमा नेपालको लिम्पियाधुरा, कालापानी र लिपुलेकसम्मको भूभागलाई भारतले आफ्नो नयाँ राजनीतिक नक्सामा पारेपछि नेपालभारतबीच दुईपक्षीय वार्ता गर्ने विषय उठे पनि अझै त्यसले सार्थकता पाएको छैन। गत कात्तिकमा राजनीतिक नक्सा र गत वैशाख अन्तिम साता नेपाली भूभागमै सडक निर्माण गर्दै त्यसको उद्घाटन गरेपछि नेपालले पनि त्यस क्षेत्रलाई समेटेर राजनीतिक र प्रशासनिक नक्सा जेठ पहिलो साता जारी गरेको थियो। उक्त नक्सा जारीसँगै ती भूभाग दुवै मुलुकको राजनीतिक नक्सामा परेका छन्। तर १८१६ को सुगौली सन्धिअनुरूप त्यो क्षेत्र नेपालको पुष्टि भएको भनिए पनि भारतले आफ्नै भूभाग भन्दै दाबी गरिरहेको छ। भारतभित्र पनि एकाथरी बुद्धिजीवीले नेपालसँग सम्बन्ध बिगार्न नहुने र नेपालको प्रमाण रहेको खण्डमा त्यस भूभाग छाडिदिनुपर्ने सुझाउँदै आएका छन्। भारतका राजनीतिक नेतृत्वले नेपालसँगको त्यो समस्याबारे खासै बोलेका छैनन्। तर, हाम्रा प्रधानमन्त्री केपी ओलीदेखि सबै मन्त्रीले आलोपालो मिलाएर बोलिरहेका छन्। अझै पनि वार्ता अनुकूल वातावरण बनाउन भने हाम्रो नेतृत्वले सकेको छैन। नेपालले स्पष्ट अडान राखिसकेको र भारतले वार्ता गर्ने बताउँदै आएकोबाहेक अन्य कुरा अघि बढेको छैन। कूटनीतिक कर्मचारीले भने राजनीतिक नेतृत्वले जथाभावी बोलेर वार्ताको वातावरण तय गर्न नसकेको बताइरहेका छन्। वैशाख अन्तिम साता नेपाली भूमि हुँदै चीनको मानसरोवरसम्म जोड्ने ट्र्याकको उद्घाटन रक्षामन्त्री राजनाथ सिंहले नै गरेपछि यसलाई भूराजनीति र रक्षा नीतिसँग जोडेरसमेत हेरिएको छ। दुवै छिमेकीबीच आपसी मतभेद कायम छ। नेपालले बुच्चे नक्सालाई चुच्चे बनाउँदै नयाँ नक्सा जारी मात्र गरेको छैन, संसद्बाट निसान छापमा परिमार्जन गर्नका लागि संविधान संशोधन प्रक्रिया पनि सर्वसम्मत ढंगले अघि बढाएको छ। नक्सा जारी र संविधानमै नयाँ निसान छाप राख्ने कार्यले भारत झस्किँदै यसलाई नजिकबाट नियालिरहेको छ। भारतले बंगलादेशसँगको सीमा विवाद वार्ताबाट समाधान गरेको हुनाले नेपालसँगको सीमा विवादमा पनि उसले त्यस्तै कुनै आधारमा अडेर समाधान गर्नेतर्फ जानुपर्ने सुझाव नेपालका कू्टनीतिज्ञ तथा राजनीतिक कर्मीले दिइरहेका छन्। प्रवक्ता श्रीवास्तवले नेपाललाई भारतले निकै निकटको सम्बन्धमा राखेर विगतदेखि नै सहयोग गर्दै आएको र यसमा वृद्धि गरिरहेको धारणा पनि राखेका छन्। द्विपक्षीय सम्बन्ध र साझेदारी राम्रो रहेको र आएका विवाद पनि सल्टाउँदै जाने क्रममा रहेको भन्दै भारतले नेपालसँगको समस्या वार्ताबाटै समाधान हुने जनाएको धारणा प्रवक्ताले स्पष्ट पारेका थिए। मानवीयता र विकासको सहकार्यमा भारतले आफ्नो तर्फबाट सहयोग वृद्धि गरिरहेको पनि जानकारी दिइएको छ। भारतले नेपाललाई कोभिड१९ को महामारी नियन्त्रण र त्यसका लागि लड्न आवश्यक पर्ने सहायता पनि बढाइरहेको जानकारी दिएको छ। कोभिड विरुद्धको सहकार्यमा भारतले नेपाल लगायतको छिमेकी मुलुकलाई सघाएको जानकारी दिँदै छिमेक सम्बन्धलाई भारतले महŒव दिएको धारणा पनि उनलै बताएका थिए। नेपालभारत सम्बन्ध कुनै कोणबाट पनि धुमिल नभएको भन्दै उनले समस्याहरू वार्तामार्फत समाधान हुने बताए। उनले भने, भारतले नेपालको वस्तुको व्यापार तथा आपूर्तिमा कुनै अवरोध गरेको छैन र गर्ने पनि छैन। लकडाउनका बाबजुद भारतले व्यापार तथा अत्याश्वयक वस्तु आपूर्तिमा सहजीकरण गरिरहेको छ। नेपालीसँगको आत्मीय सम्बन्धका कारण भारतले विदेशमा अलपत्र परेका नेपालीलाई समेत आफ्ना नागरिकसँगै फिर्ता गरिरहेको पनि जनाएको छ। भारतले जापान, अस्ट्रेलिया र इन्डोनेसियालगायत मुलुकमा कोभिडका कारण अलपत्र परेका केही नेपालीलाई उद्धार गरेको थियो। कोभिडमा कम उद्धार गरेको देखिए पनि खाडी मुलुकमा समस्या पर्दा भने पहिले पनि भारतले निकै सहयोग गरेको थियो।"
"कर्णालीमा कोरोना कहर : संक्रमितको संख्या ८ सय नाघ्यो, १२ हजार बढी पीसीआर परीक्षण","सुर्खेत : कर्णालीमा कोरोना संक्रमितको संख्या ८ सय नाघेको छ । शुक्रबार पृष्टि भएका थप ८३ जनासँगै कर्णालीमा कोरोना संक्रमितको संख्या ८ सय नाघेको हो । बिहीबारसम्म ७ सय ६३ जनामा कोरोना संक्रमण पृष्टि भएको थियो । शुक्रबार पृष्टि भएका थप ८३ जनासँगै कुल संक्रमितको संख्या ८ सय ४६ पुगेको छ । कर्णाली प्रदेश सामाजिक विकास मन्त्रालय स्वास्थ्य सेवा महाशाखा प्रमुख डा लक्ष्मिनारायण तिवारीका अनुसार सुर्खेतका ४५ र दैलेखका ३८ जना गरी थप ८३ जनामा कोरोना संक्रमण पृष्टी भएको हो । उनीहरु सबैको पीसीआर परीक्षण कर्णाली प्रदेश अस्पताल तथा पशुपंक्षी रोग अन्वेषण प्रयोगशाला सुर्खेतमा गरिएको थियो । कर्णालीमा सबैभन्दा बढी दैलेखमा ४ सय ७२ तथा सबैभन्दा कम हुम्ला र डोल्पामा ११ र मुगुका २ जनालाई कोरोना संक्रमण पृष्टि भएको छ । कर्णालीका १० मध्य अन्य सबै जिल्लामा कोरोना संक्रमण देखिए पनि रुकुमपश्चिम भने अँझै सुरक्षित छ । त्यहाँका स्थानीयमा हालसम्म कोरोना संक्रमण भेटिएको छैन । कोरोना भाइरस संक्रमणबाट अन्य जिल्लाको तुलनामा रुकुमपश्चिमका नागरिक सुरक्षित देखिएका हुन् । कर्णालीमा पृष्टि भएको कोरोना संक्रमितमा सल्यानका १ सय ३७, सुर्खेतका १ सय ५७, जाजरकोट ८, कालिकोट २८, जुम्लामा २४ र अन्य प्रदेशका १६ जना रहेका छन् । कर्णालीमा कोरोना जीत्नेको संख्या ८२ पुगेको छ भने कोरोनाबाट ३ जनाले ज्यान गुमाइसकेका छन् । शुक्रबार दैलेख अस्पतालको आइसोलेसनमा रहेका २२ जनाले कोरोना जीतेर घर फर्किएपछि जम्मा निको हुनेको संख्या ८२ पुगेको हो । कर्णालीमा झण्डै १२ हजार बढीको पीसीआर परीक्षण गरिएको छ ।"
एक साता गल्याङ बजार बन्द,"स्याङजा : गल्याङ बजार शुक्रबारदेखि एकसाता पूर्ण रुपमा बन्द गरिने भएको छ । समुदायमा कोरोना संक्रमण फैलन नदिने उदेश्यसहित एकहप्ताका लागि बजार बन्द गरिने भएको हो । गल्याङ नगरपालिकाको क्वारेन्टाइनमा बस्नेसँगै समुदायका व्यक्तिमा समेत कोरोना संक्रमण देखिएपछि नगरपालिकाले एक साताका लागि बजारपूर्ण रुपले बन्द गर्ने जनाएको हो । भारतबाट आई गल्याङ बहुमुखी क्याम्पसको क्वारेन्टाइनमा बसेका १६ नागरिकसँगै २ जना सरसफाइकर्मी कर्मचारीमा शुक्रबार संक्रमण पुष्टि भएपछि नगरपालिकाले चासो बढाएकोे हो। गल्याङ नगरपालिकामा बसेको बैठकले कोरोना अत्यावश्यकबाहेक सम्पूर्ण पसल बन्द गर्ने निर्णय गरेको नगर प्रमुख भुपराज अधिकारीले जानकारी दिए । कोरोना संक्रमण समुदाय स्तरमा फैलने सक्ने अनुमान गर्दे सचेत र सावधानी अपनाउनु पर्ने बेैठकको निष्कर्ष छ । नगर कार्यसमितिका पदाधिकारी, वडाध्यक्ष, चेम्बर अफ कमर्स, उद्योग वाणिज्य संघ तथा यातायात व्यवसायी, सुरक्षाकर्मीसहितको बैठकले औषधि पसल, दुध डेरी र तरकारी पसल बाहेकका सबै पसल बन्द गर्ने निर्णय गरेको प्रमुख अधिकारीले जानकारी दिए । उनले भने वित्तीय संस्था र खाद्यान्न पसल पनि एक हप्ताको लागि बन्द गर्ने निर्णय भएको छ । यसैबीच, प्रमुख भुपराज अधिकारीले विज्ञप्ति जारी गर्दै अर्को सूचना जारी नभएसम्मका लागि नगर कार्यपालिका बन्द हुने जानकारी गराउदै अत्यावश्यकबाहेक घर बाहिर ननिस्कन र उच्च सतर्कता अपउनाउन आग्रह गरेका छन्।"
"थप ३ जनामा कोरोना संक्रमण, उदयपुरमा संक्रमितको संख्या ४३ पुग्यो","उदयपुर : उदयपुरमा शुक्रबार थप तीनजनामा कोरोना संक्रमण देखिएको छ। बेलका नगरपालिकाको क्वारेन्टाइनमा रहेका २२, २६, र ३३ वर्षीय पुरुषमा कोरोना संक्रमण पुष्टि भएको हो । वीपी कोइराला स्वास्थ्य विज्ञान प्रतिष्ठान धरानको प्रयोगशालामा गरिएको परीक्षणमा उनीहरुलाई कोरोना पुष्टि भएको जिल्ला स्वास्थ्य कार्यालयका प्रमुख मोहनप्रसाद सुवेदीले जानकारी दिए । योसँगै उदयपुरमा कोरोना संक्रमितको संख्या ४३ पुगेको छ । संक्रमित सबैजना भारतबाट घर फर्किएका बेलकाबासी हुन् । दिल्लीको गोठगाउँबाट घर आएका वडा नंम्बर ९ का २२ र २६ वर्षीय युवा जेठ २२ गते सिरहाको खाँडो लौकी भन्सारबाट नेपाल भित्रिएको मेयर दुर्गाकुमार थापाले बताए । उनीहरुलाई आउनसाथ वडा नं ९ को सिटीहल क्वारेन्टाइनमा राखिएको उनले बताए । त्यस्तै भारतको मुम्बइबाट घर आएका वडा नं ६ का ३३ वर्षीय युवा सुनौली नाकाबाट जेठ १९ गते नेपाल प्रवेश गरेका हुन् । उनीलाई वडा नं ६ को मामफाङ्गटोलको सामुदायिक क्वारेन्टाइनमा राखिएको मेयर थापाले बताए । तीनैजनालाई नगरपालिकाले नेपाल भित्रिनासाथ उद्धार गरी नगरपालिकाको क्वारेन्टाइनमा राखेको उनले बताए । घर आउनेको संख्या बढ्न थालेपछि नगरपालिकाले सामुदायिक क्वारेन्टाइन स्थापना गरी राख्ने गरेको उनको भनाइ छ । गत २३ गते क्वारेन्टाइनमा रहेका ६७ जनाको स्वाब संकलन गरिएका मध्ये उनीहरुमा संक्रमण देखिएको हो । बेलकामा ५८ जना अहिले पनि क्वारेन्टाइनमा छन् । तीन दिनअघि नगरपालिकामा एक महिला र एक पुरुष गरी दुईजना संक्रमण देखिएको थियो ।उनीहरुको बिराटनगरस्थित कोरोना उपचार केन्द्रमा उपचार भइरहेको छ । योसँगै बेलका नगरपालिकामा मात्रै कोरोना संक्रमितको संख्या ५ पुगेको छ । त्यसैगरी सबैभन्दा बढी त्रियुगा नगरपालिकामा ३५ जना पुगेको छ । ३५ मध्ये ३३ जना उपचारपछि घर फर्किसकेका छन् । त्यस्तै चौदण्डीगढी, कटारी नगरपालिका र उदयपुरगढी गाउँपालिकामा ११ जना यसअघि नै संक्रमित पुष्टि भईसकेका छन् । निको हुनेको संख्या बढ्यो उदयपुरको त्रियुगा नगरपालिका ३ भुल्केस्थित नुरीमस्जिद क्षेत्रमा वैशाख ५ गते एकैसाथ १२ जनामा कोरोना पुष्टि पछि इपिसेन्टर बनेको उदयपुरमा उपचारपछि निको भएर फर्कनेको संख्या बढिरहेको छ । हालसम्म ४३ जनामा कोरोना संक्रमण देखिएको मध्ये ३३ जना उपचारपछि निको भएर घर फर्किसकेका छन् । सबैजना त्रियुगा नगरपालिकाका हुन् । नगरपालिकाको वडानं ११ का एक पत्रकार र बाँकी ३२ जना वडा नं ३ भुल्केका हुन् । तीन पटकसम्म गरिएको स्वाब परीक्षणमा नेगेटिभ देखिएपछि उनीहरुलाई घर फर्काइएको थियो । निको भएर फर्किएका उनीहरुलाई नगरपालिकाले पुनः एक हप्तासम्म क्वारेन्टाइनमा राखेर घर पठाएको थियो ।"
पोखरामा ३ लाखसहित १२ जुवाडे पक्राउ,पोखरा : लकडाउनका बेला जुवा खेलिरहेका १२ जना पक्राउ परेका छन्। तिनीहरुबाट सवा ३ लाख रुपैयाँ कास्की प्रहरीले शुक्रबार साँझ नियन्त्रणमा लिएको छ। पोखरा १० बुद्धमार्गमा कृष्णबहादुर गुरुङको घरमा डेरा गरी बस्ने अञ्जना गुरुङले जुवातास खेलाइरहेको अवस्थामा प्रहरीले उनीहरुलाई पौने पाँच बजे नियन्त्रणमा लिएको थियो।
मेयरकै नेतृत्वमा संस्थागत भ्रष्टाचार,"भक्तपुर : भक्तपुरको मध्यपुर थिमि नगरपालिकाका प्रमुख मदनसुन्दर श्रेष्ठकै नेतृत्वमा नपामा संस्थागत भ्रष्टाचार बढिरहेको भन्दै नपाकी उपप्रमुख अञ्जनादेवी मधिकर्मीसहित आठजना नगर कार्यपालिकाका सदस्यहरु विरोधमा उत्रिएका छन्। उनीहरुले कार्यपालिकाको बैठकबाट निर्णय नै नगराई आफ्नो ठाडो आदेशमा २० जना नगर प्रहरीलाई नियुक्ति दिएर नगर प्रमुख श्रेष्ठले आर्थिक लाभ लिएको आरोपसमेत लगाएका छन्। उप्रमुख मधिकर्मीले शुक्रबार नपाको प्रवेशद्वारमै पत्रकार सम्मेलन गरेर नपाअन्तर्गत सञ्चालन हुँदै आएको नेपाल कोरिया मैत्री नगरपालिका अस्पताललाई सीधै ६ करोड रुपैयाँ निकाशा दिएर प्र्रमुख श्रेष्ठले भ्रष्टाचार, अनियमितता र आर्थिक चलखेललाई संस्थागत गरेको आरोप लगाइन्। उनका अनुसार नेपाल कोरिया मैत्री नगरपालिका अस्पताल गठन आदेश अहिलेसम्म स्वीकृत भएको छैन। उक्त आदेश स्वीकृत नहुँदै प्रमुख श्रेष्ठले अवैधानिक रुपमा ज्ञानकृष्ण कायस्थलाई कार्यकारी निर्देशक नियुक्त गरिएको नपाका प्रवक्ता एवं वडा नं २ का अध्यक्ष राम थापामगरले बताए। अवैधानिक कार्यकारी निर्देशक कायस्थमार्फत नै प्रमुख श्रेष्ठले अस्पतालमा संस्थागत भ्रष्टाचार गर्दै आएको उनको आरोप थियो। नेपाल कोरिया मैत्री नगरपालिका अस्पताल ऐनबाट व्यवस्थापन हुनुपर्छ, वडा अध्यक्ष थापामगरले भने, त्यस्तै अस्पताल सञ्चालनसम्बन्धी कार्यविधि बनाउनुपर्नेमा प्रमुख श्रेष्ठले भ्रष्टाचार गर्न नपाउने तथा आर्थिक चलखेल गर्न नपाउने देखेर कार्यविधि बनाउनेतर्फ ध्यान दिएका छैनन्। उनले नपाले भुक्तानी दिने गरी प्रमुख श्रेष्ठ, प्रमुख प्रशासकीय अधिकृत, अवैधानिक कार्यकारी निर्देशक कायस्थ, मेडिकल डाइरेक्टर डीके रौशन र रोटरी क्लवबीचमा सामान खरिद गर्ने गरी अवैधानिक सम्झौता गरिएको समेत जानकारी दिए। नगर प्रमुख श्रेष्ठविरुद्ध उभिएका आठजना नगर कार्यपालिका सदस्यहरुले नपाभित्र मौलाएको संस्थागत भ्रष्टाचारविरुद्ध कानुनी उपचारमा जानेसमेत चेतावनी दिएका छन्। उनीहरुले कानुनी उपचारसँगै नपाभित्रको आर्थिक भ्रष्टाचारजन्य कार्य र आर्थिक हिनामिनाको सबै विवरण सार्वजनिक गर्ने प्रतिबद्धता व्यक्त गरेका छन्। उपप्रमुख मधिकर्मीको साथमा वडा अध्यक्ष थापामगरसँगै ३ नम्बर वडाका अध्यक्ष प्रेमबहादुर कुटू, नगर कार्यपालिका सदस्यहरु सुजाता बाडे, विनु केसी, अरुणा कारञ्जित, चन्द्रावती मिजार र विष्णु परियार रहेका छन्। उनीहरु सबै नेपाली कांग्रेसको तर्फबाट निर्वाचित कार्यपालिका सदस्यहरु हुन्। त्यस्तै नगर प्रमुख भने तत्कालीन एमालेको तर्फबाट निर्वाचित भएका हुन्। मध्यपुर थिमि नपाका नगर प्रमुख श्रेष्ठसँगै वडा नं ५ का एमालेबाट अमृतमान श्रेष्ठ निर्वाचित भएका थिए। वडा नं ७ मा स्वतन्त्र उम्मेदवार कृष्णकुमार प्रजापति र वडा नं ८ मा नेपाल मजदुर किसान पार्टीको तर्फबाट देवकृष्ण मोय श्रेष्ठ निर्वाचित भएका थिए। बाँकी वडा नं १, ४, ६ र ९ मा कांग्रेसका तर्फबाट क्रमशः सुरज खड्का, कुमार श्रेष्ठ, इन्द्रबहादुर प्रजापति र रामकाजी चक्रधर अध्यक्ष निर्वाचित भएका थिए। बाँकी आठ जना नगर कार्यपालिका सदस्य सबैमा कांग्रेसबाट निर्वाचित भएका थिए। जसअनुसार मध्यपुर थिमि नपाको कार्यपालिकामा कांग्रेसको दुईतिहाइभन्दा बढी मत रहेको छ अर्थात १९ सदस्यीय कार्यपालिकाको बोर्डमा कांग्रेसका १५ जना सदस्य रहेका छन्। तर कांग्रेस विभाजित हुँदा मेयर श्रेष्ठले आफूअनुकूल काम गर्दै आएका छन्। उपप्रमुख मधिकर्मीको नेतृत्वमा कांग्रेसका आठजना नगर कार्यपालिका सदस्य प्रमुुख श्रेष्ठविरुद्ध लाग्दा बाँकी सात जना कांग्रेस कार्यपालिका सदस्यहरु प्रमुख श्रेष्ठको पक्षमा रहेका छन्। उपप्रमुख मधिकर्मी नेतृत्वका कांग्रेसी बोर्ड सदस्यहरुले प्रमुख श्रेष्ठसँगको मिलिभगतमा कांग्रेसकै अर्को समूहले भागबन्डा लगाउँदै कमिसन हात पार्दै आएको आरोप लगाएका छन्। उपप्रमुख मधिकर्मीसहित आठजना कार्यपालिका सदस्यहरुले प्रमुखविरुद्ध पत्रकार सम्मेलन गरेपछि शुक्रबार नै नपाको नगर कार्यपालिकाको बोर्ड बैठक बोलाइएको नपाका प्रवक्ता थापामगरले जानकारी दिए।"
भागेका ४४ जनालाई घरबाट ल्याएर फेरि क्वारेन्टाइनमा राखियो,"वीरगन्ज : पर्साको धोबीनी गाउँपालिका४ लङगडीस्थित विद्यालयको क्वारेन्टाइनबाट भागेका सबै जनालाई प्रहरीले नियन्त्रणमा लिएर फेरि क्वारेन्टाइनमा राखेको छ। लंगडीस्थित कालीप्रसाद लाखे माध्यमिक विद्यालयको क्वारेन्टाइनमा राखिएका ४४ जना एकै साथ बिहिबार राति क्वारेन्टाइनबाट भागेका थिए। त्यसको सुचना पाए लगत्तै इलाका प्रहरी कार्यालय पोखरिया र त्यस मातहतका प्रहरी चौकीबाट खटिएको प्रहरी टोलीले भागेकाहरुलाई गाउँ र घरमा लुकेर बसेको अवस्थामा नियन्त्रणमा लिएर फेरि फेरि क्वारेन्टाइनमा राखेको हो। खबर पाए लगत्तै खटिएको प्रहरी टोलीले बिहिबार राति नै २२ जना र शुक्रबार बिहान २२ गरि भागेका सबै ४४ जनालाई नियन्त्रणमा लिएर फेरि क्वारेन्टाइनमा लगेर राखेको प्रहरी निरिक्षक चन्द्र सिंहले बताए। उनका अनुसार क्वारेन्टाइनबाट भागेकाहरु आफनो गाउँ र घरमा लुकेर बसेको अवस्थामा प्रहरीले उनीहरुलाई नियन्त्रणमा लिएको हो। 'क्वारेन्टाइनमा सुरक्षा दिने जिम्मा प्रहरीको थिएन। गाउँपालिकाकै चोकीदारले सुरक्षा दिन्थे' प्रहरी निरिक्षक सिंहले भने भागेको खबर आए लगत्तै प्रहरीले उनीहरुको गाउँमै पुगेर नियन्त्रणमा लिएको हो। भारतको दिल्ली, हरियाणा, पंजाब, केरलालगायतका स्थानबाट तीन हप्ता पहिले फर्किएका ४४ जनालाई धोबीनी गाउँपालिकाले लंगडीको विद्यालयको क्वारेन्टाइनमा राखेको थियो। क्वारेन्टाइनमा २०२२ दिनदेखि राखिएको भए पनि ५ दिन पहिले मात्रै स्वास्थ्यकर्मीले उनीहरुको स्वाब संकलन गरि पीसीआर जाँचका लागि नारायणी अस्पतालमा पठाएका थिए। स्वाबको रिपोर्ट अहिलेसम्म आएको छैन्। क्वारेन्टाइनमा २०२२ दिन थुनेर राखिएको र पीसीआर जाँचको लागि स्वाब संकलन गरेको ५ दिन बितिसक्दा पनि रिपोर्ट नआएपछि क्वारेन्टाइनमा राखिएका सबै ४४ जना एकै साथ बिहिबार राति भागेका थिए। अहिले खेतीपातीको सिजन भएकाले घरमा बालबच्चाको पनि बिजोग रहेको अवस्थामा आफुहरुलाई भने २०२२ दिनदेखि क्वारेन्टाइनमा थुनेर मात्रै राखिएकोले बाध्य भएर घर गएको उनीहरुले बताएका थिए।"
कोरोना संक्रमित भन्छन् आफ्नोभन्दा देशकै चिन्ताले सतायो,"राजविराज : विश्वव्यापी रुपमा फैलिएको कोरोना भाइरस (कोभिड१९) को प्रकोपले जनजीवन प्रभावित छ। तीन महिनादेखि टेलिभिजन, रेडियो र अखबारहरुमा कोरोनाको मात्र समाचारले मानिसहरु हैरान बनेका छन्। कोरोना संक्रमित भई आइसोलेसनबाट निक्लिएकाहरुले डराउनु नपर्ने बताए। 'हामीलाई आफ्नो चिन्ता कहिले लागेन।' राजविराजस्थित आइसोलेसनबाट संक्रमण मुक्त भएर निक्लिँदै गरेका १७ जनाले एकै स्वरमा भने। 'खोई कोरोना कस्तो हुन्छ, हामीले थाहा नै पाएनौ' सप्तरीको बोदे बर्साइन नगरपालिका९ का ४१ वर्षीय छुतहरु रामले भने 'बन्दाबन्दीले कामकाज ठप्प भएर चुलो नबल्ने अवस्थामा पुगेकोमा बरु घर, समाज र देशको चिन्ताले साह्रै सतायो।' 'कोरोनालाई महामारी रोग भन्छ तर कुनै असहज महसुस गरेनौ' बिष्णुपुर गाउँपालिका१ थलहीका ३२ वर्षीय मो सागिरले भने 'कोरोना लागेको कहिले महसुस गरेनन। पेट पाल्नका लागि राम भारतको हरियाणा र सागिर दिल्ली नजिकै गुरगाँव गएका थिए।' क्वारेन्टाइनमा खटिँदा संक्रमित भएका २ प्रहरीसँगै बिदा हुने अरुहरु भारतको दिल्ली, गुरगाँव, हरियाणा, पञ्जाब, महाराष्ट्र, चण्डिगढ, गुजरात, राजस्थानबाट फर्किएका मजदुर थिए। क्वारेन्टाइनमा १४ दिन बसेको र आइसोलेसनमा बसेको १५ दिनमा पिसिआर रिपोर्ट नेगेटिभ आएपछि घर फर्किन लागेका राम र सागिरले आफ्नो भन्दा घर परिवार, समाज र देशको चिन्ताले सताएको बताए। आफ्ना कारणले देशमा कोरोना फैलिनु हुँदैन भनेर भारतबाट कष्टका साथ आए पनि घर नगई सोझै क्वारेन्टाइनमा गएको उनीहरु बताउँछन्। 'क्वारेन्टाइनमा खान पाइएको थियो। आइसोलेसनमा आएपछि त दैनिक दुध, अण्डासहित दुई छाक खाना र दुई पटक चियानास्ता गरिन्थ्यो' राम भन्छन 'जहिले खाने बेलामा घरपरिवारकै याद आउँथ्यो, उनीहरुले खान पाएनन की भनेर चिन्ता लाग्थ्यो।' परिवारलाई गाउँघरमा घृणा गरेको खबरले उनीहरुको मुटु निकै पोल्थ्यो। हरियाणाबाट आएका बोदे बर्साइन९ का २० वर्षीय प्रदिपकुमार साहले परिवारका सदस्यहरुलाई पसलमा समान लिन जाँदा भएको असमान व्यवहारले सबैभन्दा बढी दु:ख लागेको बताए। हामी संक्रमित भएका कारणले भारतबाट आएपछि भेट नै नभएको परिवारका सदस्यहरु र अझै बालबालिकालाई घृणा गरेको फोनमा सुनेर मन दुखेको साहको भनाई छ। रोगसँग घृणा गरे पनि रोगी र उनको परिवारलाई समाजले यस्तो बेलामा हौसला दिएमा सबै संक्रमित चाँडै निको भएर घर फर्किने उनले दावी गरे। 'हामिले समाजको चिन्ता गरेर सोझै क्वारेन्टाइनमा गइझै समाजले पनि हाम्रो हौसला बढाउनुपर्छ।' बोदे बर्साइन१ महनौरीका २८ वर्षीय रामसुन्दर यादवले बदलाको भावमा भने 'अब त हामीहरु संक्रमण मुक्त भयौ। घृणा गर्नेलाई म पनि नजिकै नआइज तिमिहरु पहिले जाँच गराएर आओ भन्छु।' कोरोना नफैलियोस भनेर एकान्तवासमा राख्नु परेको भन्दै डा रणजितकुमार झाले उनीहरुलाई समाजमा सर्तकताको सन्देश दिन आग्रह गरे। 'घृणाले घृणा नै फैलिने हुँदा एक महिना एकान्तवासमा तपस्या गरेर जानेहरुले समाजमा सतर्क रहन सन्देश दिँदै सकारात्मक विचार र प्रेम बाँडनुपर्छ' डा झाले भने। अहिले संसारका २ सय १५ मुलुकमा कोरोना पुगिसकेको छ। भाइरसले करिब साढे ७६ लाख संक्रमित भइसकेका छन्। तर यसलाई जित्नेहरूको संख्या बढी छ। संसारभरीमा साढे ३८ लाख बढीले कोरोनालाई जितेका छन्। सप्तरीका १७ जना एकै पटक बिदाई भएर घर फर्किरहेका बेला उनीहरुसँगै चिकित्सक र नर्सहरुले पनि खुशी बाँढिरहेका थिए। उनीहरु भन्दा पछि आएकाहरुले आइसोलेसनको ग्रिलबाटै हात हल्लाएर तथा ताली बजाएर बिदा गरे र त्यसमध्ये ४० वर्षीय एक युवकले भने 'हामि पनि चाँडै निक्लैदछौ।'"
ह्याम्समा उपचाररत कोरोना विरामीको डिस्चार्ज,"काठमाडौं : धुम्बाराहिमा रहेको हस्पिटल फर एडभान्स मेडिसिन एण्ड सर्जरी (ह्याम्स) अस्पतालले कोरोना भाइरस (कोभिड१९)का विरामीको सफल उपचार गरेको छ। उत्त अस्पतालले शुक्रबार एक विज्ञप्ति जारी गर्दै एक विरामीको सफल उपचार गरेको हो। कास्कीका ६० वषीय पुरुषलाई उपचारका लागि पोखराबाट हेलिकोप्टरबाट उद्धार गरी जेठ २० गते ह्याम्स अस्पतालमा ल्याइएको थियो। उनलाई भेटिलेटरमा राखेर उपचार गरी शुक्रबार डिस्चार्ज गरिएको ह्याम्सका कार्यकारी निर्देशक डाक्टर जोतीन्द्र शर्माले जानकारी दिए। उनका अनुसार अस्पतालको अत्याधुनिक सघन उपचार कक्ष (आइसीयु)मा भेन्टिलेटरमा राखेर उपचार गरिएको थियो। उपचारमा संलग्न चिकित्सक, नर्सलगायत प्यारोमेडिक्सका साथै व्यवस्थापनमा संलग्न व्यवस्थापकीय टीमको सहयोग, सहकार्य र समन्वयका कारण उपचार गर्न सफल भएको ह्याम्सका अध्यक्ष आर एस भण्डारीले बताए। विश्व स्वास्थ्य संगठन (डब्लुएचओ) एंव नेपाल सरकारको मापदण्डमा रहेर कोरोना संक्रमितको उपचार गरिएको हो अध्यक्ष भण्डारीले भने कोरोनाका साथै अनय समस्या देखा परेका सबै विरामीको उपचार गर्नु हाम्रो दायित्व हो।"
लकडाउन उल्लंघन गरेको आरोपमा चिनियाँ पक्राउ,काठमाडौं : लकडाउन उल्लंघन गरेको आरोपमा एक चिनियाँ नागरिकसहित दुई जनालाई प्रहरीले पक्राउ गरेको छ। चिनियाँ नम्बर प्लेटको ए ५ यू ६८८ नम्बरको सवारीमा चिनियाँ नागरिक वाङ यु म्याङ र नेपाली नागरिक अनिश मल्ललाई प्रहरीले पक्राउ गरेको हो। प्रहरीले उनीहरुलाई बिजुलीबजारबाट नियन्त्रणमा लिइएको जानकारी महानगरीय प्रहरी परिसर टेकुका प्रमुख श्याम लाल ज्ञवालीले दिए। उनका अनुसार पक्राउ परेकाले लकडाउनमा सवारी सञ्चालन गर्न पाउनुपर्ने अनुमतिपत्र वा पास बोकेका थिएनन्। बरामद चिनियाँ नम्बरको सवारीसाधन लकडाउन अघि नै काठमाडौं भित्रिएको थियो। पक्राउ परेका दुवैलाई अभद्र व्यवहारमा मुद्दा चलाईएको जानकारी एसएसपी ज्ञवालीले दिए।
"सशस्त्रमाथि भारतीयबाट आक्रमण : सीमामा गोली चल्यो, पाँच घाइते","मलंगवा : सर्लाहीको पर्सा गाउँपालिका३ नारायणपुरस्थित नेपाल भारत सीमामा भारतीय नागरिकहरु जवरजस्ती नेपाल छिर्न खोजेपछि तनाव उत्पन्न भएको छ। नेपाल प्रवेश गर्न नदिएपछि भारतीय नागरिकहरुले सीमा सुरक्षामा खटिएका सशस्त्र प्रहरीमाथि हातपात गर्नुको साथै हतियारसमेत खोसेका थिए। करिब दशगजा भन्दा सय मिटरभित्र आएपछि उनीहरुलाई प्रहरीले रोकेको थियो। प्रहरीले रोकेपछि उनीहरु हातपात गर्नुको साथै प्रहरी बस्न बनाइएको टेन्टलाई समेत तोडफोड गरेका छन्। प्रहरीमाथि आक्रमण गर्न र हतियार खोसेपछि प्रहरीले भिडलाई तितरबितर गर्नका लागि १० राउण्ड हवाई फायर गरेको थियो। हवाई फायरले भिड नियन्त्रण हुन नसकेपछि ५ राउण्ड गोलीसमेत चलाएको सशस्त्र प्रहरी उपरीक्षक गंगाराम श्रेष्ठले अन्नपूर्ण अनलाइनलाई जानकारी दिएका छन्। हतियार खोस्ने एकजना भारतीय नागरिकलाई प्रहरीले नियन्त्रणमा समेत लिएको छ। हतियार लिएर भाग्दै गर्दा उनलाई पक्राउ गरिएको सशस्त्र प्रहरी उपरीक्षक श्रेष्ठले बताए। भारतीय नागरिकको आक्रमणमा परेर एक जना जवान समेत घाइते भएका छन्' श्रेष्ठले भने, उनको अहिले अस्पतालमा उपचार भइरहेको छ।' अहिले सीमा क्षेत्रमा दुबै तर्फबाट व्यापक सुरक्षाकर्मी परिचालन गरिएको छ। नेपालमा जवरजस्ती छिर्न पाउनुपर्छ भन्दै उनीहरु सुरक्षाकर्मीसँग विवाद गरेका थिए, श्रेष्ठले भने, नेपाल छिर्न नदिएपछि उनीहरु हातपात गर्नेदेखि लिएर हतियार खोसेका थिए। एक जना सुरक्षाकर्मीको पोशाक पनि च्यातेका थिए। प्रहरीको गोली लागेर ५ जना भारतीय नागरिक घाइते भएको बुझिएको छ। घाइतेहरुलाई भारतीयहरु बोकेर भागेकाले के कतिजना घाईते भएको यकिन हुन सकेको छैन्। केही दिनअघि पनि विष्णु गाउँपालिका अन्तर्गत सिमरा फेनरा नाकामा खटिएको सशस्त्र प्रहरीमाथि भारतीय नागरिकहरुको समूहले आक्रमण प्रयास गरेको थियो। त्यस्तै ब्रहम्पुरी गाउँपालिकाको त्रिभुवनगर नाकामा पनि तस्करहरुले सशस्त्रले ड्युटी गर्नका लागि बनाएको झुपडीसमेत जलाएको थियो।"
लकडाउन खुलेको ३० दिनभित्र कर तिर्नुपर्ने आदेशविरुद्ध सरकारको पुनरावलोकन निवेदन,काठमाडौं : सर्वोच्च अदालतमा बन्दाबन्दी खुलेको ३० दिनभित्र कर तिर्ने व्यवस्था मिलाउन दिएको अन्तरिम आदेश खारेजीको माग गर्दै सरकारले भ्याकेट (पुनरावलोकन निवेदन) दर्ता गरेको छ। महान्यायाधिवक्ताको कार्यालयमार्फत सर्वोच्च अदालतले बुधबार दिएको सो अन्तरिम आदेश खारेजीको माग गर्दै शुक्रबार भ्याकेटको निवेदन दर्ता भएको हो। भ्याकेट निवेदनमा सरकारको आम्दानीको मुख्य स्रोत नै राजश्व भएको र राजश्व सङ्कलन नहुँदा कर्मचारीको तलबदेखि सबै काम रोकिने भएको भएकाले गत चैतसम्मको कर अनलाईमार्फत बुझाउन भनिएको सर्वोच्च अदालतका सहप्रवक्ता देवेन्द्र ढकालले जानकारी दिए। सरकारले साना व्यवसायीबाट नभई मूल्यअभिवृद्धि कर र अन्तःशुल्क कर मात्र अनलाईनामार्फत बुझाउन भनिएको निवेदनमा उल्लेख छ। सर्वोच्च अदालतको आदेशले राजश्व सङ्कलनमा अवरोध भई अर्थतन्त्रमा गम्भीर सङ्कट पर्र्ने भएकाले उक्त आदेश खारेजी गर्न निवदेनमा माग गरिएको छ। आन्तरिक राजश्व विभागले २०७६ साल फागुनसम्म बुझाउनुपर्ने कर जेठ २५ गतेभित्र बुझाउन सूचना जारी गरेको थियो तर बन्दाबन्दीको अवस्थामा बुझाउन नसक्ने भनेर आलोचना भएपछि सरकारले आगामी असार ७ र १५ गतेसम्मका लागि म्याद दिएको थियो। बुधबारको सर्वोच्चको उक्त निर्णय कार्यान्वयन गर्न सरकारका लागि अन्तरिम आदेश जारी गरिएको थियो। सोही आदेश खारेज गर्न सरकारले निवेदन दिएको हो। रासस
भैरहवामा सरकारविरुद्ध प्रदर्शन (फोटो फिचर),"भैरहवा : सरकारको काम प्रति असन्तुष्टि जनाउँदै भैरहवाका युवाले मौन प्रर्दशन गरेका छन् । राष्ट्रिय झण्डासहित स्वतस्र्फूत रुपमा उत्रिएका युवाले मौन रहेर पनि प्लेकार्ड बोकेर प्रदर्शन गरेका हुन् । शान्तिपूर्ण रुपमा प्रर्दशन गरेका उनीहरुले कुनै किसिमको नाराबाजी गरेनन् । भैरहवाको बुद्धचोकबाट निकालिएको जुलुस जिल्ला प्रशासन कार्यालय अगाडि पुगेर भौतिक दुरी कायम गर्दै उनीहरु धर्नामा बसेका थिए । युवाले कोरोना संक्रमणको नाममा खर्च भएको १० अर्बको हिसाब माग गर्दै उनीहरुले प्रर्दशन गरेका हुन् । युवाले आरडीटी होइन सय प्रतिशत पीसीआर, क्वारेन्टाइन व्यवस्थित हुनुपर्ने, यो लडार्इं होइन दबिएका आवाज हुन्, कर के का लागि ? आक्रोश होइन गुनासो हो, उसले त धोका दियो तर तिमी न देऊ सरकार, जनता भोकै मर्दैछन्, सरकार के गर्दैछ ? जस्ता नारा सहितका प्लेकार्ड लिएर प्रर्दशनमा उत्रिएका थिए । विभिन्न पालिकाहरुले निर्माण गरेका क्वारेन्टाइन नेपाल सरकारको मापदण्ड अनुसार नभएको भन्दै यसतर्फ सरकारले ध्यान दिनुपर्ने युवाको माग छ । भैरहवा नागरिक समाजका अगुवा एवं बुद्धिजीवि विजय गोविन्द श्रेष्ठसमेत सहभागी थिए । युवाहरुको लाइनदेखि छुट्टै एक्लै सहभागी भएका उनल गलैचा होइन सरकार फेरौँ सस्तो पर्छ उल्लेखित नारासहितको प्लेकार्ड बोकेका थिए । युवाहरुले पीसीआर दायरा बढाउन र महामारीको समयमा अग्रपंक्तिमा खटिएका सुरक्षाकर्मी र स्वास्थ्यकर्मीको स्वाभिमानको सुनिश्चितताको माग गर्दै रुपन्देहीका प्रमुख जिल्ला अधिकारी माहादेव पन्थलाई ज्ञापनपत्र समेत बुझाएका छन् ।"
प्रदेश सरकार टिकाउन सांसदलाई 'बोनस',"धनगढी : प्रदेशसभाको चालु बजेट अधिवशनमा, सत्तापक्षकै सांसदहरुको आलोचना खेपेको प्रदेश सरकारले सबै प्रदेशसभा सदस्यलाई करोडौंको बजेट दिएको छ। सांसदहरुका लागि ९६ करोडको पुर्वाधार विकास कार्यक्रम (सांसद विकास कोष) हुदाँहुँदै प्रदेश सरकारले थप झण्डै पौने चार अर्बका योजना बनाएर ल्याउन अनुमती दिएको छ। यद्यपी बजेट भने असार १ गते आउने छ। प्रदेशसभाको बजेट अधिवेशनमा सत्तापक्षकै अधिकांश सांसदहरुले सरकारले पछिल्ला साढे दुई वर्षमा कामै नगरेको भन्दै मुख्यमन्त्री त्रिलोचन भट्टको खुलेर आलोचना गरेका थिए। सत्तापक्षकै सांसद महेश दत्त जोशीले त सरकारको मुख्यांकन गर्ने बेला आएको बताएका थिए। नेकपाका प्रमुख सचेतक तारा लामा तामाङ, सांसदहरु पुर्णा जोशी, लिलाधर भट्ट, दीर्घ सोडारीसहितका धेरैले सरकारको काम सुस्त रहेको आरोप लगाएका थिए। सत्तापक्षकै सांसदहरु विरोधमा उत्रिन थालेपछि सरकारलाई धक्का लाग्ने हो की भनेर उनीहरुलाई बजेटको लालच दिइएको बताइएको छ। ५३ सदस्यीय सुदूरपश्चिम प्रदेशसभामा नेकपाका दुई तिहाई अथवा ३९ जना सांसद छन। त्यसमा प्रत्यक्षतर्फ २७ र १२ जना समानुपातिक सांसद छन। प्रमुख प्रतिपक्षी दल नेपाली कांग्रेसका ४ जना प्रत्यक्ष र ८ जना समानुपातिक गरी १२ जना सांसद छन भने अर्को प्रतिपक्षी दल राजपाका एक जना प्रत्यक्ष र १ जना समानुपातिक गरी २ जना सांसद छन। सत्तापक्षका सांसदहरुले आलोचनामा उत्रिएर सरकारको मुल्यांकनको माग गरिरहेका बेला मुख्यमन्त्रीले प्रत्येक प्रत्यक्षतर्फका सांसदहरुलाई अतिरिक्त बजेट दिएर चुप लगाउने प्रयास गरेको स्रोतको दाबी छ। स्रोत भन्छ, प्रत्यक्ष सांसदलाई तीन करोडको रकम पुर्वाधार विकास कार्यक्रम अन्तर्गत नै दिइन्छ। त्यसका अतिरिक्त प्रतिपक्षी दलका समेत गरी प्रत्यक्षका सांसदलाई पुर्वाधार विकास मन्त्रालय अन्तर्गत मात्रै ५ करोडका योजना बनाउन भनिएको छ भने समानुपातिकलाई पुर्वाधारकै तीन करोडका योजना बनाउने अनुमति दिइएको छ। यस्तै सामाजिक विकास मन्त्रालय अन्तर्गतको बजेटमा पनि प्रत्येक प्रत्यक्षतर्फका सांसदलाई २ करोड र समानुपातिकलाई एकएक करोड रकमका योजना दिने सहमति भएको स्रोतले बतायो। अझ भुमी ब्यवस्था तथा कृषि मन्त्रालय अन्तर्गत समानुपातिक र प्रत्यक्षलाई एकएक करोड रकमका योजना बनाउन मुख्यमन्त्री तथा मन्त्री परिषदको कार्यालयले मौखिक अनुमति दिएको स्रोतले बताएको छ। पुर्वाधार विकास कार्यक्रम (सांसद विकास कोष) कै रकमको दुरुपयोग भइरहेका बेला अब प्रत्यक्षतर्फका सांसदले ११ करोड रकमका खुद्रे योजना बनाउन पाउने भएका छन्। प्रत्यक्षतर्फका सांसदले अब पुर्वाधारको ५ करोड, पुर्वाधार विकास कार्यक्रमको ३ करोड, सामाजिक विकास मन्त्रालय अन्तर्गतको दुई करोड र भुमी व्यवस्था तथा कृषि मन्त्रालयतर्फको एक करोड गरी ११ करोड रकम पाउने भएका हुन्। चालु आर्थिक वर्षका लागि भौतिक पुर्वाधार विकास मन्त्रालयलाई दिइएको बजेटको सिलिङ ८ अर्ब ४० करोड हो। त्यसमध्ये साढे दुई अर्बका यस्ता खुद्रे योजनाहरुमा बजेट विनियोजन भए उसका प्रदेश गौरवका ९ वटा योजना र संघ प्रदेशको समपुरक अनुदानका १२ योजनाका लागि बजेट कम पर्नेछ। पुर्वाधार विकास मन्त्री पठानसिह बोहराले प्रदेश गौरवका योजना क्रमागत अरु योजनामा प्रर्याप्त बजेट विनियोजन गरेर मात्रै सांसदका खुद्रे योजनामा बजेट हाल्ने बताउँदै आएका छन्। पुर्वाधार विकास मन्त्रालयले चार अर्ब २३ करोडका ९ वटा प्रदेश गौरवका योजनाहरु कार्यान्वयन गरिरहेको छ। यसपाली पनि हामीले ९० करोड रकम विनियोजनका लागि माग गरेका छौं। हेरौं कति विनियोजन हुन्छ? यातायात पुर्वाधार निर्देशनालयका निर्देशक प्रेमदत्त भट्टले भने। उनले बजेटकै अपर्याप्ताका कारण हरेक वर्ष सोचे अनुसारको काम हुन नसकेको बताए। हरेक वर्ष बजेटकै अभावमा प्रदेश गौरवका योजनाहरुमा सोचे अनुसारको प्रगती गर्न सकिएको छैन् उनले भने। प्रदेश सरकारले सुदूरपश्चिमका नौ वटै जिल्लामा, एकएक प्रदेश गौरवको योजना बनाएर कार्यान्वयन गरिरहेको छ। ती सबै सडकहरु रहेका छन्। गत वर्षको बजेट विनियोजनमा विभेद भएको भन्दै प्रदेश सरकारको आलोचना भएको थियो। बजेटमै असन्तुष्टि देखाउँदै प्रमुख सचेतक तारा लामा तामाङसहितका २५ जना सांसदहरुले मुख्यमन्त्री त्रिलोचन भट्टलाई हस्ताक्षर नै बुझाएका थिए। गतवर्ष पनि सत्तापक्षकै सांसदहरुले सरकारविरुद्ध उभिएपछि मुख्यमन्त्री त्रिलोचन भट्टले यसवर्ष यस्तो गरेका हुन्। नेकपाकै सांसद महेश दत्त जोशी भन्छन, गतवर्ष मुख्यमन्त्री, मन्त्री र पहुँच भएका सांसदले धेरै योजना पाएका थिए। त्यसको आलोचना भयो, त्यसैले यस वर्ष सबैलाई समान बजेट पुग्ने गरी मुख्यमन्त्री ज्युले यस्तो गरे होलान।संसदीय अध्यास विपिरित गत वर्षको पुषमा पनि प्रदेश मन्त्रीपरिषदले ४४४ वटा योजनामा बजेट हालेपछि सरकारको आलोचना भएको थियो। यसपाली कोरोनाको नियन्त्रणमा पनि प्रदेश सरकार चुकेको बजेटमा पनि मनपरि गर्दै आएको भन्दै प्रदेश सरकारको संसद र संसदीय दलमा समेत आलोचना भइरहेको छ। पछिल्लो हप्ता बसेको संसदीय दलको बैठकमा मुख्यमन्त्री त्रिलोचन भट्टले माफि माग्दै अब उपरान्त सांसदहरुसँग समुन्वय गरेर मात्र जाने प्रतिवद्धता गरेका थिए। संसदीय दलको बैठकमा अधिकांश सांसदहरुले मुख्यमन्त्री भट्टलाई एकल तरिकाले अघि बढेको आरोप लगाएका थिए। सत्तापक्षका सांसदलाई मात्रै होइन, प्रमुख प्रतिपक्षी दलका सांसदहरुले आफ्नो लेटरप्याडमै खुद्रे योजना बनाएर सम्बन्धित मन्त्रालयमा बुझाएका छन्। प्रतिपक्षले समेत आफ्नो लेटरप्याडमा यसरी करोडौंका योजना सरकार समक्ष पेश गर्नु हुन्थेन्। तर सब मिलिभगत भईरहेको छ सत्ता पक्षकै एकजना सांसदले भने। यसबारेमा मुख्यमन्त्री त्रिलोचन भट्टले आफु बैठकमा रहेको बताए भने आर्थिक मामिला तथा योजना मन्त्री झपट बहादुर बोहराले आफुले मन्त्रालयबाट आएका योजनाहरु आफुले कम्पायल गर्ने मात्रै भएकाले जानकारी नभएको बताए।योजना त सांसदहरु नै ल्याउने हुन, तर ५ करोडका योजना नै बनाउन दिएको कुरा थाहा भएन, त्यो सम्बन्धीत मन्त्रालय वा मुख्यमन्त्री ज्युलाई थाहा होला आर्थिक मामिला तथा योजना मन्त्री बोहराले भने।"
"बुटवलमा नारा : पुलिस हाम्रो मामा हो, भान्जाभान्जी कुट्न पाइँदैन् (फोटो फिचर)","बुटवल : कोरोना नियन्त्रण र परीक्षणमा सरकार उदासिन भएको भन्दै बुटवलमा प्रदर्शन गरिएको छ। कोरोनाको पिसिआर परीक्षण र खर्चको विवरण सार्वजनिक गर्न माग गर्दै नागरिकहरु स्वतः स्फुर्त सडकमा उत्रिएका हुन्। कोरोना संक्रमण बढ्न सक्ने जोखिमलाई नजरअन्दाज गर्दै युवाहरुले बुटवल बजार परिक्रमा गरेका थिए। उनीहरुले सत प्रतिशत पिसिआर परीक्षण, कोरोना रोकथाममा भएको खर्चको विवरण सार्वजनिक, क्वारेन्टाइनको सही व्यवस्थापनको माग गरेका प्लेकार्ड बोकेका थिए। सोही प्रदर्शनमा केही दलमा आवद्ध भएका नेताहरुले भाषणवाजी गरेका थिए। प्रदर्शनमा सहभागीहरुले राष्ट्रिय गान गाएका थिए। मुख्यमन्त्री कार्यालय परिसर जान खोजेका उनीहरुलाई प्रहरीले रोकेको थियो। कोरोनाको पिसिआर परीक्षण गर्नुपर्छ। सरकारले गरेको खर्च सार्वजनिक हुनुपर्छ भन्ने हाम्रो माग हो' प्रदर्शनमा रहेकी बुटवलकी समिक्षा क्षेत्रीले भनिन्।"
डीसीएको दुई करोड १० लाखको सहयोग,"काठमाडौं : कोरोना भाइरस (कोभिड१९) संक्रमितको संख्या दैनिक बढिरहेको छ। कोरोना संक्रमण लकडाउन लम्बिएसँगै देशैभरी दैनिक ज्यालादारी गरी खाने तथा विपन्न परिवारहरु समस्यामा परेका छन्। भारतमा काम गरेर फर्कने नेपालीको संख्या बढ्दै जाँदा क्वारेन्टाइन सेन्टरको उचित व्यवस्थापन हुन सकेको छैन। स्थानीय सरकारसँगको समन्वय र अगुवाईमा विभिन्न गैह्रसरकारी संस्थाले स्वास्थ्य सामाग्री, क्वारेन्टाइन व्यवस्थापन तथा राहत वितरण कार्य गरिरहेको छन्। डेनमार्कस्थित गैह्र सरकारी संस्था डीसीएले स्थानीय संस्थाको सहकार्यमा दुई चरण गरेर विभिन्न जिल्लामा २ करोड १० लाख बराबरको राहत तथा स्वास्थ्य सामाग्री वितरण गरेको छ। कंचनपुर, बर्दिया, बाँके, दैलेख, कैलाली, डोटी, अछाम, धादिङ र गोरखा जिल्ला गरी चार हजार एक सय ३४ घर परिवारलाई स्थानीय सरकारले तोके बमोजिमको खाद्य सामाग्री वितरण गरिसकेको छ भने दुई हजार ८८ घर परिवारलाई थप स्वच्छता सामाग्री सेट (हाईजिन किट) पनि हस्तान्तरण गरेको छ। त्यस्तै कन्चनपुर जिल्लामा गर्भवती तथा सुत्केरीका लागि छुट्टै पौष्टिक आहार जस्तै घिउ, सुजी, अण्डा, बदाम, काजु जस्ता सामग्री पनि सहयोग गरेको छ। त्यस्तै विभिन्न पालिकाको समन्वयमा ३३ वटा क्वारेन्टाइन व्यवस्थापन लागि चाहिने बासस्थान तथा बन्दोबस्तीको सामग्री, तथा स्वास्थ्य सरसफाइ सामाग्रीहरु पनि वितरण गरेको छ। यसका साथै जनस्वास्थ्य संस्था तथा जिल्ला अस्पताल गरेर जम्मा २७ वटा स्वास्थ्य केन्द्रहरुलाई आवश्यक स्वास्थ्य सुरक्षा सामाग्रीहरु वितरण गरेको छ। राहत तथा स्वास्थ्य सामाग्रीका साथै डीसीएले कोरोना भाइरस बारे तयार गरेको जानकारी मुलक पुस्तिका पनि वितरण गरेको छ। स्थानीय १० रेडियोसँगको सहकार्यमा साझेदारी नामको रेडियो कार्यक्रम पनि उत्पादन तथा प्रशारण गर्दै आइरहेको छ। जसमा स्थानीय सरकारसँग जनताका गुनासा, मनोसामाजिक परामर्श, लैगिक संरक्षण जस्ता कार्यक्रम प्रसारण भइरहेको छ।"
मृतक सुत्केरीको शिशुमा देखिएन कोरोना संक्रमण,"भक्तपुर : भक्तपुर अस्पतालमा सुत्केरी भएको केही घन्टामै मृत्यु भएकी महिलाको शिशु, उनको घरपरिवार तथा अस्पतालका स्वास्थ्यकर्मीको पीसीआर रिपोर्ट नेगेटिभ आएको छ। गएको आइतबार राति सुत्केरी भएको केही घन्टामै सिन्धुपाल्चोकको लिसंखुपाखर गाउँपालिका ३ घर भएर हाल भक्तपुरको चाँगुनारायण नगरपालिका ३ झौखेलमा बस्दै आएकी ३६ वर्षीया सुत्केरीको ज्यान गरिएको थियो। मृत्युलगत्तै सुत्केरीको कोरोना भाइरस संक्रमणको द्रुत परीक्षण विधि (आरडीटी) मा पोजिटिभ आएको थियो। आरडीटी पोजिटिभ आएपछि गरिएको पीसीआर परीक्षणमा भने नेगेटिभ आएको थियो। मृतक सुत्केरीसँगै नवजात शिशु, उनका श्रीमानसहित चार जना र भक्तपुर अस्पतालका एक जना चिकित्सकसहित नौजनाको कोरोना भाइरस परीक्षण गरिएको थियो। जसको रिपोर्ट नेगेटिभ आएको महानगरीय प्रहरी परिसर भक्तपुरका प्रमुख प्रहरी उपरीक्षक सविन प्रधानले जानकारी दिए। रिपोर्ट नगेटिभ आएका शिशु, सुत्केरी महिलाका श्रीमान तथा आफन्त र भक्तपुर अस्पतालका स्वास्थ्यकर्मीलाई खरिपाटीस्थित क्वारेन्टाइनमा राखिएको छ। सुत्केरीको पीसीआर रिपोर्ट नआएसम्म भने उनीहरु सबैलाई भक्तपुर अस्पतालको आइसोलेसन राखिएको थियो। उनको पीसीआर रिपोर्ट स्वाब पठाएको ३६ घन्टापछि मात्रै आएको थियो। पीसीआर रिपोर्ट नेगेटिभ आए पनि उनको शव व्यवस्थित रुपमा भक्तपुरस्थित संकट व्यवस्थापन समितिको नेतृत्वमा काठमाडौंको पशुपतिस्थित विद्युतीय शवदाह गृहमा गरिएको थियो। कोरोना भाइरस संक्रमणबाट नेपालमा पहिलोपटक मृत्यु भएकी सिन्धुपाल्चोककी सुत्केरी महिलाको शव व्यवस्थापन गर्ने टोलीले नै उक्त महिलाको पनि सदगद गरेको हो। त्यस्तै सुत्केरी गराइएपछि कोरोना भाइरस संक्रमण पुष्टि भएकी दोलखा घर भई भक्तपुर नगरपालिका९ कमलविनायकमा कोठा रहेकी संक्रमितलाई सुत्केरी गराउने कार्यमा संलग्न मध्यपुर अस्पतालका चिकित्सकसहित ३० जनाको कोरोना परीक्षण पनि नेगेटिभ आएको प्रहरी उपरीक्षक प्रधानले जानकारी दिए। कुवेतबाट आएका १०९ खरिपाटी क्वारेन्टाइनमा यसैबीच कुवेत सरकारले नेपाल फर्काएका एकसय ९ जना नेपालीलाई खरिपाटीस्थित क्वारेन्टाइनमा राखिएको छ। बिहीबार नेपाल पुगेका उनीहरुलाई खरिपाटी क्वारेन्टाइनमा पठाइएको हो। त्यहाँ उनीहरुको व्यक्तिगत विवरण लिने, उनीहरुलाई कसको जिम्मा लगाउने जस्ता ट्रेसिङ गर्ने कार्य भइरहेको प्रहरी उपरीक्षक प्रधानले बताए। उनीहरुको सबै विवरण लिने कार्य भएपछि सम्बन्धित जिल्ला पठाइने उनले बताए।"
आत्मबल बढाउने कोरोना संक्रमितको आइडिया : आइसोलेसनमै टिकटक डान्स (भिडियो),"सिन्धुली : कतिपय जिल्लामा कोरोना भाइरस (कोभिड१९) को संक्रमण भएको पुष्टि भएपछि क्वारेन्टाइन र आएसोलेसनबाटै संक्रमित फरार हुने गरेको खबर भइरहँदा सिन्धुलीमा भने त्यस्ता संक्रमितहरु म्युजिक डान्स र टिकटकमा रमाई रहेका छन्। परिवार, आफन्त र समाजमा कोरोनाको त्रास बढीरहे पनि संक्रमितहरु भने उपचाररत आइसोलेसन कक्षमा उच्च आत्मवलसहित रमाई रहेका हुन्। कोरोना भाइरसको संक्रमण पोजिटिभ देखिएपछि सिन्धुली अस्पतलाको आइसोलेसन कक्षामा उपचार गरायरहेका तीन जना पुरुषहरु हरेक दिनजसो म्युजिक डान्स, टिकटकमा रमाई रमाइरहेको भिडियो सार्वजनिक हुने गरेको छ। अस्पतालमा जिल्लामा पहिलो पटक कोरोना भाइरस संक्रमण पोजिटिभ देखिएका कमलामाई१४ रानिवासका २३ वर्षीया पुरुष र दोस्रो पटक एकैसाथ कोरोना पुष्टि भएका कमलामाई११ का २३ वर्षीया र तिनपाटन गाउँपालिका३ का २५ वर्षीया पुरुषलाई उपचारका लागि आइसोलेसनमा भर्ना गरिएको छ। तर उनीहरुमा न त कोरोना भाइरस संक्रमण भएको जस्तो छ न उनीहरुमा कुनै दुःख र त्रास नै। बरु उनीहरु दर्बीलो आत्मबलका साथ सबैलाई प्रेरणा दिनेगरी म्युजिक डान्स, टिकटकमा रमाई रहेको अस्पताल विकास समितिका अध्यक्ष प्रलाद पोखरेल बताउँछन्। हामीलाई बरु विमारीको अवस्था केकसो होला भन्ने चिन्ता छ। उनीहरुमा मानसिक रुपमा केही असरपर्ने होकी भन्ने चिन्ता छ, तर उनीहरुमा त्यस्तो कुनै चिन्ता देखिँदैन। कोरोनाको कुनै त्रास छैन्, अध्यक्ष पोखरेले भने। पोखरेलले तिनै जनामा देखिएको उच्च मनोबलको प्रसंशासमेत गरे। संक्रमित तीनै जना युवालाई एउटै कोठाको तीन वटा वेडमा राखिएको छ। म्युजिक डान्स र टिकटकमा रमाएकाहरु अन्य संक्रमित र संक्रमण नै नभए पनि त्रासमा बस्नेहरुका लागि भने हौसला र प्रेरणाको श्रोत बन्न सक्ने सिन्धुली अस्पतालका डाक्टर प्रसन्न राजभण्डारी बताउँछन्।यो एउटा संसारका लागि उच्च आत्मबल र समयमा रोगको पहिचान गरेर सुरक्षित बने कोरोना भाइरसको संक्रमण सजिलै जित्न सकिन्छ भन्ने उदाहरणमा पनि हुन सक्छ' डाक्टर राजभण्डारीले भने 'कोरोना संक्रमण भए मरिन्छ की भन्ने मनोबैज्ञानिक त्रासमा रहेकाहरुलाई हौसला र प्रेरणा मिल्न सक्छ।' उनीहरुको स्वास्थ्यमा भने कोरोना भाइरसको संक्रमणले कुनै असर पारेको छैन्। विरामीको २४ घेटा सिसिक्यामेरा मार्फत डाक्टरहरुले निगरानी गर्नेगरेका छन्। अस्पतालले वाईफाई, म्यूजिक, तातो चिसो पानी, शौचालयको उचित प्रबन्ध गरिदिएको छ। रोगसँग लड्नसक्ने क्षमताको विकासका लागि माछामासु सहितको खाना, दुध, अण्डाको व्यवस्थापन गरिदिएको छ। उनीहरुमध्ये एक जनालाई यही जेठ २२ गते बिहिबार र थप दुई जनालाई २३ गते शुक्रबार कोरोना संक्रमण भएको पुष्टि भएपछि अस्पताल भर्ना गरिएको थियो।"
"दैलेखमा कोरोना संक्रमण दोस्रो चरणमा, संक्रमितको संख्या ४७२ पुग्यो","दैलेख : दैलेखमा कोरोना संक्रमितको संख्या चार सय ७२ पुगेको छ । शुक्रबार थप ३८ जनामा कोरोना संक्रमण पुष्टि भएसँगै संक्रमितको संख्या ४ सय ३४ पुगेको हो । कर्णाली प्रदेश सामाजिक विकास मन्त्रालयको स्वास्थ्य सेवा महाशाखाका प्रमुख डा लक्ष्मीनारायण तिवारीका अनुसार प्रदेश अस्पताल सुर्खेतको पशुपंक्षी रोग अन्वेषण प्रयोगशालामा गरिएको परीक्षणमा दुल्लु नगरपालिकामा २८, भैरबी गाउँपालिकामा ७ र ठाटीकाँध गाउँपालिकामा ३ जनामा कोरोना पुष्टि भएको हो । भैरबी गाउँपालिका वडा नम्बर २ मा एक, ३ मा दुई, ४ मा दुई, ५ मा दुई जना, ठाटीकाँध गाउँपालिका वडा नम्बर १ मा एक, २ मा एक र ५ मा एक जनामा कोरोना संक्रमण देखिएको डा तिवारीले बताए । यस्तै दुल्लु अस्पतालका एक जना महिला, दुल्लु नगरपालिका वडा नम्बर २ मा एक, ४ मा पाँच, ५ मा पाँच, ८ मा तीन, ९ मा दुई, १० मा दुई, ११ मा दुई, १२ मा दुई र १३ मा ५ जनामा कोरोना संक्रमण पुष्टि भएको हो । यो सहित दैलेखका ११ वटै स्थानीय तहमा कोरोना संक्रमण देखिएको छ । संक्रमितमध्ये नारायणका एक सय ९४, दुल्लुका ६७, चामुण्डाविन्द्रासैनीका एक र आठबीस नगरपालिकाका दुई जना छन् । यस्तै डुङ्गेश्वरका ६७, महाबुका एक सय ८, भैरबीका नौ, गुराँसका दुई, भगवतीमाईका नौ, नौमूलेका १० र ठाटीकाँध गाउँपालिकाका तीनजना छन् । दैलेखमा कोरोना संक्रमण दोस्रो चरणमा दैलेखमा कोरोना भाइरसको संक्रमण दोस्रो चरणमा प्रवेश गरेको छ । व्यक्तिमा सिमित संक्रमण (विदेशबाट फर्केर आएका) पहिलो चरणबाट दोस्रो चरणमा प्रवेश गरेको स्वास्थ्य सेवा कार्यालय दैलेखले जनाएको छ।स्वास्थ्य सेवा कार्यालयका अनुसार भारतबाट आएका व्यक्तिमार्फत स्थानीय व्यक्तिमा संक्रमण फैलिएकाले जिल्लामा दोस्रो चरणमा कोरोना संक्रमण प्रवेश भएको स्वास्थ्य सेवा कार्यालयका कोभिड१९ फोकल पर्सन थीरप्रसाद रेग्मीले जानकारी दिए।उनका अनुसार हालसम्म पीसीआर परीक्षणमा स्थानीय दुईजना स्वास्थ्यकर्मीमा कोरोना संक्रमण देखिएको छ । 'आरडीटी पोजिटिभ देखिनुभएका स्वास्थ्यकर्मी पनि हुनुहुन्छ,' रेग्मीले भने ।डुङ्गेश्वर गाउँपालिकाका एकजना स्थानीय व्यक्तिमा समेत कोरोना संक्रमण देखिएको रेग्मीले बताए । २७ जनाले जीते कोरोना दैलेखका २७ जनाले कोरोना जितेका छन् । कर्णालीका पहिलो संक्रमित सहित २७ जनाले कोरोना जितेका हुन् । कर्णाली प्रदेशका पहिलो संक्रमित आठबीस नगरपालिका१ सात्तलाका ३५ वर्षीय युवा बिहीबार डिस्चार्ज भएका थिए । कर्णाली प्रदेश अस्पतालको कोरोना विशेश अस्पताल सुर्खेतमा उपचाररत ती युवा निको भएर डिस्चार्ज भएका हुन् । शुक्रबार बिहान नारायण नगरपालिकाका २२ जना कोरोना जीतेर घर फर्किएका छन् भने डुङ्गेश्वर गाउँपालिकाका एकजना र दुल्लु नगरपालिकाका तीनजना कोरोना जीतेर यसअघि डिस्चार्ज भइसकेका छन् । दुल्लु नगरपालिकाका एक युवाको कोरोना संक्रमणका कारण मृत्यु भइसकेको छ ।"
आन्दोलनरत समूहलाई संक्रमणको विषयमा संवेदनशील हुन सरकारको आग्रह,"काठमाडौं : सरकारले पछिल्लो समय सरकारको विरोधमा सडक प्रदर्शन गरिरहेका समूहलाई कोरोना भाइरस (कोभिड१९) को संक्रमणको विषयमा संवेदनशील हुन आग्रह गरेको छ। कोभिड१९ संकट व्यवस्थापन समिति (सीसीएमसी) निर्देशक समितिले शुक्रबार सरकारविरुद्ध भइरहेको प्रदर्शनको विषयमा मुख खोलेको हो। समिति संयोजक उपप्रधान एवम् रक्षामन्त्री ईश्वर पोखरेलले विज्ञप्ति सार्वजनिक गर्दै यस्तो आग्रह गरेका हुन्। उनले आन्दोलन गर्दा संक्रमणको संवेदनशीलता ख्याल गर्न आग्रह गरेका हुन्। विज्ञप्तिमा सरकारले कोरोना नियन्त्रणका लागि गरेका प्रयासबारे उल्लेख गरिएको छ। आफ्ना मागहरु राखी शान्तिपूर्ण रुपमा उपस्थित हुन पाउनु लोकतान्त्रिक अधिकारको विषय भएपनि सम्बद्ध सबैलाई अहिलेको अवस्था सामान्य नरहेको तथा कोरोना संक्रमणको उच्च जोखिममा रहेको अवस्थाप्रति गम्भीर र संवेदनशील हुन विशेष आग्रह गर्न चाहन्छौं, विज्ञप्तिमा भनिएको छ। पोखरेलले नेपाली भूमी कालापानी, लिपुलेक र लिम्पियाधुरा समेटिएको नक्सा निशान छापमा राख्न हुन लागेको संविधान संशोधनको खुशी मनाउन आग्रह गरेका छन्। सरकारले लकडाउनको मोडालिटी परिवर्तन गरेकाले सामाजिक दूरी कायम गर्दै आफ्नो दैनिकीमा फर्कनसमेत अनुरोध गरेको छ। प्रेस वक्तव्य नेपाल सरकार कोभिड१९ संकट व्यवस्थापन संचालन केन्द्र () निर्देशक समिति विश्वका विभिन्न राष्ट्रहरुजस्तै नेपाल पनि यतिबेला कोरोना महामारीका विरुद्ध कठिन संघर्ष गरिरहेको छ । सरकारको योजना र आम नागरिकहरुको साथ सहयोगबाट हालसम्म हामीले कोरोना संक्रमणलाई धेरै हदसम्म प्रभावकारी नियन्त्रण गरिरहेको भए पनि केही समय यता संक्रमण बढ्दै गइरहेको र आगामी दिनमा यसमा थप वृद्धि हुने जोखिम देखिएको छ । जोखिमको यो विशेष स्थितिलाई ध्यानमा राख्दै विज्ञ, सार्वजनिक सञ्चारमाध्यम र आम नागरिकहरुबाट प्राप्त सुझावहरुलाई समेत ध्यानमा राख्दै कोरोना महामारी विरुद्धको योजनालाई थप प्रभावकारी बनाउन सरकार प्रतिवद्ध रहेको छ । कोरोनाको रोकथाम, नियन्त्रण र उपचारका लागि नेपाल सरकारको तर्फबाट विभिन्न शीर्षकमा निकासा भएको छ । प्रदेश सरकार र स्थानीय तहहरुले पनि आफ्ना कोषहरुबाट यस विषयमा खर्च गरेका छन् । सरकारबाट यसको समग्र फाँटवारी छिटै सार्वजनिक हुने नै छ । हाल नेपालले गरिरहेको पिसिआर टेस्ट दक्षिण एसियाका धेरै मुलुकहरुको भन्दा अधिक भए पनि सरकारले पिसिआर टेस्टको दायरा थप बढाउने निर्णय गरिसकेको छ । एक महिना यता विदेशबाट भित्रिने नेपालीहरुको संख्या ह्वात्तै बढेर क्वारेन्टिनहरुको व्यवस्थापनमा केही समस्या देखिएको भए पनि तिनको निरन्तर सुधार गर्दै जान सरकार प्रतिवद्ध रहेको जानकारी गराउँछौँ । यसै बीच, विभिन्न मागहरु राखी भइरहेका सार्वजनिक गतिविधिहरुप्रति नेपाल सरकार, कोभिड १९ संकट व्यवस्थापन संचालन केन्द्र (सिसिएमसी), निर्देशक समितिको गंभीर ध्यानाकर्षण भएको छ । आफ्ना मागहरु राखी शान्तिपूर्ण रुपमा उपस्थित हुन पाउनु लोकतान्त्रिक अधिकारको विषय भए पनि सम्बद्ध सबैलाई अहिलेको अवस्था सामान्य नरहेको र हामीहरु कोरोना संक्रमणको उच्च जोखिममा रहेको अवस्थाप्रति गंभीर र संवेदनशील हुन विशेष आग्रह गर्न चाहन्छौँ । लकडाउनलाई क्रमशः खुकुलो बनाउँदै जनजीवनलाई सहज अवस्थामा फर्काउने निर्णय भइसकेको परिप्रेक्ष्यमा सामाजिक दूरीलाई कायम राख्नु र संक्रमणको जोखिमलाई नियन्त्रण गर्न सहयोग गर्नु हामी सबैको दायित्व हो । थोरै पनि असावधानीले संक्रमणले भयावह महामारीको रुप लिन सक्ने खतराप्रति सजग हुन सम्बद्ध सबैमा आह्वान गर्दछौँ । हामी सबैलाई थाहा छ,भोलि नेपालको संसदबाट विशेष निर्णय हुँदैछ । लिम्पियाधुरा, लिपुलेक र कालपानी क्षेत्र समेटिएको नक्सालाई नेपालको निशाना छापमा प्रतिविम्वित गर्नेगरी प्रतिनिधिसभाले भोली गर्ने संविधान संशोधन सम्बन्धी निर्णय नेपालको इतिहासको एउटा महत्वपूर्ण क्षण हो । नेपाली जनताले लामो समयदेखि प्रतिक्षा गरिरहेको यस विशेष दिनलाई हार्दिक रुपमा स्वागत गर्न र सिंगो राष्ट यस विषयमा एक रहेको यथार्थलाई पुनःपुष्टि गर्न हामी सबै दाजुभाइ दिदीबहिनीहरुलाई हार्दिक अनुरोध गर्दछौँ । ईश्वर पोखरेल उपप्रधानमन्त्री एवं रक्षामन्त्री तथा संयोजक सिसिएमसी, निर्देशक समिति"
तिनाउ नदीमा कार खस्यो,बुटवल : सिद्धार्थ राजमार्गको बुटवलपाल्पा सडकखण्डको सिद्धबाबामा कार दुर्घटना भएको छ । लु १ ज ४०९३ नम्बरको कार तिनाउ नदीमा खसेको हो । दुर्घटनामा चालक घाइते रहेको प्रहरीले जनाएको छ । पाल्पा दोभानका स्थानीय विष्णु पाण्डेका अनुसार प्रहरी र स्थानीय मिलेर घाइतेको भर्खर उद्धार गरिएको छ । कारमा मात्रै चलक मात्रै रहेको बताइएको छ । तिनाउ गाउँपालिका वडा नम्बर ३ मा दुर्घटना भएको हो । सिद्धबाबा क्षेत्रमा प्रायजसो दुर्घटना भइरन्छ।
दैलेखमा २० महिने बालकसहित २२ जनाले जिते कोरोना,"दैलेख : जिल्लाको नारायण नगरपालिकाका २० महिने बालकसहित २२ जनाले कोरोना जितेका छन् । जिल्ला सदरमुकाम स्थित सरस्वती मावी तर्ताङ्गमा निर्माण गरिएको दैलेख अस्पतालको आइसोलेसन बार्डमा उपचाररत २२ जनाले कोरोना जितेका हुन् । उनीहरुमा दोस्रो पटक गरिएको पीसीआर परीक्षणमा रिपोर्ट नेगेटिभ आएपछि शुक्रबार डिस्चार्ज गरिएको हो।कोरोना संक्रमण पुष्टि भएका अधिकाँशले दुई हप्ता र केहीले २० दिनमा कोरोना जितेर घर फर्किएका हुन् । कोरोना जितेर फर्किने सबै भारतबाट आएका हुन् । आइसोलेसनमा उपचाररत उनीहरुको पीसीआर रिर्पोट नेगेटिभ आएको र रोगको कुनै लक्षण नदेखिएपछि डिस्चार्ज गरिएको दैलेख अस्पतालका प्रमुख डा निरञ्जन पन्तले जानकारी दिए । स्वास्थ्य सेवा कार्यालय दैलेखका कोभिड१९ फोकल पर्सन थीरप्रसाद रेग्मीका अनुसार नारायण नगरपालिका वडा नम्बर २ का २१ र ४१ वर्षीय पुरुष, वडा नम्बर ३ का १९, ३०, ३० र ३० वर्षीय पुरुष, वडा नम्बर ४ का २० महिनाको बालक, २५, २५ र ४० वर्षीय पुरुषले कोरोना जितेका हुन् । रेग्मीका अनुसार वडा नम्बर ६ का २७ वर्षीय पुरुष, वडा नम्बर ८ का २०, २० र २८ वर्षीय पुरुष, वडा नम्बर ९ का २० र ५० वर्षीय पुरुषले कोरोना जितेका हुन् । त्यसैगरी वडा नम्बर १० का १७, १७, २० र २३ वर्षीय पुरुष र वडा नम्बर ११ का १८ र २७ वर्षीय पुरुषले कोरोना जितेको फोकल पर्सन रेग्मीले बताए । डिस्चार्ज भएकालाई दैलेख अस्पताल व्यवस्थापन समितिका अध्यक्ष लोमन शर्मा, नारायण नगरपालिका१ का वडाध्यक्ष तिर्थनारायण श्रेष्ठ लगायत अस्पतालका स्वास्थ्यकर्मीले खादा ओढाएर पुष्पगुच्छा दिएर बिदाइ गरे । घर फर्किने क्रममा उनीहरुले उपचारमा खटिएका सबै चिकित्सकलाई धन्यवाद दिँदै आत्मबल बढाएर कोरोनालाई सहजै जित्न सकिने बताएका छन् । शुक्रबार कोरोना जितेर डिस्चार्ज भएका २२ जनासहित दैलेखका २६ जनाले कोरोना जितेका छन् । डुङ्गेश्वर गाउँपालिकाका एकजना र दुल्लु नगरपालिकाका तीनजना कोरोना जीतेर यसअघि डिस्चार्ज भइसकेको छन् ।"
टिपरसँगै कर्णालीमा बग्यो मजदुरीको कमाइ,"कालिकोट : धुमधामसँग बिहे गर्ने योजना थियो । त्यही सपना पूरा गर्न रास्कोटका मानबहादुर बम र दैलेख गैरागाउँकी राधिका शाही भागेर भारत गए । एक वर्षसम्म दुवैले उतै पसिना बगाए । बिहेका लागि खर्च जुटाएर गाउँ फर्किए । तर यो जोडीको धुमधाम बिहे गर्ने सपना कर्णालीमा बग्यो । लालीघाटमा बुधबार भएको टिपर दुर्घटनामा उनीहरूले मुस्किलले ज्यान त जोगाए । तर बिहेका लागि भनेर ल्याएको सबै कमाइ र सामान कर्णालीमा बगेको छ । मानबहादुरले भने, बिहेका लागि भने अढाई तोला सुन, एक लाख ५० हजार नगद र सामान ल्याएका थियौं, सबै टिपरसँगै कर्णालीले बगायो । घर पुगेर धुमधाम बिहे गर्ने योजना तत्कालका लागि तुहिएको उनले सुनाए । रास्कोट ३ का धनरूप कुमालको पनि सपना छुट्टै थियो । उनी यो वर्ष पत्नीसहित भारत गएका थिए । धेरै पैसा कमाएर ल्याउने आशमा गत पुसमा उनीहरू भारत गएका थिए । दुईजनाको कमाईले लुगालत्ता तथा खाद्यान्न किन्ने र छोरालाई बोर्डिङ स्कुलमा पढाउने सपना थियो यो जोडीको । खर्च कटाएर ६५ हजार बचाएका थिए । १५ हजारका लुगा किने । तर उनीहरूको सपना पनि कर्णालीमा बग्यो । कपडासँगै ५० हजार उनैले राखेकी थिइन्, धनरूपले भने, दुर्घटनामा सबै कमाइ बग्यो, उनलाई पनि जोगाउन सकिनँ । टिपर दुर्घटना भएपछि जिल्लाका धेरै परिवारको खुसी खोसिएको छ । भारतबाट कमाएर ल्याउने आशमा गएका सबै रित्तो हात भएका छन् । बल्लतल्ल केहीले ज्यान जोगाए पनि सबैको कमाइ नदीमा बगेको छ । रास्कोटकै २१ वर्षीय कपुरे सार्कीको आर्थिक अवस्था निकै नाजुक छ । बर्सेनि भारतबाट ल्याएको कमाइले परिवारको खर्च चल्थ्यो । भारत जाँदा आमालाई राम्रो सारी, भाइलाई कपडा र आफ्नो बिहे गर्दा चाहिने खर्च जोहो गरेर फर्किएका थिए । उनको पसिना पनि सबै कर्णालीमा बगे । उनले भने, गुड्दै गरेको टिपरबाट हाम फालेर ज्यान जोगाएँ, कमाई सबै बग्यो । लालीघाटमा भएको दुर्घटनामा तीनको मृत्यु भएको छ भने दुईजना बेपत्ता छन् । भारतबाट आएकालाई क्वारेन्टाइनतर्फ लैजाँदै गर्दा ३९ जना चढेको टिपर कर्णालीमा खसेको थियो । कर्णाली प्रदेशका मुख्यमन्त्री महेन्द्रबहादुर शाहीले लालीघाट टिपर दुर्घटनामा ज्यान गुमाएका व्यक्तिका आफन्तलाई उचित राहत दिने आश्वासन दिएका छन् । बिहीबार बिहान मृतकका आफन्तसँग उनले पीडितलाई स्थानीय सरकार र प्रदेश सरकारले उचित राहतको व्यवस्था गर्ने आश्वासन दिएका छन् । कर्णाली दुर्घटना अपडेट : ३१ को जीवितै उद्धार, २ को मृत्यु, ६ जना वेपत्ता लालिघाट टिपर दुर्घटना : मृत्यु हुनेको संख्या तीन पुग्यो"
एम्बुलेन्स दुर्घटना हुँदा ३ जना घाइते,"बैतडी : जयपृथ्वी राजमार्ग अन्तर्गत खोडपेबझाङ सडकखण्डको बिन्द्रावनमा बिहीबार राति एम्बुलेन्स दुर्घटना हुँदा ३ जना घाइते भएका छन् । घाइते हुनेहरुमा बैतडीको पुर्चौडी नगरपालिका५ का ५५ वर्षीय दिल बहादुर कुँवर, उनकी ४५ वर्षीया श्रीमती बेलमती कुँवर र २० वर्षीय छोरा रोहित कुँवर रहेका छन् । घाइतेमध्ये दिलबहादुर र बेलमतीको अवस्था गम्भीर रहेको बैतडीका प्रहरी प्रमुख, प्रहरी नायवब उपरीक्षक नारायणप्रसाद अधिकारीले जानकारी दिए । तीनै जनालाई राति नै उद्धार गरी उपचारका लागि डडेल्धुरा अस्पताल पठाइएको अधिकारीले बताए । धनगढीबाट बैतडीको पुर्चौडी नगरपालिका जाँदै गरेको पुर्चौंडी नगरपालिकाको म १ झ ११३ नम्बरको एम्बुलेन्स बिहीबार राति ९ बजे सिगास गाउँपालिका१ बिन्द्रावनमा दुर्घटनामा परेको हो । एम्बुलेन्स सडकबाट २ सय मिटर तल खसेको छ । दुर्घटनाको कारण खुल्न सकेको छैन् । एम्बुलेन्समा चालकसहित ४ जना सवार रहेका प्रहरीले जनाएको छ । एम्बुलेन्स चालक पुर्चौडी नगरपालिका ७ का उत्तर विष्ट फरार छन् ।"
प्रहरी हिरासतमा हत्या की आत्महत्या ?,"जनकपुरधाम : सवारी दुर्घटनाका प्रतिवादीको प्रहरी हिरासतमा मृत्युपछि परिवारले हत्या भएको आरोप लगाउँदै न्यायिक छानबिनको माग गरेको छ । धनुषाको सबैला नगरपालिका १२ घर भएका २४ वर्षीय शम्भु सदा मुसहर मंगलबार मध्यरातमा झुण्डिएको अवस्थामा भेटिएपछि परिवारजनले हत्या भएको आरोप लगाउँदै सर्वपक्षीय न्यायिक समितिको माग राख्दै शव पोष्टमार्टमा अवरोध गरेको छ । इलाका प्रहरी कार्यालय सबैको प्रहरी हिरासतको शौचालयमा मंगलबार मध्यरातमा झुण्डिएका मुसहरलाई बुधबार राती २ बजे प्रहरीले झुण्डिएको अवस्थामा फेला पारेको थियो । मुसहर झुण्डिएको प्रहरीले जानकारी पाउनासाथ शव मुचुलका उठाइ मृतकका आमा शिपाली सदालाई तिम्रो छोरो झुण्डिएर आत्महत्या गरेको र जबरजस्ती कागजमा सही छाप लगाउन लगाएको आरोप छ । प्रहरीले शम्भु सदा मुसहरले आत्महत्या गरेको दाबी गरेपनि पारिवारिक सदस्य र स्थानीयले यो कुरा मान्न तयार छैन् । मृतकका आमा शिपाली देवी सदाले भनिन, 'मेरो छोराले आत्महत्या गरेको होइन, हत्या भएको हो, घटनाको छानविन हुनुपर्छ ।' प्रहरी हिरासतको शौचालयमा, शर्ट, भेष्टले घाँटीमा बाँधेर, मुखमा कपडा कोचेर आत्महत्या गर्न सक्दैन, मुसहर अधिकारकर्मी पच्चु माझीले भने, 'तीन बजे राती जबरजस्तीबिना कसैको रोहवरमा शवको मुचुल्का उठाउनु, सर्ट र भेस्टमा झुण्डिनु, मुखमा कपडा कोचिनुजस्ता दृश्यले घटना शंकास्पद देखिन्छ, शम्भुलाई प्रहरीकै संलग्नतामा मारेर आत्महत्याको नाटक रचेकाले पीडितलाई न्याय र पीडकलाई कारवाहीका लागि न्याययिक छानविन हुनुपर्छ ।' शव पोष्टमार्टमका लागि ल्याइएको प्रादेशिक अस्पतालस्थित प्रांगणमा मुर्छा परेकी शिपाली देवीलाई सम्हाल्दै सम्धिनी तेतरी देवीले भनिन, 'मेरो ज्वाईले तीन दिन अगाडी आमा मलाई छोडाउनुस्, नभए मलाई यहीँ मार्छ, भनेको कुरा सम्झिँदै भनिन्, 'ज्वाइँले हामीलाई छिट्टै हिरासतबाट निकाल्न भन्नुभएको थियो, नत्र मलाई यही मार्छ, मेरो ज्यानको खतरा छ, भनेर भन्नु भएको थियो ।' गत वर्ष फाल्गुनमा शम्भु र पिता श्यामले छोरीको विवाहका लागि लिएको ऋण तिर्न मद्रास गएका बुवाले घरको जिम्मेवारी सुम्पिएर गएका शम्भु कहिल्यै नआउने गरी गयो, छिनछिनमै मुर्छा पर्ने गरेकी शिपालीले भनिन्, 'कान्छो छोरा राम, दुई बहिनी, श्रीमती मनिता र ६ महिनाकी छोरीको पेट पाल्ने जिम्मेवारी शम्भुकै थियो, ट्याक्टर चलाएर कमाएर हामीलाई दिन्थ्यो, अब हाम्रो पेट कस्ले पालिदिन्छ ? उनकी आमा भन्छिन्, 'मेरो छोरालाई किन मारियो ?' मत्युको तीन दिनअघि दुवै सम्धिनी प्रहरी हिरासतमा ज्वाइँ भेटन गएको घटना सम्झदै शम्भुकी सासू तेतरी देवी सदाले भनिन्, 'थुनामा रहेको ज्वाइँले हामीलाई पहिल्यै भनेका थिए, मलाई छोडाएर लगेन भने मलाई यही मारिदिन्छ ।' ज्वाइँको कुरा सुनेर डराएकी आमा र सासूआमा दुवैले ट्याक्टर धनी संजय साहलाई चाँडो छुटाइदिन आग्रह गर्न उनको घरै पुगेको समेत सुनाए । जवाफमा 'संजयले यो विषयमा धेरै मान्छेलाई नभन्न र पीर नलिन भन्दै गर्दा छुट्ने बेलामा मेरो ज्वाइँलाई मारिदियो, हामी पनि ५ लाख रकम खोज्नतिर लाग्यौं।' रकमको जोहो गर्दागर्दै आफ्नो ज्वाइँलाई प्रहरी हिरासतभित्र हत्या गरिएको तेतरी देवीको आरोप छ ।राष्ट्रिय मुसहर संघका अध्यक्ष चन्देश्वर सदाले शम्भु यादवको प्रहरी हिरासतमा २४ घण्टे प्रहरीको निगरानीमा हत्या वा आत्महत्या के भएको हो ? त्यसको निष्पक्ष छानविन हुनुपर्छ । उनले भने, 'प्रहरीको निगरानीमा रहेको व्यक्ति एउटा सर्टको सहारामा त्यो पनि शौचालयमा झुण्डिनु रहस्यमय छ, छानबिन होस् घटनालाई सामान्य रुपमा नलिइयोस् ।' इलाका प्रहरी कार्यालय सबैलाका प्रहरी निरीक्षक चन्द्रभुषण यादवले शम्भुले आत्महत्या नै गरेको दाबी गरे । उनले भने, 'शम्भुको आमाले पत्रकारसँगको कुराकानीमा भनेको छ, आमा मलाई छिट्टै निकाल्नुस् नभए म मर्छु, त्यो कुरा अहिले आएर थाहा भो, पहिल्यै नै यो कुरा जानकारी भएको भए विशेष निगरानीमा राख्थे, तर शम्भुले उसको आमालाई भनेको कुरा पछि थाहा भो।' उनले शम्भु शान्त र सरल स्वभावका भएको बताउँदै आफूहरुले सधैझैं शम्भुलाई निगरानीमा राखेको तर सोच्दै नसोचेको घटनाले आफूलाई समेत दुःखित तुल्याएको बता्ए । यता प्रदेश २ मा लकडाउनको अवधिमा मात्र ५२ जनाले आत्महत्या गरेको तथ्यांक छ । नेपालमा औसत १६ जनाले लकडाउन अवधिभर आत्महत्या गरेको प्रदेश प्रहरी कार्यालय जनकपुरले जनाएको छ ।"
"दोलखा डेरीमा अनुगमन समितिको छापा, बन्द गर्न निर्देशन","चरिकोट : दुग्ध विकास संस्थानद्वारा सञ्चालित दोलखा डेरीमा जिल्ला अनुगमन समिति दोलखाले बिहीबार छापा मारेको छ । अनुगमन समितिले छापा मार्ने क्रममा एकमहिनादेखि उत्पादन मिति र मूल्य उल्लेख नगरिकन नै दुग्धजन्य उत्पादन बिक्री गरेको भेटिएपछि भीमेश्वर नगरपालिका२, चोथाङस्थित उद्योग बन्द गर्न निर्देशन दिएको छ । सदरमुकाम चरिकोटमा बिहीबार दुईओटा उद्योग र पाँचओटा पसल गरी ७ ओटामा अनुगमन तथा छापा मार्दा दोलखा डेरीले उत्पादन मिति, मूल्य र कम परिमाणको प्याकेट भेटिएपछि उद्योग बन्द गरिएको घरेलु तथा साना उद्योग कार्यालय दोलखाका प्रमुख सुजितकुमार झाले जानकारी दिए । प्रादेशिक व्यापार तथा व्यवसाय सम्बन्धी ऐन २०७६ अनुसार पुर्जी काटेर उद्योग बन्द गरी कागजातसहित उपस्थित हुन निर्देशन दिईएको प्रमुख झाले जानकारी दिए । दोलखा डेरीले एकमहिनादेखि उत्पादन र म्याद नाघ्ने मिति नराखेको, मूल्य उल्लेख नगरेको र आधा लिटर उल्लेख दुध दहिमा १० देखि २५ मिलिलिटर कम परिमाण भेटिएको अनुगमन समितिले जनाएको छ । दोलखा डेरीलाई प्रादेशिक व्यापार तथा व्यवसाय सम्वन्धी ऐन २०७६ को दफा ६१ को जरीवाना सम्बन्धी व्यवस्थाको उपदफा ३ अनुसार ५० हजारदेखि ७५ हजारसम्म जरीवाना गरिने कार्यालय प्रमुख झाले जानकारी दिए । दोलखा डेरीका लेखा प्रमुख प्रदीप शिवाकोटीले मेसिन बिग्रिएकोले विवरणहरु उल्लेख नगरी बिक्री गरेको बताए । ५८ बोरा मैदाको पीठो जफत अनुगमन समितिले भीमेश्वर नगरपालिका३, चरिघ्याङस्थित माँ पलाञ्चोक बेकरी उद्योगमा समेत छापा मारेको थियो । छापाको क्रममा सो बेकरी उद्योगबाट ३ महिनादेखि म्याद नाघेको मैदाको पिठोबाट पाउरोटी लगायतका खाद्य सामाग्री बनाएको पाइएपछि गोदाममा रहेको ५८ बोरा मैदाको पीठो जफत गरी सिल गरिएको प्रमुख झाले जानकारी दिए । चरिकोटका फलफुल पसलमा अनुगमन गर्दा प्रतिकेस ७ सय रुपैयाँमा किनेर १४ सय रुपैयाँमा बिक्री गरेका भेटिएपछि स्पष्टिकरणसहित जरिवानाको लागि कार्यालयमा हाजिर हुन निर्देशन दिईएको झाले जानकारी दिए ।"
सप्तरीमा स्वास्थ्यकर्मीसहित १७ जनामा कोरोना संक्रमण,"राजविराज : सप्तरीमा शुक्रबार एक स्वास्थ्यकर्मीसहित १७ जना कोरोना संक्रमित थपिएका छन्।सप्तरीमा १७ जना बिहीबार साँझ कोरोना संक्रमणमुक्त भएसँगै शुक्रबार १७ जना नै थप भएको स्वास्थ्य कार्यालय सप्तरीले जनाएको छ । जसमा एक जना हनुमाननगर कंकालिनी नगरपालिका स्वास्थ्य चौकीका हेल्थ असिस्टेन्ट रहेका छन् । बीपी कोइराला स्वास्थ्य विज्ञान प्रतिष्ठान धरानमा गरिएको परीक्षणमा हनुमाननगर कंकालिनी नगरपालिकामा स्वास्थ्यकर्मीसहित १५ जना र बोदे बर्साइन नगरपालिका र महादेवा गाउँपालिकाका ११ जना गरी १७ जना थप भएको स्वास्थ्य कार्यालय सप्तरीले जनाएको हो । हनुमाननगर कंकालिनी नगरपालिका ६ का २६, २६, ३५, २८, २२, १८, ४८, ३६, २१, १८, १९ वर्षका १२ जना, वडा नम्बर ७ का ३२ वर्षीय र वडा नम्बर १२ का १७ र ३४ वर्षीय पुरुष संक्रमित पुष्टि भएको बरिष्ठ मलेरिया इन्स्पेक्टर नारायणप्रसाद राउत बरैले बताए । बरैका अनुसार बोदे बसाईन नगरपालिका २ का ४८ वर्षीय र महादेवा गाउँपालिका ५ का २८ वर्षीय पुरुषमा पनि संक्रमण देखिएको छ । शुक्रबार कोरोना संक्रमित फेला परेको महादेवा गाउँपालिका सप्तरीको नयाँ स्थानीय तह हो । योसँगै सप्तरीको १८ मध्ये १४ स्थानीय तहमा कोरोना संक्रमित फैलिएको छ । एकजना स्वास्थ्यकर्मी थप भएपछि सप्तरीमा संक्रमित स्वास्थ्यकर्मीको सङ्ख्या २ पुगेको छ । यसअघि जेठ २३ गते बोदे बर्साइन नगरपालिका५ स्थित चन्द्र नमूना माविको क्वारेन्टाइनका इन्चार्ज एवम् स्वास्थ्य चौकी प्रमुखमा कोरोना संक्रमण देखिएको थियो । स्वास्थ्यकर्मीमा संक्रमण पुष्टि भएपछि क्वारेन्टाइनमा खटिएका अन्य स्वास्थ्यकर्मी र उपचार गराएका सेवाग्राही संशकित भएका छन् । सप्तरीमा संक्रमण देखिएकामध्ये १ सय ३० जना भारतको विभिन्न राज्यबाट आएका, ६ जना क्वारेन्टाइनमा खटिएका प्रहरी, कर्मचारी र २ जना चितवनको भरतपुरबाट आएको रहेको आइसोलेशन व्यवस्थापनमा खटिएका डा जितेन्द्र यादवले बताए । सप्तरीमा बिहीबार बोदे बर्साइन नगरपालिका५ स्थित चन्द्र नमूना माविको क्वारेन्टाइनमा खटिएका प्रहरीमा समेत संक्रमण देखा परेको छ । सोही क्वारेन्टाइनमा खटिएका प्रहरी हवल्दार र कार्यालय सहयोगीमा त्यसअघि जेठ १५ गते संक्रमण पुष्टि भएको थियो । जेठ १४ गते सुरुङ्गा नगरपालिकास्थित मसिलाल जनता माविको क्वारेन्टाइनमा खटिएका असइमा कोरोना संक्रमण देखिएको थियो ।संक्रमितमध्ये असइ र प्रहरी हवल्दारसहित २१ जना कोरोना संक्रमण मुक्त भएका छन् ।"
वीरेन्द्र सैनिक अस्पतालमा कार्यरत सेनाका प्यूठ मृत फेला,काठमाडौं : काठमाडौंको वीरेन्द्र सैनिक अस्पतालमा कार्यरत सेनाका प्यूठ शुक्रबार मृत फेला परेका छन्। महानगरीय प्रहरी परिसर काठमाडौंका प्रमुख प्रहरी वरिष्ठ उपरीक्षक श्यामलाल ज्ञवालीले गएराति छातीमा गोली लागेको अवस्थामा सेनाका प्यूठ डम्बर विष्ट मृत फेला परेको जानकारी दिए। ज्ञवालीले प्रारम्भिक अनुसन्धानमा उनको आफ्नै हतियारबाट गोली लागेको देखिएको बताए। आत्महत्या गरेको जस्तो देखिए पनि घटनाको अनुसन्धानपछि मात्रै एकिन जानकारी आउने प्रहरीले जनाएको छ। शव परीक्षणका लागि शिक्षण अस्पताल महाराजगञ्ज लगिएको छ। अघिल्लो महिना स्वयम्भूमा एक प्रहरी पनि यसैगरी गोली लागेको अवस्थामा मृत फेला परेका थिए।
"बेहाल क्वारेन्टाइन, एउटै कोठामा २७ जना","जाजरकोट : जिल्लाको नलगाड नगरपालिकाले भर्खरै भारतबाट आएका ९७ जनालाई त्रिभुवन मावि दल्लीमा राखेको छ। स्कुलमा बनाइएको क्वारेन्टाइनको एउटै कोठामा २७ जना बस्छन्। कोठा अभावमा एउटै कोठामा २७ जनासम्म राख्नु परेको नगरप्रमुख टेकबहादुर रावलले बताए। व्यवस्थापन समस्याले क्वारेन्टाइनमा बसेका एक जनामा संक्रमण भए सबैमा सर्ने जोखिम छ। क्वारेन्टाइनमा बसेकाहरु भुइँमा त्रिपाल र त्यसमाथि रेडक्रसले दिएका कम्बल बिछ्याएर लहरै सुत्छन्। धेरै दिन धेरै जना कोच्चिएर सँगै बस्नुपर्दा सकस भएको नलगाड१० का हिराबहादुर नेपालीले बताए। उनले भने,९७ जनाका लागि एउटा मात्र शौचालय छ, पालै पाइँदैन। कुनै दिन त दुई घण्टापछि पालो आउँछ, साहै समस्या भो। स्वाब संकलन गरी पठाएका केही यहाँ बसेको १२ दिन भैसक्यो तर रिपोर्ट आएको छैन। केहीको स्वाब संकलन नै गरिएको छैन। संकलन गरिएकाको रिपोर्ट नआउँदा र स्वाब नै संकलन नहुँदा साह्रै अन्योल भएको उनले गुनासो गरे। पुरुषलाई मात्र होइन, महिलालाई शौच गर्न र नुहाउन निकै समस्या छ। नुहाउनका लागी पुरुष र महिलाको धारा एउटै छ, क्वारेन्टाइनमा रहेकी एक महिलाले गुनासो गरिन्, त्यो पनि खुला छ। नुहाउन र दिसापिसाब गर्न सकस छ। जिल्लाका ७ स्थानीय तहका विभिन्न स्कुलमा बनाइएका ३७ क्वारेन्टाइनमा भारतबाट आएका २ सय ४३ महिलासहित २ हजार ६ सय १७ जना रहेको जिल्ला प्रहरी कार्यालयले जनाएको छ। जिल्लाका सबै क्वारेन्टाइनको हालत यस्तै छ। छेडागाडमा पनि यस्तै समस्या छ। ६ वटा स्कुलमा ७ सय ९८ जना कोच्चिएको छ। एउटै कोठामा २० जनाभन्दा बढी राखिएको छ। खानेपानी र शौचालयको अवस्था पनि उस्तै छ। त्यहाँ बसकाले आफूलाई थप सास्ती र सजाय भएको गुनासो गरेका छन्। भेरीमा ४६ महिलासहित ५ सय ७३, नलगाडमा २६ महिलासहित १ सय ३२ र विभिन्न क्वारेन्टाइनमा ७६ महिलासहित ७ सय ९८ जना छन्। बारेकोटमा २७ महिलासहित १ सय ८० जना, जुनीचाँदेमा ३३ महिलासहित २ सय ५३, कुशेमा २६ महिलासहित १ सय ८६ र अन्य क्वारेन्टाइनमा १४ महिलासहित ५ सय ३७ जना छन्। जाजरकोटको पालो नआएपछि पीसीआर परीक्षणका लागि स्वाब संकलन बन्द गरिएको छ।"
कोइरालाले बाँदर धपाउने यन्त्र बनाएपछि किसान खुसी,"वालिङ : बाँदर आतंकले आक्रान्त बनेका बेला भीरकोटका ४४ वर्षीय भवी कोइरालाले घरेलु सामाग्री प्रयोग गरी बाँदर भगाउने यन्त्र निर्माण बनाएका छन् । उनले यस यन्त्रलाई मंकी एअर गन भनी नामाकरण गरेका छन् । कोइरालाले प्लाष्टिकको पाइपसहित कार्वोहाइडको प्रयोग गरी हावामार्फत बाँदरलाई तर्साएर भगाउने यन्त्र निर्माण गरेका हुन् । यन्त्रले बाँदरको शरीरलाई केही असर नगर्ने र ठूलो आवाज निस्कने हुदाँ तर्सेर भाग्ने कोइराला बताउछन्। भीरकोट नगरपालिका७ खिलुङदेउराली निवासी कोइराला यातायात व्यवसायी हुन् । आफ्नै ग्यारेजमा कार्बोहाइड्रेड प्रयोग गरी वेल्डिङको काम गरिरहेका बेला अचानक पड्किदा ठूलो आवाज आएपछि सो प्रक्रियालाई बाँदर धपाउनका लागि उपयोग गर्न सकिने सोच बनेको उनले बताए । यसको आवाज भने निकै ठूलो हुने गरेको छ । घरायशी सामाग्री पीभिसी प्लाष्टिकका पाइप फिटिङका सामाग्री (सर्केट, ढकनी) लगायतका सामाग्री जोडेर कार्बोहाइड र पानीको समिश्रण गरी ग्यास उत्पादन गर्ने र सोही ग्यासमा आगो बालेपछि आउने ठूलो आवाजले बाँदर धपाउने मेशिन बनाएका हुन् । बिगत २३ महिनादेखि मेशिन बनाएर परीक्षण गरेका उनले सफलता पाएका छन्। उनको यन्त्रको उपयोग गरेका धेरै किसानले सुखको अनुभूति गरेका छन् । बाँदरका कारण दिनरात खेत बारीमा बिताउनु पर्ने किसानलाई राहत पुगेको छ । मेसिन परीक्षणबाट सफलता मिलेको उपयोगकर्ता चुडामणी शर्माले जानकारी दिए। यसअघि सधैं बाँदर गोठालो बसेको म अहिले भने यही बन्दुक पड्काउन थालेपनि बाँदर आउन निकै कम भएको छ, भीरकोट७ बलमाटाका शर्माले भनेदुई महिनाअघि २ सय भन्दा बढी बाँदरका हुल यही आसपासमा देखिन्थे, ३४ पटक पड्काएको त अहिले ५७ वटा भन्दाबढी बाँदर देखिएका छैंनन्, हाम्रा लागि यो रामवाण नै बन्यो । करिब २ मिटर जति लामो प्लाष्टिकको पाइप दुई भागमा विभाजित गरी मंकी एयर गन बनाइएको छ । पाइपको तल्लो भाग (टंकी) मा ग्यास उत्पादन गर्नका लागि कार्वोहाइड र पानी राखिन्छ। त्यसपछि टंकीको भागमा बनाइएको प्वाल थुनेर मिश्रित पानी र कार्वोहाइड हल्लाएर बालेपछि ठूलो आवाज आउँछ । सोही आवाज सुनेपनि बाँदर तर्सने र भाग्ने कोइरालाले जानकारी दिए । यसको प्रयोगपछिकिसानलाई दुख दिने गरेको बाँदर आतंक कम भएको भीरकोट नगरपालिका प्रमुख छायाँराम खनालले जानकारी दिए । बन्यजन्तु मार्न नपाईने, छोप्न पनि नपाईने, लखेट्दा टाढा नजाने फर्कीफर्की आउने गरेका बाँदर अहिले आफना पालिकामा निकै कम देखिएको प्रमुख खनालको भनाइ छ । अहिले अर्जुनचौपारी गाउँपालिकामा २० वटा, भीरकोटमा २५ वटा यन्त्र उपलब्ध गराएको र वालिङ, पुतलीबजार नगरपालिकाले मङकी एअर गनको माग गरेको कोइरालाले जानकारी दिए । उनले अहिलेसम्म ५० वटा बन्दुक बनाएर किसानलाई उपलब्ध गराएको बताए । केरा पकाउनका प्रयोग गरिने कार्वोहाइड्रेड १० ग्राममा १ सय मिलिलिटर पानीको प्रयोग गरी एक पटक पड्काउन र बाँदर लखेट्न सकिन्छ उनले भनेसबै सामाग्री किनेर बनाउदा पनि ३४ हजारमा तयार पार्न सकिन्छ । वालिङ नगरप्रमुख दिलिपप्रताप खाँणले बाँदर धपाउने मेसिन तयार पारेकोमा धन्यवाद दिँदै नगरपालिका भरी वितरण गरिएको जानकारी गराए ।"
त्रिशुलले हानेर हत्या,दाङ : दाङमा शुक्रबार त्रिशुल प्रहारबाट एकजनाको हत्या भएको छ । बबई गाउँपालिका ३ धनबाँस गुन्द्री निवासी नारायण डाँगीलाई स्थानीय युवा बालाराम ओलीले त्रिशुल प्रहार गरी हत्या गरेको इलाका प्रहरी कार्यालय तुलसीपुरका प्रमुख शिवबहादुर सिंहले जानकारी दिए । त्रिशुल प्रहारबाट गम्भीर घाइते डाँगीको उपचारका लागि राप्ती प्रादेशिक अस्पताल तुलसीपुर लैजाँदै गर्दा बाटोमै मृत्यु भएको सिंहले जानकारी दिए । ओलीले गाउँमा रहेको मन्दिरको त्रिशुल उप्काएर डाँगीमाथि प्रहार गरेको प्रारम्भीक अनुसन्धानमा खुलेको छ । प्रहरीका अनुसार हत्याको कारण भने खुल्न सकेको छैन ।
स्याङजामा एकैदिन थपिए २२ संक्रमित,"वालिङ् : स्याङ्जामा शुक्रबार एकैदिन २२ जना संक्रमित थपिएका छन्। योसँगै जिल्लामा संक्रमितको संख्या ६० पुगेको छ। गण्डकी प्रदेश स्वास्थ्य निर्देशनालयले शुक्रबार दिएको जानकारी अनुसार गल्याङका १८, वालिङका २ र अर्जुनचौपारी गाउँपालिकाका एक जना र एक जना ठेगाना नखुलेको पुरुषमा कोरोना संक्रमण देखिएको हो। अर्जुनचौपारीको ३ वर्षीय बालक र ठेगाना नखुलेका ४ वर्षीय बालकमा समेत कोरोना भेटिएको गण्डकी प्रदेश स्वास्थ्य निर्देशक डा विनोदविन्दु शर्माले जानकारी दिए। संक्रमितमध्ये वालिङका ३३ र ३५ वर्षीय पुरुष हुन्। गल्याङमा ६६, ४४, १६, २०, १८, २९, ३५, २३, १५, ४५, २५, २०, ३१, २५, २०, २०, २४, ३५ वर्ष उमेर समूहका छन्। उनीहरु सबैलाई स्याङजाका आइसोलेसनमा ल्याउने तयारी भइरहेको प्रादेशिक कार्यालयले जनाएको छ। उनीहरुलाई भीरकोट नगरपालिकास्थित कालिका सामुदायिक अस्पतालमा राखिने स्वास्थ्य कार्यालय प्रमुख यामप्रसाद शर्माले जानकारी दिए। शर्माका अनुसार गल्याङबाट २१ गते ४८ जनाको, वालिङबाट २७ गते ५५ जनाको र अर्जुनचौपारीवाट २२ गते १२ जनाको नमुना स्वाब संकलन गरी पिसिआर परीक्षणका लागि प्रादेशिक प्रयोगशाला पोखरा पठाइएकोमा २२ जनाको पोजिटिभ आएको हो। तीमध्ये वालिङका केही व्यक्तिको रिपोर्ट आउन बाँकी छ। कोरोना संक्रमण देखिएकामध्ये २ जनाबाहेक अन्य सबै भारतबाट आएर र सम्बन्धित पालिकाको क्वारेन्टाइनमा बसेका हुन्। २ जना भने सरसफाई कर्मचारी हुन्। सरसफाईकर्मीमा देखियो कोरोना संक्रमण सरसफाईकर्मी कर्मचारी पनि कोरोना संक्रमण देखिएको छ। गल्याङका २ जना संक्रमि मध्ये उनीहरु सरसफाईकर्मी रहेको स्वास्थ्य प्रमुख यामप्रसाद शर्माले जानकारी दिए। उनीहरुले क्वारेन्टाइनको सरसफाई गर्दै आएका थिए। उनीहरु सरसफाईका लागि घरबाटै आउने जाने गरेको पाइएको छ। तीमध्ये एक पुरुष र एक महिला क्रमश : ४४ र ६० वर्षका हुन्। उनीहरुको कन्ट्याक्क ट्रेसिङको तयारी भइरहेको स्वास्थ्य प्रमुख शर्माले जानकारी दिए। अझैं २ सय १५ जनाको पिसिआर रिपोर्ट आउने बाँकी अर्जुनचौपारी गाउँपालिकाका १ सय ७ जना, कालीगण्डकीका ३४, बिरुवाका ६, आधीखोलाका १५, फेदिखोलाका ५, गल्याङ नगरपालिकाका २० र चापाकोटका २८ जनागरी २ सय १५ जनाको पिसिआर रिपोर्ट आउन बाँकी रहेको स्वास्थ्य कार्यालय स्याङजाले जनाएको छ। योसँगै जिल्लामा संक्रमित संक्रमित भई उपचाररतको संख्या ५६ रहेको छ। तीमध्ये ३ जना भने कोरोना जितेर घर फर्किसकेका छन् भने एक जनाको मृत्यु भैसकेको छ। शुक्रबारसम्म जिल्ला अस्पतालको आइसोलेनमा ३, कालिका सामुदायिक अस्पतालमा एक महिलासहित २८ पुरुष उपचाररत छन्। थप उपचारका लागि भन्दै आइसोलेसनमा रहेका २ जना पोखरामा पठाइएको छ।"
गाउँपालिकामा छैन एम्बुलेन्स,"धनकुटा : जिल्लाको सहिदभूमि गाउँपालिमा एउटा पनि एम्बुलेन्स छैन । कोही स्थानीय बिरामी परे सदरमुकामस्थित जिल्ला अस्पताल वा धरानस्थित वीपी कोइराला स्वास्थ्य विज्ञान प्रतिष्ठानसम्म पुर्याउन उतैबाट एम्बुलेन्स बोलाउनुपर्ने वाध्यता छ । साविकका खोकु, छिन्ताङ र आँखिसल्ला गाविसलाई समेटेर सहिदभूमि गाउँपालिका बनाइएको हो । गाउँपालिमा ७ वटा वडा छन् । गाउँपालिका भरिका सवै वडामा सडक संजाल विस्तार भएपनि बाटो कच्ची छ । अधिकांश सडक हिउँदमा धुलाम्मे र वर्खामा हिलाम्ये हुन्छन् । बाहिरबाट एम्बुलेन्स बोलाए पनि बाटोको अवस्था बुझेर मात्र आउने गरेको स्थानीयको भनाइ छ । कतिपय त आउनै मान्दैनन् । कोही बिरामी परे गाउँघरमा गुड्ने पिकअप, टाटासुमो जस्ता सवारी साधन रिजर्भ गरेर अस्पतालसम्म लैजानुपर्ने वाध्यता रहेको सहिदभूमि गापा२ का वडा समिति सदस्य समेत रहेका स्थानीय सोम राना मगरले बताए । गर्भवती महिलालाई अस्पतालसम्म पुर्याउन सदरमुकामदेखि एम्बुलेन्स मगाउनुपर्ने वाध्यता छ । उनका अनुसार पिकअप, सुमोजस्ता गाडी रुटमा कुदिरहेका हुन्छन् ।तर समयमै नपाउँदा केही समय पर्खिनुपर्छ । गाडी भाडा पनि महंगो पर्छ । सबैजनाको महंगो भाडा तिरेर अस्पताल लैजाने आर्थिक क्षमता हुँदैन । हिँडाएरै भएपनि जानुपर्ने वाध्यता हुन्छ । गाउँमै एम्बुलेन्स भए बिरामीलाई छिटो अस्पतालसम्म पुर्याउन सकिन्थ्यो। पिकअप र सुमोजस्ता गाडी बिरामीमैत्री हुँदैनन् । उनीहरुको सिट बिरामी बस्ने खालको हुँदैन । बिरामीलाई अस्पताल सम्म पुर्याउन असहज हुन्छ । गाउँपालिकाको बैठकमा एम्बुलेन्स खरिद विषयमा कुरा राखिएको मगरको भनाइ छ । प्रदेश सरकारवाट एम्बुलेन्स आउने कुरा थियो । हालसम्म पनि आएन । अब गाउँपालिकाले नै खरिद गर्ने योजना तथा कार्यक्रममा राख्ने गरी पहल भइरहेको उनले बताए । बाटोको समस्याको कारण एम्बुलेन्स आउन नमान्ने गरेको छिन्ताङका स्थानीय मातृका राईले बताए । गाउँपालिकाले एम्बुलेन्स खरिद गर्ने तयारी गरिरहेको जानकारी आफूले थाहा पाएको उनको भनाई छ । वर्षाले बाटो हिलाम्ये भएर एम्बुलेन्स आउन नसक्दा केही दिनअघि मात्रै सफाइधापस्थित आर्दश माविको क्वारेन्टाइनमा रहेका कोरोना संक्रमित व्यक्तिलाई धरानस्थित वीपि कोइराला स्वास्थ्य विज्ञान प्रतिष्ठान पुर्याउन साप्तिङटारसम्म गाउँपालिकाको ट्याक्टर लगिएको थियो । संक्रमित बिरामी ल्याउन आएको एम्बुलेन्स बाटो खराब भएको कारण साप्तिङ्टार मै रोकिएको थियो । यता सहिदभूमि गाउँपालिका अनुसार आगामी वर्षको योजना तथा कार्यक्रममा एम्बुलेन्स खरिद गर्न बजेट विनियोजन गर्ने जनाएको छ। प्रदेश १ को आन्तरिक मामिला मन्त्रालयले यसै चालु आवमा गाउँपालिकालाई एम्बुलेन्स दिने तयारी गरेको थियो । प्रदेश सरकारले एम्बुलेन्स खरिद प्रक्रियामा रहेको र आउने वित्तिकै हस्तान्तरण गरिने छ। आँखिसल्लाको थलथले बजारमा हेल्थपोस्ट छ । त्यहाँ वर्थिङ सेन्टर पनि छ। त्यहाँ जानुपरे अरुको गाडीको भर पर्नुपर्ने बाध्यता छ।"
क्वारेन्टाइनमै मदिरा,"नवलपुर : क्वारेन्टाइन बसेका एक व्यक्तिले क्वारेन्टाइनमै नियमित मदिरा खाने गरेको खुलेको छ। पूर्वी नवलपरासीको क्वारेन्टाइन बसेका एक व्यक्तिमा कोरोना संक्रमण देखिएपछि साथीमार्फत मदिरा झिकाउने गरेको रहस्य पत्ता लागेको हो। २१ वर्षीय ती युवालाई संक्रमण देखिएपछि मदिरा पुर्याउने र बिक्री गर्ने पसले तथा तीनका घर परिवारका सदस्यलाई क्वारेन्टाइनमा राखिएको छ। पूर्वी नवलपरासीको कावासोती नगरपालिका१ को जनकल्याण माविको क्वारेन्टाइनमा बसेका युवाले साथीमार्फत मदिरा मगाउने गरेका थिए। भारतबाट आएका उनको १३ दिनपछि पीसीआर परीक्षण गरिएको थियो। सोमबार रिपोर्ट पोजेटिभ आएपछि उनले साथीमार्फत पटक पटक मदिरा मगाएर पिउने गरेको खुलेको हो। संक्रमण देखिएका ती युवा अहिले सामुदायिक प्राकृतिक चिकित्सालय रजहरको आइसोलेसनमा छन्। क्वारेन्टाइनमा प्रहरी सुरक्षा नभएकाले वडा कार्यालय र स्वयंसेवकले निगरानी गर्दै आएका वडाअध्यक्ष नारायण पन्तले बताए। रिपोर्ट पोजेटिभ आएपछि एक डेढ सय गाउँलेले क्वारेन्टाइन घेर्दै रक्सी ल्याउने र बिक्री गर्ने पसलका बारेमा जानकारी दिदैं उनीहरुलाई निगरानीमा राख्न दबाब दिएपछि बल्ल रहस्य थाहा भयो, उनले भने। क्वारेन्टाइन पछाडितर्फ खेत भएको त्यतैबाट आफूखुशी रक्सी र विभिन्न वस्तु मगाएर खाने गरेका स्थानीय बताउँछन्। संक्रमितबाट पैसा लिएर रक्सी खरिद गर्ने ६ जनालाई क्वारेन्टाइनमा राखिएको नगरपालिकाका उपप्रमुख प्रेमशंकर मर्दानीले जानकारी दिए। संक्रमितबाट पैसा लिने पसले र परिवारको सम्पर्कमा आएका सबैलाई क्वारेन्टाइनमा राखिएको उनले बताए। उनीहरुको ५ दिनपछि आरटीडी परीक्षण गरिने छ। स्वयंसेवकले निगरानी गर्ने क्वारेन्टाइनमा बिहान र साँझ असईको नेतृत्वमा गस्ती हुने गरेको जिल्ला प्रहरी कार्यालयका प्रवक्ता डीएसपी मोहन बहादुर खाँणले बताए। भारतबाट आउनेको संख्या बढेपछि वडा कार्यालयले २ ठाउँमा क्वारेन्टाइन बनाएको छ। दुईवटा क्वारेन्टाइनमा ४३ जना छन्। हालसम्म जिल्लामा ३४ जनामा संक्रमण देखिएको स्वास्थ्य कार्यालय प्रमुख केशव चापागाईले जानकारी दिए। अहिले १ हजार १ सय जना क्वारेन्टाइनमा छन्।"
ट्याक्टर दुर्घटनामा बालकको मृत्यु,उदयपुर : उदयपुरमा ट्याक्टर दुर्घटना हुँदा एक बालकको घटनास्थलमा नै ज्यान गएको छ। बिहीबार साँझ उदयपुरगढी गाउँपालिका७ बाघखोरमा ट्याक्टर दुर्घटना हुँदा वडा नंम्बर ६ का ९ वर्षीय बालक विविसा पाण्डेको ज्यान गएको हो। दुर्घटनामा सोही ठाउँका ४० वर्षिया सर्मिला तामाङ घाइते भएकी छिन्। गाईघाटबाट नेपालटारतर्फ सामान बोकेर जाँदा गरेको स१त५१०७ नम्बरको ट्याक्टर आफैँ अनियन्त्रित भई दुर्घटना भएको जिल्ला प्रहरी कार्यालयका एसपी बिरबहादुर बुढामगरले बताए। प्रहरीले ट्याक्टर चालकलाई नियन्त्रणमा लिएको जनाएको छ।
"गण्डकीमा कोरोना संक्रमितको संख्या १९२ पुग्यो, मणिपालका संक्रमित क्षेत्रीय अस्पताल सारिए","पोखरा : पूर्वी नवलपरासीमा ४ जना नयाँ संक्रमित थपिएसँगै गण्डकी प्रदेशमा कोरोना भाइरस संक्रमितको संख्या शुक्रबार मध्याह्नसम्म १९२ पुगेको छ । शुक्रबार मध्याह्न प्रेस विज्ञप्ति जारी गरी गण्डकी प्रदेश स्वास्थ्य निर्देशनालयका निर्देशक विनोद विन्दु शर्माले ४ जना संक्रमित थपिएको जानकारी दिए । उनका अनुसार नयाँ संक्रमित गण्डकी प्रदेश, नवलपरासी जिल्ला (बर्दघाट सुस्ता पूर्व), हुप्सेकोट गाउँपालिका स्थायी ठेगाना भई सोही पालिकाको क्वारेन्टाइनमा रहेका वर्ष १८, ३२, ५८ र ५९ का ४ जना पुरुषमा कोरोना संक्रमणको पुष्टि भएको हो । नवलपरासीको रजहरस्थित सामुदायिक प्राकृतिक चिकित्सालयको आइसोलेसन कक्षमा राखरेर ती संक्रमितको उपचार गरिएको छ । शुक्रबारमात्रै गण्डकीमा संक्रमित ४१ जना थपिएका हुन् । बिहानै ३७ जनामा नयाँ संक्रमित थपिएका थिए । बिहान थपिएका संक्रमित स्याङ्जा, पर्वत, तनुहँ र नवलपुरका थिए । उता, कोरोना भाइरस पुष्टि भएका मणिपाल शिक्षण अस्पताल पोखरामा उपचाररत बिरामी पर्वतको कुश्मा ३ का ३५ वर्षे पुरुष पश्चिमाञ्चल क्षेत्रीय अस्पताल सारिएका छन् । मोटरसाइकल दुर्घटनाका ती बिरामीमा कोरोना संक्रमण पुष्टि भएको भन्ने शुक्रबार सार्वजनिक भएको थियो । गण्डकी प्रदेशको स्वास्थ्य निर्देशनालयका निर्देशक विनोदविन्दु शर्माले शुक्रबार पर्वतका तीसहित कोरोना संक्रमित प्रदेशको संख्या शुक्रबार सार्वजनिक गरेका थिए । ती बिरामीको टाउकोमा समेत चोट छ । उनको अप्रेसन गर्नुअघि लिइएको स्वाबको परीक्षण रिपोर्ट पोजेटिभ आएको प्रदेश स्वास्थ्य निर्देशनालयका आपतकालीन कार्य सञ्चालक केन्द्रका संयोजक नवराज शर्माले जनाए ।'अहिले हरेक बिरामीको अप्रेसन गर्नुअघि स्वाब लिएर कोरोना परीक्षण गर्ने गरिएको छ,' उनले भने । पश्चिमाञ्चल क्षेत्रीय अस्पताललाई सरकारले कोरोनाको डेडिकेटेड अस्पताल तोकेको छ । त्यसैले नै मणिपालमा कोरोना पुष्टि भएका बिरामीलाई क्षेत्रीयमा सारिएको शर्माले जानकारी दिए । संक्रमित ती बिरामीलाई आइसोलेसनमा राखेर उपचार सुरु गरिएको छ । कुश्मा नगरपालिका ३ का बासिन्दा ३५ वर्षे ती पुरुषलाई कोरोना भाइरसको संक्रमण कसरी भयो भन्नेचाहिँ खुलेको छैन । पछिल्लो तथ्यांक अनुसार शुक्रबारमात्रै प्रदेशमा कोरोना पुष्टि भएकाको संख्या थप ३७ भएको छ। यीसहित गण्डकीमा कोरोना संक्रमित १ सय ८८ जना पुगेका छन् । मनाङ र मुस्ताङबाहेक बाँकी सबै ९ जिल्लामा कोरोना संक्रमित भेटिएका छन् । शुक्रबार संक्रमण पुष्टि भएकामध्ये स्याङ्जाका २२, पर्वतका १३, तनहुँ र नवलपुरका ११ जना हुन् । अहिलेसम्म गण्डकीमा ११ जना संक्रमित निको भएर घर फर्किएका छन् । संक्रमितमध्ये स्याङ्जाका १ जनाको मृत्यु भएको छ।"
अब घरबाटै कान्ति बाल अस्पतालको टिकट लिन सकिने,"काठमाडौं : कान्ति बाल अस्पतालले ओपीडी सेवाको टिकट अब घरबाटै लिन मिल्ने गरी एप्स सार्वजनिक गरेको छ । स्वास्थ्य तथा जनसङ्ख्यामन्त्री भानुभक्त ढकालले मन्त्रालयमा शुक्रबार आयोजित कार्यक्रममा एप्स सार्वनजिक गर्दै यसबाट उपभोक्तको समयको बचत हुनाका साथै उपचार प्रक्रियासमेत सहज हुने बताए। एप्सको प्रयोग गरिएसँगै न्यून जनशक्तिका भरमा काम गर्न सजिलो हुने उनले उल्लेख गरे ।'घण्टौँ लाइनमा बस्नुपथ्र्यो, अब यसले त्यो समस्या हटाउने निश्चित छ, उनले भने, 'सेवा चर्चा पाउनलाई नभइ निरन्तरता दिनसक्नुपर्छ।' अस्पतालमा लाग्ने भीडलाई व्यवस्थित गर्न प्रयोग गरिँदै आएको जनशक्तिलाई अब अन्य काममा लगाउन सकिने उनको भनाइ छ। स्वास्थ्य तथा जनसङ्ख्या राज्यमन्त्री नवराज राउतले विस्तारै सबै सेवा प्रविधिको प्रयोग गर्नुपर्नेमा जोड दिए।उपभोक्ताले पनि सकभर प्रविधिको प्रयोगमा ध्यान दिनुपर्ने उनको भनाइ थियो । सो मन्त्रालयका सचिव लक्ष्मण अर्यालले एप्सको प्रयोगबाट कोरोना भाइरसको नियन्त्रण तथा रोकथाममा मद्दत पुग्ने विश्वास व्यक्त गरे। एप्स ल्याइसकेपछि सर्वसाधारणलाई यसको प्रयोगबारे नियमितरुपमा जानकारी गराउनुपर्नेमा उनले जोड दिए।सो अवसरमा कान्ति बाल अस्पतालका निर्देशक डा कृष्णप्रसाद पौडेललले एप्सको प्रयोग तथा अस्पतालको अवस्थाबारे जानकारी गराए। उनका अनुसार घरबाटै एप्सको प्रयोग गरी टिकट लिन सक्ने तथा सोझै अस्पताल पुगी चिकित्सककहाँ गएर अभिभावकले आफ्ना बालबालिकाको उपचार गराउन सकिने बताए । उपभोक्ताले सो एप्समार्फत दैनिक बिहान ९ बजेदेखि दिउँसो १ बजेसम्म टिकट घरबाटै काट्न सक्नेछन् । यसका लागि दर्ता शुल्क ५० लाग्ने व्यवस्था गरिएको छ । यसमा उपभोक्ताले वर्षभरी अस्पतालबाट सेवा लिन सक्ने व्यवस्था गरिएको छ ।"
"जनप्रतिनिधिकै आडमा खोला दोहन, विरोध गर्दा ज्यान मार्ने धम्की","दाङ : दाङमा लकडाउनको समयमा स्थानीय जनप्रतिनिधिकै अगुवाई र संरक्षणमा नदी तथा खोला दोहन भइरहेका छन्। दाङका विभिन्न नदी तथा खोलाको नदीजन्य वस्तु उत्खनन्मा यस्तो अवस्था देखिएको हो । तुलसीपुर, दंगशिरण लगायतका क्षेत्रमा रहेका खोला तथा नदीहरुमा अवैधरुपमा उत्खनन् भइरहेका छन् । यसमा जनप्रतिनिधिकै मिलेमतो रहेको स्थानीयको आरोप छ। दंगीशरण गाउँपालिका ६ र २मा पर्ने थपगाउँ क्षेत्रमा रहेको बबई नदीमा अनाधीकृत रुपमा उत्खनन् हुँदा गत वर्ष बनाइएको १० करोडको तटबन्ध समेत संकटमा परेको छ । तटबन्ध नजिकैबाट र नदीको बीचबाट अनाधिकृत रुपमा गरिएको उत्खनन्ले सयौं विगाह खेतीयोग्य जमिन र तटबन्ध संकटमा परेको भन्दै स्थानीयले उत्खनन्को विरोध गरेका छन्। अनाधिकृत रुपमा जनप्रतिनिधिहरुकै अगुवाई नदी दोहन भइरहेको स्थानीयले आरोप लगाएका छन् । नदी क्षेत्रमा ठूलाठूला उत्खनन् खाडरहरु परेका छन् । उत्खनन् नगरभन्दा र उत्खनन् भएपछि विरोध गर्दा तस्करले ज्यान मार्ने थम्की समेत दिने गरेको आरोप स्थानीयको छ । गाउँपालिकाका प्रवक्ता तथा वडा नं ७ का अध्यक्ष वीरबहादुर वलीले नीति अनुसार नै उत्खनन् भएको बताए। उनले गाउँपालिकाले टेन्डर गरेर र अमानत गरेर जिम्मा दिएको बताए । स्थानीयले भने टेन्डर भएको स्थान केहीमाथि भएको तर उत्खनन् अर्का ठाउँमा गरिएको बताए । 'हामीले पटकपटक तटबन्ध बचाउन आग्रह गरेका छौं, उनीहरुले सुनेका छैनन् स्थानीय दिप योगीले भने,' जनप्रतिनिधिको आडमा र संरक्षणमा अनाधिकृत उत्खननन् भइरहेको छ । उनले उत्खनन्को जिम्मा लिनेपनि वडा अध्यक्षकै छोराहरु रहेको भन्दै अनाधिकृत उत्खनन् नगर भन्दा ज्यान मार्ने धम्की दिने गरेको बताए । स्थानीय सरकारका जनप्रतिनिधिकै संरक्षण र अगुवाईमा उत्खनन् भइरहेको उनको आरोप छ। सामुदायिक वन पनि जोखिममा रहेको छ । उत्खनन् क्षेत्रमा दैनिक दुईवटा स्काभेटर, ७ वटा टिपर र ३ वटा ट्याक्टर दिनरात उत्खनन् गरिरहेका छन् । त्यो क्षेत्रमा दुई सय विगाह खेतीयोग्य जमिन छ । यहाँबाट दैनिक १ लाख ४० हजारसम्म राजस्व ठेकेदारले संकलन गर्ने गरेको स्थानीय जयबहादुर वलीले बताए । विकास निर्माणमा प्रयोग गर्ने गाउँपालिकाले भने पनि अहिले क्रसर उद्योगमा निकासी हुने गरेको स्थानीय गोविन्द आचार्यले बताए । दंगीशण गाउँपालिकामा मात्रै नभएर तुलसीपुरलगायतका क्षेत्रमा पनि यो अवस्था उस्तै छ । तुलसीपुर उपमहानगरपालिकाको ग्वार खोला क्षेत्रमा पनि अनाधिकृत रुपमा उत्खनन् भइरहेको पाइएको छ । नियमविपरित नदीजन्य वस्तुको उत्खनन् गरिएको छ । तुलसीपुरका हरीपौरी, हरीपौरा, रझेनी, गनारी, बाँसबोटलगायतका क्षेत्रमा उत्खनन् बढी छ। अनाधिकृत उत्खनन्ले सिंचाइ कुलोको मुहानमै समस्या परेको स्थानीयले बताए।यहाँ पनि तुलसीपुर उपमहानगपालिकाका जनप्रतिनिधिकै संरक्षणमा जबरजस्ती उत्खनन् भइरहेको किसानले दावी गर्दै आएका छन् । यहि विषयलाई अख्तियार दुरुपयोग अनुसन्धान आयोगले समेत तुलसीपुर उपमहानगरपालिकाका छापा मारेर कागजात नियन्त्रणमा लिएको छ । प्रमुख जिल्ला अधिकारी गोविन्दप्रसाद रिजालले गैरकानुनी काम गर्नेलाई कारवाही गर्ने बताएका छन् । उनले अनाधिकृत रुपमा कहिकतै नदीजन्य वस्तुको उत्खनन् भएमा त्यसलाई रोक्न र गतिविधि गर्नेलाई कानुनी दायरामा ल्याउन पछि नहड्ने बताए । जिल्ला समन्वय समितिले पनि खोला दोहनमा चासो दिइरहेको छ । नियमितरुपमा अनुगमन गरेपनि त्यसको उपलब्धि भने देखिएको छैन ।"
क्वारेन्टाइनमा सर्पको बिगबिगी,"परमानन्द पाण्डेटीकापुर, भगिरथ अवस्थीबैतडी, सुन्दरसिंह धामीदार्चुला : कोरोना संक्रमणले मात्रै होईन, वर्षा सुरु भएसँगै क्वारेन्टाइनमा बसेकाहरु अन्य प्राकृतिक विपदबाट पनि असुरक्षित हुन थालेका छन्। कतै हावाहुरी त कतै सर्पका कारण क्वारेन्टाइन असुरक्षित बन्न थालेका छन्। कैलालीको भजनी नगरपालिका ५ का रणबहादुर साउद भारतको मुम्बईबाट गौरीफन्टा नाकाहुँदै भजनी पुगे। स्थानीय कर्मेश्वर मावि कुटीमा बनाइएको क्वारेन्टाइनमा १४ दिन बसे। नगरपालिकाले आरडीटी परीक्षण गर्यो। नतिजा नेगेटिभ आएपछि उनीसहित ८ जना घर गए। तर, घर परिवारकै सदस्यले घर पस्न दिएनन्। स्थानीयले विरोध गरेपछि उनीहरु मिलन नर्सरी सामुदायिक वनमा त्रिपाल हालेर बसे। वरिपरी घना जंगल छ। चारैतिर खुल्ला फाँटमा खाबा गाडेर टागिएको त्रिपालमुनि रात बिताए। के निन्द्रा लाग्थ्यो र ? रातभर सुतेनौं, कति बेला जंगली जनावरको डर, कतिबेला सर्प, किराको त्रास, साउदले भने आफन्तले नै घर बस्न नदिएपछि आधा सुत्ने, आधा जागराम बसेर रात बितायौं। गत सातादेखि पानी पर्न थालेपछि उनीहरु जंगलबाट बाख्रा राखिएको गोठमा बसेका छन्। कोरोना भन्दा सर्प र किराहरुले ज्यान लिन्छन् भन्ने पीर छ साउँदले दुःखेसो गरे पीसीआर चेक गरेको भए हामीलाई घरमै बस्न सजिलो हुने थियो। आरडीटी गरेपछि छिमेकीले नै घर जान दिएनन्, गोठको बास भएको छ। आरडीटी परीक्षण भरपर्दो नभएको भन्दै स्थानीयले उनीहरुलाई घर आउन दिएनन्। छलफलपछि भारतबाट आएकालाई वनमा बसाइएको स्थानीय ईश्वर जोशीले बताए। मेरो छोरा र ज्वाँई पनि जंगलमै बसेका छन् उनी भन्छन् ती आफन्त हुन् तर रोग त आफन्त हुँदैन, त्यसैले हामीले त्यहाँ राख्ने सहमति गरेका छौं। टीकापुर नगरपालिका ६ का वडा सदस्य लायकराम चौधरी राष्टिय मावि बेलुवाको क्वारेन्टाइनमा बसेका थिए। भारतबाट आएका १८ महिलासहित ५५ जना रहेको क्वारेन्टाइन कुर्न उनी आफैं बस्ने गर्छन्। गत शुक्रबार राती ११ बजे उनी शौचालय जान निस्किए। ढोकाको छेउमै झण्डै ५ फिट लामो करेत सर्प देखेपछि उनी तर्सिए। तराई क्षेत्रमा निकै बिषालु मानिने त्यो सर्पलाई क्वारेन्टाइन बस्नेले मुस्किलले मारे। यी केही उदाहरण मात्रै हुन्। भारतबाट आएकालाई राखिएका क्वारेन्टाइन वर्षायाम लागेसँगै निकै असुरक्षित बनेका छन्। तराई क्षेत्रमा सर्प निस्किने क्रम बढेको छ। क्वारेन्टाइन राखेपछि हामीले पाँच वटा सर्प मारिसकेका छौं चौधरीले भने दिउँसोको समयमा आउँदा खासै डर नभएपनि बालबालिका र महिलासमेत रहेको क्वारेन्टाइनमा राती सर्प, विषालु किराको डर बढेको छ। कैलालीमा भारतबाट आएकालाई विद्यालयमा क्वारेन्टाइन बनाएर राखिएपनि केही भवन जीर्ण छन्। जीर्ण भवनमा सरसफाईको कमीले संक्रमण फैलने जोखिम बढेको छ। विद्यालयका भुइँ तला निकै असुरक्षित भएका कर्णाली मावि टीकापुरका प्रधानाध्यापक धर्मराज शर्माले बताए। सबै विद्यालयमा झ्याल ढोका त्यत्ति राम्रा छैनन्, उनले भने, भुइँतलामा वर्षायाममा सर्प, भ्यागुत्ता, विषालु किराको जोखिम छ। क्वारेन्टाइन बनाइएका विद्यालयका भुइँतलामा सर्प, भ्यागुत्ता र विषालु किराको जोखिम छ। अस्तव्यस्त क्वारेन्टाइन बैतडीको मेलौली नगरपालिका ७ का किशोर कार्की २० दिन पहिले गौरीफन्टा नाकाहुँदै स्वदेश फर्के। भारतीय क्वारेन्टाइनमा भोकभोकै बसेको पीडा लिएर स्वदेश फर्केका यताका क्वारेन्टाइनमासमेत उस्तै समस्या भोगिरहेका छन्। एउटै विद्यालयमा ८८ जना बसिरहेका छौं, शौचालय प्रयोग गर्न पानी छैन्। क्वारेन्टाइनमा कोचाकोच छ। क्वारेन्टाइन बसेको १९ दिन हुँदासमेत घर पठाइएको छैन। हामीलाई क्वारेन्टाइनमा निकै समस्या छ, उनले भने। पुर्चौंडी नगरपालिका ४ स्थित मालिका माध्यमिक विद्यालयको क्वारेन्टाइनमा मंगलबार एक महिलाले ज्यान गुमाइन्। लामो समयदेखि मुटुरोगी रहेकी उनले औषधिको अभावमा अकालमै मृत्यु भयो। उनको स्वाबको रिपोर्ट भने नेगेटिभ आएको छ। हामी जस्ता गरिब औषधि नपाएर मरिरहेका छौं, क्वारेन्टाइनमा मात्रै राखियो तर, के समस्या छ भनेर कसैले पनि सोधेनन्। अहिले श्रीमति नै गुमाउनु पर्यो, मृत्तकका श्रीमान् किशोर लुहारले दुःखेसो पोखे, क्वारेन्टाइनबाट के लिएर घर फर्कौ? जीवन जिउने आधार नै सकिएपछि अब के नै बाँकी रह्यो र ? भारतबाट फर्किएपछिको क्वारेन्टाइनको बसाई निकै असहज भइरहेको सुर्नया ६ का केशवराज अवस्थीले बताउँछन्। खानपिनको व्यवस्था भएपनि बसोबास र शौचालयको समस्या रहेको उनले बताए। पछिल्लो समयमा भारतबाट फर्किनेको संख्या बढ्दै गएपछि क्वारेन्टाइन व्यवस्थापनमा चुनौती देखिएको मेलौली नगरपालिकाका स्वास्थ्य शाखा प्रमुख नारायण चन्दले बताउँछन्। बैतडीको पाटन नगरपालिकाका क्वारेन्टाइनमा पनि खानेपानी र शौचालयको समस्या छ। विद्यालयमा एक दुई वटा मात्रै शौचालय हुने र भएका पनि पानीको अभावमा प्रयोग गर्न सास्ती भइरहेको नगरपालिकाका स्वास्थ्य शाखा प्रमुख मदनसिंह महराले बताए। उनले भने हामीले दमकलको सहायताले पानी बोकेर क्वारेन्टाइनमा पानीको जोहो गरिरहेका छौं, धेरै नागरिक भएकाले क्वारेन्टाइनलाई व्यवस्थित बनाउन समस्या भएको छ। क्वारेन्टाइन बस्नेको संख्या बढ्दै गएपछि स्थानीय तहले क्वारेन्टाइनमा न्यूनतम मापदण्डसमेत पूरा गर्न सकेका छैनन्। स्थानीय सरकारको एक्लो प्रयासले क्वारेन्टाइनमा व्यवस्थापनमा निकै सकस भएकाले तीनवटै तहका सरकारको सहयोग आवश्यक रहेको सुर्नया गाउँपालिका अध्यक्ष बीरबहादुर बिष्ट बताउँछन्। दार्चुलामा झन् सकस दार्चुलाका ९ वटै स्थानीय तहमा क्वारेन्टाइन बस्नेको बिजोग भएको छ। नाम मात्रैका क्वारेन्टाईन बनाइएको छ। बसोबासका लागि भौतिक दूरी कायम गर्नुपर्ने मापदण्ड भए पनि त्यो हुन न सकेको महाकाली नगरपालिकामा बस्नेहरुले गुनासो गरेका छन् । भारतको गवा, दिल्ली, सिम्लाबाट आएका सबैलाई एउटै छानामुनि राखिएको छ । उनीहरुलाई भौतिक दूरी कायम गरी राखिएको, तर ओढ्नेओछ्याउने बजार बन्दका कारण सोचे जस्तो नभएको बिपद व्यवस्थापन प्रमुख भुवन जोशीले बताए । मालिकार्जुन गाउँपालिका २ मा पनि भारतबाट आउनेको संख्या निकै बढेको छ। भारतबाट आएको २० दिन हुँदा पनि स्वास्थ्य परीक्षण गरिएको छैन। खाना खाजा पनि नियमित छैन, समयमा खाना खाजाको माग गर्दा तिम्रो घर हो र भनेर हेला गर्छन् क्वारेन्टाइनमा रहेका मदनसिंह धामीले भने। तर, प्रमुख जिल्ला अधिकारी यदुनाथ पौडेल भने सबै स्थानीय तहको निरीक्षण भएको बताउँछन्। क्वारेन्टाइनको राम्रो व्यवस्थापन भएको र खानपिनको अभाव नभएको उनले दावी गरे।"
उद्यमी युवा र विपन्न बालबालिकालाई राहत,"कालिकोट : जिल्लामा उद्यमी युवा र विपन्न परिवारका बालबालिकालाई राहत वितरण गरिएको छ । जिल्लाको तिलागुफा नगरपालिका र नरहरीनाथ गाउँपालिकाका विभिन्न विद्यालयमा माध्यामिक तहमा अध्ययनरत ७० जना विपन्न परिवारका बालबालिका र सानो व्यवसाय गरिरहेका ३७ जना लघु उद्यमी युवालाई राहत वितरण गरिएको हो । सेभ द चिल्ड्रेनको साझेदारीमा भिडिसेफ नेपालद्वारा संचालित युवा सशक्तिकरण बुलगारी परियोजनामार्फत ७० जना बालबालिका र ३७ जना उद्यमी युवालाई प्रति व्यक्ति दश हजारका दरले नगद राहत वितरण गरिएको परियोजना संयोजक भुपालसिंह बोहोराले जानकारी दिए । विश्वभरी महामारीका रुपमा फैलिएको कोरोना भाइरसको संक्रमण रोकथामका लागि सरकारले गरेको लकडाउने प्रभावित भएका विपन्न परिवारका बालबालिका तथा युवा उद्यमीलाई राहत वितरण गरिएको हो । जिल्लाका दुईवटा स्थानीय तहमा स्थानीय सरकारको छनोटका आधारमा माध्यामिक तह ८, ९ १० मा पढिरहेका ७० जना न्युन आर्थिक अवस्था भएका विद्यार्थीका अभिभावकलाई विद्यार्थीको पढाइमा सहयोग पुर्यान ७ लाख राहत दिइएको हो । उनले भने, 'यस कोरोनाको विसम परिस्थितिमा परियोजनाबाट व्यवसायिक तालिम लिइ व्यवसाय संचालन गरिरहेका ३७ जना लघु व्यवसायीलाई आवश्यकताअनुसार प्रति व्यक्ति ५ हजारदेखि ८ हजारसम्म गरी कुल २ लाख वितरण गरिएको छ । राहत रकम वितरण गर्दै नरहरीनाथ गाउँपालिका अध्यक्ष धीरबहादुर विष्टले सेभ द चिल्डेन र भिडिसेफ नेपालको सहयोग विपन्न विद्यार्थीका घरघरमा पुगेको बताए । उनले भने, 'काम गरी खाने परिवारलाई दैनिक खर्च व्यवस्थापन गर्न समस्या छ । छोरा छोरीको पढाइका लागि आवश्यक शैक्षिक सामग्री किन्न झनै समस्या छ । यस परिस्थितिमा भिडिसेफ नेपालले विद्यार्थीकै हातमा पर्ने गरी नगद आर्थिक सहयोग गरेपछि उनीहरुलाई ठूलो राहत भएको छ । नरहरीनाथ गाउँपालिकास्थित रमा माविमा कक्षा १० मा अध्ययनरत छात्रा गोविन्द विकले अहिले कापी कलम पनि किन्न खर्च नपाइने अवस्थामा आफूले पाएको दश हजारले शैक्षिक सामग्री किन्न ठूलो सहयोग पुग्ने बताए । उनले भने, 'बुवा भारत गएर कमाए ल्याएको पैसाले कापी कलम किन्नु पर्ने बाध्यता थियो । कोरोनाले भारतको रोजगारी पनि खोस्यो । घरमा बुवासँग कापी किन्ने पैसा पनि थिएन् । यो दश हजारले मलाई एक वर्षसम्म कापी कलम किन्न पुग्छ । नरहरीनाथ गाउँपालिका ३ कुमालगाउँमा कपाल काट्ने व्यवसाय संचालन गरिरहेका नवराज बुढाले अहिले बन्दाबन्दी भएको अढाइ महिना बीचमा आफ्नो व्यवसाय बन्द रहेकाले घर खर्च चलाउन गाह्रो भइरहेको बेला आफूले पाएको नगद सहयोगले घर खर्च चलाउन आफूलाई ठूलो राहात भएको बताए । युवा सशक्तिकरण बुलगारी परियोजनाले नरहरीनाथ गाउँपालिका र तिलागुफा नगरपालिकामा युवा सशत्तिकरण बुलगारी परियोजनाले सन् २०१६ देखि युवा र बालबालिका क्षेत्रमा काम गरिरहेको छ । यस अवधिमा २ सय ८० जना युवालाई व्यवसायिक र लघु उद्यम तथा सिपमुलक तालिम दिएको छ । जसमध्ये २ सय २० जना युवाहरु सोरोजगार भएका छन् । तर अहिले कोरोनाको संक्रमण रोक्न गरिएको लकडाउने उनीहरुको व्यवसाय प्रभावित भएको छ । भिडिसेफ नेपालका अध्यक्ष मिनबहादुर बोगटीले भने,' हालको कोरोना महामारीमा पालिकालाई क्वारेन्टाइन व्यवस्थापनमा सहयोग तथा शैक्षिक क्षेत्रमा पालिकासँगको साझेदारीमा शैक्षिक कक्षा समेत संचालन गरिएको छ ।'"
महाकाली अस्पतालमा कोरोना अस्पताल सञ्चालन,"महेन्ल्रनगर : कञ्चनपुरको महेन्द्रनगरस्थित महाकाली अस्पताल परिसरमा निर्माण कोरोना अस्पताल शुक्रबारबाट संचालनमा आएको छ। सुदूरपश्चिम प्रदेश सामाजिक विकासमन्त्री कृष्णराज सुवेदीले ५० शैयाको उक्त अस्पताल उद्घाटन गरेका हुन्।अस्पतालको उद्घाटन गर्दै मन्त्री सुवेदीले कोरोना अस्पतालले महाकाली अस्पतालमा कोरोना उपचारको लागि थप सहयोग पुग्ने बताए । 'कोरोनाबाट डराउनुभन्दा संक्रमितको मनोबल बढाउनु उत्तम हो, 'उनले भने, 'अस्पताललाई थप सेवा सुविधा प्रदान गर्न प्रदेश सरकार तयार छ।' उनले अहिलेको अवस्था जटिल रहेकाले सबैले सहयोग गरे रोनालाई परास्त गर्न सकिने बताए । महाकाली अस्पतालमा मेडिकल सुपरिटेन्डेन्ट हरीकुमार श्रेष्ठले महाकाली अस्पतालमा पीसीआर मेसिन जडान सञ्चालनका लागि आवश्यक पूर्वाधार र जनशक्ति अभाव रहेको बताए । 'मेसिनका लागि आवश्यक अन्य उपकरणमा पनि धेरै खर्च आउने हामीले अनुमान गरेका छौं, मुख्य कुरा प्रयोगशालामा आवश्यक जनशक्ति हो, 'उनले भने, 'अस्पतालमा भएको जनशक्ति कोरोना उपचारमा लागे अन्य सेवा प्रभावित हुन्छ।' उनले पीसीआर विधिबाट परीक्षण गर्न अपरिहार्य रहेको बताउँदै यसका लागि आवश्यक पूर्वाधार र जनशक्ति सरकारले उपलब्ध गराउनुपर्ने बताए। महाकाली अस्पतालका अध्यक्ष कृष्णदत्त जोशीले अस्पतालले थप एम्बुलेन्स र शव वाहन ल्याउने तयारी गरिरहेको बताए । उनले अस्पतालले थप आइसोलेसन वेड समेत बढाउँदै लगेको जानकारी दिए । ९२ लाख ५४ हजारमा विपिन विल्र्डसले निर्माणको जिम्मा पाएको थियो । महाकाली अस्पतालले नयाँ संक्रमित भएर आउने बिरामीले नवनिर्मित भवनमा राखिने जनाएको छ। हाल अस्पतालमा कञ्चनपुर र कैलालीका गरेर ३३ जना संक्रमित उपचारत रहेका छन्।"

शीर्षक,विवरण
आईपीएल : राजस्थानलाई हैदरावादको १५९ रनको चुनौती,"काठमाडौं : इन्डियन प्रिमियर लिग (आईपीएल) अन्तर्गत अहिले सनराइजर्स हैदरावाद र राजस्थान रोयल्सबीचको खेल जारी छ। टस जितेर ब्याटिङ रोजेको हैदरावादले ४ विकेटको क्षतिमा राजस्थानलाई १५९ रनको चुनौती दिएको छ । हैदरावादका लागि मनिष पाण्डेले सर्वाधिक ५४ रन बनाए । डेविड वार्नर ४८, केन विलियम्सन २२, जोन बोरिस्ट १६ र प्रियम गर्गनले १५ रन बनाए । हैदरावादका लागि मनिष पाण्डेले ४४ बलमा सर्वाधिक ५४ रन बनाएका हुन् । उनले ३ छक्का र २ चौका प्रहार गरे । आईपीएल अंक तालिकाको पाँचौं स्थानमा छ । राजस्थान भने चार खेलमा पराजित हुँदै अंक तालिकाको सातौ स्थानमा रहेको छ। राजस्थान अहिले दुबई अन्तर्राष्ट्रिय क्रिकेट स्टेडियममा हैदरावादले दिएको १५९ रनको लक्ष्य पछ्याइरहेको छ ।"
शिक्षामन्त्री पोखरेलमा कोरोना संक्रमण पुष्टि,काठमाडौं : शिक्षामन्त्री गिरिराजमणि पोखरेललाई कोरोना भाइरस (कोभिड१९) संक्रमण पुष्टि भएको छ । शुक्रबार स्वास्थ्यमा समस्या आएपछि स्वाब दिएका मन्त्री पोखरेलको रिपोर्ट आइतबार पोजिटिभ आएको हो । लक्षणसहितको संक्रमण देखिएकाले मन्त्री पोखरेल अहिले पाटन अस्पतालको आइसोलेसनमा रहेको उनका स्वकीय सचिव पुरन केसीले अन्नपूर्ण अनलाइनलाई जानकारी दिए । पर्यटनमन्त्री योगेश भट्टराईसमेत शनिबार कोरोना संक्रमण पुष्टि भएको थियो ।
ठगी आरोपमा सिरहा कांग्रेस जिल्ला सदस्य पक्राउ,"सिरहा : प्रहरी थुनामा रहेका मान्छे छुटाइ दिन्छु भन्दै पैसा असुल्ने नेपाली कांग्रेस सिरहा जिल्ला सदस्य रामबाबु यादव पक्राउ परेका छन्। उनलाई इलाका प्रहरी कार्यालय मिर्चैयाका डीएसपी सन्तुलाल जैसवालका ेप्रहरी टोलीले सिरहा सदरमुकामबाट पक्राउ गरेको हो। गत १८ गते इलाका प्रहरी कार्यालय मिर्चैयाले जुवा खेल्ने आठ जनालाई होलिडे होटलबाट पक्राउ गरेको थियो। सोहीमध्ये सियाराम महतोलाई प्रहरीबाट छुटाइदिन्छु भन्दै ४ लाख रुपैयाँ कांग्रेस नेता यादवले सियारामको परिवारसँग लिएका थिए। प्रहरीकाअनुसार पक्राउ परेका नेता यादवले सियारामको दाइ राधेश्यामसँग २० गते दुई पटक गरेर ४ लाख रुपैयाँ लिएको हो। पैसा तिरेर पनि मान्छे नछुटेपछि पीडित परिवारले प्रहरीलाई गुहारेका थिए। प्रहरीले मुद्दा मिलाउने नाममा पैसाअसुलेको थाहा पाएपछि नेता यादवलाई पक्राउ गरेको हो। उनीमाथि ठगी मुद्दा चलाइने प्रहरीले जनाएको छ। घटनाबारे थप अनुसन्धान भइरहेको जिल्ला प्रहरी कार्यालय सिरहाका डीएसपी शालिग्राम शर्माले जानकारी गराए। मुद्दाको विषयमा कांग्रेस नेता यादवसँग कुरा गर्दा महतोको परिवारले अडियो रेकर्ड गरेका छन्। अडियो रेकर्ड अन्नपूर्ण पोस्ट्सँग सुरक्षित छ। जसमा प्रहरी प्रशासनका हाकिमलाई मिलाउने पर्ने आइतबार मान्छे घरमै पुर्याइ दिने नेता यादवले बोलेका छन्। यता, नेपाली कांग्रेस जिल्ला सभापति रामचन्द्र यादवले पक्राउ परेका यादव जिल्ला सदस्य नभएर सहयोगी रहेको दाबी गरेका छन्। प्रहरीले आइतबार उनको साथबाट एक लाख रुपैयाँ बरामदसमेत गरेको छ।"
लघुवित्तको ऋणले उठिबास,"गोरखा : घटना नं १ : लघुवित्तको किस्ता तिर्न नसकेर हार खाएपछि पालुङ्टार नगरपालिका १० पिपलटारीका भक्तबहादुर बिकले जन्मे हुर्केको थातथलो छाडे । उनी कहाँ गए गाउँलेलाई थाहा छैन । उनी बस्ने गरेको घर वनमासाको घारीभित्र डुबेको चाहिँ गाउँलेलाई थाह छ । भूकम्पले भत्किएको घर बनाउन सरकारले दिएको अनुदानले नपुग्ने भएपछि उनले लघुवित्तसँग कर्जा लिएका थिए । न घर बनाउन सके, न किस्ता तिर्न सके, नगरपालिकाका वडा सदस्य बालकृष्ण देवकोटा भन्छन्, अनुदान लिएर बनाउन लागेको घर पनि डिपिसी मात्र गरेर छाडेका छन् । बिचराको उठिबास भयो । धेरै लघुवित्तबाट कर्जा लिएका उनी अहिले कता पुगेका छन्, कसैले बताउन सक्दैनन् । घटना नं २ : पालुङ्टार नगरपालिका ९ सेराबजारमा सिलाइकटाइ व्यवसाय गरेर बसेकी बिन्दु परियारले पनि लघुवित्तको कर्जा तिर्न नसकेपछि घर छोडिन् । तीन भन्दा धेरै लघुवित्तबाट कर्जा लिएको तर तिर्न नसकेपछि पसलै छोडेर गएको वडाअध्यक्ष भेजराज पाण्डेले बताए । घरभाडा पनि नतिरी गइन् । पछि मेरो रोहोबरमा प्रहरीले मुचुल्का गरेर पसल फुटाएर सामान निकालेको हो । हाल उनी चितवनमा छिन् भन्ने चाहिँ सुनेको तर नदेखेको छिमेकी बताउँछन् । घटना नं ३ : लघुवित्तको कर्जा तिर्न नसकेपछि पालुङ्टार १० का दिलबहादुर परियारको पनि उठिबास लागेको वडा सदस्य देवकोटाले बताए । उनको पनि फेन्सी पसल थियो । पसलका कपडा अलपत्र पारेर दुई वर्षअघि देखि गाउँघर छाडेको उनले बताए । घटना नं ४ : लघुवित्तकै ऋणले पिप्लेबँगैचाका बाबुराम परियारको परिवारलाई बिल्लीबाठ बनायो । उनी अहिले भारत पसेका छिमेकी सन्तबहादुर परियार बताउँछन् । ऋण लिए, तिर्न सकेनन् अनि नभागेर के गर्ने त ? गुरुङ भन्छन्, कुखुरा पाल्ने, बाख्रा पाल्ने भनेर ऋण ल्याउँछन् । अनि घरखर्च गरेरै सिध्याउँछन् । तिर्ने बाटो केही हुन्न अनि भाग्छन् । लघुवित्तको ऋणले सोही ठाउँका मदन परियार पनि घर तीन वर्षअघि नै काठमाडौँतिर भासिएको उनले बताए । घटना नं ५ : घर बनाउन सरकारले दिएको अनुदानले अपुग भएपछि गाइने दजी र गने दर्जीले तुरतुरेको आशा लघुवित्तबाट आठ लाख रुपैयाँ कर्जा लिए । तर कर्जा तिर्न नसक्ने भएपछि अहिले लघुवित्तले उनीहरुको भएभरको सबै जग्गा लिलामी गरेको छ । बैकले सत्र रोपनी जग्गा लिलाम गरेको छ, सानुमाया दर्जी भन्छिन्, दुईलाख रुपैयाँ बैना लगिसकेको छ । आठ लाख ऋण लिदैमा १७ रोपनी जग्गा गुमाउनु पर्दा मर्का परेको उनले बताइन् । भूकम्पले घर भत्किएपछि नयाँ घर बनाउनका लागि गनेले कुखुरा पालनका लागि भनेर पाँच लाख र गने दर्जीले तीन लाख रुपैयाँ लिए थिए । १५, १६ किस्ता त तिरिसकियो तर अहिले लकडाउनले हाडछाला काड्यो, ईश्वरी परियारले भनिन्, हामीलाई पास बुक देखाउँदैनन् । हामी घरमा पनि हिसाब राख्दैनौँ । फलानो दिनमा किस्ता तिर्ने हो भनेर मात्र थाहा छ । सानुमायाले दुईलाख जति, मैले एकलाख जति किस्ता तिरिसकियो होला । १७ रोपनी जग्गा आठ लाखमा भनेपछि त खर्लप्पै खाइहाले नि । अझै कति त तिरिसकेका छौं, ईश्वरी परियारले भनिन् जायजेथा वैँकले खायो । अब हामी अधियाँडालो गरेर खाउँला । लघुवित्त वैँकले टाट पल्टाएको भन्दै उनले गुनासो गरिन् । लघुवित्तका कारण उनीहरु जस्ता धेरै गाउँका धेरैको व्यवहार तहसनहस पारेको स्थानीय रामचन्द्र सेढाइँ बताउँछन् । एउटै टोलमा यति धेरैको बास खेदिसकेको छ । अझै खोजिपस्नुपर्छ, गाउँगाउँमा यस्ता घटना धेरै छन् । सजिलै ५० हजार, ६० हजार रुपैयाँ बाँड्छ । लिने पनि सजिलै लिन्छ, दिनेले पन सजिलै दिन्छ । सजिलै पाएको पैसा सजिलै खर्च गरेर सक्छ, उनले भने, रक्सी खाने, लुगा कपडा किन्ने गरेर घर खर्च गरेर मासिदिन्छ । सम्झौतापत्रमा भने अनुसार उसले काम गरेको छ कि छैन भनेर अनुगमन पनि छैन । सर्वसाधारण ठग्ने लघुवित्तको नीति ठीक छैन । लघुवित्तले गर्दा धेरैको उठिबास भएको पालुङ्टार नगरपालिका वडा नं ९ का अध्यक्ष भेजराज पाण्डे बताउँछन् । अव्यवस्थित लगानी, चर्को व्याज, सामुहिक जमानी जस्ता व्यवस्था बेठिक भएको उनको तर्क छ । सामुहिक जमानीमा लगानी गर्ने अवधारणा नै गलत छ, पाण्डे भन्छन्, तालि बजाएको भरमा रिन बाँड्छ । ताली बजाएर लिएको रिन रक्सी चुरोटमा उँडाइदिन्छन् । अन्तिममा एउटाले बेइमानी गरेपछि ताली बजाएकै भरमा निर्दोषहरु फँस्छन् । आफ्नो मात्र कर्जा तिरेर ऋणमुक्त हुन्छु भन्न पनि नपाउने व्यवस्था रहेको भन्दै उनले आपत्ति जनाए । पालुङटार नगरपालिकामा डिप्रोक्स, नेष्डो, छिमेकी, स्वदेशी, एनएमबी, आशा, स्वाबलम्बन, निर्धन, लक्ष्मी, गणपति, जालपा, कालिकालगायत लघुवित्त वैँकले ऋण लगानी गरिरहेका छन् । पालुङ्टार ८ का वडा अध्यक्ष शंकरप्रसाद कँडेलका अनुसार विशेषगरी दलित र विपन्न समुदायमा लघुवित्त प्रवेश गर्छन् । हाम्रो यहाँ पनि गीता परियार, सानु बराम लघुवित्तको कर्जा तिर्न नसकेर घर छोडेर भागे । उनीहरु कहाँ छन्, थाहा छैन, कँडेल भन्छन्, मरेपछि हकदारले पेन्सन पाउँछ भनेर प्रलोभन देखाएर कर्जा लिन आकर्षित गर्छन् । मिटिङ सुरु हुनुअघि प्रार्थना गर्छन् । रमाइलो वातावरणमा कर्जा प्रवाह गर्छन् अनि ग्राहकले एउटा वैँकबाट ऋण लिन्छन् । त्यसको किस्ता तिर्न अर्को वैँकबाट कर्जा लिन्छन् । यसरी धेरै बैंकमा ऋण तिर्नु भएपछि घरबास छोडेर भाग्छन् । लघुवित्तका कारण गाउँलेले दुख पाएको घटना मात्र नखोज्न डिप्रोक्स लघुवित्त वित्तीय संस्थाका पालुङ्टार शाखाका प्रवन्धक उज्जल कट्टेल तर्क गर्छन् । असफल ऋणीको अवस्था मात्र होइन, लघुवित्तबाट कर्जा लिएर किसानले उद्यम गरे, सफल भए भन्नेतर्फ पनि खोज्नुस्, उनले भने, सबै लगानी सफल हुन्छ भन्न सकिदैन । धेरै राम्रा उदाहरण भएको ठाउँमा एकाध नराम्रा हुनसक्छन् । जालपा लघुवित्त वित्तीय संस्थाका पालुङटार शाखा प्रबन्धक सुमन खत्रीले ग्राहकहरुले स्वतस्फूर्त रुपमा कर्जा लिने तर निर्धारित भन्दा अन्यत्रै खर्च गरेका कारण केही ठाउँमा खराब नतिजा आएको हुनसक्ने औँल्याए । हाम्रोमा त त्यस्तो छैन जस्तो लाग्छ तर कतिपय ठाउँमा नराम्रो भएको पनि सुन्नमा आउँछ, उनले भने, त्यसमा कर्मचारीले कसरी प्रस्तुती गरे भन्नेमा पनि भर पर्छ । कर्जा प्रबाह गर्नुअघि कसरी विष्लेषण गरे भन्नेमा पनि निर्भर हुन्छ । लघुवित्त वित्तीय संस्थाका कारण किसानले दुख पाएका गुनासो धेरै सुन्नमा आएको पालुङ्टार नगरपालिकाकी उपमेयर पम्फा बसेल बताउँछिन् । गुनासो धेरै छ । हामीले लघुवित्तलाई नगरपालिकाभित्र प्रवेश नै नदिने निर्णय गर्ने तयारी गरेको पनि हो । तर नमिल्दो रहेछ, उनले भनिन् ।"
"उपत्यकामा एकैदिन कोरोनाबाट ८ को मृत्यु, १४ सय १६ जनामा संक्रमण","काठमाडौं : पछिल्लो २४ घण्टामा कोरोना भाइरस (कोभिड१९) बाट काठमाडौं उपत्यकाका ८ जनाको मृत्यु भएको छ भने १४ सय १६ जनामा संक्रमण देखिएको छ। काठमाडौंमा एक महिलासहित चार पुरुष, ललितपुरमा एक पुरुष र भक्तपुरमा २ पुरुष गरी ८ जनाको कोरोनाबाट मृत्यु भएको स्वास्थ्य मन्त्रालयले जनाएको छ। यस्तै काठमाडौंका ११ सय ४५ ,ललितपुर ११० र भक्तपुरका १६१ जनामा संक्रमण देखिएको मन्त्रालय प्रवक्ता डा जागेश्वर गौतमले जानकारी दिए। यस्तै नेपालमा कोरोना भाइरस (कोभिड१९) संक्रमितको संख्या एक लाख सात हजार ७ सय ५५ पुगेको छ। पछिल्लो २४ घण्टामा २ हजार ७१ जनामा संक्रमण देखिएसँगै संक्रमितको संख्या एक लाख सात हजार ७ सय ५५ पुगेको स्वास्थ्य मन्त्रालयका प्रवक्ता डा जागेश्वर गौतमले जानकारी दिए। ३१ हजार ३१५ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा १३ हजार ६४९ जना रहेका छन् भने होम १७ हजार ६६६ आइसोलेसनमा छन्। यस्तै क्वारेन्टाइनमा ४ हजार ६१३ जना रहेका छन्। मन्त्रालयका अनुसार पछिल्लो २४ घन्टामा १२ हजार ४२७ नमूनाको पीसीआर परीक्षण भएको छ। आइतबार १५ सय ५२ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या ७५ हजार ८०४ पुगेको छ। आइसीयूमा ३२९ र ७६ जनाको भेन्टिलेटरमा उपचार भइरहेको छ। नेपालमा कोरोनाबाट ६३६ जनाको मृत्यु भएको छ। आइतबार मात्रै उपत्यकाका ८ सहित २२ जनाको मृत्यु भएको मन्त्रालयले पुष्टि गरेको छ।"
कर्मचारीमा कोरोना देखिएपछि गोरखाका दुवै नगरपालिका र विद्यालय बन्द,गोरखा : कर्मचारी र समुदायमा कोरोना संक्रमण फैलिएपछि गोरखा नगरपालिका र पालुङ्टार नगरपालिका कार्यालय एक हप्ताका लागि बन्द गरिएको छ । दुवै नगरपालिकाले सूचना प्रकाशित गरी नगरपालिका कार्यालय र सबै वडा कार्यालयहरु बन्द गरेका जनाएका हुन् । गोरखा नगरपालिकाको ६ का एकजना कर्मचारीमा आइतबार कोरोना पुष्टि भएको थियो । उनी दुईदिनअघि कार्यपालिकाको कार्यालयमा गएका धेरैसँग सम्पर्क भएको प्रमुख प्रशासकीय अधिकृत दिनेशराज पन्तले जानकारी दिए । नगरपालिकाको कार्यालय र सबै वडा कार्यालयबाट प्रवाह हुने अत्यावश्यकबाहेक सबै सेवा बन्द गर्ने निर्णय गरेको पन्तले जानकारी दिए। पालुङटार नगरपालिकाका प्रमुख प्रशासकीय अधिकृत तेजराज शर्माद्वारा हस्ताक्षरित सूचनामा कार्यपालिकाको आइतबारको बैठकले पालिका र दसवटै वडाहरु कात्तिक १ गतेसम्मका लागि अत्यावश्यक सबै काम बन्द गर्ने निर्णय गरेको छ। त्यस्तै पालिकाभित्रका सबै विद्यालय मङ्सीर ६ गतेसम्म बन्द गरेको जनाइएको छ । पालुङ्टार नगरपालिकाको ५ र वडा ८ का कर्मचारीमा पनि आइतबार कोरोना संक्रमण पुष्टि भएको छ ।
"काठमाडौंमा जोखिम बढ्यो, कोरोनालाई हल्का नलिनुहोस्","काठमाडौं : सरकारले काठमाडौंमा कोरोना भाइरस (कोभिड१९)को जोखिम बढेको भन्दै यसलाई हल्का रुपमा नलिन आग्रह गरेको छ। आइतबार मन्त्रिपरिषद्का निर्णय सार्वजनिक गर्न आयोजित पत्रकार सम्मेलनमा बोल्दै सरकारका प्रवक्ता एवम् परराष्ट्रमन्त्री प्रदीपकुमार ज्ञवालीले यस्तो आग्रह गरेका हुन्। १० लाख ५० हजार भन्दा बढीको ज्यान लिने रोग सामान्य हुँदै होइन मन्त्री ज्ञवालीले भने यसप्रतिको उच्च सतर्कतालाई रत्तिभर पनि कम गर्नु हुँदैन। उनले कोरोना भाइरसको महामारीविरुद्धको लडाईंमा काठमाडौं पछि परेको भन्दै चिन्तासमेत व्यक्त गरेका छन्। उनले हरेक राजनीतिक सामाजिक परिवर्तनको नेतृत्व गर्ने काठमाडौं महामारीविरुद्धको लडाईंमा पछि परेको बताए। काठमाडौं धेरै हिसाबले देशलाई नमुना दिने, दृष्टान्त प्रस्तुत राजधानी सहर हो, मन्त्री ज्ञवालीले भने, तर कता कता महामारीविरुद्धको लडाईंमा काठमाडौं पछाडि परेको जस्तो देखिँदैछ। मन्त्री ज्ञवालीले कोरोना नियन्त्रणमा केही जिल्लाको प्रयास उदाहरणीय भएकाले ति जिल्लाबाट काठमाडौंले सिक्नुपर्ने बताए। उनले त्यहाँ भएको व्यवस्थापन र जनप्रतिनिधिको सक्रियतालाई काठमाडौंले अनुशरण गर्नुपर्नेमा जोड दिए। ज्ञवालीले महामारी नियन्त्रणमा बाँके, कपिलवस्तु, वीरगञ्ज, उदयपुर जस्ता ठाउँबाट काठमाडौंका आम नागरिक, जनप्रतिनिधि र संघ संस्थाले सिक्नुपर्ने बताएका हुन्। अहिले ६० प्रतिशत संक्रमित उपत्यकामा भएको भन्दै उनले ४० लाख जनसंख्या भएको काठमाडौंमा कोरोना भाइरस अनियन्त्रित भए भयावहस्थिति सिर्जना हुनेतर्फ सचेत हुनुपर्ने बताए। सामथ्र्य बढ्दै गए पनि स्थिति भयावह बन्दा स्वास्थ्य संरचनाले नधान्ने उनको भनाइ छ। मन्त्री ज्ञवालीले भने, हाम्रो सामर्थ्य बढ्दै गएको छ, तर जुन अनुपातमा संक्रमितको संख्या बढेको छ। त्यसले चुनौती थपेको छ। सरकारका प्रवक्तासमेत रहेका मन्त्री ज्ञवालीले चाडपर्व उल्लासका साथ मनाउने भन्दा पनि अभिभावक र मान्यजनलाई कोरोनाबाट जोगाउन सबै सचेत हुनुपर्नेमा जोड दिए। उनले दसैंलगायत चाडपर्वमा सचेत हुनुपर्ने बताए। हाम्रा अभिभावक, ज्येष्ठ नागरिकको सुरक्षा हाम्रो निम्ति एकदमै महत्वपूर्ण छ। हाम्रो सानो लापरवाहीले उहाँहरुको जीवनमा जोखिम पुर्याउँछ, उनले भने। मन्त्री ज्ञवालीले संक्रमणको शृङ्खला बढ्दै जाँदा नागरिकको सचेतना बढी आवश्यक भएकोमा जोड दिए। उनले सामान्य कुरामा ख्याल गरेमात्र कोरोनाबाट बच्न सकिने भन्दै सामाजिक दूरी र मास्कलाई अनिवार्य गर्नुपर्ने बताए।"
मुख्यमन्त्रीविरुद्ध अविश्वास प्रस्ताव : के सरकार परिवर्तन होला ?,"सुर्खेत : आफ्नै दलका बहुमत सांसदले अविश्वासको प्रस्ताव दर्ता गरेसँगै कर्णालीमा मुख्यमन्त्री महेन्द्रबहादुर शाही दलभित्रै अल्पमतमा परेका छन्। तत्कालीन एमाले र माओवादीबीच एकता भएपछि शाही नेकपा संसदीय दलको नेता बनेका थिए। तर पूर्वएमाले र पूर्वमाओवादीका सांसदले नै शाहीलाई दलको नेताबाट हटाउन आइतबार संसदीय दलमा प्रस्ताव नै दर्ता गराएका छन्। कर्णाली प्रदेश सभामा ४० सांसद छन्। ती मध्ये नेकपाका मात्र ३३ छन्। राजबहादुर शाही सभामुख भएकाले नेकपाको संसदीय दल ३२ सदस्यीय रहेको छ। पार्टी एकता हुँदा सहमतिमा दलको नेता चुनिए पनि मुख्यमन्त्री शाहीविरुद्ध अहिले आएर १८ जना सांसद खुलेरे उभिएका छन्। नेकपा संसदीय दलमा दलको नेता हुन कम्तिमा १७ सांसदको समर्थन आवश्यक पर्दछ। तर मुख्यमन्त्री शाहीको विपक्षमा १८ जना सांसद खुलेरै लागेका छन्। बहुमत सांसद विपक्षमा उभिएसँगै मुख्यमन्त्री शाही नैतिक संकटमा परेका हुन्। प्रदेश सभामा पूर्वएमालेका २० र पूर्व माओवादीका १३ जना सांसद छन्। यसकारण पनि यसअघि साविक एमालेले मुख्यमन्त्रीमा दाबी गर्दै आएको थियो। त्यसबेला यामलाल कँडेल सर्वसम्मत एमाले संसदीय दलको नेता पनि चयन भए। तर केन्द्रका शीर्ष नेताहरुको दबाबका कारण उनी मुख्यमन्त्री हुन सकेनन्। बहुमत हुँदा पनि मुख्यमन्त्री नपाएपछि पूर्वएमाले खेमा असन्तुष्ट नै थियो। पछिल्लो समय सरकारप्रतिको असन्तुष्टि बढ्दै गएपछि हस्ताक्षर संकलन र अविश्वासको प्रस्ताव नै आएको हो। योसँगै नेता कँडेललाई दलको नेता चयन गर्ने बाटो खुला भएको एक सांसदले बताए। पुर्वएमाले एकजुट, पूर्वमाओवादी विभाजित साविक एमालेका सांसद एकजुट भएको र साविक माओवादीका सांसदले नै मुख्यमन्त्रीविरुद्ध हस्ताक्षर गरेपछि प्रदेश सरकार नै परिवर्तन हुने संकेत देखिएको हो। अविस्वास प्रस्तावमा पूर्वएमालेका १५ र पूर्वमाओवादीका तीन जना सांसदले हस्ताक्षर गरेका छन्। आइतबार दर्ता भएको अविश्वास प्रस्तावमा साविक माओवादीका पुष्पा घर्ती, ठम्मरबहादुर विष्ट र धर्मराज रेग्मी गरी तीन जनाले पनि हस्ताक्षर गरेका छन्। घर्ती हाल उपसभामुख छन्। यसले साविक माओवादी विभाजित देखिएको छ। यस्तै साविक एमालेका यामलाल कँडेल, अम्मर थापा, चन्द्रबहादुर शाहीलगायत १५ जनाले हस्ताक्षर गरेका छन्। मन्त्री भएका कारण तीन जना र प्रमुख सचेतक भएका कारण एकजना साविक एमालेका सांसदले हस्ताक्षर गरेका छैनन्। यद्यपि उनीहरु पनि प्रस्तावको पक्षमा रहेको एक सांसदले बताए। नेकपामा दलको नेता फेर्न १७ जना सांसदको समर्थन भए बहुमत पुग्छ। तर प्रक्रियामा गए मुख्यमन्त्री स्वतः अल्पमतमा पर्ने ति सांसदको दाबी छ। उनका अनुसार मुख्यमन्त्रीलाई दलको नेताबाट हटाउने पक्षमा कम्तिमा पनि २२ मत छ। यसकारण संसदीय दलमा निर्वाचन नै भएको अवस्थामा मुख्यमन्त्री शाहीलाई दलको नेता भइरहन सहज भने छैन। सरकार परिवर्तन होला ? मुख्यमन्त्री महेन्द्रबहादुर शाही संसदीय दलभित्रै अल्पमतमा परेका छन्। आफ्नै दलका सांसदले अविश्वासको प्रस्ताव दर्ता गरेसँगै कर्णालीमा प्रदेश सरकार पनि परिवर्तन हुने चर्चा सुरु भएको छ। कर्णालीमा ४० सदस्यीय प्रदेभ सभामा नेकपाका ३३ जना सांसद छन्। यस्तै कांगे्रसका ६ र राप्रपाका एक जना सांसद छन्। यस्तो अवस्थामा अविस्वासको प्रस्ताव पास भएको खण्डमा मुख्यमन्त्री शाहीले नैतिकताको आधारमा दलको नेताबाट राजीनामा दिनुपर्ने हुन्छ। त्यसपछि दलमा बहुमत प्राप्त गर्ने नेता नै संविधानतः मुख्यमन्त्रीको उम्मेदवार बन्नेछ। संसदमा बहुमत प्राप्त दलको नेतालाई नै प्रदेश प्रमुखले मुख्यमन्त्री नियुक्त गर्ने व्यवस्था छ। दलभित्र बहुमत प्राप्त गरे पनि प्रदेश सभामा पनि मुख्यमन्त्रीले विश्वासको मत लिनुपर्ने हुन्छ। यसका लागि प्रदेश सभामा कम्तिमा २१ मत आवश्यक पर्दछ। नेकपाका एक सांसद भन्छन्,हामी बहुमतमा नै छौं, त्यही भएर नै अविश्वासको प्रस्ताव आएको हो। पहिला दलको नेता बदल्ने र त्ययसपछि नयाँ बन्ने मुख्यमन्त्रीलाई पनि सहज रुपमै विश्वासको मत मिल्नेगरी हामीले हिसाब गरेका छौं। उनले नेकपाभित्रै संसदमा आवश्यक बहुमत पुग्ने भएकाले अहिले नै काँग्रेससँग बहुमतका लागि सहकार्य गर्नुपर्ने अवस्था नरहेको बताए। यद्यपी नेकपा केन्द्रमा सहमति र भागबण्डाका आधारमा अगाडि बढेकाले कर्णालीमा तत्काल सरकार परिवर्तनको सम्भावना नरहेको मुख्यमन्त्री निकट स्रोतको दाबी छ। स्ययम् मुख्यमन्त्री महेन्द्रबहादुर शाहीले पनि सरकारविरुद्ध अविश्वासको प्रस्ताव नआएको दाबी गरेका छन्। उनले भने,दलको नेताविरुद्ध प्रस्ताव आएको हो, सरकारकैविरुद्ध प्रस्ताव आएको छैन। यसलाई हामी छलफल गरेर समाधान गर्नेछौं, साथीहरुको असन्तुष्टि हल गर्नेछौं। केन्द्रमा पनि यस्ता समस्या देखिएको र त्यसलाई पार्टीले हल गरेको भन्दै उनले कर्णालीमा अहिले नै सरकार परिवर्तन नहुने बताए। मुख्यमन्त्रीको सचिवालयले भने सहमति र पार्टी एकताको मर्म जोगाउनकै लागि कर्णालीमा साविक माओवादीले मुख्यमन्त्री पाएकाले अहिले नै सरकार परिवर्तन हुन नसक्ने जनाएको छ। मुख्यमन्त्रीविरुद्ध हस्ताक्षर गरेका नेकपाका सांसद। छिनोफानो मंगलबार संसदीय दलका नेतासमेत रहेका मुख्यमन्त्री शाहीको कार्यशैली प्रभावकारी नभएको, सरकारका कारण जनस्तरमा पार्टी नै अलोकप्रिय बन्दै गएको, मुख्यमन्त्रीले पार्टीको भावनाअनुसार काम गर्न नसकेको, संसदीय दललाई अटेर गरेको र साविक माओवादीलाई मात्र च्यापेको भन्दै सांसदले उनीविरुद्ध संसदीय दलमा अविश्वासको प्रस्ताव दर्ता गराएका हुन्। सांसदहरुले नेकपा संसदीय दलका प्रमुख सचेतक गुलावजंग शाहलाई उक्त प्रस्ताव बुझाएका छन्। आफूहरुले संसदीय दलको विधान अनुसार प्रस्ताव दर्ता गरेकाले अब प्रक्रिया अनुसार यसको टुंगो लगाउनुपर्ने नेता यामलाल कँडेलको भनाइ छ। नेता कँडेलले भने, दलका नेताविरुद्ध अविश्वास दर्ता भएको छ, अब प्रमुख सचेतकले दलको बैठक बसाल्नु हुन्छ। हामीले प्रमुख सचेतकलाई यो प्रस्ताव बुझाएका छौं, विधानअनुसार अब प्रक्रिया अगाडि बढ्छ। यस्तै नेकपा संसदीय दलका प्रमुख सचेतक गुलावजंग शाहले पनि दलको बैठक बसेर प्रस्तावको टुंगो लगाइने बताए। उनले भने,मंगलबार दिउँसो १ बजेका लागि दलको बैठक डाकिएको छ, त्यही बैठकमा प्रस्ताव ल्याउनुको कारणबारे सांसदले धारणा राख्नेछन्। मेरो अध्यक्षतामा बस्ने बैठकमा मुख्यमन्त्रीले पनि जवाफ दिनुहुनेछ, त्यसपछि प्रक्रियामा गएर यसको टुंगो लगाउने छौं। नेकपा संसदीय दलले अविस्वासको प्रस्ताव पारित गरेमा दलको नेताबाट मुख्यमन्त्री शाही हट्नेछन्। हस्ताक्षर गर्ने सांसदहरुको नामावली। तस्बिर : अन्नपूर्ण"
उपचारका लागि लैजाँदै गर्दा कोरोना संक्रमितको मृत्यु,"विराटनगर : उपचारका लागि अस्पताल लैजाँदै गर्दा विराटनगरका कोरोना भाइरस संक्रमित एक पुरुषको आइतबार दिउँसो मृत्यु भएको छ । विराटनगर महानगरपालिका२ का ५२ वर्षीय पुरुषको दिउँसो २ बजेतिर मृत्यु भएको हो । महानगर प्रहरीका निरीक्षक राजन पौडेलका अनुसार कोरोना रिपोर्ट पोजिटिभ आएपछि वृद्धलाई नौ दिनदेखि 'होम आइसोलेसन'मै राखिएको थियो । उनका अनुसार स्वाब संकलन गरेर पीसीआर परीक्षण गराउँदा असोज १६ गते रिपोर्ट पोजिटिभ आएको थियो । स्वास्थ्यमा एक्कासी समस्या आएपछि एम्बुलेन्समा राखेर उपचारका लागि मोरङको टंकीसिनवारीस्थित विराट शिक्षण अस्पताल लैजाने क्रममा बाटैमा मृत्यु भएको जानकारी उनले दिए । 'अस्पतालको गेटमा रोकेर चिकित्सकले सोधीखोजी गर्दा एम्बुलेन्सभित्रै मृत्यु भइसकेको थियो,' पौडेलले भने, 'शनिबार बेलुकाबाट पिसाब गर्न पनि समस्या हुन थालेको रहेछ ।' उनका अनुसार बिहान ११ बजेतिर श्वास फेर्न गाह्रो भएपछि परिवारका सदस्यले घरमै अक्सिजन ल्याएर दिएका थिए । झन् समस्या बढ्दै गएपछि भने तत्काल एम्बुलेन्स खोजेर अस्पताल लगिएको उनले बताए । मृतकमा उच्च रक्तचापको पुरानै समस्या रहेको पाइएको पौडेलले बताए ।"
राजस्व अनुसन्धानका कर्मचारीलाई घुस खुवाउने चिनी उद्योगी झाविरुद्ध मुद्दा,"काठमाडौं : अख्तियार दुरुपयोग अनुसन्धान आयोगले महालक्ष्मी सुगर्स प्रालि कपिलवस्तु(हाल सर्लाही)का सञ्चालक अनिलकुमार झाविरुद्ध मुद्दा दायर गरेको छ। व्यवसायी झाले राजस्वको कर्मचारीलाई प्रलोभनमा पारेर आफ्ना अवैध काम गराउने गरेका थिए। राजश्व अनुसन्धान कार्यालय, बुटवलका प्रमुख राजस्व अनुसन्धान अधिकृत विजय रानालाई घुस दिएको आरोपमा चिनी व्यवसायी झाविरुद्ध मुद्दा दायर गरिएको हो। अख्तियारले घुस दिने व्यवसायी झा र लिने राजस्व अधिकृत रानाविरुद्ध दुवै विशेष अदालतमा घुस मुद्दा दायर गरेको छ। व्यवसायी झा र राजस्व अधिकृत रानाबीच घुस रकम लेनदेख गरिरहेको अवस्थामा नियन्त्रणमा लिइ अनुसन्धान गरेको अख्तियारका प्रवक्ता एवं सहसचिव तारानाथ अधिकारीले जानकारी दिए। राजस्व अधिकृत रानालाई राजस्व लगायतका विभिन्न कामकाजमा सहजीकरण गरिदिएवापत झाले दुई लाख घुस लिँदा लिँदै अख्तियारको फन्दामा परेका थिए। त्यो रकम राजस्व अधिकृत चलाईराखेको बा २ झ १७६७ नम्बरको सरकारी प्लेटको टोयटा हाइलक्स गाडीमा लुकाई राखेको अवस्थामा बरामद गरिएको थियो। उनीहरुविरुद्ध भ्रष्टाचार निवारण ऐन बमोजिम जरिवाना र कैद सजाय हुन तथा उक्त बरामद रकमसमेत जफत हुन समेत मागदाबी लिइएको छ।"
टिकटकमाथि पाकिस्तानले प्रतिबन्ध लगायो,इस्लामाबाद : चिनियाँ एप टिकटकमाथि पाकिस्तान सरकारले पनि प्रतिबन्ध लगाएको छ । सामाजिक सञ्जालमा टिकटकले अनैतिक कन्टेन्ट रोक्न असफल भएकोमा प्रतिबन्ध लगाइएको शुक्रबार सरकारी अधिकारीहरुले जानकारी दिए । भारत सरकारले प्रतिबन्ध लगाएको केही महिनामै पाकिस्तानले पनि उक्त एपमाथि प्रतिबन्ध लगाएको हो । टिकटकमा आउने भिडियो तथा अन्य सामग्रीलाई लिएर यसअघि पनि अन्य देशमा पनि विवाद हुने गरेको थियो । यद्यपि पाकिस्तानमा टिकटकमाथि प्रतिबन्ध लगाइएपछि ट्वीटरमा दिनभर ह्यासट्याग टिकटक नै चलाइएको छ । चीनसँग निकट सम्बन्ध रहेको भनिएको पाकिस्तानले अचानक टिकटकमाथि प्रतिबन्ध लगाएकोमा विभिन्न कोणबाट टिप्पणी आएका छन् । पाकिस्तानमै केहीले सरकारको यस्तो कदमको प्रशंसा गरेका छन् भने केहीले विरोध पनि गरे । यद्यपि भारतले टिकटकमा प्रतिबन्ध लगाएको निर्णयलाई सीमा विवादका कारण उत्पन्न दुई देशबीचको मनमुटावसँग जोडेर पनि व्याख्या गरिएको थियो । तर पाकिस्तानका लागि चीन एक बलियो सहयोगी मुलुक हो ।
ध्वनि प्रदूषण गराउने चालक कारवाहीमा,"काठमाडौं : महानगरीय ट्राफिक प्रहरी महाशाखाले चर्को आवाज तथा स्वरुप परिवर्तन गरेर मोटरसाइकल चलाई ध्वनि प्रदूषण गराउने चालकलाई कारबाही थालेको छ । चाडबाडलाई लक्ष्य गरेर अवाञ्छित गतिविधिविरुद्ध सक्रिय रहेको ट्राफिक प्रहरीले आज मात्रै चर्को आवाज बनाएर मोटरसाइकल चलाउने २० चालकलाई कारवाही गरेको हो । महाशाखाले सहरमा कोलाहल मच्चाउँदै ठूलो आवाजले गुडाउने तथा स्वरुप परिवर्तन, लापरबाही तथा जिकज्याक रुपमा चलाउने कार्य कानून विपरीत भएकाले त्यसविरुद्ध अभियान थालेको छ । महाशाखाका प्रमुख भीमप्रसाद ढकालले त्यस्ता मोटरसाइकलका कारण दुर्घटना निम्तिनाका साथै सर्वसाधारणमालाई समेत असर पुग्ने बताए । जथाभावी रुपमा साइलेन्सरलाई परिवर्तन गरेर, फिल्टर निकालेर वा कम्पनीबाट नै ठूलो आवाज निस्कने बनाइएका मोटरसाइकललाई काठमाडौँ उपत्यकाभित्र सञ्चालनमा कडाइ गरिएको प्रहरी वरिष्ठ उपरीक्षकले ढकालले जानकारी दिए। त्यस्ता मोटरसाइकल निकै तीव्र गतिमा कुदाइने गरेको पाइन्छ । महाशाखाका प्रवक्ता तथा प्रहरी उपरीक्षक रामेश्वरप्रसाद यादवका अनुसार चालु आर्थिक वर्षमा मात्रै यसअघि ३४ मोटरसाइकल चालकलाई कारबाही गरिसकिएको छ । त्यसरी समातिएका मोटरसाइकललाई सवारी तथा यातायात व्यवस्था ऐन २०४९ बमोजिम जरिवानास्वरुप रु एक हजारदेखि रु १५ हजारसम्म जरिवाना गराइएको छ । यस्ता किसिमका मोटरसाइकल कतै कुदेको देखेमा ट्राफिक प्रहरीको हटलाइन १०३ मा जानकारी गराइदिनसमेत प्रहरीले अनुरोध गरेको छ । महाशाखाले यातायात क्षेत्रको ठगी नियन्त्रणमा समेत विशेष टोली परिचालन गरिएको जनाएको छ । सादा पोशाकमा प्रहरी परिचालन गरी यस्ता गतिविधि नियन्त्रण अभियान सुरु भएको जनाइएको छ।"
सरकार भन्छ: लापरवाही गरेमा फेरि लकडाउन गर्न बाध्य हुन्छौँ,"काठमाडौँ : पछिल्लो समय कोरोनाभाइरसको संक्रमण तीव्र रुपमा बढिरहँदा सरकारले सबैलाई सतर्क रहन आग्रह गरेको छ । सरकारका प्रवक्ता तथा परराष्ट्रमन्त्री प्रदीप ज्ञवालीले लापरवाही नगर्न सबैलाई आग्रह गरेका हुन् । साथै सरकारका आग्रह नागरिक स्तरबाट अवज्ञा भएमा फेरि लकडाउन हुनसक्ने भन्दै सचेत गराएका छन् । चाडबाड निजकिँदै गर्दा यस्तो बेला संक्रमण झन् जटिल बन्नसक्ने भएकाले त्यसतर्फ ध्यान दिन पनि मन्त्री ज्ञवालीको आग्ह थियो । उनले बारम्बारको सरकारको अपिल पालना नभए कडा कदम चाल्नुपर्ने अवस्था आउने बताए । यस्तै काठमाडौं उपत्यकामा ६० प्रतिशत बढी संक्रमित देखिन थालेको पनि उनको भनाइ थियो । मन्त्रिपरिषदका निर्णय सार्वजनिक गर्न आयोजित नियमित पत्रकार सम्मेलनमा यस्तो बताएका हुन् । सानो लापरबाहीले गर्दा जीवनमा नै जोखिम आउन सक्ने भन्दै चाडबाडका बेला झन् संवेदनशील बन्न मन्त्री ज्ञवालीले आग्रह गरेका थिए । साथै संक्रमण नियन्त्रणका लागि बाँकेको नरैनापुर, उदयपुर र वीरगंज लगायत क्षेत्रका स्थानीय जनप्रतिनिधि र सरोकारवालाले खेलेको भुमिकालाई आत्मसाथ गर्न पनि उनको आग्रह थियो । पछिल्लो दुई दिनयता मात्रै सरकारका दुई जना मन्त्रीलाई कोरोनाभाइरसको संक्रमण भइसकेको छ । विज्ञहरुले भने काठमाडौँमा संक्रमित झन् बढ्नसक्ने भन्दै सचेत रहन आग्रह गरेका छन् ।"
'एक्यान'का सदस्यलाई डाक्टर अन कलमा ५० प्रतिशत छुट,"काठमाडौं : डाक्टर्स अन कलले 'द एशोसियशन अफ चार्टड अकाउन्टेन्ट अफ नेपाल' (एक्यान) लाई आफूले प्रदान गर्ने सेवाहरुमा ५० प्रतिशत छुटको व्यवस्था गरेको छ ।डाक्टर्स अन कल (डक) नेपालमा (हाेम हेल्थ केयर) गृह स्वास्थ्य सेवा प्रदान गर्ने अग्रणी स्थानमा रहेका स्वास्थ्य संस्थाहरु मध्येको एक हो जुन स्वास्थ्य क्षेत्रमा अनुभवी तथा दक्ष चिकित्सक, डाक्टर, फिजियो थेरापिस्ट, डाइटिशियन र नर्सहरुका साथ सुविधाजनक र गुणस्तरिय सेवा प्रदान गर्ने उदेश्यले पूर्ण रुपमा नयाँ अवधारणाका साथ सुरु गरिएको संस्था हो । स्वास्थ्य क्षेत्रमा विगत साढे दुई वर्षदेखि सेवा दिदैं आइरहेको यो संस्था तीनजना डाक्टरहरुको समुहले स्थापना गरेको हो। एउटा अनुभवी टिमद्वारा घरमा दिनसक्ने स्वास्थ्य सेवा सेवाग्राहीहरूको घर तथा अफिसमा गएर दिनु नै संस्थाको मूल उद्देश्य हो । यही उद्देश्यका साथ डकले तपाई र तपाईका प्रियजनहरुको लागि केवल फोन कलको भरमा विगत २ वर्षदेखि घरमै स्वास्थ्य सेवा प्रदान गर्दै आइरहेको छ ।"
बागलुङ नगरपालिकामा अत्यावश्यकबाहेक सबै सेवा बन्द,"बागलुङ : जिल्ला सदरमुकाम बागलुङ बजार क्षेत्रमा फेरि कोरोना भाइरस (कोभिड १९)को संक्रमण जोखिम बढेको छ। अघिल्लो वर्षको चैत्रमा नेपालको पाँचौ र छैठौ संक्रमित पुष्टि भए सँगै बागलुङमा पछिल्लो केही दिन कोरोना संक्रमण दर र जोखिम कम भएको आकलन गरिएको थियो। तर, शनिबार एकै दिन ४७ जनामा कोरोना संक्रमण पुष्टि भएपछि संक्रमण जोखिम र त्रास बढेको छ। बागलुङ नगरपालिकामा क्वारेन्टिन व्यवस्थापनमा लामो समयदेखि खटिएका जनप्रतिनिधि र स्वास्थ्यकर्मीमा कोरोना देखिएपछि बागलुङ नगरपालिकाले अनिश्चितकालका लागि अत्यावश्यक बाहकेको सेवा बन्द गरेको छ। नगरपालिकाका प्रमुख प्रशासकीय अधिकृत शिवप्रसाद रिजालले स्वास्थ्यकर्मी र जनप्रतिनिधिसहित समुदायस्तरमा कोरोना सक्रमण पुष्टि भएपछि अत्यावश्यक बाहेकका सबै सेवा बन्द गरेको जानकारी दिए। नगरपालिकाका जनप्रतिनिधि, स्वास्थ्यकर्मी तथा बागलुङ बजारका स्थानीयमा कोरोना पुष्टि भएपछि सोमबारदेखि लागु हुने गरी अनिश्चतकालका लागि नगरपालिकाको सेवा बन्द गरेको हो। नगरपालिकाको कार्यालय सहित १४ वटै वडामा अत्यावश्यक बाहेक काम बन्द गरिएको नगरपालिकाले जनाएको छ। बागलुङ नगरपालिकाको एक जना स्वास्थ्यकर्मी र एक जना जनप्रतिनिधिमा संक्रमण भएपछि अहिले कन्ट्याक्ट ट्रेसिङ भइरहेका कारण नगरपालिकाको सेवा बन्द गरिएको स्वास्थ्य शाखा प्रमुख रामप्रसाद खनालले बताए बागलुङमा अहिलेसम्म ५ सय २५ जनामा कोरोना संक्रमण पुष्टि भएको छ। जसमध्ये ३ सय ६७ जना कोरोना मुक्त भएका छन् भने एक जनाको मृत्यु भइसकेको छ। बागलुङमा हाल सक्रिय सक्रमितको संख्या १ सय ५७ छ। उनीहरुको विभिन्न अस्पताल र आइसोलेशनमा उपचार भइराखेको छ।"
थप १३ जना कोरोना संक्रमितको मृत्यु,"काठमाडौं : कोरोना संक्रमितको संख्यासँगै मृतकको संख्यासमेत उच्च हुँदै गएको छ। शनिबार राति र आइतबार बिहान गरी थप १३ जना संक्रमितले ज्यान गुमाएका छन्। शनिबार प्रेस बिफ्रिङमा स्वास्थ्य तथा जनसंख्या मन्त्रालयका प्रवक्ता प्राडा जागेश्वर गौतमले ६१४ जनाको कोरोनाले मृत्यु भएको बताएका थिए। बुटवलमा तीन जनाको मृत्यु धागो कारखानास्थित कोरोना विशेष अस्पताल बुटवलमा उपचारका क्रममा तीन जनाको मृत्यु भएको छ। लुम्बिनी प्रादेशिक अस्पतालले दिएको जानकारी अनुसार बुटवल ११ का ८४ वर्षीय पुरुषको रुपन्देहीका अस्पतालमा आईसीयू बेड खाली नभएपछि दाङ लैजाँदै गर्दा बाटोमा मृत्यु भएको छ। त्यसैगरी २४ गतेदेखि कोरोना विशेष अस्पतालमा भर्ना रहेका ७० वर्षीय पुरुषको शनिबार राती ९:५५ मा मृत्यु भएको लुम्बिनी प्रादेशिक अस्पतालका प्रवक्ता डा विष्णु गौतमले जानकारी दिए। गत असोज २१ गते कोरोना पुष्टि भएर कोरोना विशेष अस्पताल बुटवलमा भर्ना भएकी महिलाको मध्यराति २ बजे मृत्यु भएको डा गौतमले बताए। धरानमा तीन जनाको मृत्यु विपी कोइराला स्वास्थ्य विज्ञान प्रतिष्ठानको कोभिड अस्पतालमा तीन कोरोना संक्रमितको मृत्यु भएको छ। प्रतिष्ठानका सहप्रवक्ता डा आशिष श्रेष्ठका अनुसार सुनसरीको दुहवीका ६४ वर्षीय एक पुरुष र धनकुटाकी ६१ वर्षीया एक महिलाको आज बिहान र धरान८ की एक महिलाको शनिबार राति उपचारका क्रममा मृत्यु भएको हो। बाँके दुई जनाको मृत्यु बाँके जिल्लामा शनिबार राति कोरोना भाइरस (कोभिड १९) बाट दुई जनाको मृत्यु भएको छ। जिल्ला स्वास्थ्य कार्यालय बाँकेका कोरोना फोकल पर्सन नरेशबाबु श्रेष्ठका अनुसार नेपालगन्ज उपमहानगरपालिका १० का ८४ वर्षका पुरुषको भेरी अस्पताल नेपालगन्जमा शनिबार राति ९:५५ बजे मृत्यु भएको हो। कोहलपुर नगरपालिका ८ गोल्छा टोलकी ७१ वर्षीया महिलाको राति १० बजे भेरी अस्पतालमा उपचारको क्रममा कोरोनाबाट मृत्यु भएको अस्पतालले जनाएको छ। नोबेलमा दुई जनाको मृत्यु विराटनगरको नोबेल शिक्षण अस्पतालमा उपचाररत कोरोना भाइरस संक्रमित दुई जनाको शनिबार राति मृत्यु भएको छ। अस्पतालका प्रबन्धक नारायण दाहालका अनुसार सुनसरी हरिनगरा४ का ७१ वर्षीय वृद्धको उपचारका क्रममा राति १०:१५ बजे र दुहवी ३ की ४० वर्षीया महिलाको राति ११ बजे मृत्यु भएको हो। चितवनमा एक जनाको मृत्यु भरतपुर महानगरपालिका१ निवासी ७५ वर्षीया महिलाको चितवन मेडिकल कलेज भरतपुरमा मृत्यु भएको हो। दम, उच्च रक्तचाप र निमोनियासम्बन्धि समस्या भई असोज २२ गते अस्पताल भर्ना भएकी उनको असोज २३ गते पिसिआर रिपोर्ट पोजिटिभ आएको थियो। अस्पतालको कोभिड सघन उपचार कक्षमा राखेर उपचार भइरहेको समयमा आज बिहान उनको मृत्यु भएको अस्पतालले जनाएको छ। धुलिखेलमा एक जनाको मृत्यु काभ्रेको धुलिखेल अस्पतालमा उपचाररत एक जना कोरोना संक्रमित पुरुषको मृत्यु भएको छ। धुलिखेल अस्पतालमा उपचाररत ५२ वर्षीय पुरुषको गएराति मृत्यु भएको हो। धनगढीमा एक जनाको मृत्यु सेती प्रादेशिक अस्पताल धनगढीमा शनिबार राति एक पुरुषको मृत्यु भएको छ। धनगढी उपमहानगरपालिका३ का ५२ वर्षीय कोरोना संक्रमित पुरुषको शनिबार राति २:१५ बजे मृत्यु भएको अस्पतालले जनाएको छ। असोज २० गते कोरोना पुष्टि भएका उनी अस्पतालमा २३ गते भर्ना भएका थिए।"
नेता किमको दावीः उत्तर कोरियामा कोरोना संक्रमण छैन,"प्योङयाङ : उत्तर कोरियाली नेता किम जोङ उनले आफ्नो देशमा कोही पनि कोरोनाभाइरसका संक्रमित नभएको दावी गरेका छन् । शनिबार सैनिक परेडको क्रममा नेता किमले यस्तो दावी गरेका हुन् । उनले उत्तरमा कोही पनि संक्रमित नभएको धन्य महसुश गरेको बताएका थिए । जब कि, उत्तरका दुई छिमेकी देश दक्षिण कोरिया र चीनमा कोरोनाभाइरसको संक्रमण फैलिएको छ । उत्तरले गत जनवरीदेखि नै कोरोना संक्रमण रोक्न आफ्ना सबै सीमा बन्द गरिदिएको छ । साथै उत्तरले यस वर्षको सुरुदेखि नै कोरोना संक्रमणविरुद्ध विभिन्न प्रयास अवलम्वन गरेको थियो । दक्षिणका मिडियाले भने उत्तर कोरियाली नेताको दावीमा विश्वसनीयता नभएको जिकिर गरेका छन् ।"
कोरोना अपडेट : स्वास्थ्य मन्त्रालयको पत्रकार सम्मेलन (लाइभ),काठमाडौं : स्वास्थ्य तथा जनसंख्या मन्त्रालयले पत्रकार सम्मेलनमार्फत् कोरोना भाइरस (कोभिड१९) को नियमित अपडेट गराउँदै आएको छ। २०७६ चैत ११ गतेदेखि सुरु भएको पत्रकार सम्मेलनलाई मन्त्रालयले निरन्तरता दिएको हो। नियमित पत्रकार सम्मेलनमा मन्त्रालयका प्रवक्ता डा जागेश्वर गौतमले कोरोनाको पछिल्लो अवस्थाबारे जानकारी गराउँदै आएका छन्। मन्त्रालयका अनुसार नेपालमा एक लाख पाँच हजर ६८४ जनामा संक्रमण पुष्टि भएको छ । जसमध्ये ७४ हजार २५२ जनाले कोरोना जितेका छन् । अहिलेसम्म ६२३ जनाले भने कोरोनाकै कारण ज्यान गुमाएका छन् । नेपालमा लकडाउन र निषेधाज्ञा खुकुलो भएपछि सहरी क्षेत्रमा संक्रमण बढ्दै गएको छ ।
मेक्सिकोले कोरोनाको खोप पाउन डब्लूएचओलाई पैसा बुझायो,"मेक्सिको सिटी : मेक्सिकोले कोभिड १९ को खोपका लागि विश्व स्वास्थ्य संगठन (डब्लूएचओ)लाई १ सय ५९ मिलियन भन्दा धेरै अर्थात्, १६ करोड रुपैयाँ भुक्तान दिएको छ । कोभेक्स कार्यक्रम अन्तर्गत खोप उपलब्ध गराउन मेक्सिकोले उक्त रकम तिरेको यही शनिबार जानकारी दिएको छ । डब्लूएचओको कोभेक्स कार्यक्रममा विश्वका अधिकांश देश सहभागी छन् । यसै अन्तर्गत खोप उपलब्ध गराउन विभिन्न देशले डब्लूएचओलाई पैसा तिर्नुपर्छ । मेक्सिकोले यस पटक डब्लूएचओलाई पैसा तिरेपछि उसको १२ करोड भन्दा धेरै जनसंख्यामध्ये पाँच भागको एक भाग जनसंख्यालाई पुग्ने खोप पाउनेछ । मेक्सिकोको परराष्ट्र मन्त्रालयका अनुसार उसले अरु थप जनसंख्याका लागि पनि खोप उपलब्ध गराउन प्रक्रिया अघि बढाइसकेको छ । मेक्सिकोमा कोरोनाभाइरसका कारण संक्रमितको संख्या ८ लाख १० हजार भन्दा धेरै पुगिसकेको छ । साथै ८३ हजार भन्दा धेरैको मृत्यु भइसकेको छ । मेक्सिकन सरकारले डब्लूएचओको कोभेक्स कार्यक्रमसँग सम्झौतापत्रमा गत महिना हस्ताक्षर गरेको थियो ।"
बेनीजोमसोम जोड्ने स्याङ खोलामा पक्की पुल संचालनमा,"जोमसोम : राष्ट्रिय गौरवको बेनीजोमसोम ७६ किमी सडकको सदरमुकाम जोमसोम जोड्ने पक्की मोटरेबल पुलको काम सम्पन्न भएको छ ।आयोजना अन्र्तगतको पक्की मोटरेबल सम्पन्न भएसँगै गतहप्तादेखि पुलबाट सवारी साधन आउजाउ गर्न थालेको कालिगण्डकी करिडोर कार्यालयले जनाएको छ । प्रिस्ट्रेस प्रविधि मार्फत पहिलो पटक निर्माण भएको उक्त स्याङ खोला मोटरेबल पुल बेनीजोमसोमकोरला सडककै पहिलो भएको आयोजनाका सूचना अधिकारी ईन्जिनीयर अश्विनीकुमार यादवले जानकारी दिए ।उनका अनुसार तीन स्पानको पुलमा ४ वटा पिल्लरसहित पुलको लम्बाई एक सय १५ मिटर लामो छ भने चौडाई ११ मिटरको छ । मुक्तिनाथ श्रीगीता निर्माण जेभीले १० करोड ५२ लाख लागतमा पुल बनाउने सम्झौता गरेको थियो ।राष्ट्रिय गौरवको आयोजना सुरु हुनुपर्वनै सुरुआत गरिएको उक्त स्याङको पुल गौरवको आयोजना सुरु भएपछि यसको डिजाइन परिवर्तन गरिएको थियो । २०७१ साल फागुन ९ गते पुल निर्माणको सम्झौता मुक्तिनाथ श्रीगीता जेभीले गरेको थियो । स्याङ खोला पुलको काममा यसअघि प्रिसर्वे डिजाईन परिवर्तन ,२०७२ सालको महाभुकम्प,भारतीय नाकाबन्दी र हिमपातलगायतका विभिन्न कारणले तोकिएको समयमा पूरा हुन नसकेको ईन्जीनीयर यादबले उल्लेख गरे ।तर ,निर्माण कम्पनीले कोरोना कहरको जोखिमका बावजुद मजदुर ,उपकरण र निर्माण सामाग्री व्यवस्थापन गरी स्याङ खोला पुलको काम दशै अघिनै संम्पन्न गरेको ईन्जिनीयर यादवले बताए । गतहप्ता स्याङ खोला पक्की मोटरेबल पुल सम्पन्न भएसँगै राष्ट्रिय गौरव अन्र्तगत निर्माण भईरहेका मध्ये ३ वटा पुलको काम सकिएको हो । यस्तै ,उपल्लो मुस्ताङ जोड्ने मुस्ताङ गेटको पक्की पुल पनि करिडोरकै सहयोगमा सम्पन्न भएको थियो । आयोजना अन्र्तगतको स्याङ खोला पुलसहित वारागुङ मुक्तिक्षेत्रको लुप्रापान्डा खोला पुल र म्याग्दीको अन्नपूर्ण गापा३ दाना घट्टे खोलाको पक्की पुल संम्पन्न भएको ईन्जिनीयर यादवले जानकारी दिए ।उनका अनुसार संम्पन्न भएका तीन वटै पुल करिडोरलाई हस्तान्तरणको चरणमा रहेको उनले बताए । उत्तरी कोरलानाका जोड्ने राष्ट्रिय गौरवको बेनीजोमसोमकोरला सडक आयोजना अन्र्तगत मालढुङ्गा देखि कोरलानाकासम्म ३८ वटा मोटरेबल आवश्यकता पर्ने सूचना अधिकारी इन्जिनियर यादबले जनाए ।जसमध्ये १६ वटा पुलको काम निर्माणधिन अवस्थामा रहेको छ भने बाँकी २२ वटा पुलको सर्वे तथा डिजाइनको क्रममा रहेको जनाइएको छ । आयोजनाको बेनीजोमसोम सडकमा ८ वटा र जोमसोम कोरला सडकमा ८ वटा पक्की मोटरेबल निर्माणधिन अवस्थामा काम भइरहेको इन्जिनियर यादबले उल्लेख गरे ।इन्जिनियर यादवका अनुसार यसवर्ष कोरोना माहामारी, बाढी पहिरो तथा हिमपातलगायतका विभिन्न कारणले सडक तथा पुलको काम न्यून मात्र प्रगति भएको छ । उनले दसैंअघि नै सप्तकोशी जलाधार कन्ट्रक्सनले मुस्ताङको कोवाङदेखि मार्फासम्म कालोपत्रे गर्ने जनाएपनि कोरोना कहरले कालोपत्रे गर्ने काम हुन नसकेको जानकारी दिए । राष्ट्रिय गौरवको बेनीजोमसोमकोरला सडक २०७४ सालदेखि सुरु भएको हो ।"
उदयपुरका कोरोना संक्रमितको न्युरो अस्पतालमा मृत्यु,विराटनगर : विराटनगरको न्युरो अस्पतालमा उपचाररत उदयपुर घर भएका कोरोना संक्रमित एक वृद्ध पुरुषको आइतबार बिहान मृत्यु भएको छ । उदयपुरको त्रियुगा नगरपालिका१० का ६६ वर्षीय पुरुषको बिहान ५:३० बजेतिर मृत्यु भएको अस्पतालका प्रशासकीय अधिृकत सुरेश आचार्यले बताए । निमोनियाको आशंका गरेर वृद्धलाई उपचारका लागि अस्पताल भर्ना गरिएको थियो । आचार्यका अनुसार स्वाब संकलन गरेर पीसीआर परीक्षण गराउँदा शनिबार रिपोर्ट पोजिटिभ आएपछि न्युरोकै कोभिड अस्पतालमा भर्ना गरेर उपचार थालिएको थियो । उपचारकै क्रममा आइसोलेसनमा वृद्धको मृत्यु भएको जानकारी उनले दिए । मृतकमा मधुमेश र श्वासप्रश्वाससम्बन्धी पुरानै समस्या रहेको अस्पतालले जनाएको छ ।
इन्जिनियर्स एशोसिएसनका पूर्वअध्यक्ष देवकोटाको कोरोनाले मृत्यु,"गोरखा : नेपाल इञ्जिनियर्स एशोसिएसनका पूर्वअध्यक्ष सरोज देवकोटाको कोरोना भाइरस (कोभिड१९) संक्रमणका कारण निधन भएको छ । श्वासप्रश्वासमा समस्या देखिएपछि बिपी स्मृति अस्पताल बसुन्धरामा भर्ना भएका देवकोटाको ११ दिनपछि आइतबार बिहान निधन भएको परिवारीक स्रोतले जानकारी दिएको छ । देवकोटा पूर्वाञ्चल क्याम्पसका प्रथम क्याम्पस प्रमुख, गोरखा काठमाडौं प्रजातान्त्रिक समाजका पूर्वअध्यक्ष, सीटीइभीटीका पूर्वउपाध्यक्ष, सेण्टर फर डेमोक्रेटिक इन्जिनियर्स नेपालका संस्थापक अध्यक्ष तथा भवानी मावि पालुङ्टारका विद्यालय व्यवस्थापन समितिका पूर्वअध्यक्षसमेत हुन् । पालुङ्टार नगरपालिका ३ पण्डित गाउँ घर भएर अहिले काठमाडौं बसुन्धरा बस्दै आएका ६२ वर्षीय देवकोटाका एक छोरा, एक छोरी र श्रीमती छन् ।"
कर्णालीका मुख्यमन्त्रीविरुद्ध नेकपा सांसदले दर्ता गरे अविश्वासको प्रस्ताव,"सुर्खेत : कर्णालीमा मुख्यमन्त्री महेन्द्रबहादुर शाहीविरुद्ध अविश्वासको प्रस्ताव दर्ता भएको छ। सत्तारुढ नेकपाका सांसदहरुले नै मुख्यमन्त्रीविरुद्ध अविश्वासको प्रस्ताव दर्ता गरेका हुन्। नेकपाका १८ जना सांसदले संसदीय दलका नेता शाहीविरुद्ध अविश्वासको प्रस्ताव दर्ता गराएका हुन्। नेकपा संसदीय दलका नेतासमेत रहेका मुख्यमन्त्री शाहीको कार्यशैली प्रभावकारी नभएको, सरकार जनस्तरमा अलोकप्रिय बन्दै गएको र मुख्यमन्त्रीले पार्टीको भावनाअनुसार काम गर्न नसकेको भन्दै सांसदहरुले उनीविरुद्ध अविश्वासको प्रस्ताव दर्ता गराएका हुन्। सांसदहरुले नेकपा संसदीय दलका प्रमुख सचेतक गुलावजंग शाहलाई उक्त प्रस्ताव बुझाएका छन्। नेकपाको संसदीय दलको विधान अनुसार अविश्वासको प्रस्ताव दर्ता गरिएको नेकपा कर्णाली प्रदेशका सहइन्चार्ज समेत रहेका सांसद यामलाल कँडेलले बताए। कर्णालीमा नेकपाका ३३ जना सांसद छन्। जसमध्ये एकजना सभामुख भएकाले बाँकी ३२ जना सांसद रहेका छन्। ३२ जना सांसदमध्ये १८ जनाले मुख्यमन्त्री तथा दलका नेता शाहीविरुद्ध अविश्वासको प्रस्ताव दर्ता गराएको नेता कँडेलले जानकारी दिए। बहुमत सांसदले प्रस्ताव दर्ता गराएका हुन्। प्रस्ताव दर्ता भएसँगै कर्णालीमा मुख्यमन्त्री परिवर्तनको संकेत देखिएको छ। प्रदेश सभामा ४० जना सांसद छन्। जसमध्ये नेकपाका ३३, काँग्रेसका ६ र एकजना राप्रपाका सांसद छन्। तत्कालीन एमाले र माओवादीबीच एकता हुँदा केन्द्रको सहमति अनुसार कर्णालीमा तत्कालिन माओवादीले मुख्यमन्त्री पाएको थियो। त्यसयता कर्णालीमा तत्कालिन एमालेका सांसदहरु असन्तुष्ट थिए। कर्णालीमा तत्कालिन एमालेका मात्र २० जना सांसद छन्। यस्तै साविक माओवादीका १३ जना सांसद छन्। तर अविश्वासको प्रस्तावमा साविक माओवादीका सांसदहरुले पनि हस्ताक्षर गरेका छन्। आफूहरुले संसदीय दलको विधान अनुसार प्रस्ताव दर्ता गरेकाले अब प्रक्रिया अनुसार यसको टुंगो लगाउनुपर्ने नेता कँडेलले बताए। नेता कँडेलले भने,दलका नेताविरुद्ध अविस्वास दर्ता भएको छ, अब प्रमुख सचेतकले दलको बैठक बसाल्नुपर्ने हुन्छ। हामीले प्रमुख सचेतकलाई यो प्रस्ताव बुझाएका छौं, विधान अनुसार अब प्रक्रिया अगाडि बढ्छ। कर्णालीमा अहिले संसद अधिवेशन छैन। नेकपाका बहुमत सांसदहरुले दलको नेताबाट शाहीलाई हटाउन अविश्वासको प्रस्ताव संसदीय दलमा दर्ता गराएका हुन्। यसअघि पार्टी एकता नहुँदा कर्णालीमा यामलाल कँडेल एमाले संसदीय दलका नेता थिए। यद्यपी केन्द्रको दबावपछि उनले नै तत्कालिन माओवादीका महेन्द्रबहादुर शाहीलाई नेकपा संसदीय दलको नेतामा प्रस्ताव गरेका थिए।"
स्वास्थ्यकर्मीमा कोरोना देखिएपछि जिल्ला अस्पताल उदयपुर बन्द,"उदयपुर :कर्मचारीलाई कोरोना भाइरस संक्रमण देखिएपछि जिल्ला अस्पताल उदयपुरका दुईवटाबाहेक सबै सेवा आइतबारदेखि बन्द गरिएको छ । शनिबार प्रादेशिक अस्पताल विराटनगरको कोरोना प्रयोगशालामा गरिएको परीक्षणमा अस्पतालका रेडियोग्राफीलाई कोरोना भाइरस पुष्टि भएसँगै अत्यावश्यक (इमरजेन्सी) र प्रसूति सेवा बाहेकका सम्पूर्ण सेवा बन्द भएको हो । अस्पतालले जारी गरेको सूचनामा आइतबारदेखि इण्डोर, ओपिडि, ल्याब, एक्सरे सेवा अर्को सूचना जारी नभएसम्म बन्द गरिएको जनाइएको छ । निमित्त मेडिकल सुपरिटेण्डेड डाक्टर जीवनारायण मण्डलले एक स्वास्थ्यकर्मीलाई संक्रमण पुष्टि भएकाले थप जोखिम बढ्न नदिन तथा सर्वसाधरणको स्वास्थ्यलाई ध्यानमा राखी सेवा बन्द गरिएको बताए । उनले भने, ' अस्पतालमा कार्यरत सम्पूर्ण स्वास्थ्यकर्मी तथा कर्मचारीको स्वाब संकलन गर्नुपर्ने भएकाले केही समयका लागि सेवा स्थगन गरिएको हो ।' जिल्लामा हालसम्म एक सय ४३ जनामा कोरोना संक्रमण पुष्टि भइसकेको छ ।"
कर्मचारीमा कोरोना देखिएपछि सिन्धुलीका तीन स्थानीय तह बन्द,"सिन्धुली : जनप्रतिनिधि, कर्मचारी र स्थानीयमा कोरोना भाइरस (कोभिड १९) देखिएपछि सिन्धुलीका दुई नगरपालिकासहित तीन स्थानीय तह बन्द गरिएको छ । सिन्धुलीको कमलामाई नगरपालिका, दुधौली नगरपालिका र गोलन्जोर गाउँपालिकाका अत्यावश्यक बाहेकका सम्पूर्ण सेवा बन्द गरिएको हो । तीनवटै स्थानीय तहले सूचना जारी गर्दै नगर र गाउँपालिका मातहतका सम्पूर्ण कार्यालयमा अत्यावश्यक बाहेकका सम्पूर्ण कार्य बन्दगर्ने निर्णय गरेका हुन् । कमलामाई नगरपालिकाले ८ का वडा अध्यक्ष टिकाबहादुर मोक्तान, प्रमुख प्रशासकिय अधिकृत विशकसेन ढकाल समेतलाई कोरोना संक्रमण भएपछि आइतबारबाट कात्तिक ३ गतेसम्मका लागि अत्यावश्यक बाहेकका सेवा बन्द गर्ने निर्णय गरेको हो । नगरपालिकाका प्रमुख खड्गबहादुर खत्रीका अनुसार दमकल, फोहोरमैलाको गाडी, नगर प्रहरी र स्वास्थ्य सेवा बाहेकका सम्पूर्ण सेवाहरु बन्द गरिएको छ । यस्तै दुधौली नगरपालिका र सो मातहत रहेका सबै कार्यालयको सेवा बन्द गरिएको उक्त नगरका नगर प्रमुख घनश्याम राउतले जानकारी दिए । बिहीबार दुधौली नगरपालिकामा रहेको सेन्चुरी बैंकका ५ जना कर्मचारी र क्वारेन्टाइनमा रहेका एकजना व्यक्तिमा कोरोना संक्रमण देखिएपछि नगरपालिकाभित्र रहेका सबै कार्यालय, संघसंस्था तथा वित्तिय संस्था लगायतका सेवाहरु बन्द गरिएको हो । 'कोरोना संक्रमण फैलन सक्ने भन्दै नगरपालिकाले त्यसलाई नियन्त्रण गर्नका लागि कार्तिक १ गतेसम्मका लागि नगरपालिकाभित्र प्रदान गरिने सबै खाले सेवा बन्द गरेको हो,' राउतले भने । नगरपालिकामा चल्ने यातायातलाई भने मापदण्ड पालना गरि संचालन गर्न र व्यापारीहरुलाई स्वास्थ्य सुरक्षा अपनाउन भनिएको छ । यस्तै सिन्धुलीकै गोलन्जोर गाउँपालिकाले पनि आफ्ना केही कर्मचारीमा कोरोना भाइरसको संक्रमण पुष्टि भएको भन्दै आइतबारबाट लागु हुनेगरी अर्को सूचना नभएसम्मका लागि सम्पूर्ण सेवा बन्द गरेको जनाएको छ । गाउँपालिकाको कर्मचारीमा कोरोना भएकाले कन्ट्याकट ट्रेसिङका आधारमा स्वाब संकलन गरी पीसीआर परीक्षणका लागि पाठउने तयारी भएकाले रिपोर्ट नआउँदासम्मका लागि पालिका र मातहतका सम्पूर्ण कार्यालयका सेवा बन्द गरीएको प्रमुख प्रशासकिय अधिकृत अर्जुन दर्जीले जानकारी दिए । यसअघि जिल्लाको मालपोत, घरेलु तथा साना उद्योग विकास समिति तथा चारवटा विकास बैंकहरु बन्द भइसकेका छन्।"
डाकेसी र सरकारबीच भएको सहमतिलाई कांग्रेसले गर्यो स्वागत,"काठमाडौं : नेपाली कांग्रेसले डा गोविन्द केसी र संघीय सरकारबीच भएको सहमतिलाई स्वागत गरेको छ। मध्यरातमा गरिएको ८ बुँदे सहमति ईमान्दार ढंगले कार्यान्वयन गर्दै अघि बढ्न नेपाली कांग्रेसले वर्तमान सरकारलाई सार्वजनिक रुपले आग्रह गरेको छ। सहमतिलाई सकारात्मक रूपमा लिएको बताउँदै कांग्रेसका सूचना, संचार तथा प्रचार विभाग प्रमुख एवं प्रवक्ता विश्वप्रकाश शर्माले विगतमा सहमति उल्लंघन गरिएको नजीर दृष्टिगत गर्दै खबरदारी जारी राख्न अपील गरेका हुन्। डा केसीले अघि सार्नुभएका मुद्दाप्रति वर्तमान सरकारको रवैया शुरुआत देखिनै पूर्वाग्रहपूर्ण थियो। जुम्ला अनशनपछि काठमाडौं आइपुग्दा दुव्र्यवहारपूर्ण व्यवहारदेखि वार्ता नै नगर्ने हठसम्म प्रस्तुत गर्ने सरकार चौतर्फी दबाबपछि अन्ततः वार्ता समिति बनाउँदै सहमतिमा पुगेको छ। आइतबार जारी विज्ञप्तिमा भनिएको छ,सहमतिलाई हामीले सकारात्मक रूपमा लिएका छौं। तर विगतमा सहमति उल्लंघन गरिएको नजीर दृष्टिगत गर्दै खबरदारी जारी राख्न सबैमा अपील गर्दछौं। मध्यरातमा डा केसी र सरकारबीच ८ बुँदे सहमति : ९ बजे अनशन तोड्ने यस्तो छ डा केसी र सरकारबीच ८ बुँदे सहमति डा केसी र सरकारबीच सहमति भएपछि चिकित्सकको आन्दोलन फिर्ता सरकारसँग सहमति भएपछि डा गोविन्द केसीले तोडे अनशन वर्तमान प्रधानमन्त्रीको अग्रसरतामा ०७५ साउन १० गते डा केसीसँग गरिएको सहमति सोही वर्षको माघ महिनामा सरकारले उल्लंघन गरेको भएको कांग्रेसको ठहर छ। नेपाली कांग्रेसको नेतृत्वमा रहेको अघिल्लो सरकारले डा केसीका मागहरू पूरा गर्दै जारी गरेको अध्यादेश विस्थापित गर्नु र डा केसीसँगको अघिल्लो सहमति उल्लंघन गर्नुको कारण पछिल्लो द्वन्द्व सृजना भएको विज्ञप्तिमा उल्लेख छ। डा केसी र सरकारबीच मध्यरातमा ८ बुँदे सहमति भएसँगै आज बिहान साढे ९ बजे पत्रकार सम्मेलन गरेर उनले अनसन अन्त्य गरेका छन्। डा केसीले कोरोना संक्रमण भएर निको भएका त्रिवि शिक्षण अस्पतालका सफाइ कर्मचारी विकास नेपालीको हातबाट जुस पिएर अनसन तोडेका थिए।"
इजरायलमा प्रधानमन्त्रीको राजीनामा माग्दै दशौँ हजार प्रदर्शनमा उत्रिए,"जेरुसेलम : इजरायलमा प्रधानमन्त्री बेन्जामिन नेतान्याहुको राजीनामाको माग गर्दै दशौँ हजार नागरिक सडकमा उत्रिएका छन् । शनिबार साँझ उनीहरुले देशव्यापी रुपमा प्रदर्शन गरेका हुन् । कोरोनाभाइरसको महामारीका बेला राज्यसत्ताको दुरुपयोग गरेको तथा भ्रष्टाचार गरेको आरोप लगाउँदै इजरायली जनताहरु सडकमा उत्रिएका हुन् । देशमा कोभिड विरुद्धको लकडाउनका बावजुद सय भन्दा धेरै स्थानमा शनिबार ठूला प्रदर्शन भएका थिए । प्रदर्शनकारीले जेरुसेलमस्थित नेतान्याहुको कार्यालय अगाडि पनि ठूलो प्रदर्शन गरे । स्थानीय मिडियाका अनुसार राजधानीको भव्य प्रदर्शनस्थल तेल अभिभमा पनि हजारौँ प्रदर्शनकारी थिए । प्रदर्शनकारीले देशको राष्ट्रिय झण्डा साथै विभिन्न रंगका सांकेतिक प्लेकार्ड सरकारविरुद्ध प्रदर्शन गरेका थिए । बिबी उपनामबाट चिनिने प्रधानमन्त्री नेतान्याहुलाई सम्बोधन गर्दै केही प्लेकार्डमा लेखिएको थियो, बिबी, तिमी मेरो भविष्य ध्वस्त पार्दैछौ, जाऊ । इजरायलमा यसअघि पनि बारम्बार प्रदर्शन हुने गरेको थियो । यही वर्षको सुरुदेखि नै पटक पटक उनीविरुद्ध आन्दोलन भएका थिए । नेतान्याहुले भने प्रदर्शनलाई अराजक समूह भन्दै दबाउने प्रयास गरिरहेका छन् ।"
रजिष्ट्रारसहित न्याय सेवाका २९१ अधिकृतको सरुवा: को कहाँ परे ?,"काठमाडौं : न्याय सेवा आयोगले न्याय समूह, सरकारी वकिल र कानुन समूहका अधिकृतको व्यापक सरुवा गरेको छ। प्रधानन्यायाधीशको अध्यक्षतामा बसेको न्याय सेवा आयोगको बैठकले सरुवाको निर्णय गरेको हो। सर्वोच्च अदालत र उच्च अदालतका रजिष्ट्रार, सहरजिष्ट्रार, महान्यायाधिवक्ता कार्यालयका उपन्यायाधिवक्तालगायतका २९१ जना अधिकृतछन्। सरुवामा उपत्यकामा कार्यरत अधिकृतलाई बाहिर पठाइएको छ। सरुवाको विवरण सर्वोच्च अदालतको वेवसाइटमा राखिएको छ।"
बाबुरामसँग कांग्रेसले माग्यो बुढीगण्डकी परियोजनामा अबौं खाएको प्रमाण,"काठमाडौं : पूर्वप्रधानमन्त्री तथा समाजवादी पार्टीका नेता बाबुराम भट्टराईले बुढीगण्डकी जलविद्युत् परियोजनाबारे दिएको अभिव्यक्तिप्रति नेपाली कांग्रेसले चर्को असन्तुष्टि जनाएको छ । आइतबार कांग्रेस प्रवक्ता विश्वप्रकाश शर्माले विज्ञप्ति सार्वजनिक गर्दै कांग्रेसले अनुसन्धानको माग गरेको छन् । भट्टराईले पूर्वप्रधानमन्त्री शेरबहादुर देउवासमेतले अर्बौं कमिसन लिएको भनी दिएको आरोप प्रमाणसहित पुष्टि गर्न चुनौती दिएको हो । बाबुरामले केही दिनअघि गोरखामा भएको समाजवादी पार्टीको कार्यक्रममा बुढीगण्डकी जलविद्युत् परियोजना प्रधानमन्त्री केपी ओली, नेकपा अध्यक्ष तथा पूर्वप्रधानमन्त्री पुष्पकमल दाहाल प्रचण्ड र कांग्रेस सभापति तथा पूर्वप्रधानमन्त्री देउवाले अर्बौं रकम कमिसन खाएको आरोप लगाएका थिए उनले प्रमाणसमेत भएको दाबी गरेका थिए । बुढिगण्डकी जलविद्युत परियोजना कमिसनका कारण अलपत्र पारिएको र त्यसमा नेपाली कांग्रेसका सभापतिसमेतको संलग्नता रहेको भनेर पूर्वप्रधानमन्त्री डा। बाबुराम भट्टराईले दिनुभएको अभिव्यक्तिलाई नेपाली कांग्रेसले गम्भीरतापूर्वक लिएको छ, शर्माले सार्वजनिक गरेको विज्ञप्तिमा भनिएको छ, कांग्रेस सभापति शेरबहादुर देउवा प्रधानमन्त्री रहनु भएको नेपाली कांग्रेस नेतृत्वको अघिल्लो सरकारले बुढिगण्डकी जलविद्युत परियोजना नेपाल देश आफैंले निर्माण गर्ने संकल्पका साथ राष्ट्रिय योजना आयोगका तत्कालीन उपाध्यक्ष डा स्वर्णीम वाग्लेको संयोजकत्वमा एक विशेष समिति गठन गरेको थियो । असोज २५, २०७७ डा बाबुरामको अभिव्यक्तिमा कांग्रेसको गम्भीर ध्यानाकर्षण । प्रमाणको दाबा पुष्टि गर्न चुनौति सहित गहिरो अनुसन्धान गर्न सञ्चार माध्यम र अख्तियारलाई अपील । बुढिगण्डकी जलविद्युत परियोजना कमिसनका कारण अलपत्र पारिएको र त्यसमा नेपाली कांग्रेसका सभापति समेतको संलग्नता रहेकोे भनेर पूर्व प्रधानमन्त्री डा बाबुराम भट्टराईले दिनुभएको अभिव्यक्तिलाई नेपाली कांग्रेसले गम्भीरतापूर्वक लिएको छ । १) वर्तमान सरकार बनेपछि बुढिगण्डकी परियोजना एक विवादास्पद विदेशी कम्पनीलाई सुम्पने तारतम्य अघि बढाइएको प्रकरणप्रति नेपाली कांग्रेसले सार्वजनिक रूपमा निरन्तर रुपले कडा विरोध गर्दै आएको सर्वविदितै छ । ०७५ असोज २१ मा सम्पन्न केन्द्रीय कार्यसमितिको बैठकले बुढिगण्डकी परियोजना प्रकरण बारे गरेको निर्णय नं ४ मा भनिएको छ निर्णय नं ४, (क) बुढी गण्डकी जलविद्युत परियोजना स्वदेशी लगानीमै निर्माण गर्न सकिने ठहर नेपाली कांग्रेसको नेतृत्वको सरकारका पालामा गठित अध्ययन समितिले गरेको थियो । त्यसका लागि नेपाली जनताको लगानी सहभागिताको प्रकृया समेत आरम्भ भई अरबौं रुपैयाँ संकलन भइसकेका बेला हठात् गेजुवा कम्पनीलाई सुम्पने निर्णय तर्फ अघि बढ्नुलाई नेपाली कांग्रेसले अपारदर्शी, आश्चर्यजनक र आपत्तिजनक रुपमा लिएको छ । निर्णय नं ४, (ख) कुनै पनि परियोजना निर्माण कसैलाई पनि जिम्मा लगाउन त्यस सम्बन्धी स्थापित विधि एवं प्रकृया हुन्छन् र छन् । तर कुनै प्रकृया नअपनाई विना प्रतिस्पर्धा एकाएक नयाँ निर्णयमा गलत मनसाय साथ पुगी हामी आफैले बनाउन सक्ने परियोजना अरुलाई सुम्पिनु सरकारको राष्ट्रहित विपरीतको कदम हो भन्ने हाम्रो ठहर छ । निर्णय नं ४, (ग) नेपाली कांग्रेसको यो बैठक बुढी गण्डकी परियोजनाका बारेमा सरकारले लिएको अपरिपक्व निर्णयले यसको सुनिश्चित हुँदै गएको भविष्यलाई अनिश्चित बनाउने षडयन्त्रप्रति आम जनसमुदायमा सुसूचित गर्दै सजग रहन अपील गर्दछ । निर्णय नं ४, (घ) स्वदेशी पूँजीमै निर्माण गर्न सक्ने गरी अध्ययन समितिले दिएको विगतको प्रतिवेदनका आधारमा नै परियोजना अघि बढाइनु पर्छ भन्ने नेपाली कांग्रेसको माग रहेको छ । केन्द्रीय कार्यसमितिको निर्णयकै जगमा पार्टीको पछिल्लो महासमिति बैठकले पनि बुढिगण्डकी परियोजना स्वदेशी लगानीमै बन्नुपर्ने पार्टीको अडान दोहोयाएको छ । २) कांग्रेस सभापति शेरबहादुर देउवा प्रधानमन्त्री रहनु भएको नेपाली कांग्रेसको नेतृत्वको अघिल्लो सरकारले बुढिगण्डकी जलविद्युत परियोजना नेपाल देश आफैंले निर्माण गर्ने संकल्पका साथ राष्ट्रिय योजना आयोगका तत्कालीन उपाध्यक्ष डा स्वर्णिम वाग्लेको संयोजकत्वमा एक बिशेष समिति गठन गरेको थियो । बुढीगण्डकी जलाशययुक्त जलविद्युत आयोजना लगानीको खाका तयार गर्न गठित समिति को सदस्य सचिव विद्युत प्राधिकरणका तत्कालीन कार्यकारी निर्देशक कुलमान घिसिङ हुनुहुन्थ्यो भने सदस्यमा राष्ट्र बैंकका तत्कालीन गभर्नर चिरञ्जीवी नेपाल, तत्कालीन अर्थ सचिव शंकरप्रसाद अधिकारी र तत्कालीन उर्जा सचिव अनुपकुमार उपाध्याय हुनुहुन्थ्यो । वर्तमान उर्जा सचिव दिनेशकुमार घिमिरे पनि उर्जा सहसचिवका हैसियतमा सो समितिको सदस्य हुनुहुन्थ्यो । ३) वाग्ले समितिले स्वदेशी लगानीबाटै निर्माण गरेर स्वदेशी पुूँजीको एकीकृत उपयोग गर्ने क्षमता र अवसरको विकास गर्ने नमुना बुढिगण्डकी बन्ने निष्कर्ष प्रस्तुत गरेको थियो । देउवा नेतृत्वको सरकारले गराएको सो गहिरो अध्ययन र निष्कर्ष भन्दा बाहिर गएको वर्तमान सरकारलाई ५ प्रश्न गरौं ड्ड वाग्ले समितिले बुझाएको ४२ पृष्ठको प्रतिवेदन कहाँ थन्क्याइएको छ सरकार ? ड्ड स्वदेशी लगानीमा बन्न उपयुक्त ठहर गरिएको बहुउद्देश्यीय परियोजना बिदेशी कम्पनीलाई बिना प्रतिस्पर्धा सुम्पने तयारीमा के नियत लुकेको छ सरकार ? ड्ड डिजेल र पेट्रोल खरिदमा उपभोक्ताबाट प्रतिलिटर ५ रुपैयाँका दरले बुढिगण्डकीका लागि उठाइंदै आएको अर्बौंको रकमको स्थिति के छ सरकार ? ड्ड स्थानीयबासीलाई मुआब्जा वितरणमा किन नियतबस अनियमितता गरिएको छ सरकार ? ड्ड ओली सरकारको अपारदर्शी रवैयाका कारण अब बुढिगण्डकिको भविष्य के हुन्छ ? ४) तर डा बाबुराम भट्टराई बुढीगण्डकी बारे ज्वलन्त प्रश्न सम्बन्धि तथ्यमा गहिरो अध्ययन र सार्थक पहल गर्नुभन्दा सस्तो टिप्पणीमै बौद्धिकता देखिने भ्रममा पर्नु भएको छ । हलुका टिप्पणीहरुलाई प्रष्टीकरण दिएर वक्तव्य जारी गर्ने नेपाली कांग्रेसको परम्परा छैन । तर देशको प्रधानमन्त्री जस्तो उच्च दायित्व सम्हालिसकेको नेताले म संग प्रमाण छ भनिसकेको स्थितिमा त्यसलाई सार्वजनिक गर्न विनम्रतापूर्वक चुनौती दिनु हाम्रो कर्तव्य हुनजान्छ । राजनीतिको प्रतिष्ठा न त भ्रष्टाचारको ढाकछोपले बढ्छ न त कपोलकल्पित, झुठ र अर्थहिन आरोपले, हामी नम्र भाषामा अपील गर्दछौं तथ्यको जगमा सत्यको खोजी नगरी केवल आवेगको भरमा टिप्पणी गरेर क्षणिक लाभ हुनसक्ला तर त्यसले न सम्बन्धित ब्यक्तिको ओज अभिवृद्धि हुन्छ न राजनीतिको गरिमा बढ्छ । यति हेक्का डा भट्टराईले राख्नुभएकै छ भन्ने अपेक्षा लिएका छौं । जय नेपाल ! विश्वप्रकाश शर्मा प्रवक्ता एवं प्रमुख सूचना, संचार तथा प्रचार विभाग"
"थाइल्यान्डमा रेल र गाडी ठोक्किँदा कम्तिमा १७ को मृत्यु, दर्जनौँ घाइते",बैंकक : थाइल्यान्डमा रेल र गाडी ठोक्किँदा १७ को मृत्यु भएको छ । आइतबार बिहान तीर्थयात्री बोकेको बस रेलमा ठोक्किँदा २९ जना घाइतेसमेत भएको अन्तर्राष्ट्रिय सञ्चारमाध्यमले जनाएका छन् । राजधानी बैंककदेखि दुई घण्टा पर रहेको मन्दिरतर्फ गइरहेको यात्रुबाहक बस रेलमा ठोक्किएको अधिकारीहरूले बताएका छन् । दुर्घटनामा परेका घाइतेको उद्धार गरिएको छ । अधिकारीहरूका अनुसार मृतक संख्या बढ्न सक्नेछ ।
कोरोनाले वडाध्यक्षको मृत्यु,"चितवन : कोरोना संक्रमणका कारण भरतपुर महानगरपालिका२० का वडाध्यक्ष मणिलाल तामाङको मृत्यु भएको छ। उपचारको क्रममा उनको भरतपुर अस्पतालमा आइतबार निधन भएको अस्पतालका कोभिड१९ संयोजक डा प्रमोद पौडेलले जानकारी दिए। ६९ वर्षीय तामाङ उच्च रक्तचाप र मधुमेह रोगी थिए। तामाङलाई उच्च ज्वरो, खोकी र श्वासप्रश्वासमा समस्या भएपछि असोज २३ गते अस्पताल भर्ना गरिएको थियो। कोरोना संक्रमण भएपछि निमोनिया भएको थियो। उनलाई दश दिनअघि कोरोना संक्रमण भएको थियो। उपचारबाट निको भएपछि घर फर्किएका उनलाई स्वास्थ्यमा थप समस्या भएपछि शुक्रबार फेरि अस्पताल भर्ना गरिएको थियो। वडाध्यक्ष तामाङको निधनप्रति भरतपुर महानगरपालिकाले दुःखव्यक्त गरेको छ। उनी नेपाली कांग्रेसबाट निर्वाचित वडाध्यक्ष थिए। तामाङको सम्मानमा भरतपुर महानगरपालिका र मातहतका कार्यलय सोमबार एकदिन बन्द रहने जनाएको छ।"
२४ घण्टामा दुई हजार ७१ संक्रमित थपिए : २२ जनाको मृत्यु,काठमाडौं : पछिल्लो २४ घण्टामा नेपालमा दुई हजार ७१ जनामा कोरोना भाइरस (कोभिड१९) संक्रमण पुष्टि भएको छ । योसँगै नेपालमा संक्रमितको संख्या एक लाख सात हजार ७५५ पुगेको छ । स्वास्थ्य मन्त्रालयका प्रवक्ता डा जागेश्वर गौतमका अनुसार काठमाडौं उपत्यकामा मात्र १४ सय १६ जनामा संक्रमण पुष्टि भएको छ । प्रवक्ता गौतमका अनुसार नेपालमा सक्रिय संक्रमितको संख्या ३१ हजार ३१५ पुगेको छ । अहिले संस्थागत आइसोलेशनमा १३ हजार ६४९ जना रहेका छन् भने होम आइसोलेशनमा १७ हजार ६६६ जना छन्। यस्तै क्वारेन्टाइनमा ४ हजार ६१६ जना रहेका छन्। मन्त्रालयका अनुसार पछिल्लो २४ घन्टामा १२ हजार ४२७ जनाको पीसीआर परीक्षण भएको छ । आइतबार १५ सय ५२ जना डिस्चार्ज भएका छन् । योसँगै नेपालमा कोरोना जित्नेको संख्या ७५ हजार ८०४ पुगेको छ । यो कुल संक्रमितको ७० दशमलव ३ प्रतिशत हो । मन्त्रालयका अनुसार पछिल्लो २४ घण्टामा २२ जनाको मृत्यु भएको छ । योसँगै नेपालमा कोरोनाले मृत्यु हुनेको संख्या ६३६ पुगेको छ । नेपालका दुई मनाङ र मुस्ताङबाहेक सबै जिल्लामा कोरोना संक्रमण फैलिएको छ ।
डा केसीसँगको सम्झौता कार्यान्वयन गर्न कांग्रेसको माग,काठमाडौं : नेपाली कांग्रेसले डा गोविन्द केसी र सरकारबीच भएको सहमतिको स्वागत गरेको छ । साथै कांग्रेसले विगतका सहमति उल्लङ्घन नगर्न र खबरदारी जारी राख्न सबैमा अपीलसमेत गरेको छ । पार्टी प्रवक्ता विश्वप्रकाश शर्माले आइतबार विज्ञप्तिमार्फत यही असोज २४ गते मध्यरातमा गरिएको आठ बुँदे सहमति इमान्दार ढङ्गले कार्यान्वयन गर्न माग गरेका हुन् । प्रवक्ता शर्माले काँग्रेस नेतृत्वकोे अघिल्लो सरकारले डा केसीका माग पूरा गर्दै जारी गरेको अध्यादेश विस्थापित गर्नु र डा केसीसँगको अघिल्लो सहमति उल्लङ्घन गर्नुको कारण पछिल्लो द्वन्द्व सिर्जनासमेत भएको उल्लेख गरेका छन्। रासस
कहिले होला छोरीको समाज ?,"अचेल पत्रपत्रिका हेर्न निकै डर लाग्न थालेको छ। दिनदिनै महिला हिंसा अनि बलात्कारका खबर सुन्नै नसकिने। टुकुनटुकुन हिँड्न थालेका अबोध बच्चीहरूलाई समेत बलात्कार गरेर मार्ने नरपशुहरू भएको कस्तो समाज निर्माण गरिरहेका छौं हामी ? घरभित्रै बलात्कार, आफन्तबाटै बलात्कार, जन्म दिने आफ्नै बाबुबाट बलात्कार हुन्छ भने कसरी बचाउने हामीले छोरीहरूलाई ? आफू जन्मेको घरमा र आफूलाई जन्म दिने जन्मदाताबाटै असुरक्षित भएपछि अब कहाँ जाने हाम्रा छोरीहरू सुरक्षा खोज्न ? हामी गर्व गर्छौं; एक्काइसौं शताब्दीको मान्छे, निकै आधुनिक मान्छे, नयाँ प्रविधिलाई आत्मसात् गर्न सकेको निकै निपुण मान्छे। कता हिँडेको छ हाम्रो आधुनिकता, कहाँ हराउँदै छ हाम्रो संस्कार र सभ्यता ? मान्छे भएर मान्छेको परिभाषा कसरी दिने हाम्रा निच काम कुरा र व्यवहारहरूले ? कुनै पनि पशुले पशुका बच्चाबच्चीलाई बलात्कार गर्दैन। अशक्त र वृद्ध उमेरका स्त्री पशुहरूलाई बलात्कार गर्दैन। स्त्री पशुको इच्छाबिना कुनै पनि समयमा यौनक्रीडा हुँदैन। हामीलाई मान्छे भएर पशुको भन्दा नीच काम गर्न कसले सिकायो ? बलात्कारका घटना भइसकेपछि उपचार खोज्नुभन्दा घटना हुनै नदिनु उपयुक्त हुन्छ। घटनालाई कुनै पनि हालतमा मिलापत्र हुन दिनु हुँदैन। हामीमा संवेदनशीलता हराएको छ। बझाङमा १२ वर्षीया बालिकाको बलात्कारपछि हत्या भएको घटनापश्चात् संसद्को राज्यव्यवस्था तथा सुशासन समितिमा गृहमन्त्री थापाले झन्डै सवा दुई सय देशको अवस्था विश्लेषण गर्दा हामी धेरै चिन्तित हुने स्थिति पनि होइन भन्न सक्नु कहाँसम्मको गैरजिम्मेवारीपन हो ? मन्त्रीज्यू तपाईंकी १२ वर्षीया छोरीलाई बलात्कार गरेर मारेको भए तपाईं त्यही भन्नुहुन्थ्यो ? राम्रा कामकुरा त केही गर्न सक्नुभएन, अब नराम्रा कामकुरामा प्रतिस्पर्धा गर्न खोज्दै हुनुहुन्छ हो ? बलात्कार गरेर मार्नेजस्तो अति क्रूर जघन्य अपराधजस्तो गम्भीर विषय तुलना गर्ने कुरा हो र ? हुन त आफ्नै श्रीमती मारेर जलाउने नरपशुलाई न्यायालयले नै उन्मुक्ति दिने ठाउँमा कसलाई के सुनाउनु ? हरेक दिन औसतमा सातजना बलात्कृत र दुईजनालाई बलात्कार गर्न प्रयास गरेको उजुरी प्रहरीकहाँ आउने गरेको छ। हामो समाजमा आज पनि बाबुले छोरीलाई बलात्कार गरेको थाहा पाएर पनि चुप्प बस्न सक्ने आमा छन्। यसबाट हामी अनुमान लगाउन सक्छौं कि हामीकहाँ बलात्कारका धेरै घटना गुपचुपमै मिलाउने गरिन्छ। गाउँका पञ्चहरूले, जनप्रतिनिधिहरूले, टाठाबाठा नागरिकहरूले नै घटनालाई बाहिर ल्याउन दिँदैनन्। बलात्कृत बालिकाको नाम सुनाउँदा इज्जत जान्छ भन्ने सोचले पीडितलाई थप पीडा र पीडकलाई उन्मुक्ति दिने काम हाम्रै घर र समाजले गरिरहेको छ। इज्जत र संस्कारको धम्की दिँदै पीडितको घाँटी निमोठ्ने र पीडकलाई मानसम्मानका साथ उन्मुक्त साँढे बनाउने अरू कोही नभएर हाम्रै घर हो, समाज हो, सरकार हो र अनि सिंगो राज्यव्यवस्था हो। बलात्कारप्रति हामी कोही पनि संवेदनशील हुन सकेका छैनौं। बलात्कार सबैको साझा समस्या हो भन्ने कुरा हामीले अझै पनि बुझेनौं। मृत्युदण्ड र फाँसीको कानुन बनाउने कुरा चर्को स्वरमा गर्दैमा समाधान हुने विषय पनि होइन यो। बलात्कार र बलात्कारका प्रयाससम्बन्धी ८२ प्रतिशतभन्दा बढी अपराध आफन्त, छिमेकी, नातेदार तथा अन्य चिनेजानेकैबाट हुने गरेको छ। आफन्तबाट भएको भन्दै यस्ता आपराधिक क्रियाकलापलाई गुपचुप मिलाउँदै जाने हो भने पीडित झन् पीडित र पीडक झन् हिंस्रक बन्दै जान्छन्। पीडितको सबै अवस्था जतिसुकै कमजोर भए पनि बिनाभनसुन प्रहरीले उजुरी लिएर अनुसन्धान अगाडि बढाउन सक्ने वातावरण निर्माण गर्नु हामी सबैको साझा कर्तव्य हो। पीडक आफ्नै सन्तान भए पनि सजायको भागीदार बनाउन सक्ने अभिभावक बन्नुपर्छ अब। बालबालिकालाई यौन शिक्षाका बारेमा स्कुलको पाठ्यक्रममै समावेश गर्नु जरुरी छ। यौनलाई घिनलाग्दो सम्झने, कुरा गर्न लाज मान्ने र लुकाउने जस्ता हाल रहेका कमजोर पाटाहरूलाई सुधार्नुपर्छ । हरेक घरपरिवारमा आफ्ना किशोरकिशोरी छोराछोरीमध्ये छोरीलाई आमाले र छोरोलाई बाबाले यौवनावस्थामा हुने परिवर्तन र सामान्य यौनशिक्षाबारे सिकाउनु उपयुक्त हुन्छ। छोरीलाई बालिका हुँदादेखि नै अरूले लोभलालच देखाएका, खानेकुराको प्रलोभन देखाए भने हिंसा गर्न सक्छन् भन्ने कुरा सिकाउनु जरुरी छ। त्यसैगरी छोराहरूलाई बाबाले किशोरावस्थाको उमेरमा यस्तो हुन्छ, संयमित हुनुपर्छ। सबै किशोरी आफ्नै दिदीबहिनीसरह हुन् भन्नेजस्ता कुरा सिकाउँदै घरपरिवारबाटै राम्रो स्कुलिङ हुनुपर्छ। बलात्कारका घटना भइसकेपछि उपचार खोज्नुभन्दा घटना हुनै नदिनु उपयुक्त हुन्छ। घटनालाई कुनै पनि हालतमा मिलापत्र हुन दिनु हुँदैन। घटना घटिसकेपछि पीडितले सहजै न्याय र पीडकले सजाय पाउनलाई सरोकारवाला सबैले ध्यान दिनुपर्छ। हाल भएका मौजुदा कानुनको उचित कार्यान्वयन गर्दै दीर्घकालीन सोच, उद्देश्य, रणनीति र कार्ययोजनासहित बलात्कारजन्य आपराधिक क्रियाकलापमा शून्य सहनशीलताका लागि मानसिक रूपमै तयार हुनुपर्छ हामी। तीनवटै तहका सरकार यस किसिमका जघन्य अपराधविरुद्ध संवेदनशील भएर लाग्नुपर्छ। असल समाज र सभ्य समाज निर्माण गर्नु हामी सबैको साझा दायित्व हो। समाजमा बलात्कारजन्य आपराधिक क्रियाकलाप रहेसम्म हामी सभ्य हुँदैनौं। समाज अगाडि बढ्न सक्दैन। पीडितलाई गाँस, बासलगायत शिक्षा, स्वास्थ्यजस्ता आधारभूत आवश्यकता परिपूर्ति गर्न राज्यले सहयोग गर्नुपर्छ। अनुसन्धान र न्याय सम्पादनमा पारदर्शिता हुनुपर्छ। अदालतमा देखावटी मात्रै नभई साच्चिकै क्लोज हियरिङको अवस्था हुनुपर्छ। साक्षीहरूलाई राज्यले संरक्षण गर्नुपर्छ। सुधार भनेको क्रमशः गर्दै जाने कुरा हो। जहाँजहाँ कमजोरी हुन्छ, त्यहीँ सुधार गर्दै जानुपर्छ। बलात्कारविरुद्धको शून्य सहनशीलतामा हामीहरू सबै आजबाटै लागिपरौं। गर्नसके सबै सम्भव छ। यही भावनाबाट सकारात्मक सोचविचारका साथ काम गर्न थालौं। निकट भविष्यमा बलात्कारजन्य आपराधिक क्रियाकलाप हुनेछैन। हुन दिनु हुँदैन भन्ने उच्च मनोबलका साथ हामी सबै लागिपर्यौं भने पक्कै पनि समाज सभ्य हुनेछ। आपराधिक क्रियाकलापबाट हाम्रो नयाँ पिँढी मुक्त हुनेछ। त्यति बेला समाज छोराहरूको मात्र होइन, छोराछोरी सबैको बराबरी हुनेछ।"
५ मिनेटको अन्तरमा बाँकेमा दुई कोरोना संक्रमितको मृत्यु,नेपालगन्ज : बाँके जिल्लामा शनिबार राति कोरोना भाइरस (कोभिड १९) बाट पाँच मिनेटको अन्तरमा दुई जनाको मृत्यु भएको छ। जिल्ला स्वास्थ्य कार्यालय बाँकेका कोरोना फोकल पर्सन नरेशबाबु श्रेष्ठका अनुसार नेपालगन्ज उपमहानगरपालिका १० का ८४ वर्षका पुरुषको भेरी अस्पताल नेपालगन्जमा उपचारको क्रममा शनिबार राति ९:५५ बजे मृत्यु भएको हो। उनको मृत्युको ५ मिनेटको अन्तरमा भेरीमै अर्का व्यक्तिले पनि कोरोनाबाट ज्यान गुमाएका थिए। राति १० बजे कोहलपुर नगरपालिका ८ गोल्छा टोलकी ७१ वर्षीया महिलाको भेरी अस्पतालमा उपचारको क्रममा कोरोनाबाट मृत्यु भएको थियो। योसँगै बाँके जिल्लामा कोरोनाबाट मृत्यु हुनेको संख्या २६ पुगेको छ भने उपचारका लागि बाँकेका अस्पतालमा आएर कोरोनाबाट मृत्यु हुनेको संख्या १२ पुगेको छ। अहिलेसम्म बाँके जिल्लाका अस्पतालमा कोरोनाबाट मृत्यु हुने कूल संक्रमितको संख्या ३८ पुगेको छ। विराटनगरको नोबेल अस्पतालमा दुई कोरोना संक्रमितको मृत्यु चितवनमा एक कोरोना संक्रमित वृद्धाको मृत्यु रुपन्देहीका चार कोरोना संक्रमितको मृत्यु
धरानमा कोरोनाले थप तीन जनाको मृत्यु,धरान : बिपी कोइराला स्वास्थ्य विज्ञान प्रतिष्ठानको कोभिड अस्पतालमा तीन कोरोना संक्रमितको मृत्यु भएको छ। प्रतिष्ठानका सहप्रवक्ता डा आशिष श्रेष्ठका अनुसार सुनसरीको दुहवीका ६४ वर्षीय एक पुरुष र धनकुटाकी ६१ वर्षीया एक महिलाको आज बिहान र धरान८ की एक महिलाको शनिबार राति उपचारका क्रममा मृत्यु भएको हो। दुहवीका पुरुषलाई यही असोज १४ गते कोभिड अस्पताल भर्ना गरिएको थियो। उनलाई मिर्गौलाको समस्या भएको प्रतिष्ठानले जनाएको छ। उनको आज बिहान ३:५० मा मृत्यु भएको थियो। तीन घण्टाका फरकमा लगत्तै धनकुटा अस्पतालबाट रेफर भएर असोज १६ गते भर्ना भएकी ६१ वर्षीया महिलाको बिहान ६:४० बजे मृत्यु भएको थियो। उनलाई पनि मधुमेहको समस्या रहेको प्रतिष्ठानले जनाएको छ। तीनै जनाको शव व्यवस्थापन नेपाली सेनाले गरिरहेको सहप्रवक्ता श्रेष्ठले जानकारी दिए। रासस
पुनर्कर्जाको प्रभावकारीता,"कोभिड १९ ले प्रभाव जमाएको सात महिना बितिसकेको छ। थुप्रै व्यवसाय अझै पूर्णरूपमा सञ्चालन हुन सकेका छैनन्। अर्बौ रुपैयाँबराबरको नोक्सान भइसकेको छ। संकट गहिरिँदा जुनसुकै बेला उद्योगधन्दा बन्द गर्नुपर्ने अवस्थामा व्यवसायी पुगेका छन्। कोभिड१९ का कारण जोखिममा परेका साना तथा मझौला व्यवसायीलाई नेपाल राष्ट्र बैंकले वितरण गर्न लागेको पुनर्कर्जाले आशा पलाएको छ। तर सात महिना बितिसक्दा पनि पुनर्कर्जा वितरण प्रक्रियाले गति लिन नसक्दा व्यवसायीको आशा निराशामा परिणत हुने हो कि भन्ने चिन्ता थपिएको छ। आर्थिक क्रियाकलाप विस्तारका लागि सहुलियत ब्याजदरमा कर्जा उपलब्ध गराउने व्यवस्था पुनर्कर्जा हो। पुनर्कर्जा वितरण गर्दा ग्राहक तथा ऋणीलाई सहुलियत ब्याजदर तोकिन्छ। राष्ट्र बैंकले बैंक तथा वित्तीय संस्थालाई उक्त रकम प्रदान गर्ने र ती वित्तीय संस्थामार्फत ऋणी तथा ग्राहकले कर्जा लिन पाउने पुनर्कर्जा प्रवाहसम्बन्धी कार्यविधिमा उल्लेख छ। चालु आर्थिक वर्षको मौद्रिक नीतिमा नेपाल राष्ट्र बैंकले एक खर्ब रुपैयाँ पुनर्कर्जा वितरण गर्ने बताएको थियो। पुनर्कर्जाका लागि राष्ट्र बैंकले बैंक तथा वित्तीय संस्थाका लागि भदौ १ गतेबाट आवेदन खुला गरेको थियो। आवेदन दिने अन्तिम म्याद सुरुमा असोज १४ गतेसम्म तोकिए पनि बढाएर असोज मसान्तसम्म पुर्याइएको छ। पटकपटक म्याद मात्रै थपिँदै जाँदा पुनर्कर्जाको पर्खाइमा रहेकाहरू समस्यामा परेका छन्। पुनर्कर्जा वितरण भएमा व्यवसाय सञ्चालनलाई प्रभावकारी बनाउन सकिने आशामा रहेकाहरूको हितलाई ध्यानमा राखेर भए पनि यो प्रक्रियालाई छरितो र सरल बनाउनुपर्छ। केन्द्रीय बैंकको रूपमा रहेको राष्ट्र बैंक यस्ता समस्याप्रति संवेदनशील बन्नुपर्छ। टाट पल्टने अवस्थामा रहेका व्यवसायीलाई राहत दिनुपर्छ। भूकम्पले लगाएको घाउ निको हुन नपाउँदै फेरि कोभिडको चपेटामा परेका व्यवसायीलाई बचाउन पुनर्कर्जा प्रवाहलाई प्रभावकारी बनाउनुपर्छ। व्यवसायीहरू संकटग्रस्त बनेर उत्पादन तथा वितरण हुन नसकेमा त्यसको असर राजस्व संकलनमा पनि पर्छ। यसले निम्त्याउने संकटले मुलुकको समग्र अर्थतन्त्रलाई पनि सताउँछ भन्ने यथार्थ भुल्नु हुँदैन। बैंकहरूले लघु, घरेलु तथा साना उद्यम, विशेष पुनर्कर्जा, साधारण पुनर्कजा गरी तीन भागमा विभाजन गरेर वितरण गर्दैछन्। सामान्यतया पुनर्कर्जाको अवधि ६ महिनादेखि एक वर्ष तोकिएको हुन्छ। कोभिड१९ बाट प्रभावितलाई भने आवश्यकता अनुसार नवीकरण गर्न सकिने कार्यविधिमा तोकिएको छ। उत्पादनशील क्षेत्रमा लगानी गरेका र राष्ट्रिय आम्दानीमा महत्वपूर्ण योगदान दिइरहेका क्षेत्रलाई पहिलो प्राथमिकता दिनुपर्छ। विगतमा भूकम्पपीडितलाई पनि सहुलियत दरमा कर्जा दिने नीति राष्ट्र बैंकले लिएको थियो। तर यसतर्फ बैंक तथा वित्तीय संस्थाहरूले खासै चासो दिएनन्। जसका कारण नगण्य व्यक्ति तथा संस्थाले मात्रै यस्तो कर्जा पाएका छन्। अहिले प्रदान गर्न लागिएको पुनर्कर्जालाई भने यस्तो नियतिबाट बचाउनुपर्छ। झन्झटिलो प्रक्रियालाई नीतिगत सुधार गरेर भए पनि सरल बनाउनुपर्छ। विगतका अनुभवको आधारमा भन्ने हो भने बैंकहरूले पनि ब्याजको थोरै स्प्रेड दर हुने हुनाले कर्जा प्रवाहमा अरुचि देखाउने गरेका छन्। संकटको घडीमा बैंकहरूले यस्तो मानसिकताबाट माथि उठ्न सक्नुपर्छ। पुनर्कर्जाको रूपमा वितरण गरिएको रकम तोकिएको समयमै उठाउनुपर्छ। शक्ति र पहुँचको आधारमा कर्जा प्रवाह हुने र पहुँचकै भरमा कसैको नवीकरण हुने कसैको नहुने पद्धति अन्त्य हुनुपर्छ।"
बजेटबिनै चल्दै ३९ स्थानीय तह,"काठमाडौं : गाउँगाउँमा स्थानीय सरकार अर्थात् सिंहदरबार छन्। तर, तीमध्ये ३९ वटाले अझै चालू आर्थिक वर्षको बजेट ल्याउन सकेका छैनन्। जसले गर्दा स्थानीय तहको सेवा प्रवाह प्रभावित भएको छ। स्थानीय तहले असार मसान्तभित्र बजेट पास गरिसक्नुपर्ने व्यवस्था छ। तर, अझै बजेट नल्याउँदा जनता मर्कामा परेको स्थानीय शासनविज्ञ डा श्यामकृष्ण भुर्तेलको भनाइ छ। जनताले बजेट, कार्यक्रम माग गर्ने अधिकार छ। उनीहरू पनि किन बोलेका छैनन् ?, डा भुर्तेलको प्रश्न छ, जनताले सार्वजनिक सुनुवाइ गरेर बाध्य बनाउनुपर्छ। उनले समयमा बजेट पास नगर्नु भ्रष्टाचार र अख्तियारको दुरुपयोग पनि भएको बताए। बजेट पास नगरी खर्च गर्नै पाइँदैन, गरे महालेखापरीक्षकको कार्यालयले बेरुजु देखाउँछ, उनले भने। बजेट पास नगर्ने स्थानीय सरकारको संघीय सरकारबाट पाउने अनुदान रोकिन्छ। सप्तरीको राजगढ गाउँपालिका अध्यक्ष परमानन्द यादवले वडाध्यक्षहरूको असहयोगका कारण बजेट ल्याउन नसकिएको बताए। वडाध्यक्षहरूले योजना र कार्यक्रम नदिएको कारणले गाउँ परिषद् हुन नसकेको उनको भनाइ छ। नीति तथा कार्यक्रम त ल्यायौं तर वडाध्यक्षहरूले योजना र कार्यक्रम नै दिएनन्, उनले भने, त्यसपछि गाउँपालिकाले मात्रै कसरी बजेट पास गर्न सक्छ र ? उनले बजेट पास नभएको हुँदा गाउँपालिकाले गर्ने सबै खर्चसमेत ठप्प रहेको जानकारी दिए। दसैंअघि नै परिषद् गर्छु, उनले भने, आइतबार नै मिति तोक्छु। संघीय मामिला तथा सामान्य प्रशासन मन्त्रालयको तथ्यांकअनुसार बजेट पेस नगर्नेमा प्रदेश २ मा सबैभन्दा बढी देखिएको छ। उक्त प्रदेशका १ सय ३६ स्थानीय तहमध्ये ३३ वटाले आर्थिक वर्ष २०७७७८ को बजेट पेस नगरेका हुन्। यीमध्ये सप्तरीका ४, सिरहाका ७, धनुषाका ४, महोत्तरीका १, रौतहटका १०, बाराका १, पर्साका ६ वटा छन् । सर्लाहीका मात्रै सबै स्थानीय तहले बजेट पेस गरेका छन्। विज्ञ डा भुर्तेलका अनुसार प्रदेश सरकारले नसघाएका कारणले बजेट पास हुन नसकेको देखिएको छ। बजेट नल्याउनेमा सप्तरीका छिन्नमस्ता, राजगढ, महादेवा, सप्तकोसी गाउँपालिका छन्। त्यस्तै सिरहाका कल्याणपुर, मिर्चैया नगरपालिका, अर्नमा, औरही, नवराजपुर, बरियारपट्टी, लक्ष्मीपुर पतारी गाउँपालिका, धनुषाका गणेशमानचारनाथ, कमला, मिथिला विहारी नगरपालिका र धनौजी गाउँपालिका छन्। महोत्तरीको साम्सी गाउँपालिका, रौतहटका गरुडा, राजदेवी, ईशनाथ, कटहरीया, देवाही गोनाही, परोहा, फतुवा विजयपुर, बौधीमाई, वृन्दावन नगरपालिका, यमुनामाई गाउँपालिका छन्। यस्तै पर्साका जगरनाथपुर, पकाहा मैनपुर, विन्ध्यवासिनी, सखुवा प्रसौनी, ठोरी, जिराभवानी गाउँपालिका छन्।बाराको सिम्रौनगढ नगरपालिकाले साउन ६ मा बजेट पेस गर्ने मितिसमेत तय गरेको थियो तर त्यो मिति त्यत्तिकै टरेको छ। पर्साका पोखरिया नगरपालिकाले साउन ३२ गतेको मिति घोषणा गरे पनि बजेट ल्याएन। प्रदेश १ का ३, बागमतीका २, सुदूरपश्चिमका १ स्थानीय तहले बजेट पेस गरेका छैनन्। प्रदेश १ मा संखुवासभाको भोटखोला, तेह्रथुमको मेन्छयायेम, सुनसरीको बर्जु गाउँपालिका छन्। बागमतीमा रामेछापको लिखु तामाकोसी र रसुवाको आमाछोदिङमो गाउँपालिका छन्।"
पूर्वगोर्खालाई प्रतिष्ठित सम्म्मान,"लन्डन : सहारा यूकेका पूर्वअध्यक्ष दिलीप गुरुङले बेलायती महारानीबाट प्रदान गरिने प्रतिष्ठित एमबीई सम्मान प्राप्त गरेका छन्। परोपकारी कार्यमा विशिष्ट योगदान गर्नेलाई दिइने मेम्बर अफ द अर्डर अफ द ब्रिटिस एम्पायर ( एमबीई ) पूर्वगोर्खा सैनिक गुरुङलाई मिलेको हो। उनले १५ वर्षदेखि बेलायतको ब्ल्याकपुलमा होटेल तथा रेस्टुरेन्ट व्यवसाय गर्दै आएका छन्। आफूलाई एमबीई प्रदान गरिने खबर शुक्रबार समाचारमा आएपछि थाहा पाएको गुरुङले सुनाए। मैले होटेल सुरु गर्ने बेलासम्म आसपासको क्षेत्र लागूपदार्थ दुव्र्यसनीको ठूलो अखडा रहेछ। प्रयोग गर्नेहरु मात्र नभएर व्यापार गर्नेहरूको पनि केन्द्र, उनले भने, यस क्षेत्रलाई लागूपदार्थ दुव्र्यसनीहरुबाट मुक्त गर्नुपर्छ भनेर मैले धेरै प्रयास गरें। स्थानीय प्रशासन र काउन्सिलरहरुले पनि ठूलो सहयोग गरे। अन्ततः सफल पनि भयौं। अन्य सामाजिक कार्यसंगै यही कामको पनि मूल्यांकन भएको हो कि जस्तो लाग्छ। उनी स्याङजाको ओरस्टेमा जन्मिएका हुन्। शुक्रबार घोषणा भएको यो सम्मान बकिङहम प्यालेसस्थित बेलायती राजदरबारमा आयोजना हुने विशेष समारोहमा महारानीबाट प्रदान गरिनेछ।"
रुपन्देहीका चार कोरोना संक्रमितको मृत्यु,बुटवल : कोरोना संक्रमितको संख्यासँगै रुपन्देहीको बुटवलमा मृतकको संख्यासमेत उच्च हुँदै गएको छ। शनिबार रातिमात्रै तीन जना संक्रमितले ज्यान गुमाएका छन्। कोरोना विशेष अस्पताल बुटवलमा उपचार गरिरहेका र उपचारका लागि अस्पताल जाँदै गर्दा चार जनाको ज्यान गएको हो। मृतक तीन जना बुटवल र एक जना तिलोत्तमा नगरपालिकाका हुन्। धागो कारखानास्थित कोरोना विशेष अस्पतालमा उपचारका क्रममा सम्पर्कमा आएका ३ जनाको ज्यान गएको लुम्बिनी प्रादेशिक अस्पतालले जनाएको छ। एक जनाको दाङको बेलझुण्डी अस्पतालमा उपचारका क्रममा मृत्यु भएको हो। अस्पतालले दिएको जानकारी अनुसार बुटवल ११ का ८४ वर्षीय पुरुषको रुपन्देहीका अस्पतालमा आईसीयू बेड खाली नभएपछि दाङ लैजाँदै गर्दा बाटोमा मृत्यु भएको छ। शनिबार स्वास्थ्यमा समस्या देखिएर लुम्बिनी प्रादेशिक अस्पताल पुगेका उनको शनिबार नै कोरोना पुष्टि भएको थियो। बिरामीको अवस्था जटिल रहेकाले लम्विनी अस्पतालले आईसीयू अनिवार्य भएपछि दाङ रेफर गरेकोमा धानखोला पुग्दा उनको मृत्यु भएको थियो। त्यसैगरी गत असोज २२ कोरोना पुष्टि भएर २४ गतेदेखि कोरोना विशेष अस्पतालमा भर्ना रहेका ७० वर्षीय पुरुषको शनिबार राती ९:५५ मा मृत्यु भएको लुम्बिनी प्रादेशिक अस्पतालका प्रवक्ता डा विष्णु गौतमले जानकारी दिए। उनी गत २२ गतेदेखि कोरोना विशेष अस्पतालमा उपचार गराइरहेका थिए। बुटवलमा मध्यराति २ बजे बुटवल ११ की ६१ वर्षीया महिलाको पनि मृत्यु भएको छ। गत असोज २१ गते कोरोना पुष्टि भएर कोरोना विशेष अस्पतालमा भर्ना भएकी महिलाको मध्यराति २ बजे मृत्यु भएको डा गौतमले बताए। दाङको बेलझुण्डी अस्पतालमा शनिबार बिहान एक महिलाको निधन भएको थियो। उनी रुपन्देही तिलोत्तमाकी हुन्। रुपन्देहीका अस्पतालमा अहिले आइसियु खाली छैन। बुटवल उपमहानगरमा मात्रै कोरोनाका संक्रिय संक्रमितको संख्या करिब ६ सय पुगेको छ। १५ सय जनाभन्दा धेरै संक्रमित भएका छन्।
बागलुङमा एकैदिन ३० सैनिकमा कोरोना संक्रमण,"बागलुङ : जिल्लामा एकै दिन ३० जना सैनिकमा कोरोना संक्रमण पुष्टि भएको छ । क्षयरोग उपचार केन्द्र पोखरामा गरिएको पीसीआर परीक्षणमा २३ नम्बर बाहिनी अड्डाका १८ जना र अर्जुनवाण गण घोडाबाँधेका १२ जना सैनिकमा कोरोना संक्रमण पुष्टि भएको स्वास्थ्य कार्यालय बागलुङका महामारी फोकल पर्सन याम बरालले बताए । यसअघि गत बुधबार नेपाली सेनाका २८ जनामा एकै पटक कोरोना संक्रमण देखिएको थियो । शनिबार राती ३० सैनिकसहित दुई प्रहरी, एक थुनुवा, एक व्यवसायी र उच्च अदालत पोखरा इजलास बागलुङका दुई कर्मचारी गरेर ३६ जनामा कोरोना संक्रमण पुष्टि भएको उनले जानकारी दिए । कोरोना संक्रमित हुने सैनिकमा विभिन्न उमेर समूहका २९ जना पुरुष र १९ वर्षीय एक महिला छन् । तित्याङस्थित तामाखानीमा काम गर्ने मजदुरमा कोरोना देखिए पछि सुरक्षार्थ गएका सैनिकको स्वाब परीक्षण गरिएको थियो । उनीहरुमा संक्रमण देखिएपछि सेनाको ब्यारेकमा परीक्षण गरिएको थियो । अहिलेसम्म सैनिक ब्यारेकमा मात्रै ६० बढीमा संक्रमण देखिएको छ । ठूलो संख्यामा सैनिकमा संक्रमण देखिएपछि २३ नम्बर बाहिनीमै ८० बेडको आइसोलेसन बनाइएको छ । प्रहरीमा यसअघि एक निरीक्षकलाई कोरोना संक्रमण देखिएको थियो । उनको सम्पर्कमा आएका अन्य दुईजनामा कोरोना पुष्टि भएको बरालले बताए । प्रहरीका संक्रमित भने अस्पतालको आइसोलेसन लैजाने तयारी छ । अहिलेसम्म जिल्लामा ५ सय २५ जनामा कोरोना संक्रमण पुष्टि भएको छ । जसमध्ये ३ सय ६७ जना निको भएका छन् । अझै १ सय ५७ जना आइसोलेसनमा छन् ।"
मध्यरातमा खोलामा माछा मार्दा करेन्ट लागेर मृत्यु,"विराटनगर : मोरङको कानेपोखरी गाउँपालिका४ स्थित करिया खोलामा विद्युत प्रवाह गर्दै मध्यरातमा माछा मार्ने क्रममा करेन्ट लागेर एक जनाको मृत्यु भएको छ। खोलामा करेन्ट लगाएर माछा मार्ने क्रममा कानेपोखरी४ त्रिवेणी चोकका ३० वर्षीय रेशम माझीको मृत्यु भएको मोरङ प्रहरी प्रमुख एसपी सन्तोष खड्काले जानकारी दिए। उनका अनुसार प्रहरीको आँखा छल्लेर मध्यरातमा खोलामा माछा मार्दै गर्दा शनिबार राति ११ बजेतिर माझीलाई करेन्ट लागेको खुलेको छ। प्रहरीका अनुसार विद्युत प्रवाह गरिएको दहमा मरेका माछा टिप्न पस्दा उनलाई करेन्ट लागेको हो। करेन्टले बेहोस बनेपछि माछा मार्नसँगै गएका साथीहरु र स्थानीयले तत्काल उपचारका लागि बीपी कोइराला स्वास्थ्य विज्ञान प्रतिष्ठान पुर्याएको प्रहरीले जनाएको छ। आइतबार बिहान १:३० बजेतिर माझीको मृत्यु भएपछि प्रहरीले घटनाका बारेमा जानकारी पाएको थियो। सुरुमा पानीमा डुबेर मृत्यु भएको भनिएपनि चिकित्सकले घटनाको कारण अरुनै हुन सक्ने बताएपछि प्रहरीले अनुसन्धान थालेको थियो। अनुसन्धानका क्रममा माछा मार्ने क्रममा करेन्ट लागेर मृत्यु भएको खुलेको एसपी खड्काले बताए। प्रहरीले घटनास्थलबाट माछा मार्नलाई करेन्ट प्रवाह गर्न प्रयोग गरिएको तार, टेस्टर लगायतका सामग्री फेला पारेको छ। मृतकसँगै रातको समयमा माछा मार्न खोलामा गएका कानेपोखरी४ का २९ वर्षीय विनोद माझी र ३४ वर्षीय सुदीप धिमाललाई नियन्त्रणमा लिएर घटनाको अनुसन्धान सुरु गरिएको प्रहरीले जनाएको छ। खोलामा करेन्ट लगाएर माछा मार्न पूर्ण रुपमा प्रतिबन्ध छ, एसपी खड्काले भने, त्यही भएर प्रहरीको आँखा छल्दै रातको समयमा अवैध रुपमा माछा मार्न खोज्दा करेन्ट लागेर मानवीय क्षति नै हुन पुग्यो।"
कांग्रेससामु राजनीतिक प्रश्न,"लोकतन्त्र कसैले खोस्न नसक्ने विश्वास गरिए पनि आज किन लोकतन्त्रको भाग्य र भविष्यमा प्रश्न उठिरहेको छ ? कांग्रेसको निर्धारित समयमा महाधिवेशन हुनेमा आशंका छ। तैपनि कांग्रेसलाई महाधिवेशनको ज्वरो चढेको छ। महाधिवेशन कुनै पनि पार्टीको प्राणवायु हो, यसर्थ सम्बद्ध पार्टीका नेता र कार्यकर्ता यसमा केन्द्रित हुनु स्वाभाविकै हो। अझ त्यसमाथि कांग्रेसका गुटहरूबीच महाधिवेशनमर्फत पार्टीको नेतृत्व र शक्ति हत्याउने प्रतिस्पर्धा चरम अवस्थामा पुगेकाले सबैको ध्यानाकर्षण गरेको छ। कांग्रेसकै नेतृत्वमा संविधानसभाबाट नयाँ संविधान निर्माण भई कार्यान्वयनमा आयो तर स्वयंका लागि परिस्थिति सुखद बन्न सकेन। नयाँ संविधानअनुरूप भएको आमनिर्वाचन कांग्रेसका लागि साँच्चिकै प्रत्युत्पादक मात्र भएन, निर्वाचन परिणामले लोकतन्त्रको भाग्य र सुदूर भविष्यमाथि गम्भीर प्रश्नचिन्ह सँगै लिएर आयो। नयाँ संविधान२०७२ ले व्यवस्थित गरेको राजनीतिक प्रणालीको मौलिक स्वरूपमाथि कम्युनिस्ट सत्ताबाट चुनौती सिर्जना भएकाले कांग्रेसले गूटगत शक्ति र नेतृत्व हत्याउनेतर्फ मात्र केन्द्रित भएर पुग्ने अवस्था र परिस्थिति छैन। परिस्थितिले कांग्रेससमक्ष केही यक्ष प्रश्न तेस्र्याएको छ जसको उत्तर उसले महाधिवेशनबाट दिने कि महाधिवेशनअगावै प्रश्न खडा भएको छ। कांग्रेससामु उपस्थित प्रश्न हो कम्युनिस्टको वर्तमान डिजाइन लाई लोकतन्त्रको सुदृढीकरण ठान्दै सत्ताको लालची र सानोतिनो अंशियारका रूपमा केही भागभुरो लिएर यसैमा बगिरहने, यही प्रणालीको गर्भबाट अधिनायकवाद प्रादुर्भाव गराएको दृष्य लाचारीपूर्वक टुलुटुलु हेरिरहने कि संसदीय लोकतन्त्रको अस्मिता एवं मौलिक स्वरूपको रक्षार्थ प्रतिरोधी रणनीति र कार्यनीतिसहित अघि आउने ? महाधिवेशनको प्रश्न र यो यक्ष प्रश्नको हल कांग्रेसले सँगसँगै खोज्नुपर्छ, पृथक रूपमा खोज्ने अवस्था छैन। कांग्रेस सत्ताको अंशियार जस्तो भएर यही प्रणालीको गर्भबाट अधिनायकवाद प्रादुर्भाव गराएको दृष्य लाचारीपूर्वक टुलुटुलु हेरिरहने कि संसदीय लोकतन्त्रको अस्मिता एवं मौलिक स्वरूपको रक्षार्थ प्रतिरोधी रणनीति र कार्यनीतिसहित अघि आउने ? यस आधारबाट हेर्दा कांग्रेसका वर्तमान मुख्य कार्यभारमा (१) संविधान जोगाउने र सबै नेपालीलाई समभावबाट संविधानको अपनत्व र स्वामित्वको अनुभूति गराउने, (२) लोकतन्त्रको विश्वव्यापी मानकअनुरूपको मौलिक स्वरूप र चरित्रको संरक्षण गर्न देशमा क्रियाशील साना ठूला सबै साम्यवादइतरका दलबीच न्यूनतम कार्यक्रमिक एकताका आधारमा बृहत लोकतान्त्रिक मोर्चा गठन गरी त्यसको नेतृत्व गर्दै सहकार्य गर्ने (३ ) भ्रष्टाचारको अन्त्य र सुशासन कायम गर्न विशेष नीति र कार्यक्रम तय गरी कठोर निर्णयका साथ कार्यान्वयनमा उत्रिने र (४) सन्तुलन गुमाइएको विदेश नीतिमा समभाव र समदूरीको आधारमा सन्तुलन कायम गर्ने मुख्य देखिन्छन्। उल्लिखित कार्यभार कार्यान्वयनका क्रममा कतिपय मुद्दामा कांग्रेस स्वयंले पनि आत्मालोचना गरेर अघि बढ्नुपर्ने अबस्था आउन सक्छ। एउटा चुनौतीपूर्ण युगिन कार्यका लागि कांग्रेसको नेतृत्व त्यसका लागि पनि मानसिक रूपमा तयार रहनुपर्छ। संबिधानको निर्माण सम्प्रभु नेपाली जनताको जनादेशबाट स्थापित संविधानसभाले निर्माण गरेको हो तापनि जनताको ठूलो हिस्साबीच मान्यता, स्वामित्व र अपनत्वको प्रश्न आधादशक बितिसक्तासम्म ज्युँकात्युँ छ। संबिधानका कतिपय प्रावधानप्रति मधेसकेन्द्रित दल र राजावादी कित्ता असन्तुष्ट रहिआएको तथ्य लुकाउन सकिने अवस्थामा छैन। हिंसात्मक विद्रोहरत नेकपा (माओवादी) संविधान खारेज गरेर अर्को नयाँ संविधान लेखिनुपर्ने दलिलका साथ विद्रोहरत छ। यतिमात्र होइन नेपालमा भएका २००७ साल, २०४६ साल र २०६३ सालका परिवर्तनको उत्प्रेरक र मुख्य सहयोगी मित्रराष्ट्र भारतसमेत सन्तुष्ट छैन संविधानसँग। विचारणीय पक्ष के छ भने वर्तमान संविधान कांग्रेसको नेतृत्वमा लेखिएको हो। यो संविधान कांग्रेसका लागि अन्तिम पडाव हो र यसको जसअपजसको मुख्य भागिदार पनि कांग्रेस नै हो। कम्युनिस्टका लागि यो संविधान आफ्नो गन्तव्यमा पुग्ने यात्राको क्रममा शक्ति सञ्चय गर्ने र थकाइ मार्ने देउराली वा चौतारी मात्रै हो। कम्युनिस्टको अन्तिम पडाव साम्यवादी संविधान हो लोकतन्त्रलाई निषेध नगरी जुन सम्भवै छैन। त्यसैकारण शक्ति सञ्चयको क्रममा कम्युनिस्ट पार्टी र उसको सरकारले जानीबुझिकनै संविधानमाथि थिचोमिचो गर्दै आएको छ। उसको रणनीतिक कोण र आँखाबाट हेर्दा यो गलत होइन। यसर्थ सत्तारुढ नेकपा आफूलाई फाइदा पुग्ने प्रावधानवाहेक संविधानका अन्य प्रावधानको अपनत्व र स्वामित्व नलिने पक्षमा रहेको प्रतित हुन्छ। तत्कालीन नेकपा एमालेले २०४७ सालको संविधानको पनि पूर्ण समर्थन गरेको थिएन, आलोचनात्मक समर्थन मात्रै गरेको थियो। संविधानको अपनत्व र स्वामित्वको एक्लो भार वहन यसर्थ कांग्रेसले मात्रै गर्नु परिरहेको छ। तर, पार्टीभित्रको अस्वस्थ्य एवं अराजक कलह तथा निषेध मानसिकताउन्मुख प्रतिस्पर्धा, कम्युनिस्टको राजनीतिक एवं रणनीतिक चक्रव्युहभित्र निरिह अभिमन्युसरह छट्पटाएको अवस्था, संसद्वादी कित्ताका अन्य प्रतिपक्षी दल दिशाविहीन र कार्यक्रमविहीन अवस्थामा किंकर्तब्यविमुढ बनेर भौंतारिएका र कांग्रेसकै कतिपय नीति र भूमिकाको कारण कम्युनिस्ट शक्तिको बढोत्तरी भएको पृष्ठभूमिमा लोकतान्त्रिक लिक र परिधिबाट बाहिरिँदै गएको परिस्थितिमाथि नियन्त्रण कायम गरी ठीक बाटोमा अघि बढाउन त्यति सहज छैन। दोस्रो जनआन्दोलनको सफलतासँगै भविष्यमा राजनीतिक आन्दोलनको आवश्यकता र औचित्य सधैंका लागि समाप्त भएको , अधिनायकवाद पुनः प्रादुर्भाव हुन नसक्ने तथा बहाल लोकतन्त्रलाई कसैले कहिल्यै खोस्न नसक्ने विश्वास गरिएकोमा बहाली भएको आधादशक बित्दा नबित्दै लोकतन्त्रको भाग्य र भविष्यमा प्रश्न उठिसकेको छ जसको उत्तर कांग्रेसबाहेक अरूसँग छँदैछैन। कम्युनिस्टहरू बर्तमान प्रणालीमै चित्त बुझाएर बस्दैनन्। सच्चा कम्युनिस्ट संसदीय प्रणालीमा अल्झेर बस्न सक्तैन, यसरी बस्नु उसको धर्म र दायित्व पनि हुँदैन। कम्युनिस्ट आवरणमा संसदीय प्रणालीमै रम्दछ भने उ कम्युनिस्ट होइन। यस मानेमा सत्तारुढ नेकपा पनि यही संसदीय व्यवस्थालाई आफ्नो अन्तिम पडाव मानेर बस्न सक्तैन। यसर्थ वर्तमान प्रणालीको उपयोग गर्दै साम्यवादका लागि मार्ग प्रशस्त गर्नु नेकपाको कर्तव्य र दायित्व नै हो जसको निम्ति ऊ अघि बढेको छ। यस क्रममा मार्गका अवरोधक संविधानका कतिपय प्रावधान कुल्चिनुपर्ने हुन्छ , लोकतन्त्रका कतिपय मूल्य र मान्यतामाथि आक्रमण हुन्छ। पार्टीको निर्देशन र रणनीतिअनुरूप कम्युनिस्ट सरकार अहिले यस्तै क्रियाकलाप गर्दै अघि बढेको छ जुन कुरा अरूका लागि अस्वाभाविक भए पनि नेकपाका लागि जायज तथा उपयुक्त छन्। लोकतन्त्र र संविधानमाथि अवाञ्छित चाप र दबाबमात्र बढ्दो क्रममा छैनन् अपितु अर्थतन्त्र र विदेशनीतिलाई समेत लिकबाट बाहिर्याउने क्रम नजानिँदो ढंगबाट अघि बढ्दै छ। आर्थिक नीतिको कार्यगत र नीतिगत विचलनको कारण अपेक्षाकृत बाह्य लगानी आउन सकिरहेको छैन भने विदेश नीतिमा सिर्जित विचलनका परिणाम सतहमै देखा परेका छन्। अर्कातिर बाह्य शक्तिले राजनीतिक परिवर्तन र संक्रमणकालीन अवस्थाको बहानाबाजीमा नेपालको आन्तरिक व्यवस्थापनमा समेत खटनपटन गर्दै आएको छ। यहाँसम्म कि पार्टीहरूको जुटफुटमा समेत बाह्य शक्तिको हात प्रष्ट रूपमा देख्न सकिन्छ। अब त पार्टीभित्रका गूट र उपगुटमा समेत बाह्य शक्ति हावीको प्रवृत्ति बढ्दो क्रममा छ। यस्तो परिस्थिति अन्ततः सार्वभौमिकता र राष्ट्रिय अखण्डताका निम्ति घातक हुन्छ। दलीय सिद्धान्त र स्वार्थलाई मापदण्ड बनाएर विदेश नीति अख्तियार गर्दा, आन्तरिक सूक्ष्म व्यवस्थापनमा समेत बाह्य शक्ति (हरू) लाई आमन्त्रण गर्दा र कतिपय संवेदनशील विषयका नीतिनिर्माण बाह्य प्रभावबाट गर्दा राष्ट्रियता र सार्वभौमिकताका तन्तुहरू अनुमान गरेभन्दा कमजोर भएका छन्। नेपालको संवेदनशील भूगोलले कुनै एक ध्रुवकेन्द्रित विदेश नीतिलाई थेग्न सक्दैन। स्वतन्त्र न्यायपालिकामाथि अति सामान्य नागरिकबाट समेत प्रश्न उठ्दै छ। सर्वोच्च अदालतमा नेकपाको बहुमत छ भनेर नेकपाकै कतिपय नेताले भन्ने गरेका छन्। राजनीतिक भागबण्डामा अदालतका न्यायाधीश नियुक्ति, नियुक्तिअघि संसद्मा सुनुवाइ र अनुमोदन तथा न्यायाधीशविरुद्ध संसद्मा महाभियोगको संवैधानिक व्यवस्थाले न्यायपालिका, कार्यपालिका र व्यवस्थापिकामातहतको निकायजस्तो लाग्छ। स्वतन्त्र न्यायपालिका लोकतन्त्रको आत्मा हो जो नागरिकको अन्तिम सत्य र आस्थाको धरोहर हुन्छ। न्यायपालिकालाई राजनीतिक दलको नियन्त्रणमा राख्नु भनेको बहुलवादी लोकतन्त्रको मर्ममा गम्भीर प्रहार हो। वर्तमान संविधानका प्रावधानमा टेकेरै स्वतन्त्र न्यायपालिकाको चिरहरण भइरहेको छ। यस्तै, संवैधानिक अंग र निकायको स्वायत्तता खोसेर सत्तारुढ दलका निगाहबाट चल्ने पार्टीका शाखासरह बनाइएको छ। हुन सक्छ , यी तमाम कार्य तथा घटना र परिघटना साम्यवाद तर्फको यात्राको मार्ग प्रशस्त गर्नेक्रममा भइरहेका हुन्। चाहेरै पनि नेकपा कांग्रेसको प्रजातान्त्रिक विकल्प बन्न सक्दैन। कांग्रेसको प्रजातान्त्रिक विकल्प बन्ने हो भने उसले कम्युनिस्ट सिद्धान्त र परिचय छाड्नुपर्छ। यो मानेमा नेपाल कम्युनिस्ट पार्टी वैकल्पिक लोकतान्त्रिक शक्ति होइन अपितु लोकतन्त्रको वैकल्पिक शक्तिचाहिं हो। गैरसाम्यवादी कित्ताका सबै दल यस विषयमा स्पष्ट हुनुपर्छ, कुनै भ्रम पाल्न आवश्यक छैन। मुलुकको वस्तुगत अवस्था, चुनौती र दायित्वप्रति कांग्रेस जानिफकार नै छ। राजासँगको सहकार्यमा २००७ सालको परिवर्तन ल्यायो, कम्युनिस्टसँगको सहकार्यमा पहिलो र दोस्रो जनआन्दोलन गर्यो। प्रजातन्त्र बहाली र पुनर्बहालीका निम्ति विद्यमान वस्तुगत परिस्थितिअनुरूप विगतमा कहिले राजासँग त कहिले कम्युनिस्टसँग हातेमालो गर्दै आन्दोलनको नेतृत्व गरेको कांग्रेसका सामु लोकतन्त्रलाई सबै नेपालीको स्वामित्व र अपनत्वप्राप्त प्रणालीको रूपमा परिस्कृत, सुदृढ एवं संस्थागत गर्दै राष्ट्रको परिचय र जनताको जीवनशैली तुल्याउनुपर्ने कठिन एवं चुनौतीपूर्ण दायित्व उपस्थित भएको छ। कांग्रेस एक्लैको बुँताबाट वा कम्युनिस्टसँगको सहकार्यमा यो कार्य सम्भव नहुने हुँदा राष्ट्रिय राजनीतिमा क्रियाशील सबै ठूलासाना गैरसाम्यवादी कित्ताका दललाई समेटेर एउटा बृहत लोकतान्त्रिक शक्ति (मोर्चा) बनाएर त्यसको नेतृत्व गर्नु आजको समय र परिस्थितिको माग हो। यो कार्य सहज छैन, चुनौतीपूर्ण छ बाजको मुखबाट परेवालाई जिउँदै खोस्नुजस्तै। यसका निम्ति कांग्रेसको घर मिल्न अति जरुरी छ। घर झगडामा डुबेको कांग्रेसले संसद्वादी कित्ताका अन्य दलबीच कार्यगत एकता र सहकार्य गर्न सक्दैन। उसले यस्तो प्रयास गरे नै पनि अरूले नमान्न र नपत्याउन सक्छन्। अतः विद्यमान अवस्थालाई दृष्टिगत गरेर महाधिवेशनअगावै कांग्रेसमा एकताको वातावरण निर्माण गरी लोकतन्त्रलाई पुनः लिकमा ल्याएर अघि बढाउन महाधिवेशनले स्पष्ट मार्ग निर्देशन गर्नुपर्छ। महाधिवेशन नेतृत्वको प्रश्नमा मात्र होइन नीति र रणनीति निर्माणमा बढी केन्द्रित हुन जरुरी छ।"
एकै परिवारका ८ जनामा कोरोना संक्रमण,"सन्धिखर्क : अर्घाखाँचीको शितगंगा नगरपालिका ७ जलुके रांगकासमा एकै परिवारका ८ जनामा कोरोना भाइरस संक्रमण देखिएको छ। ५५ वर्षीया रिता खड्काको परिवारका ८ जनामा संक्रमण देखिएको हो। उनको परिवारमा रहेका ३१ र २३ वर्षीय २ छोरा, २४ र १६ वर्षीया २ छोरी, २७ वर्षीय बुहारी, ढाइ वर्षीय एक नाती र ५ वर्षीया नातिनी समेत गरी ८ जनामा कोरोना देखिएको छ । एक छोरीको रिपोर्ट कोरोना नेगेटिभ आएको छ भने अर्की बुहारीको रिपोर्ट आउन बाँकी छ । घरका सबैलाई कोरोना देखिएपछि आफूहरु सपरिवार होम आइसोलेसनमा बसेको छोरा विशाल खड्काले बताए । उनले भने,' शितगंगा नगरपालिका १२ को कोठियामैदानमा गएको पहिरोको उद्धार तथा राहात वितरणबाट आएपछि रुघा लाग्ने, ज्वरो आउने भयो ।' त्यहाँ गएका प्रमुख जिल्ला अधिकारी, राष्ट्रिय सभा सदस्य लगायतका सुरक्षा निकायका प्रमुखलाई कोरोना पोजिटिभ देखिएपछि शंका लागेर सपरिवारको स्वाब परीक्षण गरियो । घरका सबैलाई कोरोना देखियो । तर अहिलेसम्म सबैको स्वास्थ्य सामान्य रहेको जानकारी दिए । लक्षण सामान्य देखिएपनि परिवारका ८ जनालाई एकैसाथ संक्रमण देखिँदा मानसिकरुपमा कमजोर भएको उनको भनाइ छ । प्रादेशिक जनस्वास्थ्य प्रयोगशाला भैरहवामा गरिएको स्वाब परीक्षणमा एकै घरका ७ जनासहित ११ जनामा कोरोना देखिएको जिल्ला स्वास्थ्य कार्यालय अर्घाखाँचीका जन स्वास्थ्य निरिक्षक गणेशराज पौडेलले बताए । अर्घाखाँचीमा समुदायस्तरमा कोरोना फैलिएको छ । समुदायमा बढी घुलमेल गर्नेहरु नै कोरोना संक्रमित भएका छन् । राष्ट्रिय सभा सदस्य चन्द्रबहादुर खड्का, प्रमुख जिल्ला अधिकारी विष्णु पौडेल, नेपाली कांग्रेस उपसभापती शान्त भण्डारी, सहायक प्रमुख जिल्ला अधिकारी बिक्रम थापा, प्रहरी नायव उपरिक्षक माधब बुढाथोकी, रामवाण गुल्मका गुल्मपति पनि कोरोना संक्रमित हुनुहुन्छ । जिल्ला अस्पताल अर्घाखाँचीका ४ जना चिकित्सकसहित १५ जना स्वास्थ्यकर्मीमा कोरोना देखिएको छ । रेडक्रसका जिल्ला सभापतिलगायत शिक्षकमा पनि कोरोना पोजिटिभ देखिएको छ । प्रमुख जिल्ला अधिकारी सहितकालाई कोरोना देखिएपछि जिल्ला प्रशासन कार्यलयको सम्पूर्ण सेवा पाँच दिनदेखि बन्द रहेको सहायक प्रमुख जिल्ला अधिकारी बिनोद खनालले बताए । जिल्ला अस्पतालका चिकित्सक सहतिका स्वास्थ्यकर्मीमा कोरोना देखिएपछि अर्घाखाँची जिल्ला अस्पताल चार दिनदेखि बन्द छ । अस्पतालबाट प्रदान गरिने प्रसूति सेवा समेत बन्द रहेको अर्घाखाँची अस्पतालका डाकटर कपिल गौतमले जानकारी दिए । जिल्लामा कुल संक्रमित ४ सय ८६ मध्ये हालसम्म कोरोना निको भएर डिस्चार्ज हुनेको संख्या ३ सय ९६ रहेको छ । कोरोनाका कारण जिल्ला भर ४ जनाको मृत्यु भएको छ । हाल सक्रिय संक्रमितको संख्या ८६ रहेको छ ।"
सार्वजनिक यातायातमा आफूखुसी भाडादर,"उदयपुर : उदयपुरको सदरमुकामलगायत ग्रामीण भेगमा सञ्चालन हुने यातायातका साधनले सरकारको निर्देशनविपरीत आफूखुसी भाडा लिने गरेका छन्। स्वास्थ्य सुरक्षा मापदण्ड पूरा गरी यसअघिको भाडामा ५० प्रतिशतसम्म बढाउन सक्ने गरी सरकारले निर्देशन दिए पनि व्यवसायीले अटेर गर्दै आफूखुसी भाडादर कायम गरेका हुन्। सदरमुकाम गाईघाटबाट सञ्चालन हुने माइक्रो, विङ्रलगायत साना सवारीसाधनले दोब्बर र बसले ८० प्रतिशतसम्म भाडा लिने गरेको यात्रुको गुनासो छ। आफूखुसी भाडा कायम गर्दा यसको प्रत्यक्ष मारमा सर्वसाधारण परेका छन्। व्यवसायीले १४ किलोमिटर कालोपत्रे सडकमा एक सय रुपैयाँ लिने गरेको यात्रु सिर्जन खत्रीले बताए। लकडाउन हुनुअघि पाँच सय रुपैयाँ भाँडा तिरेर लिम्चुङबुङको वारहा र सदरमुकाम गाईघाट ६५ किलोमिटरको यात्रा गर्दै आएका सर्वसाधारणले अहिले एक हजार रुपैयाँ तिर्न थालेको उनले बताए। कोभिड१९ ले व्यवसाय घाटामा गएको र कच्ची सडकको कारण देखाउँदै ती क्षेत्रमा सञ्चालन हुने बोलेरोलेलगायत सवारीसाधनले आफूखुसी भाडा निर्धारण गरेको उनीहरूको भनाइ छ। त्यसैगरी करिब ६७ किलोमिटर रहेको गाईघाटमुर्कुचीताम्लिछा कच्ची सडकमा व्यापारीले १२ सय भाँडा असुल गर्ने गरेका छन्। ४९ किलोमिटर रहेको कटारीवेतेनीसोरुङछविसेठानागाउँ सडकमा व्यवसायीले सात सय रुपैयाँ लिने गरेको ठानागाउँका पर्शुराम पोखरेलले बताए। यसअघि उक्त रुटमा तीन सय रुपैयाँ भाडा रहेको उनको भनाइ छ। सोही रुटबाट सञ्चालन हुने ताप्ली गाउँपालिकाको केन्द्र रूपाटार दुई सय ५० रुपैयाँबाट बढाएर ६ सय रुपैयाँ पुर्याइएको छ। यसरी अवैधरूपमा असुल गरेको भाडाको व्यवसायीले टिकट नदिने गरेको यात्रु रामकुमार मगर बताउँछन्। उनले भने, कि तोकिएको भाडा लिनु यदि बढी लिने भए टिकट दिनुभन्दा कन्डक्टरले गाडीबाटै झारिदिन्छन्। नजाऊ भने हिँड्न सकिन्नँ, जाउँ भने भाडा तिर्न सक्ने अवस्था रहेन उनले भने, सेवाको नाममा व्यवसायीको दादागिरी भयो, न टिकट दिन्छन्, न तोकिएकै भाडा लिन्छन्। जसरी पनि सामान्य नागरिक नै मर्कामा परेको भन्दै उनले विगतमा भएको घाटालाई एकैपटक असुल्ने काम बेठिक भएको तर्क गरे। अर्का यात्रु घनेन्द्र राईले अवैधानिक तवरले यात्रु ठगिँदासमेत नियमन निकायले कारबाही गर्न नसकेको आरोप लगाए। उनले सेवाका नाममा ब्रह्मलुट गर्ने व्यवसायीलाई तत्काल कारबाही गर्नु पर्ने बताए। अनुगमन निकायका सहायक प्रमुख जिल्ला अधिकारी शशिकुमार लम्सालले कोभिड१९ का सन्दर्भमा व्यापक अनुगमन भइरहेको बताए। उनले जोखिम कम गर्न बजार, धार्मिक केन्द्र, कार्यक्रम, सवारीसाधन सबै क्षेत्रमा अनुगमन गरिएको र पहिलो चरणमा सरकारले निर्देश गरेका नियम पालन नभए सुझाव र अर्कोपटक कारबाही नै गर्ने गरेको बताए। हाम्रो टोलीले अनुगमनका क्रममा सार्वजानिक बस, यात्रुको अवश्था, मापदण्ड पालन भए, नभएको सबै हेरिरहेका छौं, सहायक प्रजिअ लम्सालले भने, मास्कको प्रयोग, सेनिटाइजर गाडीभित्र राख्ने तर प्रयोग नगर्ने समस्या देखिएकाले तत्काल सुझाव दिएका छौं र मातहतका प्रहरी युनिटलाई कारबाहीका लागि निर्देश गरेका छौं। अनुमति ५, यात्रु ३० सरकारले सार्वजानिक यातायात सञ्चालन गर्न मापदण्ड तय गरेको छ। त्यसैलाई आधार मानी देशभर यातायातका साधन सञ्चालनमा छन्। मापदण्डअनुसार दुई जनाको सिटमा एक जना मात्र राख्नु पर्ने, यात्रु चढाउँदा अनिवार्य मास्क, सेनिटाइजरको प्रयोग, साबुनपानीको व्यवस्थाजस्ता सर्त छन्। तर, सरकारको उक्त मापदण्डलाई बेवास्ता गर्दै ग्रामीण क्षेत्रमा सञ्चालन हुने बोलेरो जिपले क्षमताभन्दा बढी यात्रु ओसार्ने गरेका छन्। पाँच जना यात्रु बोक्ने अनुमति पाएको बोलेरोमा ३० जनासम्म राख्ने गरेको पाइएको छ। ग्रामीण भेगका किसान र व्यापारीको सामान ओसारपसार गर्न अनुमति पाएका बोलेरो जिपले पछाडिको ढाला र छतमा कोचाकोच यात्रु बोक्ने गरेको चन्द्रबहादुर राईले बताए। उदयपुर हिमाली यातायात व्यवसायी केन्द्रका महासचिव उमेश बस्नेतले भने सरकारले तोकेको मापदण्डभित्र बसेर बस सञ्चालन भएको बताए। उनले घाटा सहेर भए पनि व्यवसायीले तोकेभन्दा बढी भाडा नलिएको दाबी गरे।"
चितवनमा एक कोरोना संक्रमित वृद्धाको मृत्यु,"चितवन : चितवनमा थप एक जना संक्रमितको मृत्यु भएको छ। भरतपुर महानगरपालिका१ निवासी ७५ वर्षीया महिलाको चितवन मेडिकल कलेज भरतपुरमा मृत्यु भएको हो। दम, उच्च रक्तचाप र निमोनियासम्बन्धि समस्या भई असोज २२ गते अस्पताल भर्ना भएकी उनको असोज २३ गते पिसिआर रिपोर्ट पोजिटिभ आएको थियो। अस्पतालको कोभिड सघन उपचार कक्षमा राखेर उपचार भईरहेको समयमा आज बिहान उनको मृत्यु भएको अस्पतालले जनाएको छ। योसँगै जिल्लामा कोरोना सङ्क्रमणबाट मृत्यु हुनेको सङ्ख्या ३३ पुगेको छ। विराटनगरको नोबेल अस्पतालमा दुई कोरोना संक्रमितको मृत्यु रुपन्देहीका चार कोरोना संक्रमितको मृत्यु"
शरीरजस्तै मन पनि बिमार,"मानिस केवल हाडमासुको पुतला होइन, शरीर र मनको एक संयुक्त रूप हो। अर्को शब्दमा भन्ने हो भने मानिसको शरीर भनेको कम्प्युटररूपी हार्डवेयर हो भने मन सफ्टवेयर। त्यसैले स्वस्थ र सक्रिय सामाजिक जीवन जिउन मानिसको शरीर मात्र होइन, मन पनि स्वस्थ र निरोगी रहन आवश्यक हुन्छ। तर मानिसको शरीरजस्तै मानिसको मन पनि बिमार हुन्छ। मनको बिमारलाई मनोरोग अर्थात् मानसिक रोगको संज्ञा दिइन्छ। मानसिक रोगहरू बीसौं प्रकारका छन्। तीमध्ये डिप्रेसन, चिन्तारोग, मेनिया तथा सिजोफ्रेनिया आदि मनोरोगका प्रमुख उदाहरण हुन्। कसरी हुन्छ मन बिमार ? मानिसको जीवनमा अनेकौं उतारचढाव आउँछन्, बाधाअडचन तथा कठिनाइ आउछन्। सामान्यतया मानिसले यस्ता बाधाअडचन तथा कठिनाइमा सफलतापूर्वक समायोजन स्थापित गर्छन्। तर कतिपय स्थिति र परिस्थितिमा यस्ता बाधाअडचन तथा कठिनाइद्वारा उत्पन्न तनाव, कुण्ठा एवं निराशा अति प्रबल भई त्यसलाई समायोजन गर्न नसक्ने स्थिति आउँछ, तब मानिसको मानसिक स्वास्थ्यमा प्रतिकूल प्रभाव पर्छ र मानिसको व्यवहार असामान्य हुन पुग्छ। यस्तो अवस्था देखा परेमा मानिसको मन बिमार भएको मान्नुपर्छ। अतः मनको रोग भनेको कुनै पनि व्यक्तिले राम्ररी सोच्न नसक्ने, भावनालाई नियन्त्रण गर्न नसक्ने र व्यवहारमा असामान्य परिवर्तन हुँदै जाने अवस्था हो। यस्तो अवस्था भएका मानिसहरू प्रायः अरूसित व्यवहार गर्न र जीवनमा आउने समस्याहरूको उचित रूपमा सामना गर्न नसक्ने हुन्छन्। कस्ता हुन्छन् मानसिक रोगका लक्षण ? मानसिक रोगका लक्षणहरू मानसिक रूपमा मात्र होइन शारीरिक रूपमा पनि देखा पर्छन्। जस्तो कि खिन्नता, उदासीपना, इच्छाहरू मरेर जानु, नकारात्मक र निराशावादी विचार आउनु, मर्न मन लाग्नु, ध्यान केन्द्रित गर्न गाह्रो हुनु, बिर्सने बानी भएको महसुस हुनु, जीउ भारी हुनु, गल्नु वा दुख्नु, टाउको भारी हुनु, गल्नु वा दुख्नु, चिडचिडाहट हुनु, निद्रा गडबडी हुनु, खानामा रुचि कम हुँदै जानु, पाचनक्रिया गडबडी हुनु, यौन इच्छामा कमी आउनु, डर, त्रास, भय, अत्यधिक डर लाग्नु, सामान्य अप्ठ्यारालाई भयंकर ठान्नु, मुटु काँप्ने, श्वास फेर्न गाह्रो भएको अनुभव हुने, जीउ या हातखुट्टा काँप्नु, चिटचिट पसिना आउनु, शरीरमा तनाव भएको महसुस हुनु, एक्कासि पहिले भोगेको पीडा या यातनाको याद आउनु र एकदम छट्पटी हुनु, कुनै खास वस्तु या स्थानको कारणले मन आत्तिनु, उन्माद बढ्नु तथा होश छोड्नु आदि। धेरै छन् मानसिक रोगी हिजोआज संसारभरि अर्बौंको संख्यामा मानिसहरू मानसिक समस्याबाट पिरोलिएका छन्। यस्तो समस्याको समयमा पहिचान तथा उचित उपचार हुन नसक्दा घरपरिवारलाई समेत असर पुर्याएको छ। मिचिगन विश्वविद्यालयले हालसालै गरेको अध्ययनले हरेक चार अमेरिकीमध्ये एक मानसिक रोगी भएको तथ्य सार्वजनिक गरेको छ। अमेरिकामा मात्र होइन संसारभरि नै मानसिक रोगीको संख्या निकै बढेको छ। पेट तथा हातखुट्टा आदिको दुःखाइबाट फिजिसियनकहा पुग्ने आधाभन्दा बढी रोगी कुनै न कुनै मनको रोगबाट पीडित भएको देखिन्छ। नेपालमा भने मानसिक रोगको स्थितिका बारेमा एकिन तथ्यांक छैन। एक अध्ययनकाअनुसार कम्तीमा पनि पाँच नेपालीमध्ये एक नेपाली कुनै न कुनै मानसिक समस्याको चपेटामा परेको देखिन्छ। यसका आधारमा बालबालिकाबाहेक कम्तीमा पनि ७० लाख नेपाली मनका रोगी भएको मान्न सकिन्छ। मुख्य रूपमा नेपालीहरू डिप्रेसन, दुश्चिन्ता, फोबिया, बाइपोलर डिसअर्डर, स्टेस, मानसिक थकान, यौन समस्या, लागूऔषध दुव्र्यसन तथा सिजोफ्रेनिया जस्ता मानसिक समस्याबाट पीडित छन्। माओवादी सशस्त्र द्वन्द्व, विभिन्न किसिमका आन्दोलन, बाढीपहिरो तथा भूकम्पका कारण पोस्टट्रमाटिक स्ट्रेस डिसअर्डर (पीटीएसडी)का रोगीको संख्या पनि नेपालमा निकै धेरै छ। अनेक मनका रोग शरीरका रोगजस्तै मनका रोग पनि अनेकौं हुन्छन्। धेरै मानिसलाई लाग्ने मनको रोग हो एन्जाइटी तथा डिप्रेसन। बिनाकारण मन आत्तिइरहने रोग, एन्जाइटी डिसअर्डर हो भने खिन्नता र उदासीपनाको रोग डिप्रेसन हो। अनि वास्तविकता ठम्याउन नसक्ने स्थितिलाई सिजोफ्रेनिया (आम भाषामा पागलपन) भनिन्छ। भावना नियन्त्रण गर्न नसकिने स्थितिलाई बाइपोलार डिसअर्डर भनिन्छ। पछिल्ला दुई रोग गम्भीर प्रकारका मानसिक रोगमा पर्छन्। यौन समस्या पनि एक अर्को प्रमुख मानसिक स्वास्थ्य समस्या हो। यौन समस्या शारीरिकजस्तो देखिए पनि ९० प्रतिशत यौन समस्या मनोवैज्ञानिक कारणद्वारा पैदा हुन्छन् भने केवल १० प्रतिशत शारीरिक हुन्छन्। मनको रोगको उपचार आधुनिक युगमा मनका रोगहरू ज्यादै तीव्र गतिमा बढिरहेका छन्। तर यो वैज्ञानिक युगमा पनि मनको रोगलाई हेर्ने दृष्टिकोणमा कुनै न कुनै रूपमा अन्धविश्वासहरू कायम छन्। त्यसैले नेपालजस्तो सबै कुरामा पिछडिएको राष्ट्रमा मनको रोगको सम्बन्धमा पनि गलत धारणा रहनु कुनै अनौठो कुरो होइन। अहिले पनि अधिकांश नेपालीले मनको रोग भूतप्रेत, पूर्वजन्मको पाप, टुनामुना तथा ग्रहहरूको कारणले पैदा भएको मान्छन्। मनको रोगलाई देवीदेवताको अभिशाप ठान्छन्। त्यसैले नेपाली समाजमा मनको रोग लुकाउनेछुपाउने प्रवृत्ति विद्यमान छ। अशिक्षित मानिसको कुरा परै छोडौं, शिक्षित मानिसले पनि यस्ता रोग भरसक छुपाउनेलुकाउने र रोगले निकै च्याप्यो भने उपचारका लागि धामीझाँक्रीको शरणमा पुग्ने प्रचलन छ। यसबाट नै प्रस्ट हुन्छ नेपालमा मानसिक स्वास्थ्यको स्थिति कति दयनीय छ भनेर। पुछारमा अतः मानिस शरीर र मनको संयुक्त रूप भएकाले स्वस्थ र खुसियाली जीवन जिउन शारीरिक स्वास्थ्यका साथै मानसिक स्वास्थ्यको पनि ख्याल राख्नुपर्छ। मनको रोग जुनसुकै वर्ग, लिंग, उमेर तथा संस्कृतिका मानिसलाई हुने हुदा यसप्रति सचेत हुनुपर्छ। आफूमा वा आफ्नो परिवारका सदस्यमा बिनाकारण मन आत्तिने, बढी चिन्ता लाग्ने, मन डराउने, मन उदास रहने, कुनै पनि कार्यमा रुचि नलाग्ने, मनमा नकारात्मक विचार आउने, मानसिक तनाव बढ्ने, एकदम थकाइ लाग्ने, थकाइ आरामपछि पनि कम नहुने, अन्य मानिससँग कुरा गर्न धक तथा डर लाग्ने, निद्रा नलाग्ने, शरीरका विभिन्न भाग दुख्ने, भर्खरै राखेका वस्तु तथा परिचित मानिसको नाम बिर्सिने, औषधि गर्दा पनि रोग निको नहुने आदिमध्ये कुनै लक्षण देखिएका छन् भने लुकाउने छुपाउने होइन, झारफुकतिर होइन, तुरुन्त चिकित्सक तथा मनोचिकित्सकसँग सम्पर्क गर्नुपर्छ। मनको रोग लाग्दैमा आत्तिनु हुँदैन, जसरी समयमै उचित उपचार गरेको खण्डमा शरीरका रोगहरू निको हुन्छन्, ठीक त्यसरी नै उचित उपचार गरेको खण्डमा मनका रोग पनि ठीक हुन्छन्।"
स्थानीय तहको विकासमा कठिनाइ,"संविधानमा नेपालको सार्वभौम सत्ता र राजकीय सत्ता नेपाली जनतामा निहित रहेको उल्लेख छ। यसको प्रयोग यस संविधानमा व्यवस्था भएबमोजिम हुने (धारा २) र धर्म, संस्कृति, संस्कार, प्रथा, परम्परा, प्रचलन वा अन्य कुनै पनि आधारमा हुने सबै प्रकारका विभेद, शोषण र अन्याय अन्त्य गरी सभ्य र समतामूलक समाज निर्माण गर्ने भनिएको छ। राष्ट्रिय गौरव, लोकतन्त्र, जनपक्षीयता, श्रमको सम्मान, उद्यमशीलता, अनुशासन, मर्यादा र सहिष्णुतामा आधारित सामाजिक सांस्कृतिक मूल्यहरू विकास गर्ने तथा सांस्कृतिक विविधताको सम्मान गरिने संविधानमा छ। तीन तहले नेपालको राज्यशक्तिको प्रयोग आवश्यक कानुन बनाएर कानुनबमोजिम गर्नेछन्। राज्यशक्तिको प्रयोग गर्दा संघ, प्रदेश र स्थानीय तहले नेपालको स्वतन्त्रता, सार्वभौमसत्ता, भौगोलिक अखण्डता, स्वाधीनता, राष्ट्रिय हित, सर्वांगीण विकास, बहुदलीय प्रतिस्पर्धात्मक लोकतान्त्रिक गणतन्त्रात्मक संघीय शासन प्रणाली, मानव अधिकार तथा मौलिक हक, कानुनी राज्य, शक्ति पृथकीकरण र नियन्त्रण तथा सन्तुलन, बहुलता र समानतामा आधारित समतामूलक समाज, समावेशी प्रतिनिधित्व र पहिचानको संरक्षण हुने गरी गर्नुपर्ने व्यवस्था गरेको छ (धारा ५६ को ६ बमोजिम)। सामाजिक सेवा र समाज कल्याणका लागि कार्यप्रबन्धकको जिम्मेवारीसहित कार्यान्वयनको सन्दर्भमा जिल्ला समन्वय समितिलाई क्रियाशील बनाउँदा दिगो विकासका लक्ष्य हासिल गर्न सहज हुनेछ। तहगत राज्यशक्तिको बाँडफाँट गर्दा संविधानको अनुसूची ८ मा उल्लिखित स्थानीय तहको अधिकारको प्रयोग गाउँ सभा वा नगर सभाले बनाएको कानुनबमोजिम हुने (धारा ५७ को ४) भनिएको छ तर जिल्ला सभाले यो अधिकार प्रयोग गर्न पाउने नपाउनेबारे उल्लेख छैन। तर धारा ५९ आर्थिक अधिकारको प्रयोगमा संघ, प्रदेश र स्थानीय तहले आफ्नो अधिकारभित्रको आर्थिक अधिकारसम्बन्धी विषयमा कानुन बनाउने, वार्षिक बजेट बनाउने, निर्णय गर्ने, नीति तथा योजना तयार गर्ने र त्यसको कार्यान्वयन गर्ने (धारा ५९ को १) प्रावधान राखेको छ। जिल्ला समन्वय समितिलाई संबिधानको भाग १७ स्थानीय कार्यपालिकासम्बन्धी व्यवस्थाअन्तर्गत धारा २२० मा जिल्ला सभा र जिल्ला समन्वय समितिको प्रावधान गरी जिल्ला सभाको व्यवस्था र जिल्ला समन्वय समिति गठन तथा काम, कर्तव्यअन्तर्गत क) जिल्लाभित्रका गाउँपालिका र नगरपालिकाबीच समन्वय गर्ने, ख) विकास तथा निर्माणसम्बन्धी कार्यमा सन्तुलन कायम गर्न सोको अनुगमन गर्ने, ग) जिल्लामा रहने संघीय र प्रदेश सरकारी कार्यालय र गाउँपालिका र नगरपालिकाबीच समन्वय गर्ने तथा घ) प्रदेश कानुनबमोजिमका अन्य कार्यहरू गर्ने भनी तोकिएकाले ती काम र प्रदेश कानुनले तोकेका अन्य काम जिल्ला समन्वय समितिहरूले गर्दै आएको सन्दर्भ छ। विगतको विकेन्द्रीकृत शासनपद्धतिमा स्थानीय स्वायत्त शासन ऐन २०५५ अनुसार जिल्ला सभाले जिल्लाभित्रका नगरपालिका तथा गाउँपालिकाले कार्यान्वयन गर्ने उल्लेख गरिएको छ। जिल्ला विकास समितिले कार्यान्वयन गर्ने विषयगत क्षेत्रका विकास निर्माणका कार्यहरूसहितको जिल्ला विकास योजना तयार गर्ने र नेपाल सरकारबाट प्राप्त विकास अनुदानलगायतका स्रोतको परिचालन गर्ने भनिएको छ। जिल्लामा कार्यरत अन्य विकास आयोजना तथा दातृनिकायको सहयोगका परियोजनाहरूको व्यवस्थापन, नियमनजस्ता कार्य गर्ने, जिल्लास्थित सामाजिक तथा अन्य संघसंस्था दर्ता, नवीकरणका लागि सिफारिस गर्ने, उनीहरूका वार्षिक कार्यक्रम समग्र जिल्ला विकास कार्यक्रममा समावेश गर्ने तथा सामाजिक कल्याण तथा विकासका कार्यहरूलाई जिल्लाको आवश्यकता तथा उपलब्ध स्रोतसाधनका आधारमा प्राथमिकता तोकी विभिन्न क्षेत्रमा भौतिक पूर्वाधार निर्माण तथा सञ्चालन, लक्षित वर्गका लागि आर्थिक सामाजिक विकासका कार्यक्रम सञ्चालन गर्न सहजीकरण, अनुगमन तथा मूल्यांकन गर्ने गरेको थियो। अहिलेको सन्दर्भमा जिल्ला समन्वय समितिले आफू कार्यान्वयनको काममा भन्दा पनि जिल्लाभित्रका पालिकाहरूको विकासनिर्माणका कार्यमा समन्वय, सन्तुलनका साथै अन्तरपालिका, पालिका र प्रदेश तथा संघसँगको समन्वयका लागि कार्य गर्ने महत्वपूर्ण भूमिका पाएको छ। यसका साथै संघीयता कार्यान्वयनका क्रममा रहेकाले जिल्लाभित्रका गाउँपालिका तथा नगरपालिकाहरूले आफूलाई प्राप्त अधिकारको प्रयोगको समग्र अवस्था आकलन तथा उनीहरूको कार्यसम्पादनलाई प्रभावकारी बनाउनुपर्छ। नागरिकलाई परिवर्तनको अनुभूति दिने तथा स्रोतसाधनको पहिचान, त्यसको आवश्यकता तथा परिचालनको रणनीतिलगायत कार्यान्वयनका लागि आवश्यक संयन्त्र, जनशक्ति तथा कार्यान्वयनका चरणमा आइपर्ने समस्या समाधानका लागि सरोकारवाला तथा सम्बद्ध निकायबीचको सहकार्यका लागि समन्वयकर्ता आवश्यक हुन्छ। त्यसका लागि जिल्ला समन्वय समिति क्रियाशील हुनुका साथै जिल्ला सभालाई प्रभावकारी बनाई समग्र जिल्लाको सन्तुलित विकासका लागि सहजीकरण गर्न योग्य, दक्ष र क्षमतावान् बनाउन संघ तथा प्रदेश सरकारहरूले आवश्यक जनशक्ति खटाउने, बजेट विनियोजन गर्ने तथा अन्य विशिष्टीकृत क्रियाकलाप सञ्चालनका लागि जिल्ला समन्वय समितिहरूसँग समन्वय गर्ने तथा जिल्ला सभामार्फत जिल्लाभित्रका पालिकाले विशिष्टीकृत कार्य सञ्चालनका लागि वातावरण तयार गर्नेजस्ता समन्वयतात्मक कार्य प्रणालीको माध्यमबाट सञ्चालन गर्नुपर्छ। जिल्लामा क्रियाशील तथा संगठित सामाजिक संघसंस्थालाई व्यवस्थित गर्ने संयन्त्रको खाँचो छ। कुनै पालिकाको सरोकारमा नपर्ने, जिल्लामा अन्यत्रबाट आई अस्थायी बसोबास गर्ने र सामान्य कामकाज गरी जीवन गुजारा गर्ने नेपाली नागरिकका बारेमा सहयोग, सहानुभूति राख्ने सरकारी निकायको अभाव विगतको विनाशकारी भूकम्पपछिका दिनदेखि नै अनुभूत भएको थियो। जुन अहिलेको कोभिड१९ को महामारीका बखत झन् विकराल भयो। नागरिकको बाँच्न पाउने, खान पाउने अधिकारको संरक्षण भएन। सामाजिक संघसंस्थाको अत्यधिक राजनीतीकरणले गर्दा स्वस्फूर्त रूपमा समुदायमा गएर काम गर्न सक्ने अवस्था छैन। विगतको संस्था दर्ता ऐनअनुसार काम गरिरहेका संस्थाहरूलाई सम्बन्धित पालिकाको अनुमति आवश्यक हुने र स्थानीय सरकारको निर्णयका आधारमा मात्र कार्यक्रम गर्न पाइने भएकाले स्थानीय सरकारसम्म पहुँच राख्न नसक्ने, राजनीतिक विचारका आधारमा वञ्चित हुनुपर्ने, सहयोग दिन आउनेको उद्देश्य र स्थानीय सरकारले प्रस्ताव गर्ने विषय नमिल्ने कारणले धेरै लक्षित वर्गको सेवा कटौती भएकाले सामाजिक द्वन्द्व बढेको छ। त्यसैले स्थानीय जनप्रतिनिधिमूलक जिल्लास्तरको संस्था कल्याणकारी कार्य गर्ने संयन्त्र अझै पनि जिल्ला समन्वय समिति हो र हुनुपर्छ। विभिन्न प्रकृतिका असहाय, बेवारिस, अपांग, वृद्धवृद्धा तथा घरेलु तथा अन्य हिंसामा परेका बालबालिका, महिला आदि व्यक्तिका लागि समाज कल्याण ग्रामको प्रबन्ध गर्ने पालिकास्तरमा सम्भव छैन। यस्ता कार्यका लागि जिल्ला सभा कोषको प्रबन्ध गरी सबै पालिकाले अनुदान दिने तथा जिल्ला समन्वय समितिले प्रबन्धकको भूमिकामा रहँदा प्रभावकारी हुन्छ। यसका लागि नेपाल सरकारले बनाउँदै गरेको एकीकृत सामाजिक विकास ऐनमा नै प्रावधान राख्न आवश्यक छ। संविधानमा उल्लेख नागरिकका मौलिक हक कार्यान्वयनका लागि जिल्ला संयन्त्रको प्रबन्धले स्थानीय पालिकाहरूको कार्यबोझ कम भई प्रभावकारी विशिष्टीकृत सेवा प्रवाह गर्न सकिन्छ। सामाजिक सेवा र समाज कल्याणका लागि कार्यप्रबन्धकको जिम्मेवारीसहित कार्यान्वयनको सन्दर्भमा जिल्ला समन्वय समितिलाई क्रियाशील बनाउँदा दिगो विकासका लक्ष्य हासिल गर्न सहज हुनेछ। जिल्ला समन्वय समितिको कार्यलाई प्रभावकारी बनाउन यसको सांगठनिक संरचना तथा आवश्यक योग्य, दक्ष कर्मचारी तथा आवश्यकताअनुसारका विज्ञ सेवा उपलब्ध हुने गरी प्रबन्ध गरिनुपर्छ। यसका लागि आवश्यक बजेट विनियोजन हुनु आवश्यक छ। जिससहरूले अनुभव गरेका आधारमा यस महासंघको तर्फबाट गत वर्ष नै संविधानमा उल्लेख भएका भूमिका प्रभावकारी रूपमा वहन गर्न तथा प्रभावकारी अनुगमन तथा प्रतिवेदनका लागि योग्य प्राविधिक कर्मचारी व्यवस्था हुनु आवश्यक छ। यो विषय चालू आव २०७७७८ को बजेट वक्तव्यको वित्तीय संघीयताअन्तर्गत दफा ३०७ मा जिल्ला समन्वय समितिको क्षमता विकास गरी स्थानीय तहबाट सञ्चालन हुने विकास आयोजना र गैरसरकारी संस्थाबाट सञ्चालन हुने कार्यक्रमको अनुगमन गर्न सक्षम बनाइने उल्लेख हुनाले यसको आवश्यकता महसुस भएको प्रस्ट हुन्छ। त्यसैले पनि जिससहरूको क्षमता विकास तथा प्रभावकारी परिचालनबाट समाज कल्याण कार्यमा सरकार प्रभावकारी, जवाफदेही तथा नागरिकको मौलिक हकको रक्षाका लागि थप जिम्मेवार भएको देखिनेछ। न्यौपाने स्थानीय शासन विज्ञ हुन्।"
हाम्रा लगानीका सम्भावना,"सापेक्षिक लाभ भएका र अन्तर्राष्ट्रिय बजार भएका चिया, कफी, अदुवा, कृषि र खाद्य उद्योगतर्फ लगानी प्रवाहित गर्नुपर्छ बजारका विभिन्न किसिमका सीमाले गर्दा नेपालमा लगानी गर्ने क्षेत्रको पहिचान गर्नु पनि चुनौतीपूर्ण हुँदै गएको छ। सम्भावना देखिएका क्षेत्रहरूमा लगानी हुँदै पनि आएको छ। उदाहरणका निमित्त जलविद्युत्, सिमेन्ट, रिसोर्ट, रेस्टुराँ र होटल, विद्यालय र कलेज, अस्पताल र मेडिकल कजेज, विमान सेवा, रियल इस्टेट आदि पछिल्लो कालमा ठूलो लगानी भएका क्षेत्रहरूलाई लिन सकिन्छ। यीमध्ये केही क्षेत्रमा अझ पनि लगानी हुन सक्ने ठाउँ छ भने केही क्षेत्र अन्तिम बिन्दुमा (स्याचुरेसन) पुगिसकेको देखिन्छ। त्यस्ता क्षेत्रमा लगानी थप्न निर्यातको ढोका खोल्नुपर्ने आवश्यकता देखिएको छ। निर्माणको अन्तिम चरणमा पुगेका अपर तामाकोसी, अरुण तेस्रो र अन्य ससाना विद्युत् आयोजनाहरू सम्पन्न भएपछि विद्युत् उत्पादन देशको आन्तरिक आवश्यकताभन्दा बढी हुने भनिएको छ। त्यसैले सहज रूपमा विद्युत् निर्यात हुन सक्ने व्यवस्था नगरी अब जल विद्युत् क्षेत्रमा तत्काल थप लगानी हुने सम्भावना देखिँदैन। विद्युत् प्राधिकरणका अनुसार नेपालको हालको (२०७७ असार मसान्तको) उच्चतम विद्युत् माग १३६९५२ मेगावाट थियो भने जडित क्षमता १३३२९ मेगावाट थियो। चुहावट कटाउँदा अपुग हुन गएको २६३२० मेगावाट विद्युत् भारतबाट आयात गरी माग पूर्ति गरिएको थियो। ४५६ मेगावाटको अपर तामाकोसीसमेत गरी २२७० मेगावाटका आयोजना निर्माणाधीन छन्। केही वर्षभित्र यी आयोजनाले विद्युत् उत्पादन सुरु गरेपछि नेपालसँग ठूलै परिमाणमा विद्युत् बचत हुनेछ। वर्षायाममा अहिले नै पनि बिजुली खेर गयो भनिँदै छ। त्यसैले भारतले नेपालबाट बिजुली आयात गर्न अप्ठ्यारो सर्त राखेकाले बंगलादेशतर्फ सहज रूपमा निर्यात हुन सक्ने व्यवस्था तत्काल नगर्ने हो भने नेपालमा जलविद्युत् क्षेत्रमा थप लगानी हुने सम्भावना देखिँदैन। औद्योगिकीकरणले गति लिन सकेको खण्डमा आन्तरिक खपत बढ्ने हो। विद्युतीय सवारी साधनको व्यापक प्रयोगले विद्युत् खपत केही बढाउँथ्यो। नेपालमा विद्युत्बाट चल्ने घरायसी सामानको प्रयोग पनि न्यूनतम छ। यी सबै क्रमशः बढ्दै जाने कुरा हुन्। त्यसैले अब निकट भविष्यमा उत्पादन हुने बिजुलीको उपयोग निर्यात गर्न सके मात्र हुन सक्ने देखिन्छ। अतः त्यसको भरपर्दो व्यवस्था नभइन्जेल नेपालको जलविद्युत्मा थप लगानीमा कमी आउने निश्चित छ। भारतले नेपालबाट बिजुली आयात गर्न अप्ठ्यारो सर्त राखेकाले बंगलादेशतर्फ सहज रूपमा निर्यात हुन सक्ने व्यवस्था तत्काल नगर्ने हो भने नेपालमा जलविद्युत् क्षेत्रमा थप लगानी हुने सम्भावना देखिँदैन। लगभग त्यही स्थिति सिमेन्टको पनि छ। नेपालमा सिमेन्ट उत्पादनको प्रचुर सम्भावना छ भनेर धैरैपहिले पहिचान गरिए पनि विद्युत् संकट र राजनीतिक उथलपुथल आदिका कारणले पछिल्लो दशकमा मात्र यस क्षेत्रमा स्वदेशी तथा विदेशी लगानी आउन थाल्यो। तर सुरुका वर्षहरूमा आन्तरिक मागको तुलनामा आन्तरिक उत्पादन नगन्य भएकाले सिमेन्टमा आयातमै निर्भर हुनु परेको थियो। फलस्वरूप आर्थिक वर्ष २०७४७५ मा नेपालमा ३१ अर्ब १८ करोड रुपैयाँ बराबरको सिमेन्ट आयात भएको थियो। तर पछिल्ला वर्षहरूमा नेपालमा दर्जनौं सिमेन्ट कारखानाले उत्पादन सुरु गरेकाले आर्थिक वर्ष २०७५७६ मा १२ अर्ब ९७ करोड बराबरको मात्र सिमेन्ट आयात भयो। आउँदा वर्षहरूमा सिमेन्टको आयात अरू घट्ने निश्चित छ। नेपालमा सिमेन्ट उत्पादन उल्लेख्य मात्रामा वृद्धि भएपछि केही समयअगाडि सिमेन्ट निर्यातको पनि चर्चा चलेको थियो। नेपाल सिमेन्ट उत्पादक संघका अनुसार नेपालमा हाल ५३ वटा सिमेन्ट कारखाना सञ्चालनमा छन्। दुईवटा सिमेन्ट कारखाना निर्माणाधीन छन्। साथै कतिपय कारखानाले क्षमता पनि विस्तार गर्दै छन्। अहिले नेपालको आन्तरिक उत्पादनले यहाँको मागको ७० प्रतिशत पूर्ति गरिरहेकाले अब निकट भविष्यमा नेपाल सिमेन्ट उत्पादनमा आत्मनिर्भर हुने विश्वास संघले गरेको छ। त्यसपछि सहज निर्यातको व्यवस्था मिलाइएन भने सिमेन्टमा पनि लगानी अवरुद्ध हुन जानेछ। नेपालमा ठूला पूर्वाधार निर्माणका आयोजनाहरूको कार्यान्वयन झन्डै गतिहीन अवस्थामा रहेको र भूकम्पबाट भत्केका संरचनाको पुनर्निर्माण पनि अन्तिम चरणमा पुगेकोले आगामी केही बर्ष सिमेन्टको आन्तरिक माग खासै बढ्ने देखिँदैन। त्यसैले उत्साहका साथ बढ्दै गएको सिमेन्ट उद्योगको लगानीलाई कायम राख्न पनि सिमेन्ट निर्यातको बाटो खोल्न तत्काल पहल गर्नुपर्ने भएको छ। त्यसैगरी नेपालको पर्यटन क्षेत्रमा रहेको व्यापक विस्तार र विकासको सम्भावनालाई अन्तर्राष्ट्रिय विमानस्थलको अभावले कुण्ठित पार्ने देखिएको छ। अन्यथा नेपालमा संविधान सभाले संविधान बनाएपछि छाएको शान्ति र स्थिरताको प्रत्याभूतिको कारणले यो क्षेत्रमा स्वदेशी तथा विदेशी लगानी उत्साहका साथ आकर्षित भयो। त्यही क्रममा मुलुकका विदेशी पर्यटकका लागि आकर्षक हुने देखिएका प्रायः सबै ठाउँमा पर्यटकस्तरीय होटल सञ्चालनमा आएका छन्, कतिपय ठाउँमा आउने भएका छन्। अझ कतिपय त्यस्ता आकर्षक स्थलहरू अझै पनि लगानीको पर्खाइमा छन्। नेपाल होटल संघका अनुसार सन् २०१९ मा मात्र नेपालमा होटल क्षेत्रमा करिब रु एक खर्ब थप लगानी भएको छ। फलस्वरूप तारे होटलको संख्या १३८ र पर्यटकस्तरीय होटलको संख्या ११५८ पुगेको छ। काठमाडौंमा मात्र पाँचवटा पाँचतारे होटल थपिएका छन्। त्यसैगरी आन्तरिक यातायात सेवामा पनि विस्तार भइरहेको छ। यसरी आन्तरिक बजारमा पर्यटन पूर्वाधारको विस्तार तीव्र गतिमा भइरहेको छ र पर्याप्त क्षमता तयार पनि भइसकेको छ। तर नेपालमा एउटा मात्र रन वे भएको र आन्तरिक उडानसमेत त्यहीँबाट सञ्चालन हुने त्रिभुवन विमानस्थल भएकाले त्यसैका कारण यो पूर्वाधारलाई आवश्यक हुने पर्यटक आउन नसक्ने अवस्था छ। प्रस्तावित दोस्रो निजगढ विमानस्थलको कार्यान्वयनले अझै गति लिन सकेको छैन। निर्माण सुरु भएपछि पनि सम्पन्न हुन दशकौं लाग्नेछ। यी सबै कुराको पृष्ठभूमिमा विशेषगरी ठूलो लगानी लाग्ने पर्यटक होटल निर्माणमा अब केही वर्ष थप ठूलो लगानी हुनसक्ने अवस्था छैन। शिक्षा क्षेत्रमा अन्तर्राष्ट्रिय नै नभए पनि क्षेत्रीय बजारलाई लक्षित गरी विशिष्ट किसिमका विश्वस्तरका शैक्षिक संस्थाहरू ठूलो लगानीमा स्थापना गर्न सकिने सम्भावना छ। नेपालको प्राकृतिक सौन्दर्य, भौगोलिक तथा प्राकृतिक विविधता, यहाँको संस्कृति, सामाजिक व्यवस्था, अनुकूल हावापानी आदि कारणले विदेशी विद्यार्थी नेपालमा अध्ययन गर्न आकर्षित हुन सक्ने ठूलो सम्भावना छ। उपयुक्त पूर्वाधार निर्माण गर्ने हो भने विभिन्न क्षेत्रमा गम्भीर प्रकृतिका अध्ययन, अनुसन्धान गर्न पनि विदेशी अनुसन्धाताहरू ल्याउन सक्ने क्षमता नेपालले राख्छ। यसले नेपालको पर्यटन क्षेत्रलाई पनि सहयोग पुयाउँछ। यसबाहेकको शिक्षा क्षेत्रमा थप लगानीको गुन्जाइस त्यति देखिँदैन। स्वास्थ्य क्षेत्रमा थप ठूलो लगानीको सम्भावना कम देखिन्छ। जनसंख्या, जनताको आर्थिक अवस्था र उपलब्ध दक्ष जनशक्तिको दृष्टिले मेडिकल कलेजको संख्या निकै भइसकेको छ। अझ केही थपिने तयारीमा छन्। साथै चिकित्सा शिक्षा ठूलो आर्थिक कारोबार हुने शिक्षा भएकाले यसले देशमा धेरै आर्थिक विकृति ल्याएको छ। यसले हाम्रो राजनीतिलाई समेत भ्रष्टीकरण गरिरहेको छ। र, यी कलेजहरूको सामुन्ने सरकार समेत निरीह देखिन थालेको छ। साथै यसलाई कुशलतापूर्वक व्यवस्थापन गर्न सक्ने क्षमताको विकास पनि हाम्रा सरकारहरूले हासिल गरिसकेका छैनन्। त्यसैले चिकित्सा शिक्षा क्षेत्र अनरुली भएको छ। अतः भएका संस्थाहरूलाई नै पहिले व्यवस्थित पार्नुपर्ने आवश्यकता छ। अस्पतालहरूमा ठूलो लगानी गर्ने कुरा चुनौतीपूर्ण छ। अनुभवले के देखाएको छ भने ठूलो लगानी गरेर प्रतिष्ठित अस्पताल स्थापना गर्नका लागि त्यस्तै प्रतिष्ठित चिकित्सकहरू धेरै पारिश्रमिक दिएर राख्नुपर्ने हुन्छ। सामान्य चिकित्सक राखेर त्यस्ता अस्पताल चल्दैनन्। त्यस्ता चिकित्सक राख्न धेरै पैसा तिर्न सक्ने धेरै बिरामी आवश्यक पर्छ। त्यसो गर्न सक्ने परिवार नेपालमा धेरै छैनन्। भएका पनि उपचारका लागि विदेशी अस्पतालमा जान्छन्। यस पृष्ठभूमिमा परम्परागत उद्योग क्षेत्रमा लगानीको सम्भावना हामीले अख्तियार गरेको व्यापार नीतिले झन्डै समाप्तप्रायः पारिदिएको छ। त्यसैले नेपालको सापेक्षिक लाभ भएका र अन्तर्राष्ट्रिय बजार भएका चिया, कफी, अदुवा, फर्मास्युटिकल्स, कृषि र खाद्य उद्योगतर्फ लगानी प्रवाहित गर्नु उपयुक्त हुने देखिन्छ।"
जीर्ण बन्यो विद्यालय,"मकवानपुर : झाडीले घेरिएको टहरा । झट्ट हेर्दा कुनै बेवारिसे भवन जस्तै देखिन्छ । तर उक्त भवनमा करिब पाँच सय विद्यार्थीको भविष्य जोडिएको छ । ६ महिना अघिसम्म विद्यार्थीले दैनिक ज्ञान आर्जन गर्ने विद्यालयल भवन वर्षात्को पानी चुहिएर कमजोर बनेको छ । वर्षा्तसँगै उम्रिएको झाडी बढेर डेस्क बेन्च छोपिएको यो भवन मकवानपुरको राक्सिराङ गाउँपालिका ४ खैराङस्थित कालिका माविको हो । विद्यालयको स्थिति जस्तो देखिन्छ, विद्यार्थीको पढाइ पनि उस्तै छ । कोरोना संक्रमणपछि बन्द भएको विद्यालयमा शिक्षक फर्केका छैनन् । सहरका अधिकांश विद्यालयमा प्रविधिमैत्री पढाइले विद्यार्थीलाई पढाइमा केन्द्रित गरेको छ । चेपाङ बाहुल्य रहेको यस क्षेत्रमा कतिपय विद्यार्थीको जीवन पढाइभन्दा धेरै पर पुगिसकेको छ । तीमध्येका एक हुन्, राक्सिराङको काँकडास्थित धिराङ निमाविका विद्यार्थी शिवलाल चेपाङ । कक्षा ८ उत्तीर्ण गरी कक्षा ९ मा पढ्ने सपना देखेका उनी वैशाखमा विद्यालय नखुलेपछि गाउँका दाजुसँगै कामको लागि तनहुँ गएका छन् । यहाँ कक्षा ८ सम्म मात्र पढाइ हुन्छ, विद्यालय नखुलेपछि ८ पास गरेका १३ जनामध्ये २ जनाले बिवाह गरिसके, ७८ जना काम गर्न गाउँ बाहिर गएका छन्, स्थानीयबासीसमेत रहेका बागमती प्रदेशसभा सदस्य सन्तबहादुर चेपाङले भने, हाम्रो त गाउँमा अब कसरी विद्यार्थी जम्मा गरेर पढाउने भन्ने चिन्तामा छौं । उनका अनुसार राक्सिराङ गाउँपालिका भित्रका काम गर्न सक्ने करिब २० प्रतिशत विद्यार्थी मजदुरी गर्न तनहुँ, धादिङ, पालुङ, चिवतन लगाएत भिनिन्न ठाउँमा गएका छन । गाउँमै हुनेहरूको पनि पढ्ने बानी हराइसक्यो, अब गाउँ गाउँमा पढाउने अभियान चलाएपनि प्रभावकारी भएन, चेपाङले भने । राक्सिराङ गाउँपालिका ९ स्थित कालिका माविका प्रधानाध्यापक दिपेन्द्र झा आफ्नो सरुवा पत्र लिएर गाउँपालिका कार्यालयमा भेटिए । उक्त विद्यालयमा एक दशक अध्यापन गरेका उनी दुई वर्षअघि सरुवा भएर जनकपुर पुगेका थिए । चार सय ५० जना विद्यार्थी पढ्ने कालिका माविमा गत चैत्रदेखि लागेको ताला खुलेको छैन । म पनि सरुवा लिएर भर्खर आउँदै छु, विद्यालयको स्थिति के छ थाहा छैन, झाले भने, छठपछि पढाइ सुरु गर्ने योजना छं । गाउँपालिकाले वैकल्पिक शिक्षा निर्देशिका अनुसार पाठ्यपुस्तक बनाएर कक्षा १, २ र ३ का विद्यार्थीलाई वितरणसमेत गरेको थियो । तर नियमित शिक्षकको निगरानी नहुँदा उक्त पुस्तक पनि प्रभावकारी बन्न नसकेको अभिभावकको गुनासो छ । यहाँ रेडियोबाट कक्षा सञ्चालन गर्दा पनि सबै ठाउँमा सुनिने अवस्था छैन । साना कक्षाका विद्यार्थीका लागि किताव वितरण गरिएको छ, गाउँ शिक्षा समितिका सचिव तथा विद्यालय निरीक्षक प्रदिप पराजुलीले भने, विद्यालय व्यवस्थापन समितिले सबै स्वास्थ्य सतर्कता अपनाएर विद्यालय खोल्ने निर्णय गरे विद्यालय सञ्चालनको अनुमति दिने निर्णय गरेका छौं । उनका अनुसार छठ लगत्तै पालिका अन्तर्गतका सबै विद्यालय खोल्ने गाउँपालिकाको तयारी छ ।"
बार एशोसिएसन बर्दियामा प्रजातान्त्रिक प्यानल विजयी,"गुलरिया : बर्दिया जिल्ला अदालत बार एशोसिएसनको कार्यसमितिमा प्रजातान्त्रिक कानून व्यवसायीहरुको प्यानल विजयी भएको छ। शनिबार भएको निर्वाचनमा प्रगतिशील प्यानललाई पराजित गर्दै प्रजातान्त्रिक प्यानलबाट १३ सदस्यीय कार्यसमिति निर्वाचित भएका हुन्। प्रजातान्त्रिक समूहबाट अध्यक्ष पदमा काशीराम चौधरीले ४९ मत प्राप्त गरी विजयी भएका छन्। उनका प्रतिद्वन्दी निर्मल सिग्देलले ३१ मत प्राप्त गरे। सोही समूहबाट क्रमशः उपाध्यक्षमा उदयमणी आचार्य ४६ मत, सचिवमा लक्ष्मी नेपाल ४८ मत, कोषाध्यक्षमा कमलप्रसाद गुप्ता ४५ मत प्राप्त गरी विजयी भएको निर्वाचन समितिका संयोजक राधेश्याम चौधरीले जानकारी दिए। प्रगतीशिल समूहबाट क्रमशः उपाध्यक्ष पदमा देवीराम भण्डारी ३५ मत, सचिव रमेश चौधरी ३३ मत, कोषाध्यक्ष विन्दु जिसीले ३६ मत प्राप्त गरेका छन्। सदस्य पदमा प्रजातान्त्रिक समूहका गोपाल रेग्मी ४५ मत, विश्वनाथ श्रेष्ठ ४२, धर्मराज घर्ती ४२, सुरत बहादुर चौधरी ४७, जीवन कुमार शर्मा ४०, बृजमोहन चौधरी ४२, रविन्द्रनाथ चौधरी ४१, गोविन्द प्रसाद खनाल ४० र गोपाल पोख्रेलले ४१ मत प्राप्त गरी विजयी भएका हुन्। पार्षदहरुमा प्रातान्त्रिक प्यानलकै देवीदत्त देवकोटा ४९, होमप्रसाद न्यौपाने ४७, दिवाकर शर्मा खनाल ४६, शैलेन्द्रकुमार गुप्ता ४४ र ईतवारी चौधरी ४४ मत प्राप्त गरी निर्वाचित भएको निर्वाचन समितिका संयोजक चौधरीले बताए। बर्दिया बारको कुल ८७ मतमध्ये ८१ मत खसेको थियो। आफ्नो विजय सम्पूर्ण कानून व्यवसायीको विजय भएकाले सबैलाई एकताबद्ध गरी अघि बढ्ने नवनिर्वाचित अध्यक्ष काशीराम चौधरीले प्रतिवद्धता व्यक्त गरे। मत परिणाम घोषणा लगत्तै आफूलाई सहयोग गर्ने सम्पूर्ण कानून ब्यवसायीलाई अध्यक्ष थारुले धन्यवादसहित कृतज्ञता व्यक्त गरेका छन्।"
सरकारसँग सहमति भएपछि डा गोविन्द केसीले तोडे अनशन,"काठमाडौं : चिकित्सा शिक्षा क्षेत्रको सुधारको माग गर्दै अनशनरत प्राडा गोविन्द केसीले अनसन तोडेका छन्। डा केसी र सरकारबीच मध्यरातमा ८ बुँदे सहमति भएसँगै आज बिहान साढे ९ बजे पत्रकार सम्मेलन गरेर केसीले अनसन अन्त्य गरेका हुन् । डा केसीले कोरोना संक्रमण भएर निको भएका त्रिवि शिक्षण अस्पतालका सफाइ कर्मचारी विकास नेपालीको हातबाट जुस पिएर अनसन तोडेका हुन्। पत्रकार सम्मेलनमा बोल्दै केसीले संक्रमणपछि पनि एकदिन आराम गरेर बिरामीको सेवामा खटिएकोमा विकासको प्रशंसा गर्दै अनसनप्रति ऐक्यवद्धता जनाउने र सहयोगी सबैलाई धन्यवाद दिए। अनसन तोडेसँगै उनलाई आइसियूमा लगिएको छ। गएराति सहमतिपत्रमा सरकारी वार्ता टोलीका संयोजक एवं शिक्षा मन्त्रालयका सचिव गोपीनाथ मैनाली र डा केसीले हस्ताक्षर गरेका थिए। प्रधानमन्त्री केपी शर्मा ओलीकी निजी चिकित्सक डा दिव्यासिंह शाहले सरकारी र डा केसी पक्षबीच निर्णायक वार्ता गराउन भूमिका निर्वाह गरेकी हुन्। भंग भइसकेको वार्ता चिकित्साशास्त्र अध्ययन संस्थान (आईओएम)की डिनसमेत रहेकी डा शाहकै पहलमा जोडिएर निष्कर्षमा पुगेको जनाइएको छ। डा केसी ६ बुँदे माग राखेर भदौ २९ गते जुम्लाको एक धर्मशालाबाट १९ औं अनशन सुरु गरेका केसीलाई असोज ५ गते नेपालगञ्ज ल्याइएको थियो। स्वास्थ्य अवस्था गम्भीर बनेको भन्दै नेपालगञ्जबाट हेलिकप्टरमा असोज ६ गते काठमाडौं ल्याइएपछि उनी त्रिवि शिक्षण अस्पतालमा अनशनरत छन्। उनी अनशन बसेको आज २८ दिन पुगेको थियो। यस्तो छ डा केसीसँग सहमति पहिलो बुँदामा सरकारी मेडिकल कलेज तथा स्वास्थ्य विज्ञान प्रतिष्ठान स्थापना सम्बन्धमा कर्णाली स्वास्थ्य विज्ञान प्रतिष्ठान जुम्लामा आवश्यक सम्पूर्ण भौतिक पूर्वाधार एवं जनशक्तिको प्रबन्ध गरी आउँदो शैक्षिक सत्रदेखि एमबीबीएसलगायत शैक्षिक कार्यक्रम सञ्चालन गर्ने सहमति भएको छ। कैलालीको गेटामा सरकारी मेडिकल कलेज स्थापना र पूर्वाधार निर्माण ८० प्रतिशत पूरा भइसकेको अवस्थामा कलेज सञ्चालनका लागि कानुनी व्यवस्थाका लागि मन्त्रिपरिषद्समक्ष रहेको एकीकृत स्वास्थ्य शिक्षा प्रतिष्ठानसम्बन्धी विधेयकलाई हिउँदे अधिवेशनमा संघीय संसद्मा पेस गरिने भएको छ। राप्ती स्वास्थ्य विज्ञान प्रतिष्ठानले फागुन १० गतेभित्रै एमबीबीएसलगायत शैक्षिक कार्यक्रम सञ्चालन गर्ने सहमति भएको छ। बर्दिबास मेडिकल कलेज र पोखरा स्वास्थ्य विज्ञान प्रतिष्ठानमा पूर्वाधार विकासलाई तीव्रता दिइने सहमति गरिएको छ। डोटी वा डडेलधुरा र इलाम वा पाँचथरमा सरकारी मेडिकल कलेज खोल्न भएको सम्भाव्यता अध्ययन प्रतिवेदनअनुसार एक वर्षभित्र आगामी कार्य प्रक्रिया अघि बढाउने सहमति छ। मध्यरातमा डा केसी र सरकारबीच ८ बुँदे सहमति : ९ बजे अनशन तोड्ने यस्तो छ डा केसी र सरकारबीच ८ बुँदे सहमति डा केसी र सरकारबीच सहमति भएपछि चिकित्सकको आन्दोलन फिर्ता दोस्रो बुँदामा कोभिड१९ को उचित व्यवस्थापनका लागि पीसीआर परीक्षण विस्तार गर्ने साथै कोभिड तथा अन्य रोगको उचित उपचारका लागि आवश्यकताअनुसार सरकारी अस्पतालमा क्षमता विस्तार गर्ने सहमति गरिएको छ। तेस्रो बुँदामा बयलपाटा अस्पतालमा निःशुल्क स्वास्थ्य सेवाप्रवाह गर्न बजेटको व्यवस्था गर्ने रहेको छ। चौथो बुँदाअन्तर्गत विश्वविद्यालय र प्रतिष्ठान पदाधिकारी नियुक्तिका लागि पदाधिकारी मापदण्ड निर्धारण समिति तथा कार्यदलले दिएको सुझावअनुरुप निष्पक्ष र पारदर्शी ढंगले पदाधिकारी नियुक्त गर्ने कानुनी व्यवस्था गर्न प्रस्तावित उच्च शिक्षासम्बन्धी विधेयक र एकीकृत स्वास्थ्य शिक्षा प्रतिष्ठानसम्बन्धी विधेयकमा उक्त सुझावहरूलाई समेट्न तीन साताभित्र मस्यौदा तयार गर्ने रहेको छ। उक्त कानुनी व्यवस्था नहुन्जेल वरिष्ठता र कार्यक्षमतालाई आधार मानी पदाधिकारी नियुक्ति गर्ने सहमति भएको छ। पाँचौं नम्बरमा सरकार र डा केसीबीच २०७५ साउन १० मा भएको सम्झौताअनुसार छुट भएका विषयलाई समेत सोही कार्यदलको क्षेत्राधिकारअन्तर्गत राख्ने उल्लेख छ। स्नातकोत्तरको सिट विभाजन सम्बन्धमा चिकित्सा शिक्षा आयोगको परामर्शमा वैज्ञानिक एवं न्यायोचित अनुपात कायम हुने गरी पुनरावलोकन गर्ने रहेको छ। ६ नम्बर बुँदामा सम्बन्धित निकायहरूलाई सहयोग गर्ने, ७ नम्बर बुँदामा सहमतिमा उल्लेख भएका बुँदाहरुको कार्यान्वयन सरकार सम्बद्ध निकायहरुले गर्ने भनिएको छ। ८ नम्बर बुँदामा शनिबारदेखि डा केसीले अनशन अन्त्य गर्ने उल्लेख छ।"
सार्क पर्यटन बोर्ड गठन गर्न सुझाव,"काठमाडौं : दक्षिण एसियाली मुलुकका केही पर्यटन विज्ञले कोरोना भाइरसको महामारीबाट प्रताडित पर्यटन व्यवसायलाई त्राण दिन एउटा क्षेत्रीय निकाय खडा गर्न सुझाएका छन्। देशभित्रको पर्यटन प्रवद्र्धनमा सघाउन नेपाल पर्यटन बोर्डजस्तै सार्क क्षेत्रीय पर्यटन निकाय स्थापना गर्न उनीहरूले सुझाएका हुन्। दक्षिण एसियाली पर्यटनमा कोभिड १९ को प्रभाव र यसको पुनरोत्थान रणनीति विषयक भर्चुअल अन्तक्रियामा विज्ञले यस्तो बताएका हुन्। उनीहरूले क्षेत्रीय पर्यटनलाई सुदृढ गर्नु अत्यावश्यक भएको बताए। नेपालको पुर्व पर्यटनमन्त्री याङ्किला शेर्पाले सन् २०२० को पहिलो ६ महिनामा विश्व पर्यटन ६० प्रतिशतभन्दा धेरैले खुम्चिएको बताइन्। उनले नेपालमा २६ सयभन्दा बढी ट्रेकिङ कम्पनी अहिले आर्थिक संकटमा परेको बताइन्। पर्यटकको बुद्धिस्ट सर्किटजस्ता सम्भाव्य पर्यटन बजारलाई पुनःजाग्रित गर्नुपर्ने र क्षेत्रीय स्तरमा नयाँ पर्यटन गन्तव्यको पहिचान गरेर पूर्वाधार विकासमा सहकार्य गर्नुपर्ने उनले बताइन्। इन्डियन इन्स्टिच्युट अफ म्यानेजमेन्टकी प्राध्यापक रुपा चन्दले पनि दक्षिण एसियाली क्षेत्रीय पर्यटन करिडोर बनाउनुपर्ने बताइन्। त्यस क्षेत्रमा कोरोना भाइरस विरुद्धको स्वास्थ्य सतर्कतालाई बढी नै ध्यान दिएर पर्यटकलाई विश्वस्त पार्न पनि उनले सुझाइन्। भुटानको पर्यटन परिषद्का महाप्रबन्धक दोर्जी ध्राधुलले दक्षिण एसियाका अन्य मुलुकलाई भुटानको पर्यटन नीति पछ्याउन आग्रह गरे। भुटानले संख्या थोरै, तर खर्च बढी गर्ने लोभोल्युम, हाईभ्याल्यू पर्यटक भित्र्याउने रणनीति लिएको छ। उनले अहिले पनि पदयात्रा गर्नेका लागि गन्तव्य सुरक्षित रहेको भन्दै भौतिक पूर्वाधार र डिजिटल सुविधा बढाउनुपर्ने बताए। जुनसुकै ठाउँबाट पनि डिजिटल भुक्तानी गर्ने सुविधा दिन उनले आग्रह गरे। त्यस्तै पर्यटन श्रमिकलाई थप तालिम दिएर भए पनि उच्चस्तरीय सेवा दिनुपर्ने उनले बताए। माल्दिभ्सको बजार व्यवस्थापन कम्पनीका प्रबन्धनिर्देशक थोयिब मोहमदले श्रीलंका, माल्दिभ्सजस्ता मुलुकले एक टापु, एक रिसोर्ट खालको रणनीति लिनुपर्ने बताए। भुटान तथा नेपालजस्ता मुलुकले पर्वतीय पर्यटन र पदयात्रालाई जोड दिनुपर्ने उनले बताए। श्रीलंकाको पर्यटक होटेल संघका पूर्वअध्यक्ष श्रीलाल मिथ्थापालाले भने कोरोना संक्रमणबाट बच्न मापदण्डको पालना गर्ने दक्षिण एसियाभरका होटेललाई एक किसिमको सुरक्षा प्रमाणपत्र दिने व्यवस्था गर्न सकिने सुझाए।"
यस्तो छ तीन दिनको मौसम : कहाँ कहाँ हुन्छ वर्षा ?,"काठमाडौं : हाल देशका अधिकांश भूभागमा आंशिक बदली रहेको जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाका अनुसार आगामी तीन दिन एक दुई स्थानहरुमा हल्का वर्षाको सम्भावना रहेको छ। हाल बंगालको खाडीको पूर्वीमध्य भागमा न्युन चापीय क्षेत्र रहेको र उक्त निम्न चापिय क्षेत्र पश्चिमउत्तर पश्चिम दिशातर्फ सर्दै जाने देखिएको बिहान ६ बजे जारी बुलेटिनमा उल्लेख छ। आइतबार दिउँसो प्रदेश १, बागमती, गण्डकी र लुम्बिनी प्रदेशमा आंशिकदेखि सामान्य बदली रहने तथा बाँकी भुभागमा आंशिक बदली रहने छ। प्रदेश १, बागमती प्रदेश र गण्डकी प्रदेशका एक वा दुई स्थानहरुमा हल्का वर्षाको सम्भावना रहेको छ। महाशाखाका अनुसार राती देशको पहाडी भूभागहरुमा आंशिकदेखि सामान्य बदली रही बाँकि भूभागमा आंशिक बदली रहने छ। देशको पहाडी भूभागका एक वा दुई स्थानहरुमा हल्का वर्षाको सम्भावना रहेको छ। सोमबार देशको पहाडी भूभागमा आंशिकदेखि सामान्य बदली तथा बाँकी भूभागमा आंशिक बदली रहने छ। देशको पहाडी भूभागको थोरै स्थानहरुमा हल्का वर्षाको सम्भावना रहेको छ। मंगलबार देशभर आंशिक देखि सामान्य बदली रहने छ। देशको पहाडी भूभागको थोरै स्थानहरुमा हल्का वर्षाको सम्भावना रहेको छ। प्रदेश १, बागमती प्रदेश, गण्डकी प्रदेश र लुम्बिनी प्रदेशका थेरै स्थानहरुमा हल्का वर्षाको सम्भावना रहेको महाशाखाले जनाएको छ।"
महामारीको बेला कसरी मनाउने दसैं ?,"काठमाडौं : दसैं जति नजिकिँदो छ उति नै कोरोना भाइरस संक्रमण बढ्दो छ। यस्तो बेला कसरी मनाउने दसैं ? सरकारले यसपटक अनलाइन वा फोनबाट आशीर्वाद लिन आग्रह गरेको छ। टीका थाप्दा हुने भेटघाट र भीडभाडले संक्रमणको समस्या बढाउने सरकारको बुझाइ छ। सरकारले दसैं किनमेल नगर्न र भएकै लुगाकपडामा दसैं मनाउन पनि भनेको छ। संस्कृतिविद् पनि यसपटकको दसैं जो जहाँ छ त्यहीँ मनाउन सुझाउँछन्। उनीहरूले टीका थाप्न परिवारलाई बाहिर नजान र आशीर्वादका लागि सामाजिक सञ्जाल प्रयोग गर्न भनेका छन्। अन्तर्राष्ट्रिय पञ्चांग निर्णयाक समितिका अध्यक्ष प्राध्यापक डा माधव भट्टराई दसैं साधनामुखी अनुष्ठान गर्ने पर्व भएकाले पारिवारिक जमघट गर्नै पर्छ भन्ने नरहेको बताउँछन्। भन्छन्, भगवतीको साधनामुखी अनुष्ठानको प्रसादस्वरूप लगाइने टीका, दिइने आशीर्वादका लागि गरिने आवतजावत र पारिवारिक जमघटले संक्रमण फैलिने खतरा हुन्छ। यस्तो अवस्थामा लापरबाही गर्नु खतराको संकेत हो। दसैंअघि हाल बजारमा देखिएको भीडभाड बेहोसीपन भएको र यसले धेरैको ज्यान जान सक्ने हुँदा सबैलाई सजग रहन उनको सुझाव छ। धर्मसंस्कृतिअनुसार बनेका थुप्रै नियम वैज्ञानिक दृष्टिले पुष्टि भएकाले सोहीअनुसार काम गर्नु बुद्धिमानी हुने उनको धारणा छ। इतिहास एवं संस्कृतिविद् ज्ञानमणि नेपाल लकडाउन भएयता इन्द्रजात्रा, सेतो र रातो मच्छिन्द्रनाथ, तीज, श्राद्ध आदि सबै चाडपर्वमा रोक लगाइएकाले सरकारले भनेबमोजिम दसैंतिहार मनाउनुपर्ने बताउँछन्। मेरा बुवाका ६ छोरा ३ छोरी, सबैका परिवार गरी झन्डै ७० जना भेला हुन्थ्यौं, उनी भन्छन्, मैले यसपटक नआउनू, घरघरमै बसेर मनाउनू, आशीर्वाद सामाजिक सञ्जालबाटै दिऊँला भनिसकें। संस्कृतिविद् डा जगमान गुरुङ टीका थाप्न गाउँ नजानु र गाउँबाट सहर नआउनु उत्तम हुने बताउँछन्। गाउँ जान नपाउँदा आफूलाई पनि दुःख लागेको उनको भनाइ छ। भन्छन्, अर्को मनले सोचें, ज्यान रहे चाडबाड मनाइरहन पाइन्छ। तर, जबरजस्ती एकपटक चाड मनाउँदा बाँकी चाडपर्व मनाउन नपाइएला। सबैलाई यो कुरो मनन गर्न आग्रह गर्छु। सरकारले मठमन्दिर खोल्ने निर्णय नगरेको र यसअघिका चाडपर्व पनि घरमै बसेर मनाइएकाले दसैंतिहार पनि यसैगरी मनाउनु उचित हुने उनको सुझाव छ। जो जहाँ छौं त्यहीँ त्यत्ति नै जनाले मनाऔं, उनी भन्छन्, यसपटक परिवारबीच विगतका घटना, सन्दर्भ, पुर्खा, नातागोता, गाउँ, खेतीपाती र जनजीवन, हालसम्मको पारिवारिक यात्रा सबैबारे खुलेर कुरा गरौं। संस्कृतिविद् पुरुषोत्तमलोचन श्रेष्ठका अनुसार नेवार समुदायले दसैंलाई मोहनी उपनाम दिएर मनाउँछन्। पूर्णिमापछि पनि नखट्यामा छोरीचेली बोलाएर मनाउने भएकाले यस दसैंमा ती सबै काम गर्न नहुने उनी बताउँछन्। जिन्दगी छ र त चाडपर्व आउँछन् र मनाउन पाइन्छ, उनी भन्छन्, विश्वभरका देश र नागरिकले झेलेका संक्रमणका चुनौतीबाट पाठ सिकौं। घरमै बसेर सुरक्षित ढंगले दसैं मनाऔं। हिन्दू जागरण नेपालका अध्यक्ष पण्डित रामकृष्ण उपाध्याय भने महान् चाड भएकाले दसैं मनाउनुपर्नेमा जोड दिन्छन्। तर, विगतजस्तो शैलीमा होइन। मास्क लगाएर अनि परिवारबीच पनि दूरी कायम गरेर टीका र आशीर्वाद थापौं, उनी भन्छन्, दसैंलाई उल्लासमय बनाऔं त्यसले यस्तो बेला प्रसन्नता र आत्मबल बढाउँछ। संक्रमणको तनाव कम गराउँछ।"
जोखिम बढाउँदै पार्टी प्रवेश,"धरान : राजनीतिक दलहरू कार्यकर्ता परिचालन गरी कोरोना भाइरस संक्रमण रोकथाम तथा नियन्त्रणमा लाग्नुपथ्र्यो। तर, अधिकांश ठूला दलले महामारीका बेला पनि जोखिम बढाउने गरी कार्यकर्ता भेला गरी पार्टी प्रवेश कार्यक्रम, सभा गरिरहेका छन्। यस्ता कार्यक्रममा सहभागी प्रायःले न मास्क लगाउँछन् न त दूरी कायम गर्छन्। कांग्रेस सुनसरीका सभापति राजीव कोइरालाले महामारीकै बीच नेकपा र राप्रापाका १ हजार ५ सयभन्दा बढी कार्यकर्ता आफ्नो पार्टीमा प्रवेश गरेको स्वीकार गरे। पार्टीको आसन्न महाधिवेशनका लागि विभिन्न स्थानीय तहमा कार्यक्रम गर्नु परेको कोइरालाको भनाइ छ। नेकपा सुनसरी अध्यक्ष पप्पु मण्डलले कांग्रेस र जनता समाजवादीका गरी ७ सय जना आफ्नो पार्टीमा प्रवेश गरेको सुनाए। स्वास्थ्य सुरक्षा मापदण्ड अपनाई कार्यक्रम गरिएको जिल्ला सचिव रमेश बस्नेतको भनाइ छ। नेपाल चिकित्सक संघ धरानका अध्यक्ष डा राजु रिजाल दूरी कायम नगरी बढाइएको भीडभाडका कारण कोरोना संक्रमितको संख्या वृद्धि भएको बताउँछन्। सरकारले भीडभाड नियन्त्रण गर्न नसकेका कारण स्थिति भयावह बनेको उनको भनाइ छ। सुनसरीमा कोरोना समुदायस्तरमै फैलिएको छ। जिल्लाका १२ स्थानीय तहमध्ये धरान र इटहरी उपमहानगरपालिकामा बढी संक्रमित देखा परेका छन्। लकडाउन खुलेपछि कोराना संक्रमण भयावह रूपमा देखा परेको छ। जनप्रतिनिधि नै संक्रमणमा परेपछि धरान उपमहानगरपालिकाले २० वटै वडा कार्यालय बन्द गरेको छ। जिल्लामा कोरोना लागेर २९ जनाको मृत्यु भइसकेको प्रमुख जिल्ला अधिकारी फडिन्द्रमणि पोखरेल सुनाउँछन्। संक्रमितको संख्या २ हजार ७ सय ६३ पुगेको छ। तीमध्ये १ हजार ४ सय १२ जना निको भएका छन्। सबैले सावधानी अपनाउनुको विकल्प नरहेको पोखरेलको भनाइ छ। पढेलेखेकै व्यक्तिहरूले लापरबाही गर्दा कोरोना नियन्त्रणमा चुनौती थपिएको बीपी कोइराला स्वास्थ्य विज्ञान प्रतिष्ठान धरानका मेडिसिन विभाग प्रमुख प्राडा सञ्जीवकुमार शर्मा बताउँछन्। सबैले स्वास्थ्य प्रोटोकलअनुसार नियम पालना गरे कोरोना नियन्त्रणमा थप सहज हुने उनको भनाइ छ। चरम लापरबाही गर्नेमा प्रतिष्ठानका चिकित्सक, नेकपा र कांग्रेसका स्थानीय नेता, कार्यकर्ता, जनप्रतिनिधि, पत्रकार, व्यापारीदेखि सर्वसाधारणसम्म छन्। पत्रकार महासंघ सुनसरीका पदाधिकारी र सदस्यले संक्रमितसँग बसेर चिया खाएका र सेल्फी खिचेका फोटा फेसबुकमा पोस्ट् गरेका छन्। कोरोनालाई कमजोर सम्झेर लापरबाही गर्नेहरू नै संक्रमित हुने गरेका छन्। प्रतिष्ठानका उपकुलपति डा ज्ञानेन्द्र गिरीलाई १५ दिनअघि कोरोना भाइरसको संक्रमण देखा पर्यो। संक्रमित भएपश्चात् उनी घरमै क्वारेन्टाइन बसे पनि कार्यालयको दैनिक कामकाज गरिरहे। उनले कर्मचारी नियुक्तिदेखि सरुवा गरेका पत्र सम्बन्धित व्यक्तिलाई थमाए। त्यसप्रति प्रतिष्ठानकै चिकित्सकले विरोध जनाए। त्यसपछि प्रतिष्ठानका चिकित्सक, नर्स र कर्मचारी संक्रमित भएका छन्। त्यसले प्रतिष्ठानको स्वास्थ्य सेवा नै प्रभावित भएको छ। नेकपा सुनसरीले हरिनगरा गाउँपालिकामा हालै आयोजना गरेको पार्टी प्रवेश कार्यक्रमका सहभागी। तस्बिर सौजन्य : अनिल राजधामी"
प्रहरीबाट फिल्ममा अंकुश',"काठमाडौं : प्रहरी प्रधान कार्यालयले फिल्म, टेलिफिल्म, सर्ट फिल्मलगायतमा प्रहरीको पोसाक, मोनोग्राम र दज्र्यानी चिह्न दुरुपयोग भएको विषयमा निकालेको चेतावनीपूर्ण विज्ञप्तिप्रति फिल्मकर्मीले विरोध जनाएका छन्। प्रहरी प्रधान कार्यालयले बिहीबार चेतावनीपूर्ण विज्ञप्ति जारी गरेको थियो। प्रहरीले पञ्चायतकालको रवैया देखाएर नेपाली फिल्ममाथि अंकुश लगाउन खोजेको आरोपसमेत फिल्मकर्मीले लगाएका छन्। छ माया छपक्कै फिल्मका निर्देशक दीपेन्द्र लामा भन्छन्, प्रहरीले पञ्चायतकालीन मानसिकता त्याग्नुपर्छ। सामाजिक सञ्जालमा एक स्टाटस पोस्ट् गर्दै फिल्मकर्मीलाई फिल्म बनाउन दिन र विवेकलाई सम्मान गर्नसमेत उनले आग्रह गरेका छन्। प्रहरी पात्रले चोरी, जाली काम गरेको देखाइयो भने पटकथा सच्याएर ल्याउनू भन्छ। त्यतिमात्र होइन, सिनियर प्रहरीले जुनियरलाई तिमी वा तँ भनेर सम्बोधन गरेको छ भने तपाईं लेखेर ल्याउनू भन्छ। आदरणीय प्रहरी हाकिमहरू ! आफ्नो डिपार्टमेन्टका अफिसरहरूलाई तमिज सिकाउनुस्, घुस नखान, बलात्कार नगर्न, हत्या नगर्न सिकाउनू, दीपेन्द्रले स्टाटसमा लेखेका छन्। निर्देशक लामाले खरो टिप्पणी मात्र गरेका छैनन्, विज्ञप्तिमा ध्यानाकर्षण गर्दै उनले समस्याको निवारणका लागि विकास बोर्डलाई तीन सुझावसमेत दिएका छन्। तिनमा प्रहरी वा सेनाका नक्कली बर्दी, चिह्न र हातहतियार कथाको मागअनुसार प्रयोग गर्न दिइने, नक्कली बर्दी र हातहतियार छायांकन स्थलभन्दा बाहिर दुरुपयोग भएमा निर्माता कानुनबमोजिम सजायको भागीदार हुने र सार्वजनिक स्थलमा नक्कली प्रहरी र हातहतियार प्रयोग गरी छायांकन गर्नु परे नजिकको प्रहरी चौकीलाई जानकारी गराउनुपर्ने रहेका छन्। यस्तै हालै युट्युबमा रिलिज गरिएको लावाजुनी फिल्मका निर्देशक केएल पीडित भन्छन्, कोरोना कहरमा परेको फिल्मलाई प्रहरीको चेतावनीपूर्ण विज्ञप्तिले थप मर्माहत बनाएको छ। प्रहरी प्रधान कार्यालयले पोसाक दुरुपयोग नगर्न मातहतका प्रहरी कर्मचारीलाई बिहीबार निर्देशन दिएको थियो। कार्यालयले विभिन्न चलचित्र, टेलिचलचित्र, सांगीतिक श्रव्यदृश्य, टिकटकलगायत टेलिभिजन तथा स्टेज कार्यक्रममा नेपाल प्रहरीले प्रयोग गर्ने पोसाक दुरुपयोग भइरहेकोतर्फ ध्यानाकर्षण भएको जनाएको थियो। प्रहरी प्रधान कार्यालयले जारी गरेको विज्ञप्तिमा प्रहरी पोसाक प्रयोग गर्नुपूर्व प्रहरी प्रधान कार्यालयको जनसम्पर्क तथा प्रचारप्रसार एकाइमा पोसाकको प्रयोग गर्नुको प्रयोजन खुलाई स्वीकृति लिनुपर्ने प्रावधानबारे सूचित गरिएको छ। विज्ञप्तिमा स्वीकृति नलिई कुनै पनि प्रयोजनका लागि नेपाल प्रहरीले प्रयोग गर्ने पोसाक र पोसाकमा प्रयोग हुने दज्र्यानी चिह्न र मोनोग्राम प्रयोग नगर्न उल्लेख छ। यस किसिमका कुनै पनि कार्य भएगरेको पाइएमा प्रचलित कानुनबमोजिम कारबाही हुने प्रहरी प्रवक्ता प्रहरी वरिष्ठ उपरीक्षक कुबेर कडायतद्वारा जारी विज्ञप्तिमा उल्लेख छ। नायक कृष्ण मल्ल पोसाकको सवालमा मात्रै होइन, अहिले ड्रोन प्रयोग गर्न स्वीकृति लिनुपर्दा झन्झटिलो भएको बताउँछन्। उनी भन्छन्, गृहबाट पुलिस हेडक्वार्टर अनि सम्बन्धित प्रहरी कार्यालय, रक्षाबाट आर्मी, संस्कृतिबाट नागरिक उड्डयन आदि निकायको स्वीकृति लिनुपर्छ। एकद्वार प्रणालीका लागि प्रयत्न हुन जरुरी छ। यसका लागि चलचित्र निर्माता संघ तात्नुपर्छ। फिल्मकर्मीले प्रहरी पात्रलाई घुस्याहा बनाएर देखाएकोप्रति प्रहरी नेतृत्वको रोश देखिन्छ। रंग क्षेत्रका सञ्चारकर्मी प्रदीप कार्की भन्छन्, प्रहरी पहिले आफू सुध्रिने कि ? फिल्म त समाजको ऐना हो। जस्तो गर्नुहुन्छ, त्यस्तै देखाउने हो।"
यस्तो छ डा केसी र सरकारबीच ८ बुँदे सहमति,"काठमाडौं : सरकार र डा गोविन्द केसी पक्षबीच शनिबार मध्यराति ८ बुँदे सहमति भएको छ। यससँगै डा केसीले आइतबार बिहान अनशन तोड्ने भएका छन्। सरकारसँगको वार्ता शुक्रबार भंग भएपछि डा केसी पक्ष शनिबार आन्दोलनमा उत्रिएको थियो। काठमाडौंसहित विभिन्न जिल्लामा डा केसीको जीवनरक्षा माग गर्दै प्रदर्शन गरिएको थियो। डा केसी ६ बुँदे माग राख्दै १९औं पटक २७ दिनदेखि अनशनरत थिए। शनिबार मध्यरातमा करिब २० मिनेट वार्ता गरेपछि सहमति जुटेको हो। सहमतिपत्रमा सरकारी वार्ता टोलीका संयोजक एवं शिक्षा मन्त्रालयका सचिव गोपीनाथ मैनाली र डा केसीले हस्ताक्षर गरेका छन्। सहमतिपछि डा केसीले सबैलाई धन्यवाद व्यक्त गरेका थिए। प्रधानमन्त्री केपी शर्मा ओलीकी निजी चिकित्सक डा दिव्यासिंह शाहले सरकारी र डा केसी पक्षबीच निर्णायक वार्ता गराउन भूमिका निर्वाह गरेकी हुन्। भंग भइसकेको वार्ता चिकित्साशास्त्र अध्ययन संस्थान (आईओएम)की डिनसमेत रहेकी डा शाहकै पहलमा जोडिएर निष्कर्षमा पुगेको जनाइएको छ। रोकिएको संवाद जोड्ने सम्पर्कसूत्रको काम उहाँ (डा दिव्यासिंह शाह)ले गर्नुभयो, डा केसीतर्फका वार्ता टोली संयोजक डा जीवन क्षत्रीले अन्नपूर्णसित भने, वार्तालाई निरन्तरता दिन सहयोग गर्नुभयो। सरकारी वार्ता टोलीले शनिबार राति ११:३० बजे आफूलाई बोलाएपछि सहमतिको वातावरण बनेको संयोजक डा क्षत्रीले सुनाए। सहमतिपछि उनले टेलिफोन सम्पर्कमा अन्नपूर्णसँग भने, आइतबार बिहान साढे ९ बजे अनशन तोड्ने सहमति भएको छ। अनशन कसले तोडाउँछ ? त्यो निर्णय भइसकेको छैन। दुवै वार्ता टोली शनिबार राति पौने १२ बजे त्रिवि शिक्षण अस्पताल महाराजगन्जमा निर्णायक वार्तामा बसेका थिए। २० मिनेट बसेको वार्ता सफल भयो। सहमति हुन सक्यो, डा क्षत्रीले भने, वार्तामा अड्केको हलो फुत्काउने काम डा दिव्यासिंह शाहले गर्नुभएको हो। सरकारी वार्ता टोलीका संयोजक मैनालीले मुलुकको चिकित्सा सेवामा सुधार गर्न डा केसीले अभियन्ताको भूमिका निर्वाह गरेको बताए। डा केसी अनशन बस्नुभएको २७औं दिनमा सहमति भयो। केही ढिलो हुन पुगेको छ। जे सहमति भयो राम्रो भएको छ, मैनालीले भने। डा केसीको १९औं अनशनमा वार्ता टोलीका संयोजक रहेका मैनाली यसअघि ११औं अनशनमा वार्ता टोली सदस्य थिए। पहिलो दिन नै सहमति गर्ने भनेका थियौं। कतिपय कुराहरूमा मैले म्यान्डेट लिनुपर्ने पनि थियो, उनले भने। सरकारी टोलीले शनिबार बिहान प्रधानमन्त्री केपी शर्मा ओली र शिक्षामन्त्री गिरिराजमणि पोखरेलसँग छलफल गरेको थियो। प्रधानमन्त्री ओलीले सहमतिका बेला पनि टेलिफोन सम्पर्क गरेका थिए। मैनालीले प्रधानमन्त्री ओलीले राति नै सहमति गरेर टुंग्याइदिन निर्देशन दिएको बताए। वार्ताको पृष्ठभूमिमा धेरैको सहयोग रहेको चर्चा गर्दै उनले सबैलाई धन्यवाद व्यक्त गरे। तपाईंको आउँदो दिन सुखमय होस्, डा केसीलाई हेर्दै मैनालीले भने। मध्यरातमा डा केसी र सरकारबीच ८ बुँदे सहमति : ९ बजे अनशन तोड्ने शुक्रबार भंग भएको वार्तामा डा केसी पक्ष शिक्षामन्त्री पोखरेलको भूमिकाप्रति लक्ष्य गर्दै रुष्ट बनेको थियो। सहमति कायम गर्नबाट सरकारी वार्ता टोली पछि हटेको जनाउँदै दबाबस्वरूप सोलिडारिटी फर डा केसी अलायन्सले शनिबार काठमाडौंमा प्रदर्शन गरेको थियो। शनिबार माइतीघरमा गरिएको प्रदर्शनमा डा केसी पक्षीय वार्ता टोलीका सदस्य एवं अधिवक्ता ओमप्रकाश अर्यालले सरकारले वार्तालाई गम्भीरताका साथ नलिएको बताएका थिए। सरकारी वार्ता टोलीले भने डा केसीलाई अनशन अन्त्य गर्न आग्रह गरेको थियो। यस्तो छ डा केसीसँग सहमति पहिलो बुँदामा सरकारी मेडिकल कलेज तथा स्वास्थ्य विज्ञान प्रतिष्ठान स्थापना सम्बन्धमा कर्णाली स्वास्थ्य विज्ञान प्रतिष्ठान जुम्लामा आवश्यक सम्पूर्ण भौतिक पूर्वाधार एवं जनशक्तिको प्रबन्ध गरी आउँदो शैक्षिक सत्रदेखि एमबीबीएसलगायत शैक्षिक कार्यक्रम सञ्चालन गर्ने सहमति भएको छ। कैलालीको गेटामा सरकारी मेडिकल कलेज स्थापना र पूर्वाधार निर्माण ८० प्रतिशत पूरा भइसकेको अवस्थामा कलेज सञ्चालनका लागि कानुनी व्यवस्थाका लागि मन्त्रिपरिषद्समक्ष रहेको एकीकृत स्वास्थ्य शिक्षा प्रतिष्ठानसम्बन्धी विधेयकलाई हिउँदे अधिवेशनमा संघीय संसद्मा पेस गरिने भएको छ। राप्ती स्वास्थ्य विज्ञान प्रतिष्ठानले फागुन १० गतेभित्रै एमबीबीएसलगायत शैक्षिक कार्यक्रम सञ्चालन गर्ने सहमति भएको छ। बर्दिबास मेडिकल कलेज र पोखरा स्वास्थ्य विज्ञान प्रतिष्ठानमा पूर्वाधार विकासलाई तीव्रता दिइने सहमति गरिएको छ। डोटी वा डडेलधुरा र इलाम वा पाँचथरमा सरकारी मेडिकल कलेज खोल्न भएको सम्भाव्यता अध्ययन प्रतिवेदनअनुसार एक वर्षभित्र आगामी कार्य प्रक्रिया अघि बढाउने सहमति छ। दोस्रो बुँदामा कोभिड१९ को उचित व्यवस्थापनका लागि पीसीआर परीक्षण विस्तार गर्ने साथै कोभिड तथा अन्य रोगको उचित उपचारका लागि आवश्यकताअनुसार सरकारी अस्पतालमा क्षमता विस्तार गर्ने सहमति गरिएको छ। तेस्रो बुँदामा बयलपाटा अस्पतालमा निःशुल्क स्वास्थ्य सेवाप्रवाह गर्न बजेटको व्यवस्था गर्ने रहेको छ। चौथो बुँदाअन्तर्गत विश्वविद्यालय र प्रतिष्ठान पदाधिकारी नियुक्तिका लागि पदाधिकारी मापदण्ड निर्धारण समिति तथा कार्यदलले दिएको सुझावअनुरुप निष्पक्ष र पारदर्शी ढंगले पदाधिकारी नियुक्त गर्ने कानुनी व्यवस्था गर्न प्रस्तावित उच्च शिक्षासम्बन्धी विधेयक र एकीकृत स्वास्थ्य शिक्षा प्रतिष्ठानसम्बन्धी विधेयकमा उक्त सुझावहरूलाई समेट्न तीन साताभित्र मस्यौदा तयार गर्ने रहेको छ। उक्त कानुनी व्यवस्था नहुन्जेल वरिष्ठता र कार्यक्षमतालाई आधार मानी पदाधिकारी नियुक्ति गर्ने सहमति भएको छ। पाँचौं नम्बरमा सरकार र डा केसीबीच २०७५ साउन १० मा भएको सम्झौताअनुसार छुट भएका विषयलाई समेत सोही कार्यदलको क्षेत्राधिकारअन्तर्गत राख्ने उल्लेख छ। स्नातकोत्तरको सिट विभाजन सम्बन्धमा चिकित्सा शिक्षा आयोगको परामर्शमा वैज्ञानिक एवं न्यायोचित अनुपात कायम हुने गरी पुनरावलोकन गर्ने रहेको छ। ६ नम्बर बुँदामा सम्बन्धित निकायहरूलाई सहयोग गर्ने, ७ नम्बर बुँदामा सहमतिमा उल्लेख भएका बुँदाहरुको कार्यान्वयन सरकार सम्बद्ध निकायहरुले गर्ने भनिएको छ। ८ नम्बर बुँदामा शनिबारदेखि डा केसीले अनशन अन्त्य गर्ने उल्लेख छ।"
कोरोना संक्रमणपछि ट्रम्प पहिलो पटक सार्वजनिक कार्यक्रममा,वासिङ्टन : कोरोना भाइरस पुष्टि भएको १० दिनपछि अमेरिकी राष्ट्रपति डोनल्ड ट्रम्प पहिलो पटक सार्वजनिक कार्यक्रममा सहभागी भएका छन्। अन्तर्राष्ट्रिय सञ्चार माध्यमका अनुसार शनिबार ह्वाइट हाउसमा आयोजित एक कार्यक्रमलाई उनले सम्बोधन गरेका हुन्। राष्ट्रपति ट्रम्पले आफ्ना समर्थकलाई आफू स्वस्थ रहेको बताएका छन्। उनले अहिले कोभिड१९ विरुद्ध कुनै पनि औषधी प्रयोग नगरेको र निकै राम्रो महसुस गरिरहेको बताएका छन्। ट्रम्पले शान्तिपूर्ण प्रतिरोध कार्यक्रमलाई सम्बोधन गरेको भनिए पनि आलोचकहरूले भने उनले राष्ट्रपतीय चुनावी अभियानलाई सम्बोधन गरेको बताएका छन्। अहिले ट्रम्प अर्को कार्यकालका लागि राष्ट्रपतीय चुनावी मैदानमा रहेका छन्। उनका प्रतिद्वन्द्वी जोय बाइडनले विभिन्न सर्वेक्षणहरूमा पछि पारेका छन्। एबीसी न्यूज पोलका अनुसार कोरोनाविरुद्ध ट्रम्पले चालेका कदम ३५ प्रतिशतले सही भनेका छन्। राष्ट्रपतीय चुनावमा कोरोना महामारी प्रमुख एजेन्डामध्ये एक बनेको छ। कोरोना भाइरसबाट अमेरिकामा सबभन्दा बढी संक्रमित भएका छन्। पछिल्लो तथ्यांकअनुसार ७७ लाख ११ हजार १८१ संक्रमित भइसकेका छन्। जसमध्ये २ लाख १४ हजार ३३७ ले ज्यान गुमाइसकेका छन्।
डा केसी र सरकारबीच सहमति भएपछि चिकित्सकको आन्दोलन फिर्ता,"काठमाडौं : डा गोविन्द केसीसँग सरकारले सहमति गरेपछि आवसीय चिकित्सकले आन्दोलनको कार्यक्रम फिर्ता लिएका छन् । अनशनको २७ औ दिनमा डा केसी र सरकार पक्षबीच ८ बुँदे सहमतिको प्रशंसा गर्दै उनीहरुले आन्दोलनको कार्यक्रम फिर्ता गरेको विज्ञप्तिमार्फत जानकारी गराएका हुन्। त्रिवि शिक्षण अस्पतालका नेसनल रेसिडेन्ट डाक्टर्स एसोसिएसन अध्यक्ष डा सुभाष देवकोटा, चिविराप्रका न्याम्सका रेसिडेन्ट एसोसिएसन अफका अध्यक्ष डा प्रकाश भट्टराई र सोसाइटी बीपीकोइराला स्वास्थ्य विज्ञान प्रतिष्ठानका जुनियर रेसिडेन्ट वेलफेयरका अध्यक्ष डा राजेन्द्र घिमिरेले विज्ञप्तिमार्फत आन्दोलनको कार्यक्रम फिर्ता लिएको जनाएका छन्। विज्ञप्तिमा भनिएको छ, सम्झौता भएका सम्पूर्ण कुराहरु कार्यान्वयन भै २० औ अनशन बस्नुपर्ने स्थिति सिर्जना नहोस् भन्ने आशासहित असोज २४ गते विज्ञप्ति जारी गरी हामी सम्पूर्ण आवासीय चिकित्सकहरुले २५ गते गर्ने भनिएको इमर्जेन्सी र कोभिडबाहेक सम्पूर्ण स्वास्थ्य सेवा बहिष्कार लगाएतका सबै कार्यक्रमहरु फिर्ता गरिएको व्यहोरा यसै विज्ञप्ति मार्फत जानकारी गराउन चाहन्छौं। उनीहरुले कोभिड महामारीको समयमा पनि जनाउन भएको ऐक्यवद्धता तथा सहयोग गर्ने सबैलाई धन्यवाद दिएका छन्। यस अगाडि आवासीय चिकित्सकले आइतबार इमर्जेन्सी र कोभिडबाहेक सम्पूर्ण स्वास्थ्य सेवा बहिष्कार गर्ने निर्णय गर्दै नेपाल चिकित्सक संघको आन्दोलनका कार्यक्रममासमेत ऐक्यवद्धता जनाएका थिए। सरकार र डा गोविन्द केसी पक्षबीच शनिबार मध्यराति ८ बुँदे सहमति भएको छ। यससँगै डा केसीले आइतबार बिहान अनशन तोड्ने भएका छन्। सरकारसँगको वार्ता शुक्रबार भंग भएपछि डा केसी पक्ष शनिबार आन्दोलनमा उत्रिएको थियो। सहमतिपत्रमा सरकारी वार्ता टोलीका संयोजक एवं शिक्षा मन्त्रालयका सचिव गोपीनाथ मैनाली र डा केसीले हस्ताक्षर गरेका छन्। सहमतिपछि डा केसीले सबैलाई धन्यवाद व्यक्त गरेका थिए। प्रधानमन्त्री केपी शर्मा ओलीकी निजी चिकित्सक डा दिव्यासिंह शाहले सरकारी र डा केसी पक्षबीच निर्णायक वार्ता गराउन भूमिका निर्वाह गरेकी हुन्। भंग भइसकेको वार्ता चिकित्साशास्त्र अध्ययन संस्थान (आईओएम)की डिनसमेत रहेकी डा शाहकै पहलमा जोडिएर निष्कर्षमा पुगेको जनाइएको छ।"
कमेरो खन्न गएका युवक दुधकोशीमा बेपत्ता,सोलुखुम्बु : दुधकोशी खोलाले बगाएर कमेरो माटो खन्न गएका युवक बेपत्ता भएका छन् । थुलुङ दुधकोशी गाउँपालिका४ जुबु खन्याखर्कका २३ वर्षीय सन्तोष घिमिरे शनिबार बेपत्ता भएका हुन् । जिल्ला प्रहरी कार्यालय सोलुखुम्बुका प्रहरी निरीक्षक महेन्द्र दर्नालका अनुसार श्रीमतीसँगै घर लिप्ने कमेरो माटो खन्न गएका घिमिरेलाई शनिबार बिहान खोलाले बगाएको हो । माटो खनीसकेर भारीसमेत मिलाइसकेका घिमिरेले श्रीमतीलाई पानी पिउन मन लागेको भन्दै ज्याकेट र मोबाइल दिएर दुधकोशीमा गएका थिए । पानी पिएपछि पौडन नदीमा पसेपछि नदीले बगाएको प्रत्यक्षदर्शीले बताएका छन् । उनको खोजी कार्य जारी रहेको प्रहरीले जनाएको छ । नवजात शिशुको बेवारिसे शव फेला यता थुलुङ दुधकोशी गाउँपालिका  ९ लोखीम नवजात शिशुको बेवारिसे शव भेटिएको छ । सालनालसहित कुहिसकेको अवस्थामा नवजात शिशु छोरीको शव भेटिएको जिल्ला प्रहरी कार्यालय सोलुखुम्बुका प्रहरी निरीक्षक महेन्द्र दर्नालले जानकारी दिए । लोखीमको सार्कु खोलाको छागाँमा माछा मार्न गएका स्थानीयले शनिबार दिउँसो शिशुको शव देखेपछि प्रहरीलाई खबर गरेका थिए । नवजात शिशुको शवपरीक्षण लागि जिल्ला अस्पताल फाप्लु ल्याएको सोलुखुम्बु प्रहरीले जनाएको छ । घटनाको विषयमा अनुशन्धान भइरहेको बताइएको छ ।
गाउँमै मनाऊँ दसैंतिहार,"काठमाडौं : यसपालि दसैं मनाउने माहोल छैन। यसै क्रममा लोकगायक राजु परियार र शान्ता कार्कीको स्वरमा गाउँमै मनाऊँ दसैंतिहार गीत रिलिज भएको छ। गीतमा जीवन प्याकुरेलको शब्दमा लय, संगीत रिमेशकुमार थापाको छ भने संगीत संयोजन विजय थापा र मिक्सिङ कृष्ण बाजुरालीले गरेका छन्। विक्रम चौहानको निर्देशन तथा कोरियोग्राफी रहेको भिडियोमा टीका जैसी, ध्रुव हिमाली र दिनेश केसीको अभिनय छ। त्यस्तै दसैं नजिकिँदै गर्दा गायक अमृत भारतीले आफ्नै शब्दमा रातो खसी बोलको गीत ल्याएका छन्।"
विराटनगरको नोबेल अस्पतालमा दुई कोरोना संक्रमितको मृत्यु,विराटनगर : विराटनगरको नोबेल शिक्षण अस्पतालमा उपचाररत कोरोना भाइरस संक्रमित दुई जनाको शनिबार राति मृत्यु भएको छ। सुनसरीका एक वृद्ध पुरुष र एक महिलाको मृत्यु भएको हो। अस्पतालका प्रबन्धक नारायण दाहालका अनुसार सुनसरी हरिनगरा४ का ७१ वर्षीय वृद्धको उपचारका क्रममा राति १०:१५ बजे मृत्यु भएको हो। श्वासप्रश्वासमा समस्या भएका उनलाई उपचारका लागि असोज २१ गते अस्पताल भर्ना गरिएको थियो। स्वाब संकलन गरेर पीसीआर परीक्षण गराउँदा त्यही दिन रिपोर्ट पोजिटिभ आएपछि थप उपचारका लागि आइसोलेसनमा भर्ना गरिएको दाहालको भनाइ छ। मृतकमा फोक्सो सम्बन्धी पुरानै समस्या रहेको उनले बताए। त्यस्तै दुहवी ३ की ४० वर्षीया महिलाको राति ११ बजे मृत्यु भएको जानकारी दाहालले दिए। उनका अनुसार उपचारका लागि असोज २० गते भर्ना गरिएकी महिलालाई पीसीआर परीक्षण गराउँदा भोलिपल्ट कोरोना पुष्टि भएको थियो। पीसीआर रिपोर्ट पोजिटिभ आएपछि थप उपचारका लागि आइसोलेसनमा भर्ना गरिएकी मृतकमा मधुमेह र फोक्सो सम्बन्धी पुरानै समस्या रहेको प्रबन्धक दाहालले बताए। दुवै जनाको शवको व्यवस्थापन नियम अनुसार हुने जानकारी उनले दिए।
अमिताभसँग फिल्म खेल्दै दीपिका,"मुम्बई : अभिनेत्री दीपिका पादुकोण बलिउड हस्ती अमिताभ बच्चनसँग देखिने भएकी छन्। नाग आश्विनको निर्देशन रहने तेलेगु फिल्ममा दीपिका र अर्का नायक प्रभाष यसअघि नै अनुबन्धित थिए। शुक्रबार अमिताभ पनि सो फिल्ममा देखिने घोषणा गरियो। फिल्म निर्माता कम्पनी व्याजयन्ती मुभिजको आधिकारिक ट्विटरमा उल्लेख छ, करोडौंको मुटुमा रहेका अमिताभ बच्चनलाई हामी फिल्ममा स्वागत गर्छौँ। हाम्रो यात्रा अझै बृहत् बन्दै छ। फिल्म निर्माण कम्पनी व्याजयन्तीको स्वर्ण वर्षगाँठ पूरा भएको उपलक्ष्यमा उक्त घोषणा भएको जनाइएको छ। त्यसैगरी अमिताभले ट्विट गर्दै एक ऐतिहासिक भेन्चरमा सहभागी हुन पाएकोमा खुसी व्यक्त गरेका छन्। स्मरण रहोस्, उनी हाल सोनी च्यानलको कौन बनेगा करोडपति कार्यक्रममा व्यस्त छन्। निर्देशक आश्विनका अनुसार फिल्म सन् २०२१ को अन्त्यसम्ममा सार्वजनिक हुनेछ। दीपिका तामिल फिल्म कोचादैयाँमा पनि अनुबन्धित छिन्।"
पुनर्कर्जाको प्रभावकारीता,"कोभिड १९ ले प्रभाव जमाएको सात महिना बितिसकेको छ। थुप्रै व्यवसाय अझै पूर्णरूपमा सञ्चालन हुन सकेका छैनन्। अर्बौ रुपैयाँबराबरको नोक्सान भइसकेको छ। संकट गहिरिँदा जुनसुकै बेला उद्योगधन्दा बन्द गर्नुपर्ने अवस्थामा व्यवसायी पुगेका छन्। कोभिड१९ का कारण जोखिममा परेका साना तथा मझौला व्यवसायीलाई नेपाल राष्ट्र बैंकले वितरण गर्न लागेको पुनर्कर्जाले आशा पलाएको छ। तर सात महिना बितिसक्दा पनि पुनर्कर्जा वितरण प्रक्रियाले गति लिन नसक्दा व्यवसायीको आशा निराशामा परिणत हुने हो कि भन्ने चिन्ता थपिएको छ। आर्थिक क्रियाकलाप विस्तारका लागि सहुलियत ब्याजदरमा कर्जा उपलब्ध गराउने व्यवस्था पुनर्कर्जा हो। पुनर्कर्जा वितरण गर्दा ग्राहक तथा ऋणीलाई सहुलियत ब्याजदर तोकिन्छ। राष्ट्र बैंकले बैंक तथा वित्तीय संस्थालाई उक्त रकम प्रदान गर्ने र ती वित्तीय संस्थामार्फत ऋणी तथा ग्राहकले कर्जा लिन पाउने पुनर्कर्जा प्रवाहसम्बन्धी कार्यविधिमा उल्लेख छ। चालु आर्थिक वर्षको मौद्रिक नीतिमा नेपाल राष्ट्र बैंकले एक खर्ब रुपैयाँ पुनर्कर्जा वितरण गर्ने बताएको थियो। पुनर्कर्जाका लागि राष्ट्र बैंकले बैंक तथा वित्तीय संस्थाका लागि भदौ १ गतेबाट आवेदन खुला गरेको थियो। आवेदन दिने अन्तिम म्याद सुरुमा असोज १४ गतेसम्म तोकिए पनि बढाएर असोज मसान्तसम्म पुर्याइएको छ। पटकपटक म्याद मात्रै थपिँदै जाँदा पुनर्कर्जाको पर्खाइमा रहेकाहरू समस्यामा परेका छन्। पुनर्कर्जा वितरण भएमा व्यवसाय सञ्चालनलाई प्रभावकारी बनाउन सकिने आशामा रहेकाहरूको हितलाई ध्यानमा राखेर भए पनि यो प्रक्रियालाई छरितो र सरल बनाउनुपर्छ। केन्द्रीय बैंकको रूपमा रहेको राष्ट्र बैंक यस्ता समस्याप्रति संवेदनशील बन्नुपर्छ। टाट पल्टने अवस्थामा रहेका व्यवसायीलाई राहत दिनुपर्छ। भूकम्पले लगाएको घाउ निको हुन नपाउँदै फेरि कोभिडको चपेटामा परेका व्यवसायीलाई बचाउन पुनर्कर्जा प्रवाहलाई प्रभावकारी बनाउनुपर्छ। व्यवसायीहरू संकटग्रस्त बनेर उत्पादन तथा वितरण हुन नसकेमा त्यसको असर राजस्व संकलनमा पनि पर्छ। यसले निम्त्याउने संकटले मुलुकको समग्र अर्थतन्त्रलाई पनि सताउँछ भन्ने यथार्थ भुल्नु हुँदैन। बैंकहरूले लघु, घरेलु तथा साना उद्यम, विशेष पुनर्कर्जा, साधारण पुनर्कजा गरी तीन भागमा विभाजन गरेर वितरण गर्दैछन्। सामान्यतया पुनर्कर्जाको अवधि ६ महिनादेखि एक वर्ष तोकिएको हुन्छ। कोभिड१९ बाट प्रभावितलाई भने आवश्यकता अनुसार नवीकरण गर्न सकिने कार्यविधिमा तोकिएको छ। उत्पादनशील क्षेत्रमा लगानी गरेका र राष्ट्रिय आम्दानीमा महत्वपूर्ण योगदान दिइरहेका क्षेत्रलाई पहिलो प्राथमिकता दिनुपर्छ। विगतमा भूकम्पपीडितलाई पनि सहुलियत दरमा कर्जा दिने नीति राष्ट्र बैंकले लिएको थियो। तर यसतर्फ बैंक तथा वित्तीय संस्थाहरूले खासै चासो दिएनन्। जसका कारण नगण्य व्यक्ति तथा संस्थाले मात्रै यस्तो कर्जा पाएका छन्। अहिले प्रदान गर्न लागिएको पुनर्कर्जालाई भने यस्तो नियतिबाट बचाउनुपर्छ। झन्झटिलो प्रक्रियालाई नीतिगत सुधार गरेर भए पनि सरल बनाउनुपर्छ। विगतका अनुभवको आधारमा भन्ने हो भने बैंकहरूले पनि ब्याजको थोरै स्प्रेड दर हुने हुनाले कर्जा प्रवाहमा अरुचि देखाउने गरेका छन्। संकटको घडीमा बैंकहरूले यस्तो मानसिकताबाट माथि उठ्न सक्नुपर्छ। पुनर्कर्जाको रूपमा वितरण गरिएको रकम तोकिएको समयमै उठाउनुपर्छ। शक्ति र पहुँचको आधारमा कर्जा प्रवाह हुने र पहुँचकै भरमा कसैको नवीकरण हुने कसैको नहुने पद्धति अन्त्य हुनुपर्छ।"
बजेटबिनै चल्दै ३९ स्थानीय तह,"काठमाडौं : गाउँगाउँमा स्थानीय सरकार अर्थात् सिंहदरबार छन्। तर, तीमध्ये ३९ वटाले अझै चालू आर्थिक वर्षको बजेट ल्याउन सकेका छैनन्। जसले गर्दा स्थानीय तहको सेवा प्रवाह प्रभावित भएको छ। स्थानीय तहले असार मसान्तभित्र बजेट पास गरिसक्नुपर्ने व्यवस्था छ। तर, अझै बजेट नल्याउँदा जनता मर्कामा परेको स्थानीय शासनविज्ञ डा श्यामकृष्ण भुर्तेलको भनाइ छ। जनताले बजेट, कार्यक्रम माग गर्ने अधिकार छ। उनीहरू पनि किन बोलेका छैनन् ?, डा भुर्तेलको प्रश्न छ, जनताले सार्वजनिक सुनुवाइ गरेर बाध्य बनाउनुपर्छ। उनले समयमा बजेट पास नगर्नु भ्रष्टाचार र अख्तियारको दुरुपयोग पनि भएको बताए। बजेट पास नगरी खर्च गर्नै पाइँदैन, गरे महालेखापरीक्षकको कार्यालयले बेरुजु देखाउँछ, उनले भने। बजेट पास नगर्ने स्थानीय सरकारको संघीय सरकारबाट पाउने अनुदान रोकिन्छ। सप्तरीको राजगढ गाउँपालिका अध्यक्ष परमानन्द यादवले वडाध्यक्षहरूको असहयोगका कारण बजेट ल्याउन नसकिएको बताए। वडाध्यक्षहरूले योजना र कार्यक्रम नदिएको कारणले गाउँ परिषद् हुन नसकेको उनको भनाइ छ। नीति तथा कार्यक्रम त ल्यायौं तर वडाध्यक्षहरूले योजना र कार्यक्रम नै दिएनन्, उनले भने, त्यसपछि गाउँपालिकाले मात्रै कसरी बजेट पास गर्न सक्छ र ? उनले बजेट पास नभएको हुँदा गाउँपालिकाले गर्ने सबै खर्चसमेत ठप्प रहेको जानकारी दिए। दसैंअघि नै परिषद् गर्छु, उनले भने, आइतबार नै मिति तोक्छु। संघीय मामिला तथा सामान्य प्रशासन मन्त्रालयको तथ्यांकअनुसार बजेट पेस नगर्नेमा प्रदेश २ मा सबैभन्दा बढी देखिएको छ। उक्त प्रदेशका १ सय ३६ स्थानीय तहमध्ये ३३ वटाले आर्थिक वर्ष २०७७७८ को बजेट पेस नगरेका हुन्। यीमध्ये सप्तरीका ४, सिरहाका ७, धनुषाका ४, महोत्तरीका १, रौतहटका १०, बाराका १, पर्साका ६ वटा छन् । सर्लाहीका मात्रै सबै स्थानीय तहले बजेट पेस गरेका छन्। विज्ञ डा भुर्तेलका अनुसार प्रदेश सरकारले नसघाएका कारणले बजेट पास हुन नसकेको देखिएको छ। बजेट नल्याउनेमा सप्तरीका छिन्नमस्ता, राजगढ, महादेवा, सप्तकोसी गाउँपालिका छन्। त्यस्तै सिरहाका कल्याणपुर, मिर्चैया नगरपालिका, अर्नमा, औरही, नवराजपुर, बरियारपट्टी, लक्ष्मीपुर पतारी गाउँपालिका, धनुषाका गणेशमानचारनाथ, कमला, मिथिला विहारी नगरपालिका र धनौजी गाउँपालिका छन्। महोत्तरीको साम्सी गाउँपालिका, रौतहटका गरुडा, राजदेवी, ईशनाथ, कटहरीया, देवाही गोनाही, परोहा, फतुवा विजयपुर, बौधीमाई, वृन्दावन नगरपालिका, यमुनामाई गाउँपालिका छन्। यस्तै पर्साका जगरनाथपुर, पकाहा मैनपुर, विन्ध्यवासिनी, सखुवा प्रसौनी, ठोरी, जिराभवानी गाउँपालिका छन्।बाराको सिम्रौनगढ नगरपालिकाले साउन ६ मा बजेट पेस गर्ने मितिसमेत तय गरेको थियो तर त्यो मिति त्यत्तिकै टरेको छ। पर्साका पोखरिया नगरपालिकाले साउन ३२ गतेको मिति घोषणा गरे पनि बजेट ल्याएन। प्रदेश १ का ३, बागमतीका २, सुदूरपश्चिमका १ स्थानीय तहले बजेट पेस गरेका छैनन्। प्रदेश १ मा संखुवासभाको भोटखोला, तेह्रथुमको मेन्छयायेम, सुनसरीको बर्जु गाउँपालिका छन्। बागमतीमा रामेछापको लिखु तामाकोसी र रसुवाको आमाछोदिङमो गाउँपालिका छन्।"
यस्तो छ डा केसी र सरकारबीच ८ बुँदे सहमति,"काठमाडौं : सरकार र डा गोविन्द केसी पक्षबीच शनिबार मध्यराति ८ बुँदे सहमति भएको छ। यससँगै डा केसीले आइतबार बिहान अनशन तोड्ने भएका छन्। सरकारसँगको वार्ता शुक्रबार भंग भएपछि डा केसी पक्ष शनिबार आन्दोलनमा उत्रिएको थियो। काठमाडौंसहित विभिन्न जिल्लामा डा केसीको जीवनरक्षा माग गर्दै प्रदर्शन गरिएको थियो। डा केसी ६ बुँदे माग राख्दै १९औं पटक २७ दिनदेखि अनशनरत थिए। शनिबार मध्यरातमा करिब २० मिनेट वार्ता गरेपछि सहमति जुटेको हो। सहमतिपत्रमा सरकारी वार्ता टोलीका संयोजक एवं शिक्षा मन्त्रालयका सचिव गोपीनाथ मैनाली र डा केसीले हस्ताक्षर गरेका छन्। सहमतिपछि डा केसीले सबैलाई धन्यवाद व्यक्त गरेका थिए। प्रधानमन्त्री केपी शर्मा ओलीकी निजी चिकित्सक डा दिव्यासिंह शाहले सरकारी र डा केसी पक्षबीच निर्णायक वार्ता गराउन भूमिका निर्वाह गरेकी हुन्। भंग भइसकेको वार्ता चिकित्साशास्त्र अध्ययन संस्थान (आईओएम)की डिनसमेत रहेकी डा शाहकै पहलमा जोडिएर निष्कर्षमा पुगेको जनाइएको छ। रोकिएको संवाद जोड्ने सम्पर्कसूत्रको काम उहाँ (डा दिव्यासिंह शाह)ले गर्नुभयो, डा केसीतर्फका वार्ता टोली संयोजक डा जीवन क्षत्रीले अन्नपूर्णसित भने, वार्तालाई निरन्तरता दिन सहयोग गर्नुभयो। सरकारी वार्ता टोलीले शनिबार राति ११:३० बजे आफूलाई बोलाएपछि सहमतिको वातावरण बनेको संयोजक डा क्षत्रीले सुनाए। सहमतिपछि उनले टेलिफोन सम्पर्कमा अन्नपूर्णसँग भने, आइतबार बिहान साढे ९ बजे अनशन तोड्ने सहमति भएको छ। अनशन कसले तोडाउँछ ? त्यो निर्णय भइसकेको छैन। दुवै वार्ता टोली शनिबार राति पौने १२ बजे त्रिवि शिक्षण अस्पताल महाराजगन्जमा निर्णायक वार्तामा बसेका थिए। २० मिनेट बसेको वार्ता सफल भयो। सहमति हुन सक्यो, डा क्षत्रीले भने, वार्तामा अड्केको हलो फुत्काउने काम डा दिव्यासिंह शाहले गर्नुभएको हो। सरकारी वार्ता टोलीका संयोजक मैनालीले मुलुकको चिकित्सा सेवामा सुधार गर्न डा केसीले अभियन्ताको भूमिका निर्वाह गरेको बताए। डा केसी अनशन बस्नुभएको २७औं दिनमा सहमति भयो। केही ढिलो हुन पुगेको छ। जे सहमति भयो राम्रो भएको छ, मैनालीले भने। डा केसीको १९औं अनशनमा वार्ता टोलीका संयोजक रहेका मैनाली यसअघि ११औं अनशनमा वार्ता टोली सदस्य थिए। पहिलो दिन नै सहमति गर्ने भनेका थियौं। कतिपय कुराहरूमा मैले म्यान्डेट लिनुपर्ने पनि थियो, उनले भने। सरकारी टोलीले शनिबार बिहान प्रधानमन्त्री केपी शर्मा ओली र शिक्षामन्त्री गिरिराजमणि पोखरेलसँग छलफल गरेको थियो। प्रधानमन्त्री ओलीले सहमतिका बेला पनि टेलिफोन सम्पर्क गरेका थिए। मैनालीले प्रधानमन्त्री ओलीले राति नै सहमति गरेर टुंग्याइदिन निर्देशन दिएको बताए। वार्ताको पृष्ठभूमिमा धेरैको सहयोग रहेको चर्चा गर्दै उनले सबैलाई धन्यवाद व्यक्त गरे। तपाईंको आउँदो दिन सुखमय होस्, डा केसीलाई हेर्दै मैनालीले भने। शुक्रबार भंग भएको वार्तामा डा केसी पक्ष शिक्षामन्त्री पोखरेलको भूमिकाप्रति लक्ष्य गर्दै रुष्ट बनेको थियो। सहमति कायम गर्नबाट सरकारी वार्ता टोली पछि हटेको जनाउँदै दबाबस्वरूप सोलिडारिटी फर डा केसी अलायन्सले शनिबार काठमाडौंमा प्रदर्शन गरेको थियो। शनिबार माइतीघरमा गरिएको प्रदर्शनमा डा केसी पक्षीय वार्ता टोलीका सदस्य एवं अधिवक्ता ओमप्रकाश अर्यालले सरकारले वार्तालाई गम्भीरताका साथ नलिएको बताएका थिए। सरकारी वार्ता टोलीले भने डा केसीलाई अनशन अन्त्य गर्न आग्रह गरेको थियो। यस्तो छ डा केसीसँग सहमति पहिलो बुँदामा सरकारी मेडिकल कलेज तथा स्वास्थ्य विज्ञान प्रतिष्ठान स्थापना सम्बन्धमा कर्णाली स्वास्थ्य विज्ञान प्रतिष्ठान जुम्लामा आवश्यक सम्पूर्ण भौतिक पूर्वाधार एवं जनशक्तिको प्रबन्ध गरी आउँदो शैक्षिक सत्रदेखि एमबीबीएसलगायत शैक्षिक कार्यक्रम सञ्चालन गर्ने सहमति भएको छ। कैलालीको गेटामा सरकारी मेडिकल कलेज स्थापना र पूर्वाधार निर्माण ८० प्रतिशत पूरा भइसकेको अवस्थामा कलेज सञ्चालनका लागि कानुनी व्यवस्थाका लागि मन्त्रिपरिषद्समक्ष रहेको एकीकृत स्वास्थ्य शिक्षा प्रतिष्ठानसम्बन्धी विधेयकलाई हिउँदे अधिवेशनमा संघीय संसद्मा पेस गरिने भएको छ। राप्ती स्वास्थ्य विज्ञान प्रतिष्ठानले फागुन १० गतेभित्रै एमबीबीएसलगायत शैक्षिक कार्यक्रम सञ्चालन गर्ने सहमति भएको छ। बर्दिबास मेडिकल कलेज र पोखरा स्वास्थ्य विज्ञान प्रतिष्ठानमा पूर्वाधार विकासलाई तीव्रता दिइने सहमति गरिएको छ। डोटी वा डडेलधुरा र इलाम वा पाँचथरमा सरकारी मेडिकल कलेज खोल्न भएको सम्भाव्यता अध्ययन प्रतिवेदनअनुसार एक वर्षभित्र आगामी कार्य प्रक्रिया अघि बढाउने सहमति छ। दोस्रो बुँदामा कोभिड१९ को उचित व्यवस्थापनका लागि पीसीआर परीक्षण विस्तार गर्ने साथै कोभिड तथा अन्य रोगको उचित उपचारका लागि आवश्यकताअनुसार सरकारी अस्पतालमा क्षमता विस्तार गर्ने सहमति गरिएको छ। तेस्रो बुँदामा बयलपाटा अस्पतालमा निःशुल्क स्वास्थ्य सेवाप्रवाह गर्न बजेटको व्यवस्था गर्ने रहेको छ। चौथो बुँदाअन्तर्गत विश्वविद्यालय र प्रतिष्ठान पदाधिकारी नियुक्तिका लागि पदाधिकारी मापदण्ड निर्धारण समिति तथा कार्यदलले दिएको सुझावअनुरुप निष्पक्ष र पारदर्शी ढंगले पदाधिकारी नियुक्त गर्ने कानुनी व्यवस्था गर्न प्रस्तावित उच्च शिक्षासम्बन्धी विधेयक र एकीकृत स्वास्थ्य शिक्षा प्रतिष्ठानसम्बन्धी विधेयकमा उक्त सुझावहरूलाई समेट्न तीन साताभित्र मस्यौदा तयार गर्ने रहेको छ। उक्त कानुनी व्यवस्था नहुन्जेल वरिष्ठता र कार्यक्षमतालाई आधार मानी पदाधिकारी नियुक्ति गर्ने सहमति भएको छ। पाँचौं नम्बरमा सरकार र डा केसीबीच २०७५ साउन १० मा भएको सम्झौताअनुसार छुट भएका विषयलाई समेत सोही कार्यदलको क्षेत्राधिकारअन्तर्गत राख्ने उल्लेख छ। स्नातकोत्तरको सिट विभाजन सम्बन्धमा चिकित्सा शिक्षा आयोगको परामर्शमा वैज्ञानिक एवं न्यायोचित अनुपात कायम हुने गरी पुनरावलोकन गर्ने रहेको छ। ६ नम्बर बुँदामा सम्बन्धित निकायहरूलाई सहयोग गर्ने, ७ नम्बर बुँदामा सहमतिमा उल्लेख भएका बुँदाहरुको कार्यान्वयन सरकार सम्बद्ध निकायहरुले गर्ने भनिएको छ। ८ नम्बर बुँदामा शनिबारदेखि डा केसीले अनशन अन्त्य गर्ने उल्लेख छ।"
जोखिम बढाउँदै पार्टी प्रवेश,"धरान : राजनीतिक दलहरू कार्यकर्ता परिचालन गरी कोरोना भाइरस संक्रमण रोकथाम तथा नियन्त्रणमा लाग्नुपथ्र्यो। तर, अधिकांश ठूला दलले महामारीका बेला पनि जोखिम बढाउने गरी कार्यकर्ता भेला गरी पार्टी प्रवेश कार्यक्रम, सभा गरिरहेका छन्। यस्ता कार्यक्रममा सहभागी प्रायःले न मास्क लगाउँछन् न त दूरी कायम गर्छन्। कांग्रेस सुनसरीका सभापति राजीव कोइरालाले महामारीकै बीच नेकपा र राप्रापाका १ हजार ५ सयभन्दा बढी कार्यकर्ता आफ्नो पार्टीमा प्रवेश गरेको स्वीकार गरे। पार्टीको आसन्न महाधिवेशनका लागि विभिन्न स्थानीय तहमा कार्यक्रम गर्नु परेको कोइरालाको भनाइ छ। नेकपा सुनसरी अध्यक्ष पप्पु मण्डलले कांग्रेस र जनता समाजवादीका गरी ७ सय जना आफ्नो पार्टीमा प्रवेश गरेको सुनाए। स्वास्थ्य सुरक्षा मापदण्ड अपनाई कार्यक्रम गरिएको जिल्ला सचिव रमेश बस्नेतको भनाइ छ। नेपाल चिकित्सक संघ धरानका अध्यक्ष डा राजु रिजाल दूरी कायम नगरी बढाइएको भीडभाडका कारण कोरोना संक्रमितको संख्या वृद्धि भएको बताउँछन्। सरकारले भीडभाड नियन्त्रण गर्न नसकेका कारण स्थिति भयावह बनेको उनको भनाइ छ। सुनसरीमा कोरोना समुदायस्तरमै फैलिएको छ। जिल्लाका १२ स्थानीय तहमध्ये धरान र इटहरी उपमहानगरपालिकामा बढी संक्रमित देखा परेका छन्। लकडाउन खुलेपछि कोराना संक्रमण भयावह रूपमा देखा परेको छ। जनप्रतिनिधि नै संक्रमणमा परेपछि धरान उपमहानगरपालिकाले २० वटै वडा कार्यालय बन्द गरेको छ। जिल्लामा कोरोना लागेर २९ जनाको मृत्यु भइसकेको प्रमुख जिल्ला अधिकारी फडिन्द्रमणि पोखरेल सुनाउँछन्। संक्रमितको संख्या २ हजार ७ सय ६३ पुगेको छ। तीमध्ये १ हजार ४ सय १२ जना निको भएका छन्। सबैले सावधानी अपनाउनुको विकल्प नरहेको पोखरेलको भनाइ छ। पढेलेखेकै व्यक्तिहरूले लापरबाही गर्दा कोरोना नियन्त्रणमा चुनौती थपिएको बीपी कोइराला स्वास्थ्य विज्ञान प्रतिष्ठान धरानका मेडिसिन विभाग प्रमुख प्राडा सञ्जीवकुमार शर्मा बताउँछन्। सबैले स्वास्थ्य प्रोटोकलअनुसार नियम पालना गरे कोरोना नियन्त्रणमा थप सहज हुने उनको भनाइ छ। चरम लापरबाही गर्नेमा प्रतिष्ठानका चिकित्सक, नेकपा र कांग्रेसका स्थानीय नेता, कार्यकर्ता, जनप्रतिनिधि, पत्रकार, व्यापारीदेखि सर्वसाधारणसम्म छन्। पत्रकार महासंघ सुनसरीका पदाधिकारी र सदस्यले संक्रमितसँग बसेर चिया खाएका र सेल्फी खिचेका फोटा फेसबुकमा पोस्ट् गरेका छन्। कोरोनालाई कमजोर सम्झेर लापरबाही गर्नेहरू नै संक्रमित हुने गरेका छन्।प्रतिष्ठानका उपकुलपति डा ज्ञानेन्द्र गिरीलाई १५ दिनअघि कोरोना भाइरसको संक्रमण देखा पर्यो। संक्रमित भएपश्चात् उनी घरमै क्वारेन्टाइन बसे पनि कार्यालयको दैनिक कामकाज गरिरहे। उनले कर्मचारी नियुक्तिदेखि सरुवा गरेका पत्र सम्बन्धित व्यक्तिलाई थमाए। त्यसप्रति प्रतिष्ठानकै चिकित्सकले विरोध जनाए। त्यसपछि प्रतिष्ठानका चिकित्सक, नर्स र कर्मचारी संक्रमित भएका छन्। त्यसले प्रतिष्ठानको स्वास्थ्य सेवा नै प्रभावित भएको छ।नेकपा सुनसरीले हरिनगरा गाउँपालिकामा हालै आयोजना गरेको पार्टी प्रवेश कार्यक्रमका सहभागी। तस्बिर सौजन्य : अनिल राजधामी"
२४ घण्टामा दुई हजार ७१ संक्रमित थपिए : २२ जनाको मृत्यु,काठमाडौं : पछिल्लो २४ घण्टामा नेपालमा दुई हजार ७१ जनामा कोरोना भाइरस (कोभिड१९) संक्रमण पुष्टि भएको छ । योसँगै नेपालमा संक्रमितको संख्या एक लाख सात हजार ७५५ पुगेको छ । स्वास्थ्य मन्त्रालयका प्रवक्ता डा जागेश्वर गौतमका अनुसार काठमाडौं उपत्यकामा मात्र १४ सय १६ जनामा संक्रमण पुष्टि भएको छ । प्रवक्ता गौतमका अनुसार नेपालमा सक्रिय संक्रमितको संख्या ३१ हजार ३१५ पुगेको छ । अहिले संस्थागत आइसोलेशनमा १३ हजार ६४९ जना रहेका छन् भने होम आइसोलेशनमा १७ हजार ६६६ जना छन्। यस्तै क्वारेन्टाइनमा ४ हजार ६१६ जना रहेका छन्। मन्त्रालयका अनुसार पछिल्लो २४ घन्टामा १२ हजार ४२७ जनाको पीसीआर परीक्षण भएको छ । आइतबार १५ सय ५२ जना डिस्चार्ज भएका छन् । योसँगै नेपालमा कोरोना जित्नेको संख्या ७५ हजार ८०४ पुगेको छ । यो कुल संक्रमितको ७० दशमलव ३ प्रतिशत हो । मन्त्रालयका अनुसार पछिल्लो २४ घण्टामा २२ जनाको मृत्यु भएको छ । योसँगै नेपालमा कोरोनाले मृत्यु हुनेको संख्या ६३६ पुगेको छ । नेपालका दुई मनाङ र मुस्ताङबाहेक सबै जिल्लामा कोरोना संक्रमण फैलिएको छ ।
महामारीको बेला कसरी मनाउने दसैं ?,"काठमाडौं : दसैं जति नजिकिँदो छ उति नै कोरोना भाइरस संक्रमण बढ्दो छ। यस्तो बेला कसरी मनाउने दसैं ? सरकारले यसपटक अनलाइन वा फोनबाट आशीर्वाद लिन आग्रह गरेको छ। टीका थाप्दा हुने भेटघाट र भीडभाडले संक्रमणको समस्या बढाउने सरकारको बुझाइ छ। सरकारले दसैं किनमेल नगर्न र भएकै लुगाकपडामा दसैं मनाउन पनि भनेको छ। संस्कृतिविद् पनि यसपटकको दसैं जो जहाँ छ त्यहीँ मनाउन सुझाउँछन्। उनीहरूले टीका थाप्न परिवारलाई बाहिर नजान र आशीर्वादका लागि सामाजिक सञ्जाल प्रयोग गर्न भनेका छन्। अन्तर्राष्ट्रिय पञ्चांग निर्णयाक समितिका अध्यक्ष प्राध्यापक डा माधव भट्टराई दसैं साधनामुखी अनुष्ठान गर्ने पर्व भएकाले पारिवारिक जमघट गर्नै पर्छ भन्ने नरहेको बताउँछन्। भन्छन्, भगवतीको साधनामुखी अनुष्ठानको प्रसादस्वरूप लगाइने टीका, दिइने आशीर्वादका लागि गरिने आवतजावत र पारिवारिक जमघटले संक्रमण फैलिने खतरा हुन्छ। यस्तो अवस्थामा लापरबाही गर्नु खतराको संकेत हो। दसैंअघि हाल बजारमा देखिएको भीडभाड बेहोसीपन भएको र यसले धेरैको ज्यान जान सक्ने हुँदा सबैलाई सजग रहन उनको सुझाव छ। धर्मसंस्कृतिअनुसार बनेका थुप्रै नियम वैज्ञानिक दृष्टिले पुष्टि भएकाले सोहीअनुसार काम गर्नु बुद्धिमानी हुने उनको धारणा छ। इतिहास एवं संस्कृतिविद् ज्ञानमणि नेपाल लकडाउन भएयता इन्द्रजात्रा, सेतो र रातो मच्छिन्द्रनाथ, तीज, श्राद्ध आदि सबै चाडपर्वमा रोक लगाइएकाले सरकारले भनेबमोजिम दसैंतिहार मनाउनुपर्ने बताउँछन्। मेरा बुवाका ६ छोरा ३ छोरी, सबैका परिवार गरी झन्डै ७० जना भेला हुन्थ्यौं, उनी भन्छन्, मैले यसपटक नआउनू, घरघरमै बसेर मनाउनू, आशीर्वाद सामाजिक सञ्जालबाटै दिऊँला भनिसकें। संस्कृतिविद् डा जगमान गुरुङ टीका थाप्न गाउँ नजानु र गाउँबाट सहर नआउनु उत्तम हुने बताउँछन्। गाउँ जान नपाउँदा आफूलाई पनि दुःख लागेको उनको भनाइ छ। भन्छन्, अर्को मनले सोचें, ज्यान रहे चाडबाड मनाइरहन पाइन्छ। तर, जबरजस्ती एकपटक चाड मनाउँदा बाँकी चाडपर्व मनाउन नपाइएला। सबैलाई यो कुरो मनन गर्न आग्रह गर्छु। सरकारले मठमन्दिर खोल्ने निर्णय नगरेको र यसअघिका चाडपर्व पनि घरमै बसेर मनाइएकाले दसैंतिहार पनि यसैगरी मनाउनु उचित हुने उनको सुझाव छ। जो जहाँ छौं त्यहीँ त्यत्ति नै जनाले मनाऔं, उनी भन्छन्, यसपटक परिवारबीच विगतका घटना, सन्दर्भ, पुर्खा, नातागोता, गाउँ, खेतीपाती र जनजीवन, हालसम्मको पारिवारिक यात्रा सबैबारे खुलेर कुरा गरौं। संस्कृतिविद् पुरुषोत्तमलोचन श्रेष्ठका अनुसार नेवार समुदायले दसैंलाई मोहनी उपनाम दिएर मनाउँछन्। पूर्णिमापछि पनि नखट्यामा छोरीचेली बोलाएर मनाउने भएकाले यस दसैंमा ती सबै काम गर्न नहुने उनी बताउँछन्। जिन्दगी छ र त चाडपर्व आउँछन् र मनाउन पाइन्छ, उनी भन्छन्, विश्वभरका देश र नागरिकले झेलेका संक्रमणका चुनौतीबाट पाठ सिकौं। घरमै बसेर सुरक्षित ढंगले दसैं मनाऔं। हिन्दू जागरण नेपालका अध्यक्ष पण्डित रामकृष्ण उपाध्याय भने महान् चाड भएकाले दसैं मनाउनुपर्नेमा जोड दिन्छन्। तर, विगतजस्तो शैलीमा होइन। मास्क लगाएर अनि परिवारबीच पनि दूरी कायम गरेर टीका र आशीर्वाद थापौं, उनी भन्छन्, दसैंलाई उल्लासमय बनाऔं त्यसले यस्तो बेला प्रसन्नता र आत्मबल बढाउँछ। संक्रमणको तनाव कम गराउँछ।"
सार्क पर्यटन बोर्ड गठन गर्न सुझाव,"काठमाडौं : दक्षिण एसियाली मुलुकका केही पर्यटन विज्ञले कोरोना भाइरसको महामारीबाट प्रताडित पर्यटन व्यवसायलाई त्राण दिन एउटा क्षेत्रीय निकाय खडा गर्न सुझाएका छन्। देशभित्रको पर्यटन प्रवद्र्धनमा सघाउन नेपाल पर्यटन बोर्डजस्तै सार्क क्षेत्रीय पर्यटन निकाय स्थापना गर्न उनीहरूले सुझाएका हुन्। दक्षिण एसियाली पर्यटनमा कोभिड १९ को प्रभाव र यसको पुनरोत्थान रणनीति विषयक भर्चुअल अन्तक्रियामा विज्ञले यस्तो बताएका हुन्। उनीहरूले क्षेत्रीय पर्यटनलाई सुदृढ गर्नु अत्यावश्यक भएको बताए। नेपालको पुर्व पर्यटनमन्त्री याङ्किला शेर्पाले सन् २०२० को पहिलो ६ महिनामा विश्व पर्यटन ६० प्रतिशतभन्दा धेरैले खुम्चिएको बताइन्। उनले नेपालमा २६ सयभन्दा बढी ट्रेकिङ कम्पनी अहिले आर्थिक संकटमा परेको बताइन्। पर्यटकको बुद्धिस्ट सर्किटजस्ता सम्भाव्य पर्यटन बजारलाई पुनःजाग्रित गर्नुपर्ने र क्षेत्रीय स्तरमा नयाँ पर्यटन गन्तव्यको पहिचान गरेर पूर्वाधार विकासमा सहकार्य गर्नुपर्ने उनले बताइन्। इन्डियन इन्स्टिच्युट अफ म्यानेजमेन्टकी प्राध्यापक रुपा चन्दले पनि दक्षिण एसियाली क्षेत्रीय पर्यटन करिडोर बनाउनुपर्ने बताइन्। त्यस क्षेत्रमा कोरोना भाइरस विरुद्धको स्वास्थ्य सतर्कतालाई बढी नै ध्यान दिएर पर्यटकलाई विश्वस्त पार्न पनि उनले सुझाइन्। भुटानको पर्यटन परिषद्का महाप्रबन्धक दोर्जी ध्राधुलले दक्षिण एसियाका अन्य मुलुकलाई भुटानको पर्यटन नीति पछ्याउन आग्रह गरे। भुटानले संख्या थोरै, तर खर्च बढी गर्ने लोभोल्युम, हाईभ्याल्यू पर्यटक भित्र्याउने रणनीति लिएको छ। उनले अहिले पनि पदयात्रा गर्नेका लागि गन्तव्य सुरक्षित रहेको भन्दै भौतिक पूर्वाधार र डिजिटल सुविधा बढाउनुपर्ने बताए। जुनसुकै ठाउँबाट पनि डिजिटल भुक्तानी गर्ने सुविधा दिन उनले आग्रह गरे। त्यस्तै पर्यटन श्रमिकलाई थप तालिम दिएर भए पनि उच्चस्तरीय सेवा दिनुपर्ने उनले बताए। माल्दिभ्सको बजार व्यवस्थापन कम्पनीका प्रबन्धनिर्देशक थोयिब मोहमदले श्रीलंका, माल्दिभ्सजस्ता मुलुकले एक टापु, एक रिसोर्ट खालको रणनीति लिनुपर्ने बताए। भुटान तथा नेपालजस्ता मुलुकले पर्वतीय पर्यटन र पदयात्रालाई जोड दिनुपर्ने उनले बताए। श्रीलंकाको पर्यटक होटेल संघका पूर्वअध्यक्ष श्रीलाल मिथ्थापालाले भने कोरोना संक्रमणबाट बच्न मापदण्डको पालना गर्ने दक्षिण एसियाभरका होटेललाई एक किसिमको सुरक्षा प्रमाणपत्र दिने व्यवस्था गर्न सकिने सुझाए।"
जीर्ण बन्यो विद्यालय,"मकवानपुर : झाडीले घेरिएको टहरा । झट्ट हेर्दा कुनै बेवारिसे भवन जस्तै देखिन्छ । तर उक्त भवनमा करिब पाँच सय विद्यार्थीको भविष्य जोडिएको छ । ६ महिना अघिसम्म विद्यार्थीले दैनिक ज्ञान आर्जन गर्ने विद्यालयल भवन वर्षात्को पानी चुहिएर कमजोर बनेको छ । वर्षा्तसँगै उम्रिएको झाडी बढेर डेस्क बेन्च छोपिएको यो भवन मकवानपुरको राक्सिराङ गाउँपालिका ४ खैराङस्थित कालिका माविको हो । विद्यालयको स्थिति जस्तो देखिन्छ, विद्यार्थीको पढाइ पनि उस्तै छ । कोरोना संक्रमणपछि बन्द भएको विद्यालयमा शिक्षक फर्केका छैनन् । सहरका अधिकांश विद्यालयमा प्रविधिमैत्री पढाइले विद्यार्थीलाई पढाइमा केन्द्रित गरेको छ । चेपाङ बाहुल्य रहेको यस क्षेत्रमा कतिपय विद्यार्थीको जीवन पढाइभन्दा धेरै पर पुगिसकेको छ । तीमध्येका एक हुन्, राक्सिराङको काँकडास्थित धिराङ निमाविका विद्यार्थी शिवलाल चेपाङ । कक्षा ८ उत्तीर्ण गरी कक्षा ९ मा पढ्ने सपना देखेका उनी वैशाखमा विद्यालय नखुलेपछि गाउँका दाजुसँगै कामको लागि तनहुँ गएका छन् । यहाँ कक्षा ८ सम्म मात्र पढाइ हुन्छ, विद्यालय नखुलेपछि ८ पास गरेका १३ जनामध्ये २ जनाले बिवाह गरिसके, ७८ जना काम गर्न गाउँ बाहिर गएका छन्, स्थानीयबासीसमेत रहेका बागमती प्रदेशसभा सदस्य सन्तबहादुर चेपाङले भने, हाम्रो त गाउँमा अब कसरी विद्यार्थी जम्मा गरेर पढाउने भन्ने चिन्तामा छौं । उनका अनुसार राक्सिराङ गाउँपालिका भित्रका काम गर्न सक्ने करिब २० प्रतिशत विद्यार्थी मजदुरी गर्न तनहुँ, धादिङ, पालुङ, चिवतन लगाएत भिनिन्न ठाउँमा गएका छन । गाउँमै हुनेहरूको पनि पढ्ने बानी हराइसक्यो, अब गाउँ गाउँमा पढाउने अभियान चलाएपनि प्रभावकारी भएन, चेपाङले भने । राक्सिराङ गाउँपालिका ९ स्थित कालिका माविका प्रधानाध्यापक दिपेन्द्र झा आफ्नो सरुवा पत्र लिएर गाउँपालिका कार्यालयमा भेटिए । उक्त विद्यालयमा एक दशक अध्यापन गरेका उनी दुई वर्षअघि सरुवा भएर जनकपुर पुगेका थिए । चार सय ५० जना विद्यार्थी पढ्ने कालिका माविमा गत चैत्रदेखि लागेको ताला खुलेको छैन । म पनि सरुवा लिएर भर्खर आउँदै छु, विद्यालयको स्थिति के छ थाहा छैन, झाले भने, छठपछि पढाइ सुरु गर्ने योजना छं । गाउँपालिकाले वैकल्पिक शिक्षा निर्देशिका अनुसार पाठ्यपुस्तक बनाएर कक्षा १, २ र ३ का विद्यार्थीलाई वितरणसमेत गरेको थियो । तर नियमित शिक्षकको निगरानी नहुँदा उक्त पुस्तक पनि प्रभावकारी बन्न नसकेको अभिभावकको गुनासो छ । यहाँ रेडियोबाट कक्षा सञ्चालन गर्दा पनि सबै ठाउँमा सुनिने अवस्था छैन । साना कक्षाका विद्यार्थीका लागि किताव वितरण गरिएको छ, गाउँ शिक्षा समितिका सचिव तथा विद्यालय निरीक्षक प्रदिप पराजुलीले भने, विद्यालय व्यवस्थापन समितिले सबै स्वास्थ्य सतर्कता अपनाएर विद्यालय खोल्ने निर्णय गरे विद्यालय सञ्चालनको अनुमति दिने निर्णय गरेका छौं । उनका अनुसार छठ लगत्तै पालिका अन्तर्गतका सबै विद्यालय खोल्ने गाउँपालिकाको तयारी छ ।"
मुख्यमन्त्रीविरुद्ध अविश्वास प्रस्ताव : के सरकार परिवर्तन होला ?,"सुर्खेत : आफ्नै दलका बहुमत सांसदले अविश्वासको प्रस्ताव दर्ता गरेसँगै कर्णालीमा मुख्यमन्त्री महेन्द्रबहादुर शाही दलभित्रै अल्पमतमा परेका छन्। तत्कालीन एमाले र माओवादीबीच एकता भएपछि शाही नेकपा संसदीय दलको नेता बनेका थिए। तर पूर्वएमाले र पूर्वमाओवादीका सांसदले नै शाहीलाई दलको नेताबाट हटाउन आइतबार संसदीय दलमा प्रस्ताव नै दर्ता गराएका छन्। कर्णाली प्रदेश सभामा ४० सांसद छन्। ती मध्ये नेकपाका मात्र ३३ छन्। राजबहादुर शाही सभामुख भएकाले नेकपाको संसदीय दल ३२ सदस्यीय रहेको छ। पार्टी एकता हुँदा सहमतिमा दलको नेता चुनिए पनि मुख्यमन्त्री शाहीविरुद्ध अहिले आएर १८ जना सांसद खुलेरे उभिएका छन्। नेकपा संसदीय दलमा दलको नेता हुन कम्तिमा १७ सांसदको समर्थन आवश्यक पर्दछ। तर मुख्यमन्त्री शाहीको विपक्षमा १८ जना सांसद खुलेरै लागेका छन्। बहुमत सांसद विपक्षमा उभिएसँगै मुख्यमन्त्री शाही नैतिक संकटमा परेका हुन्। प्रदेश सभामा पूर्वएमालेका २० र पूर्व माओवादीका १३ जना सांसद छन्। यसकारण पनि यसअघि साविक एमालेले मुख्यमन्त्रीमा दाबी गर्दै आएको थियो। त्यसबेला यामलाल कँडेल सर्वसम्मत एमाले संसदीय दलको नेता पनि चयन भए। तर केन्द्रका शीर्ष नेताहरुको दबाबका कारण उनी मुख्यमन्त्री हुन सकेनन्। बहुमत हुँदा पनि मुख्यमन्त्री नपाएपछि पूर्वएमाले खेमा असन्तुष्ट नै थियो। पछिल्लो समय सरकारप्रतिको असन्तुष्टि बढ्दै गएपछि हस्ताक्षर संकलन र अविश्वासको प्रस्ताव नै आएको हो। योसँगै नेता कँडेललाई दलको नेता चयन गर्ने बाटो खुला भएको एक सांसदले बताए। पुर्वएमाले एकजुट, पूर्वमाओवादी विभाजित साविक एमालेका सांसद एकजुट भएको र साविक माओवादीका सांसदले नै मुख्यमन्त्रीविरुद्ध हस्ताक्षर गरेपछि प्रदेश सरकार नै परिवर्तन हुने संकेत देखिएको हो। अविस्वास प्रस्तावमा पूर्वएमालेका १५ र पूर्वमाओवादीका तीन जना सांसदले हस्ताक्षर गरेका छन्। आइतबार दर्ता भएको अविश्वास प्रस्तावमा साविक माओवादीका पुष्पा घर्ती, ठम्मरबहादुर विष्ट र धर्मराज रेग्मी गरी तीन जनाले पनि हस्ताक्षर गरेका छन्। घर्ती हाल उपसभामुख छन्। यसले साविक माओवादी विभाजित देखिएको छ। यस्तै साविक एमालेका यामलाल कँडेल, अम्मर थापा, चन्द्रबहादुर शाहीलगायत १५ जनाले हस्ताक्षर गरेका छन्। मन्त्री भएका कारण तीन जना र प्रमुख सचेतक भएका कारण एकजना साविक एमालेका सांसदले हस्ताक्षर गरेका छैनन्। यद्यपि उनीहरु पनि प्रस्तावको पक्षमा रहेको एक सांसदले बताए। नेकपामा दलको नेता फेर्न १७ जना सांसदको समर्थन भए बहुमत पुग्छ। तर प्रक्रियामा गए मुख्यमन्त्री स्वतः अल्पमतमा पर्ने ति सांसदको दाबी छ। उनका अनुसार मुख्यमन्त्रीलाई दलको नेताबाट हटाउने पक्षमा कम्तिमा पनि २२ मत छ। यसकारण संसदीय दलमा निर्वाचन नै भएको अवस्थामा मुख्यमन्त्री शाहीलाई दलको नेता भइरहन सहज भने छैन। सरकार परिवर्तन होला ? मुख्यमन्त्री महेन्द्रबहादुर शाही संसदीय दलभित्रै अल्पमतमा परेका छन्। आफ्नै दलका सांसदले अविश्वासको प्रस्ताव दर्ता गरेसँगै कर्णालीमा प्रदेश सरकार पनि परिवर्तन हुने चर्चा सुरु भएको छ। कर्णालीमा ४० सदस्यीय प्रदेभ सभामा नेकपाका ३३ जना सांसद छन्। यस्तै कांगे्रसका ६ र राप्रपाका एक जना सांसद छन्। यस्तो अवस्थामा अविस्वासको प्रस्ताव पास भएको खण्डमा मुख्यमन्त्री शाहीले नैतिकताको आधारमा दलको नेताबाट राजीनामा दिनुपर्ने हुन्छ। त्यसपछि दलमा बहुमत प्राप्त गर्ने नेता नै संविधानतः मुख्यमन्त्रीको उम्मेदवार बन्नेछ। संसदमा बहुमत प्राप्त दलको नेतालाई नै प्रदेश प्रमुखले मुख्यमन्त्री नियुक्त गर्ने व्यवस्था छ। दलभित्र बहुमत प्राप्त गरे पनि प्रदेश सभामा पनि मुख्यमन्त्रीले विश्वासको मत लिनुपर्ने हुन्छ। यसका लागि प्रदेश सभामा कम्तिमा २१ मत आवश्यक पर्दछ। नेकपाका एक सांसद भन्छन्,हामी बहुमतमा नै छौं, त्यही भएर नै अविश्वासको प्रस्ताव आएको हो। पहिला दलको नेता बदल्ने र त्ययसपछि नयाँ बन्ने मुख्यमन्त्रीलाई पनि सहज रुपमै विश्वासको मत मिल्नेगरी हामीले हिसाब गरेका छौं। उनले नेकपाभित्रै संसदमा आवश्यक बहुमत पुग्ने भएकाले अहिले नै काँग्रेससँग बहुमतका लागि सहकार्य गर्नुपर्ने अवस्था नरहेको बताए। यद्यपी नेकपा केन्द्रमा सहमति र भागबण्डाका आधारमा अगाडि बढेकाले कर्णालीमा तत्काल सरकार परिवर्तनको सम्भावना नरहेको मुख्यमन्त्री निकट स्रोतको दाबी छ। स्ययम् मुख्यमन्त्री महेन्द्रबहादुर शाहीले पनि सरकारविरुद्ध अविश्वासको प्रस्ताव नआएको दाबी गरेका छन्। उनले भने,दलको नेताविरुद्ध प्रस्ताव आएको हो, सरकारकैविरुद्ध प्रस्ताव आएको छैन। यसलाई हामी छलफल गरेर समाधान गर्नेछौं, साथीहरुको असन्तुष्टि हल गर्नेछौं। केन्द्रमा पनि यस्ता समस्या देखिएको र त्यसलाई पार्टीले हल गरेको भन्दै उनले कर्णालीमा अहिले नै सरकार परिवर्तन नहुने बताए। मुख्यमन्त्रीको सचिवालयले भने सहमति र पार्टी एकताको मर्म जोगाउनकै लागि कर्णालीमा साविक माओवादीले मुख्यमन्त्री पाएकाले अहिले नै सरकार परिवर्तन हुन नसक्ने जनाएको छ। मुख्यमन्त्रीविरुद्ध हस्ताक्षर गरेका नेकपाका सांसद। छिनोफानो मंगलबार संसदीय दलका नेतासमेत रहेका मुख्यमन्त्री शाहीको कार्यशैली प्रभावकारी नभएको, सरकारका कारण जनस्तरमा पार्टी नै अलोकप्रिय बन्दै गएको, मुख्यमन्त्रीले पार्टीको भावनाअनुसार काम गर्न नसकेको, संसदीय दललाई अटेर गरेको र साविक माओवादीलाई मात्र च्यापेको भन्दै सांसदले उनीविरुद्ध संसदीय दलमा अविश्वासको प्रस्ताव दर्ता गराएका हुन्। सांसदहरुले नेकपा संसदीय दलका प्रमुख सचेतक गुलावजंग शाहलाई उक्त प्रस्ताव बुझाएका छन्। आफूहरुले संसदीय दलको विधान अनुसार प्रस्ताव दर्ता गरेकाले अब प्रक्रिया अनुसार यसको टुंगो लगाउनुपर्ने नेता यामलाल कँडेलको भनाइ छ। नेता कँडेलले भने, दलका नेताविरुद्ध अविश्वास दर्ता भएको छ, अब प्रमुख सचेतकले दलको बैठक बसाल्नु हुन्छ। हामीले प्रमुख सचेतकलाई यो प्रस्ताव बुझाएका छौं, विधानअनुसार अब प्रक्रिया अगाडि बढ्छ। यस्तै नेकपा संसदीय दलका प्रमुख सचेतक गुलावजंग शाहले पनि दलको बैठक बसेर प्रस्तावको टुंगो लगाइने बताए। उनले भने,मंगलबार दिउँसो १ बजेका लागि दलको बैठक डाकिएको छ, त्यही बैठकमा प्रस्ताव ल्याउनुको कारणबारे सांसदले धारणा राख्नेछन्। मेरो अध्यक्षतामा बस्ने बैठकमा मुख्यमन्त्रीले पनि जवाफ दिनुहुनेछ, त्यसपछि प्रक्रियामा गएर यसको टुंगो लगाउने छौं। नेकपा संसदीय दलले अविस्वासको प्रस्ताव पारित गरेमा दलको नेताबाट मुख्यमन्त्री शाही हट्नेछन्। हस्ताक्षर गर्ने सांसदहरुको नामावली। तस्बिर : अन्नपूर्ण"
डा केसीसँगको सम्झौता कार्यान्वयन गर्न कांग्रेसको माग,काठमाडौं : नेपाली कांग्रेसले डा गोविन्द केसी र सरकारबीच भएको सहमतिको स्वागत गरेको छ । साथै कांग्रेसले विगतका सहमति उल्लङ्घन नगर्न र खबरदारी जारी राख्न सबैमा अपीलसमेत गरेको छ । पार्टी प्रवक्ता विश्वप्रकाश शर्माले आइतबार विज्ञप्तिमार्फत यही असोज २४ गते मध्यरातमा गरिएको आठ बुँदे सहमति इमान्दार ढङ्गले कार्यान्वयन गर्न माग गरेका हुन् । प्रवक्ता शर्माले काँग्रेस नेतृत्वकोे अघिल्लो सरकारले डा केसीका माग पूरा गर्दै जारी गरेको अध्यादेश विस्थापित गर्नु र डा केसीसँगको अघिल्लो सहमति उल्लङ्घन गर्नुको कारण पछिल्लो द्वन्द्व सिर्जनासमेत भएको उल्लेख गरेका छन्। रासस
शिक्षामन्त्री पोखरेलमा कोरोना संक्रमण पुष्टि,काठमाडौं : शिक्षामन्त्री गिरिराजमणि पोखरेललाई कोरोना भाइरस (कोभिड१९) संक्रमण पुष्टि भएको छ । शुक्रबार स्वास्थ्यमा समस्या आएपछि स्वाब दिएका मन्त्री पोखरेलको रिपोर्ट आइतबार पोजिटिभ आएको हो । लक्षणसहितको संक्रमण देखिएकाले मन्त्री पोखरेल अहिले पाटन अस्पतालको आइसोलेसनमा रहेको उनका स्वकीय सचिव पुरन केसीले अन्नपूर्ण अनलाइनलाई जानकारी दिए । पर्यटनमन्त्री योगेश भट्टराईसमेत शनिबार कोरोना संक्रमण पुष्टि भएको थियो ।
सरकारसँग सहमति भएपछि डा गोविन्द केसीले तोडे अनशन,"काठमाडौं : चिकित्सा शिक्षा क्षेत्रको सुधारको माग गर्दै अनशनरत प्राडा गोविन्द केसीले अनसन तोडेका छन्। डा केसी र सरकारबीच मध्यरातमा ८ बुँदे सहमति भएसँगै आज बिहान साढे ९ बजे पत्रकार सम्मेलन गरेर केसीले अनसन अन्त्य गरेका हुन् । डा केसीले कोरोना संक्रमण भएर निको भएका त्रिवि शिक्षण अस्पतालका सफाइ कर्मचारी विकास नेपालीको हातबाट जुस पिएर अनसन तोडेका हुन्। पत्रकार सम्मेलनमा बोल्दै केसीले संक्रमणपछि पनि एकदिन आराम गरेर बिरामीको सेवामा खटिएकोमा विकासको प्रशंसा गर्दै अनसनप्रति ऐक्यवद्धता जनाउने र सहयोगी सबैलाई धन्यवाद दिए। अनसन तोडेसँगै उनलाई आइसियूमा लगिएको छ। गएराति सहमतिपत्रमा सरकारी वार्ता टोलीका संयोजक एवं शिक्षा मन्त्रालयका सचिव गोपीनाथ मैनाली र डा केसीले हस्ताक्षर गरेका थिए। प्रधानमन्त्री केपी शर्मा ओलीकी निजी चिकित्सक डा दिव्यासिंह शाहले सरकारी र डा केसी पक्षबीच निर्णायक वार्ता गराउन भूमिका निर्वाह गरेकी हुन्। भंग भइसकेको वार्ता चिकित्साशास्त्र अध्ययन संस्थान (आईओएम)की डिनसमेत रहेकी डा शाहकै पहलमा जोडिएर निष्कर्षमा पुगेको जनाइएको छ। डा केसी ६ बुँदे माग राखेर भदौ २९ गते जुम्लाको एक धर्मशालाबाट १९ औं अनशन सुरु गरेका केसीलाई असोज ५ गते नेपालगञ्ज ल्याइएको थियो। स्वास्थ्य अवस्था गम्भीर बनेको भन्दै नेपालगञ्जबाट हेलिकप्टरमा असोज ६ गते काठमाडौं ल्याइएपछि उनी त्रिवि शिक्षण अस्पतालमा अनशनरत छन्। उनी अनशन बसेको आज २८ दिन पुगेको थियो। यस्तो छ डा केसीसँग सहमति पहिलो बुँदामा सरकारी मेडिकल कलेज तथा स्वास्थ्य विज्ञान प्रतिष्ठान स्थापना सम्बन्धमा कर्णाली स्वास्थ्य विज्ञान प्रतिष्ठान जुम्लामा आवश्यक सम्पूर्ण भौतिक पूर्वाधार एवं जनशक्तिको प्रबन्ध गरी आउँदो शैक्षिक सत्रदेखि एमबीबीएसलगायत शैक्षिक कार्यक्रम सञ्चालन गर्ने सहमति भएको छ। कैलालीको गेटामा सरकारी मेडिकल कलेज स्थापना र पूर्वाधार निर्माण ८० प्रतिशत पूरा भइसकेको अवस्थामा कलेज सञ्चालनका लागि कानुनी व्यवस्थाका लागि मन्त्रिपरिषद्समक्ष रहेको एकीकृत स्वास्थ्य शिक्षा प्रतिष्ठानसम्बन्धी विधेयकलाई हिउँदे अधिवेशनमा संघीय संसद्मा पेस गरिने भएको छ। राप्ती स्वास्थ्य विज्ञान प्रतिष्ठानले फागुन १० गतेभित्रै एमबीबीएसलगायत शैक्षिक कार्यक्रम सञ्चालन गर्ने सहमति भएको छ। बर्दिबास मेडिकल कलेज र पोखरा स्वास्थ्य विज्ञान प्रतिष्ठानमा पूर्वाधार विकासलाई तीव्रता दिइने सहमति गरिएको छ। डोटी वा डडेलधुरा र इलाम वा पाँचथरमा सरकारी मेडिकल कलेज खोल्न भएको सम्भाव्यता अध्ययन प्रतिवेदनअनुसार एक वर्षभित्र आगामी कार्य प्रक्रिया अघि बढाउने सहमति छ। मध्यरातमा डा केसी र सरकारबीच ८ बुँदे सहमति : ९ बजे अनशन तोड्ने यस्तो छ डा केसी र सरकारबीच ८ बुँदे सहमति डा केसी र सरकारबीच सहमति भएपछि चिकित्सकको आन्दोलन फिर्ता दोस्रो बुँदामा कोभिड१९ को उचित व्यवस्थापनका लागि पीसीआर परीक्षण विस्तार गर्ने साथै कोभिड तथा अन्य रोगको उचित उपचारका लागि आवश्यकताअनुसार सरकारी अस्पतालमा क्षमता विस्तार गर्ने सहमति गरिएको छ। तेस्रो बुँदामा बयलपाटा अस्पतालमा निःशुल्क स्वास्थ्य सेवाप्रवाह गर्न बजेटको व्यवस्था गर्ने रहेको छ। चौथो बुँदाअन्तर्गत विश्वविद्यालय र प्रतिष्ठान पदाधिकारी नियुक्तिका लागि पदाधिकारी मापदण्ड निर्धारण समिति तथा कार्यदलले दिएको सुझावअनुरुप निष्पक्ष र पारदर्शी ढंगले पदाधिकारी नियुक्त गर्ने कानुनी व्यवस्था गर्न प्रस्तावित उच्च शिक्षासम्बन्धी विधेयक र एकीकृत स्वास्थ्य शिक्षा प्रतिष्ठानसम्बन्धी विधेयकमा उक्त सुझावहरूलाई समेट्न तीन साताभित्र मस्यौदा तयार गर्ने रहेको छ। उक्त कानुनी व्यवस्था नहुन्जेल वरिष्ठता र कार्यक्षमतालाई आधार मानी पदाधिकारी नियुक्ति गर्ने सहमति भएको छ। पाँचौं नम्बरमा सरकार र डा केसीबीच २०७५ साउन १० मा भएको सम्झौताअनुसार छुट भएका विषयलाई समेत सोही कार्यदलको क्षेत्राधिकारअन्तर्गत राख्ने उल्लेख छ। स्नातकोत्तरको सिट विभाजन सम्बन्धमा चिकित्सा शिक्षा आयोगको परामर्शमा वैज्ञानिक एवं न्यायोचित अनुपात कायम हुने गरी पुनरावलोकन गर्ने रहेको छ। ६ नम्बर बुँदामा सम्बन्धित निकायहरूलाई सहयोग गर्ने, ७ नम्बर बुँदामा सहमतिमा उल्लेख भएका बुँदाहरुको कार्यान्वयन सरकार सम्बद्ध निकायहरुले गर्ने भनिएको छ। ८ नम्बर बुँदामा शनिबारदेखि डा केसीले अनशन अन्त्य गर्ने उल्लेख छ।"
कर्णालीका मुख्यमन्त्रीविरुद्ध नेकपा सांसदले दर्ता गरे अविश्वासको प्रस्ताव,"सुर्खेत : कर्णालीमा मुख्यमन्त्री महेन्द्रबहादुर शाहीविरुद्ध अविश्वासको प्रस्ताव दर्ता भएको छ। सत्तारुढ नेकपाका सांसदहरुले नै मुख्यमन्त्रीविरुद्ध अविश्वासको प्रस्ताव दर्ता गरेका हुन्। नेकपाका १८ जना सांसदले संसदीय दलका नेता शाहीविरुद्ध अविश्वासको प्रस्ताव दर्ता गराएका हुन्। नेकपा संसदीय दलका नेतासमेत रहेका मुख्यमन्त्री शाहीको कार्यशैली प्रभावकारी नभएको, सरकार जनस्तरमा अलोकप्रिय बन्दै गएको र मुख्यमन्त्रीले पार्टीको भावनाअनुसार काम गर्न नसकेको भन्दै सांसदहरुले उनीविरुद्ध अविश्वासको प्रस्ताव दर्ता गराएका हुन्। सांसदहरुले नेकपा संसदीय दलका प्रमुख सचेतक गुलावजंग शाहलाई उक्त प्रस्ताव बुझाएका छन्। नेकपाको संसदीय दलको विधान अनुसार अविश्वासको प्रस्ताव दर्ता गरिएको नेकपा कर्णाली प्रदेशका सहइन्चार्ज समेत रहेका सांसद यामलाल कँडेलले बताए। कर्णालीमा नेकपाका ३३ जना सांसद छन्। जसमध्ये एकजना सभामुख भएकाले बाँकी ३२ जना सांसद रहेका छन्। ३२ जना सांसदमध्ये १८ जनाले मुख्यमन्त्री तथा दलका नेता शाहीविरुद्ध अविश्वासको प्रस्ताव दर्ता गराएको नेता कँडेलले जानकारी दिए। बहुमत सांसदले प्रस्ताव दर्ता गराएका हुन्। प्रस्ताव दर्ता भएसँगै कर्णालीमा मुख्यमन्त्री परिवर्तनको संकेत देखिएको छ। प्रदेश सभामा ४० जना सांसद छन्। जसमध्ये नेकपाका ३३, काँग्रेसका ६ र एकजना राप्रपाका सांसद छन्। तत्कालीन एमाले र माओवादीबीच एकता हुँदा केन्द्रको सहमति अनुसार कर्णालीमा तत्कालिन माओवादीले मुख्यमन्त्री पाएको थियो। त्यसयता कर्णालीमा तत्कालिन एमालेका सांसदहरु असन्तुष्ट थिए। कर्णालीमा तत्कालिन एमालेका मात्र २० जना सांसद छन्। यस्तै साविक माओवादीका १३ जना सांसद छन्। तर अविश्वासको प्रस्तावमा साविक माओवादीका सांसदहरुले पनि हस्ताक्षर गरेका छन्। आफूहरुले संसदीय दलको विधान अनुसार प्रस्ताव दर्ता गरेकाले अब प्रक्रिया अनुसार यसको टुंगो लगाउनुपर्ने नेता कँडेलले बताए। नेता कँडेलले भने,दलका नेताविरुद्ध अविस्वास दर्ता भएको छ, अब प्रमुख सचेतकले दलको बैठक बसाल्नुपर्ने हुन्छ। हामीले प्रमुख सचेतकलाई यो प्रस्ताव बुझाएका छौं, विधान अनुसार अब प्रक्रिया अगाडि बढ्छ। कर्णालीमा अहिले संसद अधिवेशन छैन। नेकपाका बहुमत सांसदहरुले दलको नेताबाट शाहीलाई हटाउन अविश्वासको प्रस्ताव संसदीय दलमा दर्ता गराएका हुन्। यसअघि पार्टी एकता नहुँदा कर्णालीमा यामलाल कँडेल एमाले संसदीय दलका नेता थिए। यद्यपी केन्द्रको दबावपछि उनले नै तत्कालिन माओवादीका महेन्द्रबहादुर शाहीलाई नेकपा संसदीय दलको नेतामा प्रस्ताव गरेका थिए।"
बजेटबिनै चल्दै ३९ स्थानीय तह,"काठमाडौं : गाउँगाउँमा स्थानीय सरकार अर्थात् सिंहदरबार छन्। तर, तीमध्ये ३९ वटाले अझै चालू आर्थिक वर्षको बजेट ल्याउन सकेका छैनन्। जसले गर्दा स्थानीय तहको सेवा प्रवाह प्रभावित भएको छ। स्थानीय तहले असार मसान्तभित्र बजेट पास गरिसक्नुपर्ने व्यवस्था छ। तर, अझै बजेट नल्याउँदा जनता मर्कामा परेको स्थानीय शासनविज्ञ डा श्यामकृष्ण भुर्तेलको भनाइ छ। जनताले बजेट, कार्यक्रम माग गर्ने अधिकार छ। उनीहरू पनि किन बोलेका छैनन् ?, डा भुर्तेलको प्रश्न छ, जनताले सार्वजनिक सुनुवाइ गरेर बाध्य बनाउनुपर्छ। उनले समयमा बजेट पास नगर्नु भ्रष्टाचार र अख्तियारको दुरुपयोग पनि भएको बताए। बजेट पास नगरी खर्च गर्नै पाइँदैन, गरे महालेखापरीक्षकको कार्यालयले बेरुजु देखाउँछ, उनले भने। बजेट पास नगर्ने स्थानीय सरकारको संघीय सरकारबाट पाउने अनुदान रोकिन्छ। सप्तरीको राजगढ गाउँपालिका अध्यक्ष परमानन्द यादवले वडाध्यक्षहरूको असहयोगका कारण बजेट ल्याउन नसकिएको बताए। वडाध्यक्षहरूले योजना र कार्यक्रम नदिएको कारणले गाउँ परिषद् हुन नसकेको उनको भनाइ छ। नीति तथा कार्यक्रम त ल्यायौं तर वडाध्यक्षहरूले योजना र कार्यक्रम नै दिएनन्, उनले भने, त्यसपछि गाउँपालिकाले मात्रै कसरी बजेट पास गर्न सक्छ र ? उनले बजेट पास नभएको हुँदा गाउँपालिकाले गर्ने सबै खर्चसमेत ठप्प रहेको जानकारी दिए। दसैंअघि नै परिषद् गर्छु, उनले भने, आइतबार नै मिति तोक्छु। संघीय मामिला तथा सामान्य प्रशासन मन्त्रालयको तथ्यांकअनुसार बजेट पेस नगर्नेमा प्रदेश २ मा सबैभन्दा बढी देखिएको छ। उक्त प्रदेशका १ सय ३६ स्थानीय तहमध्ये ३३ वटाले आर्थिक वर्ष २०७७७८ को बजेट पेस नगरेका हुन्। यीमध्ये सप्तरीका ४, सिरहाका ७, धनुषाका ४, महोत्तरीका १, रौतहटका १०, बाराका १, पर्साका ६ वटा छन् । सर्लाहीका मात्रै सबै स्थानीय तहले बजेट पेस गरेका छन्। विज्ञ डा भुर्तेलका अनुसार प्रदेश सरकारले नसघाएका कारणले बजेट पास हुन नसकेको देखिएको छ। बजेट नल्याउनेमा सप्तरीका छिन्नमस्ता, राजगढ, महादेवा, सप्तकोसी गाउँपालिका छन्। त्यस्तै सिरहाका कल्याणपुर, मिर्चैया नगरपालिका, अर्नमा, औरही, नवराजपुर, बरियारपट्टी, लक्ष्मीपुर पतारी गाउँपालिका, धनुषाका गणेशमानचारनाथ, कमला, मिथिला विहारी नगरपालिका र धनौजी गाउँपालिका छन्। महोत्तरीको साम्सी गाउँपालिका, रौतहटका गरुडा, राजदेवी, ईशनाथ, कटहरीया, देवाही गोनाही, परोहा, फतुवा विजयपुर, बौधीमाई, वृन्दावन नगरपालिका, यमुनामाई गाउँपालिका छन्। यस्तै पर्साका जगरनाथपुर, पकाहा मैनपुर, विन्ध्यवासिनी, सखुवा प्रसौनी, ठोरी, जिराभवानी गाउँपालिका छन्।बाराको सिम्रौनगढ नगरपालिकाले साउन ६ मा बजेट पेस गर्ने मितिसमेत तय गरेको थियो तर त्यो मिति त्यत्तिकै टरेको छ। पर्साका पोखरिया नगरपालिकाले साउन ३२ गतेको मिति घोषणा गरे पनि बजेट ल्याएन। प्रदेश १ का ३, बागमतीका २, सुदूरपश्चिमका १ स्थानीय तहले बजेट पेस गरेका छैनन्। प्रदेश १ मा संखुवासभाको भोटखोला, तेह्रथुमको मेन्छयायेम, सुनसरीको बर्जु गाउँपालिका छन्। बागमतीमा रामेछापको लिखु तामाकोसी र रसुवाको आमाछोदिङमो गाउँपालिका छन्।"
सरकार भन्छ: लापरवाही गरेमा फेरि लकडाउन गर्न बाध्य हुन्छौँ,"काठमाडौँ : पछिल्लो समय कोरोनाभाइरसको संक्रमण तीव्र रुपमा बढिरहँदा सरकारले सबैलाई सतर्क रहन आग्रह गरेको छ । सरकारका प्रवक्ता तथा परराष्ट्रमन्त्री प्रदीप ज्ञवालीले लापरवाही नगर्न सबैलाई आग्रह गरेका हुन् । साथै सरकारका आग्रह नागरिक स्तरबाट अवज्ञा भएमा फेरि लकडाउन हुनसक्ने भन्दै सचेत गराएका छन् । चाडबाड निजकिँदै गर्दा यस्तो बेला संक्रमण झन् जटिल बन्नसक्ने भएकाले त्यसतर्फ ध्यान दिन पनि मन्त्री ज्ञवालीको आग्ह थियो । उनले बारम्बारको सरकारको अपिल पालना नभए कडा कदम चाल्नुपर्ने अवस्था आउने बताए । यस्तै काठमाडौं उपत्यकामा ६० प्रतिशत बढी संक्रमित देखिन थालेको पनि उनको भनाइ थियो । मन्त्रिपरिषदका निर्णय सार्वजनिक गर्न आयोजित नियमित पत्रकार सम्मेलनमा यस्तो बताएका हुन् । सानो लापरबाहीले गर्दा जीवनमा नै जोखिम आउन सक्ने भन्दै चाडबाडका बेला झन् संवेदनशील बन्न मन्त्री ज्ञवालीले आग्रह गरेका थिए । साथै संक्रमण नियन्त्रणका लागि बाँकेको नरैनापुर, उदयपुर र वीरगंज लगायत क्षेत्रका स्थानीय जनप्रतिनिधि र सरोकारवालाले खेलेको भुमिकालाई आत्मसाथ गर्न पनि उनको आग्रह थियो । पछिल्लो दुई दिनयता मात्रै सरकारका दुई जना मन्त्रीलाई कोरोनाभाइरसको संक्रमण भइसकेको छ । विज्ञहरुले भने काठमाडौँमा संक्रमित झन् बढ्नसक्ने भन्दै सचेत रहन आग्रह गरेका छन् ।"
"काठमाडौंमा जोखिम बढ्यो, कोरोनालाई हल्का नलिनुहोस्","काठमाडौं : सरकारले काठमाडौंमा कोरोना भाइरस (कोभिड१९)को जोखिम बढेको भन्दै यसलाई हल्का रुपमा नलिन आग्रह गरेको छ। आइतबार मन्त्रिपरिषद्का निर्णय सार्वजनिक गर्न आयोजित पत्रकार सम्मेलनमा बोल्दै सरकारका प्रवक्ता एवम् परराष्ट्रमन्त्री प्रदीपकुमार ज्ञवालीले यस्तो आग्रह गरेका हुन्। १० लाख ५० हजार भन्दा बढीको ज्यान लिने रोग सामान्य हुँदै होइन मन्त्री ज्ञवालीले भने यसप्रतिको उच्च सतर्कतालाई रत्तिभर पनि कम गर्नु हुँदैन। उनले कोरोना भाइरसको महामारीविरुद्धको लडाईंमा काठमाडौं पछि परेको भन्दै चिन्तासमेत व्यक्त गरेका छन्। उनले हरेक राजनीतिक सामाजिक परिवर्तनको नेतृत्व गर्ने काठमाडौं महामारीविरुद्धको लडाईंमा पछि परेको बताए। काठमाडौं धेरै हिसाबले देशलाई नमुना दिने, दृष्टान्त प्रस्तुत राजधानी सहर हो, मन्त्री ज्ञवालीले भने, तर कता कता महामारीविरुद्धको लडाईंमा काठमाडौं पछाडि परेको जस्तो देखिँदैछ। मन्त्री ज्ञवालीले कोरोना नियन्त्रणमा केही जिल्लाको प्रयास उदाहरणीय भएकाले ति जिल्लाबाट काठमाडौंले सिक्नुपर्ने बताए। उनले त्यहाँ भएको व्यवस्थापन र जनप्रतिनिधिको सक्रियतालाई काठमाडौंले अनुशरण गर्नुपर्नेमा जोड दिए। ज्ञवालीले महामारी नियन्त्रणमा बाँके, कपिलवस्तु, वीरगञ्ज, उदयपुर जस्ता ठाउँबाट काठमाडौंका आम नागरिक, जनप्रतिनिधि र संघ संस्थाले सिक्नुपर्ने बताएका हुन्। अहिले ६० प्रतिशत संक्रमित उपत्यकामा भएको भन्दै उनले ४० लाख जनसंख्या भएको काठमाडौंमा कोरोना भाइरस अनियन्त्रित भए भयावहस्थिति सिर्जना हुनेतर्फ सचेत हुनुपर्ने बताए। सामथ्र्य बढ्दै गए पनि स्थिति भयावह बन्दा स्वास्थ्य संरचनाले नधान्ने उनको भनाइ छ। मन्त्री ज्ञवालीले भने, हाम्रो सामर्थ्य बढ्दै गएको छ, तर जुन अनुपातमा संक्रमितको संख्या बढेको छ। त्यसले चुनौती थपेको छ। सरकारका प्रवक्तासमेत रहेका मन्त्री ज्ञवालीले चाडपर्व उल्लासका साथ मनाउने भन्दा पनि अभिभावक र मान्यजनलाई कोरोनाबाट जोगाउन सबै सचेत हुनुपर्नेमा जोड दिए। उनले दसैंलगायत चाडपर्वमा सचेत हुनुपर्ने बताए। हाम्रा अभिभावक, ज्येष्ठ नागरिकको सुरक्षा हाम्रो निम्ति एकदमै महत्वपूर्ण छ। हाम्रो सानो लापरवाहीले उहाँहरुको जीवनमा जोखिम पुर्याउँछ, उनले भने। मन्त्री ज्ञवालीले संक्रमणको शृङ्खला बढ्दै जाँदा नागरिकको सचेतना बढी आवश्यक भएकोमा जोड दिए। उनले सामान्य कुरामा ख्याल गरेमात्र कोरोनाबाट बच्न सकिने भन्दै सामाजिक दूरी र मास्कलाई अनिवार्य गर्नुपर्ने बताए।"
बाबुरामसँग कांग्रेसले माग्यो बुढीगण्डकी परियोजनामा अबौं खाएको प्रमाण,"काठमाडौं : पूर्वप्रधानमन्त्री तथा समाजवादी पार्टीका नेता बाबुराम भट्टराईले बुढीगण्डकी जलविद्युत् परियोजनाबारे दिएको अभिव्यक्तिप्रति नेपाली कांग्रेसले चर्को असन्तुष्टि जनाएको छ । आइतबार कांग्रेस प्रवक्ता विश्वप्रकाश शर्माले विज्ञप्ति सार्वजनिक गर्दै कांग्रेसले अनुसन्धानको माग गरेको छन् । भट्टराईले पूर्वप्रधानमन्त्री शेरबहादुर देउवासमेतले अर्बौं कमिसन लिएको भनी दिएको आरोप प्रमाणसहित पुष्टि गर्न चुनौती दिएको हो । बाबुरामले केही दिनअघि गोरखामा भएको समाजवादी पार्टीको कार्यक्रममा बुढीगण्डकी जलविद्युत् परियोजना प्रधानमन्त्री केपी ओली, नेकपा अध्यक्ष तथा पूर्वप्रधानमन्त्री पुष्पकमल दाहाल प्रचण्ड र कांग्रेस सभापति तथा पूर्वप्रधानमन्त्री देउवाले अर्बौं रकम कमिसन खाएको आरोप लगाएका थिए उनले प्रमाणसमेत भएको दाबी गरेका थिए । बुढिगण्डकी जलविद्युत परियोजना कमिसनका कारण अलपत्र पारिएको र त्यसमा नेपाली कांग्रेसका सभापतिसमेतको संलग्नता रहेको भनेर पूर्वप्रधानमन्त्री डा। बाबुराम भट्टराईले दिनुभएको अभिव्यक्तिलाई नेपाली कांग्रेसले गम्भीरतापूर्वक लिएको छ, शर्माले सार्वजनिक गरेको विज्ञप्तिमा भनिएको छ, कांग्रेस सभापति शेरबहादुर देउवा प्रधानमन्त्री रहनु भएको नेपाली कांग्रेस नेतृत्वको अघिल्लो सरकारले बुढिगण्डकी जलविद्युत परियोजना नेपाल देश आफैंले निर्माण गर्ने संकल्पका साथ राष्ट्रिय योजना आयोगका तत्कालीन उपाध्यक्ष डा स्वर्णीम वाग्लेको संयोजकत्वमा एक विशेष समिति गठन गरेको थियो । असोज २५, २०७७ डा बाबुरामको अभिव्यक्तिमा कांग्रेसको गम्भीर ध्यानाकर्षण । प्रमाणको दाबा पुष्टि गर्न चुनौति सहित गहिरो अनुसन्धान गर्न सञ्चार माध्यम र अख्तियारलाई अपील । बुढिगण्डकी जलविद्युत परियोजना कमिसनका कारण अलपत्र पारिएको र त्यसमा नेपाली कांग्रेसका सभापति समेतको संलग्नता रहेकोे भनेर पूर्व प्रधानमन्त्री डा बाबुराम भट्टराईले दिनुभएको अभिव्यक्तिलाई नेपाली कांग्रेसले गम्भीरतापूर्वक लिएको छ । १) वर्तमान सरकार बनेपछि बुढिगण्डकी परियोजना एक विवादास्पद विदेशी कम्पनीलाई सुम्पने तारतम्य अघि बढाइएको प्रकरणप्रति नेपाली कांग्रेसले सार्वजनिक रूपमा निरन्तर रुपले कडा विरोध गर्दै आएको सर्वविदितै छ । ०७५ असोज २१ मा सम्पन्न केन्द्रीय कार्यसमितिको बैठकले बुढिगण्डकी परियोजना प्रकरण बारे गरेको निर्णय नं ४ मा भनिएको छ निर्णय नं ४, (क) बुढी गण्डकी जलविद्युत परियोजना स्वदेशी लगानीमै निर्माण गर्न सकिने ठहर नेपाली कांग्रेसको नेतृत्वको सरकारका पालामा गठित अध्ययन समितिले गरेको थियो । त्यसका लागि नेपाली जनताको लगानी सहभागिताको प्रकृया समेत आरम्भ भई अरबौं रुपैयाँ संकलन भइसकेका बेला हठात् गेजुवा कम्पनीलाई सुम्पने निर्णय तर्फ अघि बढ्नुलाई नेपाली कांग्रेसले अपारदर्शी, आश्चर्यजनक र आपत्तिजनक रुपमा लिएको छ । निर्णय नं ४, (ख) कुनै पनि परियोजना निर्माण कसैलाई पनि जिम्मा लगाउन त्यस सम्बन्धी स्थापित विधि एवं प्रकृया हुन्छन् र छन् । तर कुनै प्रकृया नअपनाई विना प्रतिस्पर्धा एकाएक नयाँ निर्णयमा गलत मनसाय साथ पुगी हामी आफैले बनाउन सक्ने परियोजना अरुलाई सुम्पिनु सरकारको राष्ट्रहित विपरीतको कदम हो भन्ने हाम्रो ठहर छ । निर्णय नं ४, (ग) नेपाली कांग्रेसको यो बैठक बुढी गण्डकी परियोजनाका बारेमा सरकारले लिएको अपरिपक्व निर्णयले यसको सुनिश्चित हुँदै गएको भविष्यलाई अनिश्चित बनाउने षडयन्त्रप्रति आम जनसमुदायमा सुसूचित गर्दै सजग रहन अपील गर्दछ । निर्णय नं ४, (घ) स्वदेशी पूँजीमै निर्माण गर्न सक्ने गरी अध्ययन समितिले दिएको विगतको प्रतिवेदनका आधारमा नै परियोजना अघि बढाइनु पर्छ भन्ने नेपाली कांग्रेसको माग रहेको छ । केन्द्रीय कार्यसमितिको निर्णयकै जगमा पार्टीको पछिल्लो महासमिति बैठकले पनि बुढिगण्डकी परियोजना स्वदेशी लगानीमै बन्नुपर्ने पार्टीको अडान दोहोयाएको छ । २) कांग्रेस सभापति शेरबहादुर देउवा प्रधानमन्त्री रहनु भएको नेपाली कांग्रेसको नेतृत्वको अघिल्लो सरकारले बुढिगण्डकी जलविद्युत परियोजना नेपाल देश आफैंले निर्माण गर्ने संकल्पका साथ राष्ट्रिय योजना आयोगका तत्कालीन उपाध्यक्ष डा स्वर्णिम वाग्लेको संयोजकत्वमा एक बिशेष समिति गठन गरेको थियो । बुढीगण्डकी जलाशययुक्त जलविद्युत आयोजना लगानीको खाका तयार गर्न गठित समिति को सदस्य सचिव विद्युत प्राधिकरणका तत्कालीन कार्यकारी निर्देशक कुलमान घिसिङ हुनुहुन्थ्यो भने सदस्यमा राष्ट्र बैंकका तत्कालीन गभर्नर चिरञ्जीवी नेपाल, तत्कालीन अर्थ सचिव शंकरप्रसाद अधिकारी र तत्कालीन उर्जा सचिव अनुपकुमार उपाध्याय हुनुहुन्थ्यो । वर्तमान उर्जा सचिव दिनेशकुमार घिमिरे पनि उर्जा सहसचिवका हैसियतमा सो समितिको सदस्य हुनुहुन्थ्यो । ३) वाग्ले समितिले स्वदेशी लगानीबाटै निर्माण गरेर स्वदेशी पुूँजीको एकीकृत उपयोग गर्ने क्षमता र अवसरको विकास गर्ने नमुना बुढिगण्डकी बन्ने निष्कर्ष प्रस्तुत गरेको थियो । देउवा नेतृत्वको सरकारले गराएको सो गहिरो अध्ययन र निष्कर्ष भन्दा बाहिर गएको वर्तमान सरकारलाई ५ प्रश्न गरौं ड्ड वाग्ले समितिले बुझाएको ४२ पृष्ठको प्रतिवेदन कहाँ थन्क्याइएको छ सरकार ? ड्ड स्वदेशी लगानीमा बन्न उपयुक्त ठहर गरिएको बहुउद्देश्यीय परियोजना बिदेशी कम्पनीलाई बिना प्रतिस्पर्धा सुम्पने तयारीमा के नियत लुकेको छ सरकार ? ड्ड डिजेल र पेट्रोल खरिदमा उपभोक्ताबाट प्रतिलिटर ५ रुपैयाँका दरले बुढिगण्डकीका लागि उठाइंदै आएको अर्बौंको रकमको स्थिति के छ सरकार ? ड्ड स्थानीयबासीलाई मुआब्जा वितरणमा किन नियतबस अनियमितता गरिएको छ सरकार ? ड्ड ओली सरकारको अपारदर्शी रवैयाका कारण अब बुढिगण्डकिको भविष्य के हुन्छ ? ४) तर डा बाबुराम भट्टराई बुढीगण्डकी बारे ज्वलन्त प्रश्न सम्बन्धि तथ्यमा गहिरो अध्ययन र सार्थक पहल गर्नुभन्दा सस्तो टिप्पणीमै बौद्धिकता देखिने भ्रममा पर्नु भएको छ । हलुका टिप्पणीहरुलाई प्रष्टीकरण दिएर वक्तव्य जारी गर्ने नेपाली कांग्रेसको परम्परा छैन । तर देशको प्रधानमन्त्री जस्तो उच्च दायित्व सम्हालिसकेको नेताले म संग प्रमाण छ भनिसकेको स्थितिमा त्यसलाई सार्वजनिक गर्न विनम्रतापूर्वक चुनौती दिनु हाम्रो कर्तव्य हुनजान्छ । राजनीतिको प्रतिष्ठा न त भ्रष्टाचारको ढाकछोपले बढ्छ न त कपोलकल्पित, झुठ र अर्थहिन आरोपले, हामी नम्र भाषामा अपील गर्दछौं तथ्यको जगमा सत्यको खोजी नगरी केवल आवेगको भरमा टिप्पणी गरेर क्षणिक लाभ हुनसक्ला तर त्यसले न सम्बन्धित ब्यक्तिको ओज अभिवृद्धि हुन्छ न राजनीतिको गरिमा बढ्छ । यति हेक्का डा भट्टराईले राख्नुभएकै छ भन्ने अपेक्षा लिएका छौं । जय नेपाल ! विश्वप्रकाश शर्मा प्रवक्ता एवं प्रमुख सूचना, संचार तथा प्रचार विभाग"
इन्जिनियर्स एशोसिएसनका पूर्वअध्यक्ष देवकोटाको कोरोनाले मृत्यु,"गोरखा : नेपाल इञ्जिनियर्स एशोसिएसनका पूर्वअध्यक्ष सरोज देवकोटाको कोरोना भाइरस (कोभिड१९) संक्रमणका कारण निधन भएको छ । श्वासप्रश्वासमा समस्या देखिएपछि बिपी स्मृति अस्पताल बसुन्धरामा भर्ना भएका देवकोटाको ११ दिनपछि आइतबार बिहान निधन भएको परिवारीक स्रोतले जानकारी दिएको छ । देवकोटा पूर्वाञ्चल क्याम्पसका प्रथम क्याम्पस प्रमुख, गोरखा काठमाडौं प्रजातान्त्रिक समाजका पूर्वअध्यक्ष, सीटीइभीटीका पूर्वउपाध्यक्ष, सेण्टर फर डेमोक्रेटिक इन्जिनियर्स नेपालका संस्थापक अध्यक्ष तथा भवानी मावि पालुङ्टारका विद्यालय व्यवस्थापन समितिका पूर्वअध्यक्षसमेत हुन् । पालुङ्टार नगरपालिका ३ पण्डित गाउँ घर भएर अहिले काठमाडौं बसुन्धरा बस्दै आएका ६२ वर्षीय देवकोटाका एक छोरा, एक छोरी र श्रीमती छन् ।"
डाकेसी र सरकारबीच भएको सहमतिलाई कांग्रेसले गर्यो स्वागत,"काठमाडौं : नेपाली कांग्रेसले डा गोविन्द केसी र संघीय सरकारबीच भएको सहमतिलाई स्वागत गरेको छ। मध्यरातमा गरिएको ८ बुँदे सहमति ईमान्दार ढंगले कार्यान्वयन गर्दै अघि बढ्न नेपाली कांग्रेसले वर्तमान सरकारलाई सार्वजनिक रुपले आग्रह गरेको छ। सहमतिलाई सकारात्मक रूपमा लिएको बताउँदै कांग्रेसका सूचना, संचार तथा प्रचार विभाग प्रमुख एवं प्रवक्ता विश्वप्रकाश शर्माले विगतमा सहमति उल्लंघन गरिएको नजीर दृष्टिगत गर्दै खबरदारी जारी राख्न अपील गरेका हुन्। डा केसीले अघि सार्नुभएका मुद्दाप्रति वर्तमान सरकारको रवैया शुरुआत देखिनै पूर्वाग्रहपूर्ण थियो। जुम्ला अनशनपछि काठमाडौं आइपुग्दा दुव्र्यवहारपूर्ण व्यवहारदेखि वार्ता नै नगर्ने हठसम्म प्रस्तुत गर्ने सरकार चौतर्फी दबाबपछि अन्ततः वार्ता समिति बनाउँदै सहमतिमा पुगेको छ। आइतबार जारी विज्ञप्तिमा भनिएको छ,सहमतिलाई हामीले सकारात्मक रूपमा लिएका छौं। तर विगतमा सहमति उल्लंघन गरिएको नजीर दृष्टिगत गर्दै खबरदारी जारी राख्न सबैमा अपील गर्दछौं। मध्यरातमा डा केसी र सरकारबीच ८ बुँदे सहमति : ९ बजे अनशन तोड्ने यस्तो छ डा केसी र सरकारबीच ८ बुँदे सहमति डा केसी र सरकारबीच सहमति भएपछि चिकित्सकको आन्दोलन फिर्ता सरकारसँग सहमति भएपछि डा गोविन्द केसीले तोडे अनशन वर्तमान प्रधानमन्त्रीको अग्रसरतामा ०७५ साउन १० गते डा केसीसँग गरिएको सहमति सोही वर्षको माघ महिनामा सरकारले उल्लंघन गरेको भएको कांग्रेसको ठहर छ। नेपाली कांग्रेसको नेतृत्वमा रहेको अघिल्लो सरकारले डा केसीका मागहरू पूरा गर्दै जारी गरेको अध्यादेश विस्थापित गर्नु र डा केसीसँगको अघिल्लो सहमति उल्लंघन गर्नुको कारण पछिल्लो द्वन्द्व सृजना भएको विज्ञप्तिमा उल्लेख छ। डा केसी र सरकारबीच मध्यरातमा ८ बुँदे सहमति भएसँगै आज बिहान साढे ९ बजे पत्रकार सम्मेलन गरेर उनले अनसन अन्त्य गरेका छन्। डा केसीले कोरोना संक्रमण भएर निको भएका त्रिवि शिक्षण अस्पतालका सफाइ कर्मचारी विकास नेपालीको हातबाट जुस पिएर अनसन तोडेका थिए।"
जोखिम बढाउँदै पार्टी प्रवेश,"धरान : राजनीतिक दलहरू कार्यकर्ता परिचालन गरी कोरोना भाइरस संक्रमण रोकथाम तथा नियन्त्रणमा लाग्नुपथ्र्यो। तर, अधिकांश ठूला दलले महामारीका बेला पनि जोखिम बढाउने गरी कार्यकर्ता भेला गरी पार्टी प्रवेश कार्यक्रम, सभा गरिरहेका छन्। यस्ता कार्यक्रममा सहभागी प्रायःले न मास्क लगाउँछन् न त दूरी कायम गर्छन्। कांग्रेस सुनसरीका सभापति राजीव कोइरालाले महामारीकै बीच नेकपा र राप्रापाका १ हजार ५ सयभन्दा बढी कार्यकर्ता आफ्नो पार्टीमा प्रवेश गरेको स्वीकार गरे। पार्टीको आसन्न महाधिवेशनका लागि विभिन्न स्थानीय तहमा कार्यक्रम गर्नु परेको कोइरालाको भनाइ छ। नेकपा सुनसरी अध्यक्ष पप्पु मण्डलले कांग्रेस र जनता समाजवादीका गरी ७ सय जना आफ्नो पार्टीमा प्रवेश गरेको सुनाए। स्वास्थ्य सुरक्षा मापदण्ड अपनाई कार्यक्रम गरिएको जिल्ला सचिव रमेश बस्नेतको भनाइ छ। नेपाल चिकित्सक संघ धरानका अध्यक्ष डा राजु रिजाल दूरी कायम नगरी बढाइएको भीडभाडका कारण कोरोना संक्रमितको संख्या वृद्धि भएको बताउँछन्। सरकारले भीडभाड नियन्त्रण गर्न नसकेका कारण स्थिति भयावह बनेको उनको भनाइ छ। सुनसरीमा कोरोना समुदायस्तरमै फैलिएको छ। जिल्लाका १२ स्थानीय तहमध्ये धरान र इटहरी उपमहानगरपालिकामा बढी संक्रमित देखा परेका छन्। लकडाउन खुलेपछि कोराना संक्रमण भयावह रूपमा देखा परेको छ। जनप्रतिनिधि नै संक्रमणमा परेपछि धरान उपमहानगरपालिकाले २० वटै वडा कार्यालय बन्द गरेको छ। जिल्लामा कोरोना लागेर २९ जनाको मृत्यु भइसकेको प्रमुख जिल्ला अधिकारी फडिन्द्रमणि पोखरेल सुनाउँछन्। संक्रमितको संख्या २ हजार ७ सय ६३ पुगेको छ। तीमध्ये १ हजार ४ सय १२ जना निको भएका छन्। सबैले सावधानी अपनाउनुको विकल्प नरहेको पोखरेलको भनाइ छ। पढेलेखेकै व्यक्तिहरूले लापरबाही गर्दा कोरोना नियन्त्रणमा चुनौती थपिएको बीपी कोइराला स्वास्थ्य विज्ञान प्रतिष्ठान धरानका मेडिसिन विभाग प्रमुख प्राडा सञ्जीवकुमार शर्मा बताउँछन्। सबैले स्वास्थ्य प्रोटोकलअनुसार नियम पालना गरे कोरोना नियन्त्रणमा थप सहज हुने उनको भनाइ छ। चरम लापरबाही गर्नेमा प्रतिष्ठानका चिकित्सक, नेकपा र कांग्रेसका स्थानीय नेता, कार्यकर्ता, जनप्रतिनिधि, पत्रकार, व्यापारीदेखि सर्वसाधारणसम्म छन्। पत्रकार महासंघ सुनसरीका पदाधिकारी र सदस्यले संक्रमितसँग बसेर चिया खाएका र सेल्फी खिचेका फोटा फेसबुकमा पोस्ट् गरेका छन्। कोरोनालाई कमजोर सम्झेर लापरबाही गर्नेहरू नै संक्रमित हुने गरेका छन्। प्रतिष्ठानका उपकुलपति डा ज्ञानेन्द्र गिरीलाई १५ दिनअघि कोरोना भाइरसको संक्रमण देखा पर्यो। संक्रमित भएपश्चात् उनी घरमै क्वारेन्टाइन बसे पनि कार्यालयको दैनिक कामकाज गरिरहे। उनले कर्मचारी नियुक्तिदेखि सरुवा गरेका पत्र सम्बन्धित व्यक्तिलाई थमाए। त्यसप्रति प्रतिष्ठानकै चिकित्सकले विरोध जनाए। त्यसपछि प्रतिष्ठानका चिकित्सक, नर्स र कर्मचारी संक्रमित भएका छन्। त्यसले प्रतिष्ठानको स्वास्थ्य सेवा नै प्रभावित भएको छ। नेकपा सुनसरीले हरिनगरा गाउँपालिकामा हालै आयोजना गरेको पार्टी प्रवेश कार्यक्रमका सहभागी। तस्बिर सौजन्य : अनिल राजधामी"
राजस्व अनुसन्धानका कर्मचारीलाई घुस खुवाउने चिनी उद्योगी झाविरुद्ध मुद्दा,"काठमाडौं : अख्तियार दुरुपयोग अनुसन्धान आयोगले महालक्ष्मी सुगर्स प्रालि कपिलवस्तु(हाल सर्लाही)का सञ्चालक अनिलकुमार झाविरुद्ध मुद्दा दायर गरेको छ। व्यवसायी झाले राजस्वको कर्मचारीलाई प्रलोभनमा पारेर आफ्ना अवैध काम गराउने गरेका थिए। राजश्व अनुसन्धान कार्यालय, बुटवलका प्रमुख राजस्व अनुसन्धान अधिकृत विजय रानालाई घुस दिएको आरोपमा चिनी व्यवसायी झाविरुद्ध मुद्दा दायर गरिएको हो। अख्तियारले घुस दिने व्यवसायी झा र लिने राजस्व अधिकृत रानाविरुद्ध दुवै विशेष अदालतमा घुस मुद्दा दायर गरेको छ। व्यवसायी झा र राजस्व अधिकृत रानाबीच घुस रकम लेनदेख गरिरहेको अवस्थामा नियन्त्रणमा लिइ अनुसन्धान गरेको अख्तियारका प्रवक्ता एवं सहसचिव तारानाथ अधिकारीले जानकारी दिए। राजस्व अधिकृत रानालाई राजस्व लगायतका विभिन्न कामकाजमा सहजीकरण गरिदिएवापत झाले दुई लाख घुस लिँदा लिँदै अख्तियारको फन्दामा परेका थिए। त्यो रकम राजस्व अधिकृत चलाईराखेको बा २ झ १७६७ नम्बरको सरकारी प्लेटको टोयटा हाइलक्स गाडीमा लुकाई राखेको अवस्थामा बरामद गरिएको थियो। उनीहरुविरुद्ध भ्रष्टाचार निवारण ऐन बमोजिम जरिवाना र कैद सजाय हुन तथा उक्त बरामद रकमसमेत जफत हुन समेत मागदाबी लिइएको छ।"
धरानमा कोरोनाले थप तीन जनाको मृत्यु,धरान : बिपी कोइराला स्वास्थ्य विज्ञान प्रतिष्ठानको कोभिड अस्पतालमा तीन कोरोना संक्रमितको मृत्यु भएको छ। प्रतिष्ठानका सहप्रवक्ता डा आशिष श्रेष्ठका अनुसार सुनसरीको दुहवीका ६४ वर्षीय एक पुरुष र धनकुटाकी ६१ वर्षीया एक महिलाको आज बिहान र धरान८ की एक महिलाको शनिबार राति उपचारका क्रममा मृत्यु भएको हो। दुहवीका पुरुषलाई यही असोज १४ गते कोभिड अस्पताल भर्ना गरिएको थियो। उनलाई मिर्गौलाको समस्या भएको प्रतिष्ठानले जनाएको छ। उनको आज बिहान ३:५० मा मृत्यु भएको थियो। तीन घण्टाका फरकमा लगत्तै धनकुटा अस्पतालबाट रेफर भएर असोज १६ गते भर्ना भएकी ६१ वर्षीया महिलाको बिहान ६:४० बजे मृत्यु भएको थियो। उनलाई पनि मधुमेहको समस्या रहेको प्रतिष्ठानले जनाएको छ। तीनै जनाको शव व्यवस्थापन नेपाली सेनाले गरिरहेको सहप्रवक्ता श्रेष्ठले जानकारी दिए। रासस
उदयपुरका कोरोना संक्रमितको न्युरो अस्पतालमा मृत्यु,विराटनगर : विराटनगरको न्युरो अस्पतालमा उपचाररत उदयपुर घर भएका कोरोना संक्रमित एक वृद्ध पुरुषको आइतबार बिहान मृत्यु भएको छ । उदयपुरको त्रियुगा नगरपालिका१० का ६६ वर्षीय पुरुषको बिहान ५:३० बजेतिर मृत्यु भएको अस्पतालका प्रशासकीय अधिृकत सुरेश आचार्यले बताए । निमोनियाको आशंका गरेर वृद्धलाई उपचारका लागि अस्पताल भर्ना गरिएको थियो । आचार्यका अनुसार स्वाब संकलन गरेर पीसीआर परीक्षण गराउँदा शनिबार रिपोर्ट पोजिटिभ आएपछि न्युरोकै कोभिड अस्पतालमा भर्ना गरेर उपचार थालिएको थियो । उपचारकै क्रममा आइसोलेसनमा वृद्धको मृत्यु भएको जानकारी उनले दिए । मृतकमा मधुमेश र श्वासप्रश्वाससम्बन्धी पुरानै समस्या रहेको अस्पतालले जनाएको छ ।
थप १३ जना कोरोना संक्रमितको मृत्यु,"काठमाडौं : कोरोना संक्रमितको संख्यासँगै मृतकको संख्यासमेत उच्च हुँदै गएको छ। शनिबार राति र आइतबार बिहान गरी थप १३ जना संक्रमितले ज्यान गुमाएका छन्। शनिबार प्रेस बिफ्रिङमा स्वास्थ्य तथा जनसंख्या मन्त्रालयका प्रवक्ता प्राडा जागेश्वर गौतमले ६१४ जनाको कोरोनाले मृत्यु भएको बताएका थिए। बुटवलमा तीन जनाको मृत्यु धागो कारखानास्थित कोरोना विशेष अस्पताल बुटवलमा उपचारका क्रममा तीन जनाको मृत्यु भएको छ। लुम्बिनी प्रादेशिक अस्पतालले दिएको जानकारी अनुसार बुटवल ११ का ८४ वर्षीय पुरुषको रुपन्देहीका अस्पतालमा आईसीयू बेड खाली नभएपछि दाङ लैजाँदै गर्दा बाटोमा मृत्यु भएको छ। त्यसैगरी २४ गतेदेखि कोरोना विशेष अस्पतालमा भर्ना रहेका ७० वर्षीय पुरुषको शनिबार राती ९:५५ मा मृत्यु भएको लुम्बिनी प्रादेशिक अस्पतालका प्रवक्ता डा विष्णु गौतमले जानकारी दिए। गत असोज २१ गते कोरोना पुष्टि भएर कोरोना विशेष अस्पताल बुटवलमा भर्ना भएकी महिलाको मध्यराति २ बजे मृत्यु भएको डा गौतमले बताए। धरानमा तीन जनाको मृत्यु विपी कोइराला स्वास्थ्य विज्ञान प्रतिष्ठानको कोभिड अस्पतालमा तीन कोरोना संक्रमितको मृत्यु भएको छ। प्रतिष्ठानका सहप्रवक्ता डा आशिष श्रेष्ठका अनुसार सुनसरीको दुहवीका ६४ वर्षीय एक पुरुष र धनकुटाकी ६१ वर्षीया एक महिलाको आज बिहान र धरान८ की एक महिलाको शनिबार राति उपचारका क्रममा मृत्यु भएको हो। बाँके दुई जनाको मृत्यु बाँके जिल्लामा शनिबार राति कोरोना भाइरस (कोभिड १९) बाट दुई जनाको मृत्यु भएको छ। जिल्ला स्वास्थ्य कार्यालय बाँकेका कोरोना फोकल पर्सन नरेशबाबु श्रेष्ठका अनुसार नेपालगन्ज उपमहानगरपालिका १० का ८४ वर्षका पुरुषको भेरी अस्पताल नेपालगन्जमा शनिबार राति ९:५५ बजे मृत्यु भएको हो। कोहलपुर नगरपालिका ८ गोल्छा टोलकी ७१ वर्षीया महिलाको राति १० बजे भेरी अस्पतालमा उपचारको क्रममा कोरोनाबाट मृत्यु भएको अस्पतालले जनाएको छ। नोबेलमा दुई जनाको मृत्यु विराटनगरको नोबेल शिक्षण अस्पतालमा उपचाररत कोरोना भाइरस संक्रमित दुई जनाको शनिबार राति मृत्यु भएको छ। अस्पतालका प्रबन्धक नारायण दाहालका अनुसार सुनसरी हरिनगरा४ का ७१ वर्षीय वृद्धको उपचारका क्रममा राति १०:१५ बजे र दुहवी ३ की ४० वर्षीया महिलाको राति ११ बजे मृत्यु भएको हो। चितवनमा एक जनाको मृत्यु भरतपुर महानगरपालिका१ निवासी ७५ वर्षीया महिलाको चितवन मेडिकल कलेज भरतपुरमा मृत्यु भएको हो। दम, उच्च रक्तचाप र निमोनियासम्बन्धि समस्या भई असोज २२ गते अस्पताल भर्ना भएकी उनको असोज २३ गते पिसिआर रिपोर्ट पोजिटिभ आएको थियो। अस्पतालको कोभिड सघन उपचार कक्षमा राखेर उपचार भइरहेको समयमा आज बिहान उनको मृत्यु भएको अस्पतालले जनाएको छ। धुलिखेलमा एक जनाको मृत्यु काभ्रेको धुलिखेल अस्पतालमा उपचाररत एक जना कोरोना संक्रमित पुरुषको मृत्यु भएको छ। धुलिखेल अस्पतालमा उपचाररत ५२ वर्षीय पुरुषको गएराति मृत्यु भएको हो। धनगढीमा एक जनाको मृत्यु सेती प्रादेशिक अस्पताल धनगढीमा शनिबार राति एक पुरुषको मृत्यु भएको छ। धनगढी उपमहानगरपालिका३ का ५२ वर्षीय कोरोना संक्रमित पुरुषको शनिबार राति २:१५ बजे मृत्यु भएको अस्पतालले जनाएको छ। असोज २० गते कोरोना पुष्टि भएका उनी अस्पतालमा २३ गते भर्ना भएका थिए।"
उपचारका लागि लैजाँदै गर्दा कोरोना संक्रमितको मृत्यु,"विराटनगर : उपचारका लागि अस्पताल लैजाँदै गर्दा विराटनगरका कोरोना भाइरस संक्रमित एक पुरुषको आइतबार दिउँसो मृत्यु भएको छ । विराटनगर महानगरपालिका२ का ५२ वर्षीय पुरुषको दिउँसो २ बजेतिर मृत्यु भएको हो । महानगर प्रहरीका निरीक्षक राजन पौडेलका अनुसार कोरोना रिपोर्ट पोजिटिभ आएपछि वृद्धलाई नौ दिनदेखि 'होम आइसोलेसन'मै राखिएको थियो । उनका अनुसार स्वाब संकलन गरेर पीसीआर परीक्षण गराउँदा असोज १६ गते रिपोर्ट पोजिटिभ आएको थियो । स्वास्थ्यमा एक्कासी समस्या आएपछि एम्बुलेन्समा राखेर उपचारका लागि मोरङको टंकीसिनवारीस्थित विराट शिक्षण अस्पताल लैजाने क्रममा बाटैमा मृत्यु भएको जानकारी उनले दिए । 'अस्पतालको गेटमा रोकेर चिकित्सकले सोधीखोजी गर्दा एम्बुलेन्सभित्रै मृत्यु भइसकेको थियो,' पौडेलले भने, 'शनिबार बेलुकाबाट पिसाब गर्न पनि समस्या हुन थालेको रहेछ ।' उनका अनुसार बिहान ११ बजेतिर श्वास फेर्न गाह्रो भएपछि परिवारका सदस्यले घरमै अक्सिजन ल्याएर दिएका थिए । झन् समस्या बढ्दै गएपछि भने तत्काल एम्बुलेन्स खोजेर अस्पताल लगिएको उनले बताए । मृतकमा उच्च रक्तचापको पुरानै समस्या रहेको पाइएको पौडेलले बताए ।"
"उपत्यकामा एकैदिन कोरोनाबाट ८ को मृत्यु, १४ सय १६ जनामा संक्रमण","काठमाडौं : पछिल्लो २४ घण्टामा कोरोना भाइरस (कोभिड१९) बाट काठमाडौं उपत्यकाका ८ जनाको मृत्यु भएको छ भने १४ सय १६ जनामा संक्रमण देखिएको छ। काठमाडौंमा एक महिलासहित चार पुरुष, ललितपुरमा एक पुरुष र भक्तपुरमा २ पुरुष गरी ८ जनाको कोरोनाबाट मृत्यु भएको स्वास्थ्य मन्त्रालयले जनाएको छ। यस्तै काठमाडौंका ११ सय ४५ ,ललितपुर ११० र भक्तपुरका १६१ जनामा संक्रमण देखिएको मन्त्रालय प्रवक्ता डा जागेश्वर गौतमले जानकारी दिए। यस्तै नेपालमा कोरोना भाइरस (कोभिड१९) संक्रमितको संख्या एक लाख सात हजार ७ सय ५५ पुगेको छ। पछिल्लो २४ घण्टामा २ हजार ७१ जनामा संक्रमण देखिएसँगै संक्रमितको संख्या एक लाख सात हजार ७ सय ५५ पुगेको स्वास्थ्य मन्त्रालयका प्रवक्ता डा जागेश्वर गौतमले जानकारी दिए। ३१ हजार ३१५ कोरोनाका सक्रिय संक्रमित छन्। यस्तै मन्त्रालयका अनुसार संस्थागत आइसोलेसनमा १३ हजार ६४९ जना रहेका छन् भने होम १७ हजार ६६६ आइसोलेसनमा छन्। यस्तै क्वारेन्टाइनमा ४ हजार ६१३ जना रहेका छन्। मन्त्रालयका अनुसार पछिल्लो २४ घन्टामा १२ हजार ४२७ नमूनाको पीसीआर परीक्षण भएको छ। आइतबार १५ सय ५२ जनाले कोरोना जितेर डिस्चार्ज भएको मन्त्रालयले जनाएको छ। योसँगै कुल डिस्चार्ज हुनेको संख्या ७५ हजार ८०४ पुगेको छ। आइसीयूमा ३२९ र ७६ जनाको भेन्टिलेटरमा उपचार भइरहेको छ। नेपालमा कोरोनाबाट ६३६ जनाको मृत्यु भएको छ। आइतबार मात्रै उपत्यकाका ८ सहित २२ जनाको मृत्यु भएको मन्त्रालयले पुष्टि गरेको छ।"
एकै परिवारका ८ जनामा कोरोना संक्रमण,"सन्धिखर्क : अर्घाखाँचीको शितगंगा नगरपालिका ७ जलुके रांगकासमा एकै परिवारका ८ जनामा कोरोना भाइरस संक्रमण देखिएको छ। ५५ वर्षीया रिता खड्काको परिवारका ८ जनामा संक्रमण देखिएको हो। उनको परिवारमा रहेका ३१ र २३ वर्षीय २ छोरा, २४ र १६ वर्षीया २ छोरी, २७ वर्षीय बुहारी, ढाइ वर्षीय एक नाती र ५ वर्षीया नातिनी समेत गरी ८ जनामा कोरोना देखिएको छ । एक छोरीको रिपोर्ट कोरोना नेगेटिभ आएको छ भने अर्की बुहारीको रिपोर्ट आउन बाँकी छ । घरका सबैलाई कोरोना देखिएपछि आफूहरु सपरिवार होम आइसोलेसनमा बसेको छोरा विशाल खड्काले बताए । उनले भने,' शितगंगा नगरपालिका १२ को कोठियामैदानमा गएको पहिरोको उद्धार तथा राहात वितरणबाट आएपछि रुघा लाग्ने, ज्वरो आउने भयो ।' त्यहाँ गएका प्रमुख जिल्ला अधिकारी, राष्ट्रिय सभा सदस्य लगायतका सुरक्षा निकायका प्रमुखलाई कोरोना पोजिटिभ देखिएपछि शंका लागेर सपरिवारको स्वाब परीक्षण गरियो । घरका सबैलाई कोरोना देखियो । तर अहिलेसम्म सबैको स्वास्थ्य सामान्य रहेको जानकारी दिए । लक्षण सामान्य देखिएपनि परिवारका ८ जनालाई एकैसाथ संक्रमण देखिँदा मानसिकरुपमा कमजोर भएको उनको भनाइ छ । प्रादेशिक जनस्वास्थ्य प्रयोगशाला भैरहवामा गरिएको स्वाब परीक्षणमा एकै घरका ७ जनासहित ११ जनामा कोरोना देखिएको जिल्ला स्वास्थ्य कार्यालय अर्घाखाँचीका जन स्वास्थ्य निरिक्षक गणेशराज पौडेलले बताए । अर्घाखाँचीमा समुदायस्तरमा कोरोना फैलिएको छ । समुदायमा बढी घुलमेल गर्नेहरु नै कोरोना संक्रमित भएका छन् । राष्ट्रिय सभा सदस्य चन्द्रबहादुर खड्का, प्रमुख जिल्ला अधिकारी विष्णु पौडेल, नेपाली कांग्रेस उपसभापती शान्त भण्डारी, सहायक प्रमुख जिल्ला अधिकारी बिक्रम थापा, प्रहरी नायव उपरिक्षक माधब बुढाथोकी, रामवाण गुल्मका गुल्मपति पनि कोरोना संक्रमित हुनुहुन्छ । जिल्ला अस्पताल अर्घाखाँचीका ४ जना चिकित्सकसहित १५ जना स्वास्थ्यकर्मीमा कोरोना देखिएको छ । रेडक्रसका जिल्ला सभापतिलगायत शिक्षकमा पनि कोरोना पोजिटिभ देखिएको छ । प्रमुख जिल्ला अधिकारी सहितकालाई कोरोना देखिएपछि जिल्ला प्रशासन कार्यलयको सम्पूर्ण सेवा पाँच दिनदेखि बन्द रहेको सहायक प्रमुख जिल्ला अधिकारी बिनोद खनालले बताए । जिल्ला अस्पतालका चिकित्सक सहतिका स्वास्थ्यकर्मीमा कोरोना देखिएपछि अर्घाखाँची जिल्ला अस्पताल चार दिनदेखि बन्द छ । अस्पतालबाट प्रदान गरिने प्रसूति सेवा समेत बन्द रहेको अर्घाखाँची अस्पतालका डाकटर कपिल गौतमले जानकारी दिए । जिल्लामा कुल संक्रमित ४ सय ८६ मध्ये हालसम्म कोरोना निको भएर डिस्चार्ज हुनेको संख्या ३ सय ९६ रहेको छ । कोरोनाका कारण जिल्ला भर ४ जनाको मृत्यु भएको छ । हाल सक्रिय संक्रमितको संख्या ८६ रहेको छ ।"
लघुवित्तको ऋणले उठिबास,"गोरखा : घटना नं १ : लघुवित्तको किस्ता तिर्न नसकेर हार खाएपछि पालुङ्टार नगरपालिका १० पिपलटारीका भक्तबहादुर बिकले जन्मे हुर्केको थातथलो छाडे । उनी कहाँ गए गाउँलेलाई थाहा छैन । उनी बस्ने गरेको घर वनमासाको घारीभित्र डुबेको चाहिँ गाउँलेलाई थाह छ । भूकम्पले भत्किएको घर बनाउन सरकारले दिएको अनुदानले नपुग्ने भएपछि उनले लघुवित्तसँग कर्जा लिएका थिए । न घर बनाउन सके, न किस्ता तिर्न सके, नगरपालिकाका वडा सदस्य बालकृष्ण देवकोटा भन्छन्, अनुदान लिएर बनाउन लागेको घर पनि डिपिसी मात्र गरेर छाडेका छन् । बिचराको उठिबास भयो । धेरै लघुवित्तबाट कर्जा लिएका उनी अहिले कता पुगेका छन्, कसैले बताउन सक्दैनन् । घटना नं २ : पालुङ्टार नगरपालिका ९ सेराबजारमा सिलाइकटाइ व्यवसाय गरेर बसेकी बिन्दु परियारले पनि लघुवित्तको कर्जा तिर्न नसकेपछि घर छोडिन् । तीन भन्दा धेरै लघुवित्तबाट कर्जा लिएको तर तिर्न नसकेपछि पसलै छोडेर गएको वडाअध्यक्ष भेजराज पाण्डेले बताए । घरभाडा पनि नतिरी गइन् । पछि मेरो रोहोबरमा प्रहरीले मुचुल्का गरेर पसल फुटाएर सामान निकालेको हो । हाल उनी चितवनमा छिन् भन्ने चाहिँ सुनेको तर नदेखेको छिमेकी बताउँछन् । घटना नं ३ : लघुवित्तको कर्जा तिर्न नसकेपछि पालुङ्टार १० का दिलबहादुर परियारको पनि उठिबास लागेको वडा सदस्य देवकोटाले बताए । उनको पनि फेन्सी पसल थियो । पसलका कपडा अलपत्र पारेर दुई वर्षअघि देखि गाउँघर छाडेको उनले बताए । घटना नं ४ : लघुवित्तकै ऋणले पिप्लेबँगैचाका बाबुराम परियारको परिवारलाई बिल्लीबाठ बनायो । उनी अहिले भारत पसेका छिमेकी सन्तबहादुर परियार बताउँछन् । ऋण लिए, तिर्न सकेनन् अनि नभागेर के गर्ने त ? गुरुङ भन्छन्, कुखुरा पाल्ने, बाख्रा पाल्ने भनेर ऋण ल्याउँछन् । अनि घरखर्च गरेरै सिध्याउँछन् । तिर्ने बाटो केही हुन्न अनि भाग्छन् । लघुवित्तको ऋणले सोही ठाउँका मदन परियार पनि घर तीन वर्षअघि नै काठमाडौँतिर भासिएको उनले बताए । घटना नं ५ : घर बनाउन सरकारले दिएको अनुदानले अपुग भएपछि गाइने दजी र गने दर्जीले तुरतुरेको आशा लघुवित्तबाट आठ लाख रुपैयाँ कर्जा लिए । तर कर्जा तिर्न नसक्ने भएपछि अहिले लघुवित्तले उनीहरुको भएभरको सबै जग्गा लिलामी गरेको छ । बैकले सत्र रोपनी जग्गा लिलाम गरेको छ, सानुमाया दर्जी भन्छिन्, दुईलाख रुपैयाँ बैना लगिसकेको छ । आठ लाख ऋण लिदैमा १७ रोपनी जग्गा गुमाउनु पर्दा मर्का परेको उनले बताइन् । भूकम्पले घर भत्किएपछि नयाँ घर बनाउनका लागि गनेले कुखुरा पालनका लागि भनेर पाँच लाख र गने दर्जीले तीन लाख रुपैयाँ लिए थिए । १५, १६ किस्ता त तिरिसकियो तर अहिले लकडाउनले हाडछाला काड्यो, ईश्वरी परियारले भनिन्, हामीलाई पास बुक देखाउँदैनन् । हामी घरमा पनि हिसाब राख्दैनौँ । फलानो दिनमा किस्ता तिर्ने हो भनेर मात्र थाहा छ । सानुमायाले दुईलाख जति, मैले एकलाख जति किस्ता तिरिसकियो होला । १७ रोपनी जग्गा आठ लाखमा भनेपछि त खर्लप्पै खाइहाले नि । अझै कति त तिरिसकेका छौं, ईश्वरी परियारले भनिन् जायजेथा वैँकले खायो । अब हामी अधियाँडालो गरेर खाउँला । लघुवित्त वैँकले टाट पल्टाएको भन्दै उनले गुनासो गरिन् । लघुवित्तका कारण उनीहरु जस्ता धेरै गाउँका धेरैको व्यवहार तहसनहस पारेको स्थानीय रामचन्द्र सेढाइँ बताउँछन् । एउटै टोलमा यति धेरैको बास खेदिसकेको छ । अझै खोजिपस्नुपर्छ, गाउँगाउँमा यस्ता घटना धेरै छन् । सजिलै ५० हजार, ६० हजार रुपैयाँ बाँड्छ । लिने पनि सजिलै लिन्छ, दिनेले पन सजिलै दिन्छ । सजिलै पाएको पैसा सजिलै खर्च गरेर सक्छ, उनले भने, रक्सी खाने, लुगा कपडा किन्ने गरेर घर खर्च गरेर मासिदिन्छ । सम्झौतापत्रमा भने अनुसार उसले काम गरेको छ कि छैन भनेर अनुगमन पनि छैन । सर्वसाधारण ठग्ने लघुवित्तको नीति ठीक छैन । लघुवित्तले गर्दा धेरैको उठिबास भएको पालुङ्टार नगरपालिका वडा नं ९ का अध्यक्ष भेजराज पाण्डे बताउँछन् । अव्यवस्थित लगानी, चर्को व्याज, सामुहिक जमानी जस्ता व्यवस्था बेठिक भएको उनको तर्क छ । सामुहिक जमानीमा लगानी गर्ने अवधारणा नै गलत छ, पाण्डे भन्छन्, तालि बजाएको भरमा रिन बाँड्छ । ताली बजाएर लिएको रिन रक्सी चुरोटमा उँडाइदिन्छन् । अन्तिममा एउटाले बेइमानी गरेपछि ताली बजाएकै भरमा निर्दोषहरु फँस्छन् । आफ्नो मात्र कर्जा तिरेर ऋणमुक्त हुन्छु भन्न पनि नपाउने व्यवस्था रहेको भन्दै उनले आपत्ति जनाए । पालुङटार नगरपालिकामा डिप्रोक्स, नेष्डो, छिमेकी, स्वदेशी, एनएमबी, आशा, स्वाबलम्बन, निर्धन, लक्ष्मी, गणपति, जालपा, कालिकालगायत लघुवित्त वैँकले ऋण लगानी गरिरहेका छन् । पालुङ्टार ८ का वडा अध्यक्ष शंकरप्रसाद कँडेलका अनुसार विशेषगरी दलित र विपन्न समुदायमा लघुवित्त प्रवेश गर्छन् । हाम्रो यहाँ पनि गीता परियार, सानु बराम लघुवित्तको कर्जा तिर्न नसकेर घर छोडेर भागे । उनीहरु कहाँ छन्, थाहा छैन, कँडेल भन्छन्, मरेपछि हकदारले पेन्सन पाउँछ भनेर प्रलोभन देखाएर कर्जा लिन आकर्षित गर्छन् । मिटिङ सुरु हुनुअघि प्रार्थना गर्छन् । रमाइलो वातावरणमा कर्जा प्रवाह गर्छन् अनि ग्राहकले एउटा वैँकबाट ऋण लिन्छन् । त्यसको किस्ता तिर्न अर्को वैँकबाट कर्जा लिन्छन् । यसरी धेरै बैंकमा ऋण तिर्नु भएपछि घरबास छोडेर भाग्छन् । लघुवित्तका कारण गाउँलेले दुख पाएको घटना मात्र नखोज्न डिप्रोक्स लघुवित्त वित्तीय संस्थाका पालुङ्टार शाखाका प्रवन्धक उज्जल कट्टेल तर्क गर्छन् । असफल ऋणीको अवस्था मात्र होइन, लघुवित्तबाट कर्जा लिएर किसानले उद्यम गरे, सफल भए भन्नेतर्फ पनि खोज्नुस्, उनले भने, सबै लगानी सफल हुन्छ भन्न सकिदैन । धेरै राम्रा उदाहरण भएको ठाउँमा एकाध नराम्रा हुनसक्छन् । जालपा लघुवित्त वित्तीय संस्थाका पालुङटार शाखा प्रबन्धक सुमन खत्रीले ग्राहकहरुले स्वतस्फूर्त रुपमा कर्जा लिने तर निर्धारित भन्दा अन्यत्रै खर्च गरेका कारण केही ठाउँमा खराब नतिजा आएको हुनसक्ने औँल्याए । हाम्रोमा त त्यस्तो छैन जस्तो लाग्छ तर कतिपय ठाउँमा नराम्रो भएको पनि सुन्नमा आउँछ, उनले भने, त्यसमा कर्मचारीले कसरी प्रस्तुती गरे भन्नेमा पनि भर पर्छ । कर्जा प्रबाह गर्नुअघि कसरी विष्लेषण गरे भन्नेमा पनि निर्भर हुन्छ । लघुवित्त वित्तीय संस्थाका कारण किसानले दुख पाएका गुनासो धेरै सुन्नमा आएको पालुङ्टार नगरपालिकाकी उपमेयर पम्फा बसेल बताउँछिन् । गुनासो धेरै छ । हामीले लघुवित्तलाई नगरपालिकाभित्र प्रवेश नै नदिने निर्णय गर्ने तयारी गरेको पनि हो । तर नमिल्दो रहेछ, उनले भनिन् ।"
रजिष्ट्रारसहित न्याय सेवाका २९१ अधिकृतको सरुवा: को कहाँ परे ?,"काठमाडौं : न्याय सेवा आयोगले न्याय समूह, सरकारी वकिल र कानुन समूहका अधिकृतको व्यापक सरुवा गरेको छ। प्रधानन्यायाधीशको अध्यक्षतामा बसेको न्याय सेवा आयोगको बैठकले सरुवाको निर्णय गरेको हो। सर्वोच्च अदालत र उच्च अदालतका रजिष्ट्रार, सहरजिष्ट्रार, महान्यायाधिवक्ता कार्यालयका उपन्यायाधिवक्तालगायतका २९१ जना अधिकृतछन्। सरुवामा उपत्यकामा कार्यरत अधिकृतलाई बाहिर पठाइएको छ। सरुवाको विवरण सर्वोच्च अदालतको वेवसाइटमा राखिएको छ।"
बागलुङ नगरपालिकामा अत्यावश्यकबाहेक सबै सेवा बन्द,"बागलुङ : जिल्ला सदरमुकाम बागलुङ बजार क्षेत्रमा फेरि कोरोना भाइरस (कोभिड १९)को संक्रमण जोखिम बढेको छ। अघिल्लो वर्षको चैत्रमा नेपालको पाँचौ र छैठौ संक्रमित पुष्टि भए सँगै बागलुङमा पछिल्लो केही दिन कोरोना संक्रमण दर र जोखिम कम भएको आकलन गरिएको थियो। तर, शनिबार एकै दिन ४७ जनामा कोरोना संक्रमण पुष्टि भएपछि संक्रमण जोखिम र त्रास बढेको छ। बागलुङ नगरपालिकामा क्वारेन्टिन व्यवस्थापनमा लामो समयदेखि खटिएका जनप्रतिनिधि र स्वास्थ्यकर्मीमा कोरोना देखिएपछि बागलुङ नगरपालिकाले अनिश्चितकालका लागि अत्यावश्यक बाहकेको सेवा बन्द गरेको छ। नगरपालिकाका प्रमुख प्रशासकीय अधिकृत शिवप्रसाद रिजालले स्वास्थ्यकर्मी र जनप्रतिनिधिसहित समुदायस्तरमा कोरोना सक्रमण पुष्टि भएपछि अत्यावश्यक बाहेकका सबै सेवा बन्द गरेको जानकारी दिए। नगरपालिकाका जनप्रतिनिधि, स्वास्थ्यकर्मी तथा बागलुङ बजारका स्थानीयमा कोरोना पुष्टि भएपछि सोमबारदेखि लागु हुने गरी अनिश्चतकालका लागि नगरपालिकाको सेवा बन्द गरेको हो। नगरपालिकाको कार्यालय सहित १४ वटै वडामा अत्यावश्यक बाहेक काम बन्द गरिएको नगरपालिकाले जनाएको छ। बागलुङ नगरपालिकाको एक जना स्वास्थ्यकर्मी र एक जना जनप्रतिनिधिमा संक्रमण भएपछि अहिले कन्ट्याक्ट ट्रेसिङ भइरहेका कारण नगरपालिकाको सेवा बन्द गरिएको स्वास्थ्य शाखा प्रमुख रामप्रसाद खनालले बताए बागलुङमा अहिलेसम्म ५ सय २५ जनामा कोरोना संक्रमण पुष्टि भएको छ। जसमध्ये ३ सय ६७ जना कोरोना मुक्त भएका छन् भने एक जनाको मृत्यु भइसकेको छ। बागलुङमा हाल सक्रिय सक्रमितको संख्या १ सय ५७ छ। उनीहरुको विभिन्न अस्पताल र आइसोलेशनमा उपचार भइराखेको छ।"
ठगी आरोपमा सिरहा कांग्रेस जिल्ला सदस्य पक्राउ,"सिरहा : प्रहरी थुनामा रहेका मान्छे छुटाइ दिन्छु भन्दै पैसा असुल्ने नेपाली कांग्रेस सिरहा जिल्ला सदस्य रामबाबु यादव पक्राउ परेका छन्। उनलाई इलाका प्रहरी कार्यालय मिर्चैयाका डीएसपी सन्तुलाल जैसवालका ेप्रहरी टोलीले सिरहा सदरमुकामबाट पक्राउ गरेको हो। गत १८ गते इलाका प्रहरी कार्यालय मिर्चैयाले जुवा खेल्ने आठ जनालाई होलिडे होटलबाट पक्राउ गरेको थियो। सोहीमध्ये सियाराम महतोलाई प्रहरीबाट छुटाइदिन्छु भन्दै ४ लाख रुपैयाँ कांग्रेस नेता यादवले सियारामको परिवारसँग लिएका थिए। प्रहरीकाअनुसार पक्राउ परेका नेता यादवले सियारामको दाइ राधेश्यामसँग २० गते दुई पटक गरेर ४ लाख रुपैयाँ लिएको हो। पैसा तिरेर पनि मान्छे नछुटेपछि पीडित परिवारले प्रहरीलाई गुहारेका थिए। प्रहरीले मुद्दा मिलाउने नाममा पैसाअसुलेको थाहा पाएपछि नेता यादवलाई पक्राउ गरेको हो। उनीमाथि ठगी मुद्दा चलाइने प्रहरीले जनाएको छ। घटनाबारे थप अनुसन्धान भइरहेको जिल्ला प्रहरी कार्यालय सिरहाका डीएसपी शालिग्राम शर्माले जानकारी गराए। मुद्दाको विषयमा कांग्रेस नेता यादवसँग कुरा गर्दा महतोको परिवारले अडियो रेकर्ड गरेका छन्। अडियो रेकर्ड अन्नपूर्ण पोस्ट्सँग सुरक्षित छ। जसमा प्रहरी प्रशासनका हाकिमलाई मिलाउने पर्ने आइतबार मान्छे घरमै पुर्याइ दिने नेता यादवले बोलेका छन्। यता, नेपाली कांग्रेस जिल्ला सभापति रामचन्द्र यादवले पक्राउ परेका यादव जिल्ला सदस्य नभएर सहयोगी रहेको दाबी गरेका छन्। प्रहरीले आइतबार उनको साथबाट एक लाख रुपैयाँ बरामदसमेत गरेको छ।"
ध्वनि प्रदूषण गराउने चालक कारवाहीमा,"काठमाडौं : महानगरीय ट्राफिक प्रहरी महाशाखाले चर्को आवाज तथा स्वरुप परिवर्तन गरेर मोटरसाइकल चलाई ध्वनि प्रदूषण गराउने चालकलाई कारबाही थालेको छ । चाडबाडलाई लक्ष्य गरेर अवाञ्छित गतिविधिविरुद्ध सक्रिय रहेको ट्राफिक प्रहरीले आज मात्रै चर्को आवाज बनाएर मोटरसाइकल चलाउने २० चालकलाई कारवाही गरेको हो । महाशाखाले सहरमा कोलाहल मच्चाउँदै ठूलो आवाजले गुडाउने तथा स्वरुप परिवर्तन, लापरबाही तथा जिकज्याक रुपमा चलाउने कार्य कानून विपरीत भएकाले त्यसविरुद्ध अभियान थालेको छ । महाशाखाका प्रमुख भीमप्रसाद ढकालले त्यस्ता मोटरसाइकलका कारण दुर्घटना निम्तिनाका साथै सर्वसाधारणमालाई समेत असर पुग्ने बताए । जथाभावी रुपमा साइलेन्सरलाई परिवर्तन गरेर, फिल्टर निकालेर वा कम्पनीबाट नै ठूलो आवाज निस्कने बनाइएका मोटरसाइकललाई काठमाडौँ उपत्यकाभित्र सञ्चालनमा कडाइ गरिएको प्रहरी वरिष्ठ उपरीक्षकले ढकालले जानकारी दिए। त्यस्ता मोटरसाइकल निकै तीव्र गतिमा कुदाइने गरेको पाइन्छ । महाशाखाका प्रवक्ता तथा प्रहरी उपरीक्षक रामेश्वरप्रसाद यादवका अनुसार चालु आर्थिक वर्षमा मात्रै यसअघि ३४ मोटरसाइकल चालकलाई कारबाही गरिसकिएको छ । त्यसरी समातिएका मोटरसाइकललाई सवारी तथा यातायात व्यवस्था ऐन २०४९ बमोजिम जरिवानास्वरुप रु एक हजारदेखि रु १५ हजारसम्म जरिवाना गराइएको छ । यस्ता किसिमका मोटरसाइकल कतै कुदेको देखेमा ट्राफिक प्रहरीको हटलाइन १०३ मा जानकारी गराइदिनसमेत प्रहरीले अनुरोध गरेको छ । महाशाखाले यातायात क्षेत्रको ठगी नियन्त्रणमा समेत विशेष टोली परिचालन गरिएको जनाएको छ । सादा पोशाकमा प्रहरी परिचालन गरी यस्ता गतिविधि नियन्त्रण अभियान सुरु भएको जनाइएको छ।"
बागलुङमा एकैदिन ३० सैनिकमा कोरोना संक्रमण,"बागलुङ : जिल्लामा एकै दिन ३० जना सैनिकमा कोरोना संक्रमण पुष्टि भएको छ । क्षयरोग उपचार केन्द्र पोखरामा गरिएको पीसीआर परीक्षणमा २३ नम्बर बाहिनी अड्डाका १८ जना र अर्जुनवाण गण घोडाबाँधेका १२ जना सैनिकमा कोरोना संक्रमण पुष्टि भएको स्वास्थ्य कार्यालय बागलुङका महामारी फोकल पर्सन याम बरालले बताए । यसअघि गत बुधबार नेपाली सेनाका २८ जनामा एकै पटक कोरोना संक्रमण देखिएको थियो । शनिबार राती ३० सैनिकसहित दुई प्रहरी, एक थुनुवा, एक व्यवसायी र उच्च अदालत पोखरा इजलास बागलुङका दुई कर्मचारी गरेर ३६ जनामा कोरोना संक्रमण पुष्टि भएको उनले जानकारी दिए । कोरोना संक्रमित हुने सैनिकमा विभिन्न उमेर समूहका २९ जना पुरुष र १९ वर्षीय एक महिला छन् । तित्याङस्थित तामाखानीमा काम गर्ने मजदुरमा कोरोना देखिए पछि सुरक्षार्थ गएका सैनिकको स्वाब परीक्षण गरिएको थियो । उनीहरुमा संक्रमण देखिएपछि सेनाको ब्यारेकमा परीक्षण गरिएको थियो । अहिलेसम्म सैनिक ब्यारेकमा मात्रै ६० बढीमा संक्रमण देखिएको छ । ठूलो संख्यामा सैनिकमा संक्रमण देखिएपछि २३ नम्बर बाहिनीमै ८० बेडको आइसोलेसन बनाइएको छ । प्रहरीमा यसअघि एक निरीक्षकलाई कोरोना संक्रमण देखिएको थियो । उनको सम्पर्कमा आएका अन्य दुईजनामा कोरोना पुष्टि भएको बरालले बताए । प्रहरीका संक्रमित भने अस्पतालको आइसोलेसन लैजाने तयारी छ । अहिलेसम्म जिल्लामा ५ सय २५ जनामा कोरोना संक्रमण पुष्टि भएको छ । जसमध्ये ३ सय ६७ जना निको भएका छन् । अझै १ सय ५७ जना आइसोलेसनमा छन् ।"
स्वास्थ्यकर्मीमा कोरोना देखिएपछि जिल्ला अस्पताल उदयपुर बन्द,"उदयपुर :कर्मचारीलाई कोरोना भाइरस संक्रमण देखिएपछि जिल्ला अस्पताल उदयपुरका दुईवटाबाहेक सबै सेवा आइतबारदेखि बन्द गरिएको छ । शनिबार प्रादेशिक अस्पताल विराटनगरको कोरोना प्रयोगशालामा गरिएको परीक्षणमा अस्पतालका रेडियोग्राफीलाई कोरोना भाइरस पुष्टि भएसँगै अत्यावश्यक (इमरजेन्सी) र प्रसूति सेवा बाहेकका सम्पूर्ण सेवा बन्द भएको हो । अस्पतालले जारी गरेको सूचनामा आइतबारदेखि इण्डोर, ओपिडि, ल्याब, एक्सरे सेवा अर्को सूचना जारी नभएसम्म बन्द गरिएको जनाइएको छ । निमित्त मेडिकल सुपरिटेण्डेड डाक्टर जीवनारायण मण्डलले एक स्वास्थ्यकर्मीलाई संक्रमण पुष्टि भएकाले थप जोखिम बढ्न नदिन तथा सर्वसाधरणको स्वास्थ्यलाई ध्यानमा राखी सेवा बन्द गरिएको बताए । उनले भने, ' अस्पतालमा कार्यरत सम्पूर्ण स्वास्थ्यकर्मी तथा कर्मचारीको स्वाब संकलन गर्नुपर्ने भएकाले केही समयका लागि सेवा स्थगन गरिएको हो ।' जिल्लामा हालसम्म एक सय ४३ जनामा कोरोना संक्रमण पुष्टि भइसकेको छ ।"
५ मिनेटको अन्तरमा बाँकेमा दुई कोरोना संक्रमितको मृत्यु,नेपालगन्ज : बाँके जिल्लामा शनिबार राति कोरोना भाइरस (कोभिड १९) बाट पाँच मिनेटको अन्तरमा दुई जनाको मृत्यु भएको छ। जिल्ला स्वास्थ्य कार्यालय बाँकेका कोरोना फोकल पर्सन नरेशबाबु श्रेष्ठका अनुसार नेपालगन्ज उपमहानगरपालिका १० का ८४ वर्षका पुरुषको भेरी अस्पताल नेपालगन्जमा उपचारको क्रममा शनिबार राति ९:५५ बजे मृत्यु भएको हो। उनको मृत्युको ५ मिनेटको अन्तरमा भेरीमै अर्का व्यक्तिले पनि कोरोनाबाट ज्यान गुमाएका थिए। राति १० बजे कोहलपुर नगरपालिका ८ गोल्छा टोलकी ७१ वर्षीया महिलाको भेरी अस्पतालमा उपचारको क्रममा कोरोनाबाट मृत्यु भएको थियो। योसँगै बाँके जिल्लामा कोरोनाबाट मृत्यु हुनेको संख्या २६ पुगेको छ भने उपचारका लागि बाँकेका अस्पतालमा आएर कोरोनाबाट मृत्यु हुनेको संख्या १२ पुगेको छ। अहिलेसम्म बाँके जिल्लाका अस्पतालमा कोरोनाबाट मृत्यु हुने कूल संक्रमितको संख्या ३८ पुगेको छ। विराटनगरको नोबेल अस्पतालमा दुई कोरोना संक्रमितको मृत्यु चितवनमा एक कोरोना संक्रमित वृद्धाको मृत्यु रुपन्देहीका चार कोरोना संक्रमितको मृत्यु
कर्मचारीमा कोरोना देखिएपछि सिन्धुलीका तीन स्थानीय तह बन्द,"सिन्धुली : जनप्रतिनिधि, कर्मचारी र स्थानीयमा कोरोना भाइरस (कोभिड १९) देखिएपछि सिन्धुलीका दुई नगरपालिकासहित तीन स्थानीय तह बन्द गरिएको छ । सिन्धुलीको कमलामाई नगरपालिका, दुधौली नगरपालिका र गोलन्जोर गाउँपालिकाका अत्यावश्यक बाहेकका सम्पूर्ण सेवा बन्द गरिएको हो । तीनवटै स्थानीय तहले सूचना जारी गर्दै नगर र गाउँपालिका मातहतका सम्पूर्ण कार्यालयमा अत्यावश्यक बाहेकका सम्पूर्ण कार्य बन्दगर्ने निर्णय गरेका हुन् । कमलामाई नगरपालिकाले ८ का वडा अध्यक्ष टिकाबहादुर मोक्तान, प्रमुख प्रशासकिय अधिकृत विशकसेन ढकाल समेतलाई कोरोना संक्रमण भएपछि आइतबारबाट कात्तिक ३ गतेसम्मका लागि अत्यावश्यक बाहेकका सेवा बन्द गर्ने निर्णय गरेको हो । नगरपालिकाका प्रमुख खड्गबहादुर खत्रीका अनुसार दमकल, फोहोरमैलाको गाडी, नगर प्रहरी र स्वास्थ्य सेवा बाहेकका सम्पूर्ण सेवाहरु बन्द गरिएको छ । यस्तै दुधौली नगरपालिका र सो मातहत रहेका सबै कार्यालयको सेवा बन्द गरिएको उक्त नगरका नगर प्रमुख घनश्याम राउतले जानकारी दिए । बिहीबार दुधौली नगरपालिकामा रहेको सेन्चुरी बैंकका ५ जना कर्मचारी र क्वारेन्टाइनमा रहेका एकजना व्यक्तिमा कोरोना संक्रमण देखिएपछि नगरपालिकाभित्र रहेका सबै कार्यालय, संघसंस्था तथा वित्तिय संस्था लगायतका सेवाहरु बन्द गरिएको हो । 'कोरोना संक्रमण फैलन सक्ने भन्दै नगरपालिकाले त्यसलाई नियन्त्रण गर्नका लागि कार्तिक १ गतेसम्मका लागि नगरपालिकाभित्र प्रदान गरिने सबै खाले सेवा बन्द गरेको हो,' राउतले भने । नगरपालिकामा चल्ने यातायातलाई भने मापदण्ड पालना गरि संचालन गर्न र व्यापारीहरुलाई स्वास्थ्य सुरक्षा अपनाउन भनिएको छ । यस्तै सिन्धुलीकै गोलन्जोर गाउँपालिकाले पनि आफ्ना केही कर्मचारीमा कोरोना भाइरसको संक्रमण पुष्टि भएको भन्दै आइतबारबाट लागु हुनेगरी अर्को सूचना नभएसम्मका लागि सम्पूर्ण सेवा बन्द गरेको जनाएको छ । गाउँपालिकाको कर्मचारीमा कोरोना भएकाले कन्ट्याकट ट्रेसिङका आधारमा स्वाब संकलन गरी पीसीआर परीक्षणका लागि पाठउने तयारी भएकाले रिपोर्ट नआउँदासम्मका लागि पालिका र मातहतका सम्पूर्ण कार्यालयका सेवा बन्द गरीएको प्रमुख प्रशासकिय अधिकृत अर्जुन दर्जीले जानकारी दिए । यसअघि जिल्लाको मालपोत, घरेलु तथा साना उद्योग विकास समिति तथा चारवटा विकास बैंकहरु बन्द भइसकेका छन्।"
बार एशोसिएसन बर्दियामा प्रजातान्त्रिक प्यानल विजयी,"गुलरिया : बर्दिया जिल्ला अदालत बार एशोसिएसनको कार्यसमितिमा प्रजातान्त्रिक कानून व्यवसायीहरुको प्यानल विजयी भएको छ। शनिबार भएको निर्वाचनमा प्रगतिशील प्यानललाई पराजित गर्दै प्रजातान्त्रिक प्यानलबाट १३ सदस्यीय कार्यसमिति निर्वाचित भएका हुन्। प्रजातान्त्रिक समूहबाट अध्यक्ष पदमा काशीराम चौधरीले ४९ मत प्राप्त गरी विजयी भएका छन्। उनका प्रतिद्वन्दी निर्मल सिग्देलले ३१ मत प्राप्त गरे। सोही समूहबाट क्रमशः उपाध्यक्षमा उदयमणी आचार्य ४६ मत, सचिवमा लक्ष्मी नेपाल ४८ मत, कोषाध्यक्षमा कमलप्रसाद गुप्ता ४५ मत प्राप्त गरी विजयी भएको निर्वाचन समितिका संयोजक राधेश्याम चौधरीले जानकारी दिए। प्रगतीशिल समूहबाट क्रमशः उपाध्यक्ष पदमा देवीराम भण्डारी ३५ मत, सचिव रमेश चौधरी ३३ मत, कोषाध्यक्ष विन्दु जिसीले ३६ मत प्राप्त गरेका छन्। सदस्य पदमा प्रजातान्त्रिक समूहका गोपाल रेग्मी ४५ मत, विश्वनाथ श्रेष्ठ ४२, धर्मराज घर्ती ४२, सुरत बहादुर चौधरी ४७, जीवन कुमार शर्मा ४०, बृजमोहन चौधरी ४२, रविन्द्रनाथ चौधरी ४१, गोविन्द प्रसाद खनाल ४० र गोपाल पोख्रेलले ४१ मत प्राप्त गरी विजयी भएका हुन्। पार्षदहरुमा प्रातान्त्रिक प्यानलकै देवीदत्त देवकोटा ४९, होमप्रसाद न्यौपाने ४७, दिवाकर शर्मा खनाल ४६, शैलेन्द्रकुमार गुप्ता ४४ र ईतवारी चौधरी ४४ मत प्राप्त गरी निर्वाचित भएको निर्वाचन समितिका संयोजक चौधरीले बताए। बर्दिया बारको कुल ८७ मतमध्ये ८१ मत खसेको थियो। आफ्नो विजय सम्पूर्ण कानून व्यवसायीको विजय भएकाले सबैलाई एकताबद्ध गरी अघि बढ्ने नवनिर्वाचित अध्यक्ष काशीराम चौधरीले प्रतिवद्धता व्यक्त गरे। मत परिणाम घोषणा लगत्तै आफूलाई सहयोग गर्ने सम्पूर्ण कानून ब्यवसायीलाई अध्यक्ष थारुले धन्यवादसहित कृतज्ञता व्यक्त गरेका छन्।"
डा केसी र सरकारबीच सहमति भएपछि चिकित्सकको आन्दोलन फिर्ता,"काठमाडौं : डा गोविन्द केसीसँग सरकारले सहमति गरेपछि आवसीय चिकित्सकले आन्दोलनको कार्यक्रम फिर्ता लिएका छन् । अनशनको २७ औ दिनमा डा केसी र सरकार पक्षबीच ८ बुँदे सहमतिको प्रशंसा गर्दै उनीहरुले आन्दोलनको कार्यक्रम फिर्ता गरेको विज्ञप्तिमार्फत जानकारी गराएका हुन्। त्रिवि शिक्षण अस्पतालका नेसनल रेसिडेन्ट डाक्टर्स एसोसिएसन अध्यक्ष डा सुभाष देवकोटा, चिविराप्रका न्याम्सका रेसिडेन्ट एसोसिएसन अफका अध्यक्ष डा प्रकाश भट्टराई र सोसाइटी बीपीकोइराला स्वास्थ्य विज्ञान प्रतिष्ठानका जुनियर रेसिडेन्ट वेलफेयरका अध्यक्ष डा राजेन्द्र घिमिरेले विज्ञप्तिमार्फत आन्दोलनको कार्यक्रम फिर्ता लिएको जनाएका छन्। विज्ञप्तिमा भनिएको छ, सम्झौता भएका सम्पूर्ण कुराहरु कार्यान्वयन भै २० औ अनशन बस्नुपर्ने स्थिति सिर्जना नहोस् भन्ने आशासहित असोज २४ गते विज्ञप्ति जारी गरी हामी सम्पूर्ण आवासीय चिकित्सकहरुले २५ गते गर्ने भनिएको इमर्जेन्सी र कोभिडबाहेक सम्पूर्ण स्वास्थ्य सेवा बहिष्कार लगाएतका सबै कार्यक्रमहरु फिर्ता गरिएको व्यहोरा यसै विज्ञप्ति मार्फत जानकारी गराउन चाहन्छौं। उनीहरुले कोभिड महामारीको समयमा पनि जनाउन भएको ऐक्यवद्धता तथा सहयोग गर्ने सबैलाई धन्यवाद दिएका छन्। यस अगाडि आवासीय चिकित्सकले आइतबार इमर्जेन्सी र कोभिडबाहेक सम्पूर्ण स्वास्थ्य सेवा बहिष्कार गर्ने निर्णय गर्दै नेपाल चिकित्सक संघको आन्दोलनका कार्यक्रममासमेत ऐक्यवद्धता जनाएका थिए। सरकार र डा गोविन्द केसी पक्षबीच शनिबार मध्यराति ८ बुँदे सहमति भएको छ। यससँगै डा केसीले आइतबार बिहान अनशन तोड्ने भएका छन्। सरकारसँगको वार्ता शुक्रबार भंग भएपछि डा केसी पक्ष शनिबार आन्दोलनमा उत्रिएको थियो। सहमतिपत्रमा सरकारी वार्ता टोलीका संयोजक एवं शिक्षा मन्त्रालयका सचिव गोपीनाथ मैनाली र डा केसीले हस्ताक्षर गरेका छन्। सहमतिपछि डा केसीले सबैलाई धन्यवाद व्यक्त गरेका थिए। प्रधानमन्त्री केपी शर्मा ओलीकी निजी चिकित्सक डा दिव्यासिंह शाहले सरकारी र डा केसी पक्षबीच निर्णायक वार्ता गराउन भूमिका निर्वाह गरेकी हुन्। भंग भइसकेको वार्ता चिकित्साशास्त्र अध्ययन संस्थान (आईओएम)की डिनसमेत रहेकी डा शाहकै पहलमा जोडिएर निष्कर्षमा पुगेको जनाइएको छ।"
मध्यरातमा खोलामा माछा मार्दा करेन्ट लागेर मृत्यु,"विराटनगर : मोरङको कानेपोखरी गाउँपालिका४ स्थित करिया खोलामा विद्युत प्रवाह गर्दै मध्यरातमा माछा मार्ने क्रममा करेन्ट लागेर एक जनाको मृत्यु भएको छ। खोलामा करेन्ट लगाएर माछा मार्ने क्रममा कानेपोखरी४ त्रिवेणी चोकका ३० वर्षीय रेशम माझीको मृत्यु भएको मोरङ प्रहरी प्रमुख एसपी सन्तोष खड्काले जानकारी दिए। उनका अनुसार प्रहरीको आँखा छल्लेर मध्यरातमा खोलामा माछा मार्दै गर्दा शनिबार राति ११ बजेतिर माझीलाई करेन्ट लागेको खुलेको छ। प्रहरीका अनुसार विद्युत प्रवाह गरिएको दहमा मरेका माछा टिप्न पस्दा उनलाई करेन्ट लागेको हो। करेन्टले बेहोस बनेपछि माछा मार्नसँगै गएका साथीहरु र स्थानीयले तत्काल उपचारका लागि बीपी कोइराला स्वास्थ्य विज्ञान प्रतिष्ठान पुर्याएको प्रहरीले जनाएको छ। आइतबार बिहान १:३० बजेतिर माझीको मृत्यु भएपछि प्रहरीले घटनाका बारेमा जानकारी पाएको थियो। सुरुमा पानीमा डुबेर मृत्यु भएको भनिएपनि चिकित्सकले घटनाको कारण अरुनै हुन सक्ने बताएपछि प्रहरीले अनुसन्धान थालेको थियो। अनुसन्धानका क्रममा माछा मार्ने क्रममा करेन्ट लागेर मृत्यु भएको खुलेको एसपी खड्काले बताए। प्रहरीले घटनास्थलबाट माछा मार्नलाई करेन्ट प्रवाह गर्न प्रयोग गरिएको तार, टेस्टर लगायतका सामग्री फेला पारेको छ। मृतकसँगै रातको समयमा माछा मार्न खोलामा गएका कानेपोखरी४ का २९ वर्षीय विनोद माझी र ३४ वर्षीय सुदीप धिमाललाई नियन्त्रणमा लिएर घटनाको अनुसन्धान सुरु गरिएको प्रहरीले जनाएको छ। खोलामा करेन्ट लगाएर माछा मार्न पूर्ण रुपमा प्रतिबन्ध छ, एसपी खड्काले भने, त्यही भएर प्रहरीको आँखा छल्दै रातको समयमा अवैध रुपमा माछा मार्न खोज्दा करेन्ट लागेर मानवीय क्षति नै हुन पुग्यो।"
महामारीको बेला कसरी मनाउने दसैं ?,"काठमाडौं : दसैं जति नजिकिँदो छ उति नै कोरोना भाइरस संक्रमण बढ्दो छ। यस्तो बेला कसरी मनाउने दसैं ? सरकारले यसपटक अनलाइन वा फोनबाट आशीर्वाद लिन आग्रह गरेको छ। टीका थाप्दा हुने भेटघाट र भीडभाडले संक्रमणको समस्या बढाउने सरकारको बुझाइ छ। सरकारले दसैं किनमेल नगर्न र भएकै लुगाकपडामा दसैं मनाउन पनि भनेको छ। संस्कृतिविद् पनि यसपटकको दसैं जो जहाँ छ त्यहीँ मनाउन सुझाउँछन्। उनीहरूले टीका थाप्न परिवारलाई बाहिर नजान र आशीर्वादका लागि सामाजिक सञ्जाल प्रयोग गर्न भनेका छन्। अन्तर्राष्ट्रिय पञ्चांग निर्णयाक समितिका अध्यक्ष प्राध्यापक डा माधव भट्टराई दसैं साधनामुखी अनुष्ठान गर्ने पर्व भएकाले पारिवारिक जमघट गर्नै पर्छ भन्ने नरहेको बताउँछन्। भन्छन्, भगवतीको साधनामुखी अनुष्ठानको प्रसादस्वरूप लगाइने टीका, दिइने आशीर्वादका लागि गरिने आवतजावत र पारिवारिक जमघटले संक्रमण फैलिने खतरा हुन्छ। यस्तो अवस्थामा लापरबाही गर्नु खतराको संकेत हो। दसैंअघि हाल बजारमा देखिएको भीडभाड बेहोसीपन भएको र यसले धेरैको ज्यान जान सक्ने हुँदा सबैलाई सजग रहन उनको सुझाव छ। धर्मसंस्कृतिअनुसार बनेका थुप्रै नियम वैज्ञानिक दृष्टिले पुष्टि भएकाले सोहीअनुसार काम गर्नु बुद्धिमानी हुने उनको धारणा छ। इतिहास एवं संस्कृतिविद् ज्ञानमणि नेपाल लकडाउन भएयता इन्द्रजात्रा, सेतो र रातो मच्छिन्द्रनाथ, तीज, श्राद्ध आदि सबै चाडपर्वमा रोक लगाइएकाले सरकारले भनेबमोजिम दसैंतिहार मनाउनुपर्ने बताउँछन्। मेरा बुवाका ६ छोरा ३ छोरी, सबैका परिवार गरी झन्डै ७० जना भेला हुन्थ्यौं, उनी भन्छन्, मैले यसपटक नआउनू, घरघरमै बसेर मनाउनू, आशीर्वाद सामाजिक सञ्जालबाटै दिऊँला भनिसकें। संस्कृतिविद् डा जगमान गुरुङ टीका थाप्न गाउँ नजानु र गाउँबाट सहर नआउनु उत्तम हुने बताउँछन्। गाउँ जान नपाउँदा आफूलाई पनि दुःख लागेको उनको भनाइ छ। भन्छन्, अर्को मनले सोचें, ज्यान रहे चाडबाड मनाइरहन पाइन्छ। तर, जबरजस्ती एकपटक चाड मनाउँदा बाँकी चाडपर्व मनाउन नपाइएला। सबैलाई यो कुरो मनन गर्न आग्रह गर्छु। सरकारले मठमन्दिर खोल्ने निर्णय नगरेको र यसअघिका चाडपर्व पनि घरमै बसेर मनाइएकाले दसैंतिहार पनि यसैगरी मनाउनु उचित हुने उनको सुझाव छ। जो जहाँ छौं त्यहीँ त्यत्ति नै जनाले मनाऔं, उनी भन्छन्, यसपटक परिवारबीच विगतका घटना, सन्दर्भ, पुर्खा, नातागोता, गाउँ, खेतीपाती र जनजीवन, हालसम्मको पारिवारिक यात्रा सबैबारे खुलेर कुरा गरौं। संस्कृतिविद् पुरुषोत्तमलोचन श्रेष्ठका अनुसार नेवार समुदायले दसैंलाई मोहनी उपनाम दिएर मनाउँछन्। पूर्णिमापछि पनि नखट्यामा छोरीचेली बोलाएर मनाउने भएकाले यस दसैंमा ती सबै काम गर्न नहुने उनी बताउँछन्। जिन्दगी छ र त चाडपर्व आउँछन् र मनाउन पाइन्छ, उनी भन्छन्, विश्वभरका देश र नागरिकले झेलेका संक्रमणका चुनौतीबाट पाठ सिकौं। घरमै बसेर सुरक्षित ढंगले दसैं मनाऔं। हिन्दू जागरण नेपालका अध्यक्ष पण्डित रामकृष्ण उपाध्याय भने महान् चाड भएकाले दसैं मनाउनुपर्नेमा जोड दिन्छन्। तर, विगतजस्तो शैलीमा होइन। मास्क लगाएर अनि परिवारबीच पनि दूरी कायम गरेर टीका र आशीर्वाद थापौं, उनी भन्छन्, दसैंलाई उल्लासमय बनाऔं त्यसले यस्तो बेला प्रसन्नता र आत्मबल बढाउँछ। संक्रमणको तनाव कम गराउँछ।"
जीर्ण बन्यो विद्यालय,"मकवानपुर : झाडीले घेरिएको टहरा । झट्ट हेर्दा कुनै बेवारिसे भवन जस्तै देखिन्छ । तर उक्त भवनमा करिब पाँच सय विद्यार्थीको भविष्य जोडिएको छ । ६ महिना अघिसम्म विद्यार्थीले दैनिक ज्ञान आर्जन गर्ने विद्यालयल भवन वर्षात्को पानी चुहिएर कमजोर बनेको छ । वर्षा्तसँगै उम्रिएको झाडी बढेर डेस्क बेन्च छोपिएको यो भवन मकवानपुरको राक्सिराङ गाउँपालिका ४ खैराङस्थित कालिका माविको हो । विद्यालयको स्थिति जस्तो देखिन्छ, विद्यार्थीको पढाइ पनि उस्तै छ । कोरोना संक्रमणपछि बन्द भएको विद्यालयमा शिक्षक फर्केका छैनन् । सहरका अधिकांश विद्यालयमा प्रविधिमैत्री पढाइले विद्यार्थीलाई पढाइमा केन्द्रित गरेको छ । चेपाङ बाहुल्य रहेको यस क्षेत्रमा कतिपय विद्यार्थीको जीवन पढाइभन्दा धेरै पर पुगिसकेको छ । तीमध्येका एक हुन्, राक्सिराङको काँकडास्थित धिराङ निमाविका विद्यार्थी शिवलाल चेपाङ । कक्षा ८ उत्तीर्ण गरी कक्षा ९ मा पढ्ने सपना देखेका उनी वैशाखमा विद्यालय नखुलेपछि गाउँका दाजुसँगै कामको लागि तनहुँ गएका छन् । यहाँ कक्षा ८ सम्म मात्र पढाइ हुन्छ, विद्यालय नखुलेपछि ८ पास गरेका १३ जनामध्ये २ जनाले बिवाह गरिसके, ७८ जना काम गर्न गाउँ बाहिर गएका छन्, स्थानीयबासीसमेत रहेका बागमती प्रदेशसभा सदस्य सन्तबहादुर चेपाङले भने, हाम्रो त गाउँमा अब कसरी विद्यार्थी जम्मा गरेर पढाउने भन्ने चिन्तामा छौं । उनका अनुसार राक्सिराङ गाउँपालिका भित्रका काम गर्न सक्ने करिब २० प्रतिशत विद्यार्थी मजदुरी गर्न तनहुँ, धादिङ, पालुङ, चिवतन लगाएत भिनिन्न ठाउँमा गएका छन । गाउँमै हुनेहरूको पनि पढ्ने बानी हराइसक्यो, अब गाउँ गाउँमा पढाउने अभियान चलाएपनि प्रभावकारी भएन, चेपाङले भने । राक्सिराङ गाउँपालिका ९ स्थित कालिका माविका प्रधानाध्यापक दिपेन्द्र झा आफ्नो सरुवा पत्र लिएर गाउँपालिका कार्यालयमा भेटिए । उक्त विद्यालयमा एक दशक अध्यापन गरेका उनी दुई वर्षअघि सरुवा भएर जनकपुर पुगेका थिए । चार सय ५० जना विद्यार्थी पढ्ने कालिका माविमा गत चैत्रदेखि लागेको ताला खुलेको छैन । म पनि सरुवा लिएर भर्खर आउँदै छु, विद्यालयको स्थिति के छ थाहा छैन, झाले भने, छठपछि पढाइ सुरु गर्ने योजना छं । गाउँपालिकाले वैकल्पिक शिक्षा निर्देशिका अनुसार पाठ्यपुस्तक बनाएर कक्षा १, २ र ३ का विद्यार्थीलाई वितरणसमेत गरेको थियो । तर नियमित शिक्षकको निगरानी नहुँदा उक्त पुस्तक पनि प्रभावकारी बन्न नसकेको अभिभावकको गुनासो छ । यहाँ रेडियोबाट कक्षा सञ्चालन गर्दा पनि सबै ठाउँमा सुनिने अवस्था छैन । साना कक्षाका विद्यार्थीका लागि किताव वितरण गरिएको छ, गाउँ शिक्षा समितिका सचिव तथा विद्यालय निरीक्षक प्रदिप पराजुलीले भने, विद्यालय व्यवस्थापन समितिले सबै स्वास्थ्य सतर्कता अपनाएर विद्यालय खोल्ने निर्णय गरे विद्यालय सञ्चालनको अनुमति दिने निर्णय गरेका छौं । उनका अनुसार छठ लगत्तै पालिका अन्तर्गतका सबै विद्यालय खोल्ने गाउँपालिकाको तयारी छ ।"
कमेरो खन्न गएका युवक दुधकोशीमा बेपत्ता,सोलुखुम्बु : दुधकोशी खोलाले बगाएर कमेरो माटो खन्न गएका युवक बेपत्ता भएका छन् । थुलुङ दुधकोशी गाउँपालिका४ जुबु खन्याखर्कका २३ वर्षीय सन्तोष घिमिरे शनिबार बेपत्ता भएका हुन् । जिल्ला प्रहरी कार्यालय सोलुखुम्बुका प्रहरी निरीक्षक महेन्द्र दर्नालका अनुसार श्रीमतीसँगै घर लिप्ने कमेरो माटो खन्न गएका घिमिरेलाई शनिबार बिहान खोलाले बगाएको हो । माटो खनीसकेर भारीसमेत मिलाइसकेका घिमिरेले श्रीमतीलाई पानी पिउन मन लागेको भन्दै ज्याकेट र मोबाइल दिएर दुधकोशीमा गएका थिए । पानी पिएपछि पौडन नदीमा पसेपछि नदीले बगाएको प्रत्यक्षदर्शीले बताएका छन् । उनको खोजी कार्य जारी रहेको प्रहरीले जनाएको छ । नवजात शिशुको बेवारिसे शव फेला यता थुलुङ दुधकोशी गाउँपालिका  ९ लोखीम नवजात शिशुको बेवारिसे शव भेटिएको छ । सालनालसहित कुहिसकेको अवस्थामा नवजात शिशु छोरीको शव भेटिएको जिल्ला प्रहरी कार्यालय सोलुखुम्बुका प्रहरी निरीक्षक महेन्द्र दर्नालले जानकारी दिए । लोखीमको सार्कु खोलाको छागाँमा माछा मार्न गएका स्थानीयले शनिबार दिउँसो शिशुको शव देखेपछि प्रहरीलाई खबर गरेका थिए । नवजात शिशुको शवपरीक्षण लागि जिल्ला अस्पताल फाप्लु ल्याएको सोलुखुम्बु प्रहरीले जनाएको छ । घटनाको विषयमा अनुशन्धान भइरहेको बताइएको छ ।
चितवनमा एक कोरोना संक्रमित वृद्धाको मृत्यु,"चितवन : चितवनमा थप एक जना संक्रमितको मृत्यु भएको छ। भरतपुर महानगरपालिका१ निवासी ७५ वर्षीया महिलाको चितवन मेडिकल कलेज भरतपुरमा मृत्यु भएको हो। दम, उच्च रक्तचाप र निमोनियासम्बन्धि समस्या भई असोज २२ गते अस्पताल भर्ना भएकी उनको असोज २३ गते पिसिआर रिपोर्ट पोजिटिभ आएको थियो। अस्पतालको कोभिड सघन उपचार कक्षमा राखेर उपचार भईरहेको समयमा आज बिहान उनको मृत्यु भएको अस्पतालले जनाएको छ। योसँगै जिल्लामा कोरोना सङ्क्रमणबाट मृत्यु हुनेको सङ्ख्या ३३ पुगेको छ। विराटनगरको नोबेल अस्पतालमा दुई कोरोना संक्रमितको मृत्यु रुपन्देहीका चार कोरोना संक्रमितको मृत्यु"
यस्तो छ तीन दिनको मौसम : कहाँ कहाँ हुन्छ वर्षा ?,"काठमाडौं : हाल देशका अधिकांश भूभागमा आंशिक बदली रहेको जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाका अनुसार आगामी तीन दिन एक दुई स्थानहरुमा हल्का वर्षाको सम्भावना रहेको छ। हाल बंगालको खाडीको पूर्वीमध्य भागमा न्युन चापीय क्षेत्र रहेको र उक्त निम्न चापिय क्षेत्र पश्चिमउत्तर पश्चिम दिशातर्फ सर्दै जाने देखिएको बिहान ६ बजे जारी बुलेटिनमा उल्लेख छ। आइतबार दिउँसो प्रदेश १, बागमती, गण्डकी र लुम्बिनी प्रदेशमा आंशिकदेखि सामान्य बदली रहने तथा बाँकी भुभागमा आंशिक बदली रहने छ। प्रदेश १, बागमती प्रदेश र गण्डकी प्रदेशका एक वा दुई स्थानहरुमा हल्का वर्षाको सम्भावना रहेको छ। महाशाखाका अनुसार राती देशको पहाडी भूभागहरुमा आंशिकदेखि सामान्य बदली रही बाँकि भूभागमा आंशिक बदली रहने छ। देशको पहाडी भूभागका एक वा दुई स्थानहरुमा हल्का वर्षाको सम्भावना रहेको छ। सोमबार देशको पहाडी भूभागमा आंशिकदेखि सामान्य बदली तथा बाँकी भूभागमा आंशिक बदली रहने छ। देशको पहाडी भूभागको थोरै स्थानहरुमा हल्का वर्षाको सम्भावना रहेको छ। मंगलबार देशभर आंशिक देखि सामान्य बदली रहने छ। देशको पहाडी भूभागको थोरै स्थानहरुमा हल्का वर्षाको सम्भावना रहेको छ। प्रदेश १, बागमती प्रदेश, गण्डकी प्रदेश र लुम्बिनी प्रदेशका थेरै स्थानहरुमा हल्का वर्षाको सम्भावना रहेको महाशाखाले जनाएको छ।"
रुपन्देहीका चार कोरोना संक्रमितको मृत्यु,बुटवल : कोरोना संक्रमितको संख्यासँगै रुपन्देहीको बुटवलमा मृतकको संख्यासमेत उच्च हुँदै गएको छ। शनिबार रातिमात्रै तीन जना संक्रमितले ज्यान गुमाएका छन्। कोरोना विशेष अस्पताल बुटवलमा उपचार गरिरहेका र उपचारका लागि अस्पताल जाँदै गर्दा चार जनाको ज्यान गएको हो। मृतक तीन जना बुटवल र एक जना तिलोत्तमा नगरपालिकाका हुन्। धागो कारखानास्थित कोरोना विशेष अस्पतालमा उपचारका क्रममा सम्पर्कमा आएका ३ जनाको ज्यान गएको लुम्बिनी प्रादेशिक अस्पतालले जनाएको छ। एक जनाको दाङको बेलझुण्डी अस्पतालमा उपचारका क्रममा मृत्यु भएको हो। अस्पतालले दिएको जानकारी अनुसार बुटवल ११ का ८४ वर्षीय पुरुषको रुपन्देहीका अस्पतालमा आईसीयू बेड खाली नभएपछि दाङ लैजाँदै गर्दा बाटोमा मृत्यु भएको छ। शनिबार स्वास्थ्यमा समस्या देखिएर लुम्बिनी प्रादेशिक अस्पताल पुगेका उनको शनिबार नै कोरोना पुष्टि भएको थियो। बिरामीको अवस्था जटिल रहेकाले लम्विनी अस्पतालले आईसीयू अनिवार्य भएपछि दाङ रेफर गरेकोमा धानखोला पुग्दा उनको मृत्यु भएको थियो। त्यसैगरी गत असोज २२ कोरोना पुष्टि भएर २४ गतेदेखि कोरोना विशेष अस्पतालमा भर्ना रहेका ७० वर्षीय पुरुषको शनिबार राती ९:५५ मा मृत्यु भएको लुम्बिनी प्रादेशिक अस्पतालका प्रवक्ता डा विष्णु गौतमले जानकारी दिए। उनी गत २२ गतेदेखि कोरोना विशेष अस्पतालमा उपचार गराइरहेका थिए। बुटवलमा मध्यराति २ बजे बुटवल ११ की ६१ वर्षीया महिलाको पनि मृत्यु भएको छ। गत असोज २१ गते कोरोना पुष्टि भएर कोरोना विशेष अस्पतालमा भर्ना भएकी महिलाको मध्यराति २ बजे मृत्यु भएको डा गौतमले बताए। दाङको बेलझुण्डी अस्पतालमा शनिबार बिहान एक महिलाको निधन भएको थियो। उनी रुपन्देही तिलोत्तमाकी हुन्। रुपन्देहीका अस्पतालमा अहिले आइसियु खाली छैन। बुटवल उपमहानगरमा मात्रै कोरोनाका संक्रिय संक्रमितको संख्या करिब ६ सय पुगेको छ। १५ सय जनाभन्दा धेरै संक्रमित भएका छन्।
विराटनगरको नोबेल अस्पतालमा दुई कोरोना संक्रमितको मृत्यु,विराटनगर : विराटनगरको नोबेल शिक्षण अस्पतालमा उपचाररत कोरोना भाइरस संक्रमित दुई जनाको शनिबार राति मृत्यु भएको छ। सुनसरीका एक वृद्ध पुरुष र एक महिलाको मृत्यु भएको हो। अस्पतालका प्रबन्धक नारायण दाहालका अनुसार सुनसरी हरिनगरा४ का ७१ वर्षीय वृद्धको उपचारका क्रममा राति १०:१५ बजे मृत्यु भएको हो। श्वासप्रश्वासमा समस्या भएका उनलाई उपचारका लागि असोज २१ गते अस्पताल भर्ना गरिएको थियो। स्वाब संकलन गरेर पीसीआर परीक्षण गराउँदा त्यही दिन रिपोर्ट पोजिटिभ आएपछि थप उपचारका लागि आइसोलेसनमा भर्ना गरिएको दाहालको भनाइ छ। मृतकमा फोक्सो सम्बन्धी पुरानै समस्या रहेको उनले बताए। त्यस्तै दुहवी ३ की ४० वर्षीया महिलाको राति ११ बजे मृत्यु भएको जानकारी दाहालले दिए। उनका अनुसार उपचारका लागि असोज २० गते भर्ना गरिएकी महिलालाई पीसीआर परीक्षण गराउँदा भोलिपल्ट कोरोना पुष्टि भएको थियो। पीसीआर रिपोर्ट पोजिटिभ आएपछि थप उपचारका लागि आइसोलेसनमा भर्ना गरिएकी मृतकमा मधुमेह र फोक्सो सम्बन्धी पुरानै समस्या रहेको प्रबन्धक दाहालले बताए। दुवै जनाको शवको व्यवस्थापन नियम अनुसार हुने जानकारी उनले दिए।

शीर्षक,विवरण
किसानप्रति बेइमानी,"यतिबेला नेपाली किसान दोहोरो मारमा परेका छन् उत्पादित खाद्यान्न तथा तरकारीले बजार नपाएर र आफ्नै प्रयासले बजारसम्म लैजान खोज्दा सरकारी संयन्त्रले नै नष्ट गर्न लगाएर। एक जिल्लाबाट अर्का जिल्लामा आउजाउ गर्न कडाइ गरेसँगै कोरोना नियन्त्रणसम्बन्धी जिल्लास्थित सरकारी संयन्त्रले बजारमा लैजान लागिएका तरकारी नष्ट गर्न लगाएका छन्। उनीहरूको अल्पबुद्धियुक्त तर्क छ तरकारीबाट कोरोना सर्छ। विश्वमा अहिलेसम्म तरकारीबाट कोरोना सरेको वैज्ञानिक पुष्टि भएको छैन। संक्रमित व्यक्तिले अर्का व्यक्तिलाई सम्पर्क गरे वा छोएमा मात्र सर्छ भन्ने सामान्य चेत नहुँदा करोडौं रुपैयाँका तरकारी मिल्काउनु परेको छ। किसानको खेतबारीबाट अति सस्तोमै उठाउन पाएका व्यापारी र बिचौलियाले ल्याएका तरकारी यसरी फाल्नुपर्ने अवस्था आउनु राज्यको चेत कुन स्तरमा रहेछ भन्ने छर्लंग पारेको छ। कोरोनाभन्दा अघि पनि नेपाली किसानले तरकारीका मूल्य पाएका होइनन्। बिचौलियाले एकदुई रुपैयाँ प्रतिकेजीमा उठाउन खोजेपछि उनीहरूले खाल्डो खनेर पुर्ने वा गाईवस्तुलाई खुवाउने नगरेका होइनन्। अहिले लकडाउनका कारण उपभोक्तासम्म तरकारी नपुगेर एकातिर कालोबजारी भइरहेको छ भने अर्कातिर किसानले दुःखकष्ट गरी उब्जाएको उत्पादन मिल्काउनुपरेको छ। तैपनि सरकार डिङ हाँक्न छाड्दैन कि यो सरकार किसानका पक्षमा छ। तरकारीबाट कोरोना सर्ने भए भारतबाट किन निर्बाध आयात भइरहेको छ ? भन्सार विभागकै तथ्यांक हेर्ने हो भने लकडाउन सुरु भएयता एक महिनाको अवधिमा झन्डै दुई लाख मेट्रिक टन खाद्यान्न, ७५ हजार मेट्रिक टनभन्दा बढी तरकारी, ५६ हजार टन गेडागुडी, २९ हजार टन फलफूल र ११ टनभन्दा बढी दुग्धजन्य पदार्थ आयात भएको छ। सरकारले उचित बन्दोबस्त गरेको भए यति धेरै परिमाणमा खाद्यान्न, तरकारी, फलफूल तथा दुग्धजन्य पदार्थ आयात गर्नु नै पर्दैनथ्यो। नेपाली किसानलाई कसरी हुन्छ सहज तुल्याउनेतर्फ सरकार कहिल्यै पनि गम्भीर बनेन। भारतका लागि नेपाल ठूलो बजार हो, चाहे त्यो जुनसुकै उत्पादन वा वस्तुका लागि किन नहोस्। तर भारतले कहिल्यै पनि नेपाल बजार हो भनेर त्यसअनुसारका व्यापारिक व्यवहारसमेत गरेको छैन। विषादि मिसिएका तरकारी आयात नगर्ने नेपाल सरकारको निर्णयलाई भोलिपल्टै उल्टाइदियो। भारतीय उत्पादन वा वस्तु आपूर्तिमा रोकावट आउन नदिन उसले यहाँ माइक्रो म्यानेजमेन्ट गर्ने गर्छ भन्ने उदाहरण विषादि तरकारी प्रकरणले उजागर गरिसकेको छ। अहिले स्वदेशी उत्पादन गाड्न लगाएर भारतीय उत्पादनलाई निर्बाध आइरहन दिनु कतै संघीय सरकारको अघोषित नीति त होइन भन्ने आशंकालाई उसकै व्यवहारले मलजल गरिरहेको छ। यो आशंका यत्तिमै सकिँदैन। अर्थमन्त्री डा युवराज खतिवडाले पेस गरेको आव २०७७७८ को बजेटमा किसानले उपयोग गर्ने रासायनिक मलमा पाँच प्रतिशत भन्सार लगाइएको छ। त्यही छिमेकी भारतले रासायनिक मल, बीउबीजन र सिँचाइमा उपयोग हुने बिजुलीमा अनुदान दिइरहेको छ। सरकारी अनुदानकै कारण भारतीय कृषि उपज प्रतिस्पर्धी भइरहेको छ। नेपालमा उत्पादन गरेकोभन्दा भारतीय उत्पादन सस्तो हुने गर्छ। त्यसमाथि सरकारी साथ र सहयोगका कारण यस्तो जटिल अवस्थामा पनि उताबाट आयात हुन्छ भने अन्य समयको कुरै भएन। एक त नेपालको सरकारी सहयोग त्यसमाथि मूल्यमा प्रतिस्पर्धी, अनि कहाँबाट नेपाली किसानले भारतीय उत्पादनसँग प्रतिस्पर्धा गर्न सक्नु ? त्यही भएर यहाँ फलेका धान गोदाममै सड्छन्। भारतबाट धान र चामल आयात हुन्छ। यहाँका किसानले बेचेको उखुको मूल्य व्यापारीले उधारो राख्दै पचाइदिन्छन्, भारतबाट चिनी आउँछ। अनि व्यापारीहरू भारतबाट आउने चिनीको मूल्य वृद्धि गराउन प्रधानमन्त्रीसम्म लबिङ गर्न पुग्छन्। नेपाली जनता र किसानप्रति असंवेदनशील मात्र होइन, भारतीय तरकारी र उत्पादनप्रति नेपालका नेता र कर्मचारीतन्त्रको अत्यधिक रुचि र लगाव रहेको यी प्रकरणले पुष्टि गर्छन्। किसानले दिनहुँ तरकारी फाल्नुपरेको सार्वजनिक भइरहँदा सरकार किन कानमा तेल हालेर बस्छ ? किन तरकारीबाट कोरोना सर्दैन, सामाजिक दूरी कायम गरी सतर्कता अपनाएर नेपाली किसानका उत्पादनलाई नेपाली उपभोक्तासमक्ष पुर्याउन दिनू भन्ने निर्देशन दिँदैन ?"
परीक्षणमै ढिलाइ : आठ दिन बितिसक्दा पनि पीसीआर रिपोर्ट आएन,जाजरकोट : कोरोना परीक्षणका लागि स्वाब संकलन गरेर सुर्खेत पठाएको एक साता वितिसक्दा पनि पीसीआर रिपोर्ट आउन सकेको छैन । परीक्षणमा ढिलाई हुँदा रिपोर्ट आउन पनि ढिलाइ भएको स्वास्थ्य सेवा कार्यालय जाजरकोटले जनाएको छ । जाजरकोटबाट गत १३ जेठ यता चार सय पाँचजनाको स्वाब संकलन गरेर सुर्खेत पठाइएको भएपनि हालसम्म रिपोर्ट आउन नसकेको स्वास्थ्य सेवा कार्यालय प्रमुख डा सुनिल पुनले बताए । उनका अनुसार रिपोर्ट नआए पनि १४ दिन पुगेका कारण पाँचकाटियास्थित एक क्वारेन्टाइनमा रहेका १४ जनालाई आरडीटी गरेर घर पठाएको बताए । उनका अनुसार बाँकी समुदायका संकास्पद मानिसको स्वाब संकलन गरि पठाइएको छ। कर्णाली प्रदेशका १० जिल्लामध्ये केही जिल्लाको परीक्षण प्रादेशिक अस्पताल सुर्खेतमा र केही जिल्लाको कर्णाली स्वास्थ्य विज्ञान प्रतिष्ठानमा हुने गरेको छ। तर एकैपटक ठूलो संख्यामा मानिस भारतबाट भित्रिएकाले परीक्षणमा चाप बढेको हो । एक दिनमा दुई तीन सयको मात्र परीक्षण हुँदा ढिलाइ भएको डा पुनले बताए । अन्य जिल्लाको परीक्षण भइरहेकाले जाजरकोटको पालो नआएको हुनसक्ने उनले बताए । स्वाब संकलन गरेर पठाएकाको रिपोर्ट आएपछि मात्र जिल्लामा कोरोना भए नभएको एकिन हुन्छ। भारतबाट आएका १ हजार ४ सय ३४ जनालाई विभिन्न क्वारेन्टाइनमा राखिएको छ । तिनीहरुको मंगलबारदेखि स्वाब संकलन थालिएको छ । सदरमुकाममा मंगलबार भारतबाट आएका एकसय १३ र ७ स्वास्थ्यकर्मीको स्वाब संकलन गरिएको छ । अन्यको क्रमश गर्दै लगिने डा पुनको भनाइ छ ।
सीडीओले क्वारेन्टाइनलाई जेल देखे,"नेपालगन्ज : बाँकेका प्रमुख जिल्ला अधिकारी (सीडीओ) रामबहादुर कुरुम्बाङलाई जेठ १५ गते राति फोन आयो डुडुवा गाउँपालिकामा आरडीटी र पीसीआरबाट कोरोना रिपोर्ट पोजिटिभ भएका व्यक्तिलाई एउटैै क्वारेन्टाइनमा राखिएको छ । सीडीओ कुरुम्बाङ राति ९ बजे डुडुवा गाउँपालिका४ स्थित आधारभूत विद्यालय शाहपुर्वा पुगे । उनले पाएको खबर सत्य सावित भयो । आरडीटी पोजिटिभ आएका २० र पीसीआर पोजिटिभ भएका ८ व्यक्तिलाई एउटै कोठामा राखिएको थियो । उनले यसरी राख्नु गम्भीर त्रुटि भएको बताए । क्वारेन्टाइन व्यवस्थापन गर्ने टोलीलाई अलग स्थानमा व्यवस्थापन गर्र्न निर्देशन दिएर उनी फर्किए । जिल्लामा कोरोना संक्रमितको संख्या दिनदिनै बढिरहेका बेला उनलाई १२ जेठमा गृह मन्त्रालयले स्याङ्जाबाट सरुवा गरेर बाँकेमा पठाएको थियो । उनले यहाँ आएर जिम्मेवारी सम्हालेको एक दिन मात्र भएको थियो । उनी सोही दिन जिल्लाको कोरोना रेड जोन नरैनापुर घुमेर फर्किएका थिए । विद्युत् सेवासमेत नपुगेको नरैनापुरका १५ वटा क्वारेन्टाइनको अवस्था त झन् बिजोग थियो । उनले भोलिपल्ट स्थानीय एक टेलिभिजनसँगको अन्तर्वार्तामा भने, यहाँका क्वारेन्टाइन मापदण्डअनुरूप छैनन् । त्यो जेलजस्ता छन् । उनले खानेबस्ने व्यवस्था राम्रो नभएको प्रतिक्रिया दिएका थिए । उनी अझै भन्छन्, मापदण्ड त के पुग्थ्यो र कहीं पनि पुगेको छैन । यहाँ मात्र होइन देशभर । तर, सुधार गर्न त सकिन्छ । जति गर्न सकिन्थ्यो त्यति गर्न सकिएको छैन । मापदण्ड त के पुग्थ्यो र, कहीं पनि पुगेको छैन । यहाँ मात्र होइन देशभर । तर, सुधार गर्न त सकिन्छ । रामबहादुर कुरुम्बाङ, प्रमुख जिल्ला अधिकारी, बाँके जिल्लामा सबैभन्दा धेरै संक्रमित नरैनापुर गाउँपालिकामा छन् । नरैनापुर देशमै सबैभन्दा बढी संक्रमित भएको स्थानीय तह हो । १ सय १८ जना संक्रमित (एक जनाको मृत्यु)मध्ये वडा नम्बर ५ का मात्र झन्डै आधा छन् । त्यसमा पनि भोजभगवानपुरस्थित दीपेन्द्र प्राविको क्वारेन्टाइनमा बसेकामध्ये झन्डै आधा अर्थात् २८ जनामा संक्रमण पुष्टि भयो । सोही क्वारेन्टाइनमा बसेका २५ वर्षका युवाको कोरोनाबाट ज्यान गयो । नरैनापुरमा एक प्लाटुन सेनाले अस्थायी क्याम्प बनाएर क्वारेन्टाइनको सुरक्षा गरिरहेको छ । डुडुवाको शाहपुर्वाको विद्यालयलाई आइसोलेसन बनाइएको छ । प्रेस संगठन बाँकेले जेठ १६ गते अपराह्न १ बजे सीडीओ कुरुम्बाङसँग भर्र्चुअल प्रेस मिट राखेको थियो । त्यही बेला राप्तीसोनारी८ को क्वारेन्टाइनमा रहेका व्यक्तिलाई कोरोना रिपोर्ट नआउँदै घर पठाएको खबर आयो । उनी पत्रकार सम्मेलन छाडेर त्यतै लागे । राप्तीसोनारी८ शमशेरगन्जस्थित शिवशक्ति माविको क्वारेन्टाइनमा रहेका ३० जनालाई अपराह्न ४ बजे बिदाइ कार्यक्रम गरेर घर पठाइयो । त्यही साँझ ७ बजेतिर क्वारेन्टाइनमा बसेका सात जनाको रिपोर्ट पोजिटिभ आयो । हामीलाई रिपोर्ट नेगेटिभ आयो भन्ने खबर फोनमा आयो । खासमा त्यो क्वारेन्टाइनको आएकै रहेनछ, गाउँपालिका अध्यक्ष लाहुराम थारू भन्छन्, उनीहरू घर पुगेपछि फेरि रातारात फिर्ता ल्याएर आइसोलेसन बनाइयो । त्यही विद्यालयमा दक्षिणतिरको भवनमा आइसोलेसन र उत्तरतिरको भवनलाई क्वारेन्टाइनका रूपमा प्रयोग गरिएको छ । नरैनापुर, डुडुवा र राप्तीसोनारी गाउँपालिकाका यी दृष्टान्तले बाँकेका स्थानीय तहमा क्वारेन्टाइनको व्यवस्थापन कसरी भइरहेको छ भनेर स्पष्ट चित्र देखाउँछन् । कोरोना नियन्त्रणका लागि बनाइएका क्वारेन्टाइन नै कोरोना सार्ने अखडाजस्ता भएका छन् । भारतबाट आएर घरपरिवारमा कोरोना सार्ने खतरा थियो । त्यसलाई जोगाएका छौं, नरैनापुर गाउँपालिकाका सूचना अधिकारी लक्ष्मीकान्त मि श्रा भन्छन् । घर, परिवार र समुदाय जोगाउने नाममा अव्यवस्थित क्वारेन्टाइनका कारण अरूलाई जोखिम भइरहेको छ । अधिवक्ताद्वय रामकुमार दीक्षित र विजयकुमार शर्माले नरैनापुरका १३ वटा क्वारेन्टाइनलाई आधार बनाएर उच्च अदालत तुलसीपुर नेपालगन्जमा रिट दायर गरे । क्वारेन्टाइनमा मापदण्डअनुरूप खाने, बस्ने, शौचालयसमेतको व्यवस्था नहुनुका साथै भौतिक दूरी पालन नगरिएको, क्वारेन्टाइनमा रहेका व्यक्तिहरू जन्तीजस्तै बस्न बाध्य भएकाले क्वारेन्टाइन अमानवीय, यातना केन्द्रमा परिणत भएको रिटमा उल्लेख छ । जानकी गाउँपालिकाका प्रमुख प्रशासकीय अधिकृत हरिबहादुर खत्री ८ वटा क्वारेन्टाइन नै व्यवस्थापन गर्न हम्मेहम्मे परेको बताउँछन् । भन्छन्, तीन दिनमा ५ लाखको खर्च आउँछ । खर्चैै धान्न सक्ने अवस्था छैन । ८ स्थानीय तहका ९४ वटा क्वारेन्टाइनमा सोमबारसम्म ४ हजार ९६ जनालाई राखिएको जिल्ला स्वास्थ्य कार्यालय बाँकेका कोरोना फोकल पर्सन नरेशबाबु श्रेष्ठले बताए । जिल्लामा ८७ वटा अर्थात् ९२५५ प्रतिशत क्वारेन्टाइन विद्यालयमै छन् । ७ वटामध्ये कोहलपुर बहमुखी क्याम्पस र नेपालगन्जमा महेन्द्र बहुमुखी क्याम्पसलाई पनि क्वारेन्टाइन बनाइएको छ । शिक्षा इकाइ तथा समन्वय इकाइ बाँकेका प्रमुख रामसुरेश यादवका अनुसार जिल्लाभरि प्राथमिकदेखि माध्यमिक गरी २ सय ५० विद्यालय छन् । तीमध्ये आधाभन्दा बढीको छानो टिनले छाइएको छ । जेठ महिनामा नेपालगन्जमा ४१८ डिग्री सेल्सियससम्म तापक्रम पुगेको छ । नरैनापुरका १५ क्वारेन्टाइनमा एकाधबाहेक कुनैमा पनि विद्युत् सेवा पुगेको छैन । टिनको छानोमा क्वारेन्टाइन बनाउनु नै मापदण्ड पुग्दैन, अधिकारकर्मी आलम खान भन्छन्, अहिले टिनको छानोमै आइसोलेसन बनाउनु झन् मापदण्डविपरीत काम भइरहेको छ ।"
थप २०१ जनामा कोरोना पुष्टि : संक्रमितको संख्या २३ सय पुग्यो,काठमाडौं : बुधबार एकै दिन २०१ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता डा विकास देवकोटाका अनुसार बुधबार २०१ जनाको रिपोर्ट पोजिटिभ आएसँगै संक्रमितको संख्या दुई हजार तीन सय पुगेको छ। मंगलबार मात्र २८८ जनाका कोरोना संक्रमण पुष्टि भएको थियो। बुधबार पीसीआर विधिबाट ८० हजार दुई सय ४७ र आरडीटी विधिबाट एक लाख २० हजार तीन सय ८१ जनाको नमुना परीक्षण गरिएको छ। पछिल्लो २४ घण्टामा पीसीआर विधिबाट चार हजार नौ सय २४ र आरडीटी विधिबाट चार हजार ३४ जनाको नमुना परीक्षण गरिएको छ। मन्त्रालयका अनुसार अहिले एक लाख ५५ हजार आठ सय ८० क्वारेन्टाइनमा छन्। डिस्चार्ज हुनेको संख्या २ सय ७८ पुगेको छ। डिस्चार्ज हुने पुरुष २२२ छन् भने ५६ महिला छन्। मन्त्रालयका अनुसार बुधबार १२ जना डिस्चार्ज भएका हुन्।
वडाध्यक्षको नेतृत्वमा प्रहरी चौकी तोडफोड,"रुकुम : रुकुम पश्चिमको मुसीकोट नगरपालिकाका वडाध्यक्षको नेतृत्वमा स्थानीय युवाले प्रहरी चौकी आक्रमण गरेका छन्। नगरपालिका१४ छिवाङ ज्युलामा रहेको अस्थायी प्रहरीचौकीमा मंगलबार राति सोही नगरपालिका१३ का वडाध्यक्ष दीपक केसी नेतृत्वमा युवाहरुको समूहले आक्रमण गरेको प्रहरीले जानकारी दिएको छ। अत्याधिक मदिरा सेवन गरी मोटरसाइकलमा आएका वडाध्यक्ष केसीले जाँचका लागि राखिएको ढाट हटाउन प्रहरीले ढिलाइ गरेको भन्दै झगडा सुरु गरेका थिए। त्यसै क्रममा २०२५ जना युवा आएर प्रहरी चौकी तोडफोड गरेका हुन्। स्थानीयले घरबाट बाँसका भाटा तथा अन्य सामग्री निकालेर चेकपोस्ट तथा चौकीमा आक्रमण गरेको चौकी इन्चार्ज प्रहरी सहायक निरीक्षक धनबहादुर साउदले जानकारी दिए। उनका अनुसार वडाध्यक्षलगायत स्थानीय युवाले चौकीमा रहेका कुर्सी, गाडी रोक्न बनाइएका सामान ताडफोड गरिनुका साथै चौकीमा ढुंगामुढा समेत गरेका थिए। घटनालगत्तै वडाध्यक्ष केसीलगायत युवाहरु फरार रहेका छन्। जिल्ला प्रहरी कार्यालय, प्रहरी चौकी सोलावाङ, प्रहरी चौकी सिम्लीको संयुक्त टोली छिवाङ पुगेको थियो। प्रहरीले रातभर खोज्दा पनि वडाध्यक्षसहित आक्रमणमा संलग्नलाई भेटाउन सकेको छैन। वडाध्यक्ष केसीको मोबाइल स्बीच अफ रहेको प्रहरीको भनाइ छ। जिल्ला प्रहरी कार्यालयका प्रहरी निरीक्षक हरिबहादुर ओलीको नेतृत्वमा प्रहरी चौकी घटनास्थल पुगेको थियो। चौकीका अधिकांश सामग्रीमा क्षति पुगेको उनले बताए। जिल्ला प्रहरीप्रमुख प्रहरी नायब उपरीक्षक ठगबहादुर केसीले चौकी तोडफोडमा संलग्न केसीसहित सबैको खोजी भइरहेको र उनीहरूलाई कारबाही प्रक्रिया अघि बढाइसकेको बताए। प्रहरीचौकी आक्रमण नगर्न स्थानीयले सम्झाउँदा वडाध्यक्ष केसी लगायतका युवाहरुले उल्टै स्थानीयलाई समेत आक्रमणको प्रयास गरेका थिए। चौकीमा ६ जना मात्रै प्रहरी रहेकाले स्थिति नियन्त्रण बाहिर गएको प्रहरीको भनाइ छ। थोरै हतियार र जनशक्ति भएकाले वडाध्यक्ष र युवाहरुलाई नियन्त्रणमा ल्याउन नसकिएको चौकी इन्चार्ज साउदको भनाइ छ। आक्रमणपछि बुधबार बिहानैदेखि चौकी सुनसान छ। प्रहरी डिउटीमा समेत छैनन्। चौकी इन्चार्ज साउद उजुरी दर्ताका लागि भन्दै जिल्ला पुगेका छन्। वडाध्यक्ष केसी यसभन्दा पहिले पनि पटकपटक विवादमा परेर प्रहरी नियन्त्रणमा पर्दै आएको थिए।"
स्वास्थ्य पूर्वाधारमा खेलाँची,"सुर्खेत : भारतबाट फर्किनेको संख्या बढेसँगै कर्णालीमा दिनहुँ कोरोना संक्रमित थपिन थालेका छन्। भारतबाट आउनेको व्यवस्थापन र स्वास्थ्य पूर्वाधार निर्माणमा भने सरकार जिम्मेवार भएको छैन। आवश्यक स्वास्थ्य पूर्वाधार व्यवस्थापनमा खेलाँची गरिएका कारण संक्रमितको उपचारमा समस्या हुन थालेको हो। कालिकोटमा शनिबार एकैपटक १८ जनामा कोरोना पुष्टि भयो। जिल्लाका विभिन्न क्वारेन्टाइनमा रहेका उनीहरूलाई उपचारका लागि आइतबार सदरमुकाम मान्म ल्याइयो। तर जिल्ला अस्पतालमा जम्मा चार शैय्याको आइसोलेसन छ। अस्पतालमा संक्रमितलाई राख्न सम्भव नभएपछि निर्माणाधीन एकीकृत भवनमा राख्नु परेको प्रमुख जिल्ला अधिकारी कृष्णचन्द्र पौडेलले जानकारी दिए। कालिकोटमा संक्रमित देखिन थाले पनि हालसम्म त्यहाँ एउटा पनि आईसीयू र भेन्टिलेटर छैनन्। संक्रमितको संख्या बढ्ने सम्भावना रहेको र जिल्लामा स्वास्थ्य पूर्वाधार नहुँदा अब उपचारका लागि जुम्लामा रहेको कर्णाली स्वास्थ्य विज्ञान प्रतिष्ठानमा लैजाने योजना रहेको जिल्ला स्वास्थ्य सेवा कार्यालयका सूचना अधिकारी कटकबहादुर महतले बताए। उनका अनुसार जिल्लामा हाल जम्मा १५ शैय्या मात्र आइसोलेसन छ। सल्यानमा पनि समस्या उस्तै छ। जिल्लाभर आइसोलेसन शैय्याको संख्या २४ छ। तर, त्यहाँ सोमबार दिउँसोसम्म ४४ जनामा संक्रमण पुष्टि भएको छ। आइसोलेसन शैय्याभन्दा संक्रमितको संख्या बढी भएपछि सल्यानबाट संक्रमितलाई उपचारका लागि सुर्खेत पठाइएको प्रमुख जिल्ला अधिकारी शिवराम पोखरेलले जानकारी दिए। सल्यानमा भारतबाट आएकाको संख्या धेरै भएकाले अझै संक्रमित बढ्ने देखिन्छ। तर पनि जिल्लामा हाल एउटा पनि आईसीयू र भेन्टिलेटरको सुविधा छैन। दैलेखमा पनि जिल्लाभर आइसोलेसन शैय्याको संख्या एक सय १३ मात्र छ। जहाँ सोमबार दिउँसोसम्म ९८ जनामा कोरोना पुष्टि भइसकेको छ। संक्रमितको संख्या बढ्दै जाँदा आइसोलेसनको अभाव हुने र उपचार नै नपाउने अवस्था आउने चिकित्सकले चेतावनी दिएका छन्। कर्णालीमा पछिल्लो एक साता मात्र भारतबाट २३ हजार नागरिक भित्रिएका छन्। हालसम्म भारतबाट आएकामा मात्र कोरोना देखिएको छ। तर प्रदेशमा आइसोलेसन शैय्या पर्याप्त नहुँदा अवस्था जटिल हुने देखिएको हो। प्रदेश सभामा कांग्रेस संसदीय दलका नेता जीवनबहादुर शाहीले प्रदेश सरकार स्वास्थ्य पूर्वाधार व्यवस्थापनमा चुकेको बताए। समयमै आइसोलेसन र उपचारको व्यवस्थापन नभए अवस्था जटिल हुने उनले बताए। प्रदेश सरकारले सुर्खेतमा रहेको प्रदेश अस्पताल, कर्णाली स्वास्थ्य विज्ञान प्रतिष्ठान जुम्ला र मिसन अस्पताल चौरजहारीलाई कोरोना विशेष अस्पताल तोकेको छ। तर, ती अस्पतालमा पनि आइसोलेसन शैय्या पर्याप्त छैनन्। सामाजिक विकास मन्त्रालयका अनुसार प्रदेश अस्पतालमा ७०, प्रतिष्ठानमा एक सय २० र चौरजहारीमा ७६ शैय्या मात्र आइसोलेन उपलब्ध छ। कर्णालीमा सोमबार दिउँसोसम्म दुई सय ३३ जनामा कोरोना पुष्टि भइसकेको छ। संक्रमण पुष्टि हुने दर बढेको र भारतबाट आउनेक्रम जारी रहेकाले यही अवस्थामा कर्णालीमा विद्यमान आइसोलेसन, आईसीयू, भेन्टिलेटर र क्वारेन्टाइनले थेग्ने अवस्था छैन। मन्त्रालयअन्तर्गतको जनस्वास्थ्य शाखाका प्रमुख नवराज कँडेलले भने, प्रदेशभर आइसोलेसन शैय्या साढे पाँच सय छन्, आईसीयू शैय्या ४० र भेन्टिलेटरको संख्या १७ मात्र छ। लकडाउन भएको दुई महिना बित्दा पनि प्रदेश सरकार र स्थानीय सरकारले आवश्यक स्वास्थ्य पूर्वाधार व्यवस्थापनमा खेलाँची गर्दा संक्रमितको उपचारमा समस्या देखिन थालेको हो। आइसोलेसन अभावमै जिल्लाबाट संक्रमितलाई अर्को जिल्लामा पठाउने र क्वारेन्टाइनमै राख्नुपर्ने अवस्था छ। प्रदेश स्वास्थ्य सेवा निर्देशनालयका निर्देशक रीता भण्डारीले आफूहरू हतियारबिनाको सिपाही जस्तै बनेको बताइन्।"
रूकुम घटना : मानवताविरोधी अपराध,"काठमाडौं : संसदीय समितिले रूकुम पश्चिमको चौरजहारीमा भएको घटनालाई मानवताविरोधी अपराध ठहर गरेको छ। प्रतिनिधिसभाको कानुन, न्याय तथा मानवधिकार समितिले उक्त घटनाको निष्पक्ष छानबिन गरी दोषीलाई कडा कारबाही गर्न सरकारलाई निर्देशन दिएको छ। दलित समुदायमाथि निरन्तर हिंसा र विभेद भएकाले जिल्ला प्रहरी कार्यालयमा दलित सेल खडा गरी सबै अपराधीलाई कानुनी दायरामा ल्याउन समितिले गृह मन्त्रालयलाई निर्देश गरेको छ। समितिले मंगलबार गृहमन्त्री रामबहादुर थापा, महान्यायाधिवक्ता अग्नि खरेललगायत पदाधिकारीलाई बोलाएर रूकुम घटनाबारे छलफल गरेको हो। महान्यायाधिवक्ता खरेलले यो मुद्दालाई बिग्रिन नदिने प्रतिबद्धता व्यक्त गरे। रूकुम घटनाले हाम्रो समाज जातीय भेदभावबाट कति पीडित छ भन्ने देखाएको समेत उनले उल्लेख गरे। नीति बनाउँछौं, कानुन बनाउँछौं, कार्यान्वयन गर्छौं कि गर्दैनौं भन्ने कुरा मुख्य हो। प्रमाण जुटाउन सक्छौं कि सक्दैनौं भन्ने कुरा यो मुद्दामा पनि उठ्छ, अन्य मुद्दामा पनि उठ्छ, उनले भने, अनुसन्धानमा कसैको प्रभाव पर्दैन, यो निष्पक्ष ढंगले हुन्छ। यति कुरा पक्का हो यो मुद्दा बिग्रिन दिइँदैन। समिति सदस्यले उक्त घटनालाई मानवताविरोधी अपराधको संज्ञा दिएका थिए। त्यसमा संलग्न दोषी जो भए पनि, जुनसुकै हैसियतमा भए पनि उसलाई कारबाही गर्नुपर्ने सत्तारुढ दल नेकपा संसदीय दलका उपनेता सुवास नेम्बाङको भनाइ थियो। यो दलित समुदायविरुद्धको मात्र घटना होइन, यो त सिंगो मानवताविरुद्धको अपराध हो, उनले भने, यो हाम्रो निधारमा लागेको कलंक हो। प्रमुख प्रतिपक्षी कांग्रेसका प्रमुख सचेतक बालकृष्ण खाँडले रुकुम घटनालाई सामान्य रूपमा नलिन सबैलाई आग्रह गरे। लकडाउनको विशेष परिस्थितिमा कसरी मानिसहरू बाहिर निस्किए ? मान्छेहरू ताँती लागेर आउँदा राज्य प्रणाली कहाँ थियो ? , उनले भने, यो घटनालाई सामान्य रुपमा नलिऔं। यो अत्यन्तै संवेदनशील घटना हो। राष्ट्रिय जनता पार्टी (राजपा)का प्रमुख सचेतक लक्ष्मणलाल कर्णले जातीय घटनालाई राज्यले अझै रोक्न नसकेको बताए। घटनापछि अनुसन्धान गर्ने कि घटना हुनै नदिने ? , यही हो राज्य ? अहिले भइरहेको अनुसन्धानमाथि कसैको विश्वास छैन, उनले भने, अनुसन्धानको विश्वास किन भइरहेको छैन भन्ने कुराको खोज राज्यले गर्नुपर्छ। जबरजस्ती विश्वास गर भन्नुहुँदैन। सांसदहरू मीन विश्वकर्मा, दिव्यमणि राजभण्डारी, विमला विक, रामकुमारी चौधरी, शेरबहादुर तामाङ, पार्वती बिशंखे, लक्ष्मी परियार, मातृका यादवले उक्त घटनाले दलितमाथि भइरहेको भेदभाव र अत्याचारलाई छरपस्ट पारेको बताए। प्रहरी टुलुटुलु हेरेर बसेको होइन गृहमन्त्री रामबहादुर थापाले रूकुम घटनाका बेला प्रहरी टुलुटुलु हेरेर नबसेको संसदीय समितिमा बताए। घटनामा प्रहरीले नवराज समूहका मानिसहरूलाई बचाएको दाबीसमेत गृहमन्त्री थापाले गरे। प्रहरीबाट केही कमजोरी भएका होलान्। यसमा हामी छानबिन गर्दै छौं। प्रहरी दोषी देखिए विभागीय कारबाही पनि गरौंला, उनले भने, प्रहरी टुलुटुलु तमासा हेरेर बसेको होइन। प्रहरीकै कारण धेरै मानिसको ज्यान जोगिएको हो। उनले ५०६० जनाको समूहले नवराजको समूहमाथि आक्रमण गरेको खुलाए। जाजरकोटबाट १९ जनाको समूह रूकुम आएका रहेछन्। उनीहरू लुकेर आएका होलान्। त्यसैले प्रहरीको नजरमा आएनन्, उनले भने, अर्को समूहबाट ५०६० जना आएको भन्ने सूचना आएको छ। उक्त घटनामा कानुन कार्यान्वयन गर्न राज्य प्रतिबद्ध रहेको उनको भनाइ थियो। हामी अहिले घटनाको अनुसन्धानमा छौं। केन्द्र, प्रदेश र स्थानीय तहबाट संयुक्त रूपमा अनुसन्धान भइरहेको छ। घटनालाई ढाकछोप गर्नेजस्ता कुनै पनि काम हुँदैनन् भनेर सरकारका तर्फबाट प्रस्ट पार्न चाहन्छु, उनले भने, दोषीहरूमाथि सरकार कडाभन्दा कडा कारबाही गर्ने कुरामा प्रतिबद्ध छ। प्रहरी महानिरीक्षक ठाकुरप्रसाद ज्ञवालीले २० जनाविरुद्ध किटानी जाहेरी परेको समितिमा सुनाए। प्रहरीले १८ जनालाई पक्राउ गरिसकेको छ, दुई जना फरार छन्, उनले भने, पक्राउ परेकाहरूलाई १० दिनको म्याद थप गरी अनुसन्धान गरिरहेका छौं। गृहसचिव महेश्वर न्यौपानेले घटना जसरी भएको हो त्यसरी नै अनुसन्धान भइरहेको जानकारी दिए। अनुसन्धानमा खटिएका अधिकृतहरूले सबैको बयान लिइसक्नुभएको छ। अनुसन्धानपछि अभियोजनमा लग्ने तयारी पनि भएको छ, उनले भने, अनुसन्धान अधिकृतहरूले घटना कसरी भएको थियो भनेर तथ्यहरू हेरिरहनुभएको छ।"
हङकङ मामिलामा नेपालको चीनलाई समर्थन,"काठमाडौं : चीनले हङकङ लागि अघि सारेको राष्ट्रिय सुरक्षा कानुनलाई लिएर विश्वभर आवाज उठिरहेको बेला नेपालले चीनको पक्षमा मुख खोलेको छ। नेपालले एक चीन नीति दोहोर्याउँदै हङकङ मामिलामा चीनले गरेको प्रयासको पूर्ण समर्थनसमेत गरेको छ। चीनको आन्तरिक मामिलामा नेपालले बोलेको विषय अहिले विवादित बनेको छ। कुनै बेला बेलायत र केही समय जापानको उपनिवेश रहेको हङकङ हाल एक राष्ट्र, दुई प्रणाली अन्तर्गत चीनको महत्वपूर्ण अंग हो। यही व्यवस्थाका कारण हङकङमा मुख्यभूमि चीनमा भन्दा बढी स्वतन्त्रता, छुट्टै कानुनी व्यवस्था र आफ्नै न्याय प्रणालीको अभ्यास भइरहेको छ। तर, त्यो बेइजिङलाई सैह्य छैन। विदेश र रक्षा नीतिबाहेकमा चीनले हङकङलाई स्वायत्तता प्रदान गरेको छ। त्यही सम्झौताको आधारमा २२ वर्ष अघि बेलायतबाट हङकङ चीनको यो प्रणालीमा रहेको हो। तर, पछिल्लो समय हङकङको सबै प्रावधान कटौती गर्दै लैजाने नीतिअनुरुप चीन अघि बढेकाले त्यहाँ भइरहेका संघर्षप्रति शक्ति राष्ट्रहरुले चासो देखाइरहेका छन्। राजनीतिक दबाबको कारण उक्त वक्तव्य बाहिर आएको पनि परराष्ट्र अधिकारीले प्रतिक्रिया दिएका छन्। एसियाको आर्थिक केन्द्र मानिने टापु सहर हङकङमा यही विषयलाई लिएर लामो आन्दोलन भएको थियो। त्यहाँको जनता सडकमा उत्रिएका र चिनियाँ राष्ट्रपति सी चिनफिङले आफ्नो निर्णयलाई फिर्ता लिएका थिए। गत साउनमा २० लाखभन्दा बढी जनताले गरेको सर्वाधिक ठूलो प्रदर्शनले चीनलाई नै हल्लाइदिएपछि बेइजिङ समर्थक हङकङकी कार्यकारी प्रमुख क्यारी ल्याम पछि हटेकी थिइन्। तर, अहिले त्यसमा प्रभाव पार्ने सुरक्षा कानुन बेइजिङले ल्याएको हो। शान्ति, कानुन र व्यवस्थालाई व्यवस्थित रुपमा पालना गराउनु राज्यको एक प्रारम्भिक जिम्मेवारी हो, परराष्ट्रद्वारा बुधबार जारी वक्तव्यमा भनिएको छ, नेपाल कुनै पनि मुलुकको आन्तरिक सम्बन्धमा हस्तक्षेपमा विश्वास गर्दैन र हङकङमा कानुन र सुव्यवस्था गर्नको लागि चीनले गरेको प्रयासलाई समर्थन गर्दछ। शक्तिशालीसहित अधिक पश्चिमा मुलुकहरुले चीनले हङकङमाथि पूर्ण शासन गर्न ल्याएको उक्त कानुनको विरोध गरिरहेका छन्।"
"विदेशीको चलखेल बढ्यो, सचेत बनौं : कमल थापा","काठमाडौं : राष्ट्रिय प्रजातन्त्र पार्टीका अध्यक्ष कमल थापाले नेपाली राजनीतिमा विदेशी 'एसेट'को चलखेल व्यापक भएको बताएका छन्। जनताले पार्टी कार्यकर्ताभन्दा माथि उठेर स्वाभिमानी नागरिकको रुपमा नसोच्ने हो भने भविष्य अझै कहालीलाग्दो हुँदै जाने उनले स्पष्ट पारेका छन्। बुधबार बिहान ट्वीट गर्दै उनले लेखेका छन्, नेपाली राजनीतिमा विदेशी एसेटको चलखेल यति व्यापक छ कि ठिकबेठिक छुट्याउन पनि कठिन भएको छ। बीआरआई, एमसीसी, संविधान संशोधन, धर्मनिरपेक्षता, संघियता, गणतन्त्र त्यसका ज्वलन्त उदाहरण हुन्। जनताले पार्टी कार्यकर्ताभन्दा माथि उठेर स्वाभिमानी नागरिककोरुपमा नसोच्ने हो भने भविष्य अझै कहालीलाग्दो हुन्छ। भारतको मिचाहा प्रवृत्ति विरुद्ध राष्ट्रसंघमा आवाज उठाऔं : कमल थापा भारतको दवावबाट नेपाल झुक्दैन : कमल थापा उनले राष्ट्रिय स्वाभिमानस्वतन्त्रता बन्धकमा पर्ने खतरा पर्ने आशंका गरेका छन्। स्वतन्त्र अस्तित्व र पहिचानमाथि संकटको कालो बादल मडारिन थालेको बताउँदै थापाले समयमा सचेत बन्न आह्वान गरेका छन्। घुमिफिरी फेरि ७ साल अघि र लगत्तै पछिको जस्तै राष्ट्रिय स्वाभिमानस्वतन्त्रता बन्धकमा पर्ने खतरा देखिन्छ। उनले ट्वीटमा लेखेका छन् ,राजा महेन्द्र,राजा वीरेन्द्र, बीपी, टंकप्रसाद आदिले बुद्धिमत्तापूर्ण ढंगबाट कायम गरेको स्वतन्त्र अस्तित्व र पहिचानमाथि संकटको कालो बादल मडारिन थालेको छ। समयमा सचेत बनौं। घुमिफिरी फेरि ०७ साल अघि र लगत्तै पछिको जस्तै राष्ट्रिय स्वाभिमानस्वतन्त्रता बन्धकमा पर्ने खतरा देखिन्छ।राजा महेन्द्र,राजा बीरेन्द्र,बिपी,टंकप्रसाद आदिले बुद्धिमत्तापूर्ण ढंगबाट कायम गरेको स्वतन्त्र अस्तित्व र पहिचानमाथि संकटको कालो बादल मडारिन थालेको छ।समयमा सचेत बनौं।   ()  ,"
थुनुवा जिन्दगीमा क्वारेन्टाइन र आइसोलेसनका बिरामी,"जनकपुरधाम : प्रदेश २ का मुख्यमन्त्री लालबाबु राउतले कोरोना संक्रमणबाट जोगिन क्वारेन्टाइन र आइसोलेसनमा रहेका थुनुवा जीवन बाँच्न बाध्य भएको बताएका छन्। पूर्वाधार अभावले गर्दा आइसोलेसन र क्वारेन्टाइनमा जस्तो सुविधा हुनुपर्ने हो त्यो हुन नसकेको मुख्यमन्त्रीले स्वीकार गरेका हुन्। प्रदेशसभाको बुधबारदेखि सुरु भएको चौथो अधिवेशनको पहिलो बैठकमा बोल्दै मुख्यमन्त्री राउतर्ले क्वारेन्टाइन कोरोना भाइरसको प्रकोप बढाउने थलो बनेको बताए। भारत सहित विभिन्न मुलुकबाट आउने प्रदेशवासीलाई सीमाबाट प्रवेश गरेपछि जुन प्रकारको चेकजाँच गर्नु पर्ने हो त्यो हुन नसकेको राउतले बताए। कुनै प्रोटोकल पूरा नगरी गाउँका विद्यालय र धर्मशालामा मान्छे राखिएको छ, मुख्यमन्त्री राउतले भने, यसले एकजनाबाट दर्जनौंमा भाइरस सर्ने जोखिम बढाएको छ। प्रदेश २ का क्वारेन्टाइन विश्व स्वास्थ्य संगठनको प्रोटोकल अनुसार नरहेको उनको भनाइ छ। यस्तो बेलामा तीनै तहको सरकारबीच समन्वय र सहकार्य हुनुपर्ने हो त्यो छैन्, उनले भने, बाहिरबाट आउनेलाई क्वारेन्टाइनमा व्यस्थित रुपमा राख्न सकिएको छैन्। प्रदेश सरकारले आफ्नो सिमित स्रोत साधनबाट यस महामारीसँग जुध्न कुनै पनि कसर बाँकी नराखेको उनले बताए। भिटिएमको अभाव छ। पीसीआर परीक्षण बढी भन्दा बढी हुन सकेको छैन्, राउतले भने तर, यी सबै समस्या छँदाछँदै रोगले भन्दा भोकले मर्ने समस्या छ। मुख्यमन्त्री राउतले प्रदेश २ सरकारले आगामी वर्षको नीति तथा कार्यक्रम र बजेटमा स्वास्थ्य, रोजगारी र कृषि तथा शिक्षालाई विशेष प्राथमिकतामा राखिने बताए। सदनमा आर्थिक मामिला तथा योजनामन्त्री विजयकुमार यादवले विनियोजन विधेयक २०७७ को सिद्धान्त, उद्देश्य, प्राथमिकता तथा प्रमुख नीति प्रस्तुत गरेका थिए। समग्र स्वास्थ्य क्षेत्रको सुधारतर्फ आगामी वर्षको बजेट केन्द्रित हुने अर्थमन्त्री यादवले बताए। प्रदेशसभाको अर्को बैठक बिहीबारका लागि तय गरिएको छ।"
बालुवाटारमा विज्ञसँग प्रधानमन्त्रीले गरे चार घण्टा छलफल,"काठमाडौं : प्रधानमन्त्री केपी ओलीले विभिन्न क्षेत्रका विज्ञसँग बुधबार साँझ छलफल गरेका छन्। प्रधानमन्त्रीको सरकारी निवास बालुवाटारमा भएको छलफल उपलब्धिमूलक र फलदायी भएको प्रधानमन्त्रीका प्रेस सल्लाहकार सूर्य थापाले जानकारी दिए। थापाका अनुसार विभिन्न क्षेत्रका २५ जना विज्ञसँगको छलफल चार घण्टासम्म चलेको थियो। प्रधानमन्त्रीज्यूले आज आयोजना गर्नुभएको विभिन्न क्षेत्रका विज्ञसँगको परामर्श बैठक सम्पन्न भएको छ, छलफलपछि थापाले भने, करिब ४ घण्टासम्म भएको छलफल उपलब्धिमूलक र फलदायी भएको छ। विभिन्न क्षेत्रका विज्ञसँगको परामर्श बैठकमा योजना, अर्थव्यवस्था, चिकित्सा, नर्सिङ, सामाजिक अभियन्तालगायत २५ जना सहभागी भएको थापाको भनाइ छ। अर्थदेखि चिकित्सा क्षेत्रका विज्ञसँग प्रधानमन्त्रीले लिए परामर्श बैठकमा विभिन्न क्षेत्रका विषय विज्ञसँगै उपप्रधानमन्त्री तथा रक्षामन्त्री ईश्वर पोखरेल, परराष्ट्रमन्त्री प्रदीप ज्ञवाली, स्वास्थ्यमन्त्री भानुभक्त ढकाल विभिन्न मन्त्रालयका सचिवलगायतको सहभागीता थियो।"
विभेद र हिंसाका घटना घटिरहनु गणतन्त्रका लागि चुनौती : परराष्ट्रमन्त्री ज्ञवाली,"काठमाडौं : परराष्ट्रमन्त्री प्रदीप ज्ञवालीले छुवाछुतजन्य विभेद र हिंसाका घटना घटिरहनु संघीय लोकतान्त्रिक गणतन्त्रका लागि चुनौतीको विषय भएको बताएका छन्। छुवाछुत विरुद्धको राष्ट्रिय दिवसको उपलक्ष्यमा शुभकामना दिँदै उनले रुकुममा घटित विभत्स घटनाले हाम्रो सामाजिक संरचनामा निहित गम्भीर खोटहरू उजागर गरेको बताएका हुन्। दलित समुदायसहित सबै न्यायप्रेमी नेपाली जनताको आन्दोलनको बलमा निर्मित संविधानले समानता र अविभेदको प्रत्याभूति गरेको उल्लेख गर्दै मन्त्री ज्ञवालीले सबै खाले जातीय विभेद र छुवाछुतलाई गम्भीर सामाजिक अपराध घोषणा गरिएको स्मरण गरेका छन्। संविधानमा दलित समुदायका लागि विशेष व्यवस्था गरिएको छ। तर संविधान र कानुनमा यति महत्वपूर्ण उपलब्धि संस्थागत हुँदाहुँदै पनि व्यवहारमा दलित समुदायमाथि छुवाछुतजन्य विभेद र हिंसाका घटना घटिरहनु संघीय लोकतान्त्रिक गणतन्त्रका लागि चुनौतीको विषय हो। बुधबार बिहान ट्वीट गर्दै ज्ञवालीले लेखेका छन्, हालै रुकुममा घटित विभत्स घटनाले हाम्रो सामाजिक संरचनामा निहित गंभीर खोटहरू उजागर गरेको छ। उनले राजनीतिक रूपमा उच्च रहेको हाम्रो परिवर्तनको सामाजिक सांस्कृतिक धरातल कमजोर छ भन्ने पनि स्पष्ट पारेको धारणा राखेका छन्। उनले मानवमानवबीचका सबै खाले विभेद अन्त्य गरेर वास्तविक समानता स्थापित गर्न लागि पर्न आह्वान गरेका छन्। नेपाल कम्युनिष्टस्ट पार्टी (नेकपा) का नेता समेत ज्ञवालीले लेखेका छन्, आउनुहोस् प्रण गरौं छुवाछुत जस्तो मानवतामाथि कलंकलाई संवैधानिक र कानुनी रुपमा मात्रै होइन, व्यवहारमै निर्मूल गर्नेछौं र मानवमानवबीचका सबै खाले विभेद अन्त्य गरेर वास्तविक समानता स्थापित गर्ने छौं। जाजरकोटबाट १० जेठ केटी लिन रुकुम गएका नवराज विश्वकर्मासहितका युवालाई गाउँलेले आक्रमण गर्दा ६ जनाको मृत्यु भएको थियो। रुकुम घटनाबारे गृहमन्त्रीको तर्क : अमेरिकामा पनि विभेद अन्त्य भएको छैन रूकुम घटना : मानवताविरोधी अपराध छुवाछुतसम्बन्धी जघन्य घटनाका अपराधीलाई सजाय दिन सरकार सम्झौता गर्दैन : प्रधानमन्त्री"
संसदमा कांग्रेसको पनि संशोधन दर्ता,"काठमाडौं : कांग्रेसका आठ सांसदले संविधान संशोधन विधेयक दर्ता गरेका छन्। संविधानका कतिपय प्रावधानले आमनागरिकको हक, अधिकार पूर्णरूपमा सुनिश्चित गर्न नसकेकाले केही धारा संशोधनका साथै थप व्यवस्था गर्नुपर्ने भन्दै कांग्रेसका आठ मधेसी सांसदले मंगलबार संसद् सचिवालयमा संशोधन दर्ता गरेका हुन्। पार्टीको निर्देशनअनुसार संसदीय दलको बैठकबाट अनुमोदन गरेर संविधान संशोधन विधेयक दर्ता गर्ने कांग्रेसको तयारी थियो। तर संसदीय दललाई नै जानकारी नदिई सांसद अमरेशकुमार सिंह, उमाकान्त चौधरी, प्रदिप गिरी, तेजुलाल चौधरी, चित्रलेखा यादव, अभिशेष प्रताप शाह, नमिता चौधरी र पद्मनारायण चौधरीले संशोधन विधेयक दर्ता गरेका हुन्। केन्द्रीय समिति बैठकको निर्णय अनुसार शनिबार बसेको संशोधन दर्ता गरिएकाले संसदीय दललाई जानकारी गराइराख्नु आवश्यक नरहेको सिंहले बताए। पार्टीको केन्द्रीय समिति बैठकको निर्णय अनुसार हामीले संविधान संशोधन विधेयक दर्ता गराएका छौं, उनले भने, पार्टीले निर्देशन दिइसकेकाले संशोधनबारे संसदीय दलको बैठकबाट यसबारे थप निर्णय गर्न आवश्यक छैन। सभापति शेरबहादुर देउवा नेतृत्वको सरकारले तीन वर्षअघि संसद्मा पेश गरेको संविधान संशोधन विधेयकलाई नै अगाडि बढाएको हो। देउवा सरकारकै पालामा ल्याइएको संशोधन विधेयकलाई हामीले जस्ताको त्यस्तै फेरी दर्ता गरेका छौं, सिंहले भने, यसमा एक लाइन थपेका छौं, त्यो भनेको समानुपातिक समावेशीको कुरा उल्लेख गरेका छौं, बाँकी सबै पुरानै हो। संविधानको धारा ७, ११, ३८, ८६, २७४, २८२, २८३ र २८७ संशोधनको लागि प्रस्ताव गरिएको छ। धारा ७ को पदधारा २ मा थप, भाषा आयोगको सिफारिसमा नेपाल सरकारले सरकारी कागजात भाषा भनि निर्णय गरिएका भाषाहरूलाई संविधानको अनुसूची थप गरी राखिनेछ, भन्ने उल्लेख छ। त्यस्तै धारा ११ को उपधारा ६ को सट्टा नेपाली नागरिकसँग वैवाहिक सम्बन्ध कायम गरेकी विदेशी महिलाले चाहेमा आफ्नो देशको नागरिकता त्याग्ने कारबाही चलाएपछि संघीय कानुनबमोजिम नेपालको वैवाहिक अंगीकृत नागरिकता लिन सक्नेछ भन्ने प्रावधान राख्न प्रस्ताव गरिएको छ। धारा ३८ को उपधारा ४ को सट्टा राज्यका सबै निकाय र अंगमा सबै समुदायका महिलालाई सामानुपातिक समावेशी आधारमा सहभागी हुने हक हुनेछ, भन्ने व्यवस्था गर्न कांग्रेस सांसदले संशोधन दर्ता गरेका हुन्। धारा ५६ मा प्रदेशको संख्या तथा सीमांकन हेरफेरसम्बन्धी विषयमा सिफारिस गर्न एक संघीय संरचना पुनरावलोकन आयोग गठन गर्ने र आयोगको गठन गर्दा नेपाल सरकारले राज्य पुनर्संरचना आयोगको प्रतिवेदनलगायत विगतमा भएका सम्झौता ख्याल गरी समानुपातिक समावेशी आयोग गठन गर्नुपर्ने माग गरिएको छ।"
राष्ट्रिय जनमोर्चाबाट संविधान संशोधन विधेयक दर्ता,"काठमाडौं : राष्ट्रिय जनमोर्चाले गैरसरकारी विधेयकका रुपमा नेपालको संविधान दोस्रो संशोधन विधेयक प्रस्ताव दर्ता गराएको छ। पार्टीका उपाध्यक्ष एवं सांसद दुर्गा पौडेलले सङ्घीय संसद् सचिवालयमा संविधान संशोधन विधेयक दर्ता गराएकी हुन्। सो अवसरमा उक्त पार्टीका अध्यक्ष चित्रबहादुर केसीलगायतका नेताहरु उपस्थित थिए। सङ्घीयताका सम्बन्धमा संविधानको अन्तरवस्तुसँगै विमति राख्दै आएको राष्ट्रिय जनमोर्चाले सङ्घीयतासँग सम्बन्धित प्रादेशिक संरचनाका प्रावधान र त्यससम्बन्धी अनुसूचीसमेत खारेजीको माग गर्दै विधेयक दर्ता गराएको सांसद पौडेलले जानकारी दिइन्। स्थानीय तहलाई बलियो बनाउनुुपर्छ, प्रदेशिक संरचना आवश्यक छैन, यसले धान्नै नसक्ने व्ययभार बढाएको छ, उनले भनिन्, विकेन्द्रीकरणमा आधारित एकात्मक शासन व्यवस्था नै हाम्रो देशको आवश्यकता हो। नेपालको कालापानी, लिपुलेक र लिम्पियाधुरा समेटेर जारी गरिएको वास्तविक नक्सालाई निशानछापमा समावेश गर्न सरकारले ल्याएको संविधान संशोधन प्रस्तावको पक्षमा मतदान गर्नुपर्छ भनी पार्टीको वक्तव्य जारी भएको होइन ? भन्ने प्रश्नमा उनले भनिन्, निशानछापको पक्षमा पार्टीको धारणा त्यही नै हो, यो विषयलाई एउटै एजेण्डा बनाएर छिनोफानो गर्नुपर्छ, अरुमा मिसाउन हुन्न भन्ने पार्टीको अडाउन उही नै छ। राष्ट्रियता र सार्वभौमसँग जोडिएर आएको संविधान संशोधनलाई बिना शर्त टुङ्ग्याउनुपर्नेमा केही दलले नागरिकता प्राप्ति, जनसङ्ख्याका आधारमा प्रतिनिधित्व र भाषाजस्ता मुलुकको हित विपरीत खतरनाक प्रश्न उठाएर संविधान संशोधन प्रस्ताव दर्ता गरेका कारण आफ्नो पार्टीले पनि विगतदेखि उठाउँदै आएका विषयलाई स्थापित गर्न संशोधन प्रस्ताव दर्ता गराएको उपाध्यक्ष पौडेलले जानकारी दिए। कालापानी, लिपुलेक र लिम्पियाधुरासहितका क्षेत्र समेटेर नक्सा प्रकाशित गरी सरकारले नेपालको वास्तविक भूभाग समेटिएको उक्त नक्सा निशानछापमा समावेश गर्न नेपालको संविधान दोस्रो संशोधन विधेयक यही जेठ ९ गते सङ्घीय संसद्मा दर्ता गराएको थियो। यसअघि समाजवादी पार्टी र राष्ट्रिय जनता पार्टी (राजपा)ले एकीकृतरुपमा गैरसरकारी विधेयकका रुपमा नेपालको संविधान दोस्रो संशोधन विधेयक दर्ता गराएको छ। नेपाली काँग्रेसका केही सांसदले पनि संविधान संशोधन विधेयक दर्ता गराउनुभएको छ। सरकारले प्रस्तुत गरेको संविधान दोस्रो संशोधन विधेयक जनताको जानकारीका लागि नेपाल राजपत्रमा प्रकाशित गरी राष्ट्रिय सञ्चारमाध्यमबाट प्रसारण र प्रकाशन भइसकेको छ। रासस"
अर्थदेखि चिकित्सा क्षेत्रका विज्ञसँग प्रधानमन्त्रीले लिए परामर्श,"काठमाडौं : विश्वभर फैलिएको कोरोना भाइरस (कोभिड१९)का बारेमा प्रधानमन्त्री केपी शर्मा ओलीले परामर्श बैठक आयोजना गरेका छन्। उक्त परामर्श बैठक बुधबार ४ बजेदेखि प्रधानमन्त्री निवास बालुवाटारमा बसेको थियो। प्रधानमन्त्रीज्यूद्वारा कोरोनाको सम्बन्धमा विभिन्न क्षेत्रका विज्ञहरूसँग परामर्श बैठकको आयोजना गरिएको हो प्रधानमन्त्री केपी शर्मा ओलीका प्रेस सल्लाहकार सूर्य थापाले भने। परामर्श बैठकमा योजना, अर्थव्यवस्था, चिकित्सा, नर्सिङ, सामाजिक अभियन्तालगायत २ दर्जनभन्दा बढी सहभागिता रहेको थापाले जानारी दिए। उपप्रधानमन्त्री तथा रक्षामन्त्री, परराष्ट्रमन्त्री र स्वास्थ्यमन्त्री, स्वास्थ्य सचिवसमेत विज्ञहरूको परामर्शमा उपस्थिति रहेका थिए।"
अक्सिजन र भेन्टिलेटर आवश्यक पर्नेलाई मात्र अस्पताल भर्ना : स्वास्थ्यमन्त्री,"काठमाडौं : स्वास्थ्य तथा जनसङख्यामन्त्री भानुभक्त ढकालले कोरोना संक्रमितको सङ्ख्या दुई हजार नाघेकाले अब अक्सिजन र भेन्टिलेटर आवश्यक पर्नेलाई मात्र अस्पतालमा भर्ना गरिने बताएका छन्। अन्तर्राष्ट्रिय बौद्ध संस्था चु जी फाउण्डेशनको पहलमा हेल्थ इन्भ्याइरोन्मेन्ट एण्ड क्याइमेट एक्सन फाउण्डेशनले बुधबार उपलब्ध गराएको स्वास्थ्य सामग्री ग्रहण गर्दै मन्त्री ढकालले सामान्यावस्थाका बिरामीलाई उपचारका लागि आइसोलेसनकक्ष स्थापना गरी राखिने बताएका हुन्। उनले अन्तर्राष्ट्रिय अभ्यास र अध्ययनमा संक्रमित भएकामध्ये ८० प्रतिशत बिरामी सामान्यावस्थाका हुने भएकाले गम्भीर अवस्थाका बिरामीलाई अस्पताल र उपचारको अभाव नहोस् भन्नका लागि अब नयाँ नीतिमा जाने स्पष्ट गरे। उनले मुलुकमा १५ हजारसम्म संक्रमित हुन सक्ने आँकलनका आधारमा त्यसको पाँच प्रतिशतका लागि भेन्टिलेटरसहितको अस्पतालमा राख्न सकिने प्रबन्धमा सरकार लागेको जानकारी दिँदै स्वास्थ्य सामग्रीको अभाव भएका बेला प्राप्त सहयोगलाई अतिआवश्यक ठाउँ हेरेर पारदर्शीरूपमा वितरण गरिने बताए। फाउण्डेशनका अध्यक्ष महेश नकर्मीले ३० थान भेन्टिलेटरसहित एक करोड ७० लाख मूल्य बराबरको सामान उपब्ध गराइएको जानकारी दिँदै कोरोना उपचार र रोकथामका क्रममा सरकारसँग मिलेर आगामी दिनमा पनि निरन्तर सहयोग गरिने विश्वास दिलाए। सन् १९६६ मा बौद्ध गुरुमा चेङ येनको सक्रियतामा स्थापित फाउण्डेशनको संयुक्त राज्य अमेरिका, चीन, क्यानडासहित ६३ मुलुकमा शाखा स्थापित छन्।"
छुवाछुतसम्बन्धी जघन्य घटनाका अपराधीलाई सजाय दिन सरकार सम्झौता गर्दैन : प्रधानमन्त्री,"काठमाडौं : प्रधानमन्त्री केपी शर्मा ओलीले छुवाछुत सम्बन्धी जघन्य घटनाका अपराधीहरुलाई सरकारले कानूनी दायरामा ल्याउने प्रतिबद्धता जनाएका छन्। उनले अपराधीलाई कडा भन्दा कडा सजाय दिने कुरामा सरकारले कुनै सम्झौता नगर्ने स्पष्ट पारेका छन्। छुवाछुतविरुद्धको राष्ट्रिय दिवसका अवसरमा बुधबार शुभकामना सन्देश जारी गर्दै ओलीले जातीय छुवाछुत विभेद वा छुवाछुतको पीडामा परेको निश्चित समुदायको मात्र नभई हरेक व्यक्ति, परिवार, समाज र राष्ट्रको समस्या भएको उल्लेख गरेका छन्। उनले जातीय छुवाछुतका पीडितको मानव अधिकार संरक्षण गर्न र हिंसा अन्त्य गर्न सबैलाई आग्रह गरेका छन्। उनले मानव सभ्यताको कलंकका रुपमा रहेको अमानवीय प्रथालाई हामीले कानुनी रुपमा अन्त्य गरेका उल्लेख गरेका छन्। प्रधानमन्त्री ओलीले सामाजिक रुपमा समूल अन्त्य गर्नका लागि आआफ्नो स्थानबाट सक्रिय रहन आह्वान गरेका छन्। उनले जातीय आधारमा हुने सबै प्रकारका विभेद, कुरीति, अन्धविश्वास अपराध, बहिष्करण, बञ्चितिकरण र हिंसालाई राज्यले कानुनी रुपमा अन्त्य गर्दै यसलाई निषेध गरेको स्पष्ट पारेका छन्। हाम्रै देशमा पनि सति प्रथाको अन्त्य, दास ब्यवस्थाको अन्त्य, छुवाछुतको अन्त्यको घोषणाजस्ता सुधारका कुराहरु २००७ सालको आन्दोलन अघि र पछि पनि हुँदै आए। ओलीले सन्देशमा भनेका छन्, आज नेपालको संविधानले देश र दुनियाँका यी सबै अनुभव र उपलब्धिहरुलाई समेटेर सबै प्रकारका भेदभाव, अन्याय, अत्याचार, शोषण र दमनको अन्त्य र सामाजिक न्याय र समानताको प्रत्याभूत गरेको छ। र, समाजवाद उन्मूख लोकतान्त्रिक गणतन्त्रको प्रत्याभूत गरेको छ। प्रधानमन्त्री ओलीले वर्तमान सरकारले समृद्ध नेपालः सुखी नेपालीको राष्ट्रिय आकाङ्क्षा पहिचान गरेर त्यसलाई प्राप्त गर्ने सङ्कल्प गर्दै त्यहाँसम्म पुग्ने बाटो तय गरेकाले त्यसका निम्ति भेदभावरहित सामाजिक न्याय र समानतासहितको समृद्धिलाई आफ्नो उद्देश्य बनाएको बताएका छन्। संविधान र कानुनद्वारा यसरी स्पष्ट व्यवस्था गरिएको भए तापनि सरकारको दृढ प्रतिवद्धता र लगातारको प्रयासका वबजुद समाजको पछौटेपन र कतिपय पक्षहरुमा रहेको अज्ञानता र भ्रमले अझै पनि समाजमा हाम्रा आकाङ्क्षा, प्रयास र सभ्यतालाई चुनौति दिने छुवाछुतजस्ता अशोभनीय र जघन्य अपराध हुने गरेको हामी पाउँछौं। प्रधानमन्त्रीद्वारा जारी सन्देशमा भनिएको छ , युगौं अघिदेखिको कुप्रथाबाट प्रभावित सामाजिक सोचमा रहेको असंवेदनशीलता र गरिवीका कारण हाम्रा दिदीबहिनी दाजुभाइहरु अहिले पनि कथित दलितको हीन पहिचान ब्यहोर्दै छुवाछुतमा आधारित जघन्य अपराधको शिकार हुनु परेका घटना हामी देख्दै आएका छौं। नेपाल सरकारले सामाजिक बहिष्करण, छुवाछुत र यसका आधारमा हुने हिंसामा शून्य सहनशीलताको नीति अवलम्बन गरेको छ।"
"अस्तव्यस्त क्वारेन्टाइन : संघ र प्रदेशबाट आदेश आयो, बजेट आएन","धनगढी : सुदूरपश्चिमका पहाडी जिल्लामा विद्यालय भरिभराउ भएर खुला आकाशमुनि क्वारेन्टाइन बनाएका खबर आइरहेका बेला उपमहानगरपालिका क्षेत्रकै क्वारेन्टाइन अस्तव्यस्त पाइएका छन् । तराईको ४२ डिग्रीको तापक्रममा पनि अधिकांश क्वारेन्टाइनमा पंखा उपलब्ध छैन । खानेपानीको अभाव छ । भारतबाट आएका नागरिकलाई खाना, खाजा, बास र स्वास्थ्य परीक्षण निःशुल्क भनिए पनि त्यो व्यवस्था हुन सकेको छैन । धनगढी उपमहानगरपालिका१ का हर्कबहादुर चन्द पाँच दिनअघि भारतको राजस्थानबाट घर फर्किए । कैलालीको गौरीफन्टा नाकाबाट हजारौंको भीड छिचोल्दै आएका उनलाई धनगढीको मुख्य बजारस्थित त्रिनगर माविको क्वारेन्टाइनमा राखिएको छ । बेसार र नुन हालेको भात मात्रै दिन्छन्, मैले खानै सकिनँ, उनले भने, घरबाट खाना मगाएर खाइरहेको छु । क्वारेन्टाइन क्षेत्रबाट २० मिनेटमा उनको घर पुगिन्छ । कोरोना लागिहाले पनि इम्युनिटी (प्रतिरोध क्षमता) बढाउनुस् भन्छन् सबै, उनले भने, बेसार हालेको भात खाए के इम्युनिटी बढ्छ ? त्यसैले घरबाट खाना मगाइरहेको छु । सोही वडाकै उमेशसिंह ठगुन्ना र उनका भाइ भारतबाट फर्किएर क्वारेन्टाइनमा बसेको मंगलबार तीन दिन भयो । उनीहरूले त्रिनगर माविको भवनको बरन्डामा बेन्च राखेर खाट बनाएका छन् । यो विद्यालयभित्र हुलिदियो । केही थिएन । सबै कोठा भरिभराउ थिए । काँ गएर सुत्नु त ? , उमेशले भने, त्यसैले यो बरन्डामा बेन्च जोडेर पल्टिने जुक्ति निकालेका छौं । उनीहरूलाई पनि बिहान नास्ता, दिउँसो र बेलुकीको खाना घरकाले ल्याइदिन्छन् । नास्ता र खाना मात्रै होइन, ओढ्नेओछ््याउने र पंखासमेत हामीले घरबाट मगाएका छौं, उमेशले भने, सुरुको दिन त बिजुली पनि दिएन । कराएपछि मात्रै बल्ल बिजुली दियो । अहिले बरन्डामा सुतिरहेका छौं । त्रिनगर माविमा वडा नम्बर १ र ४ का ६० जनाभन्दा स्थानीय क्वारेन्टाइन बसेका छन् । यही विद्यालयमा बसेका धनगढी३ का ४७ वर्षका पुरुषको दुई दिनअघि स्वाब परीक्षण गर्दा कोरोना पोजिटिभ देखिएको थियो । सँगै भारतबाट आएर एकै विद्यालयमा क्वारेन्टाइन बसेका व्यक्तिमा कोरोना पुष्टि भएपछि अरू नागरिक त्रासमा छन् । उनीहरूले कोरोनाका बिरामी बसेको कोठा छाडेका छन् । उनले प्रयोग गर्ने गरेको धारामा पनि जान छाडेका छन् । संक्रमितहरूको पनि सीमामै छनोट गरिदिएको भए राम्रो हुन्थ्यो, हर्कबहादुर चन्दले भने, कोरोना लागेका र नलागेका एकै विद्यालयमा छन् । एकै धारा छ । शौचालय पनि सेयर गर्नुपर्छ । सरकारले जारी गरेको क्वारेन्टाइन निर्देशिकामा बिहान ८ बजे खाजा, दिउँसो खाना, बेलुकी ४ बजे खाजा र राति ८ बजेभित्र खाना दिनुपर्ने तोकिएको छ । हरेक क्वारेन्टाइनमा बिहान र बेलुकी सबैको थर्मल गनबाट ज्वरो मापन गर्नुपर्ने, क्वारेन्टाइनमा एम्बुलेन्सको व्यवस्था हुनुपर्ने उल्लेख छ । मापदण्डअनुसारको सेवासुविधा कसरी दिने ? न प्रदेश सरकारबाट पैसा आएको छ न संघ सरकारबाटै, धनगढी१ का वडाध्यक्ष सन्तोष मुडभरीले भने । उनले खानेपानी अभाव भएको पनि स्वीकार गरे । सरकारले क्वारेन्टाइनमा बसेका व्यक्तिका लागि दैनिक ५ सय १० रुपैयाँ दिने भनेको वडाध्यक्ष मुडभरीले सुनाए । हामीसँग रकम आएको छैन । क्वारेन्टाइनको निर्देशिका पनि बनेको छैन, उनले भने, त्यो रकम आएपछि नगदै बुझेर लैजानुहोला । अहिले घरबाटै खाना मगाउनुस् भनेका छौं । घरबाट पनि खाना ल्याउन नमिल्नेहरूका लागि त्यसको बन्दोबस्त गरिरहेको उनको भनाइ छ । धनगढीका ४० वटा विद्यालयलाई क्वारेन्टाइन बनाइएको छ । ती क्वारेन्टाइनमा सोमबारसम्म १ हजार १ सय २८ जना बसेका छन् । सरकारी विद्यालयमा रहेका अधिकांश क्वारेन्टाइन अस्तव्यस्त छन् । उपमहानगरपालिकाले १९ वटै वडाका क्वारेन्टाइन व्यवस्थापन गर्न वडा नम्बर ८ का वडाध्यक्ष नारायणप्रसाद बराललाई संयोजक तोकेको छ । सीमा क्षेत्रबाट भित्रिने नागरिकलाई क्वारेन्टाइनसम्म पुर्याउने, त्यहाँको बाँकी व्यवस्थापनको जिम्मा पनि उनलाई नै दिइएको छ । १ हजार १ सय २८ जना पुगिसके । अझ दैनिक २३ सय थपिने क्रम जारी छ । प्रदेश र संघ सरकारले सुको रकम पनि पठाएका छैनन्, संयोजक बरालले भने, क्वारेन्टाइनको राम्रो व्यवस्थापन गर भनेर आदेश, निर्देशन मात्रै आउँछ । निर्देशनले कसरी व्यवस्था हुन्छ ? निजीका क्वारेन्टाइन व्यवस्थित त्रिनगर माविसँगै पर्खाल जोडिएको बी पोलिटेक्निक इन्स्टिच्युटले महिला र बालबालिकाका लागि क्वारेन्टाइन बनाएको छ । त्यहाँ सीमा नाका खुलेपछि १ सय जना महिला र बालबालिका आएर जाँदै गरेका छन् । मंगलबार पनि तीन जना बालबालिकासहित आठ जना महिला त्यहाँ बसिरहेका छन् । खान र बस्नका लागि राम्रो व्यवस्था छ । सरसफाइ पनि राम्रो छ । कार्पेट लगाएका कोठाहरु छन् । नास्ता, खाना र बसाइ राम्रो छ, धनगढी१ की ६० वर्षीया बसन्ती देबलले भनिन् । महिला तथा बालबालिका बढी जोखिममा हुने भएकाले आफ्नो इन्स्टिच्युटलाई क्वारेन्टाइनका लागि दिएको सञ्चालक हीरा भण्डारीले बताइन् । इन्स्टिच्युटमा रहेका महिला र बालबालिकालाई बाहिरबाट पनि सहयोग भइरहेको उनको भनाइ छ ।"
"सागसब्जी नष्ट गर्न नदिनू, उत्पादन बजारसम्म पुर्याउने व्यवस्था मिलाउनू : गृहमन्त्रालय","काठमाडौं : पोखरा महानगरपालिका१५ मा झण्डै चार ट्रकभन्दा बढी तरकारी (सागसब्जी) खाल्डोमा हालेर पुरियो। सागसब्जी पुर्दा प्रहरी तथा स्थानीय जनप्रतिनिधि र सर्वसाधारणको समेत उपस्थिति थियो। पोखरा महानगरपालिकाले जेठ ११ गते नै आयातित तरकारीलाई निषेध गर्ने निर्णय गरेकाले पनि तरकारी नष्ट गर्न बल पुगेको देखिन्छ। महानगरपालिकाका प्रवक्ता धनबहादुर नेपालीले कोरोना सङ्क्रमणको डरले नष्ट गर्न भन्दै स्थानीयवासीबाट माग आएपछि नष्ट गर्नु परेको प्रष्टिकरण दिनुभएको छ। 'स्थानीयवासीबाट ठूलो आक्रोश आयो, तरकारी नष्ट नगरे त्यही समस्या आउने देखिएपछि खाल्डोमा हाल्नु परेको हो', नेपालीले भने। त्यहाँ चितवन र धादिङबाट बिक्रीका लागि तरकारी लगिएको थियो। कपिलवस्तुबाट गएको तरकारी अर्घाखाँचीमा पनि यसैगरी नष्ट गरिएको थियो। केहीअघि चितवनका दुग्ध किसानले सडकमा दूध पोखेर नष्ट गरेका थिए भने चितवनमा फलेको तरकारीबारी जोतेर नष्ट गरिएको थियो। यस्ता घटना मुलुकका विभिन्न जिल्लामा फाट्टफुट्ट देखिने गरेको छ। कतै ढुवानीमा अवरोध भइरहेको छ। कृषिउपज उत्पादनको बजारीकरणमा प्रहरी, स्थानीय प्रशासन तथा जनप्रतिनिधिले सहयोग गर्नुपर्नेमा त्यसलाई रोक्ने काममा लागेको घटनाक्रमले देखाएको छ। त्यसैले गृह मन्त्रालयले बुधबार ७७ वटै जिल्ला प्रशासन कार्यालयलाई निर्देशन दिँदै उत्पादित तरकारी नष्ट गर्न नदिन र उत्पादनलाई बजारसम्म पुर्याउने व्यवस्था मिलाउन भनेको छ। 'स्थानीय कृषि उत्पादन खान मिल्दैन भनेर ढुवानी रोक्ने र नष्ट गर्ने क्रम देखियो, त्यसलाई रोक्न र बजारसम्म पुर्याउनका लागि समन्वय गर्न स्थानीय प्रशासनलाई निर्देशन भएको छ', मन्त्रालयका सूचना अधिकारी उमाकान्त अधिकारीले भने। गृहले पठाएको परिपत्रमा किसानलाई निरुत्साहित हुने जस्ता गतिविधि रोकी उत्पादनलाई सहजरुपमा बजारमा पुर्याउने व्यवस्थाका लागि आवश्यक समन्वय गर्न भनिएको उनले जानकारी दिए। त्यस्ता गतिविधि गर्नेलाई कारवाहीको दायरामा ल्याउनसमेत भनिएको छ। कृषि उपजलाई उत्पादन भएको क्षेत्रमा रोक्ने, नष्ट गर्ने बारीमै कुहिने अवस्थाले स्थानीय उत्पादनलाई ठूलो असर गर्न सक्छ। स्थानीय उत्पादनलाई प्रोत्साहन गर्न सबैको भूमिका महत्वपूर्ण हुन्छ। पटकपटक जिल्लामा घटना घटेपछि कृषि तथा पशुपक्षी विकास मन्त्रालयले कृषि क्षेत्रमा अवरोध आइरहेको सन्दर्भमा त्यसलाई रोक्न मागसहित गृहमा पत्र पठाएको थियो। मन्त्रालयले अन्यत्र जिल्लाबाट ल्याएको कृषि उपजको ढुवानी तथा बिक्री वितरण गर्न नदिई जफत गरी नष्ट गरिएको भन्ने सन्दर्भमा मन्त्रालयले यस्ता कार्यले कृषिउपज खेर जाने मात्र नभई कृषकको मनोबल खस्कने, उत्पादन घट्ने र पुनः आयातकै भर पर्नुपर्ने अवस्था सिर्जना हुन आउनेतर्फ सचेत गराएको छ। यस्ता कार्य कहीँ कतैबाट हुन नदिन र कृषकका उत्पादन सहजरुपमा ढुवानी र बिक्री वितरण हुने व्यवस्था मिलाउनसमेत मन्त्रालयले सम्बद्ध सबैमा अनुरोध गरेको छ। उक्त विषयमा नेपाल सरकारले गत वैशाख दोस्रो साता निर्णय गर्दै स्वास्थ्य मापदण्ड अपनाएर कृषिकर्म सञ्चालन गर्ने निर्णय गरिसकेको छ। वैशाख १५ गते नै कृषि मन्त्रालयले विज्ञप्तिमार्फत जमिन बाँझो नराख्न, कृषि कर्मलाई निर्वाधरुपमा सञ्चालन गर्न, उत्पादित वस्तुको बजारीकरणको काम निर्वाधरुपमा सञ्चालन गर्न र काम गर्दा सुरक्षात्मक उपाय अपनाउन अनुरोध गरेको थियो। आर्थिक समृद्धिका लागि कृषि क्षेत्रको विकास अपरिहार्य भएको सन्दर्भमा किसानका उत्पादनलाई नष्ट गरेर किसानलाई हतोत्साही हुने कार्य गलत भएको भन्दै सामाजिक सञ्जालमा त्यसको व्यापक विरोध भइरहेको छ।"
छ वर्षीया बालिकाले जितिन् कोरोना,"काठमाडौं : महाराजगञ्जस्थित त्रिभुवन विश्वविद्यालय शिक्षण अस्पतालमा उपचाररत एक ६ वर्षीया बालिकाले कोरोना भाइरस (कोभिड१९) लाई जितेकी छन्। श्वासनलीमा मासु पलाएका कारण शल्यक्रियाका लागि गत वैशाख ३० गते अस्पतालको नाक, कान तथा घाँटी विभागमा भर्ना भएकी कपिलवस्तु जिल्लाकी ती बालिकाको पिसिआर परीक्षणबाट कोरोना भाइरस पुष्टि भएपछि अस्पतालको आइसोलेसन भवनमा राखेर उपचार गरिएको थियो। यही जेठ १२ र १७ गते दुई पटक पीसीआर परीक्षणा गर्दा नकारात्मक परिणाम आएपछि गत सोमबार निजको शल्यक्रिया गरिएको र त्यो सफलतापूर्वक सम्पन्न भएको अस्पतालका कार्यकारी निर्देशक प्रा डा प्रेम खड्गाले जानकारी दिए। शल्यक्रियापछि ती बालिकालाई श्वास फेर्न सहज भएको र कोरोनाबाट पनि मुक्त भई स्वास्थ्य लाभ भएकाले उनलाई बुधबार घर पठाइएको छ। रासस"
प्रहरी चौकी तोडफोड गर्ने वडाध्यक्षसहित तीन पक्राउ,रुकुम : रुकुम पश्चिममा प्रहरी चौकी तोडफोड गर्ने वडाध्यक्षसहित तीन जना पक्राउ परेका छन्। जिल्लाको मुसीकोट नगरपालिका१३ का वडाध्यक्ष दिपक केसीसहित सोही वडाका राजन केसी र खिलराज गिरीलाई पक्राउ गरेको प्रहरीले जानकारी दिएको छ। मंगलबार राती वडाध्यक्ष केसीको नेतृत्वमा स्थानीय युवाले नगरपालिका१४ छिवाङ ज्युलामा रहेको अस्थायी प्रहरी चौकी तोडफोड गरेका थिए। चौकीमा ६ जना मात्रै प्रहरी कार्यरत रहेको र प्राप्त हतियारसमेत नभएका कारण चौकी तोडफोड गर्दा वडाध्यक्ष केसीलगायत अरुलाई पक्राउ गर्न सकेको थिएन। अत्याधिक मदिरा सेवन गरेर मोटरसाइकलमा आएका वडाध्यक्ष केसीले चेकजाँचका लागि राखिएको ढाट हटाउन प्रहरीले ढिलाइ गरेको भन्दै तोडफोड सुरु गरेका थिए। त्यसै क्रममा २०२५ जना युवा आएर प्रहरी चौकी तोडफोड गरेको चौकी इन्चार्ज सहायक प्रहरी निरीक्षक धनबहादुर साउदले जानकारी दिए। वडाध्यक्षको नेतृत्वमा प्रहरी चौकी तोडफोड स्थानीयका घरबाट बाँसका भाटा तथा अरू विभिन्न सामग्री निकालेर चेकपोस्ट तथा चौकीमा आक्रमण गरिएको उनले बताए। उनकाअनुसार मदिरा सेवन गरेका वडाध्यक्षलगायत स्थानीय युवाले चौकीमा रहेका कुर्सी गाडी रोक्न बनाइएका सामान ताडफोड गरिनुका साथै चौकीमा ढुंगामुढा समेत गरेका थिए। घटनालगत्तै फरार रहेको वडाध्यक्ष केसीलाई बुधबार साँझ गाउँबाटै पक्राउ गरिएको जिल्ला प्रहरी कार्यालय रुकुम पश्चिमका प्रमुख प्रहरी नायव उपरिक्षक ठगबहादुर केसीले जानकारी दिए। चौकी तोडफोडमा संलग्न वडाध्यक्ष केसीलगायत अन्यविरुद्ध अभद्र व्यवहारको मुद्दा दर्ता गरी दश दिनको म्याद थपेर थप अनुसन्धान भइरहेको डिएसपी केसीले बताए।
"पश्चिम नवलपरासीमा ८ कोरोना संक्रमित थपिए, आइसोलेसन निर्माणमा बेवास्ता","परासी : पश्चिम नवलपरासीमा कोरोना संक्रमितहरु दैनिक जसो देखा पर्न थालेका छन्। बुधबार मात्र जिल्लामा ८ जना संक्रमित फेला परेका छन्। योसँगै जिल्लामा संक्रमित हुनेको संख्या १५ पुगेको छ। आरटिडी परीक्षणमा पोजिटिभ देखिएका ३९ जनाको पीसीआर रिपोर्ट आउन बाँकी रहेको स्वास्थ्य कार्यालयका प्रमुख गौरव ढकालले जानकारी दिए। उनीहरुको ५ दिनअघि स्वाब संकलन गरेर पठाइए पनि अहिलेसम्म रिपोर्ट आउन सकेको छैन्। ३ नगरपालिका र ४ गाउँपालिका रहेको जिल्लामा सुनवल नगरपालिकामा मात्र अहिलेसम्म संक्रमित देखिएका छैनन्। बाँकी सबै पालिकाहरुमा संक्रमित देखा परेका छन्। संक्रमित देखिएको पालिकाहरुले आइसोलेसन बनाउन बेवास्ता गरेका छन्। सुनवल नगरपालिकामा मात्र २५ बेडको आइसोलेसन तयार गरिएको छ। त्यहाँ नगर क्षेत्रमा देखा परेकालाई मात्र राखिने बताइएको छ। रामग्राममा सुरु गरिएको आइसोलेसन अझै तयार हुन सकेको छैन्। आइसोलेसन नहुँदा यसअघि देखिएका संक्रमितलाई बुटवल र भैरहवा पठाइएको थियो। यसअघि देखिएका संक्रमितमध्ये ३ जना उपचारपछि निको भएर घर फर्केका छन्। बाँकी बुटवलमै छन्। रामग्राम नगरपालिकाको पाल्ही बहुमुखी क्याम्पसमा निर्माण भइरहेको आइसोलेसन तत्काललाई २५ बेड रहने गरी तयारी सुरु गरिएको प्रमुख जिल्ला अधिकारी सागरमणि पाठकले बताए। संख्या बढ्दै जाँदा अन्य पालिकाहरुले पनि आइसोलेसन निर्माण गर्ने सोच बनाएको र पालिकाहरुमा आइसोलेसन निर्माण नभएसम्म रामग्राममा तयारी गर्न थालिएको सेन्टरलाई जिल्ला स्तरकै रुपमा सञ्चालन गरिने प्रजिअ पाठकले बताए। बुधबार देखा परेका संक्रमितहरुमा पाल्हिनन्दन गाउँपालिकाका ७ र बर्दघाट नगरपालिकाका १ जना रहेको स्वास्थ्य प्रमुख ढकालले जानकारी दिए। जसमा पाल्हिनन्दन गाउँपालिका वडा नं १, २, ३ र ४ का क्रमशः २५, २१, ३४ र २९ वर्षका छन् भने वडा नं ६ का २०,२१ र २४ वर्षका पुरुष छन्। त्यसैगरी बर्दघाट नगरपालिका वडा नं १६ का २४ वर्षका पुरुष छन्। उनीहरु सबै भारतको मुम्बईबाट आएर क्वारेन्टाइनमा बसेका हुन्। बर्दघाटमा देखा परेका संक्रमितलाई बुटवल पठाउने तयारी भइरहेको नगर प्रमुख धीरज शर्माले बताए। पाल्हिनन्दनमा देखा परेका संक्रमितहरुलाई अहिले सम्बन्धित क्वारेन्टाइनको छुट्टै कोठामा राख्ने व्यवस्था मिलाइएको प्रमुख जिल्ला अधिकारी पाठकले बताए। रामग्राममा निर्माण भएको आइसोलेसनको काम सकिन लागेकोले बिहीबारसम्म ल्याएर राखिने उनले जानकारी दिए।"
सीमावर्ती जिल्लामा सेना परिचालन,"कपिलवस्तु : कोरोना संक्रमण नियन्त्रणका लागि सीमावर्ती जिल्लाहरुमा नेपाली सेना परिचालन गरिएको छ। कपिलवस्तु जिल्लाको कृष्णनगर सीमा नाका र मर्यादपुर सीमा नाकामा होल्डिंग क्याम्प राख्ने गरी सेनालाई परिचालन गरिएको जिल्ला प्रशासन कार्यालयले जनाएको छ। नेपाली सेनाले यशोधरा गाउँपालिका मर्यादपुरको सुठौलीस्थित पशुपति शिक्षा मन्दिरमा होल्डिंग क्याम्प स्थापना गरि सकेको यशोधरा गाउँपालिकाले जनाएको छ। नेपाली सेनाका मेजरको कमाण्डमा २० जना सेनाहरुलाई होल्डिंग क्याम्प संचालनका लागि खटाईएको छ। सेनाले सीमा क्षेत्रको दश गजासंगैको नेपाल प्रवेश मुख्य गेटसँगै हेल्थ डेक्स स्थापना गरेको छ। भारतका विभिन्न शहरबाट आउने नेपाली नागरिकलाई हेल्प डेक्समा स्वास्थ्य चेकअप गरी होल्डिंग क्याम्प सम्म पुर्याईने छ। होल्डिंग क्याम्पमा भारतबाट आएका सर्वसाधारणहरुको यात्रा विवरण तथा नाम ठेगाना संकलन गरी सम्बन्धित गाउँपालिका तथा नगरपालिका पुर्याउने प्रवन्ध मिलाइएको यशोधरा गाउँपालिका७ का अध्यक्ष चन्द्र प्रकाश दुवेले बताए। कोरोना संक्रमण नियन्त्रणका लागि प्रयास त गरियो तर यो प्रयास ढिलो भयो, वडाध्यक्ष दुवेले भने, '१ महिना अघि सम्म सीमा क्षेत्रमा दैनिक हजारौं सर्वसाधारणहरु भारतबाट आएका थिए। होल्डिंग क्याम्पको आवश्यकता त्यो बेला थियो।' कोरोना संक्रमणका लागि सरकारले नेपाली सेनालाई सीमा क्षेत्रमा खटाएको प्रति स्थानीयले स्वागत गरेका छन्। तर सरकारको यो कदम भने ढिलो भएको कपिलवस्तु नगरपालिका१ का स्थानीय अगुवा युवा दिपक पाण्डेयले बताए। होल्डिंग क्याम्पमा ५० जना सम्ममा बस्ने व्यवस्थापन गरिएको छ। क्याम्पमा आउने सर्वसाधारणहरुको खानपिनको लागि यशोधरा गाउँपालिकाले प्रवन्ध मिलाएको गाउँपालिकाका प्रमुख गिरजेश पाण्डेयले बताए। कपिलवस्तु जिल्ला मुलुकमै कोरोना संक्रमित बढी भएको जिल्लामा परेको छ। जिल्लामा हालसम्म ४ सय २ जनामा कोरोना संक्रमण देखिएको छ। जिल्लाका विभिन्न पालिकाहरुले निर्माण गरेको क्वारेन्टाइनमा भारतबाट फर्केका करीब ४ हजार सर्वसाधारणलाई राखिएको छ।"
उमा भुजेल प्रहरी नियन्त्रणमा,"गोरखा : गोरखा जेलब्रेककी कमाण्डर उमा भुजेललाई जिल्ला प्रहरी कार्यालय गोरखाले नियन्त्रणमा लिएको छ। २० वर्षअघि २०५७ चैत १७ गते जेलब्रेक गरेर फरार भएकी भुजेललाई बुधबार बिहान गोरखा ल्याइएको एसपी ओम अधिकारीले जानकारी दिए। भुजेललाई सार्वजनिक शान्तिविरुद्धको कसुर शीर्षकमा जिल्ला अदालत गोरखामा मुद्धा दर्ता गरी कारबाही प्रक्रिया अघि बढाइएको एसपी अधिकारीले जानकारी दिए। बुधबार बयान सकिए पनि थुनछेक बहस बाँकी रहेकाले नियन्त्रणमै राखिएको जिल्ला अदालतका नायब सुव्वा टेकबहादुर वलीले बताए। नेत्रविक्रम चन्द विप्लव समुहकी केन्द्रीय सदस्य तथा मेची कोशी व्युरो इञ्चार्ज भुजेललाई गत पुसको १२ गते सुनसरीको बरोलाबाट प्रहरीले पक्राउ गरेको थियो। त्यसपछि बिभिन्न मुद्धामा झापा, धनुषा र कैलाली प्रहरीले नियन्त्रणमा लिँदै मंगलबार साँझ गोरखा पठाएको थियो। उनी बुधबार बिहान दुई बजे जिल्ला प्रहरी कार्यालय गोरखा आइपुगेकी थिइन्।"
सुनसरीमा सात कोरोना संक्रमित थपिए,इटहरी : सुनसरीको भोक्राहा नरसिंह गाउँपालिकाको क्वारेन्टाइनमा बसेका सात जनामा कोरोना संक्रमण पोजिटिभ भेटिएको छ। संक्रमण पुष्टि भएसँगै उनीहरुलाई आइसोलेसनका लागि पठाइएको छ। भारतबाट फर्किएलगत्तै उनीहरु क्वारेन्टाइमा बसेका थिए। त्यहाँ रहेका ५१ जनामध्ये ४० जनाको स्वाब परीक्षण गर्दा ७ जनामा पोजिटिभ पाइएको हो। जिल्लामा पछिल्लो समय भारतबाट फर्कनेहरुको संख्या बढ्दै जाँदा संक्रमणसमेत बढ्ने अनुमान गरिएको छ ।
प्रमुख प्रशासकीय अधिकृतमाथि आक्रमण,"दैलेख : जिल्लाको भैरबी गाउँपालिकाका प्रमुख प्रशासकीय अधिकृत हिरासिंह थापामाथि बुधबार आक्रमण भएको छ। भारतबाट आएर गाउँपालिकाले निर्माण गरेको क्वारेन्टाइनमा बसेकाहरुले अधिकृत थापामाथि आक्रमण गरेका हुन्। उनीहरुले अधिकृत थापासहित भैरबी गाउँपालिकाका४ का वडाध्यक्ष वीरेन्द्र शाही, क्वारेन्टाइनमा बसेकाहरुको कोरोना परिक्षणका लागि खटिएका स्वास्थ्यकर्मीमाथि आक्रमण गरेको प्रहरीले जनाएको छ। गाउँपालिकाको भवनदेखि २ सय मिटरको दुरीमा रहेको स्थानीय एक व्यक्तिको घरमा गाउँपालिकाले निर्माण गरेको क्वारेन्टाइनमा बसेकाहरुले आक्रमण गरेका हुन्। बुधवार क्वारेन्टाइनमा बसेकाहरुको र्यापिड डाइग्नोस्टिक टेस्ट (आरडीटी) गरिएको थियो। आरडीटी परीक्षणमा एन्टीबडी नेगेटिभ देखिएकाहरुलाई घर पठाउन खोज्दा आक्रमण भएको गाउँपालिकाका एक कर्मचारीले बताए। घर पठाउन तयारी गरिरहेको बेला गाउँपालिकाको स्टोर हेर्न पाउनु पर्ने माग राख्दै करिब ४६ जनाको समुह आन्दोलनमा उत्रिएका थिए। उनीहरुले गाउँपालिकाको स्टोर हेर्न पाउनुपर्ने भन्दै ढुंगामुढासमेत गरेका थिए। आक्रमणबाट प्रमुख प्रशासकीय अधिकृत थापा घाइते भएका छन्। थापाको छात्ती, टाउको, निधार र गालामा चोट लागेको छ। उक्त घटनामा संलग्न व्यक्तिहरुलाई प्रहरीले नियन्त्रणमा लिएको छ। जिल्ला प्रहरी कार्यालय दैलेखका अनुसार घटनामा संलग्न १२ जनालाई नियन्त्रणमा लिइएको छ। घटनाको सत्यतथ्य छानबिन गरि दोषिलाई कानुनी कारबाहीको दायरामा ल्याउने जल्ला प्रहरी कार्यालय दैलेखका प्रहरी नायब उपरिक्षक (डिएसपी) हरिबहादुर ओलीले बताए।"
सरकारको विरोधमा कपडा फुकालेर सत्तारुढ दलकै नेता कार्यकर्ता,वीरगन्ज : लकडाउनमा सरकारले कर तिर्न ताकेता गरेपछि त्यसको विरोधमा वीरगन्जमा सत्तारुढ दलकै युवा नेता कार्यकर्ताले शरीरमा लगाएको कपडा फुकालेर प्रदर्शन गरेका छन्। बुधबार साँझ घण्टाघरमा नेकपाको वीरगन्ज महानगर कमिटी अध्यक्ष रहबर अन्सारीको नेतृत्वमा सरकारको विरोधमा प्रदर्शन गरिएको हो। प्रदर्शनमा वीरगन्जका व्यापारी र पसले पनि सहभागी थिए। सरकारलाई कर तिर्न उद्योगी व्यपारीसँग केहि पनि बाँकी नरहेकोले कपडा फुकालेर त्यही कपडा करका रुपमा सरकारले लिओस् भनेर प्रदर्शन गरिएको प्रदर्शनकारीको भनाइ छ। लकडाउनले महिनौदेखि व्यपार व्यवसाय ठप्प रहको बेला सरकारले राहतको प्याकेज दिनु पर्नेमा उल्टै करका लागि ताकेता गरेकाले विरोधमा प्रदर्शन गरिएको नेता अन्सारीले बताए। सरकारलाई कर तिर्न उद्योगी व्यपारीसँग केही पनि बाँकी नरहेकाले कपडा नै करका रुपमा सरकारलाई सांकेतिक रुपमा बुझाएर प्रदर्शन गरिएको अन्सारीले बताए। लकडाउन थप्दै जाने सरकारको रवैयाले जनता भोकै मर्नु पर्ने अवस्था आइसकेको भन्दै अन्सारीले त्यसैमा करका लागि ताकेता गर्दै दिन तोक्ने अर्थमन्त्रीको नीति पनि अदूरदर्शी देखिएको टिप्पणी गरे। लकडाउनले नीजि क्षेत्र धराशायी भएकाले सरकारले लकडाउनमा उद्योगी व्यपारीका लागि कर मिनाहा गर्नु पर्ने माग आफ्नो रहेको अन्सारीले बताए। यसका साथै नीति क्षेत्र र त्यहा संलग्न मजदुरका लागि सरकारले विशेष राहतको प्याकेज घोषणा गर्नु पर्ने पनि उनले बताए।
कोरोना विशेष अस्पतालको माग गर्दै प्रदर्शन,कपिलवस्तु : कपिलवस्तु जिल्ला सदरमुकाम तौलिहवास्थित कपिलवस्तु अस्पताललाई कोरोना विशेष अस्पताल बनाउन माग गर्दै स्थानीय युवाले प्रदर्शन गरेका छन् । अस्पताल गेट अगाडी जम्मा भएका तौलिहवाका अगुवा युवाले कपिलवस्तु अस्पतालको क्षमता वृद्धि गरी कोरोना विशेष अस्पतालको रुपमा विकास गर्न माग गरेका छन् । नेपालमै सबैभन्दा बढी संख्यामा कोरोना संक्रमित कपिलवस्तु जिल्लामा भेटिएको हुँदा संक्रमितको सघन उपचारको व्यवस्था मिलाउन जिल्लामै कोरोना विशेष अस्पताल बनाउन प्रदेश सरकार तथा केन्द्र सरकारसँग आफूहरुको माग गरेको कपिलवस्तु नगरपालिका १ का अगुवा युवा दिनेश हमालले बताए । युवाहरुले अस्पताल गेट अगाडि १ घण्टा धर्ना तथा प्रदर्शन गरेका थिए । हाल १५ वेड संचालमा रहेको कपिलवस्तु अस्पतालमा ५५ वेडसहित व्यवस्थित रुपमा अस्पताल संचालन गर्ने भौतिक पूर्वाधार बनिसकेका कारण कोरोनाको यो महामारीमा कपिलवस्तु अस्पताललाई नै कोरोना अस्पताल बनाउनु पर्ने युवाहरुले माग गरेका हुन् ।
भारतबाट आएका डोटीका दुई जनामा कोरोना संक्रमण,"डोटी : डोटीमा बुधबार दुई जनामा कोरोना संक्रमण पुष्टी भएको छ। पोजिटिभ आउनेमा पूर्बीचौकी गाउँपालिका४ का २३ वर्षीय पुरुष र वडा नम्बर ७ का २५ वर्षीय पुरुष रहेका छन्। सेती प्रादेशिक अस्पताल कैलालीको प्रयोगशालामा भएको परिक्षणमा उनीहरुमा कोरोना पुष्टी भएको जिल्ला स्वास्थ्य कार्यालयका प्रमुख रमेश मलासीले बताए। उनीहरु भारतबाट आएका थिए। अहिले दुईवटै संक्रमित व्यक्तिहरु आआफ्नो वडामा रहेका क्वारेन्टाइनमा बसेका छन्। संक्रमित दुई जनाको लागि आजनै गाउँपालिकाभित्रै आइसोलेसन बनाएर राखिने गाउँपालिकाका अध्यक्ष दिर्घ बोगटीले जनाएका छन्। योसँगै डोटीमा कोरोना संक्रमित हुनेको संख्या तीन पुगेको छ। यस अघि सोमबार शिखर नगरपालिका३ का २५ वर्षीय पुरुषमा कोरोना देखिएको थियो उनी अहिले जिल्ला अस्पतालको आइसोलेसनमा रहेका छन्। उनीहरुको स्वास्थ्य अवस्था सामान्य रहेको गाउँपालिकाले जनाएको छ। उनीहरु बसिरहेको क्वारेन्टाइनका अन्य सबै व्यक्तिहरुको थ्रोट स्वाब लिइने र गौरीफन्टा नाकाबाट जिल्लासम्म उनी आएको गाडीमा कोको रहेका थिए, कुन कुन व्यक्तिहरुसँग उनको सम्पर्क भएको थियो लगायत कन्ट्र्याक्ट ट्रेसिङ्गको काम आजैबाट सुरु हुने जिल्ला अस्पतालका प्रमुख मलासीले बताए।"
बैतडीमा क्वारेन्टाइनमा मृत्यु भएकी महिलाको कोरोना रिपोर्ट 'नेगेटिभ',बैतडी : बैतडीमा क्वारेन्टाइनमा मृत्यु भएकी महिलाको कोरोना रिपोर्ट नेगेटिभ आएको छ । मृतक महिलासँगै क्वारेन्टाइनमा रहेका थप चारजनाको पनि कोरोना रिपोर्ट नेगेटिभ आएको स्वास्थ्य कार्यालय बैतडीका प्रमुख योगेशप्रसाद भट्टले जानकारी दिए । बैतडीको पुर्चौंडी नगरपालिका ४ स्थित मालिका मावि भटना क्वारेन्टाइनमा मृत्यु भएकी सोही ठाउँकी २२ वर्षीया सुनिता लुहारको कोरोना रिपोर्ट नेगेटिभ आएको हो । यस्तै मृतक महिलाका श्रीमान र १८ महिने बच्चा तथा अन्य दुईजनाको कोरोना रिपोर्ट पनि नेगेटिभ आएको छ। क्वारेन्टाइनमा मंगलबार मृत्यु भएकी महिलासहित उनको सम्पर्कमा रहेका थप चारजनाको स्वाब संकलन गरेर पीसीआर परीक्षणका लागि धनगढीस्थित सेती प्रादेशिक अस्पताल पठाइएको थियो। मृतक महिलाको कोरोना रिपोर्ट नेगेटिभ आएपछि उनको शवलाई दाहसंस्कारका लागि आफन्तको जिम्मा लगाइएको स्वास्थ्य कार्यालयका प्रमुख भट्टले बताए ।
बालुवाटारमा विज्ञहरुसँग प्रधानमन्त्रीको परामर्श बैठक,काठमाडौं : विश्वभर फैलिएको कोरोना भाइरस (कोभिड१९)का बारेमा प्रधानमन्त्री केपी शर्मा ओलीले परामर्श बैठक सुरु भएको छ। उक्त परामर्श बैठक बुधबार ४ बजेदेखि प्रधानमन्त्री निवास बालुवाटारमा बसेको हो। प्रधानमन्त्रीज्यूद्वारा कोरोनाको सम्बन्धमा विभिन्न क्षेत्रका विज्ञहरूसँग परामर्श बैठकको आयोजना गरिएको हो प्रधानमन्त्री केपी शर्मा ओलीका प्रेस सल्लाहकार सूर्य थापाले भने। नेपालमा दिनानुदिन कोरोना संक्रमित बढिरहेका छन्। संक्रमित बढेपछि कोरोनालाई कसरी नियन्त्रण गर्ने भन्नेबारे छलफल हुने बताइएको छ।
दाङका पाँच र प्यूठानका दुईजनामा देखियो कोरोना संक्रमण,दाङ : बुधबार थप ५ जनामा कोरोना संक्रमण पुष्टि भएको छ । बंगलाचुली गाउँपालिका र राजपुर गाउँपालिकाका पाँच जनामा कोरोना संक्रमण पुष्टि भएको हो। राप्ती स्वास्थ्य विज्ञान प्रतिष्ठान दाङमा भएको स्वाब परीक्षणबाट बंगलाचुली गाउँपालिका ७ र ६ का दुई जनामा कोरोना संक्रमण भएको पुष्टि भएको छ । उनीहरु १७ वर्ष र २२ वर्ष उमेरका छन् । उनीहरु सरस्वती मावि जवरकोट र सुधामावि झेलनेटा क्वारेनटाइनमा बसेका छन्। त्यसैगरी राजपुर गाउँपालिकाका ५ र १ का तीनजनामा कोरोना संक्रमण भएको पुष्टि भएको हो । वडा नं ५ का १९ वर्षीय एक महिला र वडा नं १ का १९ वर्षीय पुरुष र २७ वर्षीय महिलामा कोरोना पुष्टि भएको हो । उनीहरु तीनैजना राजपुर गाउँपालिकाले सञ्चालन गरेको साधारण मावि सालभौरा क्वारेन्टाइनमा रहेका छन्। बुधबार कोरोना पुष्टि हुनेमा दुईजना महिला र ३ जना पुरुष रहेका छन । बुधबार देखिएका संक्रमित सबै भारतबाट आएको बुझिएको छ। योसहित दाङमा संक्रमितको संख्या ५६ पुगेको छ । प्यूठानका दुईजनामा पनि संक्रमण पुष्टि प्युठान जिल्लाका दुईजनामा कोरोना संक्रमण देखिएको छ । बंगलाचुली गाउँपालिकाको कवारेन्टाइनमा बसेका दुईजनामा कोरोना संक्रमण देखिएको हो । राप्ती स्वास्थ्य विज्ञान प्रतिष्ठान दाङमा गरिएको परीक्षणमा प्युठानका दुईजनामा कोरोना संक्रमण देखिएको हो । प्युठानको मान्डबी गाउँपालिका १ का १२ वर्षीय र वडा नं २ का २० वर्षीय पुरुषमा कोरोना संक्रमण देखिएको हो । दाङमा पछिल्लो समय कोरोना संक्रमितको संख्या दैनिक बढिरहेको छ । केहि दिनदेखि संक्रमितको संख्या बढ्दै गएपछि यसको व्यवस्थापनमा समेत समस्या हुने देखिएको छ ।
भक्तपुरकी कोरोना संक्रमित गर्भवतीको सम्पर्कमा रहेका १० जनाको स्वाब संकलन,"भक्तपुर : कोरोना भाइरस संक्रमित भक्तपुरकी ३० वर्षीया गर्भवती महिलाको घरपरिवार र उनको सम्पर्कमा रहेका गरी १० जनाको कोरोना परीक्षण गरिएको छ । भक्तपुरको चाँगुनारायण नगरपालिका ३ झौखेल गर्भवती महिलाको घर परिवारका ४ जना र उनको सम्पर्कमा रहेका ६ जना गरी १० जनाको कोरोना परीक्षणका लागि बुधबार स्वाब संकलन गरिएको हो । महानगरीय प्रहरी परिसर भक्तपुरका प्रमुख प्रहरी उपरीक्षक सविन प्रधानले स्वायब संकलन गरिएका १० जनामा दुई पुरुष र बाँकी ८ जना महिला रहेको जानकारी दिए ।जिल्ला स्वास्थ्य कार्यालय भक्तपुरका स्वास्थ्यकर्मीले उनीहरुको स्वाब संकलन गरेका हुन् । पीसीआर प्रविधिबाट कोरोना भाइरस परीक्षण गर्न उक्त स्वाब काठमाडौंको टेकुस्थित राष्ट्रिय जनस्वास्थ्य प्रयोगशाला पठाइएको छ। स्वास्थ्य मन्त्रालयले मंगलबार ती गर्भवती महिलामा कोरोना भाइरस संक्रमण भएको सार्वजनिक गरेको थियो । काठमाडौंको सिनामंगलस्थित काठमाडौं मेडिकल कलेज (केएमसी) शिक्षण अस्पतालमा नियमित स्वास्थ्य जाँच गराउँदै आएकी उनी पछिल्लो पटक जेठ १५ गते अस्पताल पुगेकी थिइन् । उनी वैशाख र जेठ दुई महिनामा तीनपटक अस्पताल पुगेको ट्राभल हिस्ट्रीबाट देखिएको छ ।चिकित्सकले उनलाई असारको दोस्रो साता बच्चा जन्मिने मिति दिएको बताइएको छ । उनको पेटमा बच्चाको अवस्था सामान्य स्थितिमा नरहेकाले अप्रेसन गरेर बच्चा निकाल्नुपर्ने चिकित्सकले सुझाउँदै आएको पारिवारिक स्रोतले बताएको छ । सोहीअनुसार अप्रेसन गर्न चिकित्सकको सुझावअनुसार जेठ १५ गते केएमसी अस्पतालमा कोरोना भाइरस परीक्षण गरिएको थियो । उक्त परीक्षणमा पोजिटिभ आएको स्वास्थ्य मन्त्रालयले मंगलबार पुष्टि गरेको थियो । कोरोना संक्रमित गर्भवती महिलालाई बुधबार बिहान घरपरिवारसँग परामर्श गरी ललितपुरको लगनखेलस्थित पाटन अस्पतालमा लगिएको प्रहरी उपरीक्षक प्रधानले जानकारी दिए । उनका अनुसार उनको स्वास्थ्य अवस्था सामान्य छ ।संक्रमितको घरपरिवारले उनलाई भक्तपुरको चाँगुनारायण २ दुवाकोटस्थित केएमसीकै अस्पतालमा राखेर उपचार गर्ने व्यवस्था गर्न आग्रह गरेका थिए । तर सिनामंगलस्थित केएमसीमै बिरामी तथा चिकित्सक एवं स्वास्थ्यकर्मीमै कोरोना भाइरस संक्रमण देखिएपछि अस्पताल अनिश्चितकालका लागि बन्द गरिएको छ । जसले गर्दा दुवाकोटमा उनको उपचार हुन सकेन । अस्पतालले दुवाकोटमा आइसोलेसन वार्डको व्यवस्था भने गरेको छ ।मंगलबार कोरोना भाइरस संक्रमण पुष्टि भएकी ३० वर्षीया गर्भवती महिला भक्तपुरका पाँचौं संक्रमित हुन् । यसअघि सुनसरीको झुम्का नगरपालिका घर भई ललितपुरस्थित आरोग्य प्रतिष्ठानमा काम गर्ने २५ वर्षीया महिला, रामेछाप घर भई हाल चाँगुनारायण नपा १ सरस्वतीखेल बस्ने सशस्त्र प्रहरीका २७ वर्षीय जवान, भक्तपुर नपा ५ योसिंखेल बस्ने काठमाडौं महानगरपालिकाको सफाइ गाडीका चालक ४२ वर्षीय पुरुष र भक्तपुर नपा ९ तुमचो निवासी ४२ वर्षीया महिला जनप्रतिनिधिमा कोरोना भाइरस संक्रमण पुष्टि भएको थियो । उनीहरु चारैजना कोरोना भाइरसलाई जितेर डिस्चार्ज समेत भइसकेका छन् ।"
थपिएको म्यादमा पनि कर तिर्न नसक्ने भन्दै उद्योगी व्यवसायी आन्दोलनमा,"नेपालगन्ज : नेपालगन्ज उद्योग वाणिज्य संघले सरकारले कर तिर्न थप गरेको समय पनि अपर्याप्त भएको भन्दै आन्दोलन घोषणा गरेको छ । आन्तरिक राजस्व विभागले ७ असारसम्म कर तिर्ने म्याद थप गरेकै दिन संघका अध्यक्ष अब्दुल वाहिद मन्सुरीले बाँकेका प्रमुख जिल्ला अधिकारी रामबहादुर कुरुम्वाङमार्फत संघीय सरकारका अर्थमन्त्री युवराज खतिवडालाई ज्ञापन पत्र बुझाउँदै आन्दोलनका कार्यक्रम घोषणा गरेको हो । संघले उद्योग, व्यवसाय सञ्चालन नहुँदा आयआर्जन ठप्प भएको समयमा असार ७ गतेभित्र तोकेको मितिमा कर बुझाउन उद्योगी, व्यवसायी पूर्णतः असमर्थ रहेको जनाएको छ ।संघले बिहिवार बिहान ९ बजेदेखि बिहान १० बजेसम्म उद्योगी, व्यवसायीहरुले कर तिर्न नसक्ने ब्यहोरासहितका प्लेकार्ड राखेर आआफ्नो प्रतिष्ठान वा घरबाटै विरोध प्रदर्शन गर्ने आन्दोलनको कार्यक्रम घोषणा गरेको छ । कर तिर्ने म्याद असार १५ सम्म थपियो, कुनकुन कर कहिलेसम्म तिर्न सकिन्छ ? विश्व बैंकद्वारा १२ अर्ब ऋण स्वीकृत संघका महासचिव चिरञ्जीवी ओलीले नेपाल राष्ट्र बैंकको मौद्रिक तथा वित्तीय नीतिमार्पत बैंक ब्याज मिनाहा, सहुलियत तथा छुटको व्यवस्था गर्न माग गरेको बताए । उनले भने, लकडाउन अवधि भरलाई शून्य समय मानी तिर्नुपर्ने सम्पूर्ण कर लकडाउन खुलेको कम्तीमा तीन महिनापछि तिर्ने व्यवस्था गर्नु हामीले माग गरेकाछौं ।"
कोरोना महामारीमा खटिएका स्वास्थ्यकर्मीले नै पाएनन् तलब,"महेन्द्रनगर : कोरोना महामारीमा आफ्नो ज्यान जोखिममा राखेर खटिएका स्वास्थ्यकर्मी ४ महिनादेखि बिना तलब काम गरिरहेका छन् । बेदकोट नगरपालिका क्षेत्रभित्र कार्यरत स्वास्थ्यकर्मीले गत फागनुदेखिको मासिक तलब नपाउँदा थप समस्यामा परेका छन्। सरकारले महामारीका बेला अग्रपंक्तिमा रहेका स्वास्थ्यकर्मी र सुरक्षाकर्मीको तलब सुविधा दिने भनिरहेका बेला बेदकोटका स्वास्थ्यकर्मी भने महामारीविरुद्ध विनासुविधा फिल्डमा खटिएका छन् । नाम नबताउने सर्तमा नगरपालिकाका एक स्वास्थ्यकर्मीले फागुन महिनादेखि पाउनुपर्ने तलब सुबिधा नपाएको गुनासो गरे। 'गत फागुनदेखि हामीले पाउनुपर्ने तलब सुबिधा पाएका छैनौं, 'उनले भने, 'यस्तो महामारीका बेला सरकारले थप सेवा सुविधा दिनुको साटो तलब नै दिएको छैन।' तलब सुविधा नपाएपछि बेदकोट नगरपालिकामा कार्यरत स्वास्थ्यकर्मी समस्यामा परेका छन्।बेदकोट नगरपालिकाका प्रमुख प्रशासकीय अधिकृत धर्मराज जोशीले स्वास्थ्य सेवा विभागबाट तलब निकासा नहुँदा स्वास्थ्यकर्मीलाई तलब खुवाउन नसकेको बताए। 'स्वास्थ्यकर्मीको तलब स्वास्थ्य सेवा विभागबाट निकासा हुने हो, हामीले पटकपटक ताकेता गर्दा पनि तलब निकासा भएन, उनले भने, 'नगरपालिकामा बजेट छैन।कसरी दिने?' स्वास्थ्य सेवा विभागबाट स्वास्थ्यकर्मीको तलब नआएपछि कञ्चनपुरका अन्य नगरपालिकामा कार्यरत स्वास्थ्यकर्मीले भने सम्बन्धित नगरपालिकाबाटै तलब पाएका छन्। यता भीमदत्त नगरपालिकामा पनि समायोजन भएर आएका १६ जना स्वास्थ्यकर्मीले मंसिरदेखि तलब पाएका छैनन्। 'केन्द्रबाट तलब नआएपछि नगरपालिकाको आफ्नै स्रोतबाट व्यवस्थापन गरेको छ, 'भीमदत्त नगरपालिकाका प्रमुख प्रशासकीय अधिकृत पुष्कर प्रसाद भट्टले भने, 'यस्तो महामारीका बेला अग्रपंक्तिमा काम गर्ने स्वास्थ्यकर्मीलाई थप प्रोत्साहन गनुपर्छ।' कञ्चनपुरको शुक्लाफाँटा नगरपालिकाले केन्द्रबाट तलब निकासा नभएपनि महामारीका बेला खटिएका स्वास्थ्यकर्मीलाई कार्यपालिकाको निर्णय गरेर तलब सुविधा उपलब्ध गराएको छ। शुक्लाफाँटा नगरपालिकाका नगर स्वास्थ्य प्रमुख परमानन्द भट्टले केन्द्रबाट तलब सुविधा नआएपछि नगरपालिकाले नै स्वास्थ्यकर्मीलाई तलब खुवाएको बताए। त्यस्तै माहाकाली नगरपालिकाले पनि केन्द्रबाट स्वास्थ्यकर्मीको तलब सुविधा नआएपछि स्वास्थ्य कर्मचारीको मनोबल खस्कने भन्दै नगरपालिकाबाटै तलब सुविधा उपलब्ध गराएको माहाकाली नगरपालिकाका सूचना अधिकृत रघुनाथ भट्टले बताए।"
मुस्ताङमा आरडीटी पोजिटिभ देखिएका ६ जनाको पीसीआर रिपोर्ट 'नेगेटिभ',"जोमसोम : मुस्ताङमा आरडीटी रिपोर्ट पोजिटिभ देखिएका ८ जनाको स्वाबमध्ये बुधबार ६ जनाको पीसीआर रिपोर्ट नेगेटिभ आएको छ । बुधबार प्रादेशिक जनस्वास्थ्य प्रयोगशालामा भएको पीसीआर परीक्षण गर्दा ६ जनाको स्वाब नमूना नेगेटिभ आएको प्रदेश जनस्वास्थ्य प्रयोगशालाले जनाएको छ । मुस्ताङ र म्याग्दीको सीमानाका थासाङ४ घासाको कोरोना क्लिनिक भएको नियमित कोरोना परीक्षणको आरडीटी विधिबाट परीक्षण गर्दा ६ जनाको पीसीआर रिपोर्ट नेगेटिभ आएको कोरोना रोकथामका प्रदेश लागि प्रवक्ता डाबिनोद बिन्दु शर्माले जानकारी दिए । मुस्ताङमा निर्माण सामग्री ,खाद्यान्न र सडकको उपकरण चलाउन चालक ,सहचालकलगायतको सीमानाकामा आरडीटी परीक्षण गर्दा उनीहरुको रिपोर्ट पोजिटिभ आएको थियो । आरडीटी पोजिटिभ देखिएका ८ जनाको नमूना स्वाब २ दिनअघि प्रादेशिक जनस्वास्थ्य प्रयोगशालामा पठाइएको जिल्ला स्वास्थ्य कार्यालय प्रमुख टिकाराम भण्डारीले जानकारी दिए । रिपोर्ट नेगेटिभ आएका सबै ट्राभल स्टोरी संक्रमित जिल्लाबाट आएका थिए । मुस्ताङबाट पठाएका ८ स्वाब मध्ये २ जना महिला स्वास्थ्यकर्मीको रिपोर्ट आउन बाँकी छ।"
"लकडाउनको ७१ औं दिन : सडकमा जाम, असन र इन्द्रचोकका पसल खुले","तस्बिर : विकास कार्की काठमाडौं : सरकारले कोरोना भाइरस (कोभिड१९) संक्रमण नियन्त्रणका लागि लकडाउन सुरु गरेको बुधबार ७१ औं दिन भएको छ। २०७६ चैत ११ गतेदेखि सुरु भएको लकडाउन जेठ ३२ गतेसम्म लम्बाएको छ। लामो समय लकडाउनमा घरभित्र धुनिएका उपत्यकाबासीले विस्तारै लकडाउन उलंघन गर्न थालेका छन्। बुधबार राजधानीको व्यस्त मानिएको न्युरोड, असन, इन्द्रचोकका भित्री पसल खुलेका देखिए। सँगै लकडाउन भनिए पनि विभिन्न क्षेत्रमा लकडाउन उलंघन गर्ने सवारी साधनको चाप नै देखिन्छ। ट्राफिक प्रहरीले चेकजाँचका क्रममा लकडाउन उलंघन गर्ने सयौं दुई पाङ्ग्रे र चार पाङ्गे सवारीलाई कारबाही गर्दै आएको छ। बुधबार न्युरोज क्षेत्रमा अत्यावश्यक बाहेकका पसलसमेत खुलेका देखिए। न्युरोड र अशन क्षेत्रका भित्री गल्लीमा समेत बाक्लो चहलपहल सुरु भएको छ। लकडाउनमा उक्त क्षेत्रमा भिडभाड भएपछि ट्राफिक प्रहरीले चेकजाँच भने बढाएको देखियो। न्युरोड प्रवेश गर्ने सवारी साधनको चेकजाँचमा कडाईं गरेपछि उक्त क्षेत्रमा जाम नै भएको थियो। ट्राफिक प्रहरीले लकडाउन उलंघन गर्नेलाई होल्ड गरेर राखेको छ। बुधबार दिउँसो ३ बजेसम्म लकडाउन उलंघन गर्ने १३ सय ५ सवारी साधन कारबाहीमा परेका छन्। ११ सय ७३ दुई पाङ्ग्रे र एक सय ३२ चार पाङग्रे सवारी साधनलाई नियन्त्रणमा लिएको महानगरीय ट्राफिक प्रहरी महाशाखाले जनाएको छ। महाशाखाका प्रमुख प्रहरी वरिष्ठ उपरीक्षक भीमप्रसाद ढकालका अनुसार मंगलबार मात्र १८ सय ६ सवारी साधन कारबाहीमा परेका थिए।"
क्वारेन्टाइनमा बसेकी महिलाकाे मृत्यु,डडेल्धुरा : डडेल्धुरामा क्वारेन्टाइनमा बसेकी एक महिलाको मृत्यु भएको छ। गन्यापधुरा गाउँपालिका  २ मा चार दिन अगाडि भारतबाट आएकी ३० वर्षीया महिलाको मृत्यु भएको हो। गएराति शौचालय गएकी महिला बेहोस भए लगत्तै मृत्यु भएको वडा प्रहरी चौकीका इन्चार्ज प्रहरी सहायक निरीक्षक धनबहादुर विष्टले जानकारी दिए। उनले भने हिजो राति शौचालय गएको बेला उहाँ बेहोस भएर मृत्यु भएको हो।' विष्टकाअनुसार चार दिन अघि भारतबाट आएकी उनी श्रीमान् र छोरासहित गन्यापधुरा गाउँपालिका १ ले निर्माण गरेको असिग्राम आधारभूतको क्वारेन्टाइनमा बसिरहेकी थिइन्। गएराति ११ बजे बिरामी भएकी महिलालाई अस्पताल लैजान १ बजे एम्बुलेन्स पुगेपनि अस्पतल भने पुर्याउन सकिएन । अहिले स्वास्थ्यकर्मीको टोली घटनास्थल गएको र उनको स्वाब संकलन गरिने स्वास्थ्य कार्यालयका प्रमुख आशुतोष श्रेष्ठले जानकारी दिए।
"भारतबाट धादिङ भित्रिए ७ सय १३ जना, छैन कोरोना परीक्षण","धादिङ : कोरोना भाइरसका कारण देशव्यापीरुपमा गरिएको लकडाउन जारी छ । यहीबीचमा नेपालभारत सीमावर्ती क्षेत्रमा अलपत्र परेका नेपालीलाई सुरक्षित तरिकाले नेपाल भित्राउन सरकारले अनुमति दियो। धादिङका सबैजसो स्थानीय तहले कतिपयलाई आफ्नै पहलमा आफ्नो पालिकामा भित्राएका छन् भने कतिपय व्यक्तिगत पहलमै जिल्ला फर्किएका छन् । तर जिल्ला भित्रिएकाको सम्पूर्ण स्वास्थ्य परीक्षण नभएपछि स्थानीयमा त्रास फैलिएको छ । जेठ १ गते यता मंगलबारसम्म धादिङ जिल्लाभर ७ सय १३ जना नागरिक भारतबाट धादिङ भित्रिएका छन् । उनीहरु सबैलाई सम्बन्धित स्थानीय तहले क्वारेन्टाइनमा नै राखेको छ । तर भारतबाट आउने एकजनाको पनि पीसीआर परीक्षण भने गरिएको छैन। धादिङ प्रहरीले जिल्ला भित्रिने नाकामा कडाइ गर्दै भारतबाट आएकालाई सुरक्षित तरिकाले गाउँपालिकाको जिम्मा लगाउने काम गरिरहेको छ । तर क्वारेन्टाइनमा राखिसकेपछि गर्नुपर्ने परीक्षण हुन नसक्दा क्वारेन्टाइमै संक्रमण फैलिने खतरा बढेको छ । तराई र पश्चिम नेपालका जिल्लामा भारतबाट आउनेमा कोरोनाको संक्रमण बढी देखिएको छ । तर धादिङ जिल्लामा भने भारतबाट आउनेलाई पीसीआर त परको कुरा समयमै आरडीटी समेत गराउन नसक्दा क्वारेन्टाइन व्यवस्थापनमै समस्या आउन थालेको छ । गाउँगाउँमा स्थानीय त्रसित बन्न थालेका छन् । क्वारेन्टाइनमा राखिएकालाई पीसीआर परीक्षण गराउन प्रयास गरिएपनि सम्भव नभएको नीलकण्ठ नगरपालिकाका स्वास्थ्य संयोजक विष्णु रिजालले बताए । उनले भने, 'हामीले भारतबाट फर्किएका सबैलाई पीसीआर गराउन खोज्यौं, तर किट अभावमा आरडीटी पनि गराउन सकिरहेका छैनौं, आरडीटी पनि प्रदेश सरकारसँग माग गरेका छौँ ।' स्वास्थ्य कार्यलय धादिङका प्रमुख डाक्टर भुवन पौडेलले भने अति आवश्यक र कोरोनाको लक्षण देखिएकाको पीसीआर परीक्षण नै गराइरहेको बताए । उनले भने, 'हामीसँग धेरै मात्रामा स्वाब संकलन गर्ने उपकरण (भिटिएम) पर्याप्त छैन, सबैको गर्दा खर्च पनि बढी लाग्छ, अति आवश्यक भएकालाई मात्र पीसीआर परीक्षण गराइरहेका छौँ।'कोरोनाको लक्षण देखिएका, संक्रमितको सम्पर्कमा रहेका व्यक्तिको मात्रै पीसीआर परीक्षण गराइरहेको पौडेलले जानकारी दिए ।"
पर्सामा थप ६ जनामा कोरोना संक्रमण पुष्टि,"वीरगन्ज : पर्सा जिल्लामा बुधबार थप ६ जनामा कोरोना भाइरस संक्रमण पुष्टि भएको छ । बुधबार पर्साको कालीकामाइ गाउँपालिकाको क्वारेन्टाइनमा रहेका ४ र सखुवा प्रसौनी गाउँपालिकाको क्वारेन्टाइनमा रहेका २ गरी ६ जनामा संक्रमण भेटिएको जिल्ला स्वास्थ्य कार्यालय पर्साका अधिकृत जयमोद ठाकुरले जानकारी दिए । ती सबैजना भारतबाट गाउँ आएका हुन्। कालीकामाइ गाउँपालिकाका ५ का १४ वर्षीय बालक, वडा नम्बर १ का ४२ वर्षीय पुरुष, वडा नम्बर २ का ४५ र ३० वर्षीय गरी ४ जना पुरुषमा संक्रमण देखिएको हो । उनीहरु चारैजना भारतबाट ८ दिन पहिले गाउँ फर्किएपछि गाउँपालिकाको क्वारेन्टाइनमा राखिएको थियो । कालीकामाइ गाउँपालिकाको क्वारेन्टाइनमा राखिएका २० जनाको गत आइतबार स्वाब वीरगन्जको नारायणी अस्पतालको प्रयोगशालामा पठाएको थियो। ती मध्ये बुधबार ४ जनाको रिपोर्ट पोजिटिभ आएको गाउँपालिकाका स्वास्थ्य संख्या प्रमुख यागेन्द्र प्रसाद चौरसीयाले जानकारी दिए। बुधबार नै सखुवा प्रसौनी गाउँपालिकाको देउरवानास्थित क्वारेन्टाइनमा राखिएका २ जनामा पनि कोरोना संक्रमण पुष्टि भएको हो । सखुवा प्रसौनी गाउँपालिका २ का २५ र ४९ वर्षा २ पुरुषमा संक्रमण पुष्टि भएको जिल्ला स्वास्थ्य कार्यालय पर्साका अधिकृत ठाकुरले जानकारी दिए । भारतको बनारस र लुधियानबाट जेठ १४ गते गाउँ फर्किएका ती दुवैजनालाई त्यहि दिनदेखि देउरवानाको क्वारेन्टाइनमा राखिएको थियो । गाउँपालिकाको २ वटा क्वरेन्टाइनमा रहेका ४५ जनाको स्वाब संकलन गरी जेठ १९ गते नारायणी अस्पतालको प्रयोगशालमा पठाइएको थियो । ती मध्ये बुधबार २ जनाको रिपोर्ट पोजिटिभ आएको गाउँपालिकाका स्वास्थ्य शाखा प्रमुख राजेश रौनीयारले जानकारी दिए । बुधबार संक्रमण पुष्टि भएका ६ जना संक्रमितलाई वीरगन्जको गण्डकस्थित विशेष कोरोना अस्थायी अस्पतालमा ल्याइएको छ । यसअघि मङगलबार बेलुकी पनि पर्साको बिन्दबासिनी गाउँपालिका वडा नम्बर ३ झौवा गुठीका ३४ वर्षीय एक पुरुषमा संक्रमण पुष्टि भएको थियो । उनी पनि भारतको हरियाणाबाट केही दिनअघि गाउँ आएका थिए।उनलाई झौवागुठीस्थित रामप्रितराम स्वरुप चौरसिया माविको क्वारेन्टाइनमा राखिएको थियो । पर्सा जिल्लामा संक्रमितको संख्या १ सय १२ पुगेको छ । ती मध्ये ९७ जना निको भएर अस्पतालबाट डिस्चार्ज भइ घर फर्किसकेका छन् ।"
दुई सहायक वन अधिकृत घूससहित पक्राउ,ताप्लेजुङ : डिभिजन वन कार्यालय ताप्लेजुङका दुई जना अधिकृत मंगलबार बेलुका पक्राउ परेका छन् । अख्तियार दूरुपयोग अनुसन्धान आयोगको टोलीले सहायक वन अधिकृतद्धय वीरेन्द्र साह र जीवनकुमार यादवलाई जनही एकएक लाख रुपैयाँ घूससहित रंगेहात पक्राउ गरेको हो । उनीहरुले सेतक चिनी छोडपूर्जीको लागि सेवाग्राहीसँग घुस लिएका थिए । दुवैजनालाई कार्यालयमै रकम लेनदेन भइरहेको अवस्थामा पक्राउ गरेको आयोगको कार्यालय इटहरीका प्रमुख चक्रबहादुर बुढाले बताए । चार सय किलो सेतक चिनी बिक्रीको लागि छुटपुर्जी बनाइदिन व्यवसायी सविन बानियाँसग शाह र यादवले घुस लिएका हुन् । घुस लिएपछि उक्त परिणामको सेतक चिनी २१ दिनभित्र बाँके पुर्याउने गरी छुटपुर्जी दिएको बानियाँले बताए ।
ट्रकले स्कुटरलाई ठक्कर दिँदा एकको मृत्यु,हेटौंडा : मकवानपुरको हेटौंडा उपमहानगरपालिका६ को चौघडामा ट्रकले स्कुटरलाई ठक्कर दिँदा एक जनाको मृत्यु भएको छ। बा २ क ७११० नम्बरको ट्रकले अनटेष्ट स्कुटरलाई ठक्कर दिँदा स्कुटरमा सवार एक जनाको ज्यान गएको हो। मृत्यु हुनेमा हेटौंडा६ पुतली बजारका श्यामफुल बलामी रहेको जिल्ला प्रहरी कार्यालय मकवानपुरले जनाएको छ। मंगलबार दिउँसो ट्रकले ठक्कर दिएपछि गम्भीर घाइते भएका बलामीको उपचारको क्रममा हेटौंडा अस्पतालमा मृत्यु भएको प्रहरीले जनाएको छ।
सुतिरहेको ठाउँमा सर्पले डस्दा वृद्धको मृत्यु,ताप्लेजुङ : सुतिरहेको ठाउँमा सर्पले डसेर ताप्लेजुङमा एक वृद्धको मृत्यु भएको छ। मुत्यु हुनेमा फुङ्लिङ नगरपालिका२ लहरेगाउँका ६८ वर्षीय प्रातलाल बम्जन छन्। मंगलबार बेलुका खाना खाएर सुतेपछि उनलाई ओछ्यानमै सर्पले डसेको थियो। छिमेकी नविन गुरागाईंका अनुसार कालो सानो आकारको कालो रंगको सर्पलाई त्यसपछि बम्जन आफैले मारेका थिए। राति त्यत्तिकै सुतेका उनको बुधबार बिहान पाँच बजे मृत्यु भएको को गुरागाईंले बताए। घटनाको स्थलगत अनुगमनपछि वृद्धको अन्त्येष्टि गरिएको जिल्ला प्रहरी कार्यालय ताप्लेजुङले जनाएको छ।
"सिटमुनी पेस्तोल, हेलमेटमा गोली","जनकपुरधाम : जेठ १८ गते जनकपुरधामबाट पेस्तोलसहित एक युवक पक्राउ परे । पक्राउ पर्नेमा महोत्तरीको लोहारपट्टी नगरपालिका८ भ्रमपुराका २१ वर्षीय अजिजुत राईन हुन्। ज४ प ३९३३ नम्बरको मोटरसाइकलमा सवार रहेका राईनलाई जनकपुरधाम उपमहानगरपालिकाको बेल्ही चोकस्थित तेतरीया बजार नजिकैबाट प्रहरीले पक्राउ गरेको हो ।पक्राउ परेका उनको साथबाट पेस्तोलमा लाग्ने म्यागजिन ३ थान, पाँच राउण्ड गोली र एक चक्कु पनि बरामद भयो। मोटरसाइकलको सिटमुनीबाट पेस्तोल भेटियो भने हेलमेटबाट गोली लोड गरिएको म्यागजिन बरामद भयो । लकडाउनको मौका छोपेर भइरहेको अपराधलाई नियन्त्रण गर्न प्रदेश २ का प्रदेश प्रहरी कार्यालय जनकपुरधाम र प्रदेश प्रहरी कार्यालय मातहतका प्रहरी टोली सक्रिय छन् । सबै व्यापार व्यवसाय बन्द छ । मानिस कोरोना भइरसबाट ज्यान कसरी जोगाउने भन्ने चिन्तामा छन्। तर, लकडाउनको मौका छोपेर हतियारधारी समूह भने सलबलाएका छन् । हतियारधारी समूहलाई तह लगाउन प्रदेश प्रहरी कार्यालयका डीआइजी धीरजप्रताप सिंह मातहतको टोली सक्रिय छ। । प्रदेश २ मा लकडाउन अवधिमा बढेको अपराधको ग्राफलाई घटाउन प्रहरी संगठनले सादा पोसाकको प्रहरी टोली परिचालन गरेको छ। एसएसपीबाट बढुवा भएर झण्डै दुई महिनाअघि प्रदेश २ प्रहरी प्रमुखको जिम्मेवारीमा आएका उनले स्टिङ्ग अप्रेसन चलाएर लागुऔषध तस्कर, हतियारधारी समूह, हुण्डिी कारोबारी पक्राउ गर्दै तह लगाइरहेका छन् । कोरोनाको कहरमा मानिसलाई धनभन्दा ज्यानकै चिन्ता थपिएको छ भने अपराधीहरु भेष बदल्दै हतियारधारी समूह अपराध गर्न हिँडिरहँदा प्रहरीले पक्राउ गर्न थालेको छ। लागुऔषध कारोवारी र प्रहरीबीच भएको झड्पमा लागुऔषध कारोवारीको ज्यान गएकोसम्मको घटना भएको छ ।अर्को रोचक घटना पत्रकारको भेषमा हतियारधारी पनि सलबलाउन थालेका छन्। चैत्र ११ गतेदेखि भएको लकडाउनमा बलात्कार, नाफा खान उत्पादन गरेको विषाक्त मदिराले मानिसको ज्यान लिएको छ भने आत्महत्याजस्ता घटना बढ्दो छ। लकडाउनमा अपराधीले उठाएको शीर झुकाउन प्रदेश प्रहरी कार्यालय जनकपुरधामका डीआईजीले प्रदेश २ का आठवटै जिल्लामा सादा पोसाकको प्रहरी खटाएका छन् प्रदेश प्रहरी कार्यालय जनकपुरधामका अनुसार लकडाउन सुरु भएदेखि जेठ १३ गतेसम्म प्रदेश २ का आठवटै जिल्लामा विभिन्न प्रकारका ५६५ वटा मुद्दा दर्ता गरेर प्रहरीले अनुसन्धान थालेका छन्। अनुसन्धान थालेको सूचीमा बलात्कारसम्बन्धी अपराधका ४५ वटा मुद्दा छन् । लकडाउनमा बालबालिका तथा महिलामाथि बलात्कार गर्ने बलात्कारी बढे्का छन् । कर्तव्य ज्यान १२ वटा, ज्यान मार्ने उद्योग २४ वटा, संगठित तथा आर्थिक अपराध ६३ वटा, समाजिक अपराध ६२ वटा घटना लगायतका घटनाका आरोपीलाई पक्राउ गरिएको छ । एक सयजनाले आत्महत्या गरेको डर लाग्दो तथ्यांक पनि छ । हातहतियारसहित १७ जना, विषाक्त मदिरा उत्पादन गर्ने २० जना, लागुऔषध कारोवारी ११२ जनालाई प्रहरीले पक्राउ गरेर खोरमा हालेका छन्। पत्रकारको बिल्लामा हतियारधारी ! सर्लाहीको दक्षिणी क्षेत्र बिष्णु गाउँपालिका३ विश्वनाथपुर टोलमा ३ जेठ २०७७ मा प्रेस लेखिएको मोटरसाइकलमा चढेर दुईजना जाँदै थिए । लकडाउनमा प्रेसका सवारी साधन चलाउन छुट छ । त्यही मौका छोपेर दुई युवकले इण्डियन मोटरसाइकलमा प्रेस लेखेर पत्रकारको भेषमा हतियार बोकेर जाँदै गर्दा प्रहरी पक्राउ गर्यो । नक्कली पत्रकारको भेषमा हतियार बोकेर हिँडेका बिष्णु गाउँपालिका३ का २५ वर्षीय मदन साह कानु र भारतको सीतामढी जिल्ला मरहाडिह १ का १९ वर्षीय अनिष साह मुस्लिम प्रहरीको जालमा परे । बाँसघारीमा लुकेर बसेको अवस्थामा प्रदेश प्रहरी कार्यालय धनकपुरधाम र जिल्ला प्रहरी कार्यालय सर्लाहीको संयुक्त प्रहरी टोलीको नियन्त्रणमा उनीहरु २ थान पेस्तोलसहित प्रकाउ परेका थिए। ती युवकको साथबाट प्रहरीले थ्री फिप्टी पेस्तोल, त्यसमा लाग्ने गोली १ थान गोली, त्यसैगरी अर्को नलकटुवा पेस्तोल एक थान, त्यसको म्यागजिन एक थान र त्यमा लाग्ने ५ थान गोली बरामद भयो । पक्राउ परेका मदन साहलाई गतवर्ष चोरीको मुद्धा लागेको थियो । उनीहरु बिगतदेखि नै मोटरसाइकल चोरी कार्यमा संलग्न रहँदै आएको खुलेको छ ।उनीहरु हातियार बोकेर लागुऔषधको पनि कारोबार गर्दै आएको प्रहरी श्रोतले जनाएको छ । लकडाउनमा पेस्तोल दादागिरी त्यसैगरी धनुषा सहिदनगर नगरपालिका३ झण्डा चौकबाट कटुवा पेस्तोलसहित ४ जेठ २०७७ मा दुईयुवा प्रहरी फन्दामा परे । पक्राउ पर्नेमा धनुषाको कमला नगरपालिका८ हरिनेका १८ वर्षीय अक्षय पासवान र २० वर्षीय सुनिल कुमार साह रहेको प्रहरीले जनाएको छ । अक्षयको साथबाट एकथान कटुवा पेस्तोल र त्यसमा प्रयोग हुने तीन राउण्ड गोली बरामद भयो। ज१२ प ५१६५ नम्वरको मोटरसाइकलमा सवार उनीहरुमाथि शंका लागेपछि प्रहरीले रोकेर चेकजाँच गरेको थियो । लकडाउन उल्लघंन गरी चलाइएको मोटरसाइकल पछाडि सवार अक्षयको साथमा हतियार र गोली भेटिएको थियो । पेस्तोल, गोली र मोटरसाईकलसहित गिरफ्तार गरिएका उनीहरुमाथि जिल्ला प्रहरी कार्यालय धनुषाले अनुसन्धान थालेको छ । लकडाउनमा प्रदेश २ का फरक फरक स्थानबाट १७ जनालाई लामो र छोटो गरेर १६ वटा हतियार, त्यसमा लाग्ने १७ राउण्ड गोली र ५ थान म्यागजिनसहित पक्राउ गरेको प्रदेश प्रहरी कार्यालय जनकपुरधामले जनाएको छ । तराईका जिल्लामा सानाहतियारको बिजबिगी छ । पेस्तोल, सिक्सरजस्ता साना हतियार कम्मरमा लुकाएर हिँड्ने र सुनसान ठाउँमा लुटपाट गर्ने दादागिरी देखाउने गिरोहलाई प्रहरीले तह लगाइरहेका छन्। पछिल्लो समय लकडाउनमा प्रहरी करोना भाइरसबाट जनतालाई जोगाउन व्यस्त भएपछि फेरि अपराधी गिरोह देखा पर्न थालेका छन् । प्रहरीले उनीहरुलाई तह लगाउन प्रदेश २ का जिल्लामा सादा पोसाकको विशेष प्रहरी परिचालन गरेको श्रोतले जनाएको छ । लकडाउनमा लागुऔषधको कारोबार लकडाउनमा भारतीय सीमा नाका बन्द छ ।तर, पनि तस्करहरुले लागुऔषध गाजा नेपालबाट भारत लगिरहेका छन् । कोरेक्स, फेन्सिडिल, प्रतिबन्धित सुईजन्य एम्पु भारतबाट नेपालतर्फ तस्करले भित्र्याउने गरेका छन् । प्रदेश २ का चार सय ६४ किलो मिटरमा तीन हजार सशस्त्र प्रहरी तैनाथ छन् । भएका २४६ ठूलासाना नाका सिल छन् । तर, कारोबारीले आलीको बाटो भएर लागुऔषध तस्करी गर्ने गरेका छन् । सिरहा भगवानपुर गाउँपालिका(१ स्थित प्रहरी चौकी भगवानपुर सिरहाबाट खटिएको प्रहरी टोलीले ९ जेठमा ४ वटा बोरामा प्याक गरी टाउकोमा बोकेर सीमा कटाउन लगिरहेको करीब एक क्वीन्टल गाँजा बरामद गरियो । त्यसैगरी सिरहा नगरपालिका२२ स्थित प्रहरी चौकी सन्हैठाबाट खटिएको प्रहरी टोलीले ७ जेठमा १७ बोतल लागुऔषध डाइलेक्स डीसी १७ बोतलसहित एक युव प्रहरीको जालमा परे । चेकजाँचको क्रममा सोही ठाउँका २१ वर्षीय कृष्ण यादवको लागुऔषध प्रहरीले पक्राउ गरेको थियो । जेठ ०६ गते सर्लाही बिष्णु गाउँपालिका६ पकवा टोलबाट कौडेना गाउँपालिका६का २९ वर्षीय प्रमोद सहनि १० किलो गाजासहित पक्राउ परे । मोटरसाइकलमा गाजा राखेर लुकाई छिपाई भारतको मधुबनीतर्फ लाँदै गर्दा सीमा प्रहरी चौकी फेनहरा सर्लाहीबाट खटिएको प्रहरी टोलीले पक्राउ गरेको थियो । तस्करमाथि प्रहरीको अप्रेसन, एकको मृत्यु एक सातअघि मात्रै रातीको समयमा लागुऔषध कारोवारीसँग प्रहरीको भीडन्त हुँदा एकजनाको ज्यानै गयो । महोत्तरीमा लागुऔषध तस्करीविरुद्धको अपरेसनको क्रममा स्थानीय र प्रहरीबीच भएको झडपमा ११ जेठ २०७७ मा प्रहरीको गोली लागेर एक युवकको मृत्यु भयो । रामगोपालपुर नगरपालिका७ सुसौलमा १६ वर्षीय राजन यादवको मृत्यु भएको प्रहरीले जनाएको छ । लागुऔषध तस्करी नियन्त्रण गर्न सादा पोसाकमा खटिएका प्रहरीले गरेको अप्रेसनमा परेर युवकको ज्यान गएको हो । लागुऔषधसहित तस्करलाई नियन्त्रणमा लिन खोज्दा गाउँका मानिसले प्रहरीमाथि ढुंगामुढा गर्न थालेपछि स्थिति नियन्त्रणमा लिन प्रहरीले ६ राउण्ड गोली प्रहार गरेको प्रहरी उपरीक्षक श्यामकृष्ण अधिकारीले बताए । 'तस्करले डाँका आयो भनेर होहल्ला गरिदिएपछि गाउँका मान्छे आएर प्रहरीमाथि ढुंगामुढा गर्न थाले । प्रहरीले आत्मरक्षाका लागि चलाएको गोली लागेर घाइते भएका युवकको उपचारको क्रमा ज्यान गयो,' उनले भने । प्रहरीले घटनास्थलबाटै लागुऔषध कारोबारी भनिएका सोही ठाउँ बस्ने ५० वर्षीय सुरेन्द्र यादव र २७ वर्षीय रोहित यादवलाई भने प्रहरीले नियन्त्रणमा लिन सफल भयो । पक्राउ परेका सुरेन्द्र मृतक राजनका बुवा हुन् । पक्राउ परेका अर्का रोहित सुरेन्द्रको सहयोगी रहेको प्रहरी उपरीक्षक अधिकारीको भनाइ छ । तस्कर पक्रिन व्यापारी भेषमा प्रहरी केही लागुऔषध विक्रीवितरण भइरहेको छ भन्ने जिल्ला प्रहरी कार्यालय महोत्तरीमा खबर पुगेको थियो। लकडाउनमा ठूलो परिणाममा लागुऔषध कारोबार भइरहेको गोप्य सूचनाका आधारमा जिल्ला प्रहरी कार्यालयबाट राती सादा पोशाकका प्रहरी खटिएका थिए । व्यापारी बनेर प्रहरी आफै सादा पोसाकमा गयो । उनीहरुले एक ठाउँमा ५० किलो गाजा छ भनेर भने । कारोबारीले पहिला भाउ फाइनल गरे । डिआइजीका अनुसार किन्न आएका प्रहरी हुनसक्छ भनेर कहाँबाट उनीहरुलाई शंका भयो । प्रहरीलाई थाहा नहुँदै उनीहरुले १०१२ जना मान्छे बोलायो । त्यसपछि उनीहरुको समूह र प्रहरीबीच विवाद सुरु भयो । तस्कारले बोलाएका मान्छेले प्रहरीको टाउकोमा रडले हिर्कायो । लागुऔषधका कारोवारी पक्रिन खटिएका जिल्ला प्रहरी कार्यालय महोत्तरीका हवल्दार संजिव पासमान र मनोज साहको प्रहरीको टाउको फुट्यो । प्रहरीले आत्मरक्षाका लागि चलाएको गोली लागेर त्यहाँ राजन यादवको मृत्यु भयो ।तस्करको समूहले रडले हिर्काउँदा प्रहरी हवल्दार पासमानको टाउँमा पाँच टाका लगेको छ । चारपाँच सय थान लागुऔषध ट्याबलेटसहित कारोबारी सुरेन्द्र यादव र उनका सहयोगी राहुल यादव पक्राउ परेका छन् ।उनीहरुमाथि लागुऔषध कारोबारमा मुद्धा चलाइएको छ । लकडाउनदेखि हालसम्म प्रदेश २ मा १ सय १२ जना लागुऔषध तस्करी तथा विक्री वितरण गर्ने कारोबारी पक्राउ परेका छन् । उनीहरुको साथबाट दुई क्वीन्टल गाजा, एक किलो ६५० ग्राम चरेस, ९ हजार ६१५थान लागुऔषधको सुईको एम्पुललगायत बरामद गरेको छ । लकडाउनका बेला गाउँघरमा लागुऔषध सेवनकर्ता युवाले अपराधिक गतिविधि पनि निकै बढाएका छन् । कोरोना भाइरस संक्रमणको त्रासले गाउँबस्तीमा सुरक्षाकर्मीको खासै उपस्थीति नभएको मौका छोपी दुव्र्यसनीले लुटपाट र अपराधका घटना समेत घटाउन थालेका छन् । कोरोनाको कहरमा मदिराको मार लकडाउनमा भोकमारीको चर्चा चुलिएको बेलाका गत वैशाखको दोस्रो साता महोत्तरीको बर्दिबास र भंगहा नगरपालिकामा १० जनाको ज्यान गयो । उनीहरुको मृत्युको कारण थियो विषाक्त मदिरा ।लकडाउनमा रमाइलो गरेर दिन काट्न भनी भट्टीमा खाएको विषाक्त मदिराले भटाभट ज्यान गयो । इपीडियोमोलोजी तथा रोग नियन्त्रण महाशाखाका वरिष्ठ मेडिकल सुपरिटेन्डेन्ट डा अमृत पोखरेलको टोलीले सार्वजनिक गरेको प्रतिवेदन अनुसार कारोना भाइरसले कसैको मृत्यु नभएको जनाएको छ । कोरोनाको कारण भटाभट मानिसहरुको मृत्यु भएको आशंकामा महोत्तरीमा त्रास फैलिएको थियो ।'मृतकको घरघरमा पुगियो । त्यहाँको अवस्था हृदयविदारक थियो । धेरै कठिनाइले हामीले प्रारम्भिक रिपोर्ट सार्वजनिक गरेका हौं,' डा अमृतले भने, 'मृत्यु भएका सबैको पोस्टमार्टम गर्न सकिएको छैन । परीक्षण गरिएको दुईजनाको श्वासको रिपोर्टले कोरोना नभएको पुष्टि भएको छ ।' '२०७७ वैशाख १० गते यता महोत्तरीको बर्दिबास नगरपालिका वडा नम्बर१२ का ४ जना र भंगहा नगरपालिकाको वडा नम्बर६, ७ मा ८ जना गरी १२ जनाको मृत्यु भएको थियो, 'स्वास्थ्य कार्यालय महोत्तरीका जनस्वास्थ्य निरीक्षक गिरेन्द्र कुमार झाले भने । 'परिवारजन, मृत्यु भएकासँगसँगै रक्सी खाएका तथा मृतकको पृष्ठभूमी केलाउँदा मृत्युको कारण विषाक्त मदिरा रहेको हामीले फेला परेका छौं, ' घटनाको अध्ययन गरिरहेका विपी कोइराला स्वास्थ्य विज्ञान प्रतिष्ठना धरानका सहप्रध्यापक डा खेमराज शर्माले भने । विषाक्त मदिराविरुद्ध कठोर बन्दै प्रहरी २०७६ सालको होलीमा बिषाक्त रक्सी खाएर धनुषाको रमदैया र जनकपुरमा २० जनाको ज्यान भएको थियो । विषाक्त मदिराले लकडाउनमा मानिसको ज्यान जान थालेपछि प्रदेश प्रहरी कार्यालय जनकपुरधामले अभियानकै रुपमा अवैध मदिरा नियन्त्रण अभियानै चलाइरहेको छ । लकडाउन अवधिमा प्रदेशभरी ३२४ वटा रक्सी भट्टी, २ लाख ३३ हजार ७७५ लिटर मदिरा बनाउन तयार गरिएको कच्चा पदार्थ र ७५ हजार ७४३ लिटर तयारी मदिरा नष्ट गरिएको तथ्यांक छ । खुल्ला सीमाले सधै समस्या नेपालबाट भारततर्फ गाजा पठाउने र भारतबाट नेपालमा औषधिजन्य लागुऔषध ल्याएर कारोबार गर्ने गिरोह लकडाउनमा फेरी सक्रिय भएका छन् । क्वारेन्टाइनको व्यवस्थान, कोरोना संक्रमितको उपचार, लकडाउनको कार्यान्वयनमा प्रहरी व्यस्त भएको मौकाछोपेर अपराधी गिरोहहरु सक्रिय भएका हुन्। प्रदेश २ मा चार सय ६४ किलो मिटर खुल्ला सीमा छ । खेतको आलीबाटै नेपालभारत ओहोरदोहार गर्न सकिन्छ । खुल्ला सीमाको फाइदा उठाएर नेपालमा अपराध गरेर भारतमा गएर अपराधी लुक्दै आएको पृष्ठभूमी छ।खुल्ला सीमा भएको कारण यहाँ ससाना हतियारबाट हुने अपराधको जोखिम बढी छ। अर्कोतर्फ लागुऔषधको औसारपसार पनि त्यतिकै बढ्दै गएको छ। अपराधा नियन्त्रण गरेका छौं : डीआइजी 'सीमामा नेपाल प्रहरी र सशस्त्र प्रहरीको निगरानी व्यापक छ । 'लागुऔषध तस्करी बढेको छ त भन्द मिल्दै।कोरोनबाट जनतालाई बचाउनेतर्फ अलि बढी काममा छौं । तस्करी, अपधार गर्न सक्ने प्रवृत्ति छ, 'प्रदेश प्रहरी कार्यालय जनकपुरधामका प्रमुख धीरजप्रताप सिंह भन्छन् । 'लागुऔषध सेवकर्ता नै त्यसको व्यापारी हुने गरेको छ । 'सेवनकर्ताले लागुऔषध किन्छन्, अरुलाई बिक्री गर्छन्, फाइदाले आफै किनेर खान्छन्, 'उनले भने, 'लागुऔषधको कारोबारीया ९० प्रतिशत सेवान कर्ता नै हुन्छन् । लागुऔषध सेवन कर्ता अपराधिक गतिविधिमा संलग्न रहेको भेटिन्छ ।'हतियारसहित लागुऔषध कारोबारी देखिने गरेको उनले बताए । डीआइजी सिंहका अनुसार लागुऔषध कारोबारी हतियार बोकेर हिँड्ने, त्यसैपरे भने लुटदिने गतिविधिमा सहभागी रहेको देखिन्छ।राजनीतिक दलको कर्यकर्ता, पत्रकार अन्य भेषमा उनीहरु हिँडेर प्रहरीको आँखा छल्ने गरेका उनीहरु पक्राउ परेपछि खुल्न आएको छ। 'लकडाउनमा हुने अपराध नियन्त्रण गर्न सादापोसाकमा प्रहरी परिचालन गरिएको छ।लकडाउनको अवधिमा ठूला अन्य अपराध भएका छैन । भएकालाई हामी नियन्त्रण गरेका छौं। सूचना संकलन गरेर अपराधी मनोवृत्ति भएका व्यक्ति, समूहलाई पक्राउ गरेका छौं,' प्रमुख सिंहले भने।"
"टिपर र ट्याक्टर ठोक्किँदा एकको मृत्यु, एक घाइते",मलंगवा : सर्लाहीको ईश्वरपुर नगरपालिका ५ फुलजोरस्थित टिपर र ट्याक्टर ठोक्किँदा एकजनाको मृत्यु भएको छ भने एकजना घाइते भएका छन्। मंगलबार राती फुलजोरबाट बयलबासतर्फ जाँदै गरेको ना८ ख ३०९३ नम्बरको टिपर र विपरित दिशाबाट आउँदै गरेको ना४ त ४१२५ नम्बरको ट्याक्टर ठोक्किँदा दुर्घटनामा टिपर चालकको मृत्यु भएको जिल्ला प्रहरी कार्यलय सर्लाहीले जनाएको छ । टिपरका चालक जिल्ला उदयपुर कटारी नगरपालिका ६ का २४ वर्षीय विष्णुबहादुर दनुवार र सहचालक सोही नगरपालिका ७ का २३ वर्षीय सुजन दनुवार घाइते भएका थिए । गम्भीर घाइते सहचालक सुजनको थप उपचारका लागि मलंगवा ल्याउँदै गर्दा बाटोमा मृत्यु भएको प्रहरी नायव उपरीक्षक मदन कुवँरले जानकारी दिए। चालक विष्णुलाई थप उपचारका लागि वीरगंजतर्फ पठाइएको प्रहरी नायब उपरीक्षक कुवँरले जानकारी दिए।ट्याक्टर चालक ईश्वरपुर नगरपालिका ६ का ४९ वर्षीय रामप्रसाद महरा प्रहरी नियन्त्रणमा रहेको जिल्ला प्रहरी कार्यालय सर्लाहीले जनाएको छ ।
पाल्पामा थप दुईजनामा कोरोना संक्रमण पुष्टि,तानसेन : पाल्पामा थप दुईजनामा कोरोना भाइरस पोजिटिभ देखिएको छ । योसँगै पाल्पामा कोरोना संक्रमितको संख्या ७ पुगेको छ । रामपुर नगरपालिका ४ मटेरीको सहरी स्वास्थ्य केन्द्रको क्वारेन्टाइनमा रहेका २३ र २८ वर्षीय पुरुषमा संक्रमण देखिएको जिल्ला स्वास्थ्य कार्यालय पाल्पाका निमित्त प्रमुख विश्वनाथ न्यौपानेले बताए ।दुवैजना पुरुष रामपुर नगरपालिकाका रहेका छन्। यसअघि रैनादेवी छहरा गाउँपालिकामा २ जना माथागढी गाउँपालिका १ र निस्दी गाउँपालिकाका २ गरी ५ जनामा संक्रमण देखिसकेको छ। ५ जनालाई तानसेनको आइसोलेसनमा राखिएको छ । उनीहरुको अवस्था सामान्य रहेको जिल्ला स्वास्थ्य कार्यालय पाल्पाले जनाएको छ । पाल्पामा संक्रमण देखिएका ७ जना केही दिनअघि मात्र भारतका विभिन्न सहरबाट आएका थिए । रामपुरमा देखिएका २३ र २८ वर्षीय युवा केही दिनअघि कपिलवस्तु सीमाबाट ६ जनाको टोलीसँगै जिल्ला आएका थिए। संक्रमित व्यक्तिको सम्पर्कमा रहेका अन्या व्यक्तिको कन्ट्रयाक ट्रेसिङ्गको आधारमा स्वाब संकलनको काम भइरहेको स्वास्थ्य कार्यालय पाल्पाले जनाएको छ।
सप्तरीमा झडप : स्थिति नियन्त्रणमा लिन आठ राउण्ड अश्रुग्यास प्रहार,"राजविराज : जग्गा सम्बन्धी विवादमा सप्तरीको छिन्नमस्ता गाउँपालिकामा बुधबार भएको झडप नियन्त्रणमा लिन प्रहरीले आठ राउण्ड अश्रुग्यास प्रहार गरेको छ। छिन्नमस्ता गाउँपालिका७ स्थित हाटी गाउँमा तनाव बढेपछि स्थितिलाई नियन्त्रणमा लिन प्रहरीले आठ राउण्ड अश्रुग्यास प्रहार गरेको जिल्ला प्रहरी कार्यालय, सप्तरीका डीएसपी तिलक भारतीले जानकारी दिए। झगडाको खबर पाएर दुई वटा मोटरसाइकल लिएर पुगेका इलाका प्रहरी कार्यालय, सखडाका सई रामबालक ठाकुरमाथि नै ढुङ्गामुढा हुन थालेपछि सय भन्दा बढी प्रहरी घटनास्थल पुगेका थिए। त्यतिले पनि स्थिति सामान्य नभएपछि नेपाली सेना घटनास्थल पुगेर अवस्था नियन्त्रणमा लिएको छ। पाँच दिन अघि भएको जग्गा विवादले उग्र रुप लिँदा दुई समूहबीच झडप भएको सोही टोल निवासी जिल्ला समन्वय समिति सप्तरीका प्रमुख प्रभाकर यादवले बताए। यादवका अनुसार गणेशी मण्डलको जग्गाको पिलर उखेल्नुका साथै उनकी श्रीमती मीरा मण्डलको टाउको समेत फुटाइ दिएको विषयले उग्र रुप लिँदा दुई समूहबीच झडप भएको हो। घाइते ४८ वर्षीय दुलार मन्सुरीले अर्को पक्षले योजना बनाएर कुटपिट गरेको आरोप लगाए। गुजेश्वर मास्टरकहाँ भेला भएर योजना बनाएका उनीहरुले बुधबार बिहान दूध लिन गएका हबीब मन्सुरीलाई खेदेपछि प्रतिवाद गर्दा दुई तिरबाट ढुङ्गा बर्साउँदै कुटपिट गरेको उनले बताए। कोराना संक्रमण फैलिएपछि दुव्र्यवहार खेप्दै आएको दुखेसो गर्दै २९ वर्षीय अजमुलले जग्गाको विवाद व्यक्तिगत भए पनि सिंगो समुदायमाथि सुनियोजित तरिकाले आक्रमण गरेको आरोप लगाए। झडपमा जेष्ठ नागरिक मन्दिरका पुजारी र मौलबी समेत घाइते भएका छन्। झडपमा ९० वर्षीय महबुद मन्सुरी, ८१ वर्षीय मो इद्रिस, ५५ वर्षीय मो उस्मान, ५० वर्षीय ताहिर मन्सुरी, ४७ वर्षीय मो मुख्तार, ५० वर्षीय मनीर मन्सुरी, ४० वर्षीय कमरुद्दिन मन्सुरी, ४८ वर्षीय महबुद मन्सुरी घाइते भएका छन्। यसैगरी हाटी मन्दिरका पुजारी ७१ वर्षीय सीताराम दास (यादव), ४० वर्षीय वीरेन्द्रप्रसाद यादव, २७ वर्षीय सजन साह घाइते भएका छन्। घाइते यादवले गणेशी मण्डलको जग्गामा गाडिएको पिलर उखेलेर कुटपिट गरेको र सो विषयमा गाउँमा भएको छलफल र निर्णय समेत नमानेको आरोप लगाए। दुवै पक्षले एक अर्कामाथि लाठी, ढुङ्गा र घरेलु हतियारले आक्रमण गरेको आरोप लगाएका छन्। घाइते सबै जनालाई उपचारका लागि राजविराजस्थित गजेन्द्रनारायण सिंह अस्पताल ल्याइएको छ। पुनः झडप हुन सक्ने सम्भावना रहेकोले राजनीतिक दल, जनप्रतिनिधि, प्रहरी, नागरिक समाज बसेर घटनास्थलमा छलफल गरिरहेका छन्।"
धमाधम स्वदेश फर्किंदै मजदुर,"भैरहवा : एक अर्का मुलुकमा रोजगारी गर्दै आएका नेपाली र भारतीय नागरिक आआफ्नो देश फर्किन थालेका छन् । विगतमा स्वदेश फर्किन सीमामा नेपाली नागरिकलाई केही कठिनाइ झेल्नुपर्ने भए पनि अहिले केही सहज भएको छ । बेलहियासोनौली नाकाबाट दैनिक औसत पन्ध्र सयको संख्यामा नेपाली र भारतीय नागरिक स्वदेश फर्किरहेका छन् । अहिले सीमामा नेपालीको भन्दा भारतीयको चाप बढ्दो छ । नेपालीको चाप घट्दो अवस्थामा छ । भारतले दैनिक जसो आफ्नो नागरिक भित्र्याउन थालेपछि नेपालमा रहेका भारतीय मजदुर सीमामा पुग्दा चाप बढ्न थालेको छ । तर, भारतले आफ्नो नागरिक भित्र्याउनमा प्रक्रियागत ढिलाइ गर्दा सीमामा अलपत्र पर्ने संख्या पनि बढ्दै गएको छ । सीमामा दिनुहँ अलपत्र पर्ने संख्या हजार बढी हुन्छ । सीमामा अलपत्र भारतीय नागरिकहरुलाई स्थानीयले खाना खुवाउने गरेका छन् । भारत सरकारले उत्तर प्रदेशका नागरिकलाई बेलहिया नाकाबाट स्वदेश प्रवेशको अनुमति दिएपछि नाकामा भारतीय नागरिकको चाप बढेको रुपन्देहीका प्रमुख जिल्ला अधिकारी महादेव पन्थले बताए ।सीमामा पुगिरहेकालाई आफ्नो देशले भित्र्याउने क्रम जारी छ, उनले भने, स्वदेश फर्किनका लागि सीमामा अहिले भारतीय नागरिकको चाप बढ्दो छ । उनका अनुसार भारतले बेलहिया नाकाबाट दैनिक एक हजारभन्दा बढी नागरिकहरुलाई देश भित्र्याइरहेको छ । यस नाकाबाट हाल भारत जाने अधिकांश ईंट्टा उद्योगका मजदुर छन् । ईंटाभट्टा उद्योगका मजदुर हालसम्म उद्योगमै थिए । लुम्बिनी ईंट्टा उद्योग व्यवसाय संघले उद्योगमा रहेका करिब साढे ७ हजार मजदुरको उद्दारका लागि रुपन्देही प्रसाशनलाई नामवली बुझाएको थियो । तर, देशैभरबाट भारतका विभिन्न राज्यका नागरिकहरुको एकैसाथ बेलहिया नाकामा आउँदा भीड बढेको संघका महासचिव अजयकुमार गुप्ताले बताए । जति संख्यामा भारतले आफ्नो नागरिक भित्र्याउँदैछ करिब त्यति संख्यामा पुन भारतीय सी मामा पुगिरहँदा सीमामा भीड बढेको हो । सुरक्षा संयन्त्रबाट प्राप्त तथ्यांक अनुसार पछिल्लो एक हप्तामा बेलहियासोनौली नाकाबाट १५ हजार ६ सय ५१ नेपाली र भारतीय नागरिक आफ्नो देश फर्किएका छन् । जसमध्ये ६ हजार ८ सय १४ जना नेपाली र आठ हजार ८ सय ३७ जना भारतीय नागरिक रहेका छन् । पछिल्लो तीन दिन यता यस नाकाबाट दैनिक औसतमा सात सयको संख्यामा नेपाली आइरहेका र १ हजार २ सय भारतीय भारत गइरहेका छन् ।"
'लकडाउन' मा औषधि र मास्क तस्करी,"विराटनगर : 'लकडाउन' को समयमा मोरङका सीमावर्ती नाका हुँदै नेपालबाट भारततिर मास्क र भारतबाट नेपालतिर औषधि तस्करी भइरहेको पाइएको छ। दुई देशिय नाकामा आवतजावतमा रोक लगाइएको भएपनि सीमा क्षेत्रमा खटिएका सुरक्षाकर्मीलाई छल्दै धमाधम औषधि र मास्कको तस्करी भइरहेको पाइएको हो । सीमा क्षेत्रमा ठूलो संख्यामा नेपाल र सशस्त्र प्रहरी परिचालन गरिएको छ । तर औषधि पसल सञ्चालककै संलग्नता र मिलेमतोमा तस्करी भइरहेको हुनसक्ने आशंकामा प्रहरीले अनुसन्धान अघि बढाएको छ । प्रहरीले मंगलबार विराटनगर महानगरपालिका१६ बाट ठूलो परिणामको औषधि र मास्क बरामद गरेपछि 'लकडाउन' मा भइरहेको तस्करी धन्दाबाहिर आएको छ । नेपालभारत सीमा क्षेत्रको दशगजा नजिकै रहेको सीता तामाङको खाली घरमा बाहिरबाट ताला लगाउँदै लुकाएर राखेको अवस्थामा प्रहरीको क्षेत्रीय अनुसन्धान समूह र इलाका प्रहरी कार्यालय रानीको संयुक्त टोलीले औषधि र मास्क बरामद गरेको हो । तस्करीमा संलग्नले अवैधरुपमा ल्याएपछि दशगजा नजिकै बनाइएका घरमा स्टक गरेर राख्ने र सुरक्षाकर्मी अन्तै व्यस्त भएको मौका छोप्दै सीमा कटाउने गरेको पाइएको इलाका प्रहरी कार्यालय रानीका प्रहरी निरीक्षक दीपक थापाले बताए । दशगजा नजिकैको घरबाट औषधि र मास्क बरामद भएपछि तस्करले अपनाउने गरेको नयाँ उपायका बारेमा थाहा भएको उनको भनाइ छ । 'औषधि स्टक गरेर राखिएको छ भन्ने विशेष सूचनाका आधारमा दशगजा नजिकैको खाली घरमा छापा हान्दा भारतबाट तस्करी गरेर ल्याइएको ठूलो परिणामको औषधि बरामद भयो,' उनले भने, 'भारततिर तस्करी गर्न तयारी अवस्थामा राखिएको  बोरा कपडाको मास्क पनि त्यही घरबाट बरामद भएको छ ।' बरामद भएको औषधि र मास्क आठ लाख २८ हजार  सय ९५ रुपैयाँ मूल्य बराबरको रहेको जानकारी थापाले दिए । औषधिमा बढी मात्रामा इन्जेक्सन आइटम छन् । थापाले तस्करीमा संलग्नले भारतबाट ल्याएर अस्पताल र औषधि पसलमा बिक्री गर्ने गरेको हुनसक्ने बताए । सीमावर्ती भारतीय बजारमा अभाव रहेसँगै सहजरुपमा नपाइने भएकाले मास्क भने नेपालबाट भारततिर तस्करी हुने गरेको उनको भनाइ छ । बरामद भएका औषधि र मास्क भन्सार तिरेर आयातनिर्यात गर्न पाइए पनि भन्सार छली गरेर ल्याएको प्रहरीको भनाइ छ । प्रनि थापाले बरामद भएका औषधि र मास्कको आधिकारिक बील लिएर दाबी गर्न कोही पनि नआएको बताए । उनले बरामद भएको घरका धनीमाथि पनि अनुसन्धान अघि बढाइने बताए । प्रहरीले औषधि व्यवस्था विभागसँग समन्वय गरेर बरामद भएका औषधि परीक्षणका लागि पठाउने तयारी थालेको छ । परीक्षण रिपोर्ट आएपछि कारबाहीका लागि भन्सार कि औषधि व्यवस्था विभागमा बुझाउने भन्ने टुँगो लाग्ने प्रहरीको भनाइ छ । बरामद भएका औषधिमा टाइजेबेस्ट, बक्सल्टन, ह्युमेन रेविज इमिनोग्लोवुलिन, भासप्रेसन इन्जेक्सन, ल्याबेटालोल इन्जेक्सन, म्यारोपेनेन इन्जेक्सन छन् । औषधि व्यवस्था विभाग विराटनगरका प्रमुख सञ्जीव कट्टेलकाअनुसार प्रहरीले बरामद गरेका सबै औषधि अतिआवश्यकीय हुन् । भन्सार नतिरिकन अवैधरुपमा ल्याएको औषधि नेपालमा दर्ता छ कि छैन र नेपालमा प्रयोग गर्न मिल्छ कि मिल्दैन भन्ने बारेमा भने अनुसन्धानपछि मात्रै भन्न सकिने उनको भनाइ छ । तर बरामद भएका औषधि शरीरभित्र हुने संक्रमण रोक्न र मुटुको समस्या भएका बिरामीले तथा बच्चा जन्माउने बेलामा प्रशव पीडा भएका महिलामा प्रयोग गर्न मिल्ने विभागका प्रमुख कट्टेलले बताए । 'केही एन्टिबायोटिक औषधिहरु पनि छन्,' उनले भने, 'सबै औषधि अतिआवश्यकीय भए पनि नेपालमा प्रयोग गर्न खुल्ला गरिएको छ कि छैन भन्ने कुराले विशेष अर्थ राख्छ ।' कट्टेलकाअनुसार कतिपय भारतमा पाइने अतिआवश्यकीय औषधि नेपालमा भने रोक लगाइएको छ।"
"दार्चुलाका अस्तव्यस्त क्वारेन्टाइन : न खाना न पानी, न ओढ्ने न ओछयाउने","दार्चुला : जिल्लाको ९ वटै स्थानीय तहका क्वारेन्टाइनमा बस्नेको बिजोग छ । जिल्लाका क्वारेन्टाइनमा जम्मा १५ सय ८७ जना रहेका छन् । भारतका विभिन्न ठाउँ र जिल्ला बाहिरबाट आउनेको संख्या ह्वात्तै बढेपछि क्वारेन्टाइन भरीभराउ भएका छन् । नौगाड गाउँपालिकामा २७४ जना, अपिहिमाल गाउँपालिकामा २११ जना, शैल्यशिखर नगरपालिकामा २०९ जना, मालिकार्जुन गाउँपालिकामा २०६ जना, लेकम गाउँपालिकामा २०५ जना, महाकाली नगरपालिकामा १४२ जना, मार्मा गाउँपालिकामा १५८ जना, व्याँस गाउँपालिकामा ९४ जना र दुहुँ गाउँपालिकामा ३९ जना गरी १५ सय ८७ जना क्वारेन्टाइनमा बसेको जिल्ला स्वास्थ्य कार्यालय दार्चुलाका सूचना अधिकारी खगेन्द्र बहादुर कार्कीले बताए । जिल्लाको मालिकार्जुन गाउँपालिका २ मा पनि भारतबाट आउनेको संख्या निकै बढेको छ । बाहिरबाट आएकाहरु क्वारेन्टाइनमा बसेको पनि बुधबार १७ दिन हुन लाग्यो। अहिलेसम्म कुनै स्वास्थ्य परीक्षण भएको छैन। पालिकालाई परीक्षणबारे खबर गर्दा आलटाल गर्ने गरेको मालिकार्जुन गाउँपालिका २ भद्वाडीका नरेन्द्रसिंह धामीले बताए। उनले भने, ' २१ दिन हैन ४२ दिनसम्म क्वारेन्टाइनमा बस्छौँ, तर हाम्रो स्वास्थ्य परीक्षण हुनुपर्यो। हाम्रा पनि घरमा बालबालिका छन् ।उनीहरुको स्याहार गर्नुपर्दैन।' 'मालिकार्जुन गाउँपालिकाले स्वास्थ्य परीक्षण गर्न सक्दैन भने हामी अन्य निकायबाट पनि स्वास्थ्य परीक्षण गराउँछौँ,'अर्का स्थानीय मानसिंह धामीले भने। 'खाना खाजा पनि नियमित छैन। समयमा खाना खाजाको माग गर्यो भने तिम्रो घर हो र यो भनेर उल्टै गाली गर्छन्,'सोही ठाउँका स्थानीय मदनसिंह धामीले बताए । उनले भने,' नामा मात्रका क्वारेन्टाइन रहेछन्, न पानी न खाना , त्यस्तै दिन बिताउनुपर्छ।' १७ वटा आइसोलेसन बेड जिल्लाभरी क्वारेन्टाइनमा बस्नेको संख्या बढ्दै गएपछि जिल्ला अस्पताल दार्चुला र गोकुलेश्वर अस्पतालमा आइसोलेसन बेडको संख्या समेत थप गरिएको छ । जिल्ला अस्पताल दार्चुलामा ७ वटा आइसोलेसन बेड बढाएर १३ पुर्याइएको छ भने गोकुलेश्वर अस्पतालमा चारवटा आइसोलेसन बेड निर्माण गरिएका छन्। जिल्लाभर १७ वटा आइसोलेसन बेड तयारी अवस्थामा रहेको जिल्ला अस्पताल दार्चुलाका डाक्टर गजेन्द्र दुवालले बताए। एक सातअघि कोरोना भाइरस संक्रमण देखिएका महाकाली नगरपालिका ५ का युवकको जिल्ला अस्पताल दार्चुलामा उपचार भइरहेको र अवस्था सामान्य रहेको छ।उनको दोस्रो पटक कोरोना परीक्षणका लागि स्वाबको नमूना धनगढी पठाइसकेको छ। प्रजिअ भन्छन् खाद्यको समस्या हुँदैन दार्चुलाका प्रमुख जिल्ला अधिकारी यदुनाथ पौडेलले जिल्लाका सबै स्थानीय तहको अध्ययन तथा निरीक्षण गरेको बताए । दार्चुलाका क्वारेन्टाइनको व्यवस्थापनमा स्थानीय तह लागिपरेको उनले बताए। उनले भने, 'क्वारेन्टाइन बस्नेहरुले केटाकेटीपना देखाएर गुणस्तरीय भएन भन्नु राम्रो हुँदैन। व्यवस्थापन हुँदैछ। खाद्यको समस्या पनि छैन, स्थानीय तहले खाद्यको बन्दोबस्त गरिसकेका छन्।'"
कोरोना जितेलगत्तै कारागार चलान,बैतडी : बैतडीमा कोरोना जितेका युवकलाई कारगार चलान गरिएको छ । बैतडीको शिवनाथ गाउँपालिका २ की १९ वर्षीया किशोरी गीता महर मृत्यु प्रकरणमा पक्राउ परेका ती युवकलाई जिल्ला अदालतले पुर्पक्षका लागि कारागार चलान गर्न यसअघि दिएको आदेशअनुसार कारगार चलान गरिएको हो । गत वैशाख १५ गते गीता महर मृत्यु प्रकरणमा पक्राउ परेका २२ वर्षीय युवकलाई जेठ ९ गते कोरोना संक्रमण पुष्टि भएको थियो । प्रहरी हिरासतमै रहेका बेला कोरोना पुष्टि भएपछि ती युवकलाई जिल्ला अस्पतालको आइसोलेसनमा राखिएको थियो । कोरोना संक्रमणको १३ औं दिनमा युवकले बुधबार कोरोना जितेपछि अस्पतालबाट डिस्चार्ज भएका हुन्।अस्पतालले डिस्चार्ज गरे लगत्तै प्रहरीको टोलीले युवकलाई कारागार पुर्याएको थियो। कोरोना संक्रमित युवकको १० औं दिनको रिर्पोट र त्यसपछिको २४ घण्टामा लिइएको स्वाबको रिर्पोट नेगेटिभ आएपछि युवकलाई अस्पतालबाट डिस्चार्ज गरेको हो । ती युवक गत चैत ६ गते भारतको दिल्लीबाट स्वदेश फर्किएका थिए । बैतडीका संक्रमित ६ जनामध्ये ५ जना अस्पतालमै उपचार गराइरहेका छन् । जेठ १० गते संक्रमण पुष्टि भएका शिवनाथका ४ जनाको सेती प्रादेशिक अस्पतालको आइसोलेसनमा उपचार भइरहेको छ भने यही जेठ १९ गते संक्रमण पुष्टि भएका ३१ वर्षीय पुरुषको पाटन प्राथमिक स्वास्थ्य केन्द्रको आइसोलेसनमा उपचार भइरहेको छ ।
आपसी लेनदेन विवादमा कुटपिटबाट हत्या,कपिलवस्तु : आपसी लेनदेनको विवादमा कपिलवस्तु नगरपालिका वडा नं ९ हरनामपुरमा एक जनाको कुटपिटबाट हत्या गरिएको छ । स्थानीय ४५ वर्षीय श्याम नारायण तिवारीलाई कोदालो प्रहार गरी विभत्स हत्या गरिएको इलाका प्रहरी कार्यालय पिपराका प्रहरी निरीक्षक आयुष जोशीले जानकारी दिए । हत्या आरोपमा प्रहरीले वाणगंगा नगरपालिका५ कोपवाका ४८ वर्षीय राम लौटन चौधरीलाई पक्राउ गरेको छ । मादक पदार्थ सेवन गरेका चौधरीले सामान्य विवाद बढ्दै जाँदा कोदालो प्रहार गरी तिवारीको हत्या गरेको प्रहरीको प्रारम्भिक अनुसन्धानबाट देखिएको प्रहरी निरीक्षक जोशीले बताए। प्रहरीका अनुसार मृतक तिवारीको बाँया आँखा किनारमा चोट छ । यसै गरी घाँटी निर काटिएको छ। मृतक तिवारीको शव र घटनास्थललाई प्रहरीले मंगलबार रातभरि सिल गरेको थियो । बुधबार बिहान प्रहरीले आवश्यक कानुनी प्रक्रिया पूरा गरी शवलाई पोष्टमार्टमका लागि कपिलवस्तु अस्पताल तौलिहवा लगेको छ ।
दैलेखका तीन क्वारेन्टाइनमा सेनाको सुरक्षा,"दैलेख : दैलेखका तीन वटा क्वारेन्टाइनमा सेनाले सुरक्षा दिइरहेको छ। नेपाली सेनाको इन्द्रदल गुल्म दैलेखका सेनानी गणेशराज पन्तका अनुसार जिल्ला सदरमुकाम स्थित नारायण नगरपालिका ६ को फुलबारी विद्या मन्दिरमा बनाइएको क्वारेन्टाइनमा बसेकालाई सेनाले सुरक्षा दिइरहेको छ। यस्तै महाबु गाउँपालिका१ स्थित जयन्ती मावि खरिगैरा, वडा नम्बर ४ स्थित गैडाबाँज माविमा बसेकालाई सेनाले सुरक्षा दिइरहेको सेनानी पन्तले बताए। तीन वटा क्वारेन्टाइनबाहेक दैलेख र सुर्खेतको सिमानामा स्थापना गरिएको हेल्थ डेस्कमा समेत सेना परिचालन गरेका छौँ, सेनानी पन्तले भने। जिल्ला सुरक्षा समितिले निणर्य गरेर क्वारेन्टाइनमा सेनाले सुरक्षा दिइरहेको सहायक प्रमुख जिल्ला अधिकारी इन्द्रबहादुर क्षेत्रीले जानकारी दिए। क्वारेन्टाइनमा बसेका व्यक्ति भाग्न थालेपछि सेनाले सुरक्षा दिएको महाबु गाउँपालिकाका अध्यक्ष जंगबहादुुर शाहीले बताए। महाबु गाउँपालिकाले अहिले १५ वटा सामुदायिक विद्यालय, २ निजी विद्यालयलाई क्वारेन्टाइनको रुपमा प्रयोग गरेको छ। अध्यक्ष शाहीका अनुसार गाउँपालिका भित्रका विभिन्न वडाका खाली स्थानमा ५० वटा टेन्ट निर्माण गरेर भारतबाट आउने व्यक्तिलाई राखेको छ । दरबन्दी अनुसार प्रहरी नहुँदा समस्या दैलेखमा दरबन्दी अनुसारको प्रहरी कर्मचारी नहुँदा समस्या देखिएको छ। दरबन्दी अनुसारको प्रहरी कर्मचारी नहुँदा क्वारेन्टाइनको सुरक्षामा समस्या देखिएको हो। जिल्ला प्रहरी कार्यालय दैलेखका प्रहरी निरीक्षक उपेन्द्रप्रसाद आचार्यका अनुसार जिल्लामा अहिले ७८ जनाको दरबन्दी रिक्त छ। दैलेखमा कुल ३ सय ८६ जनाको दरबन्दी हो। अहिले १ सय ३२ जनालाई क्वारेन्टाइनको सुरक्षाका लागि खटाइएको प्रहरी निरीक्षक आचार्यको भनाइ छ। यो समयमा दरबन्दी अनुसारको प्रहरी कर्मचारी नहुँदा समस्या परिरहेको छ, आचार्यले भने। प्रहरी नहुँदा नेपाली सेना र सशस्त्र प्रहरी बलले क्वारेन्टाइन तथा आइसोलेसनको सुरक्षा दिइरहेका छन्। खाली दरबन्दी कायम गरेर प्रहरी नपठाउँदा त्यसको असर नागरिकले लिने सेवामा परेको छ।"
कोरोना संक्रमितलाई निमोनियासँगै डेंगु,रुपन्देही : बुटवलको धागो कारखानामा रहेको कोरोना विशेष अस्थायी अस्पतालमा भर्ना भएका एक जना संक्रमितलाई डेंगु भएको छ। दाङको बेलझुण्डी अस्पतालमा निमोनियसँगै डेंगु देखिएपछि एक पुरुषलाई मंगलबार राती रिफर भएर बुटवल ल्याइएको हो। बेलझुण्डी अस्पतालबाट रिफर भएर आउनुभएको एक जना हुनुहुन्छ। उहाँलाई कोरोनाको कारण निमोनिया र डेंगु पनि पोजेटिभ देखिएको छ।अस्पतालका कन्सल्टेण्ट डा शुदर्शन थापाले अन्नपूर्ण अनलाइनसँग भने । उनलाई कोरोना अस्पतालको आइसियुमा राखीएको अस्पतालका कन्सल्टेण्ट डा सुदर्शन थापाले जानकारी दिए। बुटवलको कोरोना अस्पतालमा पछिल्लो समय अन्य जिल्लाबाट रिफर भएर आउने क्रम पनि बढेको छ। केही दिन अघि मात्र कपिलबस्तुको तौलिहवा अस्पतालबाट एक जना संक्रमित रिफर भएर आएका थिए। मधुमेहको समेत विरामी उनलाई २ दिन आइसियुको भेन्टीलेटरमा राखेर बाहिर निकालिएको थियो। ८ वटा आइसियु शैय्या रहेको कोरोना अस्पताल बुटवलमा अहिले ३ जना भर्ना भएका छन्। यस्तै जनरल वार्डतर्फ ३६ वटा बेडमध्य अब ६ वटा बेड मात्र खाली छ। अस्पतालमा भर्ना भएका ४ जना संक्रमित डिस्चार्ज भएसँगै ३६ बेडको जनरल वार्डमध्य ६ बेड खाली छ। ३० बेडमा अझै संक्रमितहरु रहेका छन्। बुधबार मात्र कपिलवस्तुका ३ जना र कोरोना अस्पतालमा कार्यरत एक स्वास्थ्यकर्मी डिस्चार्ज भएका छन्।
धादिङकी कोरोना संक्रमित महिलाको गाउँ 'सिल',"धादिङ : मंगलबार कोराना संक्रमण देखिएकी धादिङकी महिलाको गाउँ 'सिल' गरिएको छ। धादिङको सिद्धलेक गाउँपालिका ५ की २३ वर्षीय गर्भवती महिलामा कोरोना भाइरस संक्रमण देखिएको पछि जिल्ला सुरक्षा समितिले सिल गरेको हो । सिद्धेलक गाउँपालिकाका अध्यक्ष प्रेमनाथ सिलवालसहित बसेको जिल्ला सुरक्षा समितिको वैठकले गाउँमा स्थानीय प्रशासन ऐन अनुसार सिल गरी निषेधाज्ञा जारी गरिएको धादिङका प्रमुख जिल्ला अधिकारी एवं जिल्ला सुरक्षा समितिका संयोजक अस्मान तामाङले जानकारी दिए । वडा नं ५ कुम्पुर हिटी गाउँको पूर्वमा गनगने चौतारा, पश्चिममा चिप्ले डाँडा, उत्तरमा सुकौरा खोला र दक्षिणमा आँख्ले चौतारो बीचको सीमाक्षेत्र सिलल गरिएको छ । कोरोनाको संक्रमण देखिएकी महिला गत जेठ १४ गते जिल्ला अस्पताल धादिङवेशी आएकी थिइन् । उनलाई आफन्तले थप उपचारका लागि थापाथलीस्थित प्रसूतिगृह लगिएको थियो। उपचारका क्रममा उनलाई त्यही संक्रमण देखिएको थियो । गाउँकी स्थानीय महिलालाई कोरोनाको संक्रमण देखिएपछि उनको यात्रा विवरण र उनीसँग सम्पर्क रहेका व्यक्तिको थप विवरण गाउँपालिकाले संकलन गर्न थालेको छ । सिद्धलेक गाउँपालिकाका अध्यक्ष प्रेमनाथ सिलवालले भने, 'वडा अध्यक्ष दिलबहादुर घलेको संयोजकत्वमा संक्रमित महिलाको यात्रा विवरण र सम्पर्क रहेका व्यक्तिकोक खोजपहिचान कार्य सुरु गरेका छौँ ।' सिल गरिएको गाउँमा अहिले सशस्त्र प्रहरी र नेपाल प्रहरी परिचालन गरिएको छ । आगामी जेठ २४ गते रातीसम्म गाउँमा कसैलाई पनि पस्न नदिइने र गाउँबाट बाहिर निस्कन पनि नदिइने गाउँपालिकाले जनाएको छ । संक्रमित महिलाको सम्पर्कमा आएका सबै व्यक्तिको पीसीआर परीक्षण गरिने अध्यक्ष सिलवालले जानकारी दिए। वडा अध्यक्षका अनुसार पीसीआर परीक्षण गराउनका लागि स्वास्थ्य कार्यलय धादिङलाई जिम्मेवारी दिइएको छ । स्वास्थ्य कार्यलय धादिङका प्रमुख डाक्टर भुवन पौडेलले भने, 'पहिलो चरण उहाँको घर परिवार र नियमित सम्पर्कमा रहेकाको पीसीआर परीक्षण हुनेछ, त्यसको नतिजाको आधारमा थप परीक्षण गरिनेछ।' ती महिलालाई काठमाडौं लैजाने एम्बुलेन्सको खोजि भइरहेको गाउँपालिकाले जनाएको छ ।धादिङ जिल्लाका स्थानीयमा देखिएको यो चौथो संक्रमण हो ।यसअघि धादिङ जिल्लाका तीनजनामा संक्रमण देखिएको भएपनि उनीहरु सबैजना उपचारपछि घर फर्किसकेका छन् । यसअघि संक्रमण देखिएका तीनैजनामा जिल्ला भित्र संक्रमण नभएको र उनीहरुमार्फत पनि अरुलाई संक्रमण नभएको पुष्टि भएको थियो ।"
अस्पतालमा राखिएका शवले दुर्गन्ध फैलाएको भन्दै स्थानीयबासी आक्रोशित,"मलंगवा : सर्लाही अस्पताल मलंगवामा पोष्टमार्टम गरी राखिएका शवले दुर्गन्ध फैलाएको भन्दै अस्पताल छेउछाउका स्थानीयबासी आक्रोशित बनेका छन्। अस्पतालमा राखिएका शवले टोलनै दुर्गन्धित बनाएको भन्दै मलंगवा नगरपालिका ८ का स्थानीयबासी आक्रोशित बनेका हुन् । स्थानीयबासी बुधबार बिहान अस्पतालमा पुगेर अस्पताल प्रशासनलाई शव व्यवस्थापन गर्न र टोल दुर्गन्धबाट बचाउन आवश्यक पहल गर्न सुझाव दिएका छन् । पोष्टमार्टम गरेर शव केही दिन अस्पतालमै राखिएकाले टोल नै दुर्गन्धित बनेको स्थानीय अनिल रौनियार गुडुले बताए। 'दुर्गन्ध पुरै टोलमा फैलिएको छ । घरमा बस्न सक्ने अवस्था छैन, उनले भने, 'फ्रिजमा नराखेर त्यतिकै राख्दा पुरै टोल दुर्गन्धित भएको हो, यसलाई जतिसक्यो व्यवस्थापन गर्नुपर्छ।' पटकपटक गुनासो गर्दा पनि शव व्यवस्थापन हुन नसकेको स्थानीय सुनिल गुप्ताले बताए। उनले भने, 'यस्तै अवस्था रह्यो भने पुरै टोलमा महामारीको अवस्था सृजना हुन्छ।' शव राख्ने डिफ्रिज नहुँदा समस्या भएको सर्लाही अस्पतालका मेडिकल सुपरिटेन्डेन्ट डासंजीव कुमार सिंहले गुनासो गरेका छन् । पहिचान भएको शव पोष्टमार्टम गरेर चाँडै पठाउँछौं । उनका अनुसार बेवारिसे शव आउँदा समस्या हुन्छ ।पोष्टमार्टम गरेपनि मृतकका आफन्त नआउँदासम्म ३ दिन राख्नै पर्छ । बेवारिसे शवले गर्दा समस्या भएको हो। डिफ्रिज भयो भने कुनै समस्या हुँदैन। प्रदेश सरकारको मातहतमा अस्पताल छ। डिफ्रिज किन्न ठूलो रकम चाहिने मलंगवाका मेयर निरसल साहले बताए। 'आफू एक्लैले किनेर सम्भव छैन। प्रदेश सरकारको मातहतमा अस्पताल छ। नगरपालिकाको बजेट यसमा दियो भने विवाद हुन्छ। तैपनि आफूले ५ लाख सहयोग गर्ने मेयर साहले बताए। प्रदेश सरकारसँग डिफ्रिज मागका लागि आवश्यक पहल गर्ने जिल्ला समन्वय समिति सर्लाहीका सभापति मेथुर चौधरीले बताए।स्थानीय तहका प्रमुखको बैठक बोलाएर पनि त्यस विषयमा छलफल गर्ने र आवश्यक सहयोग माग्ने सभापति चौधरीले बताए।"
"१२ वर्षीया बालिका गर्भवती, किशोर पक्राउ","उदयपुर : १२ वर्षीया बालिकालाई बलात्कार गरी गर्भवती बनाएको आरोपमा प्रहरीले कटारी नगरपालिका क्षेत्रका एक १७ वर्षीय किशोरलाई पक्राउ गरेको छ। स्वास्थ्यमा समस्या आएपछि गत आइतबार कटारी अस्पतालमा स्वास्थ्य परीक्षण गर्दा बालिकाको पेटमा आठ हप्ताको गर्भ रहेको खुलेको थियो। लगातार पाँच पटकसम्म परीक्षण गर्दा पेटमा बच्चा रहेको पुष्टि भएपछि परिवारले सोधपुछ गर्दा बालिकाले घटनाको जानकारी गराएकी थिइन्। कटारी अस्पतालका प्रमुख निमित्त मेडिकल सुपरिटेण्डट डाक्टर मुकलेस माधवीले चार पटकसम्म पिसाबबाट परीक्षण गरिने युरिन प्रिभिन्टी टेष्ट (युपिड) गर्दा पोजिटिभ देखिएको बताए । पहिलो पटक गर्दा पोजिटिभ देखियो बालिका कलिलै देखिएकाले एकछिनपछि पुनः युपिड नै गयौँ फेरी पोजिटिभ नै नै देखियो । उनले भने, तेश्रो पटक परीक्षण गर्दासमेत जोजिटिभ नै देखिएपछि प्रविधिलाई पुनः चेकजाँच गरी चौथोपटक हेयौं। त्यसमा पनि पोजेभिट नै देखिएकाले अल्ट्रासाउण्ड गरेर हेर्दा ८ हप्ताको गर्भ रहको पुष्टि भएको डाक्टर माधवीले बताए।"
सुस्तावासी भन्छन् : नयाँ नक्सामा सुस्ता क्षेत्रको भूभाग स्पष्ट तोकौं,"काठमाडौं : नेपाल सरकारले सार्वजनिक गरेको नेपालको नयाँ नक्सामा सुस्ता क्षेत्रको भूभागसमेत स्पष्ट तोक्न सुस्तावासीले माग गरेका छन्। कालापानी, लिपुलेक र लिम्पियाधुराका विषयमा कुरा उठाउँदा सुस्ताको विषय पनि सरकारले उठाउनुपर्ने उनीहरुको माग छ। नवलपरासी (बर्दघाटसुस्ता पश्चिम), सुस्ता गाउँपालिका५ सुस्ताको १४ हजार ५०० हेक्टर भारतले अतिक्रमित गरिसकेकाले नयाँ नक्सामा सुस्ताको क्षेत्रफल स्पष्ट रूपमा उल्लेख गर्न माग गरिएको हो। सुस्तासहित भारतले अतिक्रमण गरेका भूभागमा सीमाङ्कन गरी जङ्गे पिलर सीमास्तम्भ कायम गर्नुपर्ने सुस्ता बचाउ अभियानका अध्यक्ष गोपाल गुरुङले बताए। करिब १९ हजार ४८० हेक्टर जमिन विवादित भन्दै भारतले सुस्तावासीलाई उपयोग गर्न नदिएको अभियानका अध्यक्ष गुरुङले उल्लेख गरे। बाँकी रहेको सात हजार हेक्टर मात्र अहिले सुस्तावासीले भोगचलन गर्दै आएका छन्। विसं २०६२ देखि २०६४ भित्रमा भारतले सुस्ता क्षेत्रमा अतिक्रमण गरेको थियो। अहिले भोगचलन गर्दै आएको सात हजार हेक्टर जमिनको पनि लालपुर्जा नभएकाले तत्काल नापी नक्सा गरी जग्गाधनी पुर्जा वितरण गर्नुपर्ने अभियानका उपाध्यक्ष आदम खाँले माग गरे। विवादित भनिएको १९ हजार ४८० हेक्टर र भारतले अतिक्रमण गरेको भूमिसमेत फिर्ता ल्याउनुपर्ने भन्दै विवादित भनिएको भूमिमा सुस्तावासीले विसं २०६० सम्म जोतभोग गर्दै आएको उनले बताए। सुस्तामा विसं २०२२ देखि बसोबास सुरु भएको थियो। विसं २०३४ मा नारायणी नदीमा आएको बाढीका कारण तत्कालीन सुस्ता पञ्चायत (हालको विवादित भनिएको १९ हजार ४८० हेक्टर क्षेत्रफल जमिन) मा रहेका नौ गाउँलाई पक्लिहवा, त्रिवेणीलगायतका स्थानमा स्थानान्तरण गरिएको थियो। नेपालभारतबीच भएको गण्डक सम्झौताअनुसार भारतले निर्माण गरेका संरचनाका कारण नारायणी नदीको बहाव परिवर्तन भइ सुस्तातर्फ केन्द्रित हुँदा सुस्तावासीले समस्या भोग्दै आएका छन्। सुस्तामा नेपाल र भारतको सीमा छुट्याउने कुनै स्तम्भ छैनन्। सडक, रुख र नदीलाई सीमा मानिएको अभियानका सदस्य रवीन्द्र जयसवालले बताए। सुस्तामा अहिले तीन हजार १३३ जनसङ्ख्या छ। त्यसमध्ये दुई ९७ जनाको मात्र नेपाली नागरिकता रहेको छ। सुस्तावासी आफ्नै वडा कार्यालय, गाउँपालिका कार्यालय तथा नेपाली भूमि आउन पनि भारतको बाटो हुँदै आउनुपर्ने बाध्यता छ। नारायणी नदीमा पुल नहुँदा डुङ्गाको जोखिमपूर्ण यात्रा गर्नुपर्ने बाध्यता छ। नारायणीमा झोलुङ्गे पुल निर्माण भइसकेको छैन। नारायणीमा वर्षात्को समयमा वारपार गर्न कठिन हुने भएकाले सुस्तावासी भारतको बाटो हुँदै जाँदा भारतको इच्छाअनुसार जानुपर्छ भने त्यहाँ जाँदा भारतीय सुरक्षाकर्मीले अनेक यातना दिने गरेको सुस्तावासीको गुनासो छ। स्थानीय लैला बेगमले सुस्तामा रहेको जग्गाको लालपुर्जा र अधिकांशको नागरिकता नहुँदासमेत समस्या भएको भन्दै सीमा विवादसहित सबै समस्या समाधान गर्न सरकारसँग माग गरे। सुस्तामा २६५ घरधुरी छन्। सुस्तावासीले फुटाए भारतले बनाएको गण्डक नहर खिन्न मन लिएर फर्किए सुस्तावासी सुस्तावासीको गुनासो : नदी तरे समस्या बिर्से छायामा सुस्ता"
"परिवारभित्रै सुरक्षा खतरा, हराउँदै मानवीय संवेदना","विराटनगर ः घटना १ मोरङको बेलबारी नगरपालिका४ काकुम बुधबारेका ३१ वर्षीय काले भनिने जीवन लिम्बूले गत बिहीबार आमा ६१ वर्षीया देवीकुमारी लिम्बूको हत्या गरेपछि आफूले पनि आत्महत्या गरे । इँटाले हानेर आमाको हत्यापछि चक्कुले आफ्नै घाँटी रेटेर घाइते भएका जीवनको उपचारका क्रममा मृत्यु भयो। घटना २ विराटनगर महानगरपालिका१० मधुमारामा आफ्नै श्रीमतीको योजनामा औषधि व्यवसायी ३३ वर्षीय देवीप्रसाद दुलालको जेठ ३ गते राति हत्या भयो । प्रहरी अनुसन्धानपछि ३३ वर्षीया श्रीमती मीना श्रेष्ठ दुलालले आफ्ना प्रेमी सिरहाको लाहनका २१ वर्षीय ब्रह्मदेव र इटहरीका २० वर्षीय सोनु साहको साथ लिँदै दुलालको हत्या गरेको खुल्यो। ब्रह्मदेवसँगको प्रेम सम्बन्ध श्रीमानले थाहा पाएपछि मीनाकै योजनामा दुलालको हत्या भएको प्रहरी अनुसन्धानले देखाएको छ । हत्यामा संलग्न तीनै जनालाई घटना भएको २४ घण्टा वित्न नपाउँदै प्रहरीले पक्राउ गर्यो। घटना ३ विराटनगर१४ झटियाइका २९ वर्षीय रोहित र २६ वर्षीय नागेन्द्र चौहान मिलेर जेठ ३ गते राति आफ्नै बुवा सीताराम चौहानको हत्या गरे । फरुवाले हानेर हत्या गरेपछि शव घरभित्रै खाल्डो खनेर पुरिदिए । गाडेको ठाउँबाट प्रहरीले शव उत्खनन गर्दै हत्यामा संलग्न दुवै छोरालाई पक्राउ गर्यो । बाबुले ज्याला मजदुरी गर्ने जेठो छोरासँग पैसा मागेपछि सुरु भएको पारिवारिक विवाद हत्याको घटनामा पुगेर टुँगिएको प्रहरीको अनुसन्धानबाट पत्ता लाग्यो। घटना ४ इलामको देउमाई६ की सुष्मा राईले बञ्चरो प्रहार गरी बैशाख २९ गते राति बुवा ५१ वर्षीय फूलबहादुर राईको हत्या गरिन् । सामान्य घरयासी विवाद हत्यामा पुगेर टुँगिएको प्रदेश १ प्रहरी कार्यालय विराटनगरका प्रवक्ता डीएसपी सुमनकुमार तिमल्सिनाले बताए । बाबुको हत्यापछि फरार रहेकी उनलाई प्रहरीले जंगलमा लुकिछिपी बसिरहेको अवस्थामा पक्राउ गर्यो। घटना ५ तेह्रथुमको फेदाप गाउँपालिका५ इसिबुका २० वर्षीय कञ्चन लिम्बूले बञ्चरो प्रहार गरेर आफ्नै बाबु र आमाको हत्या गरे । कञ्चनले बैशाख २५ गते ४२ बाबु वर्षीय रूपबहादुर र ३५ वर्षीय आमा रूपेनी लिम्बूको हत्या गरेको प्रहरीले जनाएको छ । बाबु खेतमा काम गर्न गएका बेला आमालाई बञ्चरोले हानेर हत्या गरेका कञ्चनले घरमा आइपुग्नेवित्तिकै बाबुको पनि हत्या गरेको डीएसपी तिमल्सिनाले जानकारी दिए । बाबुआमाकै हत्या गर्ने कञ्चनलाई प्रहरीले पक्राउ गरिसकेको छ। घटना ६ धनकुटाको छथरजोरपाटी४ की ४२ वर्षीया धनमाया लिम्बूले वैशाख ७ गते आफ्नै श्रीमान ४७ वर्षीय इन्द्रबहादुर लिम्बूको हत्या गरिन् । घरसायी विवादमा घरेलु हतियार र लाठी प्रहार गरेर श्रीमानको हत्या गरेको खुलेपछि उनलाई प्रहरीले पक्राउ गरेको छ। घटना ७ खोटाङको बाह्रपोखरी१ की ५० वर्षीया मेनुका राईले वैशाख १ गते खुकुरी प्रहार गरेर आफ्नै श्रीमान कुमार राईको हत्या गरिन् । घाम तापेर बसिरहेका बेला घराययी विवाद भएपछि घटना हत्यामा परिणत भएको डीएसपी तिमल्सिनाले बताए। घटना ८ खोटाङको केपिलासगढीका २७ वर्षीय मिलन राई र उनकै भाइ २० वर्षीय जीवन राईले चिर्पटले हानेर आफ्नै भिनाजु ४७ वर्षीय प्रीतिलाल राईको हत्या गरे । कर्तव्य ज्यान मुद्दामै १० वर्ष जेल सजाय भोगेर बाहिर निस्किएका मिलनले भाइसँग मिलेर वैशाख २५ गते घरसायी विवादका क्रममा भिनाजुको हत्या गरेको प्रहरीले जनाएको छ । घटनामा संलग्न दुवै जनालाई प्रहरीले पक्राउ गरेर कारबाही अघि बढाएको छ। माथि उल्लेख गरिएका घटना पछिल्लो समय बढिरहेका पारिवारिक अपराधका उदाहरण हुन् । आफ्नो निहीत स्वार्थ पूर्तिका लागि परिवारको एउटा सदस्यले अर्काेको हत्या नै गर्ने सम्मका अपराधिक घटना प्रदेश १ मा बढेका छन् । कोरोना भाइरसको संक्रमण नियन्त्रण गर्न २०७६ चैत ११ गतेबाट मुलुकमा लकडाउन जारी छ । प्रदेशमा लकडाउन यता परिवारकै एकले अर्काेलाई स आक्रमण गर्ने, हत्या गर्ने जस्ता एक दर्जन बढी अपराधका घटना भएको जानकारी डीएसपी तिमल्सिनाले बताए। प्रदेश १ मा दुई महिनायता अरुभन्दा पारिवारिक अपराधका घटना बढी भएका छन्, उनले भने, पछिल्लो समय बढ्दै गएका यस्ता जघन्य प्रकृतिका अपराधले परिवारभित्रै असुरक्षित महसुस गराउनेस्थिति उत्पन्न गराएको छ । लामो समयदेखि यस्ता अपराधको अध्ययन एवं अनुसन्धान गरिरहेका मोरङ प्रहरी प्रमुख एसपी विश्व अधिकारी पारिवारिक सम्बन्ध सुमधुर राख्न नसक्दा, एकअर्कामा विश्वास गुम्दा र आपसी बेमेल उत्पन्न हुँदा पारिवारिक अपराधका घटना हुने गरेको बताउँछन् । मानिस सबैभन्दा बढी परिवारभित्र सुरक्षित हुन्छ र सुरक्षित महसुस पनि गर्छ । परिवार भनेको समाजको महत्वपूर्ण अंग हो, उनी भन्छन् तर अहिले परिवारमै बढी असुरक्षित छौं कि भन्ने आशंका उब्जन थालेका छन् । यस्ता अपराधले परिवारिक प्रणालीलाई ध्वस्त बनाई समाज विखण्डनतिर लगिरहेको एसपी अधिकारीको बुझाइ छ। परिवारभित्रै एकले अर्कालाई साथ दिएन, विश्वास गरेन र बुझेन भने यस्ता अपराध हुने गर्छ अधिकारीले भने। प्राथमिकता दिनुपर्ने कुराभन्दा अरुतिरै मानिस बढी आकर्षित हुँदा, परिवारले सही गति र दिशा लिन नसक्दा, एकअर्कालाई शंकाको नजरले हेरिँदा, एकले अर्काको भावना बुझ्न नसक्दा यस्ता घटना हुने गरेको उनको भनाइ छ। त्यसैगरी एकअर्कामा ध्यान पुर्याउन नसक्दा, परिवारभन्दा बाहिर सम्बन्ध राख्दा, एकआपसमा मिलेर अगाडि बढ्न नसक्दा पारिवारिक सम्बध अपराधमा परिणत भइरहेको एसपी अधिकारीले बताए। सामाजशास्त्री प्राध्यापक कुमार घिमिरे पछिल्लो समय बढ्दो कलहसँगै सिर्जित अपराधका कारण पारिवारिक सम्बन्ध जटिल मोडमा पुगिरहेको विश्लेषण गर्छन् । बढ्दो प्रविधिको प्रयोग र व्यक्तिवादी सोच यसका मुख्य जड हुन्, उनले भने, आफ्नो मात्रै हरेक कुरा प्रस्तुत गर्ने व्यक्तिवादी सोंच सबैमा हावी हुँदा सामूहिकता र हार्दिकता टुटेर गएको देखिन्छ । पुँजीवादसँगै जोडिएको व्यक्तिवादिताले परिवारभित्र पनि म मात्रै भन्ने संकीर्ण सोच विकास गराएको उनको ठम्याइँ छ। पैसा र सम्पत्तिका लागि जे पनि गर्ने र गलत बाटो अंगिकार गर्ने चलन बढ्दा पुरानो चलन तथा संस्कारको परिपाटीमा ब्रेकडाउन भएर परिवार र समाज विघटनतर्फ उन्मुख भइरहनु दुःखद् भएको प्राध्यापक घिमिरे बताउछन्। एकअर्कामा हुनुपर्ने मेलमिलाप र अन्तर्घुलनका कडीहरूलाई व्यक्तिवादी सोचले टुटाएर क्षतविक्षत बनाउँदा परिवारभित्र विचलन आउन थालेको छ, उनले भने, विशेष गरी युवा पुस्तामा यो समस्या देखिँदा र यसले उनीहरूलाई सामाजिकताबाट बाहिर धकेल्दा थप जटिलता निम्तिँदै गएका छन् । पछिल्लो समय समाज व्यवहारमुखीभन्दा पनि पैसामुखी बन्ने अवस्था सिर्जना भएको घिमिरेको भनाइ छ । नियममा नबस्ने, बढी स्वतन्त्रता र सन्तुष्टिको चाहना गर्ने जस्ता कुराले मान्छेमा हार्दिकता हराउँदै गएको उनले ठम्याई छ । मानवीय सन्तुष्टिसँग जोडिएको स्वतन्त्रताले सीमा नाघ्दा र सबैले आफ्नो कर्तव्य बिर्संदा समस्या सिर्जना हुने गरेको घिमिरेको भनाइ छ। सन्तुष्टि प्राप्तिका लागि गरिने अनआवश्यक हर्कतले मान्छेलाई सीमाभन्दा टाढा पुर्याइदियो, उनले भने, यसले हामी र हाम्रो समाज कता जाँदैछ भन्ने प्रश्न खडा गरिदिएको छ। सामाजिक संरचना र समाज विकासको मुख्य अंग नै परिवार भए पनि पछिल्लो समय अनेक खाले जटिलता र समस्याले परिवारलाई बिस्तारै विघटनको बाटोमा लगेर परिवारका सदस्यलाई अपराधतर्फ उन्मुख गराइरहेको छ घिमिरेले बताउछन्। मनोविद् प्राध्यापक महेश खत्री सामाजिक सुरक्षा र अनुशासनलाई देखासिकीका रूपमा लिने चलन बढेको तर्क गर्छन् । अहंकारले पारिवारिक अनुशासनमा रहेर काम गर्ने परिपाटीको अन्त्य गरेको र मान्छेलाई सही कुरा बुझ्नबाट वञ्चित गरी अपराधतर्फ डोर्याउँदै लग्ने उनको भनाइ छ । मान्छे पछिल्लो समय शोख गर्ने, देखाउने र उडाउने क्रममा देखासिकी गर्न खोजिरहेको छ, खत्रीले भने, जसका कारण अनुशासनहीनता र परिवारिक अपराध बढेर गइरहेको छ । बढ्दो लोभलालच र एकपछि अर्को गर्दै उत्पन्न हुने इच्छा, आकांक्षा एवं आवश्यकताले पारिवारिक संस्कार र हैसियत बिर्साएर मान्छेलाई गलत बाटोतर्फ लैजान थालेको उनको भनाइ छ।"

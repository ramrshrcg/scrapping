शीर्षक,विवरण
पर्यटन क्षेत्रको पुनरुत्थान,"कोभिड १९ को संक्रमण फैलिन नदिन सरकारले जारी गरेको मुलुकव्यापी लकडाउनका कारण पर्यटन तथा हवाई क्षेत्र थला परेको छ। लकडाउन सुरु भएदेखि अहिलेसम्म यस क्षेत्रले ३४ अर्ब रुपैयाँ नोक्सान बेहोरिसकेको छ। राज्यको आम्दानीको थुपै्र स्रोतमध्येको एक मानिने पर्यटन क्षेत्रले यति धेरै नोक्सानी बेहोर्नु अर्थतन्त्रका लागि कहालीलाग्दो अवस्था हो। लकडाउन साउन ७ गतेसम्म लम्ब्याइएको छ। उक्त मितिसम्ममा यस क्षेत्रले थप सात अर्ब रुपैयाँ क्षति बेहोर्नुपर्ने सरकारी आकलन छ। यो आकलन मिल्यो भने लकडाउन अवधिमा पर्यटन तथा हवाई क्षेत्रको मासिक घाटा दस अर्ब रुपैयाँ पर्न जान्छ। प्रत्यक्ष रूपमा कुल ४१ अर्ब रुपैयाँ क्षति हुने देखिन्छ। थप क्षति हुन नदिन पर्यटन क्षेत्र सुधारका लागि राज्यले समयमै सोच्न जरुरी छ। पर्यटन क्षेत्रले वार्षिक दुई खर्ब ४० अर्ब रुपैयाँभन्दा बढी रकम राजस्व बुझाउँदै आएको छ। कोभिडको वहानामा पर्यटन क्षेत्र सधैं सुस्ताइरहनु भनेको मुलुकको राजस्व संकलनमा प्रत्यक्ष प्रभाव पर्नु हो। राजस्व संकलन यसरी नै रोकिँदै गयो भने अर्थतन्त्रको गति सुस्त हुनेछ। यसको प्रभाव राज्यको प्रशासन संयन्त्र सञ्चालनमा पर्न सक्छ। पर्यटन क्षेत्रमै निर्भर दश लाख मजदुर र तीनका परिवार पनि समस्यामा छन्। यो क्षेत्र कहिले पुरानै गतिमा फर्कन्छ र रोजगारीमा जान पाइएला भनेर उनीहरू बाटो हेरिरहेका छन्। सरकारले सन् २०२० लाई पर्यटन वर्ष मनाउने घोषणा गरेको थियो। एक वर्षभित्रमा २० लाख पर्यटक भित्र्याउने योजना थियो। धुमधामका साथ उद्घाटन पनि भयो तर कोरोनाको संक्रमण फैलिएसँगै यी सबै कार्यक्रम स्थगित गरियो। तत्कालका लागि पर्यटन वर्षलाई स्थगित गरिए पनि यो क्षेत्रलाई कसरी पुनरुत्थान गर्न सकिन्छ भन्ने विषयमा पर्यटन मन्त्रालयले अध्ययन गर्न जरुरी छ। तत्काल यो क्षेत्रलाई चलायमान गराउन नसकिए पनि कम क्षति गराउन सकिन्छ। कोरोनाबाट पुगेको क्षतिको राहतस्वरूप सरकारले पाँच प्रतिशत ब्याजदरमा ऋण दिने व्यवस्था गरेको छ। होटेलका भ्याट दाखिला गर्ने समयावधि दुई महिनाबाट बढाएर चार महिना पुयाएको छ। उड्डयान क्षेत्रमा हवाईजहाज पार्किङ शुल्कमा ७५ प्रतिशत बहाल आयमा छुट र इजाजत तथा नवीकरण दस्तुरमा लकडाउन अवधिको ५० प्रतिशत छुट दिनेलगायतका प्रस्ताव पर्यटन मन्त्रालयको छ। थिलथिलो भएको यो क्षेत्रका लागि यी प्याकेजले थोरै भए पनि राहत त दिएको छ तर यति तयारीले मात्र यो क्षेत्रलाई पुरानो लयमा फर्काउन कठिन छ। यस क्षेत्रमा एकै प्रकारका लगानीकर्ता छैनन्। हवाई तथा होटेल क्षेत्रमा अरबौं रुपैयाँ लगानी गरेका ठूला लगानीकर्तादेखि मध्यम र साना व्यवसायी पनि यहाँ छन्। सबै तहका लगानीकर्ताका लागि एकै प्रकारको राहत प्याकेज उपयुक्त नहुन सक्छ। लगानीको क्षेत्र र उनीहरूले राजस्वमा पुयाएको योगदानअनुसार राहत प्याकेज पनि फरकफरक हुनुपर्छ। राज्य एक्लै अहिलेको समस्यासँग जुध्न सक्दैन। सरोकारवाला मन्त्रालय, पर्यटन बोर्ड र सम्बन्धित व्यवसायीको भूमिका स्पष्ट हुनुपर्छ। तिनै पक्षको समन्वयमा समस्या पहिचान गरे मात्र सहज समाधान निस्कन्छ। कोभिडको संक्रमण न्यूनीकरण हुनासाथ विदेशी पर्यटक आइहाल्छन् भन्ने पनि होइन। संक्रमण रोक्न विश्वका एक सय ८० मुलुकले एक देशबाट अर्को देशमा जान प्रतिबन्ध लगाएका थिए। ६० वटा मुलुकमा लकडाउन गरिएको थियो। तसर्थ, कोरोना संक्रमणको जोखिम न्यूनीकरण हुनासाथ पर्वतीय, ग्रामीण, जलयात्रा सांस्कृतिक, मनोरञ्जन खेल तथा ग्रामीण पर्यटनका लागि आवश्यक पूर्वाधारको विकास गरेर तयारी अवस्थामा राखिनुपर्छ। आन्तरिक पर्यटनलाई बढावा दिनुपर्छ। आन्तरिक पर्यटकको चहलपहल भएपछि विदेशी पर्यटकलाई पनि आकर्षित गर्न सहज हुन्छ। प्रदेश सरकार तथा स्थानीय तहले पनि पर्यटन प्रवद्र्धन गर्न विभिन्न मेला आयोजना गरेर आन्तरिक पर्यटनलाई चलायमान बनाउनेबारे योजना बनाउनुपर्छ। कोरोनाको त्रास घट्नेबित्तिकै त्यस्ता योजना कार्यान्वयन तहमा लैजानुपर्छ। यसअघिका नीतिगत तथा व्यवहारिक कमीकमजोरी विस्तारै हटाउँदै लैजानुपर्छ। पर्यटन क्षेत्रलाई चलायमान बनाउन सकिएमा यसले मुलुकको अर्थतन्त्रमा योगदान त दिन्छ नै, विदेशी पर्यटकबाटै नेपालको प्रचार प्रसार र ब्रान्डिङ गर्नसमेत सहयोग पुग्नेछ।"
प्रधानमन्त्रीले मन्त्रीहरुलाई भने'मलाई साथ नदिने जति जानुस्',"काठमाडौं : आफूलाई हटाउन बहुमतअल्पमतको जोड घटाउ तीव्र भएपछि प्रधानमन्त्री केपी शर्मा ओलीले शनिबार साँझ सबै मन्त्रीलाई बालुवाटार डाकेर सोधे, तपाईंमध्ये कोको मेरो नेतृत्वमा विश्वास गर्नुहुन्छ ? कोको गर्नुहुन्न ? अहिल्यै जवाफ दिइरहनु पर्दैन। मैले सोधेको बेला भने हुन्छ। तर, मेरो नेतृत्वमा विश्वास नगर्नेले जहाँ मन लाग्छ, जानुहोला। अध्यक्ष र प्रधानमन्त्री दुवैबाट राजीनामा नदिने अडान ओलीले मन्त्रीहरूमाझ पनि दोहोर्याए। राष्ट्रियता र कम्युनिस्ट आन्दोलन कमजोर पार्ने गरी आफूले अहिले कुनै पनि हालतमा राजीनामा नदिने उनको भनाइ थियो। राष्ट्रपतिमाथि पनि महाभियोग लगाउने तयारी भएको कुरा आएको छ, प्रधानमन्त्रीको भनाइ उद्धृत गर्दै मन्त्री रामेश्वर राय यादवले भने, विकास, ऐतिहासिक उपलब्धि र स्थिरता विरोधी शक्ति सक्रिय भएका छन्। तिनलाई निस्तेज पार्नु अहिलेको मेरो आवश्यकता हो। ओलीलाई अध्यक्ष र प्रधानमन्त्री दुवैबाट हटाउन स्थायी समितिका बहुमत लागेपछि नेकपा एकता संकटमा परेको छ। एकीकरणको २६ महिनामै पार्टी फुटको संघारमा पुगेको छ। राष्ट्रियता र कम्युनिस्ट आन्दोलनमाथि नै अहिले धावा बोल्ने काम भइरहेको छ। गाह्रो छ अहिलेको अवस्था। राष्ट्रियता र कम्युनिस्ट आन्दोलन जोगिन्छ भने मैले राजीनामा दिने हो। अहिले त दुवै कमजोर अवस्थामा छन्। यस्तो बेला मैले आफ्नो दायित्वबाट भाग्न मिल्दैन। म राजीनामा दिन्नँ, प्रतिवाद गर्छु प्रधानमन्त्री ओलीले भने। समसामायिक राजनीतिक घटनाक्रमका विषयमा जानकारी दिन आफूले मन्त्रीहरूलाई बालुवाटार बोलाएको भन्दै आफ्नो सम्बोधन सुरु गरेका प्रधानमन्त्री ओलीले पार्टी एकता कठिन मोडमा पुगेको र त्यसले स्थितिलाई अत्यन्तै नाजुक बनाएको बताएका थिए। स्थिति अब कस्तो हुन्छ, के हुन्छ भन्न गाह्रो हुने भयो। मैले मात्र चाहेर पार्टी अब एक रहन सक्ने स्थिति रहेन। प्रधानमन्त्रीले आफू र राष्ट्रपतिका विरुद्धसमेत षड्यन्त्रहरू भइरहेको बताएका थिए। मेराविरुद्ध षड्यन्त्र भएको छ। म मात्र होइन, सम्मानित राष्ट्रपतिविरुद्ध पनि महाअभियोग लगाउने जस्ता कुरा आइरहेको छ। कानुनी परामर्श लिएरै कतिपय साथीहरू लागेको देखिएको छ। त्यस्तो अवस्थामा मैले पनि कदम चाल्नुपर्ने हुन सक्छ, प्रधानमन्त्रीले भने। प्रधानमन्त्रीको भनाइ थियो सम्मानित राष्ट्रपति र प्रधानमन्त्रीविरुद्ध भइरहेका षड्यन्त्रलाई बाइफोर्स, बाइस्टेप नियन्त्रण गर्नुपर्ने हुन सक्छ। म बाइस्टेप, बाइफोर्स कदम चाल्दै छु, तपाईंहरू कता लाग्ने हो निर्धारण गर्नुस्। हुल्लडहरूको समूह स्थायी कमिटीले गरेको निर्णय म मान्दिनँ। ओलीले मन्त्रीहरूसँग बालुवाटारमा छलफलअघि राष्ट्रपति विद्यादेवी भण्डारीसँग छलफल गरेर आएका थिए। भण्डारीसँग झन्डै पौने दुई घण्टा छलफल गरेर निवास फर्किएका ओलीले पार्टीका नेताहरूले संवैधानिक दृष्टिले पनि अनुपयुक्त हुने गरी कदम चाल्न खोजेको र त्यसको प्रतिवाद आफूले गर्ने बताएका थिए।पार्टीका अध्यक्ष पुष्पकमल दाहाल, वरिष्ठ नेता झलनाथ खनाल, माधवकुमार नेपाल, उपाध्यक्ष वामदेव गौतम, प्रवक्ता नारायणकाजी श्रेष्ठलगायत बहुमत स्थायी समिति सदस्यले ओलीको राजीनामा माग गर्दै आएका छन्। प्रधानमन्त्री ओलीले मदन भण्डारीको जन्मदिनमा आयोजित कार्यक्रममा आफ्नो सरकारविरुद्ध भारतीय राज्य संयन्त्र सक्रिय भएर लागेको र त्यसमा नेपालका नेताहरू पनि परिचालित भएको अभिव्यक्ति दिएका थिए। त्यसलाई लिएर स्थायी समिति यसमै केन्द्रित भई प्रधानमन्त्रीलाई अप्ठ्यारोमा पार्दै आएको छ। एक दिन बैठक स्थगित गरी सहमतिको खोजी प्रयास गरे पनि सहमति जुट्न नसकेपछि दुवै पक्ष आआफ्ना आन्तरिक तयारीमा लागेका छन्। त्यही क्रममा प्रधानमन्त्री ओलीले शनिबार राष्ट्रपतिलाई भेटेर फर्केपछि मन्त्रीहरूलाई बोलाएर बिफ्रिङ गरेका हुन्। ओलीले निश्चित समय नदिई मन्त्रीहरूलाई समेत आफ्नो कित्ता प्रष्ट्याउन भनेपछि केही मन्त्रीहरूले भने पार्टी एकता जोगाइराख्न आग्रह गरेका थिए। कृषि मन्त्री घनश्याम भुसाल, ऊर्जामन्त्री वर्षमान पुन र महिला बालबालिका तथा समाजकल्याण मन्त्री पार्वत गुरुङले पार्टी एकता जोगाएर अघि बढ्नु अहिलेको आवश्यकता रहेकोमा जोड गरेका थिए। वैधानिक बाटो भनेको दुई अध्यक्षको निर्णय र हस्ताक्षरबाट पार्टी चलाउने हो। नेकपामा बहुमत र अल्पतमतको कुनै वैधानिकता हुन्न। त्यसमाथि संकटका बेला नेतृत्वलाई सबैले सघाउनुपर्नेमा परिवर्तनको कुरा नाजायज हो, मन्त्री पार्वत गुरुङले भने, मन्त्रीहरूसँगको छलफलमा मैले प्रधानमन्त्रीज्यूलाई त्यही भनें। मन्त्री पुनले अझै विवाद मिलाएरै जाने समय रहेकोले यसबारे छलफल गरेर जान आग्रह गरेका थिए। पुनले बैठकमा राखेको भनाइ उद्धृत गर्दै अर्का एक मन्त्रीले भने, हामीसँग सिंगो पार्टी छ, संसदीय दल छ, यस्ता संस्थाहरूमा यसबारे छलफल गर्दाखेरि तर्कपूर्ण कुराहरू आउन सक्छन् र आशंका एवं समस्याहरूको समाधान हुन सक्छ। यसका लागि अझै समय छ। छलफल गरौं, पार्टी एकता बचाऔं। कृषिमन्त्री भुसालले पनि प्रधानमन्त्री ओलीलाई विश्वासको वातावरण बनाएर छलफल गरी एकता जोगाउन अपिल गरेका थिए। उनले दोस्रो विश्वयुद्धकालमा बेचिएका पोस्टरहरूको स्मरण गर्दै गलत सूचनामा नबहकिन नेताहरूलाई आग्रह गरेका थिए। दिनभर रस्साकस्सी नेकपाले १८ असारमा एक दिन प्रधानमन्त्री ओली र अध्यक्ष दाहालका बीचमा निर्णायक छलफल गर्ने र २० गते स्थायी समिति बैठक बोलाउने गरी बैठक स्थगित भएका थियो। तर दुई अध्यक्षको छलफल निष्कर्षमा नपुगेपछि ओली र दाहालनेपाल पक्ष आआफनो रणनीतिमा लागेका थिए। दुवै पक्षका नेताहरू अडानमा पछि नहटेपछि आआफ्नो तयारीमा लागेका थिए। शुक्रबार ओली र दाहालबीच भएको छलफल निष्कर्षमा नपुगेपछि शनिबार थप छलफल गर्ने भने पनि हुन सकेन। ओलीदाहाल टेलिफोन संवाद भई थप दुई दिन स्थायी समितिको बैठक रोक्ने र छलफल गर्ने समझदारीपछि बैठक २२ असारसम्मलाई स्थगित गरिएको छ। शनिबार हुन नसकेको ओली दाहालको छलफल आइतबार बिहान १० बजे बालुवाटारमा बस्ने गरी तय भएको दाहालको निजी सचिवालयले जनाएको छ। शनिबार प्रधानमन्त्री ओलीले बिहान आफू निकट नेता र मन्त्रीहरूसँग छलफल गरेका थिए। ओलीले बालुवाटारमा आफू निकट नेताहरूसँग छलफल गर्दै गर्दा दाहालले पनि आफ्नो निवासमा वरिष्ठ नेता माधवकुमार नेपाल र प्रवक्ता नारायणकाजी श्रेष्ठसँग छलफल गरिरहेका थिए। दिउँसो सचिवालयका ६ नेताबीच पनि खुमलटारमा छलफल भएको थियो। पार्टी एकता जोगाउने र त्यसका लागि प्रधानमन्त्रीसँग निर्णायक छलफल गरेर अगाडि जाने गरी छलफल भएको खुमलटारमा सहभागी एक नेताले बताए। तर उक्त छलफलमा स्थायी समितिको बैठक अब नरोक्ने र विधानअनुसार निर्णय प्रक्रियामा सहभागी हुने विषय उठेको थियो। प्रधानमन्त्री ओलीले पनि आफू निकटहरूसँग छलफल गरेर साँझ राष्ट्रपतिसँग भेट गरे। त्यसपछि मन्त्रीहरूलाई बोलाई राजनीतिक घटनाक्रममा बिफ्रिङ गरेका हुन्। मन्त्रीहरूको बिफ्रिङपछि पनि ओली निकट मन्त्रीहरू अबेरसम्म बालुवाटारमै थिए। मेलमिलापका लागि दबाब नेकपाका दोस्रो र तेस्रो तहका नेताहरूले पार्टी नेतृत्वलाई एकता जोगाउन दबाब दिन थालेका छन्। स्थायी समितिको बैठकमै दुई अध्यक्षको दुई मुख भएपछि बल्झिएको विवाद अन्ततः पार्टी एकतामै खतरा पर्न सक्ने बिन्दुसम्म पुगेपछि उनीहरू यस्तो अभियानमा जुट्न थालेका हुन्। यो अभियानमा अध्यक्ष ओली, दाहाल र वरिष्ठ नेता नेपाल तीन ओटै पक्षका नेताहरूको प्रतिनिधिमूलक सहभागिता छ। स्थायी समिति सदस्य तथा कृषिमन्त्री घनश्याम भुसालको निवास पुल्चोकमा शुक्रबार बसेको बैठकले नेताहरूलाई विगतका सहमतिलाई आधार मान्दै नयाँ शिराबाट एकता कायम गरेर जान नेतृत्वलाई दबाब बढाउने निष्कर्ष निकालेको थियो। यो निष्कर्षपछि यो समूहका नेताहरूले प्रधानमन्त्री ओली, अध्यक्ष दाहाल र वरिष्ठ नेता नेपालसम्मका नेतालाई भेट गरी आफूहरूको छलफलको निष्कर्ष सुनाएका छन्। यस्तो छलफलमा नेताहरू योगेश भट्टराई, सुरेन्द्र पाण्डे, शंकर पोखरेल, विष्णु रिमाल, मणि थापा, जनार्दन शर्मा, टोपबहादुर रायमाझी, वर्षमान पुन, शक्ति बस्नेतलगायत सहभागी थिए। उनीहरूले पार्टीका दुवै अध्यक्षलाई पार्टी एकताको अघिल्लो दिन २ जेठ २०७५ को पाँचबुँदे सहमति र २०७६ मंसिर ४ को दुई अध्यक्षबीचको कार्य विभाजनभन्दा माथि उठेर सहमति खोज्न, एकता संघर्ष र रूपान्तरणको बाटोमा अगाडि बढ्न आग्रह गरिरहेका छन्। तेस्रो पुस्ताबाट पनि नेताहरू माथि दबाब बढेको छ। महिला बालबालिका तथा समाज कल्याणमन्त्री पार्वत गुरुङको निवासमा केन्द्रीय सदस्य रहेका सात ओटै प्रदेशका दुईदुई सदस्य भेला भई नेतृत्वलाई पार्टी एकता जोगाइराख्न दबाब बढाउने निष्कर्ष निकालिएको केन्द्रीय सदस्य तथा सांसद गणेश पहाडीले बताए। कुनै पनि समूहको पक्षधरता नदेखाई पार्टी एकतालाई जोगाउनकै लागि हामीले सामूहिक अभियान बनाऔं भन्ने गरी अभियान चलाउन सुरु गरेका हौं, पहाडीले अन्नपूर्णसग भने, यो हाम्रो पहिलो चरणको अभियान हो। हामी स्थायी समितिको बैठक अगाडि दुवै अध्यक्ष र वरिष्ठ नेतालाई भेटेर एकताका लागि आग्रह गर्न लागेका छौं। छलफलमा गुरुडका अतिरिक्त पहाडी, खिमलाल भट्टराई, सुरेश राई, यज्ञ सुनुवार, टेकबहादुर बस्नेत, झपट रावल, लीलानाथ श्रेष्ठ, श्याम श्रेष्ठलगायत नेताहरूको सहभागिता थियो। नेकपाका युवा केन्द्रीय सदस्यले केन्द्रीय कार्यालयमा जारी राखेको धर्ना कार्यक्रम दोस्रो दिन पनि भयो। नेताहरू जगन्नाथ खतिवडा, डा विजय पौडेल, ठाकुर गैरे, हिमाल शर्मा, रामकुमारी झाक्री, दिलुकमारी पन्तलगायतले पार्टीलाई विभाजनवाट रोक्नुपर्ने, विधि प्रक्रियावाट पार्टी चलाउनुपर्ने भन्दै धर्ना जारी राखेका छन्। जिल्लाजिल्लाका कार्यालयमा पनि धर्ना कार्यक्रम सुरु भएको छ। एकताका लागि पहल कदमी लिन र जनता र नेता कार्यकर्ताको भावनामा चोट पुग्ने गरी अप्रिय बाटो नरोज्न जिल्ला जिल्लाबाट नेतृत्वलाई दबाबसमेत बढेको छ। तर नेतृत्वले यस विषयमा खास केही टिप्पणी गरिसकेको छैन।"
साईबर अपराध बढ्दो,"काठमाडौं : शान्तिनगरमा बसोबास गर्दै आएका देवरानी सम्झना (नाम परिवर्तन) र जेठानी एन्जिला (नाम परिवर्तन) को सम्बन्ध राम्रै थियो। परिवार भित्र कसले कसलाई आदर गर्ने भन्ने विषयमा उनीहरु बीच मनमुटाव सुरु भयो। उनीहरु सम्बन्ध राम्रो रहँदा एकले अर्काको फेसबुक खोलेर चलाउँथे। एन्जिलालाई सासुससुराले अलि बढी माया गरेको भान सम्झनालाई पर्न थाल्यो। उनले जेठानीलाई कसरी तह लगाउने भनेर सोच्न थालिन्। एन्जिलाको फेसबुक एकाउन्टको पासवर्ड सम्झनालाई थाहा थियो। गलत हर्कत अपनाउन सम्झनाले एन्जिलाको फेसबुक रोजिन्। जुन घटना प्रहरीसम्म पुग्ला भन्ने उनले सोचेकीसम्म थिइनन्। सम्झनाले आफ्नै संवेदनशील अंगको फोटो खिचेर एन्जिलाका फेसबुक फ्रेन्डहरुलाई पठाउन थालिन्। फेसबुकको पासवर्ड फेरेर सम्झनाले गरेको उक्त हर्कतबारे एन्जिला बेखबर थिइन्। लगातार एन्जिलाका साथीहरुलाई त्यस्ता फोटो र भिडियो पुग्न थाले। एन्जिलालाई दिदी भनेर सम्बोधन गर्ने एक युवकको फेसबुकमा सम्झनाले पठाएको सन्देश पुग्यो। ती युवकलाई सन्देश पठाउँदा सम्झनाले शारीरिक सम्बन्ध राख्न चाहेकोसम्म लखेर पठाएकी थिइन्। ती युवक अचम्ममा परेर आफूले दिदी मानेकी एन्जिलाको फेसबुकबाट त्यस्तो सन्देश आएपछि त्यसबारे एन्जिलालाई फोन गरेर सोधे। तब मात्र एन्जिला छाँगाबाट खसेजस्तै भइन्। उनले फेसबुकको पासवर्ड बिर्सिएको लागेर महिना दिनदेखि फेसबुक चलाएकी थिइनन्। तर भाइ नाता पर्नेले नै उक्त सन्देशको बारेमा बताएपछि उनी छक्क पर्नु स्वभाविकै थियो। एन्जिला आफन्तसँगै महानगरीय प्रहरी अपराध महाशाखा पुगिन्। उनले घटनाबारे जानकारी गराउँदा फेसबुकको पासवर्ड देवरानी सम्झानालाई मात्रै सेयर गरेको बताइन्। प्रहरीले सम्झनालाई पक्राउ गरी महाशाखामा ल्याएर केरकार गर्दा सबै रहस्य बाहिर आयो। एन्जिलाको फेसबुकको पासवर्ड पुन क्रिएट गरेर प्रहरीले सम्झनाका अश्लील हर्कतबारे जानकारी लिएपछि दुबैका परिवारलाई बोलाएर मुद्दा चलाउने वा नचलाउने भनेर राय माग्दा एक पटकलाई भइहाल्यो भनेर उनीहरु राजी भए। प्रहरीले सम्झाइ, बुझाइ गरी उनीहरुलाई छाडिदियो। महाशाखामा एक हप्ता अघि मात्रै पुगेको यो उजुरीबारे रहस्य खोतल्न प्रहरीलाई हम्मेहम्मे परेको थियो। महाशाखाकै साइबर पिलरमा अर्को रोचक घटनाको उजुरी परेसँगै प्रहरीले मुद्दासमेत दर्ता गरेको छ। खोटाङ घर भई गौशाला बस्दै आएका एकराम राईले प्रेमिकासँग गौशालाकै एक होटलमा शारीरिक सम्पर्क गरे। राइको योजना त्यष्ति मात्र थिएन। उनले उक्त अश्लील हर्कतलाई बिकाउको वस्तु बनाए। उनले मलेसिया, कतार, दुबईमा रहेका नेपाली कामदारहरुलाई चङ्गुलमा पार्ने योजना बनाए। उनले युवतीको नाममा एकाउन्ट खोलेर अश्लील गफ गर्न थाले। गफैगफमा उनले अर्धनग्न फोटो पठाए। अरु पनि थुप्रै फोटो र भिडियो पठाएबापत पैसा पठाउन भने। केही युवाहरुले पाँच हजार, १० हजार, १५ हजार र २५ हजारका दरले पैसा पठाउन थाले। राईले प्रेमिकालाई थाहै नदिइ गरेको उक्त हर्कत दिन त पर्दाफास हुनुनै थियो। मलेसियामा रहेका नेपाली कामदारलाई ठग्न राइले राम्रै जुक्ति लगाए। नेपाल आउँदा शारीरिक सम्पर्क गर्नसमेत तयार रहेको भन्दै सन्देश पठाएपछि ति युवाले राईको खातामा ७० हजार रुपैंया पठाइदिए। पैसा खाताबाट झिकेपछि राइ ती युवासँग सम्पर्क बिहीन भए। तब मात्रै ती युवा आफू ठगिएको निश्कर्षमा पुगेर आफ्ना दाईलाई सबै जानकारी गराए। घटनाको उजुरी महाशाखामा पुग्यो र अनुसन्धान गर्दा राई पक्राउ परे। राईले पैसा कमाउनकै लागि यस्तो हर्कत गरेको प्रहरी समक्ष स्वीकारे। महाशाखाकै सिफारिसमा महानगरीय प्रहरी परिसर टेकुले राईविरुद्ध विद्युतीय अपराध तथा सजाय ऐनमा मुद्दा दर्ता गरी कारबाही अघि बढाएको छ। मोडेलले समेत छाडिनन् ललितपुरकको भैंसेपाटी बस्दै आएकी युवतीको चर्तिकला झन अचम्मको छ। केही गीतमा मोडलकोसमेत काम गरेकी युवतीले खर्चको जोहो गर्न आफ्नै शरीरका विभिन्न संवेदनशील अंग फेसबुकमार्फत विभिन्न युवालाई पठाउँदै पैसा असुल्न थालेको घटना महाशाखामा पुगेको छ। सुरुमा युवतीले आफ्ना नितम्ब, छाती पठाउन थालिन्। प्रत्येक अश्लील अंग पठाएबापत उनले रकमको दरसमेत तोक्न थालिन्। यसी एक युवकबाट उनले २५ हजार रुपैयाँ लिइसकेकी थिइन्। ती युवाले पुरै शरीरको नांगो फोटो पठाएबापत १७ हजार रुपैंया दिने बताएपछि ती युवतीले पठाइदिइन्। उनले पैसा पनि असुलिन्। उक्त युवकले शारीरिक सम्पर्कको प्रस्ताव गरी जति पनि पैसा दिन तयार रहेको बताए। युवतीले नमानेपछि युवकले उल्टै ब्ल्याकमेलिङ गर्न थाले। भनेको नमानेमा सबै फोटोहरु सार्वजनिक गरिदिने धम्की दिएपछि मात्रै युवतीको हर्कत प्रहरीमा पुगेको थियो। अनुसन्धानमा जुटेका अपराध महाशाखाको टोलीले ती युवकलाई पक्राउ गर्यो। युवतीले मुद्दा नचलाउने र युवकको मोबालाइलमा सुरक्षित फोटो डिलिट गराइ सम्झाएर छाड्न सहमती गरिन्। महाशाखामा लकडाउनको तीन महिने अवधिमा साईबर सम्बन्धी एक सय पाँच वटा उजुरी परेका थिए। ती मध्ये प्रहरीले पाँच वटा घटनाको मुद्दा दर्ता गर्यो। अधिकांश मिलापत्र गराएर छाडेपनि केही भने अनुसन्धानकै चरणमा छन्। अधिकांश उजुरी कुरा नमिलेपछि मात्रै लकडाउनमा मात्रै एक सय पाँच वटा साइबर अपराधका उजुरी परेको र पीडितको कुरा सुनेर अनुसन्धान गर्दा पीडित नै पहिलो विन्दु रहेको पाएको अपराध महाशाखाका प्रमुख एसएसपी दीपक थापाले बताए। दुई पक्षबीच कुरा मिल्दासम्म सबै ठिक तर नमिलेपछि मात्रै ब्ल्याकमेलिङमा जाने र प्रहरीमा उजुरी गर्ने गरेको उनले बताए। केही मात्रै साँच्चै पीडित भएर उजुरी लिएर आउने गरेको अनुसन्धानले देखाएको उनको भनाइ छ। राम्रो सम्बन्ध हुन्जेल सबै कुरा एक अर्कामा सेयर गर्ने र सम्बन्ध टुटेपछि मात्रै साईबर अपराधमा उजुरी ल्याउने गरेको पाईयो। थापाले भने, महाशाखामा उजुरी लिएर आउने अधिकांश १६ देखि २५ वर्ष उमेरसमुहका छन्। स्कुले उमेरका र राम्रै परिवारका किशोरावस्थाका केटाकेटीहरुले ख्यालख्यालमै गरेका अश्लील क्रियाकलाप पछि कुरा नमिले पछि उजुरी ल्याउने क्रम बढ्दो छ। यसको न्यूनीकरणका लागि अभिभावकले आफ्ना नानीहरुको हरेक गतिविधिका बारेमा चनाखो हुन जरुरी रहेको उनले बताए।"
प्रदेशका गौरव आयोजना सुस्त,"सुदूरपश्चिम व्युरो। धनगढी : समृद्धिको आधार सडक हो भन्दै प्रदेश सरकारले दुई वर्ष अघि छनोट गरेका ९ वटा प्रदेश गौरवका सडक आयोजना कछुवा गतिमा छन्। धेरै सडकको ठेक्का नै लागेको छैन। केहीको ठेक्का भए पनि काम सुरु भएको छैन। अछामको मंगलसेनलाई तराईसँग जोड्ने छोटो दूरीको चिसापानीजंगलघाटमंगलसेन सडक प्रदेश सरकारले प्रदेश गौरव आयोजना का रुपमा राखेको ३ वर्ष भयो तर निर्माण सुस्त छ। २०२८ सालमा तत्कालीन अछाम जिल्ला पञ्चायतका सभापति हरिप्रसाद भण्डारीले चिसापानीजंगलघाटमंगलसेन ट्याक्टर सडक भनेर राजा महेन्द्रसँग योजना माग गरेका थिए। राजाको पालामा सडकको योजना त बन्यो तर त्यसले पञ्चायत हुँुदै प्रजातन्त्र र अहिले गणतन्त्र आउँदासमेत मूर्त रुप पाएको छैन। धनगढीबाट अछामसम्म झण्डै तीन सय किलोमिटर सडक छ। तर चिसापानीजंगलघाटमंगलसेन सडक बन्यो भने त्यो दूरी १ सय १० किलोमिटरमा छोटिनेछ। २०२८ सालमा अछाम जिल्ला पञ्चायतका सभापति हरिप्रसाद भण्डारीले कैलालीसँग सीमाना जोडिएको भारतको तीकुनियाबाट जिप किनेर त्यसलाई काठमा बाँधेर, काँधमा बोकेरै मंगलसेन ल्याएका थिए। तत्कालीन जिल्ला पञ्चायत सभापतिको विकासप्रति तीव्र इच्छा थियो। हामी जिप बोकेको हेर्नकै लागि चिसापानीबाट अछामसम्म पुगेका थियौं, राष्ट्रिय अनुसन्धान विभागका सेवा निवृत डीएसपी दानबहादुर रावलले भने। जिप पुगेपछि भण्डारीले राजा महेन्द्रलाई सडक योजना माग गरेका थिए। चिसापानीजंगलघाटमंगलसेन सडक त बनेन तर दुर्गम जिल्लाको श्रेणीमा रहेको अछाममा गाडी पुगेको भन्दै कर्मचारीले पाउने दुर्गमभत्ता भने काटियो। त्यतिबेला सदरमुकाममा गाडी भएको जिल्ला सुगम मानिन्थ्यो। उनले काँधमा बोकेर सदरमुकाममा गाडी पुगेकाले अछाम सुगम जिल्ला भएको बताए। प्रदेश सरकारले पहिलो वर्ष नै यो सडकलाई प्रदेश गौरव आयोजनाका रुपमा अघि बढायो। यो सडकको अहिले ठेक्का मात्रै भएको छ। प्रदेशले यसको नाम चिसापानीऋषिदहबडिमालिका सडक आयोजना नाम दिएको छ। यो सडकको चालु आर्थिक वर्षमा बल्ल साढे ९ करोडको ठेक्का भएको छ। यही जेठ ९ गते बानियाँ निर्माण सेवा प्रालिसँग ठेक्का सम्झौता भइ जेठ २९ गतेदेखि काम सुरु भएको पूर्वाधार कार्यालय अछामले जनाएको छ। पूर्वाधार कार्यालयका अछामका प्रमुख जंगबहादुर थापा भन्छन्, जंगलघाटदेखि तुर्माखाद गाउँपालिकाको बाँसकाँडासम्म २४ किलोमिटर खोलिएको ट्रयाकमा स्तोन्नति गरिएको छ। यो सडक कैलालीको चिसापानी हुँदै जंगलघाट अछामको तुर्माखाद, गैरीटाड, कालागाउँ, दर्ना, माझेठाना, जयगढ नन्देगढा, मेल्लेख, षोडशा, क्रषिदह हुँदै बाजुराको बडिमालिका पुर्याइनेछ। बैतडीको सतबाँझ श्रीभावर सडक पनि अर्को प्रदेश गौरवको आयोजना हो। सतबाँझ श्रीभावर सडकले पूर्णता पाए पुरचौडी नगरपालिका, सुर्नया गाउँपालिका र सिगास गाउँपालिकाका केही वडाका नागरिक सदरमुकमसँग जोडिनेछन्। बैतडीको सतबाँझ श्रीभावर सडक। तस्बिर : भगिरथ अवस्थी। यो सडकले सीमा नाका झुलाघाट पुग्न बझाङ जिल्लाका नागरिकलाई समेत सहज हुनेछ। अहिलेसम्म यो सडक कालोपत्रे भइसक्नुपर्ने हो तर यस्तै त हो नि हाम्रो देशको विकास, जिल्ला विकास समिति बैतडीका पूर्वसभापति परमानन्द भट्टलले भने। तत्कालीन जिल्ला विकास समितिले यो सडकको विभिन्न स्थानमा ट्रयाक ओपन गरिसकेको थियो। २०५५ सालमा शिलान्यास गरिएको सडक २०७२ सालसम्म ४ किलोमिटर मात्रै खनिएको थियो। सुदूरपश्चिम प्रदेश सरकारको प्रदेशको गौरवको आयोजनामा सूचीकृत भएको बैतडीको सतबाँझ श्रीभावरहाटदार्चुला सडकमा अझै पनि काम सुरु भएको छैन। चालु आर्थिक वर्षदेखि निर्माण गर्ने गरी प्रदेश गौरवको आयोजनाका रुपमा राखिएको यो सडकमा काम गर्न बल्ल निर्माण कम्पनी छनोट गरिएको छ। सतबाँझ श्रीभावर सडकको अहिले १५ किलोमिटरमा गाडी गुड्छ। यस्तै सोही सडकअन्तर्गतको श्रीभावरहाट सडक पनि सञ्चालनमा छ। ती दुवै सडकलाई जोड्ने र स्तरोन्नति गरी दार्चुलासँग जोड्ने हिसाबले प्रदेश गौरवको आयोजनामा राखिएको हो। जिल्लाको मध्य भाग भएर जाने यो सडक सञ्चालनमा आए सुर्नया गाउँपालिका, सिगास गाउँपालिका र पुर्चौंडी नगरपालिकाका नागरिक बढी लाभान्वित हुनेछन्। सतबाँझ श्रीभावरहाटदार्चुला सडक जोडिए सिगास गाउँपालिका र पुर्चौंडी नगरपालिकाको सदरमुकामसँगको दूरी छोटिनेछ ,सुर्नया ८ का वडा अध्यक्ष आनन्दसिंह बोहरा भन्छन्। चालु आर्थिक वर्ष सतबाँझ श्रीभावरहाटदार्चुला सडकअन्तर्गत कालोपत्रे सुरु गर्न दुई प्याकेजमा ठेक्का सम्झौताको तयारी भएको पूर्वाधार विकास कार्यालय बैतडीका प्रमुख जगतप्रसाद जोशीलले बताए। सतबाँझदेखि श्रीभावर खण्डमा १० करोड र श्रीभावदेखि हाट खण्डमा १४ करोडमा कालोपत्रे गर्न पहिलो चरणको ठेक्का सम्झौताको तयारी भएको छ। दार्चुलाको खलंगाखारपारीबगरखण्डेश्वरी सडक पनि प्रदेश गौरवको आयोजना हो। यो सडकमा पनि अहिले १८ किलोमिटर कालोपत्रे गर्न ठेक्का सम्झौता भएको छ। तेखलंगादेखि खार खण्डमा ९ किलोमिटर पारीबगरदेखि खण्डेश्वरी खण्डमा ९ किलोमिटर कालोपत्रेका लागि ठेक्का सम्झौता भएको पूर्वाधार विकास कार्यालय बैतडीले जनाएको छ। गत माघदेखि मात्रै प्रदेशका गौरवका आयोजनामा प्रक्रियाको काम सुरु भएको पूर्वाधार विकास कार्यालय बैतडीका प्रमुख जगतप्रसाद जोशीले बताए। बाजुराको खप्तड मार्तडी सडक (सिंगडाकाँडाजयवाग्यश्वरीगैरीखादडोगडी आटिचौरमार्तडी सडक खण्डको ६ करोड २९ लाखमा थोदुङ जाग्रिती निर्माण सेवासँग ठेक्का सम्झौता भएको छ। २०७७ जेठको पहिलो हप्ता मात्रै ठेक्का गालेको सडक कहिले बन्ने हो थाहा छैन। दुई वर्षमा निर्माण सक्ने गरी ठेक्का सम्झौता भएको पूर्वाधार विकास कार्यालय अछामका प्रमुख जंगबहादुर थापाले बताए। अछाममा रहेको पूर्वाधार विकास कार्यालयले अछाम र बाजुरा जिल्ला हेर्छ। डडेल्धुराको दैजीजोगबुडापोखराढुंगाडबझाङ सडक पनि प्रदेश सरकारले गौरवको आयोजनामा राखेको छ। यसमा पोखराबेलापुर खण्ड, सलौनचिरकिटे खण्ड, जोगबुडागाईबादे खण्ड र गाईबादेलिप्ना खण्ड समेटिएका छन्। जोगबुडागाईबादे खण्डको ७ करोड १९ लाखमा ठेक्का भएबाहेक अरु सडक ठेक्का नै लागेको छैन। अहिले केही सडकका लागि टेन्डर आह्वान गरिएको र त्यसको प्राविधिक प्रस्ताव मूल्यांकन भइरहेको पूर्वाधार विकास कार्यालय डडेल्धुराका प्रमुख रामचन्द्र खत्रीले बताए। कैलालीको पनि भजनीखीमडीठूलीगाड सडक आयोजना प्रदेश गौरवको आयोजना हो। यो सडक भजनीको छोटी भन्सारबाट सुरु भएर लालबोझी, भजनी, जोशीपुर, फल्लेविसौन, सल्लेरी, रक्सा, कोल्तडी हुँुदै खिमडी जोडिनेछ। कैलालीको मध्य उत्तरी क्षेत्र भएर निर्माण हुने यो सडकले कैलालीको उत्तरी क्षेत्र र डोटीको दक्षिणी क्षेत्रको विकासमा टेवा पुर्याउने मोहन्याल गाउँपालिकाका मोहन रावलले बताए। यो सडकको एउटा मात्र खण्डको तीन करोडमा ठेक्का भएको छ भने अरु ठेक्का लागेको छैन। भौतिक पूर्वाधार विकास मन्त्रालयका अनुसार नौ वटा प्रादेशिक सडकका लागि लागि चालु आर्थिक वर्ष मात्रै ४२ करोड बजेट विनियोजन गरिएको छ।यस आर्थिक वर्ष भित्र सडकको ठेक्का सम्झौता गरी निर्माण सुरु गर्ने यातायात पूर्वाधार निर्देशनालयका प्रमुख प्रेमदत्त भट्टको दाबी छ। आर्थिक वर्ष २०७६०७७ मा प्रदेश सरकारले गौरवका आयोजना घोषणा गरे पनि काम हुन सकेन। पहिलो वर्ष प्राविधिक कार्य आगाडि बढाएको बताउँदै प्रमुख प्रेमदत्त भट्टले भने, पहिलो वर्ष प्रदेश सरकारले बजेट पनि थोरै छुट्याएकाले प्रविधिक काम मात्रै भएको हो। प्रदेश सरकार कमिसन र स्वार्थका लागि मात्र काम गर्ने देखिएकाले प्रदेशका योजना अलपत्रमा छन्, नेपाली कांग्रेस सुदूरपश्चिम प्रदेश संसदीय दलका नेता डारणबहादुर रावलले भने, प्रदेश सरकार गठन भएको ३ वर्ष बितिसक्दासमेत प्रदेशका ठूलो योजना अगाडि बढ्न नकसक्नु लज्जाको विषय भएको छ। डोटीमा पनि सहजपुरबोगटान सडक प्रदेश गौरवको आयोजना हो। यसले डोटीको आधा भूभागका जनतालाई यातायातको पहुँचमा पुग्छ। सहजपुरदेखि झण्डै ५० किलोमिटरमा संघीय सरकारले सडक निर्माण गरिरहेको भए पनि प्रदेश सरकारले त्यसभन्दा अगाडिको सडक आफै बनाउने भन्दै प्रदेश गौरवको आयोजनामा राखेको हो। रानागाउँवायल खण्ड, छिडिखान अत्तरकाँडा खण्ड र वायलगुगडा खण्ड गण्ड गरी तीन वटा सडक प्याकेजको दुई वटा ठेक्का प्रक्रियामा छन्। रानागाउँवायल खण्ड र छिडिखान अत्तरकाँडा खण्डको ठेक्का प्रक्रियामा रहेको पूर्वाधार विकास कार्यालय डडेल्धुराका प्रमुख रामचन्द्र खत्रीले बताए। बझाङको पातिहाल्लातल्कोटसाइपालहुल्ला सडकलाई पनि प्रदेश सरकारले प्रदेश गौरवको आयोजनामा राखेको छ। पूर्वाधार कार्यालय बझाङका प्रमुख नवराज रावलका अनुसार एक सय किलोमिटरको यस सडको पहिलो चरणमा १४ किलोमिटर निर्माण हुनेछ। यो सडकको ठेक्कासमेत भइसकेको छ। जडालदेखि पानकोटसम्म निर्माण हुने सडकका लागि काठमाडौं भानेश्वरमा रहेको थोदोङ जागृति जेविले ठेक्कामा लिएको छ। ९ करोड ५७ लाखमा दुई वर्षमा निर्माण सम्पन्न हुने गरी ठेक्कामा लिएको प्रमुख रावलले जानकारी दिए। चालु आर्थिक वर्ष प्रदेश सरकाले १० करोड रुपैयाँ बजेट छुट्याएको छ। कञ्चनपुरको बंकनायलबुडर सडकखण्ड पनि प्रदेश गौरवको आयोजना हो। यसको पनि ठेक्का प्रक्रियामा रहेको पूर्वाधार विकास कार्यालयले जनाएको छ। यातायात पूर्वाधार निर्देशनालयले, यस वर्षको ४२ करोडको बजेट कोरोनाका कारण कार्यान्वयन हुन नसकेको जनाएको छ। निर्देशनालयले आगामी आर्थिक वर्षका लागि प्रदेश गौरवका आयोजना निर्माण गर्न ८८ करोड माग गरेको छ।  शिवराज भट्टधनगढी, कैलाश जोशीधनगढी, गीता कुवरअछाम, भगिरथ अवस्थीबैतडी, धनबहादुर भण्डारीडडेल्धुरा, पदम सिह बाजुरा, खगेन्द्र बहादुर सिंह डोटी, महादेव अवस्थीकञ्चनपुर"
देश र जनतालाई धोका नदिन प्रदेश १ का नेकपा नेताको सुझाव,"विराटनगर : नेपाल कम्युनिस्ट पार्टी (नेकपा)लाई पछिल्लो विवाद तत्काल समाधान गर्दै अगाडि बढ्न प्रदेश १ का जिल्ला अध्यक्ष र सचिवले सुझाव दिएका छन्। १४ जिल्ला कमिटीका तर्फबाट आइतबार विराटनगरमा पत्रकार सम्मेलन गरेर पार्टी एकताको मर्म र भावनाअनुरुप कदम चाल्न आग्रह गरिएको हो। प्रदेश सांसद समेतको उपस्थितिमा सबै जिल्लाका पार्टी अध्यक्ष र सचिवका तर्फबाट नेताहरुले पार्टी विभाजनबाट रोक्नुपर्नेमा जोड दिएका हुन्। नेकपा मोरङका अध्यक्ष ऋषिकेश पोख्रेलले पार्टीमा सिर्जना भएको विवादका कारण कार्यकर्ता, शुभचिन्तक तथा आम नागरिकले पार्टी एकता संकटमा परेको अनुभूति गर्नु परेको बताए। उनले नेपालमा विभिन्न समूहमा विभाजित कम्युनिस्ट आन्दोलनलाई एकीकृत गरिएको कुरा नेतृत्वले बिर्सन नहुने सुझाव दिए। देशी तथा विदेशी प्रतिक्रियावादी षडयन्त्रलई परास्त गरेर पार्टी एकताको बाँकी कामलाई पूर्णता दिँदै समृद्ध नेपाल, सुखी नेपाली को नारालाई सार्थक तुल्याउनु पर्ने घडीमा आपसी विवादले पार्टीलाई गम्भीर क्षति पुयाउने अध्यक्ष पोख्रेलको भनाइ छ। विवादको सही समाधान नभएमा देश र आम जनताप्रति गम्भीर धोका हुने भएकाले सुझबुझपूर्ण तरिकाले निर्णय लिनु पर्छ, १४ वटै जिल्ला कमिटीका तर्फबाट जारी गरिएको संयुक्त विज्ञप्तिमा भनिएको छ, करिब दुई तिहाइको जनमतसहित प्राप्त जिम्मेवारीलाई गम्भीरतापूर्वक मनन् गरेर पूरा गर्ने दायित्व पार्टीको काँधमा भएकाले देश र जनतालाई धोक दिने हिसाबमा अघि बढ्न हुँदैन। विज्ञप्तिमार्फत पार्टी एकतालाई थप मजवुत बनाएर लैजान सकेमा मात्र प्राप्त सबै जिम्मेवारी पूरा गर्न सकिने भएकाले पार्टीमा टुटफुट र विभाजन रोक्ने गरी पहल गर्न नेतृत्वलाई आग्रह गरिएको छ। विज्ञप्तिमा १४ वटा जिल्लाका पार्टी अध्यक्ष र सचिव क्रमस मोरङका ऋषिकेश पोख्रेल, गणेश उप्रेती सुशील, सुनसरीका योगेन्द्रप्रसाद मण्डल पप्पु, रमेश बस्नेत, धनकुटाका राजेन्द्र राई, ऋषिराज ढुंगाना, सोलुखुम्बुका मानवीर राई, गोम्बु शेर्पा, खोटाङका देवान चाम्लिङ राई पृथ्वी, रामप्रसाद दंगाल, ओखलढुंगाका मोहनकुमार खड्का र मोहनकुमार श्रेष्ठको हस्ताक्षर छ। त्यस्तै भोजपुरका प्रेमकुमार राई, विमल खड्का, उदयपुरका दिवश कटुवाल, ईश्वरमणि राउत, संखुवासभाका हेमराज घिमिरे, कृष्ण जिमी याक्खा, पाँचथरका राजकुमार भण्डारी, होम जवेगु, तेह्रथुमका लक्ष्मण तिवारी, इन्द्र ईम्सुङ, ताप्लेजुङका विजय वनेम (किराँत), बलबहादुर साम्सोहाङ, इलामका राम राना, सोममाया राई र झापाका चिन्तन पाठक तथा मणिकुमार साम्पाङले विज्ञप्तिमा हस्ताक्षर गरेका छन्। नेकपा नेता गुरु बरालले विभिन्न संकटसँग मुलुक जुधिरहेका बेला पार्टी विभाजनको दिशामा जान नहुने र एक ढिक्का भएर अघि बढ्नु पर्ने सुझाव दिए। संकटपूर्ण अवस्थामा कुनै कमिकमजोरी भएमा आत्मआलोचना गर्दै र सच्चिदै यही सरकारको निरन्तरतालाई जोड दिनु पर्ने उनको सुझाव छ। लिम्पियाधुरा, लिपुलेक, कालापानीलाई समेत समेटेर नेपालको नयाँ नक्सा जारी गर्ने महत्वपूर्ण अभिभारा पूरा भइसकेको छ, बरालले भने, जनमतबाट प्राप्त बाँकी धेरै अभिभारा पूरा गर्नु पर्ने बेला पार्टी फुटतर्फ उन्मुख हुन हुँदैन। पार्टीलाई कमजोर बनाउने गतिविधी नगर्न र जिम्मेवार बनेर अघि बढ्नु पर्नेमा उनको जोड छ।"
प्रतिपक्षी दलको विरोधका बीच सुदूरपश्चिम प्रदेशसभा बैठक सुचारु,"धनगढी : प्रतिपक्षी दलहरुको अवरोधकै बीच सुदूरपश्चिम प्रदेश सभाको बैठक सुचारु भएको छ । आइतबार बिहान ८ बजे बोलाएको प्रदेश सभा बैठक सुरु हुनासाथ प्रतिपक्ष दल नेपाली काँग्रेस र जनता समाज पार्टीले अवरोध गरेका थिए । प्रतिपक्ष दलहरुले लगातार नाराबाजी गरेपनि नाराबाजीकै बीच सभामुख अर्जुनबहादुर थापाले प्रदेश सभाको बैठक अगाडि बढाएका हुन् । बैठक सुचारु भएसँगै प्रदेश सरकारले असार १ गते ल्याएको अगामी आर्थिक वर्षको बजेटमाथिको छलफल प्रस्ताव २० दिनपछि प्रदेशसभामा टेबुल भएको छ । सभामुख अर्जुनबहादुर थापाले अर्थमन्त्री झपटबहादुर बोहरालाई आर्थिक वर्ष २०७७७८ को बजेटमाथि सभामा छलफल गरी पारित गरिपाउ भन्ने प्रस्ताव टेबुल गर्न अनुमती दिए । प्रतिपक्षी दलले सरकार विरुद्ध नाराबाजी गरिरहेकै बेला अर्थमन्त्री बोहराले छलफल प्रस्ताव सभामा टेबुल गरेका थिए । प्रतिपक्षी दलले कोरोना भाइरस नियन्त्रण तथा रोकथाममा सरकारले प्रभावकारी काम गर्न नसकेको भन्दै अवरोध सिर्जना गर्दै आएको छ । प्रदेश सभाको बैठक बिहीबार पाँचौ पटक स्थगित गरिएको थियो । प्रतिपक्षी दलहरुको अवरोधका कारण सुदूरपश्चिम प्रदेश सभा बैठक लगातार स्थगित हुँदै आएपनि अहिलेसम्म निकास निस्किन सकेको छैन । आइतबार बिहान पनि सत्ता पक्ष र प्रतिपक्षबीच छलफल भएपनि सहमती हुन नसकेको प्रतिपक्षी दल नेपाली कांग्रेस संसदीय दलका नेता डाक्टर रणबहादुर रावलले बताए । उनले भने, 'कारोना नियन्त्रण र भ्रष्टाचार जस्तो विषयमा सत्तापक्षले उदारो सहमति गर्न खोज्यो तर हामीले मानेनौ ।' प्रतिपक्ष दलहरुले पत्रकार सम्मेलन गदैँ प्रदेश सरकार जनताका समस्यामा गम्भीर नभएको आरोप लगाएका छन्।' प्रमुख प्रतिपक्षी दल नेपाली कांग्रेस र प्रतिपक्षी दल जनता समाजवादी पार्टीले सरकारले कोरोना भाइरस संक्रमण नियन्त्रण तथा रोकथाममा प्रभावकारी रुपमा काम नगरेको भन्दै विरोध गरिरहेका छन् । प्रतिपक्षी दलहरूले तत्काल 'कोरोनाको पीसीआर चेकजाँचको दायरा बढाउनुपर्ने, क्वारेन्टिनमा बसेकालाई कोरोना परीक्षण नै नगरी घर पठाउने काम रोक्नुपर्ने, क्वारेन्टिन तथा आइसोलेसनको उचित व्यवस्थापन तथा कोरोना रोकथाम तथा नियन्त्रणका लागि प्रभावकारी पहल गर्नुपर्ने,' माग गर्दै प्रदेश सभा बैठक अवरोध गर्दै आएका छन् ।"
"ढोरपाटन क्वारेन्टिनमा रहेका युवकको मृत्यु,","बागलुङ : जिल्लाको पश्चिम क्षेत्रको क्वारेन्टिनमा बसेका एक युवकको मृत्यु भएको छ । निसीखोला गाउँपालिका२ का २९ वर्षीय सुनिल विकको क्वारेन्टिनमै मृत्यु भएको हो । गत असार १ गते परिवारका सदस्यसहित भारतबाट आएर ढोरपाटन नगरपालिका वडा नम्बर ४ खुङ्गास्थित छोरेगाउँ माविको क्वारेन्टाइनमा बसेका विकको आइतबार बिहान मृत्यु भएको बुर्तिबाङ प्राथमिक स्वास्थ्य केन्द्रका प्रमुख डामिलन मल्लले जानकारी दिए । विकको स्थायी घर निसीखोला गाउँपालिका भए पनि ससुराली ढोरपाटनमा भएकाले त्यही नजिकको क्वारेन्टिनमा बसेका थिए । लामो समयदेखि भारतमा बस्दै आएका विक क्षयरोग र किड्नी सम्बन्धि रोगबाट ग्रसित रहेको डाक्टर मल्लले बताए । २० दिनदेखि क्वारेन्टिनमा रहेका विकका श्रीमति सहित तीन छोराछोरीको पीसीआर रिपोर्ट नेगेटिभ आएको थियो । तर, मृतक विकको पीसीआर रिपोर्ट अहिलेसम्म आएको छैन । रिपोर्ट नआएका कारण अन्त्येष्टि कसरी गर्ने भन्ने अन्यौल देखिएको छ । विकलाई कोरोना संक्रमण भए नभएको रिपोर्ट आएपछि सोही अनुसार उनको दाहसंस्कार गरिने डामल्लले बताए ।"
अख्तियार प्रवक्तासहित ६३ सहसचिवको सरुवा,"काठमाडौं : अख्तियार दुरुपयोग अनुसन्धान आयोगका प्रवक्ता प्रदीपकुमार कोइरालासहित ६३ जना सहसचिवको सरुवा भएको छ। कोइरालालाई संस्कृति, पर्यटन तथा नागरिक उड्डयन मन्त्रालयमा सरुवा गरिएको छ। संघीय मामिला तथा सामान्य प्रशासन मन्त्रालयले अर्थमन्त्रालय अन्र्तगतको महालेखा नियन्त्रक कार्यालय प्रवक्ता एवं सहमहालेखा नियन्त्रक भुपाल बरालको पनि सरुवा भएको छ। संघीय मामिला मन्त्रालयबाट तीन महिना अघि कोलेनिकामा सरुवा भएका बरालको प्रदेश २ को सामाजिक विकास मन्त्रालय जनकपुरमा सरुवा भएको छ। हालै उपसचिवबाट बढुवा भएका २२ जना सहसचिवलाई विभिन्न मन्त्रालयमा खटाएको छ। सरुवा सहसचिवको सूची"
निर्णायक भनिएको बालुवाटार बैठक सकियो : कुरा मिलेन,"काठमाडौं : नेपाल कम्युनिस्ट पार्टी (नेकपा) भित्र चर्किएको आन्तरिक कलहले जटिल रुप लिएपछि पार्टी अध्यक्ष एवम् प्रधानमन्त्री केपी ओली र अर्का अध्यक्ष पुष्पकमल दाहाल प्रचण्डबीच बालुवाटारमा भएको छलफल सकिएको छ । बालुवाटारको निर्णायक वार्तामा प्रधानमन्त्री ओलीका तर्फबाट महासचिव विष्णु पौडेल, स्थायी समिति सदस्य एवम् प्रदेश ५ का मुख्यमन्त्री शंकर पोखरेल बसेका छन् । प्रचण्ड पक्षबाट वर्षमान पुन र जनार्दन शर्मा सहभागी थिए । एकताको अन्तिम प्रयास स्वरुप प्रधानमन्त्री केपी ओली र अर्का अध्यक्ष पुष्पकमल दाहाल प्रचण्डबीच निर्णायक वार्ता गरेका हुन् । छलफलमा दुवै अध्यक्ष आफ्नो अडानमा रहेपछि कुरा मिल्न नसकेको बालुवाटार स्रोतले जानकारी दिएको छ । फेरि छलफल गरेर सहमति गर्नेगरी अहिलेको छलफल सकिएको हो । स्थायी समिति बैठक अगाडि सोमबार पुनः दुई अध्यक्ष बस्नेगरी आजको बैठक सकिएको हो । नेकपा स्थायी समिति बैठक सोमबारका लागि बोलाइएको छ । आइतबार निर्णायक वार्ता गरेर बैठक बस्ने बताइएको थियो । ओलीले आफ्ना समूहका नेतासँग आइतबार बिहान परामर्श गरेका थिए ।प्रधानमन्त्री निवास बालुवाटारमा भएको छलफलमा ओली निकट मन्त्रीहरु ईश्वर पोखरेल, प्रदीप ज्ञवाली, भानुभक्त ढकाल, प्रदेश ५ का मुख्यमन्त्री शंकर पोखरेल, गण्डकी प्रदेशका मुख्यमन्त्री पृथ्वी सुब्बा गुरुङलगायत सहभागी थिए । प्रधानमन्त्रीले शनिबार अपरान्ह मन्त्रीलाई बालुवाटार बोलाएर आफ्नो लाइन क्लियर गर्न र आफूलाई साथ नदिने मन्त्रीहरुलाई बाहिरिन आग्रह गरेपछि आन्तरिक विवादले थप गम्भीर मोड लिएको हो। ओलीले राष्ट्रपतिलाई समेत महाअभियोग लगाउने तयारी भइरहेको प्रचार गरेपछि राष्ट्रपतिसमेत पार्टी विवादमा मुछिएकी छिन्। असन्तुष्ट पक्षले हुँदै नभएको विषय उचालेर राष्ट्रपतिलाई जबरजस्ती पार्टी झगडामा तानेको आरोप लगाएका छन्। पार्टी संरचना र अंकगणितमा ओली कमजोर देखिएका छन्। संसद अधिवेशन अन्त्य गरेर संसदमार्फत आफूविरुद्ध हुनसक्ने कदमबाट ओली जोगिन खोजेका छन्। बाहिरको आलोचना र पार्टीभित्रबाट घेराबन्दीमा परेका ओलीले राष्ट्रपतिलाई समेत प्रभावमा लिएर केही कदम चाल्नसक्ने अनुमान र आशंका गरिएका छन्। पार्टीभित्र चर्केको आन्तरिक कलहबीच नै प्रधानमन्त्री ओलीले असार १८ गते आकस्किक रुपमा संसद अधिवेशन अन्त्य गरेपछि राजनीतिक अन्योल हो। ९ सदस्यीय सचिवालयमा ६ जना र ४४ सदस्यीय स्थायी समितिका ३० जना ओली विपक्षमा देखिएका छन्। केन्द्रीय समितिमा पनि ओली स्पस्ट अल्पमतमा देखिएका छन्। अहिलेको पार्टी विभाजन गर्न ओलीका लागि अनुकुल अवस्था छैन। वैशाख ८ गते राष्ट्रपतिले फिर्ता लिएको दल विभाजनलाई खुकुलो बनाउने अध्यादेशलाई फेरि ब्यूँताउने प्रयास भइरहेको छ। जसमा दल विभाजन गर्न संसद र दल मध्ये एकातिर मात्रै चालिस प्रतिशत भए पुग्ने व्यवस्था छ। ओली र प्रचण्डबीच आजै निर्णायक वार्ता, चमात्कार भएन भने अवस्था गम्भीर ओलीसँगको निर्णायक वार्ताअघि प्रचण्ड, झलनाथ र माधव शीतल निवासमा शीतल निवासको भेटपछि बालुवाटारमा निर्णायक वार्ता पार्टीभित्रैबाट आफू घेराबन्दीमा परेको बताउँदै आएका ओलीको सम्भावित कदम के होला भनेर अनेक अनुमान र आशंका गरिएको छ। पार्टी निर्णय मानेर दुईमध्ये एक पद रोज्ने अर्थात राजीनामा दिने, संसदीय दलको अंक गणित सामना गर्ने, संकटकाल लगाउने, मध्यावधिमा जाने, दल विभाजनसम्बन्धि अध्यादेश ब्यूँताएर कांग्रेससँगको सहकार्य वा सहमतिको सरकारजस्ता अनेक विकल्पबारे अहिले ओली टिममा छलफल भइरहेको छ। स्रोतका अनुसार प्रधानमन्त्री राजीनामा दिने मुडमा छैनन् ।जस्तोसुकै परिस्थिति आए पनि सामना गर्ने मनस्थितिमा ओली रहेको उनी निकट स्रोत बताउँछ। प्रधानमन्त्री ओलीले आफूलाई हटाउन भारत सक्रिय भएको र होटल एवं दूतावासमा चलखेल भइरहेको भनी दिएको पछिल्लो अभिव्यक्तिपछि पार्टीभित्र विवाद चर्केको हो। अध्यक्ष पुष्पकमल दाहाल 'प्रचण्ड', वरिष्ठ नेता झलनाथ खनाल, माधवकुमार नेपाल र उपाध्यक्ष वामदेव गौतमले प्रधानमन्त्रीको अभिव्यक्तिप्रति आपत्ति जनाउँदै राजीनामा दिन आग्रह गरेका थिए ।"
गौतम तानातान,"काठमाडौं : पार्टी एकताको २६ महिनाभित्रै सत्तारूढ दल नेकपा विभाजनको संघारमा पुगेपछि उपाध्यक्ष वामदेव गौतम तानातानमा परेका छन् । गौतमलाई फकाउन ओली पक्षका नेताहरूले शुक्रबार राति गौतम निवासमा डिनरसहित छलफल गरेका थिए । अबको महाधिवेशनपछि पार्टी अध्यक्ष, संसदीय दलको नेता र जनताको बहुदलीय जनवादको नेतृत्व गर्ने उनलाई प्रस्ताव लगिएको थियो । उपप्रधान तथा रक्षामन्त्री ईश्वर पोखरेल, महासचिव विष्णु पौडेल, प्रदेश ५ का मुख्यमन्त्री शंकर पोखरेल, गण्डकी प्रदेशका मुख्यमन्त्री पृथ्वीसुब्बा गुरुङ, किरण गुरुङ, विष्णु रिमाललगायत नेताहरू गौतम निवास गएका थिए । तर गौतमले प्रधानमन्त्री ओलीबाट विगतमा धोका मात्र पाएकाले अहिले नै आफू कुनै प्रतिक्रिया नदिने बताएको स्रोतले जनायो । गौतमले शुक्रबारै राष्ट्रपति विद्यादेवी भण्डारीसँग छलफल गरेका थिए । उता दाहालनेपाल पक्षले पनि गौतमलाई आफ्नो पक्षमै अड्याइराख्न निकै कोसिस गरिरहेका छन् । उनलाई आफूहरूको सम्पर्क बाहिर जान नदिने रणनीतिसाथ गौतमसँग दाहालले भेटघाट बाक्लो बनाइरहेका छन् । शनिबार आफ्नै निवासमा भएको सचिवालय सदस्यहरूको छलफलमा पनि गौतमलाई उनीहरूले बोलाएर आफूहरूको पक्षमै रहेका देखाइरहेका छन् ।"
कांग्रेस केन्द्रीय समिति बैठक,काठमाडौं : प्रमुख प्रतिपक्षी दल नेपाली काँग्रेस केन्द्रीय कार्यसमिति बैठक जारी छ। कांग्रेसले आइतबार दिउँसो २ बजेका लागि बैठक बोलाएको थियो। आजको बैठकमा प्रधानमन्त्री केपी ओलीसँग सभापति देउवासँगको भेटमा भएको कुराकानीको जवाफ माग्ने तयारी केन्द्रीय सदस्यको छ। आसार १७ गते प्रधानमन्त्री ओली र सभापति देउवाबीच छलफल भएको थियो। कांग्रेसका वरिष्ठ नेता रामचन्द्र पौडेल पक्षले प्रधानमन्त्री ओलीसँगको छलफलको विषयमा जवाफ माग्ने तयारी गरेको हो। नेपाल कम्युनिस्ट पार्टी (नेकपा) भित्र विवाद चर्किदै गर्दा प्रधानमन्त्री ओलीले कांग्रेससँग गठबन्धनको तयारी गरेको चर्चा चुलीएपछि नेताहरुले जवाफ माग्ने तयारी गरेका हुन्।
रोकियो गोर्खा भर्ती,धरान : विश्वव्यापी रुपमा फैलिएको कोभिड१९ (कोरोना भाइरस) का कारण बेलायतले पहिलो पटक गोर्खा भर्ती रोकेको छ। कोरोना संक्रमणका कारण यस वर्षको गोर्खा भर्ती स्थगित गरिएको बेलायती सेनाको बिग्रेड अफ गोर्खा प्रमुख कर्णेल रिचर्ड गुडम्यानले जनाएका छन्। बेलायतले बर्सेनि प्रदेश १ को धरान र गण्डकी प्रदेशको पोखराबाट गोर्खा भर्ती लिने गर्छ। यसपटक नयाँ भर्तीका लागि २१ मेदेखि १० जुलाई सम्म पोखरा र २३ मेदेखि जुलाई १० तारिखसम्म नयाँ नाम दर्ताका लागि मिति तोकिएको थियो। धरानको क्षेत्रिय छनोट २१ सेम्टेम्बरदेखि १८ अक्टोबर र पोखराको ९ अगस्टदेखि सेप्टेम्बर १० सम्म छनोट मिति तोकिए पनि कोराना संक्रमणका कारण स्थगित भएको छ। यसपटक भर्ती बन्द भए पनि अवस्था सहज भएमा गत वर्ष उत्तम अंक ल्याएर असफल भएकाहरुलाई मौका दिने बताएको छ। कोरोना महामारी सामान्य भएमा केन्द्रीय छनोट हुने र गत सालको रेक्रुट इन्टेक २० को क्षेत्रीय र केन्द्रीय छनोटमा उत्तम अंक ल्याएर असफल भएका युवालाई बेलायती सेनामा भर्ती हुन अवसर प्रदान गरिने कर्णेल गुडम्यानले विज्ञप्ती मार्फत जानकारी दिएका छन्। बेलायतले बेर्सेनि चार सय ३२ नेपाली युवालाई बेलायती सेनामा र एक सय २० युवालाई सिंगापुर प्रहरीमा भर्ती गर्दै आएको छ।
नेकपासँग कांग्रेसको 'डिल' : केन्द्रीय समितिमा देउवाले दिए यस्तो ब्रिफिङ,"काठमाडौं : नेपाल कम्युनिस्ट पार्टी (नेकपा)भित्र चर्किएको आन्तरिक कलहबीच प्रमुख प्रतिपक्ष नेपाली कांग्रेसका सभापति शेरबहादुर देउवा र नेकपा अध्यक्ष केपी शर्मा ओलीबीच वार्ताबारे आइतबार बसेको कांग्रेस केन्द्रीय समितिको बैठकमा ब्रिफिङ भएको छ। सभापति शेरबहादुर देउवाले प्रधानमन्त्री ओली र नेकपा संसदीय दलका उपनेता सुवासचन्द्र नेम्वाङसँग भएको छलफल भएको स्वीकार्दै यसबारे सदस्यलाई ब्रिफिङ गरेका हुन्। उनले नेकपाको आन्तरिक विवादमा कांग्रेसलाई खासै रुचि नभएको स्पस्ट पार्दै नेकपाको कुनै पक्षसँग मिलेर सरकार बनाउने बारे कुनै डिल नभएको बताए। आइतबारको काँग्रेस केन्द्रीय समिति बैठकमा वरिष्ठ नेता रामचन्द्र पौडेलले ओलीसँगको भेट र सत्ता सहकार्यबारे बाहिर भएको चर्चाबारे स्पस्ट पार्न देउवालाई आग्रह गरेका थिए। स्रोतका अनुसार असार १७ गते प्रधानमन्त्री ओली र देउवाबीचको भेटवार्ताको वातावरण केन्द्रीय सदस्य डा मिनेन्द्र रिजालले मिलाएका थिए। आइतबार बिहान पनि देउवासँग छलफल गर्न ओलीले संसदीय दलका उपनेता नेम्वाङलाई पठाएका थिए। ओलीले सहकार्य र सहयोगका लागि अनौपचारिक प्रस्ताव पठाएको खुलासा बैठकमा रिजालले गरेका थिए। खासगरी संसद अधिवेशनको आकस्मिक अन्त्य र राष्ट्रपतिलगायका विषयमा विवाद नचर्काउन ओलीले देउवासँग आग्रह गरेको स्रोतले बतायो। सभापति देउवाले नेकपा नेम्वाङसँग आइतबार संवैधानिक अंगका रिक्त पद, एमसीसी, नागरिकता विधेयकलगायतका समसामयिक मुद्दामा छलफल भएको पनि जानकारी बैठकलाई दिएका छन्। बैठकमा केन्द्रीय सदस्य डा रिजालले उपनेता नेम्वाङसँग भएको भेटवार्ता बारेमा थप प्रष्ट पारेका थिए। सभापति देउवाले ब्रिफिङ गरेपछि बैठकमा नेता रामचन्द्र पौडेल, सहमहामन्त्री डा प्रकाशशरण महत, केन्द्रीय सदस्य डा रामशरण महत, महेश आचार्य, रमेश रिजाल, डा नारायण खड्का, डा मिनेन्द्र रिजाल, दिलेन्द्रप्रसाद बडू, एन।पी। साउँद, अर्जुनप्रसाद जोशी, दिपक गिरी, नविन्द्रराज जोशी, सुरेन्द्रराज पाण्डे, शंकर भण्डारी, श्यामकुमार घिमिरे र बीरबहादुर बलायरले आफ्नो धारणा व्यक्त गरेका थिए। अर्को बैठक सोमबार दिउँसो २ बजेपछि बस्नेगरी आजको बैठक सकिएको पार्टीका मुख्य सचिव कृष्णप्रसाद पौडेलले जानकारी दिए।"
"ओलीसँगको निर्णायक वार्ताअघि प्रचण्ड, झलनाथ र माधव शीतल निवासमा","काठमाडौं : नेकपाभित्रको चर्किएको आन्तरिक कलहले जटिल रुप लिएपछि अध्यक्ष पुष्पकमल दाहाल प्रचण्ड तथा वरिष्ठ नेताहरू झलनाथ खनाल र माधवकुमार नेपाल राष्ट्रपति भेट्न शीतल निवास पुगेका हुन्। एकताको अन्तिम प्रयास स्वरुप प्रधानमन्त्री केपी ओली र अर्का अध्यक्ष पुष्पकमल दाहाल प्रचण्डबीच निर्णायक वार्ता हुनुअघि तीनजना शीर्ष नेताहरु शीतल निवास पुगेका हुन्। पार्टीको आन्तरिक झगडमा राष्ट्रपतिसमेत तानिएको अवस्थामा तीन शीर्ष नेताहरूसँग सामूहिक भेटलाई अर्थपूर्ण रुपमा लिइएको छ। प्रधानमन्त्रीले शनिबार अपरान्ह मन्त्रीहरुलाई बालुवाटार बोलाएर आफ्नो लाइन क्लियर गर्न र आफूलाई साथ नदिने मन्त्रीहरुलाई बाहिरिन आग्रह गरेपछि आन्तरिक विवादले थप गम्भीर मोड लिएको हो। ओलीले राष्ट्रपतिलाई समेत महाअभियोग लगाउने तयारी भइरहेको प्रचार गरेपछि राष्ट्रपतिसमेत पार्टी विवादमा मुछिएकी छिन्। असन्तुष्ट पक्षले हुँदै नभएको विषय उचालेर राष्ट्रपतिलाई जबरजस्ती पार्टी झगडामा तानेको आरोप लगाएका छन्। बाहिरको आलोचना र पार्टीभित्रबाट घेराबन्दीमा परेका ओलीले राष्ट्रपतिलाई समेत प्रभावमा लिएर केही कदम चाल्नसक्ने अनुमान र आशंका गरिएका छन्। गौतम तानातान ओली र प्रचण्डबीच आजै निर्णायक वार्ता, चमात्कार भएन भने अवस्था गम्भीर"
शीतल निवासको भेटपछि बालुवाटारमा निर्णायक वार्ता,"काठमाडौं : नेपाल कम्युनिस्ट पार्टी (नेकपा) भित्र चर्किएको आन्तरिक कलहले जटिल रुप लिएपछि पार्टी अध्यक्ष एवम् प्रधानमन्त्री केपी ओली र अर्का अध्यक्ष पुष्पकमल दाहाल प्रचण्डबीच बालुवाटारमा निर्णायक वार्तामा सुरु भएको छ । बालुवाटारको निर्णायक वार्तामा प्रधानमन्त्री ओलीका तर्फबाट महासचिव विष्णु पौडेल, स्थायी समिति सदस्य शंकर पोखरेल बसेका छन् । प्रचण्ड पक्षबाट वर्षमान पुन र जनार्दन शर्मा सहभागी भएको बालुवाटार स्रोतले जानकारी दियो । एकताको अन्तिम प्रयास स्वरुप प्रधानमन्त्री केपी ओली र अर्का अध्यक्ष पुष्पकमल दाहाल प्रचण्डबीच निर्णायक वार्ता हुनुअघि तीनजना शीर्ष नेता अध्यक्ष पुष्पकमल दाहाल प्रचण्ड तथा वरिष्ठ नेताहरू झलनाथ खनाल र माधवकुमार नेपाल राष्ट्रपति भेट्न शीतल निवास पुगेका थिए। पार्टीको आन्तरिक झगडमा राष्ट्रपतिसमेत तानिएको अवस्थामा तीन शीर्ष नेतासँगको सामूहिक भेटलाई अर्थपूर्ण रुपमा लिइएको थियो। प्रधानमन्त्रीले शनिबार अपरान्ह मन्त्रीलाई बालुवाटार बोलाएर आफ्नो लाइन क्लियर गर्न र आफूलाई साथ नदिने मन्त्रीलाई बाहिरिन आग्रह गरेपछि आन्तरिक विवादले थप गम्भीर मोड लिएको हो। ओलीले राष्ट्रपतिलाई समेत महाअभियोग लगाउने तयारी भइरहेको प्रचार गरेपछि राष्ट्रपतिसमेत पार्टी विवादमा मुछिएकी छन्। ओलीसँगको निर्णायक वार्ताअघि प्रचण्ड, झलनाथ र माधव शीतल निवासमा असन्तुष्ट पक्षले हुँदै नभएको विषय उचालेर राष्ट्रपतिलाई जबरजस्ती पार्टी झगडामा तानेको आरोप लगाएका छन्। बाहिरको आलोचना र पार्टीभित्रबाट घेराबन्दीमा परेका ओलीले राष्ट्रपतिलाई समेत प्रभावमा लिएर केही कदम चाल्नसक्ने अनुमान र आशंका गरिएका छन्।"
"ओली र प्रचण्डबीच आजै निर्णायक वार्ता, चमात्कार भएन भने अवस्था गम्भीर","काठमाडौं : नेकपाभित्रको चर्किएको आन्तरिक कलहले विस्फोटक रुप लिएपछि एकताको अन्तिम प्रयास स्वरुप नेपाल कम्युनिष्ट पार्टी (नेकपा) का अध्यक्ष एवं प्रधानमन्त्री केपी ओली र अर्का अध्यक्ष पुष्पकमल दाहाल प्रचण्डबीच आइतबार निर्णायक वार्ता हुँदैछ। निर्णायक वार्ता अघि दुवै पक्षबाट आन्तरिक परामर्श तथा तयारी भइरहेको छ। आकस्मिक रुपमा तय भएको राष्ट्रपतिसँगको भेटवार्ताका कारण बिहान ११ बजे हुने भनिएको निर्णायक वार्ता पछि सरेको छ। दुई अध्यक्षबीचको यही निर्णायक वार्तापछि पार्टीभित्रको कहल वारपारको अवस्थामा जाने बताइएको छ। सहमति भएर एक भएर अघि बढ्ने संभावना पनि बाँकी छ भने पार्टी विभाजन हुने जोखिम पनि छ।पार्टी एकतालाई बचाउन युवा नेताहरु क्रियशाली भएका छन् र दुवै पक्षका शीर्ष नेताहरुसँग भेट्ने र सम्झाउने काम भइरहेको छ। स्थायी समितिका एक सदस्यले भने कुनै चमात्कार भएन भने स्थिति गम्भीर रहेको संकेत गरे। उनले भने, 'एकताको प्रयास र पहल कार्यकर्ता तहदेखि नै भइरहेको छ। दबाब पनि छ। तर शीर्ष तहमा त्यो गम्भीरता देखिएन। अब धेरै ढिला भइसकेजस्तो छ।' ओलीले प्रचण्ड निर्णायक वार्ता गर्नुअघि आइतबार बिहानैदेखि परामर्शमा व्यस्त छन्। प्रधानमन्त्री ओलीले बालुवाटारमा सुरक्षा निकायका प्रमुख र कानुनविज्ञहरुसँग पनि परामर्श गरेका छन्। प्रधानसेनापति पूर्णचन्द्र थापा आइतबार बिहानै बालुवाटार पुगेका थिए। ओलीले आफ्ना समूहका नेताहरुसँग आइतबार बिहान परामर्श गरेका छन्।प्रधानमन्त्रीनिवास बालुवाटारमा भएको छलफलमा ओलीनिकट मन्त्रीहरु इश्वर पोखरेल, प्रदीप ज्ञवाली, भानुभक्त ढकाल, प्रदेश ५ का मुख्यमन्त्री शंकर पोखरेल, गण्डकी प्रदेशका मुख्यमन्त्री पृथ्वी सुब्बा गुरुङलगायत सहभागी छन्। प्रधानमन्त्रीले शनिबार अपरान्ह मन्त्रीहरुलाई बालुवाटार बोलाएर आफ्नो लाइन क्लियर गर्न र आफूलाई साथ नदिने मन्त्रीहरुलाई बाहिरिन आग्रह गरेपछि आन्तरिक विवादले थप गम्भीर मोड लिएको हो। ओलीले राष्ट्रपतिलाई समेम महाअभियोग लगाउने तयारी भइरहेको प्रचार गरेपछि राष्ट्रपतिसमेत पार्टी विवादमा मुछिएकी छिन्। असन्तुष्ट पक्षले हुँदै नभएको विषय उचालेर राष्ट्रपतिलाई जबरजस्ती पार्टी झगडामा तानेको आरोप लगाएका छन्। पार्टी संरचना र अंकगणितमा ओली कमजोर देखिएका छन्। संसद अधिवेशन अन्त्य गरेर संसदमार्फत आफूविरुद्ध हुनसक्ने कदमबाट ओली जोगिन खोजेका छन्। बाहिरको आलोचना र पार्टीभित्रबाट घेराबन्दीमा परेका ओलीले राष्ट्रपतिलाई समेत प्रभावमा लिएर केही कदम चाल्नसक्ने अनुमान र आशंका गरिएका छन्। पार्टीभित्र चर्केको आन्तरिक कलहबीच नै प्रधानमन्त्री ओलीले असार १८ गते आकस्किक रुपमा संसद अधिवेशन अन्त्य गरेपछि राजनीतिक अन्योल हो। ९ सदस्यीय सचिवालयमा ६ जना र ४४ सदस्यीय स्थायी समितिका ३० जना ओली विपक्षमा देखिएका छन्। केन्द्रीय समितिमा पनि ओली स्पस्ट अल्पमतमा देखिएका छन्। अहिलेको पार्टी विभाजन गर्न ओलीका लागि अनुकुल अवस्था छैन। वैशाख ८ गते राष्ट्रपतिले फिर्ता लिएको दल विभाजनलाई खुकुलो बनाउने अध्यादेशलाई फेरि ब्यूँताउने प्रयास भइरहेको छ। जसमा दल विभाजन गर्न संसद र दल मध्ये एकातिर मात्रै चालिस प्रतिशत भए पुग्ने व्यवस्था छ। पार्टीभित्रैबाट आफू घेराबन्दीमा परेको बताउँदै आएका ओलीको सम्भावित कदम के होला भनेर अनेक अनुमान र आशंका गरिएको छ। पार्टी निर्णय मानेर दुईमध्ये एक पद रोज्ने अर्थात राजीनामा दिने, संसदीय दलको अंकगणित सामाना गर्ने, संकटकाल लगाउने, मध्यावधिमा जाने, दल विभाजनसम्बन्धि अध्यादेश ब्यूँताएर कांग्रेससँगको सहकार्य वा सहमतिको सरकारजस्ता अनेक विकल्पबारे अहिले ओली टिममा छलफल भइरहेको छ।स्रोतका अनुसार प्रधानमन्त्री राजीनामा दिने मुडमा छैनन् ।जस्तोसुकै परिस्थिति आए पनि सामना गर्ने मनस्थितिमा ओली रहेको उनी निकट स्रोत बताउँछ। प्रधानमन्त्री ओलीले आफूलाई हटाउन भारत सक्रिय भएको र होटल एवं दूतावासमा चलखेल भइरहेको भनी दिएको पछिल्लो अभिव्यक्तिपछि पार्टीभित्र विवाद चर्केको हो। अध्यक्ष पुष्पकमल दाहाल 'प्रचण्ड', वरिष्ठ नेता झलनाथ खनाल, माधवकुमार नेपाल र उपाध्यक्ष वामदेव गौतमले प्रधानमन्त्रीको अभिव्यक्तिप्रति आपत्ति जनाउँदै राजीनामा दिन आग्रह गरेका थिए"
प्रधानमन्त्रीले मन्त्रीहरुलाई भने'मलाई साथ नदिने जति जानुस्',"काठमाडौं : आफूलाई हटाउन बहुमतअल्पमतको जोड घटाउ तीव्र भएपछि प्रधानमन्त्री केपी शर्मा ओलीले शनिबार साँझ सबै मन्त्रीलाई बालुवाटार डाकेर सोधे, तपाईंमध्ये कोको मेरो नेतृत्वमा विश्वास गर्नुहुन्छ ? कोको गर्नुहुन्न ? अहिल्यै जवाफ दिइरहनु पर्दैन। मैले सोधेको बेला भने हुन्छ। तर, मेरो नेतृत्वमा विश्वास नगर्नेले जहाँ मन लाग्छ, जानुहोला। अध्यक्ष र प्रधानमन्त्री दुवैबाट राजीनामा नदिने अडान ओलीले मन्त्रीहरूमाझ पनि दोहोर्याए। राष्ट्रियता र कम्युनिस्ट आन्दोलन कमजोर पार्ने गरी आफूले अहिले कुनै पनि हालतमा राजीनामा नदिने उनको भनाइ थियो। राष्ट्रपतिमाथि पनि महाभियोग लगाउने तयारी भएको कुरा आएको छ, प्रधानमन्त्रीको भनाइ उद्धृत गर्दै मन्त्री रामेश्वर राय यादवले भने, विकास, ऐतिहासिक उपलब्धि र स्थिरता विरोधी शक्ति सक्रिय भएका छन्। तिनलाई निस्तेज पार्नु अहिलेको मेरो आवश्यकता हो। ओलीलाई अध्यक्ष र प्रधानमन्त्री दुवैबाट हटाउन स्थायी समितिका बहुमत लागेपछि नेकपा एकता संकटमा परेको छ। एकीकरणको २६ महिनामै पार्टी फुटको संघारमा पुगेको छ। राष्ट्रियता र कम्युनिस्ट आन्दोलनमाथि नै अहिले धावा बोल्ने काम भइरहेको छ। गाह्रो छ अहिलेको अवस्था। राष्ट्रियता र कम्युनिस्ट आन्दोलन जोगिन्छ भने मैले राजीनामा दिने हो। अहिले त दुवै कमजोर अवस्थामा छन्। यस्तो बेला मैले आफ्नो दायित्वबाट भाग्न मिल्दैन। म राजीनामा दिन्नँ, प्रतिवाद गर्छु प्रधानमन्त्री ओलीले भने। समसामायिक राजनीतिक घटनाक्रमका विषयमा जानकारी दिन आफूले मन्त्रीहरूलाई बालुवाटार बोलाएको भन्दै आफ्नो सम्बोधन सुरु गरेका प्रधानमन्त्री ओलीले पार्टी एकता कठिन मोडमा पुगेको र त्यसले स्थितिलाई अत्यन्तै नाजुक बनाएको बताएका थिए। स्थिति अब कस्तो हुन्छ, के हुन्छ भन्न गाह्रो हुने भयो। मैले मात्र चाहेर पार्टी अब एक रहन सक्ने स्थिति रहेन। प्रधानमन्त्रीले आफू र राष्ट्रपतिका विरुद्धसमेत षड्यन्त्रहरू भइरहेको बताएका थिए। मेराविरुद्ध षड्यन्त्र भएको छ। म मात्र होइन, सम्मानित राष्ट्रपतिविरुद्ध पनि महाअभियोग लगाउने जस्ता कुरा आइरहेको छ। कानुनी परामर्श लिएरै कतिपय साथीहरू लागेको देखिएको छ। त्यस्तो अवस्थामा मैले पनि कदम चाल्नुपर्ने हुन सक्छ, प्रधानमन्त्रीले भने। प्रधानमन्त्रीको भनाइ थियो सम्मानित राष्ट्रपति र प्रधानमन्त्रीविरुद्ध भइरहेका षड्यन्त्रलाई बाइफोर्स, बाइस्टेप नियन्त्रण गर्नुपर्ने हुन सक्छ। म बाइस्टेप, बाइफोर्स कदम चाल्दै छु, तपाईंहरू कता लाग्ने हो निर्धारण गर्नुस्। हुल्लडहरूको समूह स्थायी कमिटीले गरेको निर्णय म मान्दिनँ। ओलीले मन्त्रीहरूसँग बालुवाटारमा छलफलअघि राष्ट्रपति विद्यादेवी भण्डारीसँग छलफल गरेर आएका थिए। भण्डारीसँग झन्डै पौने दुई घण्टा छलफल गरेर निवास फर्किएका ओलीले पार्टीका नेताहरूले संवैधानिक दृष्टिले पनि अनुपयुक्त हुने गरी कदम चाल्न खोजेको र त्यसको प्रतिवाद आफूले गर्ने बताएका थिए।पार्टीका अध्यक्ष पुष्पकमल दाहाल, वरिष्ठ नेता झलनाथ खनाल, माधवकुमार नेपाल, उपाध्यक्ष वामदेव गौतम, प्रवक्ता नारायणकाजी श्रेष्ठलगायत बहुमत स्थायी समिति सदस्यले ओलीको राजीनामा माग गर्दै आएका छन्। प्रधानमन्त्री ओलीले मदन भण्डारीको जन्मदिनमा आयोजित कार्यक्रममा आफ्नो सरकारविरुद्ध भारतीय राज्य संयन्त्र सक्रिय भएर लागेको र त्यसमा नेपालका नेताहरू पनि परिचालित भएको अभिव्यक्ति दिएका थिए। त्यसलाई लिएर स्थायी समिति यसमै केन्द्रित भई प्रधानमन्त्रीलाई अप्ठ्यारोमा पार्दै आएको छ। एक दिन बैठक स्थगित गरी सहमतिको खोजी प्रयास गरे पनि सहमति जुट्न नसकेपछि दुवै पक्ष आआफ्ना आन्तरिक तयारीमा लागेका छन्। त्यही क्रममा प्रधानमन्त्री ओलीले शनिबार राष्ट्रपतिलाई भेटेर फर्केपछि मन्त्रीहरूलाई बोलाएर बिफ्रिङ गरेका हुन्। ओलीले निश्चित समय नदिई मन्त्रीहरूलाई समेत आफ्नो कित्ता प्रष्ट्याउन भनेपछि केही मन्त्रीहरूले भने पार्टी एकता जोगाइराख्न आग्रह गरेका थिए। कृषि मन्त्री घनश्याम भुसाल, ऊर्जामन्त्री वर्षमान पुन र महिला बालबालिका तथा समाजकल्याण मन्त्री पार्वत गुरुङले पार्टी एकता जोगाएर अघि बढ्नु अहिलेको आवश्यकता रहेकोमा जोड गरेका थिए। वैधानिक बाटो भनेको दुई अध्यक्षको निर्णय र हस्ताक्षरबाट पार्टी चलाउने हो। नेकपामा बहुमत र अल्पतमतको कुनै वैधानिकता हुन्न। त्यसमाथि संकटका बेला नेतृत्वलाई सबैले सघाउनुपर्नेमा परिवर्तनको कुरा नाजायज हो, मन्त्री पार्वत गुरुङले भने, मन्त्रीहरूसँगको छलफलमा मैले प्रधानमन्त्रीज्यूलाई त्यही भनें। मन्त्री पुनले अझै विवाद मिलाएरै जाने समय रहेकोले यसबारे छलफल गरेर जान आग्रह गरेका थिए। पुनले बैठकमा राखेको भनाइ उद्धृत गर्दै अर्का एक मन्त्रीले भने, हामीसँग सिंगो पार्टी छ, संसदीय दल छ, यस्ता संस्थाहरूमा यसबारे छलफल गर्दाखेरि तर्कपूर्ण कुराहरू आउन सक्छन् र आशंका एवं समस्याहरूको समाधान हुन सक्छ। यसका लागि अझै समय छ। छलफल गरौं, पार्टी एकता बचाऔं। कृषिमन्त्री भुसालले पनि प्रधानमन्त्री ओलीलाई विश्वासको वातावरण बनाएर छलफल गरी एकता जोगाउन अपिल गरेका थिए। उनले दोस्रो विश्वयुद्धकालमा बेचिएका पोस्टरहरूको स्मरण गर्दै गलत सूचनामा नबहकिन नेताहरूलाई आग्रह गरेका थिए। दिनभर रस्साकस्सी नेकपाले १८ असारमा एक दिन प्रधानमन्त्री ओली र अध्यक्ष दाहालका बीचमा निर्णायक छलफल गर्ने र २० गते स्थायी समिति बैठक बोलाउने गरी बैठक स्थगित भएका थियो। तर दुई अध्यक्षको छलफल निष्कर्षमा नपुगेपछि ओली र दाहालनेपाल पक्ष आआफनो रणनीतिमा लागेका थिए। दुवै पक्षका नेताहरू अडानमा पछि नहटेपछि आआफ्नो तयारीमा लागेका थिए। शुक्रबार ओली र दाहालबीच भएको छलफल निष्कर्षमा नपुगेपछि शनिबार थप छलफल गर्ने भने पनि हुन सकेन। ओलीदाहाल टेलिफोन संवाद भई थप दुई दिन स्थायी समितिको बैठक रोक्ने र छलफल गर्ने समझदारीपछि बैठक २२ असारसम्मलाई स्थगित गरिएको छ। शनिबार हुन नसकेको ओली दाहालको छलफल आइतबार बिहान १० बजे बालुवाटारमा बस्ने गरी तय भएको दाहालको निजी सचिवालयले जनाएको छ। शनिबार प्रधानमन्त्री ओलीले बिहान आफू निकट नेता र मन्त्रीहरूसँग छलफल गरेका थिए। ओलीले बालुवाटारमा आफू निकट नेताहरूसँग छलफल गर्दै गर्दा दाहालले पनि आफ्नो निवासमा वरिष्ठ नेता माधवकुमार नेपाल र प्रवक्ता नारायणकाजी श्रेष्ठसँग छलफल गरिरहेका थिए। दिउँसो सचिवालयका ६ नेताबीच पनि खुमलटारमा छलफल भएको थियो। पार्टी एकता जोगाउने र त्यसका लागि प्रधानमन्त्रीसँग निर्णायक छलफल गरेर अगाडि जाने गरी छलफल भएको खुमलटारमा सहभागी एक नेताले बताए। तर उक्त छलफलमा स्थायी समितिको बैठक अब नरोक्ने र विधानअनुसार निर्णय प्रक्रियामा सहभागी हुने विषय उठेको थियो। प्रधानमन्त्री ओलीले पनि आफू निकटहरूसँग छलफल गरेर साँझ राष्ट्रपतिसँग भेट गरे। त्यसपछि मन्त्रीहरूलाई बोलाई राजनीतिक घटनाक्रममा बिफ्रिङ गरेका हुन्। मन्त्रीहरूको बिफ्रिङपछि पनि ओली निकट मन्त्रीहरू अबेरसम्म बालुवाटारमै थिए। मेलमिलापका लागि दबाब नेकपाका दोस्रो र तेस्रो तहका नेताहरूले पार्टी नेतृत्वलाई एकता जोगाउन दबाब दिन थालेका छन्। स्थायी समितिको बैठकमै दुई अध्यक्षको दुई मुख भएपछि बल्झिएको विवाद अन्ततः पार्टी एकतामै खतरा पर्न सक्ने बिन्दुसम्म पुगेपछि उनीहरू यस्तो अभियानमा जुट्न थालेका हुन्। यो अभियानमा अध्यक्ष ओली, दाहाल र वरिष्ठ नेता नेपाल तीन ओटै पक्षका नेताहरूको प्रतिनिधिमूलक सहभागिता छ। स्थायी समिति सदस्य तथा कृषिमन्त्री घनश्याम भुसालको निवास पुल्चोकमा शुक्रबार बसेको बैठकले नेताहरूलाई विगतका सहमतिलाई आधार मान्दै नयाँ शिराबाट एकता कायम गरेर जान नेतृत्वलाई दबाब बढाउने निष्कर्ष निकालेको थियो। यो निष्कर्षपछि यो समूहका नेताहरूले प्रधानमन्त्री ओली, अध्यक्ष दाहाल र वरिष्ठ नेता नेपालसम्मका नेतालाई भेट गरी आफूहरूको छलफलको निष्कर्ष सुनाएका छन्। यस्तो छलफलमा नेताहरू योगेश भट्टराई, सुरेन्द्र पाण्डे, शंकर पोखरेल, विष्णु रिमाल, मणि थापा, जनार्दन शर्मा, टोपबहादुर रायमाझी, वर्षमान पुन, शक्ति बस्नेतलगायत सहभागी थिए। उनीहरूले पार्टीका दुवै अध्यक्षलाई पार्टी एकताको अघिल्लो दिन २ जेठ २०७५ को पाँचबुँदे सहमति र २०७६ मंसिर ४ को दुई अध्यक्षबीचको कार्य विभाजनभन्दा माथि उठेर सहमति खोज्न, एकता संघर्ष र रूपान्तरणको बाटोमा अगाडि बढ्न आग्रह गरिरहेका छन्। तेस्रो पुस्ताबाट पनि नेताहरू माथि दबाब बढेको छ। महिला बालबालिका तथा समाज कल्याणमन्त्री पार्वत गुरुङको निवासमा केन्द्रीय सदस्य रहेका सात ओटै प्रदेशका दुईदुई सदस्य भेला भई नेतृत्वलाई पार्टी एकता जोगाइराख्न दबाब बढाउने निष्कर्ष निकालिएको केन्द्रीय सदस्य तथा सांसद गणेश पहाडीले बताए। कुनै पनि समूहको पक्षधरता नदेखाई पार्टी एकतालाई जोगाउनकै लागि हामीले सामूहिक अभियान बनाऔं भन्ने गरी अभियान चलाउन सुरु गरेका हौं, पहाडीले अन्नपूर्णसग भने, यो हाम्रो पहिलो चरणको अभियान हो। हामी स्थायी समितिको बैठक अगाडि दुवै अध्यक्ष र वरिष्ठ नेतालाई भेटेर एकताका लागि आग्रह गर्न लागेका छौं। छलफलमा गुरुडका अतिरिक्त पहाडी, खिमलाल भट्टराई, सुरेश राई, यज्ञ सुनुवार, टेकबहादुर बस्नेत, झपट रावल, लीलानाथ श्रेष्ठ, श्याम श्रेष्ठलगायत नेताहरूको सहभागिता थियो। नेकपाका युवा केन्द्रीय सदस्यले केन्द्रीय कार्यालयमा जारी राखेको धर्ना कार्यक्रम दोस्रो दिन पनि भयो। नेताहरू जगन्नाथ खतिवडा, डा विजय पौडेल, ठाकुर गैरे, हिमाल शर्मा, रामकुमारी झाक्री, दिलुकमारी पन्तलगायतले पार्टीलाई विभाजनवाट रोक्नुपर्ने, विधि प्रक्रियावाट पार्टी चलाउनुपर्ने भन्दै धर्ना जारी राखेका छन्। जिल्लाजिल्लाका कार्यालयमा पनि धर्ना कार्यक्रम सुरु भएको छ। एकताका लागि पहल कदमी लिन र जनता र नेता कार्यकर्ताको भावनामा चोट पुग्ने गरी अप्रिय बाटो नरोज्न जिल्ला जिल्लाबाट नेतृत्वलाई दबाबसमेत बढेको छ। तर नेतृत्वले यस विषयमा खास केही टिप्पणी गरिसकेको छैन।"
ललितपुरका पाँच स्थानमा आकाशेपुल बनाउन अध्ययन,"काठमाडौं : ललितपुर महानगरपालिकाका पाँच स्थानमा आकाशेपुल निर्माणका लागि सम्भाव्यता अध्ययनको मस्यौदामाथि छलफल सुरु भएको छ । ग्रीड इन्डिको मटेरियल टेस्ट जेभीले सो निर्माणका लागि अध्ययन गर्ने भएको हो । ग्वार्को, सातदोबाटो, चापागाउँ दोबाटो, एकान्तकुना र पुल्चोकदेखि कुपण्डोल बागमती पुल जाने स्थानमा फ्लाइओभर निर्माण गरिने योजना अघि बढाइएको महानगरपालिका प्रमुख चिरीबाबु महर्जनले बताए । हामीले चक्रपथका चार ठाउँ र बागमती पुलसम्म फ्लाइओभर निर्माण सम्भाव्यता अध्ययनको जिम्मा ग्रीड जेभीलाई दिएका छौँ, मेयर महर्जनले भने, महानगरपालिकाभित्र फ्लाइओभर निर्माण हुनु एक गौरवको कुरा हो । अध्ययनकर्ताबाट सम्भाव्यता अध्ययनको अन्तिम प्रतिवेदन आएपछि सडक विभागसँग छलफल गरेर छिट्टै काम अघि बढाइनेछ । आकाशेपुल निर्माणले सडक दुर्घटना न्यूनीकरण र भद्रगोल ट्राफिक व्यवस्थापन गर्न सहज हुने महानगरपालिकाका प्रवक्ता राजु महर्जनले बताए। महानगरपालिकाले फ्लाइओभर गाइडलाइनसमेत तयार पारेको छ, उनले भने, यो गाइडलाइन नेपालमा बनेको पहिलो गाइडलाइन हो ।' रासस"
यस्तो छ तीन दिनको मौसम,"काठमाडौं : हाल देशभर मनसुनी वायु को प्रभाव रहेको छ। जल तथा मौसम विज्ञान विभागको मौसम पूर्वानुमान बुलेटिनमा भारतको पूर्वी उत्तर प्रदेशमा निम्न चापिय क्षेत्र रहेको उल्लेख छ। आइतबार बिहान जारी मौसम बुलेटिनमा दिउँसो देशभर साधारणतया बदली रही धेरै स्थानहरुमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। प्रदेश १, प्रदेश २, गण्डकी प्रदेश र प्रदेश ५ का एक वा दुई स्थानहरुमा भारी वर्षाको सम्भावना रहेको उल्लेख छ। राति प्रदेश १, बागमती प्रदेश, गण्डकी प्रदेश र प्रदेश ५ का एक वा दुई स्थानहरुमा भारी वर्षाको सम्भावना रहेको छ। सोमबार देशभर अधिकांश बदली रहनेछ। प्रदेश ५, सुदुरपश्चिम प्रदेश, गण्डकी प्रदेश र कर्णाली प्रदेश र बागमती प्रदेशका धेरै स्थानहरुमा र प्रदेश १, प्रदेश २ का केहि स्थानहरुमा मेघगर्जनचट्याङसहित मध्यम वर्षाको सम्भावना रहेको छ। गण्डकी प्रदेश र प्रदेश ५ का एक वा दुई स्थानहरुमा भारी वर्षाको सम्भावना रहेको महाशाखाले जनाएको छ। राती प्रदेश ५, सुदुर पश्चिम प्रदेश, गण्डकी प्रदेश र बागमती प्रदेशका केही स्थानहरुमा र प्रदेश १ र प्रदेश २ कर्णाली प्रदेश का थोरै स्थानहरुमा मेघगर्जनचट्याङसहित मध्यम वर्षाको सम्भावना रहेको छ। गण्डकी प्रदेश, प्रदेश ५ र वागमति प्रदेश का एक वा दुई स्थानहरुमा भारी वर्षाको सम्भावना रहेको छ। मंगलबार देशभर साधारणतया बदली रहनेछ। सुदुर पश्चिम प्रदेश, प्रदेश ५, गण्डकी प्रदेश, कर्णाली प्रदेश र बागमती प्रदेशका धेरै स्थानहरुमा र प्रदेश १, प्रदेश २ का केहि स्थानहरुमा मेघगर्जनचट्याङसहित मध्यम वर्षाको सम्भावना रहेको छ। सुदुर पश्चिम प्रदेश, प्रदेश ५ र गण्डकी प्रदेश का एक वा दुई स्थानहरुमा भारी वर्षाको सम्भावना रहेको छ। आगामी २४ घण्टामा देशका धेरै स्थानहरुमा मेघगर्जनचट्याङसहित हल्कादेखि मध्यम वर्षा हुनुका साथै प्रदेश प्रदेश १, प्रदेश २, बागमती प्रदेश, गण्डकी प्रदेश र प्रदेश ५ का एक वा दुई स्थानहरुमा मेघगर्जनचट्याङ सहित भारी वर्षाको समेत सम्भावना रहेको छ। नदीहरुमा पानीको बहाव बढ्ने, भूक्षय हुने, पहिरो जाने, सडक तथा हवाई यातायात प्रभावित हुने तथा ढल पानीको राम्रो निकास नभएको ठाउँमा डुबानसमेत हुन सक्ने भएकोले आवश्यक सतर्कता अपनाउन जल तथा मौसम विज्ञान विभागले अनुरोध गरेको छ।"
"पहिरोमा परी ६ महिने शिशुको मृत्यु, आमा गम्भीर","डोटी : डोटीमा पहिरोमा च्यापिएर एक ६ महिने शिशुको ज्यान गएको छ । पूर्वीचौकी गाउँपालिका ४ सानागाउँको नुवाकोट टोल बस्ने भक्त नेपालीका ६ महिने छोरा छत्र नेपालीको पहिरोमा परेर ज्यान गएको हो । अबिरल वर्षासँगै आइतबार बिहान घर पछाडिबाट आएको पहिरोले च्यापिएर उनको ज्यान गएको हो ।मृतक बालकको शव पोष्टमार्टमका लागि जिल्ला अस्पताल डोटीमा ल्याइएको सानागाउँ प्रहरीचौकी इञ्चार्ज नारायण बडुले जानकारी दिए । मृतक शिशुकी आमा २५ वर्षीया देवा नेपाली पनि पहिरोमा परी घाइते भएकी छन् । उनलाई उपचारका लागि जिल्ला अस्पताल डोटीमा ल्याएर उपचार भइरहेको छ । उनको कम्मर भन्दा तल्लो शरीरमा गम्भीर चोट लागेको जनाइएको छ जिल्ला अस्पतालका डाक्टर प्रकाश ठकुल्लाले जानकारी दिए । पहिरो आउँदा घरभित्र भक्त नेपालीका श्रीमती, दुई छोरा र एक छोरी गरी ५ जना रहेकोमा अरु भने भागेर बाँच्न सफल भएका छन् । पहिरोले घरभित्रको सबै सरसामान पूर्ण क्षति पुगेको छ। झण्डै ५ लाख बढीको क्षति भएको स्थानीय तथा नेपाल रेडक्रस सोसाइटी डोटी शाखाका सभापती लक्षीराम कुँवरले बताए ।"
भारतबाट फर्किएकालाई रोजगारीको चिन्ता,"बैतडी : जिल्लाको सुर्नया गाउँपालिका ६ का केशवराज अवस्थी गत वैशाखमा भारतको हैदराबादबाट स्वदेश फर्किए। कोरोना कहरका कारण स्वदेश फर्किएका उनलाई अहिले रोजगारीको चिन्ता छ। भारतमा रोजगारी गरेर परिवार पाल्न सहज भएको थियो। तर यता रोजगारीको कुनै अवसर नै छैन। तत्कालै भारत जान सकिने अवस्था पनि छैन, उनले भने, परिवार कसरी पाल्ने भन्ने चिन्ताले सताएको छ। गएको दुई महिना यता बेरोजगार बसेका छौं। सुर्नया ५ का तीलक बिष्ट पनि कोरोनाकै कारण स्वदेश फर्किए। महामारीबाट बच्न स्वदेश फर्किएका उनलाई पनि परिवार पाल्नकै चिन्ता छ। गाउँमा कुनै रोजगारी छैन। रोगबाट बचे पनि भोकले मार्ने चिन्ता छ, उनले भने, देशमा रोजगारीको सम्भावना नहुँदा हामी भारतबाट फर्किएका निकै समस्या छौं। जिल्लामा भारतका विभिन्न स्थानबाट १० हजार बढी नागरिक भित्रिए पनि उनीहरुलाई अहिले रोजगारीको चिन्ता छ। भारतमै रोजगार गरेर परिवार पालीरहेकाहरु कसरी परिवार पाल्ने भन्ने चिन्तामा छन। भारतमा काम गरेर घर खर्च चलाइन्थ्यो। अब कसरी घर परिवार चलाउने भन्ने चिन्ता थपिएको छ, भारतको मुम्बइबाट फर्किएका मेलौली नगरपालिकाका ७ का किशोर कार्कीले भने, देशमा रोजगारी नहुँदा परदेशिएका हौं।अब के नै पाइएला र ? बैतडीसँग सीमा जोडिएको भारतको झुलाघाट, पिथौरागढमा सैयौं नेपाली मौसमी रोजगारीका लागि त्यहाँ पुग्ने गरेका थिए। तर यो वर्ष कोरोनाका कारण मौसमी रोजगारमा जानेले समेत जान पाएका छैनन्। बिसुका लागि घर फर्केर र मकै छरेपछि रोजगारीका लागि भारतको पिथौरागढ गएर काम गरिन्थ्यो। अनि गौराका लागि घर फर्किइन्थ्यो। त्यसपछि गहुँ छरेर पिथौरागढ जाने गरेका थियौं', पुर्चौंडी नगरपालिका ८ का उत्तम बोहराले भने, यो वर्ष कोरोनाले सबै सत्यनाश गरेको छ। गाउँमा केही योजना पनि छैनन्। सडक बनाउने ठाउँमा डोजरको प्रयोग गरिन्छ। हामी गरिबहरुलाई परिवार पाल्न निकै धौ धौ छ। भारतबाट रोजगारी गुमाएर फर्किएकाका लागि योजना बनाएर सरकारले अघि बढ्नुपर्ने जगन्नाथ बहुमुखी क्याम्पसका क्याम्पस प्रमुख पृथ्वीराज अवस्थीले बताए। उनले भने, तिनै तहका सरकारले योजना बनाएर भारतबाट फर्किएकाहरुलाई रोजगारी दिनुपर्छ। उनीहरुलाई रोजगारी दिन नसके समाजमा ठूलो समस्या उत्पन्न हुन सक्छ। स्थानीय तहसँग छैन प्रष्ट योजना जिल्लाका १० ओटा स्थानीय तहमध्ये ९ ओटाले नीति तथा कार्यक्रम सार्वजनिक गरिसकेका छन्। स्थानीय तहले सार्वजनिक गरेका नीति तथा कार्यक्रममा कृषि क्षेत्रलाई प्राथमिकता दिएको भने पनि भारतबाट फर्किएकालाई कस्तो रोजगार दिने भन्ने कुरा प्रष्ट गरिएको छैन। भारतबाट फर्किएका नागरिकलाई प्रत्यक्ष रोजागारी दिनका लागि स्थानीय तहको बजेटले भ्याउँदैन। तर पनि लघु उद्यम र कृषिमा हामीले बजेट विनियोजन गरेका छौं। भारतबाट फर्किएकालाई प्रत्यक्ष रोजगारी दिनका लागि संघ र प्रदेशले भूमिका खेल्नुपर्छ, दोगडाकेदार गाउँपालिकाका अध्यक्ष चक्र कार्कीले भने। तहहरुले सार्वजनिक गरेका नीति तथा कार्यक्रममा कृषि क्षेत्रलाई प्राथमिकता दिएको उल्लेख गरेका भए पनि ठोस नीति भने आउन सकेको छैन। स्वदेश फर्किएका युवालाई कसरी समेट्ने भन्ने विषयमा बहस कम भएको पाटन बहुमुखी क्याम्पसका प्रमुख उत्तम भण्डारीले बताए। युवाहरुको सीप पहिचान गर्ने र सीप अनुसारको रोजगारी दिने खालका कार्यक्रम आउनुपर्थ्यो। तर त्यस्तो देखिएको छैन, उनले भने, भारतबाट रोजगारी गुमाएर फर्किएका युवाको रोजगारीका लागि स्थानीय सरकार चनाखो हुनुपर्छ। उनीहरुलाई रोजगारी दिन नसके गम्भीर संकट आउन सक्छ। स्थानीय सरकारले ल्याएका नीति तथा कार्यक्रममा बेरोजगार युवाहरुका लागि प्रष्ट योजना नआएको दशरथचन्द नगरपालिका १ का पुष्कर भट्टले बताए। उनले भने, स्थानीय तहले भारतबाट फर्किएकाका लागि विशेष खालका कार्यक्रम ल्याउनुपर्थ्यो तर त्यस्तो कार्यक्रम ल्याएको कतैबाट पनि सुनिएन। यसले रोजगारी गुमाएकालाई रोजगारी प्राप्त गर्ने सम्भावना देखिंदैन।"
शिक्षक कर्मचारीको कोरोना बिमा,"काठमाडौं : सानेपास्थित रेडियन्ट रिडर्स एकेडेमीले आफ्नो संस्थामा कार्यरत सबै शिक्षक तथा कर्मचारीको कोरोना बिमा गरिदिएको छ । संस्थामा शिक्षक तथा प्रसाशनिक विभागमा एक सयभन्दा बढी कर्मचारी कार्यरत छन् । कोभिड १९ को महामारीबाट शिक्षक तथा कर्मचारी प्रभावित नहोउन् भनेर बिमा गरिदिएको एकेडेमीले जनाएको छ । कोभिड १९ को महामारी अझ बढ्दै गएको अवस्थामा विमाले केहि राहत दिने एकेडेमीका संस्थापक प्राचार्य डिके ढुंगानाले जानकारी दिए । उनले भने, बिमा गर्नु हाम्रो संस्थागत दायित्व पनि हो । यसले शिक्षक कर्मचारी साथीमा उत्साह पनि थपिदिएको छ । कोभिड १९ को महामारी चर्किरहेको बेलामा पनि एकेडेमीले अनलाईन मार्फत पढाइ सञ्चालन गरिरहेको छ । ढुंगानाले भने, शिक्षक तथा कर्मचारी होउन् वा विद्यार्थी सबै हाम्रै परिवारभित्रका सदस्य हु्न् । त्यसैले आफ्नो कर्तव्यबाट विमुख हुनु हुँदैन भनेर अनलाइनबाटै भए पनि पढाइ सञ्चालन गरिरहेका हौं । एकेडेमीमा प्ले ग्रुपदेखि कक्षा दशसम्मको पढाइ हुन्छ ।"
हरायो आत्मीयता,"धादिङ : केही समय अघिसम्म पृथ्वी राजमार्गमा गुडिरहेका गाडीले स्थानीय बजार तथा होटल छेउमा ब्रेक लगाउने वित्तिकै आसपासका होटल तथा पसलबाट स्वागतका शब्द गुन्जिन्थे। मौसमी फलफूल (काफल, लिची, केरा, सुन्तला, आँप) लगायत माछा बेच्नेहरुको भीड बस र अन्य सवारीका झ्यालमा हुन्थ्यो। तर, अहिले सुनसान छ। विश्वव्यापी रुपमा फैलिएको कोरोना भाइरसको महामारीसँगैको त्रासले त्यो वातावरणलाइ उल्टो बनाइदिएको छ। राजमार्ग बजार सुनसान भएका छन्, छेउछाउमा फलफूल र माछा व्यापारी हराएका छन्। लकडाउन भन्दा अघि शुक्रबार र शनिबार मलेखु बजारमा खाली होटल भेट्न मुस्किल हुन्थ्यो। अहिले राजमार्ग छेउमा रहेका पहेलो घेरासँगै डोरी टाँगेर होटलमा पस्न छेकवार लगाइएको छ। डोरी नटाग्दा सम्म त नियमित आउने चालकहरु होटल खोल्न र खाना खुवाउन भन्दै घरभित्रै आउन थालेपछि यस्तो अवरोध राखिएको हो, एक होटल सञ्चालिकाले भनिन्। सवारी चापको कर्कस आवाज सुनिने राजमार्ग आसपासका भेगको वातावरण अहिले शान्त छ। राजमार्गमा मालबाहक सवारी, एम्बुलेन्स र सवारी पास लिएका गाडी मात्रै गुड्छन्। खाना खाने समस्या भएको मालवहाक सवारी चालकको गुनासो छ। भैरहवाबाट खाद्यान्न बोकेर काठमाडौंतर्फ लागेका ट्रक चालक सोमबहादुर मगरले भने, लकडाउनका सुरुवाती दिनमा कतिदिन भोक भोकै गाडी गुडाइयो। खाने कुराको बन्दोबस्त कतै नहुने भएपछि गाडीमै एक सेट किचन सामग्री र ग्यास बोकेर हिड्न बाध्य भइयो। कोरोनाको त्राससँगै सबैभन्दा अप्रिय व्यवहार भने एम्बुलेन्स चालकले भोगे। यति सम्म नमिठो व्यवहार भोगियो कि हामीले बिरामी बोक्ने भएकाले पसलमा पानी पनि किनेर खान दिइएन, कति पटक त घरबाट खाना खाएर हिँडेपछि घरमै फर्किएर मात्रै खाना खान पाइएको छ, एम्बुलेन्स चालक किसान श्रेष्ठले भने। बजार र राजमार्ग आसपासका भेगका बासिन्दामा अभै पनि त्रासमा छन्। विभिन्न वस्तीहुँदै राजमार्गमा गुड्ने सवारी चालक र सहचालक नै संक्रमित हुन सक्ने आशंका रहने पसल र होटल व्यवसायी बताउँछन्। नजिक भएर कुरा गर्दा पनि रोग सर्छ भन्ने छ, पैसा भन्दा ज्यान ठूलो भएकाले बार नै लगाएर व्यवसाय बन्द गर्नुपरेको हो, एक होटल व्यवसायीले भने, यो महामारी सामान्य अवस्थामा नफिर्किएसम्म राजमार्ग क्षेत्रको वातावरण पहिले जस्तो अवस्थामा आउदैन होला। राजमार्ग किनारामा फलफूल, मकै, माछा बेचेर गुजारा चलाउनेहरु पनि विस्थापित भएका छन्। सरकारकै अनुरोधमा सबैले बन्द गरेका हुन्, राजमार्गमा धेरैखाले मान्छे धेरै ठाउँबाट आवतजावत हुन्छ, जोखिम धेरै नै हुने भएकाले बन्द गर्नु पर्ने बाध्यता हो, होटल व्यवसायी संघ धादिङका अध्यक्ष राजकुमार श्रेष्ठले भने। अन्य खाद्यान्न प्याकिङ गर्न मिले पनि राजमार्गका होटलमा प्याकिङ सिस्टम सम्भव नभएकाले तत्काल होटल सञ्चालनमा ल्याउन समस्या हुने उनको बुझाइ छ। यद्यपि केही होटल फाट्टफुट्ट सञ्चालन हुन थालेका श्रेष्ठले जानकारी दिए। पृथ्वी राजमार्गमा लकडाउन भन्दा पहिले दैनिक २० हजार भन्दा बढी गाडीको ओहोर दोहोर हुन्थ्यो। जिल्ला ट्राफिक प्रहरी कार्यालय धादिङका प्रमुख प्रहरी निरीक्षक नेत्र भट्टले भने, अहिले सवारी चाप न्यून छ, राजमार्गमा गुड्ने सवारी चालकलाइ धेरै समस्या छ, होटल तथा रेष्टुरेन्टमा रोकेर फ्रेस भएर जाँउ न त भन्न पाएका छैनन्। राजमार्ग छेउछाउका वस्तीमा देखिने आत्मीयता र हार्दिकता हराउँदै गइरहेको छ।"
खोलाले बगाएर बालिकाको मृत्यु,"विराटनगर : मोरङको कटहरी गाउँपालिका७ मा जुडी खोलाले बगाएर आइतबार एक बालिकाको मृत्यु भएको छ । प्रधुम्न सरदारकी ६ वर्षीया छोरी दीक्षाकुमारीलाई खोलाले बगाएर शनिबार दिउँसो बेपत्ता बनाएको थियो । दिदीसँग नुहाउन खोलामा पुगेकी उनलाई पौडी खेल्ने क्रममा बगाएको मोरङ प्रहरीका प्रवक्ता डीएसपी मानबहादुर राईले बताए । राईका अनुसार नेपाली सेना, सशस्त्र र नेपाल प्रहरी तथा स्थानीयले खोजी गर्ने क्रममा आइतबार बिहान बालिकाको शव भेटिएको हो । बगाएको स्थान भन्दा करिब तीन किलोमिटर तल बाँस झ्याङमा अड्किएको अवस्थामा बालिकालाई मृत फेला पारिएको डीएसपी राईले जानकारी दिए ।"
काठमाडौंका लागि सुरुङमा पठाइयो मेलम्चीको पानी,"मेलम्ची (सिन्धुपाल्चोक) : मुहानमा अस्थायी बाँध निर्माण गरी सुरुङको काम सम्पन्न गरेपछि मेलम्ची खानेपानी आयोजनाको मुहानबाट औपचारिक रुपमा पानी पठाउन थालिएको छ । आइतबार बिहान करिब १० बजे आयोजनाको मुहान अम्बाथानको अस्थायी बाँधबाट सुरुङमा पानी पठाइएको हो । खानेपानी मन्त्री बिना मगर आउने गरी तय गरिएको कार्यक्रममा उनी नआएपछि सिन्धुपाल्चोकका प्रमुख जिल्ला अधिकारी उमेशकुमार ढकालले बाँधमा रहेको सुरुङको गेट खोली पानी सुरुङतर्फ पठाएका थिए । मन्त्री आउने सम्भावना नभएपछि आफूलाई बोलाएर पानी सुरुङमा पठाउने काम गरिएको प्रजिअ ढकालले जानकारी दिए । राजधानीमा पत्रकार सम्मेलन गरी पानी पठाइएको विवरण सार्वजनिक गर्ने भन्दै आयोजनाको मुहानस्थलमा गोप्य रुपमा औपचारिक कार्यत्रक्रम आयोजना गरिएको थियो । आयोजना स्रोतलाई उधृत गर्दै प्रजिअ ढकालले जानकारी दिए अनुसार सुरुङको प्रत्येक अडिटमा भएको गेटमा परीक्षण गर्दै पानी सुन्दरीजल पुर्याइने छ । ढकालका अनुसार अम्बाथान, ग्याल्थुम, सिन्धु अडिटमा परीक्षण हुँदै पानी सुन्दरीजल पुर्याउन करिब १५ दिन लाग्नेछ । एक पटक पानी सुन्दरीजल पुगेपछि पुन: सुरुङमा पानी बन्द गरेर परीक्षण गरेपछि मात्र नियमित रुपमा पानी सुन्दरीजल पुर्याएर राजधानीमा वितरण सम्भव हुने आयोजना स्रोतलाई उधृत गर्दै प्रजिअ ढकालले जानकारी दिए । करिब दुई दशकअघि सुरु भएको आयोजनाको पटक पटक म्याद सार्दै अस्थायी बाँध बनाएर पानी सुन्दरीजल पुर्याउन लागिएको छ । आयोजनाको काम सन २०१३ सेप्टेम्बरमा सक्ने गरी २००९ सेप्टेम्बरमा सुरुङ निर्माणको जिम्मा चिनिया कम्पनीलाई दिइएको थियो । उक्त कम्पनीले ठेक्का तोडेपछि इटालियन कम्पनीले पाएको ठेक्का पनि अन्तिम समयमा आएर तोडेपछि पुनः ठेक्का गरी आयोजना सम्पन्न गर्ने लक्ष्य लिइएको सात वर्षपछि मेलम्चीको पानी काठमाडौ पुग्न लागेको छ । अम्बाथानबाट २६ किलोमिटर सुरुङ निर्माण गरी पहिलो चरणमा दैनिक १७ करोड लिटर मेलम्चीको पानी सुन्दरीजल पुर्याउन लागिएको छ । पहिलो चरणको आयोजना सम्पन्न भएपछि याङ्ग्री र लार्केबाट समेत दैनिक १७१७ करोड लिटर पानी थप गर्ने आयोजनाको लक्ष्य छ।"
खातामा राखेको व्यक्तिको रकम बैंक प्रबन्धकबाटै अपचलन,"काठमाडौं : नेपाल बैंक लिमिटेड, डिल्लीबजार शाखाका तत्कालीन शाखा प्रबन्धक भुपराज कोइरालाले आर्थिक अनियमितता गरेको तथ्य बाहिर आएको छ। शाखा प्रबन्धक कोइरालाले व्यक्तिगत टेलर आइडी र सिस्टम सुपर युजरको दुरुपयोग गरी ५४ लाख ८४ हजार ४५ रुपैयाँ आफ्नो खातामा सारेर मासेको पाइएको छ। तत्कालीन शाखा प्रबन्धक कोइरालाले बैंकको सिस्टम ह्रयाक गर्ने, बैंकमा जम्मा गर्नुपर्ने व्याज आफ्नो निजी खातामा जम्मा गर्ने लगायतका कार्य गरी भ्रष्टाचारजन्य कार्य गरेको भनी अख्तियार दुरुपयोग अनुसन्धान अयोगमा परेको थियो। अख्तियारको अनुसन्धानमा नेपाल बैंक लिमिटेडको काठमाडौं बैकिङ अफिस र डिल्लीबजार शाखामा कार्यरत रहँदा नेपाल बैंक लिमिटेडले प्रयोग गर्ने बैकिङ सिष्टमअन्तर्गत प्रयोग गर्ने गरी व्यक्तिगत रुपमा प्रदान गरिएको अरु कसैले प्रयोग गर्न नमिल्ने र अरुलाई समेत प्रयोग गर्न दिन नमिल्ने व्यक्तिगत टेलर आईडी र सिस्टम सुपर युजर (विद्युतिय माध्यम)को दुरुपयोग गरेका थिए। शाखा प्रबन्धक कोइरालाविरुद्ध नेपाल सरकारकोसमेत स्वामित्वमा रहेको नेपाल बैंक लिमिटेडबाट आफ्नो विभिन्न खातामा जम्मा गरी गराई आफूले सो रकम खाइमासी भ्रष्टाचारजन्य कसुर गरेको पुष्टि हुन आएको भन्दै विशेष अदालतमा मुद्दा दायर गरिएको छ। उनीविरुद्ध ५४ लाख ८४ हजार ४५ रुपैयाँ विगो कायम गरिएको छ। कोइरालाविरुद्ध ६ देखि ८ वर्ष कैद सजाय तथा हानीनोक्सानी गरी खाइमासेको बिगो रकम असुल उपर गरी पाउन मागदाबी भनी विशेष अदालत, काठमाडौंमा आरोपपत्र दायर गरिएको छ।"
पहिरोले कर्णाली राजमार्ग अवरुद्ध,"कालिकोट : जिल्लाको खाडाचक्र नगरपालिकाको जिते बजार नजिकैको भीरबाट पहिरो खस्दा कर्णाली राजमार्ग अवरुद्व भएको छ । शनिबार रातिबाट परेको वर्षाका कारण आइतबार बिहान आएको पहिरोले राजमार्ग अवरुद्व भएको हो । हुल्म प्रहरी चौकीका इन्चार्ज मीनबहादुर बमका अनुसार अवरुद्व राजमार्ग खुलाउन डोजरमार्फत पहिरो पन्छाउने काम भइरहेको छ । पहिरो आसपासमा दैनिक उपभोग्य सामान बोकेका ट्रक तथा अन्य गाडीहरु रोकिएका छन् । उनले भने, नीकै कडा चट्टानबाट फुटेको पहिरो वर्षा नरोकिए पुन आउन सक्ने अवस्था छ । बिहानैबाट पहिरो पंछाउन प्रहरीको टोली, सडक विभागका मजदुरहरु पनि लागि परेका छन्।"
"बैतडीमा बाढीले १२ कल्भर्ट बगायो, १५ घर पहिरोको उच्च जोखिममा","बैतडी : वर्षा सुरु भएसँगै बैतडीका विभिन्न स्थानमा बाढी पहिरोले समस्या निम्त्याएको छ । जिल्लाको डिलाशैनी गाउँपालिका १ का विभिन्न स्थानमा गण्न्नी गाड खोलाले १२ कल्भर्ट बगाएको गाउँपालिकाका विपद् व्यवस्थापन सम्पर्क व्यक्ति पुरुषोत्तम नाथ योगीले बताए । शनिबार राती र शुक्रबार राती भएको वर्षाले खोलामा आएको बाढीले क्षति पुर्याएको उनले बताए । उनले खोलामा आएको बाढीले गाउँमा जाने कल्भर्ट बगाएको जानकारी दिए। वडा नं १ को बडम, सेल्तडा, रामला, डुडेपानी लगायतका क्षेत्रमा पहिरो समेत गएको विपद् व्यवस्थापन सम्पर्क व्यक्ति योगीले बताए । उनका अनुसार वडा नं १ मा साना साना पहिरो खसेका छन् ।पहिरोका कारण १५ घर उच्च जोखिममा परेका छन्। पहिरोले गाउँमा खानेपानी धारा बगाएको छ भने बस्ती पनि जोखिममा परेका स्थानीय मानसिंह रानाले बताए ।बाढीले खोलाले किनारका खेतीहरु बगाएको उनले बताए। वडा नं १ मा मात्रै ५० लाख बढीको क्षति भएको डिलाशैनी गाउँपालिकाले जनाएको छ । अहिले पनि क्षतिको विवरण संकलन गर्ने कार्य भइरहेको गाउँपालिकाका विपद् व्यवस्थापन सम्पर्क व्यक्ति योगीले बताए ।"
काठमाडौं उपत्यकामा थपिए ३० जना कोरोना संक्रमित,"काठमाडौं : काठमाडौं उपत्यकामा थप ३० जनामा कोरोना संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले आइतबार ३० जनामा कोरोना संक्रमण पुष्टि गरेका हुन्।मन्त्रालयका अनुसार विभिन्न प्रयोगशालामा गरिएको परीक्षणमा उनीहरुमा कोरोना संक्रमण देखिएको हो। संक्रमित हुनेमा काठमाडौंका २७ जना, भक्तपुरका १ र ललितपुरका २ जना गरी जम्मा ३० जनामा कोरोना संक्रमण देखिएको हो। पछिल्लो समय उपत्यकामा कोरोना संक्रमण दर दिनप्रतिदिन बढ्दै गएको छ।कोरोना संक्रमणबाट बच्न सामाजिक दूरी कायम राख्न, अनावश्यकरुपमा घर बाहिर नजान र अनिवार्य मास्क प्रयोग गर्न स्वास्थ्य मन्त्रालयले आग्रह गर्दै आएको छ। यस्तै आइतबार थप २९२ जनामा कोरोना संक्रमण देखिएको छ।मन्त्रालयका अनुसार योसहित संक्रमितको संख्या १५ हजार ७८४ पुगेको हो। १३२ जनाले कोरोना जितेर घर फर्किएको मन्त्रालयका प्रवक्ता डा गौतमले जानकारी दिए । योसहित कोरोना जित्नेको संख्या ६ हजार ५४७ पुगेको छ।मन्त्रालयका अनुसार कोरोनाबाट मृत्यु हुनेको संख्या ३४ पुगेको छ। थप २९३ जनामा कोरोना पुष्टि : संक्रमितको संख्या १५ हजार ७ सय ८४ पुग्यो"
नेपाल र चीनको सीमानामा नेपाली झण्डा गाडियो,"गोरखा : त्रिदेशीय सीमा सवाल उठिरहेका बेला गोरखाको छेकम्पारस्थित दुईवटा नाकामा नेपाली झण्डा गाडिएको छ । चुमनुब्री गाउँपालिका ७ छेकम्पारका वडाअध्यक्ष र दुईजना वडा सदस्यले थाप्ला र ङुइलाढाजेन नाकामा झण्डा गाडेर फर्किएको वडा अध्यक्ष पासाङफुञ्जो लामाले जानकारी दिए । जिल्ला प्रशासन कार्यालयसँग समन्वय गरी वडाका जनप्रतिनिधिहरु सीमानामा पुगेर झण्डा गाडेको उनले बताए । 'विगतदेखि नै सीमानामा चीनको झण्डा मात्र थियो । अनि मैले जिल्लाका सिडियोसाबसँग सल्लाह गरेर झण्डा गाडेको हुँ, उनले भने, 'सीमानामा चीनको मात्र झण्डा देख्दा र हाम्रो झण्डा नदेख्दा खल्लो लाग्थ्यो । अब दुवै देशको झण्डा देख्न पाइने भयो । आत्मसन्तुष्टिको महशुस भएको छ ।' सीमानामा झण्डा गाडेको यहाँको इतिहासमा यो नै पहिलो पटक भएको उनले बताए ।झण्डा फहराउनका लागि वडाअध्यक्ष पासाङफुञ्जो लामा र वडा सदस्यहरु कर्साङफुञ्जो र पेम्बा लामा गएका थिए । थाप्ला नाका ५,१०४ मिटर उचाइमा रहेको छ भने ङुइलाढाजेन ५,०९३ मिटर उचाइमा रहेको स्थानीय पर्यटन व्यवसायी धावा ग्याल्जेन लामाले जानकारी दिए । ङुइलाढाजेन नाकामा पिलर नंबर ३८ रहेको छ भने थाप्लामा नाकामा पिलर नंबर ३९ रहेको उनले बताए । ङुइलाढाजेनबाट छेकम्पारका बासिन्दा र तिब्बतको केरुङका बासिन्दा आवतजावत गर्छन् भने थाप्ला नाकाबाट आवतजावत नहुने पनि लामाले बताए ।"
कक्षा ११ को परीक्षा अब विद्यालयले नै लिने,"काठमाडौं : लकडाउनका कारण रोकिएको कक्षा ११ को वार्षिक परीक्षा यस पटक सम्बन्धित विद्यालयले नै लिन पाउने भएका छन्। शिक्षामन्त्रीको अध्यक्षमा रहेको राष्ट्रिय पाठ्यक्रम मूल्यांकन तथा विकास परिषदले यस्तो निर्णय गरेको हो। यसअघि कक्षा दशको अन्तिममा लिइने माध्यमिक शिक्षा परीक्षा (एसईई) पनि विद्यालयको मूल्यांकनका आधारमा हुने निर्णय मन्त्रिपरिषदले गरेको थियो। दुवै कक्षाका परीक्षा विगतमा राष्ट्रिय परीक्षा बोर्डले सञ्चालन गरेर नतिजा पनि उसैले सार्वजनिक गर्दथ्यो। यसपटक कोभिड १९ को संक्रमण त्रास कायमै रहेको र बोर्डबाट परीक्षा सञ्चालन गर्न असम्भव रहेकोले विद्यालयलाई नै जिम्मेवारी दिइएको मन्त्रालयले जनाएको छ। कक्षा ११ को परीक्षामा सहभागी हुन करिव पाँच लाखले परीक्षा फाराम भरेका थिए। कक्षा १२ को परीक्षा भने अवस्था सहज भएपछि बोर्ड मार्फत नै सञ्चालन गर्ने मन्त्रालयले जनाएको छ। कक्षा ११ को परीक्षा भने अवदेखि सधै विद्यालयबाट नै सञ्चालन गर्ने निर्णय परिषदले गरेको छ। मन्त्रालयले परीक्षा सञ्चालनको मोडालिटी, अंक दिने तरिका लगायतका विषयमा कार्यविधि बनाउने जिम्मा बोर्डलाइ दिएको छ। बोर्डबाट तयार भएको कार्यविधिको आधारमा परीक्षालाई व्यवस्थित गरिने छ।"
फेवाताल पुरिने क्रम तीव्र : ८ वर्षअघि ताल अहिले धान खेत (तस्बिर),"पोखराः पोखराको प्रमुख आकर्षण रहेको फेवाताल तीव्र गतिमा पुरिंदै गएको छ। ८ वर्षअघि ताल रहेको करिव २ सय रोपनी क्षेत्रफल अहिले धान खेतमा परिणत भएको छ। लकडाउनको समयमा ताल पुरिएर बनेको जमिनमा स्थानीयले धान रोपेका हुन्। रामसार क्षेत्रमा सुचिकृत पोखराको फेवाताल प्राकृतिक र मानवीय व्यवहारका कारण साँगुरिंदै गएको छ। वर्षा याममा ठुलो परिमाणमा गेग्रयान, कमेरो र माटो थ्रुप्रिंदै जाँदा ताल संकटमा पर्दै गएको हो। जलाधार क्षेत्रमा जाने पहिरो खहरे खोला हुँदै तालको मुख्य स्रोत हर्पन खोलामा मिसिएर तालमा थ्रुप्रिन्छ। तालको गहिराइ पनि तीव्र रुपमा कम हुँदै गएको छ। ताल पुरिएर बनेको जमिनको माटो झिकेर ताललाई पुर्न पहिलेकै अवस्थामा पुर्याउने प्रक्रियामै रहेको अवस्थामा धान रोप्नु मुर्खता भएको पोखरा महानगरपालिकाका मेयर मानबहादुर जिसीले बताए। गत वैशाखमा महानगरपालिकाले तााल पुरिएर बनेको जमिनको माटो झिक्न एक निजी कम्पनीलाई जिम्मा दिए पनि माटो झिक्दा झिक्दै रोकिएको थियो। फेवातालको मुहानबाट तालमा प्रत्येक वर्ष एक लाख ४२ हजार मेट्रिक टन गेग्रयान थुप्रिंदै आएको विभिन्न अध्ययनले देखाएको छ। समय श्रृखला विश्लेषणबाट यो अवस्था देखिएको हो। नापी विभागको अभिलेख अनुसार सन् १९५७ को नापी अनुसार लगभग २२ हजार रोपनीमा फैलिएको फेवाताल सन् दुई हजारसम्म आइपुग्दा अध्ययनमा तालको क्षेत्रफल घटेर ९ हजार ९ सय ५५ रोपानीमा सिमीत रहेको तथ्याङ्क छ। पछिल्लो समयमा गण्डकी प्रदेश सरकार र पोखरा महानगरपालिकाले फेवा ताल पुरिने क्रम रोक्न तालको पानीको स्रोत रहेका खोला, खहरे खोलाहरुमा सिल्टेसन पोखरी निर्माण काम गरेको छ। पोखरा महानगरपालिकाले गण्डकी प्रदेश सरकारसँगको समन्वयमा २८ करोड १६ लाखको लागतमा पाँच वटा सिल्टेसन पोखरी निर्माण कार्य भएको हो। पछिल्लो समयमा ताल संरक्षणमा प्रदेश सरकार र महानगरपालिकाले केही प्रयास गरे पनि अतिक्रमणमा परेको जमिन संरक्षणमा भने अझै काम हुन सकेको छैन। फेवातालको सिमाङ्कनसमेत अहिलेसम्म हुन सकेको छैन।"
सप्तरीमा कोरोना संक्रमितको संख्या तीन सय नाघ्यो,"राजविराज : सप्तरीमा थप ३४ जनामा कोरोना पोजिटिभ पुष्टि भएसँगै संक्रमितको संख्या ३०३ पुगेको छ । हनुमानगर कंकालिनी नगरपालिकामा १६ जना, डाकनेश्वरी र खडक नगरपालिकामा ५५ जना, छिन्नमस्ता गाउँपालिकामा ४ जना, महादेवा गाउँपालिकामा २ जना, शम्भुनाथ नगरपालिका र राजगढ गाउँपालिकामा ११ जनामा कोरोना पोजिटिभ पुष्टि भएको स्वास्थ्य कार्यालय सप्तरीले जनाएको छ । स्वास्थ्य कार्यालय सप्तरीका अनुसार हालसम्म हनुमाननगर कंकालिनी नगरपालिकामा ५४, बलान बिहुल गाउँपालिकामा ४४, तिलाठी कोइलाडी गाउँपालिकामा ४२, बोदे बर्साइन नगरपालिकामा ३४, छिन्नमस्ता गाउँपालिकामा २७, राजगढ गाउँपालिकामा २० जना संक्रमित भएका छन् । यसैगरी डाक्नेश्वरी नगरपालिकामा १७, राजविराज नगरपालिकामा १५, महदेवा गाउँपालिकामा १४, सुरुङ्गा नगरपालिकामा १३, खडक नगरपालिकामा ७, अग्नीसाइर कृष्णसवरण र तिरहुत गाउँपालिकामा ४४ जना, कञ्चनरुप, शम्भुनाथ र सप्तकोशी नगरपालिकामा २२ जना, रुपनी र विष्णुपुर गाउँपालिकामा ११ जना संक्रमित भएका छन् । संक्रमित थप भएका ३४ जनालाई राजविराजस्थित साईकृष्णा आइसोलेशन केन्द्रमा ल्याउने क्रम भइरहेको छ । सप्तरी जिल्लामा कोरोना जितेर निको हुनेको सङ्ख्या १ सय ३९ पुगेको छ ।"
छोराको उपचारका लागि सहयोग माग्दै गोमा कुमारी,"धादिङ : नीलकण्ठ नगरपालिका ८ माथिल्लो हटियाका हितनारायण श्रेष्ठ उमेरले भर्खर २१ वर्षका भए । गाडी चलाउन सिकेर आफै स्वरोजगार भइसकेका श्रेष्ठको सामान्य अवस्था हुँदो त उनी यतिबेला गाडी चलाएर घरखर्च चलाइरहेका हुन्थ्ये । समय सधै एकनासको कहाँ हुदो रहेछ र। हितनारायणको जीवनमा २०७५ सालको नयाँ वर्ष सधैंका लागि कालो दिन बन्न पुग्यो । पोखराको डेरी कम्पनीमा गाडी चालकको काम गर्ने हितनारायण वैशाख १ गते राती अबेर कोठा फर्किए । मुलढोकामा गेट लगाइएको र फोन गर्ने पैसा पनि मोबाइलमा नभएपछि उनी घरको छतबाट बरण्डामा झरेर कोठामा जाने योजना बनाए । तर बाहिरबाट छतमा उक्लिदै गर्दा तेस्रो तल्लाको बरण्डाबाट भूँइमा बजारिन पुगे । आफन्त र छरछिमेकीले तत्कालै गण्डकी अस्पताल पुर्याए। त्यहाँबाट मनिपाल अस्पताल रिफर गरियो । उनलाइ त्यहाँ ८ महिना राखेर उपचार गरियो । हितनारायणका बुवा पदम नारायणले भने, 'तीन तला माथिबाट खसेर बजारिएपछि छोरोको कम्मर मुनीको भाग चल्दैन, अस्पतलाममा २३ पटक अप्रेसन गरियो, पैसा धेरै खर्च भयो तर छोराको अवस्थामा सुधार भएन ।' लाउँलाउँ र खाउँखाउँ भन्ने उमेरमा हितनाराणको ओच्छ्यानको बास भएको साढे २ वर्ष भयो । कम्मर मुनीका भाग सुक्दै गइरहेको छ । कम्मरमुनी चिमोटे पनि, कुटेपनि केही थाहा नहुने हितनारायण बताउँछन् । 'कम्मरमुनी केही छैन जस्तो लाग्छ, ज्यान हल्लाउँदा कम्मरसम्म मात्रै थाहा पाउछु, ' हितनाराणले भने, 'खाटमा यताबाट उता पल्टिन पनि सहारा चाहिन्छ ।' छोराको स्याहार सुसार गदै आमा गोमाकुमारी।तस्बिर : अन्नपूर्ण हितनारायणको उपचारको लागि परिवारले सक्दो प्रयास गरे । उनको उपचारमा दाइ, दिदी भिनाजु र परिवारले गरेर २० लाख रुपैयाँभन्दा बढी खर्च गरिसके तर उनको अवस्थामा सुधार आएको छैन । बुवा पदम नारायणले भने, 'मेरुदण्ड भाँचिएको भएपनि ह्वील चियरमा यता उता त गर्न सक्थ्यो होला नी, यसरी दिशापिसाब नै एकै ठाउँमा हुनेगरी ओच्छ्यानकै बास हुन्न थियो होला, ज्यान सुक्दै जाँदैन थियो होला, मेरुदण्ड नै भाँचिएका अरु बिरामी पनि ह्वीलचियरमा बसेको देखिन्छ ।' छोराको उपचारमा पाखो बारी बेचेर खर्च गरेको भएपनि ८ महिना अस्पतालमा उपचार गरेर राख्दा यो समस्या भएको भनेर डाक्टरले नभनेको पदमनारायणले बताए । छोरोका अवस्था बुझ्न वडादेखि जिल्लाका नेतासम्म घर आइपुगेको भएपनि कोही कसैले सहयोग नगरेको पदमनाराणले दुःखेसो पोखे । 'एक एक घण्टामा कोल्टे फेराइदिरहनुपर्छ, हितनाराणकी आमा गोमा कुमारीले रुँदै भनिन्, 'छोरोको यो अवस्था भएपछि आफू मेलापात समेत गएकी छैनन् ।' डाक्टरहरुले २ वर्षसम्म घरमै राखेर ११ घण्टामा कोल्टे फेराइदिरहनु पर्ने र २ वर्षपछि फेरी चेकजाँच गरेपछि मात्रै उपचार हुनेनहुने बताएको भएपनि खर्च अभावमा अहिले चेकजाँच गराउन समेत लान नसकिएको गोमा कुमारीले बताइन् । 'सास छउन्जेल आस हुँदो रहेछ, अब मरोस भनेर छाडिदिन पनि सकिँदो रहेनछ, गोमाकुमारी भावविह्वल हुँदै भनिन्, 'आमाको मन किन मान्थ्यो र । रिसाए पनि, झर्को फर्को गरेर भएपनि घण्टाघण्टामा दिशापिसाव गराइरहेको छु । कोल्टे फेराइदिरहेको छु ।' सधै एकै ठाउँमा सुतिरहँदा हितनाराणको घुँडा र तिघ्रामा घाउ भइसकेको छ । दिनहुँ ड्रेसिङ गर्नुपर्छ । औषधि र मलम पट्टि गरेर महिनाको ७८ हजार खर्च भइरहेको बुवा पदमनाराणले बताए । 'आम्दानी केही छैन, पाखोबारीमा खनिखोस्री गरेर जिविका चलाउने हामीलाई यो अवस्था आइलाग्यो, पदमनाराणले भने, 'जेठो छोरोलाइ यसको उपचार गराउँदा लागेको ऋण को ब्याज तिर्दैमा ठिक्क छ, कमाउने अर्को छोरोको यो अवस्था छ, उपचार गरेरै ऋण लागिसक्यो, आम्दानी केही छैन, छर छिमेकी र आफन्तको सहयोगमा औषधि किनेर ख्वाइरहेका छौँ । कतिन्जेल मागेर खुवाउने हो, चिन्ता छ ।'"
खाली खुट्टा हिँडेर सरकारको विरोधमा उत्रिए युवा,"महेन्द्रनगर : आइतबार महेन्द्रनगरमा युवाहरुले खाली खुट्टा हिँडेर प्रदर्शन गरेका छन् ।कोरोना महामारीका बेला सरकार गम्भीर नभएको भन्दै नाङ्गो खुट्टा महेन्द्रनगर बजारमा प्रदर्शन गर्दै सरकारलाई खबरदारी गरेका छन् । स्वस्र्फुत रुपमा प्लेकार्डसहित प्रर्दशनमा उत्रिएका युवाले स्थानीय सरकारले जनताको स्वास्थ्य सुरक्षामा वेवास्ता गरेको,क्वारेन्टाइनको व्यवस्थापन हुनुपर्ने र पीसीआर परीक्षणको दायरा बढाउनुपर्ने भन्दै सरकारको ध्यानाकर्षण गराएका छन् । 'पीपीइ अभावमा स्वास्थ्यकर्मीले एउटै पीपीइ र मास्क धोरए महिनौसम्म सेवामा खटिएका छन् प्रदर्शनमा सहभागी धिरज जोशीले भने,' मेयरहरुको दिनदिनै मास्क परिवर्तन हुँदैछ। अग्रपंत्तिमा खटिएका स्वास्थ्यकर्मी र सुरक्षाकर्मीलाई सुरक्षा सामग्री छैन ।' उनले सरकार आफ्नो दायित्वबाट पन्छिन खोजेको भन्दै जनताको स्वास्थ्यमा ध्यान दिन आग्रह गरे । आरडिटी परीक्षण हटाई पीसीआर परीक्षणको दायरा बढाउनुपर्ने उनले बताए । अर्का सहभागी सुनिल थापाले क्वारेन्टाइनमा महिला र बालबालिका सुरक्षित नभएको बताउँदै सरकारले सुरक्षामा ध्यान दिनुपर्ने बताए । 'क्वारेन्टाइनमा भद्रगोल छ त्यहा महिला र बालबालिका सुरक्षित छैनन, उनले भने , 'सरकारले आफ्नो दायित्वबाट पन्छिनु हुँदैन।' क्वारेन्टाइनबाटै संक्रमण फैलिरहेको स्मरण गराउँदै युवाहरुले सरकार गम्भीर नभएको आरोप लगाए । तत्काल सरकारले पीसीआर परीक्षणको दायर बढाएर नागरीकको स्वास्थ्य अधिकारको सुनिश्चित गर्नुपर्ने उनीहरुको माग छ। महामारीका बेला समेत सरकारले अनियमितता गरिहेको प्रति युवाहरु आक्रोसित भएका छन । महेन्द्रनगरको मदन चोक देखी बजार परिक्रमा गरेर भीमदत्तनगरपालिका मुल गेट अगाडी युवाहरुले नाराबाजस् समेत गरेका थिए । उनीहरुले भीमदत्तका येर सुरेन्द्र विष्टलाई जनताको पिडा बुझेको खै भन्दै नाराबाजी गरेका थिए ।"
विभिन्न देशबाट १८ हजार दुई सय ९४ नेपालीको उद्धार,"काठमाडौं : विश्वव्यापी महामारीको रुपमा फैलिएको कोरोना भाइरस (कोभिड१९) संक्रमणका कारण अलपत्र परेका १८ हजार बढी नेपालीको उद्धार भएको छ । सरकारले असरा २० गतेसम्म १८ हजार दुई सय ९४ नेपालीको उद्धार गरेको कोभिड१९ क्राइसिस म्यानेजमेन्ट सेन्टरले जनाएको छ । सेन्टरका अनुसार आइतबार कतार, यूएई र कुवेतबाट छ सय बढीको उद्धार गरिएको छ ।"
विदेशमा कोरोना संक्रमणबाट एकसातामा १३ नेपालीको मृत्यु,"काठमाडौं : कोरोना भाइरस (कोभिड१९) को संक्रमणबाट विदेशी भूमिमा यो साता थप १३ जनाको ज्यान गएको छ । गैरआवासीय नेपाली संघ (एनआरएनए) का अनुसार विदेशी भूमिमा योसँगै एक सय ४३ जनाको कोरोनाका कारण ज्यान गएको छ । संघअन्तरर्गतको स्वास्थ्य समितिका अनुसार युएईमा थप ६ जना, भारतमा ५ जना, ओमान र कुवेतमा एकएक जनाको ज्यान गएको हो । गत पछिल्लो दुई हप्ता विदेशी भूमिमा कोरोना भाइरसका कारण निधन नभएपछि यो हप्ता एकैचोटी १३ जनाको निधन हुँदन विदेशी भूमिमा कार्यरत नेपाली चिन्तित भएका छन् । संघका अनुसार कोरोणा भाइरसका कारण बेलायत, अमेरिका, युएई, साउदी अरब, बहराइन, कुवेत, कतार, आयरल्याण्ड, जापान, टर्की, नेदरल्याण्ड र स्वीडेन, ओमान लगायत देशमा कार्यरत नेपालीहो कोरोना भाइरस संक्रमणका कारण ज्यान गएको छ । एनआरएनए स्वास्थ्य समितिका संयोजक डा सञ्जीव सापकोटाका अनुसार यो साता विदेशमा मध्यपूर्वका देशमा सक्रमण बढ्दै गएको बताए । सक्रमणबाट जोगिन उनले सतर्क रहन अनुरोध गरेका छन् । मास्क अनिवार्य लगाउन, सबै कोरोनाको संक्रमण भएजस्तै टाढै बसेर सुरक्षित हुन, नियमित साबुनपानीले हात धुन उनले सल्लाह दिएका छन् । उनका अनुसार मध्यपूर्वका देशबाहेक अन्य मुलुकमा कोरोना संक्रमणको बढ्ने दर न्यून हँदै गइरहेको जानकारी दिएका छन् । पूर्णरुपमा सुरक्षित हुनुपर्ने उनको सुझाव छ । समितिका अनुसार शनिबार साँझसम्म विदेशमा २८ हजार नौ सय १८ जनामा कोरोना संक्रमण देखिएको छ । त्यस्तै विदेशी भूमिमा बस्ने नेपाली २५ हजार २ सय २६ जना कोरोनाबाट मुक्त भएको संघ अन्र्तगतको समितिका प्रवक्ता चिरण शर्माले जानकारी दिए । संघका अनुसार हालसम्म विश्वभर ३७ देशमा रहेका नेपाली कोरोना भाइरसबाट प्रभावित भएका छन् । १८ हजार २ सय १३ जना स्वदेश फर्किए कोरोना भाइरस (कोभिड १९) का कारण विदेशी भूमिमा अलपत्र परेका १८ हजार भन्दा बढी नेपाली स्वदेश फर्किएका छन् । सरकारले विदेशी भूकिमा समस्यामा परेका करिब २५ हजार नेपालीलाई पहिलो चरणमा ल्याउने तयारी गरेको छ । विश्वव्यापी लकडाउन भएपछि विभिन्न देशमा रोकिएका तथा वैदेशिक रोजगारी गुमाएर समस्यामा परेका नेपालीको पछिल्लो समयमा उद्दारको काम तीब्रता दिइएको छ । संघ र विदेशस्थित नेपाली कुटनीति नियोगको संयुक्त पहलबाट जेठ ३२ गतेदेखि कामदार फर्काउन सुरु गरिएको थियो । अहिलेसम्म २१ देशबाट १८ हजार २ सय १३ फर्किएका छन् । फर्किएकामध्ये ७५ प्रतिशतभन्दा बढी वैदेशिक रोजगारीमा गएका रहेको श्रम मन्त्रालयका अधिकारी बताउँछन् । संघका अनुसार अफगानिस्तान, अष्ट्रिेलया, ओमान, कतार, म्यानमार, कुवेत, जापान, थाइल्याण्ड, दक्षिण कोरिया, वंगलादेश, मलेसिया, माल्दिभ्स, श्रीलंका, यूएई, साउदी अरब, सिंगापुर, हङ्गकङ्ग, पाकिस्तान, बहराइन, अमेरिका र बेलायतलगायतका देशमा रहेका नेपाली नेपाल फर्किएका छन् । सर्वोच्च अदालतले रोजगारी गुमाएर अति समस्यामा परेका कामदारलाई वैदेशिक रोजगार कल्याणकारी कोषको रकमबाट कामदार ल्याउन निर्देशन दिएपनि कार्यान्वयन सुरु भएको छैन् । वैदेशिक रोजगार बोर्ड र श्रम, रोजगार तथा सामाजिक सुरक्षा मन्त्रालयले कामदार फिर्ता ल्याउने निर्देशिका बनाएपनि मन्त्रिपरिषद्ले पारित गर्न सकेको छैन् । अहिले रायका लागि कानुन मन्त्रालयमा पठाइएको छ । उक्त निर्देशिका पारित हुन नसक्दा अति समस्यामा परेका कामदार स्वदेश फर्कन सकेका छैनन् । केहीले कोषबाट उद्दार हुने आशै मारेर ऋण गरेर भएपनि फर्किन थालेका छन् । ११५ शव स्वदेश ल्याइयो यसैबीच विदेशमा निधन भएका एक सय १५ जनाको शव नेपाल ल्याइएको छ । कोरोना भाइरस (कोभिड १९) पछि विभिन्न कारणले विदेशी भूमिामा निधन भएका ३ सय ५२ शव मध्य एक सय १५ जनाको शव नेपाल ल्याएको हो । एक सय ५ जनाको शव ल्याउने प्रक्रियामा रहेको बताइन्छ । एक सय ३२ जना नेपालीहको शव परिवारको सहमतिमा विदेशमै अन्त्येष्टि गरिएको छ । कोरोनाका कारण नियमित उडान नभएका कारण सरकारले मृतकका परिवारबाट सहमति लिएर गन्तव्य देशमै दाह संस्कार गर्ने नीति लिएको छ । परिवारले सहमति नदिएमा शव ढिलै भएपनि स्वदेश ल्याउने बोर्डले जनाएको छ ।"
"खोकनाबासी भन्छन्हाम्रो थातथलो दिन्नौं, कुनै परियोजना चाहिँदैन","ललितपुर : ०७२ को भूकम्प भन्दापहिला फास्ट ट्रयाक पीडित खोकनाबासीका लागि सरकारले मुआब्जा निर्धारण गरेको थियो। त्यतिबेला ललितपुरका प्रमुख जिल्ला अधिकारी यादव कोइराला थिए। सरोकारवालासँग बसेर छलफल गरिसकेपछि सरकारले मुआब्जाको टुंगो लगाएको थियो। तर उक्त समयको मुआब्जा निर्धारण झारा टार्ने खालको भएको आरोप खोकनाबासीको छ। चलनचल्तीको भाउ भन्दा थोरै मुआब्जा निर्धारण गरिएको भन्दै उनीहरु आन्दोलित छन्। त्यसबेला मोटर नपुगेको ठाउँमा प्रतिआना डेढ लाखसम्म र मोटरले छोएको ठाउँमा तीन लाख ५० हजारसम्म मुआब्जा तोकिएको थियो। त्यसयता ललितपुर महानगरपालिका२१ खोकनाका स्थानीयहरु प्रत्येकवर्ष रोपाईको बेला राज्यसँग कुस्ती खेल्दै आएका छन्। आफ्नै जमिनमा बाली लगाउँदा राज्यले बन्दुक देखाएर तर्साएको उनीहरुको गुनासो छ। यतिबेला खोकनाका किसानहरु कुनै पनि परियोजना बन्न नदिने पक्षमा छन्। खेती लगाउन देउ। मुआब्जा चाहिन्न भन्ने नाराका साथ उनीहरु शनिबार पनि प्रदर्शनमा उत्रिएका थिए। असहज परिस्थितिलाई नियन्त्रणमा लिन प्रहरीले अश्रुग्याँस छोडेको थियो। प्रहरी र आन्दोलनकारी दुवैतर्फ घाइते भए। खोकनामा स्मार्ट सिटी, हाइटेन्सन लाइन, फास्ट ट्रयाक जस्ता कुनै पनि नयाँ योजना आवश्यक नभएको र यसले खोकनाको पहिचान मेटाउने स्गानीय बताउछन्। केही वर्षदेखि खोकना बचाउ अभियानमा लागेका नेपाल डंगोल भन्छन् चलनचल्ती भन्दा निकै सस्तोमा मुआब्जा दिएकाले आफूहरुलाई त्यो मान्य नहुने बताउछन्। उनले भने थातथलो सकिने भयो, यस्ता परियोजना चाहिँदैन। पटकपटकको छलफलमा उपस्थित भएर पनि स्थानीयले माहोल बिगारेको गुनासो वडाअध्यक्ष रविन्द्र महर्जनले गरे। उनका अनुसार असार १५ गते सरोकारवालाहरुसँग छलफल भएको थियो। उक्त छलफलमा प्रतिनिधिसभा सदस्य पम्फा भुषा, मेयर चिरिबाबु महर्जन, प्रमुख जिल्ला अधिकारी नायारण प्रसाद भटट् लगायतको उपस्थित थियो। तर स्थानीयहरुलाई छलफलमा निमन्त्रणा गरेपनि उपस्थित थिएनन्। उक्त छलफलमा अबका दिनमा कुनै विवाद ननिम्त्याउने, किसानले जेजति बाली लगाएका छन् भित्राउन दिने जस्ता सहमति भएको थियो। महर्जनले भने फेरी खेत रोप्न सुरु भएछ। प्रहरीले रोक्न खोज्दा वातावरण विथोलियो। अस्तिको सहमति लागु भएन। अब उप्रान्त यो विवाद लम्ब्याउन नहुने र यसको समाधान खोज्नुपर्ने वडाअध्यक्ष महर्जन बताउछन्। सँधै विवाद राखेर भएन नी। यहाँ कुनै अप्रिय घटना नहोस। उनी भन्छन्। जनताको माग लिएर सरकार समक्ष कुरा गर्ने र आफू जनतालाई दुःख दिने पक्षमा नरहेको उनले सुनाए। महर्जनका अनुसार खोकनावासीका कम्तिमा एघार सय कित्ता जग्गा फास्ट ट्रयाकमा पर्छ। केहीले पहिला नै सरकारसँग मुआब्जा लिइसकेका छन् भने केहीले लिन बाँकी रहेको उनले बताए।"
"पहिरोमा पुरिएर ६ को मृत्यु, एक बेपत्ता","बझाङ : बझाङमा शुक्रबार राति पहिरो जाँदा ६ जनाको मृत्यु भएको छ भने एकजना बेपत्ता भएका छन् । केदारस्यूँ गाउँपालिका ८ मल्लेस गाउँमाथिबाट आएको पहिरोले ६ जनाको मृत्यु भएको हो । आफ्नै घरभित्र पुरिएको अवस्थामा ४० वर्षीय राममती जेठारा र उनका छोरा ११ वर्षका प्रयागराज जेठारा र ७ वर्षकी छोरी अस्मीता जेठाराको मृत्यु भएको झोता प्रहरीका इन्चार्ज तथा प्रहरी सहायक निरीक्षक रायभान सिंहऐरिले जानकारी दिए । घटनास्थल दुर्गममा भएकाले शव निकाल्न समय लागेको हो, उनले भने । ६ जनाको शव निकालेको छ भने बाँकी एकजनाको अझै निकाल्न सकेको छैन, घटनास्थल झोता प्रहरी चौकीबाट ४ घण्टा पैदल दूरी पार गर्नुपर्छ । यस्तै, पहिरोमा परी ८० वर्षका दले जेठारा, सन्तु जेठारा र लक्ष्मी जेठाराको मृत्यु भएको छ । गिरिजा जेठाराको भने शव अझै भेटिएको छैन । उनीहरू सबैको शव घरमा च्यापिएको अवस्थामा प्रहरीले स्थानीयको सहयोगमा निकालेको हो । शुक्रबार राति अविरल वर्षासहित आएको पहिरोले उनीहरूको ज्यान लिएको हो । राति पहिरो आएको हल्ला भएको थियो, स्थानीय सुरेश जेठाराले भने । गाउँका अधिकांस भागेर ज्यान जोगाउन सफल भए । उनीहरू भाग्न नसकेपछि मृत्यु भएको हो । पहिरोमा परी २० घर पूर्णरूपमा क्षति पुगेको छ भने एक सय ५१ परिवार प्रभावित भएका छन् । गाउँलेको धनसम्पत्ति र पशुचौपाया पुरिएका छन् । गाउँमाथि सामुदायिक वनबाट पहिरो आएको हो । पहिरो गाउँ जानलाई खोला तर्नुपर्ने भएकाले समस्या भएको स्थानीयले बताएका छन् । पहिरोबाट अधिकांस परिवार विस्थापित भएका छन् । विस्थापित आफन्तको घरमा शरण बसेका छन् । पहिरोमा घटनामा क्षति भएका पीडित परिवारलाई राहत दिनका लागि गृह मन्त्रालयसँग समन्वय भइरहेको प्रतिनिधिसभा सदस्य आशा विकले वताइन् । शनिबार दिनभर शव व्यवस्थापन गर्नमै समय भएकाले क्षतिको विवरण आउन नसकेको बझाङका प्रमुख जिल्ला अधिकारी कमलराज भण्डारीले जानकारी दिए । पहिरोमा कतिको क्षति भएको विवरण आउन बाँकी छ, उनले भने ।"
"पहिरोले बगायो, सर्पले टोक्यो","नेपालगञ्ज पाल्पा : व्यवस्थित क्वारेन्टाइन विस्तारै खाली हुँदै गएका छन्। प्रदेश ५ मा ४५ हजारसम्म क्वारेन्टाइनमा बसेका थिए। ती संख्या अहिले घटेर ९ हजार ६ सयमा झरेको छ। भारतबाट आउनेलाई घरमै व्यवस्थापन गर्ने निर्देशनपछि क्वारेन्टाइन खाली हुदै गएका हुन्। अहिले रहेका क्वारेन्टाइन असुरक्षित छन्। बाढी, पहिरोको जोखिमका साथै सर्पदंशको खतरा रहेको छ। गुल्मीको इश्मामा क्वारेन्टाइन नै पहिरोले बगाएको छ। इम्मा गाउँपालिका दोहली डाढको कालिका निम्नमाध्यमिक विद्यालय पहिरोले भत्काएपछि त्यहाँ बसेका पाँच जना घर पठाइएका छन्। आरडिटी पोजेटिभ भएर आएका उनीहरूमध्ये पिसिआर परीक्षण रिपोर्ट नआउदै घर पठाउनु परेको वडा नम्बर ४ का वडाध्यक्ष गनुप्रसाद अधिकारीले जनाए। सर्पले डस्यो ४ जेठमा बाँकेको नरैनापुर गाउँपालिका५ भोेजभगवानपुरस्थित दीपेन्द्र प्राविको क्वारेन्टाइनमा २५ वर्षका युवाको ज्यान गयो। बिहान साढे ५ बजेतिर पखाला लागेका युवाको समयमै औषधिमूलो नहुँदा उनको ज्यान गएको थियो। विद्यालयको चार वटा कोठामा ६० जनालाई राखिएको थियो। धेरैलाई खाँदेर राखेकाले यो क्वारेन्टाइनमा बसेका आधाभन्दा बढीमा कोरोना पुष्टि भएको थियो। गत २६ जेठमा जानकी गाउँपालिका१ बढैयाको नेपाल राष्ट्रिय प्राथमिक विद्यालयको क्वारेन्टाइनमा बसेका सुन्दरलाल काँदुलाई गोमन सर्पले टोक्यो। उनलाई झन्डै १२ घण्टापछि मात्र भेरी अस्पताल नेपालगन्जमा उपचारका लागि पठाइएको जानकी१ का वडाध्यक्ष मोरजा राई बताउँछन््। पीसीआरबाट कोरोना परीक्षण गर्दा रिपोर्ट नेगेटिभ आइसकेकाले उनी सोही दिन अस्पताल र क्वारेन्टाइनबाट डिस्चार्ज भएर घर गएका थिए। नरैनापुर र जानकी गाउँपालिकामा भएका यी दुई घटनालाई क्वारेन्टाइनको व्यवस्थापन कस्तो भद्रगोलमा भएको थियो भन्ने उदाहरण हो। अहिले त बाँकेका क्वारेन्टाइन रित्तिँदै गएको छ। व्यवस्थापनमा पनि कुनैै समस्या देखिन्न। जिल्ला स्वास्थ्य कार्यालय बाँकेका कोरोना फोकल पर्सन नरेशबाबु श्रेष्ठका अनुसार बाँकेमा एक सय १४ वटा क्वारेन्टाइनमा ११ हजार सात सय ८४ जनालाई राखिएको थियो। अहिले तीन सय चार जना मात्र क्वारेन्टाइनमा छन्। जिल्लास्तरीय संकट व्यवस्थापन सेन्टरका संयोजक तथा बाँकेका प्रमुख जिल्ला अधिकारी रामबहादुर कुरुम्वाङ अबको १० दिन भित्र बाँकेका क्वारेन्टाइन र आइसोलेसन रित्तिने बताउँछन्। उनी भन्छन्, दिनहुँ एक डेढ सय जनाको कोरोना परीक्षण गर्दा पनि कोरोना रिपोर्ट आइरहेको छैन। भारतबाट आउने संख्या घटेकाले पनि कोरोनाको जोखिम घट्दै गएको छ। क्वारेन्टाइनमै नाचगान र जुवा पाल्पामा चैत्र ११ गतेदेखि जेठ ५ सम्म क्वारेन्टाइनमा बस्ने अधिकांश व्यक्ति सुरक्षित रहे। जेठ ५ गतेपछि बस्नेहरू एकापसमा संक्रमणबाट जोगिन सकेनन्। भारतमा रेल तथा सार्वजनिक यातायात चलेपछि पाल्पाका क्वारेन्टाइन खचाखच भए। निर्धारित क्वारेन्टाइन भरिएपछि अन्य क्वारेन्टाइन व्यवस्थापन गर्न स्थानीय तहलाई हम्मेहम्मे पर्यो। पालिकाहरूले निर्माण गरेका सीमित क्वारेन्टाइन भरिएपछि व्यक्तिसंगै बेड पनि थपिदै गए। एउटा कक्षा कोठामा बनाएको क्वारेन्टाइन ३ वटा वेड हुदै १० वटासम्म थपियो। महिला पुरुष अलग अगल कोठामा राख्नुपर्ने नियम भएपनि एउटै कोठामा संगै राखियो। २५ दिन क्वारेन्टाइनमा बसेका रिव्दीकोटका शिव बहादुर झेडीले क्वारेन्टाइनमा बस्दा राम्ररी खान नपाएको, गन्हाउने पानी खानु परेको, विरामी हुँदा समेत उपचार नपाएको, स्वास्थ्यकर्मीले नियमित चेकजाँच नगरेको बताए। क्वारेन्टाइनमा पनि खादिएर बस्नुपर्ने बाध्यता थियो। दुरी कायम गरी बस्ने अवस्था थिएन। क्वारेन्टाइनमा बसेकाहरू संगै नाचगान मात्र गरेनन्, तास लेखेर दिन बिताए। जसका कारण संक्रमण उच्च दरमा भयो। जिल्लाको पूर्वखोलामा सर्वाधिक १ सय ५८ जना, रामपुर नगरपालिकामा १ सय १२ जना र निस्दी गाउँपालिकामा ९५ जना कोरोना सक्रमित भए। आईसोलेसन क्वारेन्टाइन सरकारले तोकेअनुसार मापदण्ड नहोला तर हामीले सक्दो प्रयास गरेका छौ, रामपुर नगरपालिकाका नगरप्रमुख रमणबहादुर थापाले भने। निस्दी गाउँपालिकाभित्र अधिकांश स्थामा पहिरो खस्दा सक्रमितहरू क्वारेन्टाइनमै बस्न बाध्य छन्। गाउँपालिकाले सक्रमित राख्न गाउँमै गौरी शंकर मावि, मित्याल जनता मावि गल्धास्थित ९० बेडको आईसोलेसन बेड निर्माण गरेपनि पहिरोको कारण बाटो अवरुद्ध हुदा क्वारेन्टाइनमै राख्न बाध्य भएको स्वास्थ्य संयोजक रेमबहादुर दिशाले बताए।"
खोला उर्लिएपछि निद्रा लाग्दैन,"झापा : हरेक वर्ष बाढीसँगै झापाका अधिकांश बस्तीमा हजारौं सपना बग्ने गर्छन्। स्थानीय विस्थापित हुन्छन्। जिल्लाका आठवटा स्थानीय तह प्रत्येक वर्ष बाढीको चपेटामा पर्छन्। नदीमा पानीको बहाव घटेसँगै स्थानीय पुरानै थातथलोमा जीवनयापन गर्न थाल्छन्। यो क्रम दशकौंदेखि चल्दै आएको छ। यसपटक वैशाखयता झापामा तीन जनाले बाढीबाट ज्यान गुमाए। अर्जुनधारा, बाह्रदशी र शिवसताक्षीका तीन जनाको डुबेर मृत्यु भएको हो। झापा गाउँपालिका७ मदरगाछका प्रवास हस्दा गत बिहीबार रातभर निदाउन सकेनन्। कान्छो छोरो काखी च्यापेर बसेका उनले आँखा झिमिक्कै नगरी रात बिताए। दुईपटक बाढीबाट बिस्थापित हस्दा त्यही ठाउँमा बस्न बाध्य छन्। भन्छन्, अन्त जानलाई आफ्नो जमिन पनि हुनुपर्यो, ५० सालको बाढी गाउँ पसेपछि हुनेहरु ठाउँ सरे। नजिकै बग्दै गरेको कनकाई नदीतर्फ देखाउँदै उनले भने, २०७४ सालमा मध्यरातमा नदी गाउँ छिर्दा धेरै आफन्त गुमे। त्यहाँदेखि जब खोला बढ्छ अनि बर्खाभर निद्रा पर्दैन। मदरगाछमा २०७४ मा ठूलो बाढी मध्यरातमा गाउँ पस्यो। त्यति बेला गाउँका १० जनाको ज्यान गएको थियो। एकजना बेपत्ता भए। २०५० सालको बाढीले दुःख दिएपछि ९६ जना अन्यत्रै विस्थापित भए। अहिले उक्त स्थानमा ४५ घरधुरी छन्। उनीहरु हरेक वर्ष बाढीको जोखिममा छन्। मदरगाछकै ६५ वर्षीया सरिता गणेश भन्छिन्, दुई, तीन महिनामा बेला बखत आउने बाढीले घरको मझेरीदेखि आँगनमा बालुवा थुपारिदिन्छ। फेरि केही दिनमा आएर सम्हाल्छौँ। वर्षभरी घरको सपना देख्दादेख्दै बर्खा लागिहाल्छ, घर बढारिहाल्छ। १५ वर्षको उमेरमा बिहे गरेर श्रीमान्को घर आएदेखि हरेक वर्ष उनले यस्तो दुःख सामाना गर्दै आएका छिन्। यता मेची नदीले भद्रपुर नगरपालिकाको भैसावाडी र कचनकवल गाउँपालिकाको पाठामारी क्षेत्र पनि हरेक वर्ष डुबानमा पार्छ। पाठामारीका महेश गणेश भन्छन्, विगतका वर्षहरुमा गाउँमा डुँगा चलाउनुपथ्र्यो। यो वर्ष असार १५ सम्म घरै छोडेर हिड्ने अवस्था भने आएको छैन। ३५ वर्षीया उनी बर्षा लागेपछि बाबुआमाले काखमा बोकेर घर छोडेको सम्झिन्छन्। गणेशले भनिन्, पाँच जना छोराछोरी हामी राती बाढी आउँदा बुबाले स्कुलमा लगेर राख्नुहुन्थ्यो। अहिले पनि मैले मेरा छोराछोरीलाई मेचीखोला गाउँ छिर्न लागेपछि त्यसैगरी बोकेर सुरक्षित ठाउँमा कुदाउनुपर्छ। चुनावका बेला नेताहरुले मिठो आश्वासन मात्रै देखाउने तर नदीमा बाँध लगाउन चासो नदिएकोमा उनको दुःखेको छ। नदीमा बाँध लगाइदिए हाम्रा जमिन जोगाएर पनि गरिखाने थियौं, गणेशले भनिन्। झापाका आठ वटा स्थानीय तह हरेक वर्ष बाढीबाट प्रभावित हुँदै आएका छन्। झापा, गौरीगञ्ज, बाह्दशी र कचनकवल गाउँपालिका र भद्रपुर, मेचीनगर, शिवसताक्षी र कनकाई नगरपालिकामा यो समस्या दोहोरिन्छ। जिल्ला रेडक्रस कार्यालयको तथ्यांक अनुसार जिल्लामा तीन हजार आठ सय तीन परिवार बाढीबाट जुनसुकै बेला पनि प्रभावित हुन सक्छन्। झापा, गौरीगञ्ज, कचनकवल र बाह्दशी गाउँपालिकाका नदी किनार र आसपास बस्ने वासिन्दा प्रभावित हुने गर्छन्। झापाका नदी झापामा नौं वटा ठूला नदी छन्। विरिङ्ग, कन्काई, रतुवा, मेची, निन्दा, देवनिया, हडिया, टाङ्गटिङ्ग र फुलवासा यहाँका मुख्य नदी हुन्। तीमध्ये कन्काई नदीले खतराको तह नाघ्ने बित्तिकै ९ हजार भन्दा बढी नदी आसपासका बासिन्दा विस्थापित हुन सक्छन्। नदीमा खतराको संकेत दिन साईरन जडान गरिएको छ। नदीले तीन दशमलव आठ मिटर तह नाघेपछि खतरा हुन सक्छ भन्ने सूचना मोबाईलमा म्यासेज पठाउने गरिन्छ। यस्तै सन्देश आएपछि नदी छेउका बासिन्दा सर्तक हुन्छन्। रातको समयमा भने सुरक्षित स्थानमा जान संभव हुँदैन। २०७४मा झापा गाउँपालिकाको मदरगाछ गाउँ बगाउँदा कन्काई नदीको पानीको तह पाँच दशमलव पाँच मिटर पुगको थियो। मेची नदीले बर्सेनि भद्रपुर नगरपालिकाको ५, ३, २ प्रभावित पार्ने गर्छ। त्यसैगरी बाहुनडाँगी, कचनकवलका केही वडा पनि डुवान र कटान गर्छ। बिरिङ्गले, बाह््रदशी, कचनकवल, अर्जुनधारा, बुद्धशान्ती, झापा र गौरिगञ्जका केही भाग कटान गर्दै आएको छ। रतुवाले कमल गाउँपालिकाका केही भाग, दमक र गौरादहका केही क्षेत्र डुवान गराउँछ। कमल नदीले शिवसताक्षीको ४ र ५ नम्बर वडालगायत गौरीगञ्जसम्म क्षति गर्छ। यी नदिहरुले बर्षौदेखि उही ठाउँमा कटान र डुबान गर्दै आएका छन्। मेची नदीको कटानमा भद्रपुर नगरपालिकाको मेचीपारिको गाउँले बर्सेनि सास्ती खेप्छ। गत वर्ष भारतले बाँध लगाएपछि मेचीको भेल जति सबै नेपालतर्प मात्र सोझिएको छ। मेची बढेका बेला नदी आसपासका बस्ती सधैं खतरामा पर्छन्। सरोकारवालाको तर्क प्रमुख जिल्ला अधिकारी उदयबहादुर राना मगर भन्छन्, अहिले सबै अधिकार स्थानीय तहमा छ। हाम्रो काम स्थानीयतहलाई झकझकाउने मात्र हो। यद्यपि जिल्लाका बाढी संवेदनशिल क्षेत्रका स्थानीय तहलाई होशियारपूर्वक तयारीमा रहन आग्रह गरेका छौँ। जिल्ला रेडक्रस कार्यालय झापाका सभापति लोकराज ढकाल सरकारी कार्यक्रम बाढी पीडित जनता लक्षित नहुँदा यो समस्या ज्यूँका त्यूँ रहेको बताउँछन्। वडाध्यक्षदेखि सांसद र प्रधानमन्त्रीसम्मले आफ्ना क्षेत्र चुनावमुखी कार्यक्रमतिर मात्र ध्यान दिएका छन्। पार्टीका काममा लाखौं पैसा दिन तयार हुने नेताले गरिब र विकट स्थानमा बसेका जनता हेर्दैनन्। ढकाल भन्छन्, विगत २८ बर्षमा ३१ जना प्रमुख जिल्ला अधिकारी परिवर्तन भए। जनताका समस्या परिवर्तन हुन सकेनन्। हरेक वर्ष डुबान र कटानले गर्दा समस्या भोग्दै आएको गौरीगञ्ज गाउँपालिकाका अध्यक्ष राजाबाबु श्रेष्ठ भने कोरोना संक्रमणका कारण गर्दा यो वर्ष बाढी रोकथामको पूर्व तयारीमा ध्यान दिन नसकिएको बताउँछन्। उक्त गाउँपालिकालाई रतुवा, कमल, बनियानी, सिस्ने र माई नदीले घेरेका छन्। कचनकवल गाउँपालिका उपप्रमुख निम्सरी राजबंशी भन्छिन्, गाउँपालिकाको चारैतिर डुबान र कटान हुने गर्छ। सीमित कर्मचारी र स्रोत साधनका बीच गाउँमा बाढी पस्न नदिने प्रयास यो तीन वर्षको बीचमा गरिएको छ। समाधानका लागि सरकारको उच्च संयन्त्रबाट मात्र संभव छ। जिल्लामा जनताको तटबन्धन कार्यक्रमले बाढी कटान रोक्ने प्रयास केही वर्षदेखि भएको छ। खोलागाउँ पस्नबाट रोक्न जनताको तटबन्धले बर्सेनी बाँध निर्माण गर्दै आएको छ। तर, केही मिटर एक वर्ष केही मिटर अर्को वर्ष निर्माण गर्दा बाढीले बाँध भत्काएर गाउँ पस्ने गरेको छ। तटबन्ध कार्यक्रमका इञ्जिनियर पुष्पमणि गौतमका अनुसार झापाको मेची, बिरिङ, कन्काई माई, कमल र रतुवा नदीमा जनताको तटबन्ध हुँदै आएको छ। यो कार्यक्रम अन्र्तगत तीन सय दुई दशमलव ८५ किलोमिटर बाँध निर्माण हुनेछ। यो वर्ष लकडाउनका कारण केही काम अवरुद्ध भएको उनले बताए।"
साईबर अपराध बढ्दो,"काठमाडौं : शान्तिनगरमा बसोबास गर्दै आएका देवरानी सम्झना (नाम परिवर्तन) र जेठानी एन्जिला (नाम परिवर्तन) को सम्बन्ध राम्रै थियो। परिवार भित्र कसले कसलाई आदर गर्ने भन्ने विषयमा उनीहरु बीच मनमुटाव सुरु भयो। उनीहरु सम्बन्ध राम्रो रहँदा एकले अर्काको फेसबुक खोलेर चलाउँथे। एन्जिलालाई सासुससुराले अलि बढी माया गरेको भान सम्झनालाई पर्न थाल्यो। उनले जेठानीलाई कसरी तह लगाउने भनेर सोच्न थालिन्। एन्जिलाको फेसबुक एकाउन्टको पासवर्ड सम्झनालाई थाहा थियो। गलत हर्कत अपनाउन सम्झनाले एन्जिलाको फेसबुक रोजिन्। जुन घटना प्रहरीसम्म पुग्ला भन्ने उनले सोचेकीसम्म थिइनन्। सम्झनाले आफ्नै संवेदनशील अंगको फोटो खिचेर एन्जिलाका फेसबुक फ्रेन्डहरुलाई पठाउन थालिन्। फेसबुकको पासवर्ड फेरेर सम्झनाले गरेको उक्त हर्कतबारे एन्जिला बेखबर थिइन्। लगातार एन्जिलाका साथीहरुलाई त्यस्ता फोटो र भिडियो पुग्न थाले। एन्जिलालाई दिदी भनेर सम्बोधन गर्ने एक युवकको फेसबुकमा सम्झनाले पठाएको सन्देश पुग्यो। ती युवकलाई सन्देश पठाउँदा सम्झनाले शारीरिक सम्बन्ध राख्न चाहेकोसम्म लखेर पठाएकी थिइन्। ती युवक अचम्ममा परेर आफूले दिदी मानेकी एन्जिलाको फेसबुकबाट त्यस्तो सन्देश आएपछि त्यसबारे एन्जिलालाई फोन गरेर सोधे। तब मात्र एन्जिला छाँगाबाट खसेजस्तै भइन्। उनले फेसबुकको पासवर्ड बिर्सिएको लागेर महिना दिनदेखि फेसबुक चलाएकी थिइनन्। तर भाइ नाता पर्नेले नै उक्त सन्देशको बारेमा बताएपछि उनी छक्क पर्नु स्वभाविकै थियो। एन्जिला आफन्तसँगै महानगरीय प्रहरी अपराध महाशाखा पुगिन्। उनले घटनाबारे जानकारी गराउँदा फेसबुकको पासवर्ड देवरानी सम्झानालाई मात्रै सेयर गरेको बताइन्। प्रहरीले सम्झनालाई पक्राउ गरी महाशाखामा ल्याएर केरकार गर्दा सबै रहस्य बाहिर आयो। एन्जिलाको फेसबुकको पासवर्ड पुन क्रिएट गरेर प्रहरीले सम्झनाका अश्लील हर्कतबारे जानकारी लिएपछि दुबैका परिवारलाई बोलाएर मुद्दा चलाउने वा नचलाउने भनेर राय माग्दा एक पटकलाई भइहाल्यो भनेर उनीहरु राजी भए। प्रहरीले सम्झाइ, बुझाइ गरी उनीहरुलाई छाडिदियो। महाशाखामा एक हप्ता अघि मात्रै पुगेको यो उजुरीबारे रहस्य खोतल्न प्रहरीलाई हम्मेहम्मे परेको थियो। महाशाखाकै साइबर पिलरमा अर्को रोचक घटनाको उजुरी परेसँगै प्रहरीले मुद्दासमेत दर्ता गरेको छ। खोटाङ घर भई गौशाला बस्दै आएका एकराम राईले प्रेमिकासँग गौशालाकै एक होटलमा शारीरिक सम्पर्क गरे। राइको योजना त्यष्ति मात्र थिएन। उनले उक्त अश्लील हर्कतलाई बिकाउको वस्तु बनाए। उनले मलेसिया, कतार, दुबईमा रहेका नेपाली कामदारहरुलाई चङ्गुलमा पार्ने योजना बनाए। उनले युवतीको नाममा एकाउन्ट खोलेर अश्लील गफ गर्न थाले। गफैगफमा उनले अर्धनग्न फोटो पठाए। अरु पनि थुप्रै फोटो र भिडियो पठाएबापत पैसा पठाउन भने। केही युवाहरुले पाँच हजार, १० हजार, १५ हजार र २५ हजारका दरले पैसा पठाउन थाले। राईले प्रेमिकालाई थाहै नदिइ गरेको उक्त हर्कत दिन त पर्दाफास हुनुनै थियो। मलेसियामा रहेका नेपाली कामदारलाई ठग्न राइले राम्रै जुक्ति लगाए। नेपाल आउँदा शारीरिक सम्पर्क गर्नसमेत तयार रहेको भन्दै सन्देश पठाएपछि ति युवाले राईको खातामा ७० हजार रुपैंया पठाइदिए। पैसा खाताबाट झिकेपछि राइ ती युवासँग सम्पर्क बिहीन भए। तब मात्रै ती युवा आफू ठगिएको निश्कर्षमा पुगेर आफ्ना दाईलाई सबै जानकारी गराए। घटनाको उजुरी महाशाखामा पुग्यो र अनुसन्धान गर्दा राई पक्राउ परे। राईले पैसा कमाउनकै लागि यस्तो हर्कत गरेको प्रहरी समक्ष स्वीकारे। महाशाखाकै सिफारिसमा महानगरीय प्रहरी परिसर टेकुले राईविरुद्ध विद्युतीय अपराध तथा सजाय ऐनमा मुद्दा दर्ता गरी कारबाही अघि बढाएको छ। मोडेलले समेत छाडिनन् ललितपुरकको भैंसेपाटी बस्दै आएकी युवतीको चर्तिकला झन अचम्मको छ। केही गीतमा मोडलकोसमेत काम गरेकी युवतीले खर्चको जोहो गर्न आफ्नै शरीरका विभिन्न संवेदनशील अंग फेसबुकमार्फत विभिन्न युवालाई पठाउँदै पैसा असुल्न थालेको घटना महाशाखामा पुगेको छ। सुरुमा युवतीले आफ्ना नितम्ब, छाती पठाउन थालिन्। प्रत्येक अश्लील अंग पठाएबापत उनले रकमको दरसमेत तोक्न थालिन्। यसी एक युवकबाट उनले २५ हजार रुपैयाँ लिइसकेकी थिइन्। ती युवाले पुरै शरीरको नांगो फोटो पठाएबापत १७ हजार रुपैंया दिने बताएपछि ती युवतीले पठाइदिइन्। उनले पैसा पनि असुलिन्। उक्त युवकले शारीरिक सम्पर्कको प्रस्ताव गरी जति पनि पैसा दिन तयार रहेको बताए। युवतीले नमानेपछि युवकले उल्टै ब्ल्याकमेलिङ गर्न थाले। भनेको नमानेमा सबै फोटोहरु सार्वजनिक गरिदिने धम्की दिएपछि मात्रै युवतीको हर्कत प्रहरीमा पुगेको थियो। अनुसन्धानमा जुटेका अपराध महाशाखाको टोलीले ती युवकलाई पक्राउ गर्यो। युवतीले मुद्दा नचलाउने र युवकको मोबालाइलमा सुरक्षित फोटो डिलिट गराइ सम्झाएर छाड्न सहमती गरिन्। महाशाखामा लकडाउनको तीन महिने अवधिमा साईबर सम्बन्धी एक सय पाँच वटा उजुरी परेका थिए। ती मध्ये प्रहरीले पाँच वटा घटनाको मुद्दा दर्ता गर्यो। अधिकांश मिलापत्र गराएर छाडेपनि केही भने अनुसन्धानकै चरणमा छन्। अधिकांश उजुरी कुरा नमिलेपछि मात्रै लकडाउनमा मात्रै एक सय पाँच वटा साइबर अपराधका उजुरी परेको र पीडितको कुरा सुनेर अनुसन्धान गर्दा पीडित नै पहिलो विन्दु रहेको पाएको अपराध महाशाखाका प्रमुख एसएसपी दीपक थापाले बताए। दुई पक्षबीच कुरा मिल्दासम्म सबै ठिक तर नमिलेपछि मात्रै ब्ल्याकमेलिङमा जाने र प्रहरीमा उजुरी गर्ने गरेको उनले बताए। केही मात्रै साँच्चै पीडित भएर उजुरी लिएर आउने गरेको अनुसन्धानले देखाएको उनको भनाइ छ। राम्रो सम्बन्ध हुन्जेल सबै कुरा एक अर्कामा सेयर गर्ने र सम्बन्ध टुटेपछि मात्रै साईबर अपराधमा उजुरी ल्याउने गरेको पाईयो। थापाले भने, महाशाखामा उजुरी लिएर आउने अधिकांश १६ देखि २५ वर्ष उमेरसमुहका छन्। स्कुले उमेरका र राम्रै परिवारका किशोरावस्थाका केटाकेटीहरुले ख्यालख्यालमै गरेका अश्लील क्रियाकलाप पछि कुरा नमिले पछि उजुरी ल्याउने क्रम बढ्दो छ। यसको न्यूनीकरणका लागि अभिभावकले आफ्ना नानीहरुको हरेक गतिविधिका बारेमा चनाखो हुन जरुरी रहेको उनले बताए।"
दोलखामा सुरु भयो चौँरी प्रजनन् तथा स्रोत केन्द्र,"दोलखा : भीमेश्वर नगरपालिका१, सुष्पा क्षमावतीको गैरीमा चौँरी प्रजनन् तथा स्रोत केन्द्र सञ्चालनमा आएको छ । बागमती प्रदेश सरकार पशुपंक्षि तथा मत्स्य विकास निर्देशनालय तथा एभरेष्ट कन्सल्टेन्सी एण्ड रिसर्च सेन्टरको सहकार्यमा एक करोडको लागतमा चौँरी प्रजनन् तथा स्रोत केन्द्र सञ्चालनमा आएको हो । उन्नत जातका चौँरीका बाच्छाबाच्छी उत्पादन गर्ने तथा भविष्यमा याकको विर्य संकलन गरी कृतिम गर्भाधान समेत गर्ने उद्देश्यका साथ स्रोत केन्द्र सञ्चालनमा ल्याइएको एभरेष्ट कन्सल्टेन्सी एण्ड रिसर्च सेन्टरका अध्यक्ष दिनेशराज शिवाकोटीले बताए । रिसर्च सेन्टरमा साझेदारीका लागि सो निर्देशनालयले ५० लाख अनुदान उपलब्ध गराएको तथा बाँकी ५० लाख रिसर्च सेन्टरले लगानी गरेको अध्यक्ष शिवाकोटीको भनाइ छ । स्रोत केन्द्रमा याक सेड, काउ सेड, कार्यालय भवन, घेराबार लगायत भौतिक संरचना निर्माणमा ६५ लाखभन्दा बढी खर्च भएको बताइएको छ । यसैगरी सोलुखुम्बुबाट ६ वटा याक खरिद गरी ढुवानी समेत गर्दा करिब १० लाख खर्च भएको रिसर्च सेन्टरले बताएको छ । स्रोत केन्द सञ्चालनको लागि सुस्पा सामुदायिक वनले १२ रोपनी जग्गा उपब्लध गराएको छ । स्थानीय गाई र याक विचमा क्रस गराई उराङ जातका चौँरीका बाच्छाबाच्छी उत्पादन गर्ने स्रोत केन्द्रको योजना रहेको छ । हिमाली क्षेत्रमा मात्र रहने याक तथा चौँरीपालनका लागि दोलखाका उच्च भूभागहरु उपयुक्त भएकोले उन्नत जातका चौँरीका बाछाबाच्छी उत्पादन गर्ने लक्ष्यका साथ स्रोत केन्द्र सञ्चालनमा ल्याइएको अध्यक्ष शिवाकोटीले बताए । आगामी तीन वर्षमा केन्द्र पूर्ण क्षमतामा सञ्चालनमा आउने र सो अवधिसम्म याकको सिमेन संकलन गरी कृत्रिम गर्भाधानको काम पनि सुरु हुने केन्द्रको भनाइ छ ।"
कार्यकारी अधिकृत र लेखापालविरुद्ध गाउँपालिका प्रमुखले नै दिए उजुरी,मुगु : कोरोना राहत कोषको रकम अनियमिता गरेको र विना काम योजनाको रकम भुक्तनी गर्न लागेको भन्दै सोरु गाउँपालिका प्रमुख लोकबहादुर शाहीले प्रमुख प्रशासकीय अधिकृत र लेखापाल विरुद्ध प्रशासनमा उजुरी दिएका छन् । राहत कोषमा बचेको १९ लाख रकम प्रमुख प्रशासकीय अधिकृत धान्ने बुढा र लेखापाल जेठबहादुर बुढाले हिनामिना गरेको र काम नभएको योजनाको रकम भुक्तानी दिन लागेको भन्दै सोरु गाउँपालिकाका प्रमुख लोकबहादुर शाहीले कारवाहीको लागि जिल्ला प्रशासन कार्यालय मुगुमा आइतबार उजुरी दिएका हुन् । कोरोना महामारी नियन्त्रणको लागि गाउँपालिकामा खडा गरेको स्थानीय तह प्रकोप व्यस्थापन कोषमा प्रदेशबाट १५ लाख गाउँपालिकाबाट ७५ लाख छायाँनाथ सहकारीबाट ५० हजार किर्डाक शाखाबाट ३ लाख र अन्य निकायको सहयोग सहित १ करोड भन्दा बढी रकम जम्मा थियो । अरु रकम कोरोना रोकथाका विभिन्न शिर्षकमा खर्च भए पनि कोषमा बचेको १९ लाख रकम प्रमुख प्रशासकीय अधिकृत र लेखापालले गोप्य रुपमा झिकेर हिनामिना गरेको प्रमुख शाहीको आरोप छ । प्रमुख प्रशासकीय अधिकृत र लेखापालले सोरु गाउँपालिका ८ तारापानीनुवाकोटरुम सडकखण्डको कुनै काम नै नगरी उपप्रमुख राज्यलक्ष्मी बमलाई ९ लाख २१ हजार रकम भुक्तानी दिन चेक तयार गरेको र उक्त चेक आफूले जफत गरी प्रशासनमा पेश गरेको अध्यक्ष शाहीको दावी छ । उक्त सडक निर्माणका लागि गाउँपालिकाले आव २०७६०७७ मा १५ लाख बजेट बिनियोजन गरेको थियो । उपप्रमुख बमले ४ लाख अग्रिम पेश्की लिएको सोही रकम अनुसारको काम नै नगरी बाँकी ९ लाख २१ हजार भुक्तानी लिन खोज्दा चेक समेत जफत गरेको शाहीले बताए । प्रमुख प्रशासकीय अधिकृत धान्ने बुढाले भने गाउँपालिका प्रमुखको आरोप झुटो भएको बताएका छन् । कोषमा रहेको १९ लाख रकम हिनामिना गरेको आरोप पनि झुटा रहेको उनले प्रतिक्रिया दिए । साथै रकम हिनामिना नभएको उनको भनाइ छ । कोरोना भाइरस रोकथाम तथा नियन्त्रणका लागि लकडाउन भएपछि जिल्ला बाहिर रहेका सोरु गाउँपालिकाका स्थानीयहरुलाई उद्धार गर्दा यातायातमा खर्च भएको उनले बताए । यस्तै गाउँपालिका उपाध्यक्ष राज्यलक्ष्मी मल्ल (बम) र अध्यक्षबीच मनमुटावका कारण आफू र लेखापाललाई आरोप लगाएको बताएका छन् ।
क्वारेन्टाइन धान्नै मुस्किल,"बैतडीकञ्चनपुरअछाम : चिसो भुइँमा बसेको एक महिना हुनै लागेको छ। तर, अहिलेसम्म रिपोर्ट आएको छैन। हामीलाई कहिलेसम्म स्कुलको चिसो कोठामा थुनिने हो थाहा छैन। बैतडी सुर्नया गाउँपालिका१ हटैराजका वीरबहादुर चन्दको गुनासो हो यो। चन्दलगायत स्थानीय क्वारेन्टाइनमा बसेको १४ दिनपछि आरडीटी गरियो। त्यसको रिपोर्ट पोजिटिभ आएपछि स्वाब संकलन गरियो। स्वाब संकलन गरेको पनि १५ दिन पुग्नै लागेको छ। तर, रिपोर्ट आएको छैन। सुर्नया गाउँपालिका२ मा रहेको राष्ट्रिय मावि ग्वानी क्वारेन्टाइनमा १३ जना छन्। तीमध्ये ५ जना क्वारेन्टाइनमा बसेको महिना दिन भएको छ। वर्षात्को समयमा विद्यालयका कोठा चिसो भएर बस्न मुस्किल भएको सुर्नया१ का कालुराम लुहारले बताए। भने, हाम्रो आरडीटी पोजेटिभ आएको पनि १५ दिन भइसकेको छ। तर छुट्टी पाइएको छैन। चिसोले कम्मर दुखेर हामीलाई क्वारेन्टाइनमा निकै समस्या छ। बर्षा हुने बित्तिकै कोठाभित्र पानी पस्ने गरेको छ। सुर्नया गाउँपालिका३ का कृष्णबहादुर बिष्टले भने, हाम्रो रिपोर्ट समयमा नआउँदा घरपरिवार समेत आत्तिएका छन्। हामीलाई चिसोले कोरोनाभन्दा अन्य बिरामीको डर भएको छ। क्वारेन्टाइनमा बसेकाहरूको समयमा रिपोर्ट नआउँदा जनप्रतिनिधिहरू पनि समस्यामा छन्। आरडीटी पोजेटिभ आएकाहरूको स्वाब संकलन गरेर पठाइएकोमा समयमा रिपोर्ट नआउँदा क्वारेन्टाइनमा बसेकाहरूले जनप्रतिनिधिहरूलाई सोधेर हैरान गरेका छन्। तर उनीहरूसंग कुनै जवाफ हुँदैन। सुर्नया गाउँपालिका२ का वडाध्यक्ष हर्कबहादुर पाण्डेयले भने, हामीलाई समेत मानसिक तनाव भएको छ भने क्वारेन्टाइनमा बसेकाहरुलाई झन कति तनाव भएको होला। जिल्लाका अन्य ठाउँका क्वारेन्टाइनमा बसेकाहरूको पनि समयमा रिपोर्ट नआउँदा समस्या भएको छ। आरडीटी पोजेटिभ आएर स्वाब संकलन भएकाको एक महिनासम्म समेत रिपोर्ट नआउँदा उनीहरूलाई घर पठाइएको दोगडाकेदार गाउँपालिकाका स्वास्थ्य शाखा प्रमुख नरेन्द्र नाथले बताए। उनले भने समयमा रिपोर्ट नआउँदा हामीलाई झन समस्या हुने गरेको छ। पीसीआर पोजेटिभ आएपछि पुनः घर घरबाट खोजेर आइसोलेसनमा राख्नुपर्ने बाध्यता रही आएको छ। जिल्लाका १० ओटै स्थानीय तहका क्वारेन्टाइनमा खासगरी भारतबाट फर्केका झण्डै सात सय जना बसेका छन्। आरडीटी पोजेटिभ आएका झण्डै ५ सय नागरिकको पीसीआर रिपोर्ट आउन बाँकी रहेको स्वास्थ्य कार्यालयका प्रमुख योगेशप्रसाद भट्टले बताए। समुदाय नै जोखिममा अछाममा एक हजारको संख्यामा क्वारेन्टाइनमा बसेका छन्। स्थानीय तहबाट विद्यालयमा बनाइएका क्वारेन्टाइनमा भारतबाट आएकालाई राखिएको छ। उनीहरूलाई १४ दिन नभए बढीमा २१ दिन क्वारेन्टाइनमा राख्ने गरी स्थानीय तहले व्यवस्था मिलाएका छन्। चैत र बैशाखको महिना खाली रहेका यहाँका क्वारेन्टाइन लकडाउनका कारण भारतमा रोजगार गुमाएकाहरु आउन थालेपछि भरिभराउ भए। स्थानीय तहलाई क्वारेन्टाइन सम्हाल्नै मुस्किल भयो। पीसीआर रिपोर्ट ढिलो आउन थालेपछि कतिपय क्वारेन्टाइनबाट भाग्न थालेका छन्। यसरी क्वारेन्टाइनमा थेग्न नसकेपछि कतिपय स्थानीय तहले आरडिटी परीक्षण गर्दै घर पठाएका छन्। घर पठाइएका अधिकांशको पीसीआर रिपोर्ट पोजेटिभ आउने गरेको छ। यसले सिंगो समुदाय नै संक्रमणको जोखिममा छ। शुक्रवार क्वारेन्टाइनबाट भागेका साँफेबगर नगरपालिका२ का १२ जनाको पीसीआर रिपोर्ट पोजेटिभ आएको छ। उनीहरूलाई पुनः प्रहरीको सहयोगमा जबर्जस्ती क्वारेन्टाइनमा ल्याएर राखिएको वडाध्यक्ष कालु सिंह कुँवरले बताए। उनले भने, क्वारेन्टाइनमा बसेको ४२ दिन पुग्यो, रिपोर्ट कहिले आउने हो अत्तोपत्तो हुदैन, क्वारेन्टाइनमा बसेकाहरूलाई सम्हाल्नै मुस्किल छ। केही बोल्यो भने कुट्न आउँछन्। रिपोर्ट नआउँदै घर पठाइएका संक्रमितका आफन्तले शनिबार गाउँपालिका परिसरमा प्रदर्शन गरे। समुदायमा जोखिम बढाएको भन्दै उनीहरूले गाउँपालिका घेराउ गरेर प्रदर्शन गरेका हुन्। स्वास्थ्यमा समस्या आएमा जिल्ला अस्पतालमा ल्याएर उपचार गरिने स्वास्थ कार्यालय अछामका सूचना अधिकारी देव जोशीले बताए। शनिवार साँझसम्म अछाममा संक्रमितको संख्या ५ सय ५६ पुगेको छ। भने ४८ जना निको भएर घर फकिएका छन्। दुई जना वडाध्यक्ष र एकजना स्वास्थकर्मीमा समेत कोरोना पुष्टि भएको छ। एक जनाको कोरोनाका कारण मुत्यु भइसकेको छ। यस्तै कञ्चनपुरमा पनि भारतबाट फर्केर क्वारेन्टाइनमा बसेकाहरूलाई घर नजिकैको विद्यालयमा राखिएको छ। उनीहरूलाई आफन्तले घरबाट खाना ल्याएर खुवाउने गरेका छन्। तर खाना खुवाउने क्रममा हुने असावधानीले समुदायमा संक्रमण फैलिन सक्ने जोखिम बढेको छ। क्वारेन्टाइन व्यवस्थापन निर्देशिकाले क्वारेन्टाइनमा बसेकालाई कसैको सम्पर्कमा आउन नदिने र खानाको व्यवस्थापन पनि भित्रै हुनुपर्ने व्यवस्था गरेको छ। घरबाटै खाना ल्याए पनि त्यही डिस्पोज गर्ने भाँडामा ल्याउनुपर्छ कञ्चनपुरका कोभिड१९ सम्पर्क व्यक्ति सिद्धराज भट्टले भने, तर उनीहरूलाई क्वारेन्टाइनमै खानाको व्यवस्था गर्न कठिन छ। कञ्चनपुर भीमदत्त नगरपालिका१५ का पुरन पार्की घर नजिकैको लक्ष्मी मावि खैरभट्टीमा क्वारेन्टाइनमा बसेका छन्। सात महिना अघि मात्रै रोजगारीको लागि र भारतको गुँडगाँव गएका उनी एक साता अघि मात्रै स्वदेश फर्किएका हुन्। उनको बिहानको नास्तादेखि साँझको खाना पानी घरबाटै आउने गरेको छ। क्वारेन्टाइनमै खानाको व्यवस्था नहुँदा घरबाट खाना पुगाउ आउने मान्छे समेत जोखिममा रहेको पार्कीले बताए। क्वारेन्टाइनमा १७ जना बसेका छौं। सबैको घरबाट खाना लिएर आउछन्, उनले भने, टाढाबाट खाना दिएपनि सबैले सावधानी अपनाएको हुदैन। उनले आफ्नो आफन्त भेटघाटका लागि आउँदा दुरी कायम गरेर बसेपनि सबैले त्यस्तो नगरेको बताए। भीमदत्त नगरपालिका१५ का वडाध्यक्षले भने डोरी लगाएर आवतजावत बन्द गरेको बताए। खाना दिन आउनेहरूलाई पनि हामीले सम्झाएका छौ जथाभावी जान नदिन डोरी लगाएका छौ, त्यो घेराभित्र कोही जाँदैन। उनले भने। कञ्चनपुरका १ सय ८६ क्वारेन्टाइनमा ५ हजार बढी ब्यक्ति बसेका छन् भने ८ हजार बढी घर फर्किसकेका छन्।"
जहाज चढेर आए नो क्वारेन्टाइन,"बागलुङ : हवाईजहाज चढेर स्वदेश फर्किएका नेपालीलाई सिधै घर पठाउने गरिएको छ। भारतलगायत देशबाट आउने नागरिकलाई भने क्वारेन्टाइनमा राख्ने गरेको पाइएको छ। अमेरिका, युरोप, जापानबाट आएकालाई बागलुङ बजारस्थित क्वारेन्टाइनमा नराखेर स्थानीय तह र प्रशासनले सिधै घर जान दिएका हुन्। त्यति मात्रै होइन, उनीहरू खुलेआम मोटरसाइकल चढेर बजारसमेत घुमिरहेको पाइएको छ। जिल्लामा कोरोना संक्रमण जोखिमलाई ध्यानमा राख्दै रोजगारी गुमाएर आएकालाई सरकारी क्वारेन्टाइनमा निःशुल्क तथा होटल क्वारेन्टाइनमा सःशुल्क बस्ने व्यवस्था गरिएको छ। होटल क्वारेन्टाइनमा बस्नेले दैनिक १५ सय रुपैयाँभन्दा बढी तिरिरहेका छन्। अहिले ५० भन्दा बढी होम क्वारेन्टाइनमा छन्। केही दिनअघि मात्र बागलुङ नगरपालिकामा अमेरिका र जापानबाट आएकाहरू सिधै घरमा आएर होम क्वारेन्टाइनमा नबसेका कारण छिमेकी त्रसित भएका छन्। तेस्रो देशबाट जिल्ला भित्रिनेको यकिन संख्या प्रशासनसँग नभए पनि बढ्दो क्रममा छ। जिल्ला आउने अनिवार्य रूपमा १४ दिन स्थानीय पालिकाको क्वारेन्टाइनमा बस्नुपर्ने हुन्छ। तापनि बागलुङ नगरपालिकामा१ रामरेखामा अमेरिकाबाट दुई जना र बागलुङ नगरपालिकामा४ कुँडुलेमा जापानबाट आएर क्वारेन्टाइनमा नबसेको स्थानीय बताउँछन्। क्वारेन्टाइनमा नबसेका कारण स्थानीयमा कोरोना फैलिएमा को जिम्मेवारी हुन्छ ? उनीहरूको सोधाइ छ। स्वदेश फिर्ता हुने बेलामा पीसीआर परीक्षण गरे होम क्वारेन्टाइनमा बस्न मिल्ने भए पनि बजार डुल्न नपाइने बागलुङ नगरपालिकाका नगर स्वास्थ्य शाखा प्रमुख रामप्रसाद खनालले बताए। अहिलेसम्म त्यसरी आएर बसेको जानकारी आएको छैन, त्यस्तो भएमा परीक्षण भए नभएको हेरेर क्वारेन्टाइनमा बस्नुपर्ने हुन्छ, खनालले भने,वडाध्यक्षहरुले यस्ता कुरा समयमै जानकारी दिनुपर्छ। क्वारेन्टाइनमा बस्नैपर्ने देखिएमा प्रहरीको सहयोगले भए पनि ल्याउँछौं। बागलुङ नगरपालिकाका १ का वडाध्यक्ष दुर्गाबहादुर बोहोरा र ४ का वडाध्यक्ष धुव्रबहादुर केसीलेले भने सिधै घर आएको सूचना पाएर सम्झाउने प्रयास गरे पनि बेवास्ता गरेको गुनासो गरे। स्थानीय कमाण्ड पोस्ट, प्रहरी प्रशासनले गम्भीरता नदेखाएसम्म यो अटेर गरेर बस्ने प्रवृत्ति कायमै रहने उनीहरूको भनाइ छ। स्थानीय पालिका तथा वडालाई आफ्ना नागरिक बाहिरबाट आएका बारेमा सबै जानकारी हुनुपर्ने कमाण्ड पोष्ट बागलुङका संयोजक तथा प्रमुख जिल्ला अधिकारी गौलोचन सैजुले बताए। उनले भने स्थानीय तहले जानकारी गराए तुरुन्तै क्वारेन्टाइनमा राखिन्छ। युरोप तथा अमेरिकाबाट आएका नगरिकलाई विमानस्थलबाटै ध्यान दिनुपर्ने स्वास्थ्यकर्मी बताउँछन्। सुविधा सम्पन्न देशवाट फर्केकाहरू प्राइभेट गाडीमा नेपालबाटै आएको भन्ने झुटा विवरण पेश गर्दै घर आइपुग्ने गरेका छन्। यात्राका क्रममा प्रहरीले चेकजाँचमा समेत कडाई नगर्दा समस्या भएको छ। सुविधासम्पन्न देशबाट आएकालाई सिधै घरमा पठाउने तर रोजीरोटी भारत र खाडी मुलुकबाट आएकालाई भने पीसीआरको रिपोर्टसहित आएकालाई पनि अनिवार्य क्वारेन्टाइनमा राख्ने गरिएको छ।"

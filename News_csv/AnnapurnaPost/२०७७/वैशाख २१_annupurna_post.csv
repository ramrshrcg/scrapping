शीर्षक,विवरण
एमसीसीमा अनावश्यक किचलो,"सत्तारुढ दलको आन्तरिक किचलो र कलहको चक्रव्युहभित्र अमेरिकी अनुदानमा बन्न लागेको बृहत् प्रकृतिको पूर्वाधार आयोजना सिकार बन्ने हो कि भन्ने आशंका उत्पन्न भएको छ। लामो समयपछि अमेरिकाले पूर्वाधारमा सहायता दिन खोज्दैथियो। उक्त सहायता विद्युत् ट्रान्समिसन लाइन र सडक विस्तारमा खर्चिने योजना थियो। यसले नेपालको विद्युतीय क्षेत्रलाई उभो लगाउने अपेक्षा गरिएको थियो। नेपालकै प्रस्तावमा लामो गृहकार्यपछि अमेरिकी सहयोग नियोग मिलेनियम च्यालेन्स कर्पोरेसन सँग दुई वर्षअघि सम्झौता भइसकेको थियो। जुन एक वर्षयता बहुचर्चित शब्दावली एमसीसी बनेको छ। सरकारलाई अप्ठ्यारोमा पार्न एमसीसीबारे नेकपाभित्रबाटै बखेडा उत्पन्न गरिएको छ। लामो समय मौन रहनु र कार्यान्वयनमा जाने क्रममा विरोध हुनु आफैंमा रहस्यमय छ। यो परियोजना तुहाइयो भने यसका नाममा भएको खर्च कसले बेहोर्छ ? सत्तारुढ दलका नेताहरूसँग यसको जवाफ छ ? विद्युत् विकास निम्ति फट्को मार्ने लक्ष्य लिएको यो परियोजना तुहाउन खोज्नेहरूको नियत प्रदर्शन हुनुको कारण खोतल्नुपर्छ। अमेरिकी अनुदान आयोजना तुहाएर अर्को कुनै मुलुकसँग ऋण लिने खेलसमेत अन्तर्निहित रहेको आशंका गरिँदैछ। आयोजनासँग जोडिने कमिसनखोर हरूको स्वार्थका गोटी हाम्रा नेताहरू बनिरहेका त छैनन् ? किनभने ठूला परियोजनासँगै ठूलैखाले कमिसनखोरहरूको चलखेल हुन्छ। चुनावका बेला लिएको चन्दाको गुण तिर्न नेताहरू राष्ट्रवाद को चर्को नारामा परियोजनाको घाँटी निमोठ्छन्। नेताहरू रातारात नवधनाढ्यमा रूपान्तरित हुनुमा हाम्रा विकास पूर्वाधार ध्वस्त हुनु पनि हो। ठूला परियोजनासँग ठूलै राजनीति हुने र परियोजना सिकार हुने शृंखला नेपालका निम्ति नौलो होइन। यही प्रवृत्तिका कारण हाम्रा ठूला विकासका आयोजना जहिले पनि पछि पर्दै आएका छन्। लगभग निर्माणको चरणमा प्रवेश गर्न लाग्दा तत्कालीन एमालेको अल्मपतको सरकारकै बखेडाका कारण अरुण तेस्रो परियोजना तुहियो। अरुण परियोजनाका निम्ति ठूलै लगानी भइसकेको थियो, जुन बालुवामा पानीबराबर भयो। एमालेले पछि विश्व बैंकलाई फकाउन खोज्दा उक्त आयोजना विदेशीको पोल्टामा पुगिसकेको थियो। तत्कालीन एमालेले अरुण तेस्रोको विरोध केका लागि गरेको रहेछ भन्ने छर्लंग भयो। अरुण तेस्रोकै पथमा अमेरिकी सहयोग (एमसीसी) पुगेको छ। संयोग नै हुनुपर्छ एमसीसी रद्द भए आंशिक रूपमा पूर्वएमाले र पूर्णरूपमा सत्तारुढ नेकपा जिम्मेवार हुनेछ। संसद्को यही अधिवेशनबाट पारित हुनैपर्ने यो प्रस्तावमाथि भएका अनेक कुण्ठा, जालझेल र राजनीति छरपस्टै भएको छ। प्रधानमन्त्रीलाई जसरी भए पनि अप्ठेरोमा पारेरै छाड्ने नीतिअन्तर्गत नेकपा केन्द्रीय समितिले गठन गरेको कार्यदलले पनि एमसीसीलाई पारित गर्न नहुने प्रतिवेदन सार्वजनिक गरेको छ। सत्तारुढभित्र पनि प्रधानमन्त्रीबाहेक अधिकांश शीर्षनेताले एमसीसीको विरोध गर्दै आएका छन्। यो केवल विरोधका लागि विरोध मात्र हो। जनजीवन सामान्य भएका बेलामा समेत हाम्रो विकास निर्माण प्रक्रियामा बहुपक्षीय र द्विपक्षीय विकास साझेदारहरूको योगदान रहँदै आएको छ। त्यसमाथि बजेट तर्जुमा पनि वैदेशिक ऋण र अनुदानमा आधारित भएर हुने गर्छ। नेपाली जनताले तिरेको तिरोले यिनै नेताको विलासी जीवनमै खर्चनुपर्ने हुन्छ। यस्तो परनिर्भर अर्थतन्त्र भएको मुलुकका नेताले आफ्नो मुलुकको विशुद्घ विकास निर्माणका लागि आएको प्रस्तावमा राजनीति गर्नुको औचित्य पुष्टि गर्न सक्नुपर्छ। सरकार इतरलाई यो प्रस्ताव विभिन्न स्वार्थ र कुण्ठावश मन नपर्दैमा सिंगो देश र नागरिकलाई बेवकुफ बनाउने यो एउटा उपक्रम मात्र हो। यो प्रतिवेदन ओलीलाई सत्ताच्यूत गर्ने हतियारका रूपमा नेकपाका नेताहरूले उपयोग गर्नु अर्काे विडम्बना हो। विभिन्न देशको आड र इशारामा आफ्नो मुलुकको विकासमा भाँजो हाल्ने काम सत्तारुढ दलबाटै हुनु अनौठो क्रियाकलाप हो। उदाहरणका लागि छिमेकी भारतले तल्लो अरुण (६५० मेगावाट) आयोजना पनि अरुण तेस्रोकै ढाँचामा बनाउन चाहेको थियो। उसले यो सरकार गठन भएदेखि नै यस्तो माग गर्दै आएको हो। तर उत्तरी छिमेकी रिसाउँछ भनी आयोजना एकप्रकारले होल्ड गरिएको छ। यही कसीमा एमसीसी बलिको बोको बन्ने पथमा पुगेको छ। यस्तो महाविपत्का बेला आउन लागेको ५७ अर्ब रुपैयाँ अनुदान रोक्नु भनेको राष्ट्रप्रतिको बफादारी हुन्छ कि घातक प्रवृत्ति। सत्तारुढ दलभित्र मात्र होइन यो विषयमा आमतहमा छलफल गरी निष्कर्षमा पुग्नुपर्छ।"
नेकपामा उल्टियो समीकरण : नेताहरूबीच चमात्कारिक मेलमिलाप !,"काठमाडौं : पार्टीभित्र राजीनामाको दबाबमा रहेका प्रधानमन्त्री केपी ओलीको संकट नेकपा भित्र बदलिएको समिकरणका कारण टरेको छ। नयाँ विकसित समिकरकै कारण पार्टी विभाजनको खतरा पनि टरेको छ। नेकपाका अर्का अध्यक्ष पुष्पकमल दाहाल तथा वरिष्ठ नेताद्वय झलनाथ खनाल र माधव नेपालसहितका नेकेही नेताले पार्टी र सरकार सञ्चालनमा प्रधानमन्त्री असफल भएको भन्दै गत १७ वैशाखको सचिवालय बैठकमा ओलीको राजीनामा माग गरेका थिए। तर, शनिबारको बैठकमा भने एकाएक देखिएको नेताबीचको मेलमिलाप नीतिपछि नेताहरूका असन्तुष्टि र आक्रोश मत्थर मात्र भएको छैन, प्रधानमन्त्री तथा अध्यक्ष ओलीदेखि सबै नेताले आआफ्ना कमजोरी स्वीर्कादै आत्मआलोचना समेत गरेका छन्। प्रधानमन्त्री ओलीले बैठकमा पार्टी र सरकार सञ्चालनमा आफ्ना तर्फबाट कमजोरी भएको भन्दै आत्मआलोचना गरेपछि राजीनामा दिनै पर्ने अडानमा रहेका नेताहरू पनि पछि हटेका थिए। ओलीले विगतमा सरकारबाट पार्टीलाई छलेर कतिपय निर्णय गर्दा कमजोरी भएको र अबका दिनमा त्यसरी नजाने प्रतिवद्धतासहित आत्मआलोचना गरेको सचिवालयका एक सदस्यले जानकारी दिए। म सबै कुरा मान्छु। मैले पार्टी र सरकारबीच समन्वय गरेर अगाडि बढ्ने कुरामा गल्ती गरें। जेजे गरे मैले ठिक गरिन्। त्यसका लागि म गम्भीर आत्मआलोचना गर्छु, ओलीलाई उदृत गर्दै एक सदस्यले सुनाए, म सरकार सञ्चालनका विषयमा अब पार्टीको विधि र पद्दती अनुसार पार्टी निर्णयका आधारमै अगाडि जान्छु। तपाईहरूले पनि आफ्ना तर्फबाट भएका कमजोरीको जिम्मा लिनुहोस्। अब एकतावद्ध भएर जाऔं। अध्यक्ष दाहालले पनि नेताहरूबीचमा अविश्वास पैदा हुनेमा सबै पक्षबाट कमी कमजोरी भएको र त्यसलाई सच्चाउँदै एकतावद्ध भएर जानुको विकल्प नरहेको भन्दै आफ्नो कमजोरी स्वीकारेका थिए। बैठकपछि प्रवक्ता नारायणकाजी श्रेष्ठले प्रधानमन्त्रीले बैठकमा आत्मआलोचना गरेको र अर्का अध्यक्ष दाहाललगायतका अन्य नेताले पनि आआफ्नो जिम्मेवारीका हकमा आत्मआलोचित हुँदै पार्टीको आन्तरिक जीवनमा देखा परेका समस्या र संकटलाई समाधान गर्न एकतावद्ध भएर पार्टी एकताको पक्षमा ढृढ रहने निर्णय भएको जानकारी सञ्चारकर्मीलाई दिए। पार्टी एकताको रक्षा गर्ने र सुढृढ गर्ने, पार्टी एकतालाई कमजोर पार्ने र फुट उन्मुख गर्ने कुनै क्रियाकलापमा सामेल नहुन सम्पूर्ण पार्टी पंक्तिलाई निर्देशन दिने निर्णय बैठकले गरेको छ, प्रवक्ता श्रेष्ठले भने। सचिवालयका अर्का एक सदस्यका अनुसार, बैठकमा दुई अध्यक्षपछि बोलेका वरिष्ठ नेता झलनाथ खनालले एकतावद्ध भएर जाने प्रतिवद्धता नेताहरूबाट आएपछि त्यसरी नै जानु उपयुक्त रहेको धारणा राखेको थिए। खनाल अघिल्लो बैठकमा भन्दा नम्र भाषामा शनिबारको बैठकमा प्रस्तुत भएका थिए। ंखनालले स्थायी समिति बैठक बोलाउन माग गरेका थिए। खनालपछि बोलेका बरिष्ठ नेता नेपालले एकतावद्ध भएर जाने, कमी कमजोरी स्वीकार गर्ने विषय सही भए पनि दुई नेताको चोचोमोचो मात्र मिलाउने कुरा मात्र हो भने आफूले त्यसलाई नमान्ने बताएका थिए। उनले पार्टी नेताहरूले स्थायी समिति बैठक माग गरेकोले स्थायी समिति बैठक बोलाउनु पर्ने धारणा राखेका थिए। उपाध्यक्ष वामदेव गौतमले भने नेताहरूबीच मेलमिलाप देखिनु, एकतावद्ध भएर जाने विषय आउनु असाध्यै राम्रो भएको बताउँदै नेताहरूले गुटबन्दी त्याग्नुपर्ने धारणा राखेका थिए। प्रवक्ता श्रेष्ठले एकताका कुरा आउनु अत्यन्त खुसीको विषय भएको धारणा राख्दै अब पार्टी विभाजनको खतरा अन्त्य हुनुपर्ने बताएका थिए। उनले भैंसेपाटी बैठकले अध्यादेश फिर्ता लिन लगाउने र नभए स्थायी समिति बैठक बोलाएर भए पनि अध्यादेश फिर्ता गराउने भन्ने मात्र निष्र्कष निकालेको भए पनि राजीनामाको विषय कहाँबाट आएको भन्दै प्रश्न गरेका थिए। भैंसेपाटी बैठकले अध्यादेश फिर्ता लिन लगाउने भन्ने वाहेकको कुनै निष्र्कष निकालेको थिएन। राजीनामाको विषय नै कहीं कतै थिएन। पार्टी फुटमा लैजाने तरंगित बनाउने विषय कसरी आए ? श्रेष्ठलाई उद्धृत गर्दै एक सचिवालय सदस्यले भने, म कसैका ब्यक्तिगत स्वार्थ केन्द्रित गुटगत बैठकहरूमा भाग लिने छैन। गौतमजीको अघिल्लो सचिवालयमा प्रधानमन्त्री बनाउने प्रस्ताव फिर्ता भएको हो वा के हो ? यस विषयमा बैठकमा प्रष्टाउनु आवश्यक छ। सदस्य रामबहादुर थापा, ईश्वर पोखरेल र विष्णु पौडेलले भने नेताहरूका बीचमा रूपान्तरणसहितको एकताको कुरा आएकोले सकारात्मक सन्देश गएको धारणा राखेका थिए। २५ बैशाखमा स्थायी समिति बैठक २० जना स्थायी समिति सदस्यले लिखित रूपमा माग गर्दै आएको पार्टी स्थायी समिति बैठक बैशाख २५ गते काठमाडौंमा बोलाउने निर्णय भएको छ। त्यसका लागि आवश्यक तयारी गर्न २४ गते पुनः सचिवालय बैठक बस्ने प्रवक्ता श्रेष्ठले जानकारी दिए। पार्टीभित्रको एकता, सहमति र समाधान निष्र्कष अनुरूप पार्टीलाई दिशा निर्देशित गर्ने गरी त्यसका निम्ति आवश्यक छलफल गर्न स्थायी समिति बैठक वैशाख २५ गते ११ बजे काठमाडौंमा बस्ने र त्यसको तयारीका लागि सचिवालय २४ गते ३ बजे बस्ने पनि तय भएको छ। नेकपा भित्रको विवाद समाधानका लागि शनिबारको सचिवालय बैठक नेकपामा निर्णायक देखिएको छ। दाहाल र नेपाल पक्षका नेताहरूले प्रधानमन्त्री ओलीलाई सरकार र पार्टी दुवैको नेतृत्वबाट राजीनामा माग गरेपछि विवाद पेचिलो बनेको थियो। ओली पक्षका नेताहरूले प्रधानमन्त्रीको राजीनामाको माग असामयिक र कम्युनिस्ट पार्टीको आन्दोलनको भविश्यका दृष्टिकोणले पनि अनुचित रहेको बताउँदै आएका थिए। प्रधानमन्त्रीले ओलीले १७ बैशाखमा बसेको सचिवालय बैठकमा कोरोना संकटपछि आफूले राजीनामा दिने, त्यसपछि वामदेवलाई प्रधानमन्त्री बनाउने, माधव नेपाललाई पार्टीको ते श्रो अध्यक्ष बनाउने प्रस्ताव गरेपछि संकटले फरक दिशा लिएको थियो। ओलीका यो अस्त्रले नेकपा पुनः एक जुट झै देखिएको छ। गौतम उमेदवार बन्लान ? ओलीले आफ्नो प्रस्ताव अनुसार नै उपाध्यक्ष गौतमलाई उपयुक्त समयमा प्रतिनिधिसभाको उम्मेदवार बनाउने र त्यहाँ लैजान विषयमा छलफल गराएका थिए।उनले विद्यान संशोधन गरी वरिष्ठ नेता नेपाललाई पार्टीको ते श्रो अध्यक्ष बनाउन गरेको प्रस्ताव भने नेपाल आफैंले अस्वीकार गरेपछि त्यो च्याप्टर नै बन्द भएको प्रवक्ता श्रेष्ठले बताए। वामदेवले पनि राष्ट्रिय सभामा जाने अस्वीकार गरिरहेका छन्। गौतम र ओलीबीच सचिवालय बैठक अगाडि छुट्टै छलफल भएको थियो। छलफलमा भएका विषय सचिवालय बैठकमा जानकारी गराइएको थिएन्। गौतमलाई पाल्पा क्षेत्र नम्बर १ का सांसद दलबहादुर रानालाई राजीनामा दिन लगाई उनको स्थानमा उपचुनाव गराएर प्रतिनिधिसभा ल्याउन सहमति जुटेको नेकपा स्रोतले बतायो। राना गौतम निकट नेता हुन्। त्यहाँ गत चुनावमा रानाले ३२ हजार ५४९ मत ल्याएर विजयी भएका थिए। अब गौतम त्यही उम्मेदवार बन्न जानेछन्। सरकार नेकपाको विधि र पद्धति अनुसार सरकार पार्टी कमाण्डमा नचलेको आरोप लागिरहेका बेला शनिबारको सचिवालय बैठकमा अब सरकार पनि पार्टीको विधि र पद्दती अनुसार निर्णयकै आधारमा सञ्चालन गर्ने निर्णय भएको श्रेष्ठको भनाइ छ। ओलीले शनिबारको छलफलमा संसद्को बजेट अधिवशेन बोलाउने बिषयमा पनि नेताहरूलाई जानकारी गराएका थिए। कोभिड१९ विरुद्ध सिंगो राष्ट्रलाई एकतावद्ध बनाएर परिचालन गर्नुपर्ने आवश्यकता महसुस गर्दै नेकपा सचिवालय पार्टी पंक्तिलाई पनि एकतावद्ध भएर त्यो निर्णयमा पुगेको हो। बहुमतका लागि दिनभर कसरत सचिवालय बैठक अगाडि आफ्नो पक्षमा बहुमत जुटाउन प्रधानमन्त्री ओलीले शनिबार दिनभर प्रयास गरेका थिए। उनले शनिबार उपाध्यक्ष गौतम, गृहमन्त्री समेत रहेका सचिवालय सदस्य रामबहादुर थापा र महासचिव विष्णु पौडेलसँग छुट्टाछुट्टै भेटवार्ता गरी आफ्नो पक्षमा उम्भाउन सफल भए। राष्ट्रपतिसँग अर्थपूर्ण भेट सचिवालय नेताहरूलाई आफ्नो पक्षमा सहमत गराएपछि प्रधानमन्त्री ओलीले राष्ट्रपति विद्यादेवी भण्डारीसँग शीतल निवासमा भेटवार्ता गरेका छन्। पार्टी सचिवालय बैठक अघि आफूले सचिवालयमा बहुमत जुटाएपछि भण्डारीसँग प्रधानमन्त्रीले शीतल निवासमा गरेको भेटलाई अर्थपूर्ण रूपमा लिइएको छ। एक साताका बीचमै ओलीले शनिबारसहित राष्ट्रपतिसँग तीन पटक भेटवार्ता गरिसकेका छन्। राष्ट्रपतिसँग भेटपछि उनले अध्यक्ष दाहालसँग एक्लै भेट गरी सचिवालय बैठक सुरु गरेका थिए। जहाँ उनले आफूविरुद्ध नेताहरूको मोर्चावन्दी तोडेर आफू अनुकुलको निर्णय गराउन सफल भएका थिए। ओलीले दाहाललाई पनि आफूसँगै एउटै लहरमा आफ्नो जस्तै कुर्सीमा राख्ने ब्यवस्था शनिबारको सचिवालय बैठकमा गरे।"
लकडाउनमै कुटिन थाले जनप्रतिनिधि,"सुर्खेत : घटना १ वैशाख १७ गते, कालिकोट पचालझरना गाउँपालिका१ का वडाध्यक्ष रत्नलाल न्यौपानेमाथि कुटपिट भयो। कोरोना संक्रमण रोकथामसँगै राहत वितरण तथा विकास निर्माणमा उपभोक्ता समिति गठनबारे स्थानीय युवासँग विवाद हुँदा कुटिएपछि उनी गम्भीर घाइते भएका छन्। वडापालिकाको बैठक सकेर घर फर्किने क्रममा स्थानीय युवा उमेश न्यौपानेको नेतृत्वमा आएको समूहले वडाध्यक्षमाथि कुटपिट गरेको हो। उनको टाउकोमा ठूलो चोट लागेको छ। घटना २ वैशाख १६ गते, हुम्लाको सर्केघाट गाउँपालिकाको कार्यपालिका बैठकमै वडाध्यक्ष कर्णजंग शाहीमाथि कुटपिट भयो। गाउँपालिका५ का वडाध्यक्ष शाहीमाथि प्रमुख प्रशासकीय अधिकृत रुद्रबहादुर शाहीले बैठकमै हातपात गरेका हुन्। सामाजिक सञ्जाल फेसबुकमा कर्मचारीको कार्यसम्पादनविरुद्ध स्टाटस लेखेको भन्दै प्रमुख प्रशासकीय अधिकृतले वडाध्यक्षलाई बैठक कक्षमै कुटपिट गरे। तर, वडाध्यक्ष शाहीले लकडाउनमा उद्धार, राहत, जनप्रतिनिधिको बैठक तथा भम्रण भत्तालगायत खर्च विवरण माग्दा आफूमाथि सार्वजनिक स्थलमै कुटपिट भएको बताए। कुटपिटमा उनलाई पनि टाउको र शरीरमा चोट चालेको छ। घटना ३ वैशाख ९ गते, जाजरकोट जुनिचाँदे गाउँपालिका२ मजकोटका वडाध्यक्ष रामबहादुर नेपाली राजनीतिक प्रतिशोधका कारण आफ्नै कार्यकक्षमा कुटिएको घटना सेलाउन नपाउँदै गत साता फेरि जाजरकोट भेरी नगरपालिका प्रमुख चन्द्रप्रकाश घर्तीमाथि कुटपिट भयो। स्थानीयको मृत्युपछि मलामी गएका नगरप्रमुख घर्तीलाई सत्तारुढ नेकपाकै युवा दस्ता युवा संघ नेपालका जिल्ला संयोजक दीपेन्द्र शाहीसहितको समूहले हातपात गरेको हो। गाउँमा योजना पार्दा नगरप्रमुखले पक्षपात गरेको भन्दै आक्रमण भएपछि घर्तीको आँखा र मुखमा चोट लागेको छ। पछिल्लो पटक लकडाउनकै समयमा कर्णालीका जनप्रतिनिधि कुटिन थालेका छन्। कोरोना माहामारीको संक्रमणबाट बचाउन राहत, उद्धार तथा विकासका नाममा अनियमितता बढेको भन्दै जनप्रतिनिधि कुटिन थालेका हुन्। आफ्नो पक्षलाई योजना दिएको, भ्रष्टाचार गरेको जस्ता आरोपमा जनप्रतिनिधिमाथि आक्रमण बढ्दै गएको छ। तर, गुण्डागर्दी शैलीमा राजनीतिक प्रतिशोध साट्ने हिसाबले आफूमाथि कुटपिट भइरहेको जनप्रतिनिधिको आरोप छ। बढ्दै आक्रमण कर्णालीमा जनप्रतिनिधिमाथि आक्रमण बढ्दै गएको छ। ६ महिनायताका घटनालाई मात्रै हेर्ने हो, भने कर्णालीमा कहिले जनप्रतिनिधिबाट कर्मचारी त, कहिले कर्मचारीबाट जनप्रतिनिधि कुटिएका धेरै उदाहरण छन्। वैशाख १२ गते, लकडाउनकै समयमा जुम्ला हिमा गाउँपालिकाकी उपाध्यक्ष हिमाली रोकाया गाउँपालिकाको कार्यपालिका बैठकमै कर्मचारी र स्थानीय नेताबाट कुटपिट भइन्। प्रमुख प्रशासकीय अधिकृत टोपबहादुर बुढा र नेकपा जिल्ला सिमिति सदस्य अमरजंग शाहीले आफूलाई बैठक कक्षमै हातपात गरेको भन्दै रोकायाले प्रहरीमा मुद्दा दर्ता गराएकी छन्। कार्यपालिकामै अपशब्द बोलेर गालीगलौज गरेपछि मुद्दा दर्ता गरेको उनले बताइन्। रोकायामाथि दुर्व्यवहार र हातपात गरेको जाहेरी दर्ता भएसँगै अनुसन्धान थालिएको प्रहरी निरीक्षक राजेन्द्र चन्दले बताए। चैत ४ गते जुम्ला सिंजा गाउँपालिका अध्यक्ष देवलसिंह रावलमाथि स्थानीय देवीकृष्ण शर्माले कुटपिट गरे। अध्यक्ष रावललाई स्थानीय शर्माले गाउँपालिका कार्यालय अगाडिको चौरमा लाठी प्रहार गरी कुटपिट गरेका थिए। गाउँपालिकाले नदीबाट गिट्टी, बालुवा संकलन गर्न नदिएको आरोपमा उनले अध्यक्षमाथि हातपात गरेका थिए। गत पुसमा दैलेखको ठाटिकाँध गाउँपालिका अध्यक्ष धीरबहादुर शाहीलाई नेत्रविक्रम चन्द विप्लव समूहले भ्रष्टाचार गरेको आरोपमा अपहरण गरेर १९ घण्टापछि रिहा गरेको थियो। यी घटनासँगै भ्रष्टाचार मुद्दामा पनि कर्णालीका जनप्रतिनिधि पक्राउ पर्न थालेका छन्। कार्यकक्षमै जातीय विभेद कर्णाली जनप्रतिनिधिमाथि कार्यकक्षमै कुटपिटसँगै दुर्व्यवहार पनि हुने गरेको छ। गत वर्ष जुम्ला तातोपानी गाउँपालिका कार्यपालिकाको बैठकमा दलित वडा सदस्यमाथि खाजा, नास्तामा विभेद गरियो। दलित जनप्रतिनिधिले छोएको खाजा नखाने भन्दै माथिल्लो जातिका जनप्रतिनिधिले बैठकमै विभेद गरेका थिए। केही महिनाअघि मात्रै कालिकोट जिल्लाको सान्नीत्रिवेणी गाउँपालिका६ का वडाध्यक्ष रंगराज सार्कीमाथि कार्यकक्षमै जातीय विभेद भयो। सोही वडासचिव रामप्रसाद संज्यालले उनीमाथि जातीय विभेद गरेका थिए। वडासचिवले गाउँपालिकाको स्टोर र योजना शाखामा काम गर्दै आएपछि वडाको कामकाजमा समस्या भयो। सोही कारण मैले अर्को वडासचिव पठाइदिन गाउँपालिकामा अनुरोध गरेको थिएँ, पीडित वडाध्यक्षले भने, त्यसैको रिस फेर्न मलाई कार्यालयमै वडासचिवले डुम दलितजस्ता अपशब्द प्रयोग गर्दै पटकपटक गालीगलोज गर्दै आएका छन्। कालिकोटकै खाँडाचक्र नगरपालिका२ का वडाध्यक्ष बिर्खसिंह विकले पनि आफूहरूमाथि जातीय विभेद हुने गरेको स्विकारे। जातीय विभेदका नाममा जनप्रतिनिधिले कार्यकक्षमै स्थानीयवासी, कर्मचारी तथा प्रतिनिधिबाटै दुर्व्यवहार सहनुपरेको हो। तर, कतिपय घटना सार्वजनिक हुन्छन् भने कतिपय गुपचुपमै मिलाइने गरिन्छ।"
संक्रमितलाई घरमै दुर्व्यवहार,"काठमाडौं : कोरोना संक्रमणपछि उपचार गराउन अस्पताल आएका धादिङका युवालाई चिकित्सकले गर्ने व्यवहार राम्रो रह्यो। निको भएपछि आफन्तको व्यवहारले भने उनको मन दुखायो। शुक्रराज ट्रपिकल तथा सरुवा रोग अस्पतालले वैशाख १० गते डिस्चार्ज दिएको थियो। उनलाई लिन आफन्त नआएपछि अस्पतालका निर्देशक डा सागर राजभण्डारीले धेरै ठाउँ फोन गर्नुपर्यो। डिस्चार्ज गरे पनि उहाँलाई लिन कोही नआएपछि अस्पतालमै राख्यौं, निर्देशक डा राजभण्डारी भन्छन्, भोलिपल्ट बल्लतल्ल पठायौं। होटलले पनि राख्न मानेन। ती युवालाई धादिङ अस्पताल विकास समितिका अध्यक्ष महेन्द्र धमलाको जिम्मामा पठाइएको थियो। यो एउटा प्रतिनिधि घटना मात्र हो। आफन्त, घरभेटीलगायतको दुर्व्यवहारका कारण मन दुखाउँदै अस्पतालमा जँचाउन जानेहरू बढ्दै गएका छन्। तराई क्षेत्रका बासिन्दा बढी भेदभाव तथा दुर्व्यवहारमा परिरहेको उनी सुनाउँछन्। परिवारका सदस्यलाई आफन्तले घरभित्रै छिर्न नदिएपछि बाध्य भएर जँचाउन आएको पनि पाएका छौं, उनी भन्छन्, दैनिक ५०६० जना अहिले पनि आउन थालेका छन्। परिवारका सदस्य घर फर्किंदा रमाउने अवस्था फेरिएको छ। गाउँलेहरू रिसाउने अवस्था छ। धेरै ठाउँमा छिमेकीले नै गाउँ छिर्न नदिन निगरानी गरिरहेका छन्। रोगव्याधीका बेला कतिपय व्यक्तिले संयमता गुमाउन सक्ने मनोविद् गोपाल ढकाल बताउँछन्। समस्यासँग जुध्न गलत उपाय वा तरिका अपनाइरहेका पनि हुन्छन्, उनी भन्छन्, नचाहँदानचाहँदै पनि नकारात्मक क्रियाकलाप गरिरहेका हुन सक्छन्। कुनै पनि व्यक्तिको उमेर, पारिवारिक अवस्था, शारीरिक एवं मानसिक अवस्था तथा परिस्थिति बुझ्ने र जुध्ने शिक्षा, सीपका आधारमा सहयोग प्राप्त हुने मनोविद् ढकालको भनाइ छ। संकटको अवस्थामा मनमा पर्ने असर व्यक्तिपिच्छे फरकफरक हुन्छ। मनमा भय, छटपटी, अशान्ति र नैराश्य देखिन सक्छ, उनी भन्छन्, यस्तो बेला व्यहारजन्य गडबडी व्यवस्थापनका लागि घरका सदस्यले व्यावहारिक र भावनात्मक सहयोग गर्नुपर्छ। मनोवैज्ञानिक सहयोग पाउँदा पनि व्यक्तिको मनमा तनाव व्यवस्थापन गर्न सहयोग मिल्छ। संक्रमित व्यक्तिसँग पनि बोल्नै नहुने होइन। तर, घरकै सदस्यले बोल्न पनि नचाहने र नै बहिष्कृत गर्ने स्थिति देखिएको छ। यो अवस्था देखिनुमा कोरोना भाइरस संक्रमणको डर नै हो, वरिष्ठ मनोचिकित्सक कपिलदेव उपाध्याय भन्छन्, घरकै सदस्यले बहिष्कार गर्ने स्थिति छ। परिवार र समाजबीच नै विचलन ल्याउने खतरा देखिँदै छ। कुनै व्यक्ति बिरामी परे कसरी उपचार गर्नेतिर सोचाइ हुनुपर्नेमा दुस्मनझैं व्यवहार हुनु दुर्भाग्य भएको डा उपाध्यायको भनाइ छ। स्वास्थ्य तथा जनसंख्या मन्त्रालयका प्रवक्ता डाविकास देवकोटाका अनुसार मुलुकभर ५७ जनामा संक्रमण देखिएको छ। तीमध्ये १६ जना उपचारपछि निको भई डिस्चार्ज भएका छन्। संक्रमितमध्ये ४१ जना कोसी, नारायणी, भरतपुर र सेती अस्पतालमा उपचाररत छन्। सबैको स्वास्थ्य सामान्य छ। संक्रमितलाई परिवार र समाजले दुर्व्यवहार गरेका कारण विदेशबाट आएका व्यक्तिले क्वारेन्टाइनमा बस्न हिचकिचाउने गरेका छन्। यसले गर्दा कोरोना संक्रमण लुकाउने प्रवृत्ति देखिएको छ। प्रवक्ता डा देवकोटा भन्छन्, कोरोना भाइरससँग लडिरहेका छौं। यो भाइरसले जन्माएको विभेदसँग पनि लडिरहनुपर्ने भएको छ। विदेशबाट आएका र अन्य व्यक्तिमा पनि कोरोना भाइरस संक्रमण भएको अवस्थामा आफू र परिवारलाई विभेदपूर्ण व्यवहार गर्छ भन्ने डर देखिएको उनको भनाइ छ। भाइरस पोजिटिभ देखिए विभेद हुन्छ भन्ने डरले पनि परीक्षणमा नआएको पाइएको छ। परीक्षण नगर्दा परिवार र समाजलाई संक्रमणको जोखिम बढ्छ। परिवार र समाजले सहयोग गर्नुपर्छ। विभेद तथा दुर्व्यवहार गर्ने होइन, उनी भन्छन्।"
सेयर बजार खोल्न माग,"काठमाडौं : सरकारले बन्दाबन्दी घोषणा गरेपछि तुरुन्तै सेयर बजार बन्द गराउन दवाव दिएका लगानीकर्ताले अब भने खुलाउन दवाव बढाएका छन्। लगानीकर्ताका नाममा खुलेका विभिन्न संघसंस्थाका प्रतिनिधि र ठूला सेयर ब्यापारीले अब बजार खुलाउनुपर्ने भन्दै विभिन्न निकायका अधिकारीसँग छलफल थालेका हुन्। पछिल्लो समय विदेशी सेयर बजार उच्च गिरावटपछि क्रमशः पुरानै लयमा फर्किन थालेका छन्। कोरोना संक्रमणयता ऐतिहासिक गिरावट भोगेका विश्वका प्रमुख सेयर बजार अहिले २० देखि ५० प्रतिशतसम्म पुनरभरण भइसकेका छन्। यसले नेपाली सेयर ब्यापारीलाई लोभ्याएको एक ब्रोकर बताउँछन्। उतिबेला बन्द गर्नु पर्छ भनेर दवाव दिनेहरू नै अहिलेसम्म ठूलो कमाइ भइसक्ने रहेछ भन्न थालेका छन्, एक ब्र्रोकर भन्छन्। चैत दोस्रो सातादेखि मानिसलाई घरबाहिर ननिस्कन भन्दै सरकारले बन्दाबन्दी घोषणा गरेपछि नेपाल धितोपत्र बोर्डले १० चैतबाट सेयर बजार बन्द गर्न निर्देशन दिएको थियो। त्यसै अनुसार बन्द भएको सेयर बजारमा ९ चैतमा कारोबार भएको सेयरको राफसाफ अहिलेसम्म हुन सकेको छैन। तर, यसबीचमा सेयर बजार उकालो लाग्नसक्ने स्वभाविक संकेत देखिएको लगानीकर्ता बताउँछन्। पछिल्लो समय बैंकहरूले धमाधम ब्याजदर घटाउन थालेका छन्। सस्तोमा ऋण दिने व्यवस्था हुन लागेपछि पनि तत्कालै उत्पादनशील परियोजनामा लगानी गर्ने सम्भावना भने लगभग शून्य भएको व्यवसायी बताउँछन्। धेरैजसो ठूला व्यवसायी अहिले पर्यटन पूर्वाधारमा लगानी गर्न थालेका थिए। त्यसमा समस्या भएपछि ठूला ब्यापारिक संगठन नै अहिले कृषिको नाममा सस्तो ब्याजको पैसा पाउनुपर्ने लबिङ गर्न थालेका छन्। यसरी ब्याजदर सस्तिएको र लगानी गर्ने अन्य विकल्प साँघुरिएको बेला सेयर बजार निकै आकर्षक गन्तब्य हुनसक्ने देखिएको लगानीकर्ता बताउँछन्। अहिले ठूला ब्यापारी कालो धनलाई बैंकिङ प्रणालीमा भिœयाउन प्रयत्न गरिरहेका छन्, एक ब्र्रोकर भन्छन्, त्यसका लागि पनि सेयर बजार खुलाउँदा सजिलो पर्ने उनीहरूको अनुमान हुनसक्छ। उनले व्यवसायीले संस्थागत रूपमै सम्पत्ती शुद्घिकरणसम्बन्धी विद्यमान कानुनी व्यवस्था खुकुलो पार्न सरकारलाई आग्रह गर्न थालेका घटनासँग सेयर बजारलाई पनि जोडेर हेर्नुपर्ने बताए। केही दिनअघि बैंक तथा वित्तीय संस्थाका सञ्चालकको एउटा संस्थाले सम्पत्ती शुद्घिकरणका व्यवस्था खुकुल्याउन माग गर्दै प्रेषित गरेको विज्ञप्तिमा सेयर बजारसम्बन्धी विषय पनि उल्लेख थियो। ब्रोकरहरू पनि यति लामो अवधिसम्म बजार बन्द गर्नु पर्छ भन्ने सोचिएको भए सुरुमै वैकल्पिक बाटो अपनाउने तिर लागिने बताउँछन्। उतिबेला १० दिनपछि खुलिहाल्छ, अहिले किन जोखिम लिने भन्ने बुझाइ भयो, स्टक ब्रोकर्स एसोसिएसन अध्यक्ष भरत रानाभाट भन्छन्। उनले आगामी २५ गतेपछि भने बजार खोल्नेबारे छलफल गर्ने बताए। सम्भवतः आइतबार सरोकारवाला पक्षको बैठक बसेर २५ गतेपछि बजार खोल्ने कि नखोल्ने भन्ने छलफल हुने रानाभाट बताउँछन्। ब्रोकरहरूलाई ३३ जिल्लाबाट कम्तीमा ७० जना कर्मचारी काठमाडौं ल्याउनुपर्नेछ। हामीले (गत) शुक्रबार नै ती कर्मचारीको विवरण नेप्सेमा बुझाइसकेका छौं, उनले भने, उपत्यकामा एउटा ब्रोकरका ५ जना कर्मचारीको दरले पासको व्यवस्था भए हामी काम गर्न सक्छौं। त्यस्तै नेप्सेमा ८ देखि १० जना र सीडीएससीमा ७ जना कर्मचारीलाई पास उपलब्ध गराएमा बजार सञ्चालन हुनसक्छ। बन्दाबन्दी सुरु हुनुअघि नै दैनिक ब्यापारको ४५ प्रतिशत अनलाइन कारोबार हुने भएकाले अब सरकारले आंशिक खुलापन अघि सारेमा सेयर बजार खोल्न सकिने सरोकारवालाहरू बताउँछन्। जोगिए लगानीकर्ता डेढ महिनाअघि ठूला लगानीकर्ताले नै भारी मात्रामा सम्पत्ती घट्नसक्ने जोखिम औंल्याउँदै दवाव दिएपछि बन्द गरिएको सेयर बजारमा साना लगानीकर्तालाई पनि फाइदा पुगेको छ। त्यसबेला बजार बन्द नगरिएको भए सोझासिधा लगानीकर्ताले ठूलो घाटा व्यहोर्नु पथ्र्यो, नेप्सेका एक अधिकारी भन्छन्, तर, अब सबैले सेयर बजारप्रति आशा गर्न थालिसकेका छन्। विगतमा पनि केही ठूला र संस्थागत लगानीकर्ताले बजारमा त्रास फैलाएर सबै सेयरको भाउ घटाउने र आफूले किन्ने गरेको नेप्सेका ती अधिकारी सुनाउँछन्। यस्तो सट्टेबाजीको खेल संसारभर नै हुने गर्छ, उनले भने, नेपालमा पनि ८० प्रतिशत सेयरको ब्यापार त्यस्तै प्रवृत्तिमा हुने गरेको थियो। तर, अब सामान्य मानिसले पनि बाह्य बजारको प्रवृत्ति, नेपालमा लगानीको सम्भावना, घट्दो ब्याजदरजस्ता पक्षलाई केलाउन थालिसकेका छन्। यसले गर्दा अबका दिन बजार खोल्दा पनि साना लगानीकर्तामा अत्यधिक पेनिकनेस नहुने उनी बताउँछन्।"
लकडाउनमै कुटिन थाले जनप्रतिनिधि,"सुर्खेत : घटना १ वैशाख १७ गते, कालिकोट पचालझरना गाउँपालिका१ का वडाध्यक्ष रत्नलाल न्यौपानेमाथि कुटपिट भयो। कोरोना संक्रमण रोकथामसँगै राहत वितरण तथा विकास निर्माणमा उपभोक्ता समिति गठनबारे स्थानीय युवासँग विवाद हुँदा कुटिएपछि उनी गम्भीर घाइते भएका छन्। वडापालिकाको बैठक सकेर घर फर्किने क्रममा स्थानीय युवा उमेश न्यौपानेको नेतृत्वमा आएको समूहले वडाध्यक्षमाथि कुटपिट गरेको हो। उनको टाउकोमा ठूलो चोट लागेको छ। घटना २ वैशाख १६ गते, हुम्लाको सर्केघाट गाउँपालिकाको कार्यपालिका बैठकमै वडाध्यक्ष कर्णजंग शाहीमाथि कुटपिट भयो। गाउँपालिका५ का वडाध्यक्ष शाहीमाथि प्रमुख प्रशासकीय अधिकृत रुद्रबहादुर शाहीले बैठकमै हातपात गरेका हुन्। सामाजिक सञ्जाल फेसबुकमा कर्मचारीको कार्यसम्पादनविरुद्ध स्टाटस लेखेको भन्दै प्रमुख प्रशासकीय अधिकृतले वडाध्यक्षलाई बैठक कक्षमै कुटपिट गरे। तर, वडाध्यक्ष शाहीले लकडाउनमा उद्धार, राहत, जनप्रतिनिधिको बैठक तथा भम्रण भत्तालगायत खर्च विवरण माग्दा आफूमाथि सार्वजनिक स्थलमै कुटपिट भएको बताए। कुटपिटमा उनलाई पनि टाउको र शरीरमा चोट चालेको छ। घटना ३ वैशाख ९ गते, जाजरकोट जुनिचाँदे गाउँपालिका२ मजकोटका वडाध्यक्ष रामबहादुर नेपाली राजनीतिक प्रतिशोधका कारण आफ्नै कार्यकक्षमा कुटिएको घटना सेलाउन नपाउँदै गत साता फेरि जाजरकोट भेरी नगरपालिका प्रमुख चन्द्रप्रकाश घर्तीमाथि कुटपिट भयो। स्थानीयको मृत्युपछि मलामी गएका नगरप्रमुख घर्तीलाई सत्तारुढ नेकपाकै युवा दस्ता युवा संघ नेपालका जिल्ला संयोजक दीपेन्द्र शाहीसहितको समूहले हातपात गरेको हो। गाउँमा योजना पार्दा नगरप्रमुखले पक्षपात गरेको भन्दै आक्रमण भएपछि घर्तीको आँखा र मुखमा चोट लागेको छ। पछिल्लो पटक लकडाउनकै समयमा कर्णालीका जनप्रतिनिधि कुटिन थालेका छन्। कोरोना माहामारीको संक्रमणबाट बचाउन राहत, उद्धार तथा विकासका नाममा अनियमितता बढेको भन्दै जनप्रतिनिधि कुटिन थालेका हुन्। आफ्नो पक्षलाई योजना दिएको, भ्रष्टाचार गरेको जस्ता आरोपमा जनप्रतिनिधिमाथि आक्रमण बढ्दै गएको छ। तर, गुण्डागर्दी शैलीमा राजनीतिक प्रतिशोध साट्ने हिसाबले आफूमाथि कुटपिट भइरहेको जनप्रतिनिधिको आरोप छ। बढ्दै आक्रमण कर्णालीमा जनप्रतिनिधिमाथि आक्रमण बढ्दै गएको छ। ६ महिनायताका घटनालाई मात्रै हेर्ने हो, भने कर्णालीमा कहिले जनप्रतिनिधिबाट कर्मचारी त, कहिले कर्मचारीबाट जनप्रतिनिधि कुटिएका धेरै उदाहरण छन्। वैशाख १२ गते, लकडाउनकै समयमा जुम्ला हिमा गाउँपालिकाकी उपाध्यक्ष हिमाली रोकाया गाउँपालिकाको कार्यपालिका बैठकमै कर्मचारी र स्थानीय नेताबाट कुटपिट भइन्। प्रमुख प्रशासकीय अधिकृत टोपबहादुर बुढा र नेकपा जिल्ला सिमिति सदस्य अमरजंग शाहीले आफूलाई बैठक कक्षमै हातपात गरेको भन्दै रोकायाले प्रहरीमा मुद्दा दर्ता गराएकी छन्। कार्यपालिकामै अपशब्द बोलेर गालीगलौज गरेपछि मुद्दा दर्ता गरेको उनले बताइन्। रोकायामाथि दुर्व्यवहार र हातपात गरेको जाहेरी दर्ता भएसँगै अनुसन्धान थालिएको प्रहरी निरीक्षक राजेन्द्र चन्दले बताए। चैत ४ गते जुम्ला सिंजा गाउँपालिका अध्यक्ष देवलसिंह रावलमाथि स्थानीय देवीकृष्ण शर्माले कुटपिट गरे। अध्यक्ष रावललाई स्थानीय शर्माले गाउँपालिका कार्यालय अगाडिको चौरमा लाठी प्रहार गरी कुटपिट गरेका थिए। गाउँपालिकाले नदीबाट गिट्टी, बालुवा संकलन गर्न नदिएको आरोपमा उनले अध्यक्षमाथि हातपात गरेका थिए। गत पुसमा दैलेखको ठाटिकाँध गाउँपालिका अध्यक्ष धीरबहादुर शाहीलाई नेत्रविक्रम चन्द विप्लव समूहले भ्रष्टाचार गरेको आरोपमा अपहरण गरेर १९ घण्टापछि रिहा गरेको थियो। यी घटनासँगै भ्रष्टाचार मुद्दामा पनि कर्णालीका जनप्रतिनिधि पक्राउ पर्न थालेका छन्। कार्यकक्षमै जातीय विभेद कर्णाली जनप्रतिनिधिमाथि कार्यकक्षमै कुटपिटसँगै दुर्व्यवहार पनि हुने गरेको छ। गत वर्ष जुम्ला तातोपानी गाउँपालिका कार्यपालिकाको बैठकमा दलित वडा सदस्यमाथि खाजा, नास्तामा विभेद गरियो। दलित जनप्रतिनिधिले छोएको खाजा नखाने भन्दै माथिल्लो जातिका जनप्रतिनिधिले बैठकमै विभेद गरेका थिए। केही महिनाअघि मात्रै कालिकोट जिल्लाको सान्नीत्रिवेणी गाउँपालिका६ का वडाध्यक्ष रंगराज सार्कीमाथि कार्यकक्षमै जातीय विभेद भयो। सोही वडासचिव रामप्रसाद संज्यालले उनीमाथि जातीय विभेद गरेका थिए। वडासचिवले गाउँपालिकाको स्टोर र योजना शाखामा काम गर्दै आएपछि वडाको कामकाजमा समस्या भयो। सोही कारण मैले अर्को वडासचिव पठाइदिन गाउँपालिकामा अनुरोध गरेको थिएँ, पीडित वडाध्यक्षले भने, त्यसैको रिस फेर्न मलाई कार्यालयमै वडासचिवले डुम दलितजस्ता अपशब्द प्रयोग गर्दै पटकपटक गालीगलोज गर्दै आएका छन्। कालिकोटकै खाँडाचक्र नगरपालिका२ का वडाध्यक्ष बिर्खसिंह विकले पनि आफूहरूमाथि जातीय विभेद हुने गरेको स्विकारे। जातीय विभेदका नाममा जनप्रतिनिधिले कार्यकक्षमै स्थानीयवासी, कर्मचारी तथा प्रतिनिधिबाटै दुर्व्यवहार सहनुपरेको हो। तर, कतिपय घटना सार्वजनिक हुन्छन् भने कतिपय गुपचुपमै मिलाइने गरिन्छ।"
नेकपामा उल्टियो समीकरण : नेताहरूबीच चमात्कारिक मेलमिलाप !,"काठमाडौं : पार्टीभित्र राजीनामाको दबाबमा रहेका प्रधानमन्त्री केपी ओलीको संकट नेकपा भित्र बदलिएको समिकरणका कारण टरेको छ। नयाँ विकसित समिकरकै कारण पार्टी विभाजनको खतरा पनि टरेको छ। नेकपाका अर्का अध्यक्ष पुष्पकमल दाहाल तथा वरिष्ठ नेताद्वय झलनाथ खनाल र माधव नेपालसहितका नेकेही नेताले पार्टी र सरकार सञ्चालनमा प्रधानमन्त्री असफल भएको भन्दै गत १७ वैशाखको सचिवालय बैठकमा ओलीको राजीनामा माग गरेका थिए। तर, शनिबारको बैठकमा भने एकाएक देखिएको नेताबीचको मेलमिलाप नीतिपछि नेताहरूका असन्तुष्टि र आक्रोश मत्थर मात्र भएको छैन, प्रधानमन्त्री तथा अध्यक्ष ओलीदेखि सबै नेताले आआफ्ना कमजोरी स्वीर्कादै आत्मआलोचना समेत गरेका छन्। प्रधानमन्त्री ओलीले बैठकमा पार्टी र सरकार सञ्चालनमा आफ्ना तर्फबाट कमजोरी भएको भन्दै आत्मआलोचना गरेपछि राजीनामा दिनै पर्ने अडानमा रहेका नेताहरू पनि पछि हटेका थिए। ओलीले विगतमा सरकारबाट पार्टीलाई छलेर कतिपय निर्णय गर्दा कमजोरी भएको र अबका दिनमा त्यसरी नजाने प्रतिवद्धतासहित आत्मआलोचना गरेको सचिवालयका एक सदस्यले जानकारी दिए। म सबै कुरा मान्छु। मैले पार्टी र सरकारबीच समन्वय गरेर अगाडि बढ्ने कुरामा गल्ती गरें। जेजे गरे मैले ठिक गरिन्। त्यसका लागि म गम्भीर आत्मआलोचना गर्छु, ओलीलाई उदृत गर्दै एक सदस्यले सुनाए, म सरकार सञ्चालनका विषयमा अब पार्टीको विधि र पद्दती अनुसार पार्टी निर्णयका आधारमै अगाडि जान्छु। तपाईहरूले पनि आफ्ना तर्फबाट भएका कमजोरीको जिम्मा लिनुहोस्। अब एकतावद्ध भएर जाऔं। अध्यक्ष दाहालले पनि नेताहरूबीचमा अविश्वास पैदा हुनेमा सबै पक्षबाट कमी कमजोरी भएको र त्यसलाई सच्चाउँदै एकतावद्ध भएर जानुको विकल्प नरहेको भन्दै आफ्नो कमजोरी स्वीकारेका थिए। बैठकपछि प्रवक्ता नारायणकाजी श्रेष्ठले प्रधानमन्त्रीले बैठकमा आत्मआलोचना गरेको र अर्का अध्यक्ष दाहाललगायतका अन्य नेताले पनि आआफ्नो जिम्मेवारीका हकमा आत्मआलोचित हुँदै पार्टीको आन्तरिक जीवनमा देखा परेका समस्या र संकटलाई समाधान गर्न एकतावद्ध भएर पार्टी एकताको पक्षमा ढृढ रहने निर्णय भएको जानकारी सञ्चारकर्मीलाई दिए। पार्टी एकताको रक्षा गर्ने र सुढृढ गर्ने, पार्टी एकतालाई कमजोर पार्ने र फुट उन्मुख गर्ने कुनै क्रियाकलापमा सामेल नहुन सम्पूर्ण पार्टी पंक्तिलाई निर्देशन दिने निर्णय बैठकले गरेको छ, प्रवक्ता श्रेष्ठले भने। सचिवालयका अर्का एक सदस्यका अनुसार, बैठकमा दुई अध्यक्षपछि बोलेका वरिष्ठ नेता झलनाथ खनालले एकतावद्ध भएर जाने प्रतिवद्धता नेताहरूबाट आएपछि त्यसरी नै जानु उपयुक्त रहेको धारणा राखेको थिए। खनाल अघिल्लो बैठकमा भन्दा नम्र भाषामा शनिबारको बैठकमा प्रस्तुत भएका थिए। ंखनालले स्थायी समिति बैठक बोलाउन माग गरेका थिए। खनालपछि बोलेका बरिष्ठ नेता नेपालले एकतावद्ध भएर जाने, कमी कमजोरी स्वीकार गर्ने विषय सही भए पनि दुई नेताको चोचोमोचो मात्र मिलाउने कुरा मात्र हो भने आफूले त्यसलाई नमान्ने बताएका थिए। उनले पार्टी नेताहरूले स्थायी समिति बैठक माग गरेकोले स्थायी समिति बैठक बोलाउनु पर्ने धारणा राखेका थिए। उपाध्यक्ष वामदेव गौतमले भने नेताहरूबीच मेलमिलाप देखिनु, एकतावद्ध भएर जाने विषय आउनु असाध्यै राम्रो भएको बताउँदै नेताहरूले गुटबन्दी त्याग्नुपर्ने धारणा राखेका थिए। प्रवक्ता श्रेष्ठले एकताका कुरा आउनु अत्यन्त खुसीको विषय भएको धारणा राख्दै अब पार्टी विभाजनको खतरा अन्त्य हुनुपर्ने बताएका थिए। उनले भैंसेपाटी बैठकले अध्यादेश फिर्ता लिन लगाउने र नभए स्थायी समिति बैठक बोलाएर भए पनि अध्यादेश फिर्ता गराउने भन्ने मात्र निष्र्कष निकालेको भए पनि राजीनामाको विषय कहाँबाट आएको भन्दै प्रश्न गरेका थिए। भैंसेपाटी बैठकले अध्यादेश फिर्ता लिन लगाउने भन्ने वाहेकको कुनै निष्र्कष निकालेको थिएन। राजीनामाको विषय नै कहीं कतै थिएन। पार्टी फुटमा लैजाने तरंगित बनाउने विषय कसरी आए ? श्रेष्ठलाई उद्धृत गर्दै एक सचिवालय सदस्यले भने, म कसैका ब्यक्तिगत स्वार्थ केन्द्रित गुटगत बैठकहरूमा भाग लिने छैन। गौतमजीको अघिल्लो सचिवालयमा प्रधानमन्त्री बनाउने प्रस्ताव फिर्ता भएको हो वा के हो ? यस विषयमा बैठकमा प्रष्टाउनु आवश्यक छ। सदस्य रामबहादुर थापा, ईश्वर पोखरेल र विष्णु पौडेलले भने नेताहरूका बीचमा रूपान्तरणसहितको एकताको कुरा आएकोले सकारात्मक सन्देश गएको धारणा राखेका थिए। २५ बैशाखमा स्थायी समिति बैठक २० जना स्थायी समिति सदस्यले लिखित रूपमा माग गर्दै आएको पार्टी स्थायी समिति बैठक बैशाख २५ गते काठमाडौंमा बोलाउने निर्णय भएको छ। त्यसका लागि आवश्यक तयारी गर्न २४ गते पुनः सचिवालय बैठक बस्ने प्रवक्ता श्रेष्ठले जानकारी दिए। पार्टीभित्रको एकता, सहमति र समाधान निष्र्कष अनुरूप पार्टीलाई दिशा निर्देशित गर्ने गरी त्यसका निम्ति आवश्यक छलफल गर्न स्थायी समिति बैठक वैशाख २५ गते ११ बजे काठमाडौंमा बस्ने र त्यसको तयारीका लागि सचिवालय २४ गते ३ बजे बस्ने पनि तय भएको छ। नेकपा भित्रको विवाद समाधानका लागि शनिबारको सचिवालय बैठक नेकपामा निर्णायक देखिएको छ। दाहाल र नेपाल पक्षका नेताहरूले प्रधानमन्त्री ओलीलाई सरकार र पार्टी दुवैको नेतृत्वबाट राजीनामा माग गरेपछि विवाद पेचिलो बनेको थियो। ओली पक्षका नेताहरूले प्रधानमन्त्रीको राजीनामाको माग असामयिक र कम्युनिस्ट पार्टीको आन्दोलनको भविश्यका दृष्टिकोणले पनि अनुचित रहेको बताउँदै आएका थिए। प्रधानमन्त्रीले ओलीले १७ बैशाखमा बसेको सचिवालय बैठकमा कोरोना संकटपछि आफूले राजीनामा दिने, त्यसपछि वामदेवलाई प्रधानमन्त्री बनाउने, माधव नेपाललाई पार्टीको ते श्रो अध्यक्ष बनाउने प्रस्ताव गरेपछि संकटले फरक दिशा लिएको थियो। ओलीका यो अस्त्रले नेकपा पुनः एक जुट झै देखिएको छ। गौतम उमेदवार बन्लान ? ओलीले आफ्नो प्रस्ताव अनुसार नै उपाध्यक्ष गौतमलाई उपयुक्त समयमा प्रतिनिधिसभाको उम्मेदवार बनाउने र त्यहाँ लैजान विषयमा छलफल गराएका थिए।उनले विद्यान संशोधन गरी वरिष्ठ नेता नेपाललाई पार्टीको ते श्रो अध्यक्ष बनाउन गरेको प्रस्ताव भने नेपाल आफैंले अस्वीकार गरेपछि त्यो च्याप्टर नै बन्द भएको प्रवक्ता श्रेष्ठले बताए। वामदेवले पनि राष्ट्रिय सभामा जाने अस्वीकार गरिरहेका छन्। गौतम र ओलीबीच सचिवालय बैठक अगाडि छुट्टै छलफल भएको थियो। छलफलमा भएका विषय सचिवालय बैठकमा जानकारी गराइएको थिएन्। गौतमलाई पाल्पा क्षेत्र नम्बर १ का सांसद दलबहादुर रानालाई राजीनामा दिन लगाई उनको स्थानमा उपचुनाव गराएर प्रतिनिधिसभा ल्याउन सहमति जुटेको नेकपा स्रोतले बतायो। राना गौतम निकट नेता हुन्। त्यहाँ गत चुनावमा रानाले ३२ हजार ५४९ मत ल्याएर विजयी भएका थिए। अब गौतम त्यही उम्मेदवार बन्न जानेछन्। सरकार नेकपाको विधि र पद्धति अनुसार सरकार पार्टी कमाण्डमा नचलेको आरोप लागिरहेका बेला शनिबारको सचिवालय बैठकमा अब सरकार पनि पार्टीको विधि र पद्दती अनुसार निर्णयकै आधारमा सञ्चालन गर्ने निर्णय भएको श्रेष्ठको भनाइ छ। ओलीले शनिबारको छलफलमा संसद्को बजेट अधिवशेन बोलाउने बिषयमा पनि नेताहरूलाई जानकारी गराएका थिए। कोभिड१९ विरुद्ध सिंगो राष्ट्रलाई एकतावद्ध बनाएर परिचालन गर्नुपर्ने आवश्यकता महसुस गर्दै नेकपा सचिवालय पार्टी पंक्तिलाई पनि एकतावद्ध भएर त्यो निर्णयमा पुगेको हो। बहुमतका लागि दिनभर कसरत सचिवालय बैठक अगाडि आफ्नो पक्षमा बहुमत जुटाउन प्रधानमन्त्री ओलीले शनिबार दिनभर प्रयास गरेका थिए। उनले शनिबार उपाध्यक्ष गौतम, गृहमन्त्री समेत रहेका सचिवालय सदस्य रामबहादुर थापा र महासचिव विष्णु पौडेलसँग छुट्टाछुट्टै भेटवार्ता गरी आफ्नो पक्षमा उम्भाउन सफल भए। राष्ट्रपतिसँग अर्थपूर्ण भेट सचिवालय नेताहरूलाई आफ्नो पक्षमा सहमत गराएपछि प्रधानमन्त्री ओलीले राष्ट्रपति विद्यादेवी भण्डारीसँग शीतल निवासमा भेटवार्ता गरेका छन्। पार्टी सचिवालय बैठक अघि आफूले सचिवालयमा बहुमत जुटाएपछि भण्डारीसँग प्रधानमन्त्रीले शीतल निवासमा गरेको भेटलाई अर्थपूर्ण रूपमा लिइएको छ। एक साताका बीचमै ओलीले शनिबारसहित राष्ट्रपतिसँग तीन पटक भेटवार्ता गरिसकेका छन्। राष्ट्रपतिसँग भेटपछि उनले अध्यक्ष दाहालसँग एक्लै भेट गरी सचिवालय बैठक सुरु गरेका थिए। जहाँ उनले आफूविरुद्ध नेताहरूको मोर्चावन्दी तोडेर आफू अनुकुलको निर्णय गराउन सफल भएका थिए। ओलीले दाहाललाई पनि आफूसँगै एउटै लहरमा आफ्नो जस्तै कुर्सीमा राख्ने ब्यवस्था शनिबारको सचिवालय बैठकमा गरे।"
दुईपटक तोडे ओलीले मोर्चावन्दी,"काठमाडौं : प्रधानमन्त्री केपी ओलीले पार्टी सचिवालयमा आफूविरुद्ध निर्माण गर्न खोजिएको गठबन्धन लाई दुईपटक तुहाई दिएका छन्। अध्यक्ष दाहाल र बरिष्ठ नेता नेपालसँग एकता र संर्घषको नीति लिँदै आएका ओलीको कार्यशैली, पार्टी र सरकार सञ्चालनको विधिसँग सचिवालयका बहुमत सदस्य बेलाबेला असन्तुष्ट बन्दै आएका थिए। त्यसयता ओलीलाई पार्टीमा कमजोर बनाउने योजनामा असन्तुष्ट नेताले गठबन्धन निर्माणको प्रयास नगरेका होइनन्। पहिलो : झम्सिखेल गठनबन्धन तोडन सफल पहिलो पटक ओली विदेश रहेका बेला अध्यक्ष पुष्पकमल दाहाल, बरिष्ठ नेता माधव नेपाल, झलनाथ खनाल, वामदेव गौतम र नारायणकाजी श्रेष्ठले २०७५ माघ १० मा झम्सिखेलमा गोप्य बैठक बसेर ओलीसँग जुध्न मिलेर जाने रणनीति बनाएका थिए। त्यसबेला निर्माण भएको गठबन्धनलाई पनि निक्कै कसरतपछि ओलीले भत्काइदिएका थिए। पार्टी एकताका क्रममा ओलीले आफू निकटलाई मात्र दोहोरो जिम्मेवारी दिएको, पार्टी बैठक बोलाउने तिर चासो नदिएकोे, विवादास्पद विधेयक सल्लाह बिनै ल्याएको, राजनीतिक नियुक्तिमा पार्टीमा छलफल नगरेको भन्दै नेताहरुले त्यसबेला गठवन्धन गरेका थिए। तर त्यो गठवन्धन तोडन ओलीले वामदेवलाई पार्टी उपाध्यक्ष बनाउने निर्णय गरेर तोडिदिएका थिए। त्यसबेला पनि ओलीले गौतमलाई आफनो पक्षमा तानेर गठबन्धन भत्काएका थिए। त्यसपछि फेरि दाहाल र ओली पक्ष एकातिर र नेपाल अर्काेतिर बन्ने अवस्था आयो। झम्सिखेल गठबन्धनकै कारण नेपालको बरियता खोसिनेदेखि उनी सचिवालयमा एक्लै पर्ने अवस्था आएको थियो। ३ भदौ २०७६ सम्म आईपुग्दा झम्सिखेल गठबन्धन पूर्णरुपमा छिन्नभिन्न भएको थियो। त्यतिबेला ओलीलाई पाँच वर्षकै लागि सरकारको नेतृत्व, दाहाललाई पार्टीमा कार्यकारी अध्यक्ष, गौतमलाई विधान संशोधन गरी उपाध्यक्ष र संगठन विभाग प्रमुख र खनाललाई वरियता तथा नीति अध्ययन प्रतिष्ठानको जिम्मेवारी दिने समझदारीपछि माधव मात्रै एक्लिएका थिए। दोश्रो : भैंसेपाटी गठबन्धन तोडन सफल २०७६ मंसिर दो श्रो सातापछि फेरि झम्सिखेल गठबन्धनमै रहेका नेताहरु ओलीविरुद्ध संगठित हुन थाले। पार्टीमा कार्यकारी अधिकार पाए पनि दाहालले ब्यवहारिक अनुभूति गर्न पाएनन्। नेपाललाई त एक्लाउँदै ओली अगाडि बढेकै थिए। त्यहीं बीचमा पार्टीमा नयाँनयाँ प्रकरणहरु आए। मिलेनियम च्यालेन्ज कर्पाेरेसन (एमसीसी), सभामुख चयन, गौतमको संसद् छिर्ने चाहना, संविधान संशोधन कार्यदलदेखि पार्टी विभाजनसम्मका अध्यादेश प्रकरणले पेचिलो विवाद नेकपाभित्र देखा पर्यो। त्यसपछि फेरि निर्माण भयो भैंसेपाटी गठबन्धन। जहाँ झम्सिखेल गठबन्धनमै रहेका नेताको मोर्चाबन्दी थियो। २३ पुसमा उपाध्यक्ष वामदेव गौतम निवासमा आफूविरुद्ध निर्माण भएको गठबन्धन ओलीले शनिबारको सचिवालय बैठकबाट भत्काउन सफल भए। तर यो गठबन्धन भत्काउन उनलाई निक्कै मुस्किल परेको थियो। यसपटक पनि उनले उपाध्यक्ष गौतमलाई आफूतिर तानेर गठबन्धन भत्काउन सफल भएका हुन्। भैंसेपाटी गठबन्धनका कारण ओलीले सभामुख चयनमा आफनो निर्णय लाद्न सकेका थिएनन्। एमसीसी प्रकरणमा आफू अनुकुल निर्णय गराउन सकेका थिएनन्। गौतमलाई राष्ट्रिय सभामा मनोनित गरेर लैजाने सचिवालयको निर्णय कार्यान्वयन गर्न आनाकानी गर्दै आउनु परेको थियो। पछिल्लो अध्यादेश प्रकरणसम्म आईपुग्दा निक्कै नै अप्ठायारोमा प्रधानमन्त्री ओली पुगेका थिए।"
जिल्ला बाहिर अलपत्र परेकालाई राहत,"मुगु : कोरोना भाइरस रोकथाम तथा नियन्त्रणका लागि चैत्र ११ गते देखि लागू भएको लकडाउनका कारण अलपत्र परेका आफ्ना नागरिकलाई बसेकै स्थानमा राहत वितरण गरिएको छ । खत्याड गाउँपालिकाले जिल्ला बाहिर अलपत्र परेका आफ्ना नागरिकलाई बसेकै स्थानमा राहत वितरण गरेको हो। जिल्लाका चार स्थानीय तहमध्ये छाँयानाथ रारा नगरपालिका, सोरु र मुगुम कार्मारोङ गाउँपालिकाले लकडाउनका कारण काठमाडौं, नेपालगन्ज र सुर्खेतमा अलपत्र परेका आफ्ना स्थानीयलाई उद्दार गरे जिल्ला भित्र्याएका छन्। पहिलो चरणमा काठमाडौं उपत्यकामा १ सय २२ , नेपालगंजमा १ सय २८ सुर्खेतमा २ सय ५९ जनालाई प्रतिव्यक्ति २ हजार ५ सयका दरले चामल, नुन, तेल, दाल, चिनी, चिउरालगायतका खाद्यान्न शुक्रबारबाट सम्बन्धित जिल्लाका स्थानीय निकायसँग समन्वय गरी वितरण गरिएको राहत वितरण टोलीका भक्त रावलले जानकारी दिए। टोलीले काठमाडौं उपत्यकामा ४ सय ५०, नेपालगंजमा ४ सय ७३ र सुर्खेतमा ३ सय ५९ जनाको तथ्यांक संकलन गरेको थियो। । लकडाउनका कारण अलपत्र परेका कतिपय स्थानीयलाई घर फर्काइएको छ। 'आफूजस्तै अन्य खत्याडबासी कसरी घर फर्कर्ने चिन्तामा थियौं, राहत पाएपछि खुसी लागेको भक्तपुरमा रहेका खत्याड गाउँपालिका ३ राजन सिंहले बताए।"
"'प्रेस स्वतन्त्रतालाई संकुचन गरे, समृद्धिको यात्रा अघि बढ्दैन'","काठमाडौं : नेपाली कांग्रेसका नेता एवं पूर्व सञ्चारमन्त्री डा मिनेन्द्र रिजालले प्रेस स्वतन्त्रतालाई संकुचन गरेर समृद्धिको यात्रा अघि बढ्न नसक्ने बताएका छन् । विश्व प्रेस स्वतन्त्रता दिवसका अवसरमा नेपाल प्रेस युनियन काठमाडौंले अयोजना गरेको 'नेपालमा प्रेस स्वतन्त्रताको अवस्था र चुनौती' विषयक डिजिटल संवादमा बोल्दै सांसद रिजालले यस्तो बताएका हुन्। 'सञ्चार जगतको स्वतन्त्रतालाई संकुचन गर्न पाइँदैन। सञ्चारगृह जति जिम्मेवार हुन्छन्, त्यसलाई संकुचन गर्न चाहने मानिस कमजोर भएर जान्छन्,' नेता रिजालले भने, 'अहिले विश्वभरिनै प्रेस स्वतन्त्रतालाई संकुचन गर्ने ट्रेण्ड छ । संकुचन गर्ने हो भने प्रजातन्त्र पनि कमजोर हुन्छ । समृद्धिको यात्रा पनि अघि बढ्न सक्दैन ।' त्यस्तै, उनले नेपालमा कम्युनिष्ट पार्टीको सरकार हुँदा आफूलाई मन नपरेको कुरा छापिनासाथ सिधैं आक्रमण गर्ने प्रवृत्ति बढेको पनि बताए । अहिले आफ्ना विरुद्ध लेख्ने,बोल्नेलाई कारवाही गर्न थालिएको भन्दै कम्युनिष्ट स्कुलिङबाट आएकामा आलोचना सहने क्षमता नै नभएको पनि उनले बताए । प्रेसले आफूलाई मन नपरेको कुरा लेखे पनि त्यसलाई सहज रुपमा स्वीकार्ने क्षमता राख्नुपर्ने उनले बताए । आफू सञ्चारमन्त्री हुँदा मधेसमा रेडियो बन्द गर्न र केही अनलाइन बन्द गरिदिनुपर्यो भनेर दबाब आएपनि आफूले त्यसको हेक्का नै नराखेको बताए।"
राहतको नाममा कुहिएको चामल !,"मुगु : कोरोना भाइरस रोकथाम तथा नियन्त्रणका लागि चैत्र ११ गते देखि लागू भएको लकडाउनका कारण आफूलाई चाहिने खाद्यान्न जोहो गर्न नपाएका सर्वसाधारणलाई राहतको नाममा कुहिएको चामल वितरण गरिएको पाइएको छ। लकडाउनका कारण चाहिने खाद्यान्न जोहो गर्न साधरणलाई सोरु गाउँपालिकाले खाद्य संस्थानबाट खरिद गरेर लिएको चामल कुहिएको पाइएको हो।सोही गाउँपालिका ११ का गरिब तथा मजदुरुलाई राहतका नाममा कुहिएको चामल वितरण गरिएको पाइएको हो। सोरु गाउँपालिका ११ का २ सय ३४ घरधुरीका लागि प्रतिघर ३० केजीका दरले ५७ क्वीन्टल चामल र संस्थानकै सोरु डिपो र कालै बिक्री केन्द्रको तारापानी गोदामबाट १८ क्वीन्टल ६ लाखमा खरिद गरी सोही गाउँपालिका ११ का २ सय ४३ घरधुरीलाई चामल वितरण गरिएको थियो।साथै दुईजना स्वास्थ्यकर्मी, ५८ जना जेष्ठ नागरिक र तीनजना अपाङ्गलाई ३० केजीका दरले वितरण गरेको मध्ये १० घरपरिवारलाई कुहिएको चामल वितरण गरिएको पाइएको हो। सोरु गाउँपालिका ११ मा वैशाख १२ देखि १६ गतेसम्म २ सय ४३ घर परिवारलाई चामल वितरण गरेको थियो। राहतको रकम ६ लाख मात्र भएको मौखिक भरमा खाद्य संस्थानबाट बिर्शन शाहीले खरिद गरी मदन कुमार शाहीमार्फत टयाक्टरम ढुवानी गरी तारापानीसम्म ल्याएको जानकारी भएको सोही गाउँपालिकाका वडा अध्यक्ष अकबर शाहीले सरर्जीमी मुचुल्कामा जानकारी दिएको स्थलगत अनगुमनमा गएका सरोकारवालले बताएका छन्। नेपाल खाद्य संस्थानका निमित्त कार्यालय प्रमुख पुस्कर भामले दिएको जानकारी अनुसार चैत्र १२ गते सुर्खेत खाद्य संस्थानबाट प्राप्त भएको ५ सय ६७ बोरा चामलमध्ये १ सय ९० बोरा सोरु गाउँपालिकाले खरिद गरेर लगेको र ६० बोरा तारापानीबाटै लगेको थियो । १० बोरा चामल कुहिएको जानकारी पाएपछि उक्त चामल फिर्ता मगाई पुन अर्को चामल वितरण गरिने भएको छ । १० घरलाई कुहिएको चामल वितरण भएको भन्ने मुचुल्का जिल्ला समन्वय समितिबाट प्राप्त भएकाले खाद्य संस्थानको सबै गोदाम अनुगमन गर्दा त्यस्तो केही नभेटिएको मुख जिल्ला अधिकारी कृष्णाकुमार निरौलाले बताए। ठेकेदारले ढुवानी गरेर राखेको तारापानीका गोदाम समेत अनुगमन गरिएको छ। कुहिएको चामल वितरणबारे अनुसन्धान भइरहेको प्रमुख जिल्ला अधिकारी निरौलाले बताए।"
नुवाकोटका प्रेम लामाको दार्चुलामा मृत्यु,दार्चुला : नुवाकोट घर भएर दार्चुला सदरमुकाममा विगत १५ वर्षदेखि मजदुरी गर्दै आइरहेका प्रेम लामाको मृत्यु भएको छ । शनिबार दिउँसो महाकाली नगरपालिका ५ गल्फैस्थित रहेको सामुदायिक ग्रामीण विकास समाज नेपालको कार्यालय पछाडि अचेत अवस्थामा फेला परेका ४५ वर्षीय लामालाई स्थानीयले जिल्ला अस्पताल ल्याएका थिए । अस्पताल ल्याएको ३ घण्टा पछि मृत्यु भएको जिल्ला प्रहरी कार्यालय दार्चुलाका निमित्त प्रहरी प्रमुख प्रहरी निरीक्षक सुरेन्द्रप्रसाद जोशीले जानकारी दिए । लामाले दैनिक जसो मादक पदार्थ सेवन गर्थे । मादक पर्दाथ सेवनकै कारण मृत्यु भएको अनुमान गरिएको छ । लामाको शव अहिले जिल्ला अस्पतालको शव गृहमा राखिएको छ । लामाको मृत्युपछि उनका आफन्तलाई बोलाउने प्रयास भइरहेको निमित्त प्रहरी प्रमुख जोशीले जानकारी दिए । नुवाकोट प्रहरीसँगगको सम्पर्कका आधारमा उनका आफन्तलाई खबर गरिएको उनको भनाइ छ ।
दार्जिलिङका नेपालीको व्यथा : परदेशमा बन्दी भरिया,"इलाम : नेपाल फर्कन लागेका २४ जनालाई नेपाल भारत सीमा पशुपतिनगर नजिकबाट फिर्ता गरियो । उनीहरुको काम ठप्प छ । सरकारले उनीहरुलाई खानका लागि मासिक ६ किलो चामल, नुन, तेल लगायतका अत्यावश्यक सामग्री केन्द्र सरकार र स्थानीय सरकारले उपलव्ध गराउने गरेको दार्जिलिङ नगरपालिकाका कार्यपालिका सदस्य निरा शर्माले बताइन् । बाच्नका लागि सरकारले अत्यावश्यक खाद्यान्न उपलव्ध गराएको छ , शर्माले भनिन्, 'अन्य दल र संघ सस्थाले पनि उनीहरूलाई सहयोग गरिरहेका छन् । दार्जिलिङको सुकिया पोखरीमा मात्रै नेपालका विभिन्न जिल्लाका एक सयभन्दा बढि भरिया रहेको स्थानीय पत्रकार फुर्वा छिरिङले बताए । दिार्जिलिङ, सिक्किम लगायतका सहरी क्षेत्रमा नेपाली कामदारको सघन उपस्थिति रहेको उनको भनाइ छ । नेपालबाट गएका श्रमिकहरु एउटै घरमा ८ जनासम्म बस्ने गरेका छन् । कतिपयले भारतको रासिन कार्ड बनाएका छन् । दार्जिलिङका बासिन्दा लेखक विष्णुप्रसाद शर्माका अनुसार नेपालबाट गएका श्रमिकहरु स्वास्थ्यका बारेमा भने कम सचेत देखिएका छन् । उनले भने, माक्स लगाउँदैनन्, काम र दामका लागि मात्रै ध्यान दिन्छन् । उनका अनुसार त्यहाँका श्रमिकलाई सरकार र दाताहरुले खाद्यान्न आपुर्ती गरिरहेका छन् । दोलाखाको कालिञ्चोक गाउँपालिकाबाट श्रमका लागि दार्जिलिङ पुगेका दिपेन्द्र वर्देवाले भने, ६ किलो चामल पुर्याएर खानुपर्छ, बन्दी जस्तै भएर बस्नु परेको छ । घरमा पुग्न पाए परिवारसँग बस्न पाइने सपना बोकेका उनीहरुले सरकारले सजिलो गरी घर फर्काउन पहल गर्नुपर्ने बताए । नगरपालिकाकी कार्यपालिका सदस्य शर्माले भनिन्, 'दैनिक तीन हजारसम्म कमाउने श्रमिकहरु काम नपाएपछि घर फर्कन खोजेका हुन् खान नपाएर हैन । उनले नेपालको सिमानाबाट फिर्ता गरिएका श्रमिकहरु शुरक्षित र स्वास्थ रहेको बताइन् । पछिल्लो समयमा दार्जिलिङसहित गोर्खाल्याण्ड क्षेत्रमा कोरोना संक्रमित बढे पनि सरकारले त्यसको रोकथामका लागि प्रभावकारी काम नगरेको स्थानीयको गुनासो छ । वेष्ट बंगाल सरकारले कोरोना संक्रमितको तथ्याकसमेत लुकाएको विपक्षी दलहरुले आरोप लगाएका छन् । केन्द्र सरकारले दार्जिलिङ क्षेत्रलाई कोरोनाको रेड जोनमा राखे पनि सुरक्षात्मक उपाय प्रभावकारी नभएको स्थानीयको गुनासो छ । करसाङमा एक जना डाक्टरमा शनिबार कोभिड १९ पोजेटिभ देखिएपछि पहाडमा त्रास थपिएको शर्माले बताइन् । संक्रमित डाक्टर सिलिगुडीको अस्पतालमा काम गरेर बसमा करसाङ पुगेका थिए । उनले दुई वटा क्लिनिकमा बिरामी चेक गरेपछि डाक्टरमै संक्रमण देखिएको भारतीय सञ्चारमाध्यमले जनाएका छन् । शर्माले भनिन्, अब थप संक्रमण बढ्ने खतरा देखिएको छ ।"
क्वारेन्टाइन नपुग्दै मृत्यु,"बैतडी : भारतीय सीमा नाका झुलाघाटबाट उद्धार गरेर ल्याइएका एक नेपालीको मृत्यु भएको छ । बैतडीको पुर्चौंडी नगरपालिका ६ मनकाली बस्ने ६७ वर्षीय जुने लुहारको शनिबार बिहान क्वारेन्टाइनमा लैजाँदै गर्दा मृत्यु भएको प्रहरीले जनाएको छ । लुहार यही वैशाख १८ गते भारतको पिथौरागढबाट झुलाघाट नाका हुँदै स्वदेश भित्रिएका थिए । एक महिनाअघि उपचारका लागि भारतको पिथौरागढ पुगेका लुहार लकडाउनका कारण पिथौरागढमै बसेका थिए । उनको शनिबार बिहान हिँड्दाहिँड्दै मृत्यु भएको पुर्चौंडी नगरपालिकाका स्वास्थ्य शाखा प्रमुख विनोदकुमार कुँवरले जानकारी दिए । उनले भने, 'लुहार उपचारकै लागि पिथौरागढ गएको भन्ने बुझिएको छ । लकडाउनपछि उनी उतै छोरी ज्वाँइसँग बसेका थिए । १८ गते नाका खुलेपछि उनी पनि घर फर्केका हुन् ।' मृतक लुहारको स्वाब संकलन गरेर कोरोना परीक्षणका लागि धनगढी पठाउने तयारी भएको स्वास्थ्य शाखा प्रमुख कुँवरले बताए । मृतक लुहारको शवलाई प्लास्टिकले बेरेर सुरक्षात्मक तरिकाले दाह संस्कारका लागि आफन्तलाई भनेको पनि कुँवरले बताए । उनले भने, 'लुहारसँग आएकाहरुलाई छुट्टै क्वारेन्टाइनमा राख्ने भनेका छौं । दाहसंस्कार गर्दा पनि सुरक्षाका उपाय अपनाएर मात्रै गर्न भनेका छौं ।' यही बैशाख १८ गते झुलाघाट र धार्चुला नाकाबाट २ हजार ६९५ नेपाली स्वदेश फर्किएका थिए।उनीहरु मध्ये ८४८ जना पुर्चौंडी नगरपालिकाका छन् । भारतबाट फर्केका सबैलाई क्वारेन्टाइनमा राखिएको स्वास्थ्य शाखा प्रमुख कुँवरले बताए ।"
एसएसपी र एसपीलाई दर्ज्यानी चिह्न,"काठमाडौं : पदोन्नति भएका प्रहरी वरिष्ठ उपरीक्षक (एसएसपी) र प्रहरी उपरीक्षक (एसपी)लाई आइतबार दर्ज्यानी चिह्न प्रदान गरिएको छ। गृह मन्त्रालय, मन्त्रीस्तरको वैशाख १७ गतेको निर्णयअनुसार १९ जना एसपीबाट एसएसपीमा र गृह मन्त्रालय, सचिवस्तरको वैशाख १८ गतेको निर्णयअनुसार २४ प्रहरी नायब उपरीक्षक एसपीमा पदोन्नति भएका थिए। पदोन्नती भएका सबै प्रहरी अधिकृतलाई प्रहरी प्रधान कार्यालयमा आयोजित एक समारोहबीच प्रहरी महानिरीक्षक ठाकुरप्रसाद ज्ञवालीले दर्ज्यानी चिह्न प्रदान गरेका हुन्। समारोहमा प्रहरी महानिरीक्षक ज्ञवालीले पदोन्नति भएका अधिकृतलाई बधाई तथा शुभकामना दिँदै पदोन्नतिपश्चात् प्राप्त गर्ने जिम्मेवारी एवम् सङ्गठनको उद्देश्य पूरा गर्न आफ्नो ज्ञान, सीप, अनुभव तथा कार्यदक्षता प्रदर्शन गरी उत्कृष्ट काम गर्न निर्देशन दिए। बढुवासँगै प्रहरी अधिकृत थप रचनात्मक भई निष्ठा र पदीय आचरण पालन गरी राज्यले सुम्पेको दायित्व र भूमिका निर्वाह गर्न उनले आग्रहसमेत गरे। राष्ट्रप्रतिको जिम्मेवारी कति छ सोचेर आफैँ उदाहरणका रुपमा प्रस्तुत भई जिम्मेवारी पूरा गर्न दृढता र बफादारिता प्रदर्शन गर्दै उच्च मनोबलका साथ नागरिकको सेवामा लाग्नसमेत उनले निर्देशन दिए।"
चाप बढेपछि उपत्यकामा थप सतर्कता : सबै नाकामा डिसइन्फेक्सन टनेल,"काठमाडौं : कोरोना भाइरस (कोभिड१९) को सङ्क्रमण रोक्न मुलुकमा जारी गरिएको बन्दाबन्दी (लकडाउन) को अवधि लम्बिँदै जाँदा काठमाडौँ उपत्यकाभित्र सवारीको चाप बढ्न थालेपछि स्थानीय प्रशासनले थप सतर्कता अपनाएको छ। काठमाडौँ, ललितपुर र भक्तपुर तीनै जिल्लाका प्रमुख जिल्ला अधिकारी तथा सुरक्षा निकायले गाडीको चापलाई व्यवस्थित गर्न र रोगको सङ्क्रमण भित्रिन नदिन उच्च सतर्कता अपनाउँदै सुरक्षा व्यवस्थालाई थप चुस्त पार्न थालेको हो। आवश्यक अन्य सुरक्षा सावधानीसमेत अपनाउन थालिएको छ। काठमाडौँका प्रमुख जिल्ला अधिकारी जनकराज दाहालले आवश्यक सुरक्षा व्यवस्थाका साथै रोगको सङ्क्रमण भित्रिन नदिन उत्तिकै तयारीका साथ लागेको बताए। सोही सिलसिलामा आइतबार मात्रै प्रजिअ दाहाल तथा महानगरीय ट्राफिक प्रहरी महाशाखाका प्रमुख प्रहरी वरिष्ठ उपरीक्षक (एसएसपी) भीमप्रसाद ढकालसहितको टोलीले उपत्यकाको विभिन्न क्षेत्रको स्थलगत अवलोकन गर्दै गाडीको आवतजावत, हालको सुरक्षा अवस्था र भावी दिनमा अपनाउनुपर्ने योजनाका बारेमा जानकारी लिएका छन्। अहिलेसम्मको लकडाउनको अवस्थाको मूल्याङ्कन गर्दै आगामी दिनमा उपत्यकामा हुनसक्ने सम्भावित जोखिम रोक्ने विषयमा नै हाम्रो ध्यान छ, त्यहीअनुसार आवश्यक सुरक्षा र सावधानी अपनाउन थालेका छौँ, नयाँ नयाँ स्वास्थ्य सुरक्षा रणनीतिसमेत बन्दै छ, प्रजिअ दाहालले भने। नागढुङ्गा नाकामा भएको सवारी आवागमनको अवस्था र यहाँ हालै स्थापना गरिएको डिसइन्फेक्सन टनेल र यसको प्रभावकारिताको विषयमासमेत जानकारी लिएका छन्। काठमाडौँ उपत्यका प्रवेश गर्ने मुड्खु, जगाती, फर्पिङ र जर्सिङपौवा नाका मुख्य छ। नागढुङ्गामा जसरी अन्य नाकामा समेत टनेल राख्ने योजना बनाइएको छ। हुमाने र फर्पिङमा टनेल राख्ने तयारी गरिएको प्रजिअ दाहाले बताए। सडकमा राखिएको उक्त टनेलमा गाडी प्रवेश गरेपछि विभन्न ठाउँमा राखेको केमिकलयुक्त पानीको फोहराले गाडीलाई डिसइन्फेक्सन गराउँछ। यसले बाहिरबाट आएका सवारी साधनका किटाणुलाई रोक्ने दाबी छ। स्वास्थ्य मन्त्रालयसँगको समन्वयमा मानिसको शरीरमा हानि नहुनेखालको केमिकल प्रयोग गरिएको टनेल राख्ने सुन्दर यातायातका अध्यक्ष भेषबहादुर थापाले बताए। उनका अनुसार मानिसका लागि हानि नहुनेखालको केमिकल प्रयोग भए पनि अहिलेसम्म गाडीलाई मात्रै हालिएको छ। यहाँ प्रभावकारी भएमा काठमाडौँको मुख्य नाका र देशका प्रमुख शहरमा यस्तै टनेल राख्ने योजना रहेको उनले बताउ। यद्यपि यसको प्रभावकारिताका बारेमा भने प्रश्न उठेको छ। सोही क्रममा कार्यस्थलमा खटिएका सुरक्षाकर्मीले वर्तमान अवस्था र आइपरेका समस्याका बारेमा प्रजिअ दाहाललाई जानकारी गराएका थिए। मुख्यगरी बाहिरबाट पास लिएर आउने गाडीको चाप बढी देखिएकाले यसतर्फ सचेत हुनुपर्ने सुरक्षाकर्मीको सुझाव थियो। वर्तमान अवस्थामा अझै पनि उपत्यका आवागमनलाई खुला गर्न नहुने भन्दै आवाज उठ्न थालेको छ। लकडाउनलाई निरन्तरता दिए पनि केही खुकुलो पार्नुपर्ने आवश्यकता देखिन्छ। गाडीको डिसइन्फेक्सनसँगै सुरक्षा व्यवस्थासमेत उत्तिकै चुस्त पारिएको छ। विशेष सुरक्षा सतर्कता अपनाएर बाहिरबाट उपत्यकामा गाडी प्रवेश गराइएको महानगरीय ट्राफिक प्रहरी महाशाखाका प्रमुख ढकालले बताए। राजधानीलाई सुरक्षित बनाउन सबैखालको सुरक्षा अपनाएर प्रहरी परिचालन गरिरहेको छ। राज्यको नीति निर्देशनलाई कार्यान्वयन गर्दै समस्याको सहजीकरण गर्ने तथा सवारीको जाँच र अभिलेखीकरणलाई दुरुस्त पार्न थालिएको उनले बताए। ट्राफिक प्रहरी महाशाखाले उपत्यकमा दिनमा १५५ स्थान र रातमा ४५ स्थानमा चेक प्वाइन्ट राखी जाँचको व्यवस्था मिलाएको जनाएको छ। नेपाल प्रहरी र सशस्त्र प्रहरीसमेत उत्तिकै मात्रामा खटिएका छन्। उपत्यकामा विगतका दिनमा भन्दा अहिले सवारीको चाप बढ्न थालेकाले ट्राफिक नियम उल्लङ्घन विरुद्धसमेत कारवाही शुरु गरेको छ। बाहिरी जिल्लाबाट पास पाएका गाडीसमेत बढ्न थालेको छ। राहत वितरण र अत्यावश्यक सामान ओसारपसार बढेको, विभिन्न कार्यालय सञ्चालन हुन थालेको र उद्योग तथा आयोजना सञ्चालन हुने क्रम बढेकाले पनि यातायतको चाप बढेको प्रहरीले जनाएको छ। राससनारायण ढुङ्गाना"
ग्यास लिक हुँदा घरमा आगालागी,"डोल्पा : डोल्पामा ग्यास लिक भएर आगलागी हुँदा एक घर पूर्ण रुपमा जलेको छ । जगदुल्ला गाँउपालिका ६ को झयाँकोटमा ग्यास लिक भएर दिउँसो ३ बजे आगालगी भएको हो । जगदुल्ला गाँउपालिका६ का मनलाल ऐडिको घरमा प्रयोगमा राखिएको ग्यास लिक भइ आगलागी भएको र निभाउने क्रममा ग्यासको सिलिण्डर पड्केर पूरै घर जलेर खरानी भएको खगेन्द्र ऐडिले जानकारी दिए । 'तिनतलाको घर पूर्णरुपमा जलेर खरानी भएको छ । घरमा भएको अन्न, खाद्यान्न, लत्ताकपडा र अन्य धनमाल पूरै नष्ट भएका छन् भने मानवीय क्षति भने हुन पाएन', गाँउपालिकाका अध्यक्ष नारासिँह रोकायाले बताए । आगलागी भएको थाहा पाउनेबित्तिकै स्थानीय, प्रहरी, जनप्रतिनिधिहरुले आगो नियन्त्रणमा लिएको प्रशासकीय अधिकृत केशबराज जैसिले बताइ । घर जले पनि गाँउमा आगो फैलनाबाट जोगिएको उनले जानकारी दिए । करिव ३० लाखभन्दा धेरैको क्षति भएको उनले बताए । अहिले गाँउपालिकाले पाल दिएर पीडितलाई सहयोग गरेको उनको भनाइ छ । पीडीत परिवारलाई तत्तकाल बस्नको लागि ब्यवस्था गरिदिने बताउँदै अरु नागरिकलाई पनि सुरक्षित रहन गाँउपालिका अध्यक्ष नारासिँह रोकायाले आग्रह गरेका छन् ।"
सडक नहुँदा ऋण काढेर जहाजमा,"सुर्खेतः पैदल हिँडेर जान मुश्किल छ। गाडीमा जानलाई हालसम्म सडक पुगेकै छैन । लकडाउनका कारण सुर्खेत र नेपालगंजमा फसेका हुम्लाका नागरिकले गाउँ जान हारगुहार नै गरे । उनीहरुको गाउँ पुग्ने अन्तिम विकल्प हवाइजहाज थियो । केही नलागेपछि उनीहरु जहाज चार्टर गर्न बाध्य भए । त्यो पनि ऋण काढेर । बल्लतल्ल जहाजको उडान अनुमति पाएपछि हुम्लाका नागरिकले गाउँ जान जहाज चार्टर गरेका हुन् । अलपत्र परेका उनीहरु पकेट खर्च सकिएपछि ऋण नै काढेर जहाजमा गाउँ गएका हुन् । महिना दिनसम्म सुर्खेतमा अलपत्र परेका करिब डेढ सय र नेपालगंजमा फसेका तीन सय मानिस जहाजबाटै आइतबार हुम्ला पुगेका छन् । होटलमा बस्दा खर्चले नधानेपछि आफन्त र साथीभाईसँगै ऋण लिएको उनीहरुको भनाइ छ । प्रदेश सरकारले उद्दार गर्ने भनिए पनि अलपत्र परेका हुम्लाका नागरिक आफ्नै खर्चमा जिल्ला गएका छन् । संकटमा पनि सरकारले सहयोग र उद्दार नगरेको पीडितहरूको गुनासो छ । लामो समयसम्म होटलमा बस्नुपर्दा खर्च सकिएको र घर जानका लागि ऋण काढेर जहाज चढ्नु परेको उनीहरु बताउँछन् । आइतबार मात्र जहाजमा हुम्ला पुगेका खार्पुनाथका लोकेन्द्र शाहीले भने,हामीले सरकारले सहयोग गर्ने आश गरेका थियौं, तर सरकारले उधारो आश्वासन मात्र दियो । यो संकटमा थप ऋण लाग्यो, ऋण तानेर जहाज चार्टर गर्नुपर्यो । देशका विभिन्न स्थानमा मजदुरी र अध्ययनका लागि पुगेकाहरु लकडाउनका कारण जिल्ला फर्किएका हुन् । तर सडकमार्ग नभएको र पैदल हिँड्न सक्ने अवस्था नभएपछि करिब पाँचसय जना हुम्ली सुर्खेत र नेपालगंजमा अलपत्र परेका थिए । उनीहरुमध्ये अधिकांश शनिबार र आइतबार हुम्ला सदरमुकाम सिमकोट पुगेका हुन् । हुम्लाका नागरिकलाई जिल्ला पठाउन सहजीकरण गरेका पूर्ण रावलले भने,अन्तिम विकल्प जहाज हो, गाउँ जान जहाज नै चार्टर गर्नुपर्ने बाध्यता आइलाग्यो । सुर्खेतबाट प्रतिव्यक्ति १० हजार र नेपालगञ्जबाट प्रतिव्यक्ति १० हजार पाँच सयका दरले भाडा तिरेर उनीहरु गाउँ फर्किएका हुन् । संकटमा पनि सरकारको मन नपग्लिएपछि आफूहरु ऋणको भारी बोकेर गाउँ लागेको उनीहरुको भनाइ छ । लकडाउनमा फसेका हुम्लाका नागरिक विमान चार्टर गरेर जिल्ला जान थालेपछि प्रदेश सरकारले भने ५० प्रतिशत भाडामा सहुलियत दिने जनाएको छ । विद्यार्थी र जेष्ठ नागरिकलाई भाडामा ५० प्रतिशत छुट दिइने सामाजिक विकास मन्त्री दल रावलले बताए । मन्त्री रावलकाअनुसार ६० वर्षमाथिका नागरिक र विद्यार्थीको हकमा ५० प्रतिशत भाडा प्रदेश सरकारले बेहोर्ने छ । तर अहिले आफूहरु ऋण काढेर गाउँ पुगिसकेकाले सरकारको यो आश्वासन उधारो भएको पीडितको गुनासो छ । सरकारले सहुलियत रकम उपलब्ध गराए पनि त्यो व्यवहारिक नहुने भन्दै लोकेन्द्र शाहीले भने,गाउँबाट सदरमुकामसम्म पुग्न त्योभन्दा बढी पैसा खर्च हुन्छ, कसरी सहुलियतको लाभ लिने ?"
"सीमामा फसेका नेपाली भन्छन् सरकार, हामीमाथि किन विभेद?","धनगढी : बैतडीको पञ्चेश्वर गाउँपालिकाका विरेन्द्र भट्ट घर फर्किनका लागि चैत १५ गते कैलालीसँग सीमाना जोडिएको पलिया पुगे । तर लकडाउनका कारण उनलाई पलियाकै एक स्कुलमा भारतले बनाएको क्वारेन्टाइनमा राखियो । शनिबार उनलाई भारतको क्वारेन्टाइन बसेको ३६ दिन भयो । विरेन्द्रसँगै चैत १५ गते नै पलिया पुगेका कञ्चनपुरको भीमदत्त नगरपालिका वडा नम्बर ६ का गोरख बहादुर महर पनि क्वारेन्टाइन बसेको ३६ दिन भयो । भारतमा पनि लकडाउन भएकाले उनले काम गर्ने पञ्जाबमा रहेको कम्पनी बन्द भयो र उनलाई घर पठाइ दियो । 'मालिकले, कम्पनी बन्द गरेर ताला लगाएपछि, घर त आउनु पर्यो, तर ३६ दिनसम्म घर जान पाउने नपाउने कुनै जानकारी छैन, पलियाको इन्टर कलेजमा क्वारेन्टइन बसिरहेका महरले भने, 'खेतीपातीको बेला पनि थियो, घर जान पाइने आसैआसमा ३६ दिन बित्यो ।' कैलालीसँग सीमाना जोडिएको भारतको पलियामा कैलाली, कञ्चनपुर, बैतडीसहितका जिल्लाका १६५ जना क्वारेन्टाइन बसिरहेका छन् । उनीहरुले ३६ दिनपछि नेपालमै थप क्वारेन्टाइन राखे पनि बस्ने भन्दै नेपाल लगिदिन आग्रह गरेका छन्। पलियामात्रै होइन, कञ्चनपुर पारी भारतको वनबासामा पनि २०३ जना चैत १२ गते देखि नै बसिरहेका छन । कञ्चनपुरको पुर्नवास पारी पनि १८ जना नेपाली क्वारेन्टाइन बसेका छन्। 'दार्चला र बैतडी पारिको क्वारेन्टाइनमा बसेका मात्रै नेपाली हुन र ? हामी के अनागरिक हौं,' वनबासाको क्वारेन्टाइनमा चैत १२ गते देखि बसिरहेका कैलालीको गोदावरी नगरपालिकाको ओलानीका गणेश विकले भने। उनले, राज्यले नागरिक माथि यस्तो गरी विभेद गर्न नपाउने बताए । 'बैतडी र दार्चुलाका नेपाली घर जाने तयारीको समाचार हामीले पनि हेरिरहेका थियौं, आशा थियो हामीहरु पनि घर जान पाउँछौं भनेर तर हाम्रा बारेमा कसैले केही पहल गरेन, उनले भने, 'के हामी सौतेला नागरिक हौं ?' वनबासाको एक स्कुलमा बसिरहेका २०३ जना नेपालीले, भारतीय सुरक्षाकर्मीले पनि दुब्र्यवहार गर्ने गरेको बताएका छन । 'तिमीहरुको सरकार कस्तो रहेछ ? तिमीहरुको वास्ता नै गर्दैन, आधालाई लग्यो, तिमीहरुका बारेका केही पनि गर्दैन भनेर भारतीय अधिकारी समेत हामीहरुलाई होच्याउँछन,' उनले भने । बैतडी र दार्चुलाको स्थानीय प्रशासनले भारतसँगको समुन्वयमा बिहीबार भारततिर रहेका ढाई हजार जना नेपालीलाई नेपाल आउन दिएको थियो । 'उनीहरुका लागि बिहीबार जन्मभुमीको ढोका खुल्यो, तर हामी के नागरिक होइनौं, सरकारले छिटो हामीलाई पनि नेपाल जान दिनुपर्छ,' पलियाको क्वारेन्टाइनमा रहेका दानी महरले भने । बैतडी र दार्चुला पारि भारतीय क्वारेन्टाइनमा रहेका उनीहरुका लागि बिहीबार बिहानैदेखि बेलुकीसम्म नाका खुला रहेको थियो । तर सुदूरपश्चिमकै कैलाली र कञ्चनपुर पारी ३६ दिन देखि क्वारेन्टाइन बसेकाका बारेमा कुनै पहल नभएपछि सामाजिक सञ्जालमा पनि सरकारको आलोचना भएको छ । 'कसैका लागि जन्मभूमीको ढोका खुल्दैन तर अढाइ हजारले देश दर्शन पाए, आफूहरु माथि विभेद किन,' दानी महरले भने । कैलालीका प्रमुख जिल्ला अधिकारी यज्ञराज बोहरा भने गृहमन्त्रालयको आदेश बीना उनीहरुलाई नेपाल ल्याउन नसकिने बताए । 'बैतडी दार्चुलाका लागि मौखिक सहमति आएको भन्ने सुनेको छु, हामीलाई पनि त्यस्तै गरी ल्याउन दिन भनेर गृह मन्त्रालयमा अनुरोध गरेका छौं, तर केही आएको छैन,' उनले भने । प्रमुख जिल्ला अधिकारीले आफूलाई धेरैजनाले फोन पनि गर्ने गरेकाले शुक्रबार उनीहरुसँग भीडियो कल गरेर, सीमा नाका खुलाउने कुरा जिल्ला र प्रदेशको हातमा नरहेको भन्दै सम्झाएको बताए । भारतले, बैतडी र दार्चुलाका नेपालीलाई छोडने बेला एकजना पनि भारतीय नागरिक भारत प्रवेश नगर्ने सर्तमा सीमा खोलेको बताइएको छ । तर कैलाली र कञ्चनपुरको नाका खोलेमा उसका आठ हजार भन्दा बढी नागरिकहरु भारत जाने प्रयास गर्ने बताइएको छ । स्थानीय प्रशासनले लिएको तथ्यांकमा क्वारेन्टाइन नै नभएपछि, कैलालीमा ३५ सय, कञ्चनपुरका ४ हजारको संख्यामा भारतीय मजदुर इँटा भट्टामा काम गरिरहेका छन्। उनीहरु नाका खुल्ने वित्तिकै भारत जान खोज्ने तर भारतले लिन नमानेको सुरक्षा स्रोतले बतायो । 'अब उनीहरु अहिले भट्टा मालिककै रहोबरमा बसिरहेका छन्, उनीहरुले भट्टा छोडेर बाहिर आएपछि सरकारी क्वारेन्टाइनमा राख्नुपर्ने हुन्छ, त्यसैले पनि गृहमन्त्रालय नाका नखोलिरहेको होला,' सुरक्षा स्रोतले बतायो । सुदूरपश्चिमका मृख्यमन्त्री त्रिलोचन भट्टले पनि सबैभन्दा बढी टाउको दुखाई भारतीय क्वारेन्टाइनमा रहेकाबाट भइरहेको बताए । 'कि त कसैलाई नेपाल आउन दिनु थिएन, ढाई हजारलाई आउन दिइयो, अब झन समस्या परेको छ, अरुलाई पनि लैजानु भनेर हरेक दिन भारतीय क्वारेन्टाइनबाट नेपालीका फोनका फोन आइरहेका छन्,' मुख्यमन्त्री भट्टले भने । उनले प्रदेश सरकारले उनीहरुलाई नेपाल ल्याउन चाहिरहेको बताए। 'मैले शनिबार गृहमन्त्री ज्युसँग कुरा गरेको छु, अहिले क्वारेन्टाइनमा मात्रै भएकालाई नेपाल आउन दिऔं, उनीहरुलाई नेपालमा क्वारेन्टाइन गरौं भनेर मैले अनुरोध गरेको छु, गृहले पनि त्यस बारेमा छलफल गरिरहेको छ,' मुख्यमन्त्री भट्टले भने ।उनले एकदुई दिनमा निकास आउनेमा आफू आसावादी रहेको बताए ।"
सेभ द चिल्ड्रेनले सरकारलाई दियो १७ सय पीपीई,"काठमाडौं : सेभ द चिल्ड्रेनले नेपाल सरकारलाई कोरोना भाइरस (कोभिड१९)को संक्रमण रोक्न सघाउने उद्देश्यले १७ सय ४३ सेट व्यक्तिगत सुरक्षा सामग्री (पीपीई) र अन्य अत्यावश्यक स्वास्थ्य सामग्री प्रदान गरेको छ। आइतबार स्वास्थ्य तथा जनसंख्यामन्त्री भानुभक्त ढकालको उपस्थितिमा सेभ द चिल्ड्रेनको नेपालस्थित राष्ट्रिय कार्यालयले स्वास्थ्य सामग्री हस्तान्तरण गरेको हो। सामग्री हस्तान्तरण कार्यक्रममा बोल्दै मन्त्री ढकालले सेभ द चिल्ड्रेनले प्रदान गरेको सामग्रीले कोरोना संक्रमण रोकथामका सहयोग पुग्ने बताए। पीपीई सेट विश्व स्वास्थ्य संगठन र नेपाल सरकारले तोकेको मापदण्ड अनुसारका रहेको सेभ द चिल्ड्रेनको दाबी छ। हाम्रो प्राथमिकता कोभिड१९ को संक्रमण फैलिनबाट रोक्नका लागि नेपाल सरकारलाई मद्दत गर्ने र अति सीमान्तकृत समुदाय विशेष गरी जोखिममा रहेका बालबालिकासम्म स्वास्थ्य सेवाको पहुँच सुनिश्चित गराउने रहेको छ, सेभ द चिल्ड्रेन नेपालका अन्तरिम राष्ट्रिय निर्देशक बन्दना रिसालले भनिन्।"
धानको बीउ अभाव,"भक्तपुर : भक्तपुरमा धानको बीउ अभाव देखिएको छ । लकडाउनको कारण बजारमा प्रशस्त धानको बीउ नआउँदा किसानहरुले अभाव झेलेका हुन् । किसानहरु लकडाउनको पर्वाह नगरी यहाँका एग्रोभेटहरुमा धाउने किसानहरुको संख्या दिनानुदिन बढिरहेको छ । यहाँका बजारमा स्थानीय टाइचिन धानको मात्रै बीउ उपलब्ध छ तर किसानहरुले करिब नौ वर्षअघिदेखि चिनियाँ हाइब्रिड धान लगाउँदै आएका छन् । स्थानीय टाइचिन धानभन्दा चिनियाँ धानको उत्पादन बढी हुन्छ । साथै यो धान रोप्न र गोडमेल गर्न सजिलो भएपछि यस किसानहरु चिनियाँ हाइब्रिड धानतर्फ आकर्षित हुँदै आएका छन् । यहाँका एग्रोभेट सञ्चालकहरुले पनि चिनियाँ हाइब्रिड धानको बीउ नेपालमै भित्रिएको छैन । विश्वभर नै कोरोना भाइरस संक्रमणको महामारीले गर्दा चीनबाट नेपालमा धानको बीउ नभित्रिएको भक्तपुरस्थित छुमा गणेश एग्रो सेन्टरका सञ्चालक सूर्यराम सुवाल बताउँछन् । उनले चिनियाँ हाइब्रिड बीउ खोज्दै आफ्नो पसलमा दैनिक ३० जनाभन्दा बढी किसानहरु आउने जानकारी दिए । उनले बिहान र बेलुका केही घन्टामात्रै पसल खोल्दै आएका छन् । तैपनि चिनियाँ हाइब्रिड जातको बीउ खोज्न आउने किसानहरुको संख्या दिनानुदिन बढिरहेको उनको भनाइ थियो । अघिल्लो वर्ष बैशाख १२ गतेदेखि नै चिनियाँ हाइब्रिड धान बिक्री वितरण गरेको थिएँ, व्यवसायी सुवालले भने, तर यस वर्ष अहिलेसम्म धानको बीउ नै ल्याउन पाएको छैन ।उनका अनुसार वैशाख २८ गतेसम्म धानको बीउ नेपाल भित्रिने जानकारी आएको छ । तर लकडाउन लम्बिने सम्भावना बढेपछि किसानहरुमा बीउ नपाउने चिन्ता बढेको छ । त्यसैले अहिले किसानहरु दैनिकजसो एग्रोभेट सेन्टर धाइरहेका छन् । किसानका खेतमा अहिले गहुँ पहेलिँदै आएको छ । कतिले आलु खनिसकेका छन् । कसैले तरकारी खेती लगाएका छन् । धानको बीउ राख्ने बेला भने अझै भएको छैन । असार पहिलो हप्ता नै धान रोप्ने भए त्यसको २०२५ दिनअघि मात्रै बीउ राखे पनि हुने कृषि प्राविधिकहरु बताउँछन् । तर यस वर्ष लकडाउनको कारण बजारमा बीउ नपाउन सक्ने चिन्ताले नै किसानहरुले बीउको जोहो गर्न हतार मानेको वरिष्ठ कृषि प्राविधिक शिव यन्द्यो बताउँछन् । जेठको १५ गतेसम्म धानको बीउ हाल्दा रोपाइँ प्रभावित हुँदैन, उनले भने, धेरै बुढो बीउ लगाउँदा पनि उत्पादन घट्छ । उनले करिब १९ देखि २२ दिनसम्मको धानको बीउ रोप्नु सबै दृष्टिले राम्रो हुने स्पष्ट पारे । अघिल्लो वर्ष जेठको पहिलो सातामै धानको बीउ बजारमा उपलब्ध नभएपछि यस वर्ष बैशाखको आधाआधीमै धानको बीउको खोजी गरेको भक्तपुर चाँगुनारायण वागेश्वरीका किसान नरबहादुर श्रेष्ठले जानकारी दिए । आठनौ वर्षदेखि चिनियाँ हाइब्रिड धान लगाएकाले घरपरिवारले त्यहीं धानको बीउ ल्याउन भनेकाले आफू दिनहुँजसो एग्रोभेट धाइरहेको उनको भनाइ थियो । उनका अनुसार चिनियाँ हाइब्रिड धानको बीउ लगाएपछि उनको घरको भण्डारमा अन्न खाली भएको छैन । तैपनि चिनियाँ हाइब्रिड धान नपाउने चिन्तामा भक्तपुर कमलविनायकस्थित सिद्धि कृषि सहकारी संस्थाबाट दुईपाथी स्थानीय टाइचिन धानको बीउ लगेको उनले जानकारी दिए । सिद्धि कृषि सहकारीले मात्रै शनिबारसम्म करिब ३० हजार किलो टाइचिन धानको बीउ बिक्री वितरण गरेको संस्थाका अध्यक्ष पुण्यराम दुमरुले जानकारी दिए । उनले बजारमा धानको बीउ अभाव भए यसवर्ष खाद्यान्न संकट हुनसक्ने औंल्याए । लोकल टाइचिन धानभन्दा चिनियाँ हाइब्रिड धानको उत्पादन बढी छ । लोकल टाइचिन धानको धेरै मेहनत गरेमा बढीमा प्रतिरोपनी सातमुरीसम्म उत्पादन गर्न सकिन्छ तर एकै रोपनीमा चिनियाँ हाइब्रिड धानबाट कम्तीमा आठमुरी उत्पादन लिन सकिन्छ । जिल्ला कृषि ज्ञान केन्द्रको तथ्यांकअनुसार भक्तपुरमा कूल चार हजार तीन सय ४८ हेक्टर क्षेत्रफलमा धान खेती हुन्छ । उक्त क्षेत्रफलमा धान खेती गर्न भक्तपुरका किसानलाई करिब २० टन धानको बीउ आवश्यक पर्ने केन्द्रले जनाएको छ । जसमा करिब १२ टन चिनियाँ हाइब्रिड धानको बीउ खपत हुँदै आएको यहाँका बीउ व्यवसायीहरु बताउँछन् । भक्तपुरमा चिनियाँ हाइब्रिडतर्फ डीवाई २८ नामको मोटो बासमती, डीवाई ६८ नामको मसिनो मन्सुली र डीवाई ६९ नामको लोकल टाइचिन जस्तो धानको बीउ सर्वाधिक प्रयोग हुँदै आएको छुमा गणेश एग्रो सेन्टरका सञ्चालक सुवाल बताउँछन् । विसं २०६७ सालमै डीवाई ६९ जातको चिनियाँ हाइब्रिड धानमा रोगकीराले उत्पादन प्रभावित भएपछि यसको प्रयोग भने कम हुँदै आएको उनको भनाइ थियो । बजारमा धानको बीउ अभाव भएपछि यहाँका दुई नगरपालिका भक्तपुर र चाँगुनारायणले आफ्ना नगरवासी किसानलाई धानको बीउ उपलब्ध गराएका छन् । भक्तपुर नपाले अघिल्लो वर्षजस्तै यस वर्ष पनि आफ्ना नगरवासीलाई प्रतिघरधुरी साढे दुईकिलो धानको बीउ निःशुल्क वितरण गरेको छ । पाँच हजार नौसय ९ जना नगरवासी किसानलाई उक्त धानको बीउ वितरण गरेको नपाले जनाएको छ । त्यस्तै चाँगुनारायण नपाले ५० प्रतिशत छुटमा आफ्नो नगरवासी किसानलाई धानको बीउ उपलब्ध गराउन सूचना जारी गरेको छ । दुईटै नपाले वडा कार्यालयमार्फत किसानलाई धानको बीउ वितरणको व्यवस्था गरेका छन् ।"
वीरगन्जमा थप एक जनामा कोराना संक्रमण देखियो,वीरगन्ज : वीरगन्जमा आइतबार थप एकजनामा कोरोना भाइरसको संक्रमण भेटिएको छ । वीरगन्ज महानगरपालिका वडा नम्बर ३ छपकैयाका अन्दाजी ३६ वर्षीय पुरुषमा कोरोना भाइरसको संक्रमण पुष्टि भएको हो । नेपालमा योसहित संक्रमितको संख्या ६० पुगेको छ। यसअघि वैशाख १७ मा वीरगन्ज महानगरपालिका २ छपकैयाका ५० वर्षीय पुरुषमा कोरोना संक्रमण भेटिएको थियो । वैशाख १४ मा पनि वीरगन्ज १६ इनर्वाका ५५ वर्षीय र वीरगन्ज ३ छपकैयाका ४९ वर्षीय गरी २ जना पुरुषमा कोरोना संक्रमण पुष्टि भएको थियो । त्यसअघि चैत ३० मा वीरगन्ज २ छपकैयाको मस्जिदमा बसेका तीन भारतीय मुस्लिम जमातीमा पनि कोरोना संक्रमण भेटिएको थियो । वीरगन्जमा भेटिएका संक्रमीतको सम्पर्कमा रहेकाको कन्टयाक्ट ट्रेसिङ गर्ने क्रममा केही शंकास्पद व्यक्तिको शुक्रबार स्वाब संकलन गरी काठमाडौंको राष्ट्रिय जनस्वास्थ्य प्रयोगशालामा पीसीआर परीक्षणका लागि पठाइएको थियो । काठमाडौंबाट आइतबार दिउँसो नारायणी अस्पताललाई प्राप्त रिपोर्टअनुसार वीरगन्ज ३ छपकैयाका ३६ वर्षीय पुरुषको रिपोर्ट पोजेटिभ आएको हो । रिपोर्ट पोजेटिभ आएपछि ती संक्रमीतलाई आइतबार दिउँसो एम्बुलेन्समा राखेर नारायणी अस्पतालमा ल्याएर भर्ना गरिएको छ । तर नारायणी अस्पतालले भने यसको आधिकारीक पुष्टि गरेको छैन। अस्पताल श्रोतका अनुसार आइतबार भेटिएका संक्रमित पुरुष राहत वितरणका लागि वडा नम्बर ३ मा गठन गरिएको सर्वदलीय समितिका सदस्य पनि हुन्। यसअघि वैशाख १४ मा कोरोना संक्रमण पुष्टि भएका वडा नम्बर ३ मा कार्यरत महानगरपालिकाका सरसफाइ कर्मचारीसँगै उनी पनि राहत वितरणमा खटिएको बताइएको छ । हालसम्म रोना संक्रमितमध्ये १६ जना निको भएर घर फर्किएका छन्। बाँकी ४३ जनाको विभिन्न अस्पतालमा उपचार भइरहेको । उनीहरुको स्वास्थ्य अवस्था सामान्य रहेको सम्बन्धित अस्पतालले जनाएका छन्।
काम पाएपछि मजदुरलाई राहत,"बेनी : बन्दाबन्दीका कारण समस्यामा परेका विपन्न र मजदुरलाई विकास आयोजनामा काम पाएपछि राहत मिलेको छ । हालसम्म कोरोना संक्रमित नभेटिएको म्याग्दीमा स्थानीय मजदुर र उपकरण परिचालन गरेर सतर्कता अपनाएर आयोजना सञ्चालन हुन थालेका छन् । रोजिरोटी गुमेर सबैभन्दा बढी समस्यामा परेका मजदुरहरुलाई रोजगारी सिर्जना भएपछि राहत मिलेको छ । छाक टार्नकै लागि सरकारी राहतकै मात्र भर पर्नु परेको छैन्, बेनी १ आनन्दबगरका रामबहादुर दमाईले भने, बाहिर जान नपाए पनि गाउँकै आयोजनामा काम पाइएको छ । पाँच लाख रुपैयाँ बिनियोजन भएको आनन्दबगर नदी नियन्त्रण योजनामा उनीसहित छ जनाले बन्दाबन्दीमै बीस दिन काम गरे । प्रदेश, संघ सरकारका निकाय र स्थानीय तहद्वारा सञ्चालित पूर्वाधार निर्माणका आयोजनालाई निरन्तरता दिइएको छ । सामाजिक दुरि कायम र कामदारको सुरक्षा सतर्कता अपनाएर सञ्चालन भएका छन् । बाहिरका कामदार भित्रन नदिने तर भएका र स्थानीय कामदारलाई परिचालन गरेर विकास आयोजना सञ्चालन गरिएका हुन् । घर जान नपाएका र स्थानीय मजदुरहरुलाई परिचालन गरेर निर्माण सामग्री उपलब्ध आयोजनाका कामलाई निरन्तरता दिँदा राहत वितरणमा गर्नुपर्ने खर्च बचतका साथै विकाससमेत भएको बेनी नगरपालिकाका प्रमुख हरिकुमार श्रेष्ठले बताए । जलविद्युत, प्रशारण लाइन, एक्साभेटर प्रयोग गरेर सडकको ट्याक (मार्ग खोल्ने), नाली बनाउने, सुधार गर्ने, मोटर चल्ने पुल ढलान, नदी नियन्त्रणका लागि पर्खाल लगाउने, सिंचाई, खानेपानी, विद्युतीकरण, भवन निर्माणको काम सञ्चालनका लागि स्थानीय प्रशासनले सहजीकरण गरेको छ । उपभोक्ता समिति र निर्माण व्यवसायीले सामाजिक दुरी कायम गराउनुका साथै सेनिटाइजर, मास्कको व्यवस्था गरेर मजदुरलाई परिचालन गरेका छन् । लकडाउनमा कतिपय मानिसहरु सहरबाट जन्मथलो फर्किएकाले गाउँमा काम गर्ने जनशक्तिको कमी छैन। कोरोना संक्रमण नभेटिएका ठाउँमा भएका मजदुर परिचालन गर्दा विकासका कामले पनि गति लिने र मजदुरहरुलाई भोकभोकै बस्नुपर्ने समस्या हट्ने आनन्दबगरका सन्तोष बोगटीले बताए ।"
रेडक्रसबाट सहयोग,"काठमाडौं : कोरोना (कोभिड १९) भाइरसको संक्रमण हुन नदिन नेपाल रेडक्रस सोसाइटी काठमाडौं शाखाले बुढानिलकण्ठ नगरपालिकालाई विभिन्न सामग्री प्रदान गरेको छ । रेडक्रसले सञ्चालन गरेको उत्थानशील नगर प्रवर्द्धन र सहभागिता कार्यक्रम अन्तर्गत उक्त सामग्री हस्तान्तरण गरिएको हो । नगरपालिकाको वडा न ३ र ७ मा साबुन, स्यानिटाइजर, पानी राख्ने बाल्टिन लगायतका सामग्री हस्तान्तरण गरिएको कार्यक्रम संयोजक शारदा खतिवडाले जानकारी दिइन् । नगरपालिका भित्रको सर्वदलीय संयन्त्र, स्वयंसेवी तथा स्थानीयवासीद्वारा स्वःस्फूर्तरुपमा सञ्चालित पक्वाना स्थलका लागि उक्त सामग्री दिइएको पनि खतिवडाले बताइन् । उक्त स्थलमा दैनिक एक हजार ८ सयभन्दा बढीका लागि खाना तयार गरी नगर क्षेत्रमा रहेका विपन्न तथा दैनिक मजदुरी गरी जीवनयापन गर्नेलाई प्रदान गरिँदै आएको छ । विभिन्न ११ स्थानबाट भोजन वितरण भइरहेको छ । कार्यक्रममा बूढानीलकण्ठ नगर प्रमुख उद्धवप्रसाद खरेलले कोरोना भाइरसको जोखिम हुन नदिन नगरले विभिन्न सचेतनाका साथै जारी लकडाउनबाट समस्यामा परेकालाई राहत तथा भोजन वितरणको व्यवस्था जारी राखेको जानकारी दिए । नेपाल रेडक्रस सोसाइटी काठमाडौँ जिल्ला शाखाका उपसभापति कमल नकर्मीले कोभिड१९ को जोखिम हुन नदिन सोसाइटीले विभिन्न मानवीय सेवाका काम गरिरहेको बताए । बेलायत अन्तर्रा्ष्ट्रिय सहयोग नियोग (डिएफआइडी) को आर्थिक सहयोगमा नेपाल रेडक्रस सोसाइटी र ब्रिटिस रेडक्रसद्वारा संयुक्त रुपमा सो कार्यक्रम सन् २०१६ को सेप्टेम्बरदेखि काठमाडौँ महानगरपालिका र बूढानीलकण्ठ नगरपालिकासँगको सहकार्यमा शहरी विपद् जोखिम न्यूनीकरणको क्षेत्रमा केन्द्रित छ ।"
"कोरोना कहरमा भारत : ४० हजार संक्रमित, प्रत्येक घन्टा कम्तीमा तीनको मृत्यु","नयाँ दिल्ली : भारतमा कोरोना भाइरसबाट संक्रमित व्यक्तिको संख्या दिनदिनै बढिरहेको छ । पछिल्लो २४ घण्टामा भारतमा कोरोनाभाइरसको संक्रमणबाट ८३ जनाको मृत्यु भएको छ भने २ हजार ६४४ जना संक्रमित भेटिएका छन् । भारतमा योसँगै कोरोनाबाट मृत्यु हुनेको संख्या १ हजार ३०१ जना पुगेको छ भने संक्रमितको संख्या ३९ हजार ९८० जना पुगेको भारतीय केन्द्रीय स्वास्थ्य तथा परिवार कल्याण मन्त्रालयले जनाएको छ। हाल भारतमा कोरोना संक्रमितमध्ये १० हजार ६३३ जना निको भएका छन् । कूल संक्रमितमध्ये २८ हजार ४६ जना उपचारकै क्रममा रहेका छन् । भारतीय राज्य महाराष्ट्रमा सबैभन्दा बढी संक्रमित देखिएका छन् । प्राप्त विवरण अनुसार त्यहाँ संक्रमितको संख्या १२ हजार २९६ पुगेको छ भने ५२१ जनाको मृत्यु भएको छ । गुजरातमा ५ हजार ५४ जना संक्रमित भएका र २६२ जनाको मृत्यु भएको छ। राजधानी नयाँदिल्लीमा ४ हजार १२२ जना संक्रमित भएका मध्ये ६४ जनाको ज्यान गएको छ । एक हजार २५६ जनाको उपचार गरिएको छ। त्यसैगरी मध्यप्रदेशमा २ हजार ८४६ जनामा कोरोना पोजेटिभ देखिएकामा ६२४ जना ठीक भएका र १५१ जनाको ज्यान गएको छ । उत्तर प्रदेशमा ४३ जनाको मृत्यु भएको छ जहाँ २ हजार ४८७ जनामा कोरोना देखिएकामा ६८९ जना निको भएका छन् । भारतमा पहिलो पटक कोरोना देखिएको केरला राज्यमा ४९९ जनामा कोरोना संक्रमण देखिएको छ । भारतमा आगामी मे १७ तारिखसम्म लकडाउन घोषणा गरिएको छ । तर कोरोना संक्रमणको आधारमा मुलुकलाई अति प्रभावित, सामान्य र कोरोना संक्रमण नदेखिएका क्षेत्रमा वर्गीकरण गरी लकडाउनलाई खुकुलो पारिने भारतीय गृह मन्त्रालयले जनाएको छ। रासस"
कागेश्वरीमनोहराका पसल १२ बजेसम्म खुल्ने,"काठमाडौं : कागेश्वरी मनोहरा नगरपालिकाले पसल खोल्ने समय २ घन्टा बढाएको छ। समय बढाएसँगै बिहान १२ बजेसम्म पसल संचालनमा आउनेछन्। आइतबार बसेको नगरपालिकाको बैठकले यस्तो निर्णय गरेको हो। यसअघि बिहान १० बजेसम्म मात्र किनमेल गर्ने समय तोकिएको थियो। नगरपालिकाले लकडाउनको अवधिमा बजारलाई सहज बनाउन स्थानीय प्रहरीसँग समन्वय गरेर बिहान १२ बजेसम्म किनमेल गर्ने व्यवस्था मिलाउन लागेको हो। नगरपालिकाका मेयर कृष्णहरी थापाले सबै वडाध्यक्षलाई स्थानीय प्रहरीसँग समन्वय गरेर बिहान १२ बजेसम्म किनमेल गर्ने व्यवस्था मिलाउन आग्रह गरेका हुन्।मेयर थापाले सामाजिक दूरी कायम गरी किनमेल गर्न नगरवासीलाई अनुरोध गरेका छन्। अपरान्ह १२ बजे पछि औषधि पसल मात्र संचालनमा आउनेछन्। ठेलागाडा व्यापारीको हकमा भने यो नियम लागू हुनेछैन। उनीहरुले बिहान ९ बजेसम्म मात्र व्यापार गर्न पाउनेछन्। एग्रोभेट, खाद्यान्न पसल, तरकारी, फलफूल, दुग्ध डेरी,मासु पसल मात्र १२ बजेसम्म संचालनमा आउने नगरपालिकाले जनाएको छ। मेयर थापाका अनुसार तोकिएको समय बाहिर पसल संचालन गरेको पाइएमा एक हजार जरिवाना तिर्नुपर्ने व्यवस्था गरेको छ। यस्तै नगरपालिकाको बैठकले स्थानीय विकास निर्माण तथा नगरवासीले सामाजिक दुरी कायम गरी आफ्नो घर निर्माणका लागि स्थानीय मजदुर प्रयोग गर्न सकिने निर्णय गरेको छ। नगरपालिकाले दैनिक मजदुरी र विपन्न वर्गलाई राहतस्वरुप खुवाउँदै आएको खाना वैशाख २५ गतेसम्म संचालन गर्ने जानकारी दिएको छ। यस्तै नगरभित्रका होटल तथा अन्य व्यवसाय भने अन्य सूचना प्रकाशित नहुन्जेलसम्मका लागि बन्द गरिएको छ। कागेश्वरी मनोहरा नगरपालिकामा २ दुईजनामा कोरोना भाइरस संक्रमण देखिएको थियो। दुवैजना उपचारपछि घर फर्किसकेका छन्। नगरपालिकाका ९ पेप्सीकोलास्थित सनसिटी अपार्टमेन्टमा बस्ने एकैघरका दुईजनामा कोरोना संक्रमण देखिएको थियो। उनीहरु बेलायतबाट काठमाडौं आएका थिए।"
सुनचाँदीका कालीगढलाई राहत वितरण,"भक्तपुर : लकडाउन प्रभावित भक्तपुरका सुनचाँदीका गरगहना बनाउने कालीगढहरुलाई खाद्यान्न राहत वितरण गरिएको छ । भक्तपुर सुनचाँदी व्यवसायी संघले भक्तपुरमा रहेका एकसय पचास कालीगढलाई चामल, दाल, गहुँको पीठो, नुन, तेललगायत राहत वितरण गरेको हो । संघका अध्यक्ष प्रदीपरत्न शाक्यले भक्तपुरमा रहेका नेपाली तथा भारतीय कालीगढहरुलाई प्रतिव्यक्ति १० किलो चामल, गहुँको पीठो ५ किलो, दाल २ किलो, चिनी एक किलो, तेल एक लिटर र मस्यौरा २०० ग्राम राहत वितरण गरिएको जानकारी दिए । कोरोना भाइरस संक्रमण नियन्त्रण तथा व्यवस्थापनको लागि सरकारले घोषणा गरेको देशव्यापी लकडाउन जारी रहेको छ । लकडाउन लम्बिएसँगै कालीगढहरुलाई समस्या भएको जानकारी आएपछि उनीहरुलाई रहात वितरण गरिएको अध्यक्ष शाक्यले बताए । लकडाउनले सबै सुनचाँदी पसल बन्द छन्, उनले भने, पसलभन्दा हुँदा कालीगढहरु पनि कामविहीन भए । लकडाउन चाँडै टुंगिएला भन्ने आशमा रहेको तर यो लम्बिएपछि आफूहरुलाई खान नै समस्या भएको कालीगढहरु बताउँछन् । उनीहरुका अनुसार एकमहिना त जसोतसो दैनिकी गुज्रेको तर लकडाउन बढेपछि काम पनि नभएको र खाद्यान्नसमेत अभाव भएको उनीहरुको भनाइ थियो । सुनचाँदीका कालीगढहरुले स्थानीय तह तथा अन्य संघसंस्थाबाट ुमेत राहत पाउन नसकेपछि संघले राहत व्यवस्थापन गरेको अध्यक्ष शाक्यले स्पष्ट पारे । भक्तपुरमा करिब तीनसय सुनचाँदी व्यवसायीहरु रहेका छन् । अहिले लकडाउनले सुनचाँदी पसलमात्रै बन्द छैन । सर्वसाधारणका विवाह, ब्रतवन्धलगायतका शुभकार्यसमेत ठप्प छन् । जसले गर्दा सुनको व्यापार पनि शून्य रहेको सुनचाँदी व्यवसायीहरु बताउँछन् । तर सुन खेल जाने तथा नासिने वस्तु नभएकाले व्यवसायीहरुले घाटा व्यहोर्न नपरे पनि आफ्नो आर्थिक आयस्ता भने प्रभापित भएको उनीहरुको भनाइ रहेको छ । व्यवसायीहरुका अनुसार सुनचाँदीका नयाँ नयाँ डिजाइन आउने भएका कारण स्थानीय कालीगढहरु विस्थापित हुँदै आएका छन् । यहाँका मौलिक सुनचाँदीका गहनाको माग तथा प्रयोग घट्दै आएकाले स्थानीय कालीगढहरु पनि विस्थापित हुँदै आएको भक्तपुर सुनचाँदी व्यवसायी संघका पूर्वअध्यक्ष पद्मसुन्दर शाक्यले बताए । स्थानीय कालीगढ विस्थापित हुँदै गएपछि उनीहरुको ठाउँ भारतीय कालीगढहरुले लिएको उनको भनाइ थियो । स्थानीय मौलिक गरगहनाको प्रयोग नै हुन छोडेको छ । त्यसैले स्थानीय कालीगढहरु पनि विस्थापित हुँदै आएका छन्, पूर्वअध्यक्ष शाक्यले भने, अहिले स्थानीय कालीगढको ठाउँ भारतीय कालीगढहरुले लिएका छन् ।"
कोरोना जोखिम रोक्न उपकरण,"बागलुङ : कोरोना भाइरसको जोखिम रोक्न बागलुङमा पहिलोपटक खुट्टाले चलाएर हात हात धुन मिल्ने औजार तयार गरिएको छ। प्रोग्रेसिभ इञ्जिनियर एशोसियसन नेपाल बागलुङ जिल्ला समिति र धौलागिरी क्षेत्रका इञ्जिनियरहरूको विशेष पहलमा धौलागिरी अञ्चल अस्पताल र जिल्ला प्रहरी कार्यालय परिसरमा फुट अप्रेड ह्यान्ड वास औजार निर्माण गरिएको हो। धारामा दायाँ खुट्टाले थिच्दा झोल साबुन खस्नेछ भने र बायाँ खुट्टाले थिच्दा पानी खस्छ। सिधै हातले खोलेर बन्द गर्ने गरी प्रयोग गर्ने धाराबाट संक्रमण हुन सक्ने भएकाले खुट्टाले थिचेर पानी र साबुन खस्ने धारा बनाइएको इञ्जिनियर थरेन्द्र पौडेलले बताए। जुत्ता या चप्पल प्रयोग भइरहेको बखतमा खुट्टाले थिच्दा साबुन पानी आउने यो औजार (प्रविधि) कोरोना भाइरसको जोखिम सकिएपछि पनि निरन्तर प्रयोग गर्न सकिनेछ। कोरोनाको तीव्र जोखिम भइरहेका बेला केमिकल स्पे्रहरू प्रयोग गर्दा स्वास्थ्यमा अरू असर पर्न सक्ने भएकाले अहिले सुरक्षित रूपमा खुट्टाको सहायतामा प्रयोग गरेर हात धुने प्रविधि धेरै राम्रो र उपयोगी भएको धौलागिरी अञ्चल अस्पतालका प्रमुख मेडिकल सुपरिटेण्डेन्ट डा शैलेन्द्र बी पोखरेलले बताए। अहिले प्रवेशद्धार र अन्य जोखिमयुक्त स्थानमा धमाधम फूल बडी स्पे्र टनेलहरू बनाउने क्रम बढेको छ, डा पोखरेलले भने, यसले कोरोना जोखिम कम गरे पनि स्वास्थ्यमा गम्भीर असर गर्छ, कोरोना र अरू सम्भावित असर जोखिमबाट जोगिन यो प्रविधि उपयोगी हुनेछ। औजार निर्माणका लागि बागलुङ बजार श्रीनगर टोलमा रहेको धौलागिरी सिभिल इलेक्ट्रिकल एन्ड मेकानिकल प्रालिले सघाएको थियो।"
पर्यटनमन्त्रीले आगलागी पीडितलाई भने : पुनर्स्थापनाका लागि पहल गर्छु,"तापलेजुङ : संस्कृति पर्यटन तथा नागरिक उड्डयन मन्त्री योगेश भट्टराईले ताप्लेजुङका आगलागी पीडितलाई भेटेका छन् । आइतबार बिहान आगलागीस्थलको अनुगमन गर्न गृह जिल्ला आएका भट्टराईले पीडितहरुको पुनर्स्थापनाका लागि पहल गर्ने बताए । आगलागी नियन्त्रण र उद्दारमा खटिनुभएका सबैलाई धन्यावाद भन्न चाहान्छु, पीडितको माग सुनेपछि उनले भने, तपाईंहरुको मागप्रति सरकार गम्भीर छ, पुर्नस्थापना र संरचनाको पुननिर्माणमा छिट्टै सरकारले निर्णय गर्छ । सरकारले नयाँ घर बनाउन केही रकम उपलब्ध गराउने, सहुलियत कर्जा दिने लगायतका सहहयोग गर्ने मन्त्री भट्टराईको भनाइ थियो । पीडितको तर्फबाट योगेन्द्रकुमार गुरुङले विभिन्न बैंक तथा वित्तीय संस्थाबाट लिएको कर्जा मिनाहा हुनुपर्ने, घर बनाउन र व्यवसाय सञ्चालन गर्न सहुलियत कर्जाको व्यवस्था गरिदिनुपर्ने जस्ता साँत बुँदे माग राखे । फुङलिङ बजारमा शुक्रबार रातिको आगलागीमा ७ करोड ६५ लाख रुपैयाँ बराबरको धनमाल नष्ट भएको छ । मन्त्री भट्टराईले यसअघि स्तरोन्ती भइरहेको सुकेटार विमानस्थलको समेत अनुगमन गरेका थिए । सँगै आएका राष्ट्रिय विपद् तथा राहत विभागका प्रमुख कार्यकारी अिधिकृत अनिल पोख्रलले ताप्लेजुङ आगलागी र बाढी पहिरोको जोखिमका दृष्टिले मुलुककै अगाडि रहेको बताए । जोखिम न्यूनीकरणका लागि गृह मन्त्रालयले योजना बनाइरहेको उनको भनाइ छ ।"
"विदेशमा रहेका ७३ नेपालीको कोरोनाका कारण मृत्यु, पाँच हजार संक्रमित","काठमाडौं : विश्वभर महामारीका रुपमा फैलिरहेको कोभिड१९ संक्रमणका कारण शनिबार साँझसम्म मृत्यु हुने गैरआवासीय नेपालीको संख्या ७३ पुगेको छ। गैरआवासीय नेपाली संघ (एनआरएनए), स्वास्थ्य समितिले संकलन गरेको तथ्यांकानुसार बेलायतको ग्रेटर लण्डनमा २७, मिडल्याण्डमा आठ, साउथ इष्टमा ११ र साउथ बेष्टमा ती गरी ४९ जनाको मृत्यु भएको छ । यस्तै संयुक्त राज्य अमेरिकामा कोरोना भाइरस संक्रमणका कारण ज्यान गुमाउनेको संख्या १५ पुगेको छ । तीमध्ये मध्य न्युयोर्कमा १२, कोलोराडोमा दुई र भर्जिनियामा एक जनाको मृत्यु भएको हो । यस्तै संयुक्त अरब इमिरेट्स् (युएइ मा पाँच तथा आयरल्याण्ड, जापान, टर्की र नेदरल्याण्ड्समा एएक जनाको संक्रमणका कारण ज्यान गएको समितिका संयोजक डा सञ्जीव सापकोटाले जानकारी दिए। डा सापकोटाका अनुसार नेपालबाहेक विश्वभर पाँच हजार २४७ गैरआवासीय नेपाली कोरोनाबाट संक्रमित छन् । संक्रमितमध्ये एक हजार ५७० जना संक्रमणमुक्त भएको जनाइएको छ । उनका अनुसार मध्यपूर्वका केही देशमा कोरोना भाइरस संक्रमणका कारण प्रभावित हुनेको संख्या झनै बढिरहेको देखिएको छ । ती देशले दुई हजार तीन सय नेपाली श्रमिकमा कोरोना संक्रमण भएको तथ्यांक सार्वजनिक गरेका छन् । विश्वभर छरिएका गैरआवासीय नेपाली विज्ञ चिकित्सकको समूहले तयार पारेको सो आँकडा नुसार २७ देशमा रहेका नेपाली कोरोना भाइरसबाट संक्रमित छन् । स्वास्थ्य समितिका अनुसार विभिन्न मध्यपूर्वका देशमा दुई हजार तीन सय, अमेरिकामा एक हजार पाँच सय, बेलायतमा एक हजार, बहराइनमा १२६, युएईमा एक सय, कुवेतमा ७८, नेपालमा ५९, साउदी अरबमा ३४, पोर्चुगलमा २६, आयरल्याण्डमा २२, स्पेनमा १२, अष्ट्रेलियामा १०, बेल्जियम र जापानमा ६६, स्वीडरल्याण्ड र क्यानडामा पाँचपाँच, जर्मनीमा चार, साइप्रस, मलेसिया र न्युजिल्याण्डमा तीनतीन, माल्दिभ्स, माल्टा र हङ्गकङ्गमा दुईदुई तथा म्यानमा र फ्रान्समा एकएक गैरआवासीय नेपालीलाई कोरोना संक्रमण भएको एनआरएन, कोडिभ १९, उच्चस्तरीय समितिका प्रेस संयोजक चिरन शर्माले जानकारी दिए। एनआरएले कोरोना भाइरसको महामारीबाट प्रभावितको सहयोगार्थ ४५ देशका राष्ट्रिय समितिमा राहत वितरणको काम गरिरहेको एनआरएका महासचिव डा हेमराज शर्माले बताए । उनका अनुसार विभिन्न देशमा कोरोना महामारीबाट प्रभावित ३५ हजारभन्दा बढी नेपालीलाई राहत वितरण गरिएको छ । यसैबीच एनआरएनएका अध्यक्ष तथा एनआरएन, कोभिड १९ उच्चस्तरीय समितिका संयोजक कुमार पन्तले अध्यक्ष पन्तले सबै गैरआवासीय नेपालीलाई कोरोना भाइरसको महामारीविरुद्ध एकजुट भएर लड्न आग्रह गर्दै विभिन्न देशका सरकारी निकायले जारी गरेका स्वास्थ्य नियमलाई कडाइका साथ पालना गर्न आह्वान गरेका छन्। स्वास्थ्य समितिले विदेशस्थित विभिन्न अस्पतालमा कार्यरत करीब ३५ नेपाली चिकित्सक, नेपाली कूटनीतिक नियोग, एनआरएनका शाखा तथा स्थानीय संघसंस्थाद्वारा प्राप्त सूचनालाई मुख्य आधारलाई मानेर हरेक आइतबार विदेशमा रहेका नेपालीको कोरोना संक्रमणको अनुमानित तथ्यांक सार्वजनिक गर्दै आएको छ। रासस"
कांग्रेसबाट नेकपा प्रवेश गरेका वडा अध्यक्षको पद गुम्यो,बैतडी : बैतडीको डिलाशैनी गाउँपालिका ७ मा नेपाली कांग्रेसबाट नेकपामा प्रवेश गरेका वडा अध्यक्षको पद रिक्त भएको छ । वडा अध्यक्ष प्रेमसिंह धामीको पद निर्वाचन आयोगले खारेज गरी पद रिक्त रहेको बताए पनि उनले अझै पनि अध्यक्षकै रुपमा काम गरिरहेको पाइएको छ । निर्वाचन आयोगको गत चैत ६ गतेको निर्णयले धामीलाई पदमुक्त गरेको भएपनि धामीले अहिले पनि अध्यक्षकै रुपमा काम गरिरहेको पाइएको हो । आयोगको निर्णयका बारेमा गाउँपालिकालाई कुनै जानकारी प्राप्त नभएको डिलाशैनी गाउँपालिकाका प्रवक्ता अक्कलबहादुर रानाले जानकारी दिए । धामी २०७४ सालको स्थानीय तहको निर्वाचनमा नेपाली कांग्रेसबाट निर्वाचित भएका थिए । पछि उनी उपनिर्वाचनका बेला नेपाली कांग्रेस परित्याग गरी नेकपामा प्रवेश गरेका थिए । धामीले नेकपामा प्रवेश गरेपछि नेपाली कांग्रेस केन्द्रीय कार्यसमितिले धामीले दल त्याग गरेको बारेमा निर्वाचन आयोगलाई जानकारी गराएको थियो । त्यसपछि आयोगले निर्णय गर्दै डिलाशैनी गाउँपालिका वडा नं ७ मा वडा अध्यक्षको पद रिक्त रहेको जानकारी दिएको हो । यस्तै डडेल्धुराको परशुराम नगरपालिका १० की महिला वडा सदस्य जानकीदेवी महराले समेत दल त्याग गरेपछि स्वतः पदमुक्त भएको निर्वाचन आयोगद्धारा जारी सूचनामा उल्लेख गरिएको छ ।
कालिकोटमा कोरोना परीक्षण : स्वाब संकलन गरिएका सबैको रिपोर्ट नेगेटिभ,"कालिकोट : जिल्लामा कोरोना परीक्षणका लागि संकलन गरिएका सबैको रिपोर्ट नेगेटिभ आएको छ । हालसम्म कोरोना परीक्षणका लागि विदेशबाट आएकालाई लक्षित गर्दै १३ जनाको स्वाब संकलन गरी परीक्षणका लागि पठाएकोमा सबैको रिपोर्ट नेगेटिभ आएको हो । स्वास्थ्य सेवा कार्यालय कालिकोटका अनुसार हालसम्म जिल्लामा ४ सय २६ जना मानिसहरुको र्यापिड टेस्ट र १३ जनाको स्वाब संकलन गरिएको छ । ती सबैको रिपोर्ट नेगेटिभ आएको छ । पछिल्लो समय सान्नीत्रिवेण गाँउपालिका र तिलागुफा नगरपालिकाबाट दुईजनाको स्वाब संकलन गरी परीक्षणका लागि सुर्खेत पठाइएको थियो । स्वास्थ्य सेवा कार्यालयका जनस्वास्थ्य अधिकृत तथा सूचना अधिकारी कटकबहादुर महतका अनुसार ती दुई स्वाब नमुनाको रिपोर्ट पनि आइतबार नेगेटिभ आएको छ । सूचना अधिकारी महतले भने, 'र्यापिड टेस्ट गर्ने स्वास्थ्यकर्मीको टोली गाउँमै छ । पछिल्लो समय जिल्ला बाहिरबाट व्यापक रुपमा मानिस भित्रिएकाले तिलागुफा नगरपालिकाबाट एकजना र न्नीत्रिवेणी गाउँपालिकाबाट एकजनाको स्वाब नमुना परीक्षणका लागि स्वाब संकलन गरी सुर्खेत पठाइएको थियो । यसअघि ११ जनाको स्वाब संकलन गरी परीक्षण गर्दा सबैको रिपोर्ट नेगेटिभ आएको थियो ।जिल्लामा अहिले पनि २ सय ८८ जना क्वारेन्टाइनमा छन् । पछिल्लो समय जिल्लाका ९ वटै स्थानीय तहमा झण्डै ६ हजारभन्दा बढी मानिस जिल्ला भित्रिएका थिए । ती सबै मानिसलाई क्वारेन्टाइमा स्थानीय तहले राख्न सकेनन् । क्वारेन्टाइनमा बसेका विदेशबाट आएका तथा संक्रमित पहिचान भएको ठाउँबाट आएका मानिसलाई लक्षित गरी नमुना र्यापिड टेस्ट गर्ने कार्य जारी नै छ । हालसम्म झण्डै एक हजार भन्दा बढी मानिस क्वारेन्टाइनमा बसेर घर फर्किसकेका छन् । प्रमुख जिल्ला अधिकारी कृष्णचन्द्र पौडेलले कोरोनाको जोखिमका हिसाबले जिल्ला सामान्य रहेको बताए । उनले गाउँमा पछिल्लो समय भित्रिएका मानिसको र्यापिड टेस्ट गर्दा पनि सबैको रिपोर्ट नेगेटिभ आएकाले कालिकोटमा कोरोनाको जोखिम नरहेको बताए । उनले भने, 'सरकारले घोषणा गरेको लकडाउनलाई पालना गराउने तथा आवश्यक समन्वय गर्न कार्य भइरहेको छ ।' यस जिल्लामा कोरोनाको लक्षण भएको बिरामी छैनन् । हालसम्म गरिएका सबै परीक्षणको रिपोर्ट नेगेटिभ आएकाले कोरोना संक्रमणको जोखिम छैन् । सबैलाई घर भित्रै बसेर लकडाउनको पालना गर्नुका साथै कोरोनाको संक्रमणबाट जागिन सबैलाई अपिल पनि गरिएको उनले बताए।"
भैरहवा प्रयोगशालामा कोरोना परीक्षण रोकियो,"भैरहवा : भैरहवामा स्थापना गरिएको प्रदेश जनस्वास्थ्य प्रयोगशालामा कोरोनाको परीक्षण रोकिएको छ । प्रयोगशालामा परीक्षणका लागि आवश्यक साम्रगीको अभाव भएपछि कोरोनाको परीक्षण रोकिएको हो । रुपन्देहीमा एकजना कोरोना संक्रमित पुष्टि भएपछि संक्रमितको सम्पर्कमा १० जनाको पीसीआर परीक्षण पछि परीक्षण रोकिन पुगेको प्रदेश जनस्वास्थ्य प्रयोगशालाका निमित्त प्रमुख डाराजेन्द्र गिरीले बताए । उनका अनुसार प्रयोगशालामा 'आरएनए एक्सट्रयाक्सन किट' को अभावले परीक्षण रोकिन पुगेको छ । यो किट प्राय एक व्यक्तिको स्वास्थ्य परीक्षणमा एउटा मात्र प्रयोग हुने गर्दछ । आवश्यकता अनुसार दुईतीन वटा पनि हुन सक्ने सम्भवना रहन्छ । 'रुपन्देहीमा संक्रमित भेटिएपछि त्यहाँको अवस्था भयावह भएको थियो त्यसैले आपतकालिनमा तत्कालै संक्रमितको डाइरेक्ट कन्ट्याक्टमा आएका दाई र साथीको परिवार (दश जना) को परिक्षण गर्यौं,' डा गिरीले भने, 'त्यसपछि किट सकिएपछि परिक्षणका लागि स्वाब लिन बन्द गरिदिएका छौँ ।' किटकै अभावमा संक्रमितको सम्पर्कमा आएका अन्य व्यक्तिहरुको स्वास्थ्य परिक्षण हुन सकेको छैन । सम्पर्कमा आएका व्यक्तिहरुलाई टेस गरेर स्थानीय क्वारेन्टाइनमा राखिएको छ । उनले अभाव रहेको किट आएमा दोस्रो चरणमा संक्रमितको सम्पर्कमा आएका अन्य व्यक्ति र संक्रमितको साथमा क्वारेन्टाइनमा रहेका व्यक्तिहरुको स्वास्थ्य परिक्षण गरिने बताए । 'अभाव भएको किट बजारमा पाइँदैन, बाहिरबाट ल्याउनुपर्छ, उनले अन्नपूर्णसँग भने, 'यस विषयमा माथि जानकारी गराइसकेका छौँ, एक दुई आउने भन्ने कुरा छ, हेरौँ कहिल्यै आउँछ ? किट आएपछि मात्र परीक्षण सुरु हुन्छ ।' प्रयोगशालामा हालसम्म ३ सय ३४ जनाको पीसीआर परीक्षण भएको बताइएको छ । यस प्रयोगशालामा प्रदेश पाँचको विभिन्न जिल्लाबाट स्वाब संकलन गरी परीक्षणका लागि आउने गर्दछ ।"
"रेडियोबाट पढाइ, रेडियोबाटै नतिजा","धादिङ : शैक्षिक सत्र २०७६ को अन्त्य हुनैलाग्दा कोरोना भाइरस संक्रमणको त्रास बढेपछि देशभर लकडाउन घोषणा गरियो। लकडाउन घोषणाअघि हतारहतारमा कक्षा १ देखि ९ सम्मको परीक्षा सकाइयो भने एसईई परीक्षा स्थगित भयो। एसईई कहिले सञ्चालन हुने हो टुंगो छैन। परीक्षा सकिनासाथ बन्द भएका कतिपय विद्यालयहरूले गत शैक्षिकसत्रको नतिजा पनि प्रकाशन गर्न सकेका छैनन्। यहीबीचमा धादिङका केही स्थानीय तह र सामुदायिक रेडियोहरूले भने रेडियोबाटै परीक्षा तयारी कक्षा सञ्चालन तथा गत शैक्षिक सत्रको नजिता प्रकाशन गर्न थालेका छन्। सरकारले लकडाउन गरेसँगै भीडभाड हुने कुनै पनि क्रियाकलाप गर्न प्रतिबन्ध लगाएपछि ठप्प भएको शैक्षिक गतिविधिहरू भने हिजोआज फाट्टफुट्ट रूपमा रेडियोमार्फत हुने थालेको छ। धादिङको थाक्रे गाउँपालिकाले स्थानीय सामुदायिक रेडियोमार्फत एसईई तयारी कक्षा सञ्चालन गरिरहेको छ। त्यस्तै जिल्ला सदरमुकाम धादिङवेशीमा रहेको सामुदायिक रेडियो रेडियो धादिङले पनि आफ्नै पहलमा दिनमा ५ घण्टासम्म रेडियोबाट परीक्षालाई उपयोगी हुने खालको कक्षा सञ्चालन गरिरहेको छ। एसईई परीक्षाको तयारीलाई निरन्तरता दिँदै लकडाउनको समयमा पनि अध्ययन गर्ने बानीलाई थप प्रोत्साहित गर्न, परीक्षाको मिति कुरेर बसेका विद्यार्थीको पढाइलाई फाइदा पुगोस भन्ने उद्देश्यले परीक्षा तयारी कक्षा सञ्चालन गरेको रेडियो धादिङका स्टेसन म्यानेजर राजाराम शर्माले बताए। रेडियो धादिङबाट अनिवार्य तथा ऐच्छिक गणित, अंग्रेजी, विज्ञान, नेपाली र सामाजिक विषयको कक्षा १० मा अध्यापनरत शिक्षकहरूबाट बिहान र बेलुकाको समयमा पढाइ भइरहेको छ। रेडियोबाट विद्यालयमा पढाएजस्तै गरी नभइ परीक्षाको तयारी गर्दा ध्यान दिनुपर्ने कुराहरू, सम्भावित प्रश्नहरूको विषयमा कक्षा सञ्चालन भइरहेको। ऐच्छिक गणित अध्यापन गराइरहेका शिक्षक उत्तम भट्टले भने, हामीले आफ्नो कुराहरू मात्र राख्ने नभइ पाठ्यपुस्तकका लेखकहरू तथा विज्ञ शिक्षकहरूसँग रेडियो कक्षामै प्रत्यक्ष कुराकानी गरी परीक्षा उपयोगी टिप्सहरू दिइरहेका छौं। विद्यार्थीले कक्षामा एकपटक पढिसकेका विषयवस्तुको रिभिजन गराउने तथा सम्भावित प्रश्नका विषयमा जानकारी दिइरहेका छौं। रेडियो धादिङको फेसबुक पेज र अनलाइनबाट पनि एसईई तयारी कक्षा कार्यक्रममा सहभागिताका लागि सम्पूर्ण विद्यार्थी, शिक्षक, अभिभावक र विद्यालयलाई रेडियोले अनुरोध गरेको छ। विद्यार्थीहरूले नबुझेका कुरा फोन तथा एसएमएस मार्फत सोध्न सक्ने र शिक्षकहरूबाट समाधानमा सहयोग गर्ने व्यवस्था समेत रेडियोले मिलाएको छ। अहिले सबै विद्यार्थीहरू सहर छाडेर गाउँ फर्किएका छन्। जो विद्यार्थीहरू घरमै बसेर पनि परीक्षाको तयारी गरिरहेका छन् उनीहरूलाइ लक्षित गरेर रेडियोबाट कक्षा चलाइरहेका हौँ, स्टेशन म्यानेजर शर्माले भने, अभिभावकबाट उत्साहजनक प्रतिक्रिया आएको छ। त्यस्तै जिल्लाका अधिकांश विद्यालयहरूले अनलाइनमार्फत नै गत शैक्षिक सत्रको नजिता सार्वजनिक गरेका छन्। समाचार साइट तथा फेसवुक पेजमार्फत आफ्ना विद्यालयमा अध्ययरत विद्यार्थीहरूको आगामी शैक्षिक सत्रको लागि कक्षा चढाउने नतिजा सार्वजनिक गरिएको हो। केही विद्यालयहरूले भने रेडियोको समय खरिद गरेर रेडियोबाटै नजिता सार्वजनिक गरेका छन्।"
डडेल्धुरामा अतिक्रमित टहरा भत्काउँदै वन कार्यालय,"डडेल्धुरा : लकडाउनको समयमा वन अतिक्रमण गरी सामुदायिक र राष्ट्रिय वनमा अवैध रुपमा निर्माण गरिएका टहरा भत्काइएका छन् । डिभिजन वन कार्यालय डडेल्धुराको सक्रियतामा जिल्लाका विभिन्न स्थानमा निर्माण गरिएका दर्जन बढी घर तथा टहरा भत्काइएको डिभिजन वन कार्यालयका प्रमुख विष्णुप्रशाद आचार्यले वताए । वन अतिक्रमण सगैं काठ तस्करी बढेपछि डिभिजन वनकार्यालय डडेल्धुराले निगरानी समेत बढाएको छ । लकडाउनका समयमा चुरे र महाभारत वन क्षेत्रमा अक्रिमण सँगै काठ तस्करी हुन थालेपछि भित्रिमदेशको चुरे तथा माहाभारत वनक्षेत्रमा निगरानी बढाइएको हो । निगरानीको समयमा अवैत्र रुपमा निर्माण गरिएका घर, टहरा का साथै अतिक्रमण जग्गा र काठसहित केही व्यक्ति पक्राउ समेत परेका वन कार्यालय प्रमुख आचार्यले बताए । पक्राउ परेका व्यक्ति तथा समूहलाई वन ऐन अनुसारको कारवाही गरिने जनाएका छन् । अक्रिमण गरेको जग्गाबाट अतिक्रमणकारीलाई हटाउनका साथै घर तथा टहरा निर्माणमा लगाएको काठ समेत बरामद गरिएको छ । लकडाउनको समयमा मात्रै ठूलो परिणाममा काठ बरामद गरिएको वन कर्मीले जनाएका छन्। आलिताल गाउँपालिका४ को जालटुडाँको सालका १८ थान कडी १०५ घन फिट , वडा नं ६ को बसन्त हरियाली सामुदायिक वनभित्र गस्ती निरीक्षणको क्रममा साल र सल्लोको ६० थानको ५९९३ घन फिट चिरान काठ बेवारिसे अवस्थामा बरामद गरिएको डिभिजन प्रमुख आचार्यले बताए । यसैगरी परशुराम नगरपालिका ८ को सुन्दरी सामुदायिक वनमा नयाँ र पुराना गरी १० वटा काठका गोलिया (५२८ घन फिट) बरामद गरेको छ । भित्रिमदेशको आलिताल र जोगवुढा क्षोत्रमा वन अतिक्रमण तथा काठ चोरी गर्नेको संख्या बढेसँगै वन कार्यालयले निगरानी समेत बढाएको छ । वनलाई सुरक्षित राख्न स्थानीय उपभोक्ता र समुदायका मानिसले सहयोग गरे मात्रै वन जोगाउन सकिने वन अधिकारी बताउँछन्।"
"जंगली च्याउ खाँदा एक जनाको मृत्यु, तीन बिरामी","सन्धिखर्क : अर्घाखाँची जिल्लाको भूमिकास्थान नगरपालिका वडा नम्बर६, खिल्जीमा जंगली च्याउ खाँदा एक जनाको ज्यान गएको छ भने तीन जना बिरामी परेका छन्। जंगली च्याउको पहिचान नगरी पकाएर खाएका ४ जना मध्ये ३० वर्षीया रामकला महत्राको उपचारको क्रममा बुटवलको लुम्बिनी सिटी अस्पतालमा मुत्यु भएको छ । मृतककी छोरी बिपा महत्रा, सासु् लालसरी महत्रा, देउरानी लक्ष्मी महत्रा बिरामी छन् । तीनै जनाको भैरहवा मेडिकल कलेजमा उपचार भइरहेको जिल्ला प्रहरी कार्यालयका सुचना अधिकारी प्रहरी निरीक्षक प्रकाश खत्रीले बताए । समस्या जटिल देखिएपछी बुटवल रिफर गरिएको अर्घाखाँची अस्पतालका प्रमुख डाक्टर कपिल गौतमले जानकारी दिए । उनका अनुसार च्याउ खाएपछि लगातार पखाला लाग्ने र बान्ता आएपछि महत्रा परिवारले सन्धिखर्कको एक मेडिकलमा औषधी खरिद गरी सेवन गरेका थिए । समस्या झन् बढेपछि मात्र उनीहरु शनिबार अस्पताल आएका थिए ।"
लकडाउनमा गाउँको उत्पादन सहरमा हारालुछ,"तानसेन : लकडाउन छ, बाहिरी हिँड्न पाइँदैन, उपभोक्ता घरमै क्वारेन्टाइनमा बसेका छन् । पैसा भएर पनि उपभोक्ताले मन परेको सरसमान पाएका छैनन् । गाउँघरमा काफल, एैसलु, खल्डुक, किम्मो जस्ता मौसफी फलफुल पाकेका छन् । गाउँघरमा फलेका भक्तपुरे काँक्रादेखि तरुल, फर्सी, भुटुक, सिव्लीकान जस्ता उत्पादनले एकान्तवासमा बसेका सहरका उपभोक्तालाई लोभ्याएको छ । लकडाउनको समयमा पाल्पाको माथागढी बहुउधेश्यीय सहकारी संस्थाले कृषि ज्ञान केन्द्रको सहयोगमा ग्रामीण भेगका फलेका मौसमी तथा बेमौसमी फलफूल तरकारीको स्वाद चखाएपछि एकान्तबासमा बसेका तानसेनका उपभोक्ताको मन लोभ्याउने गरेको छ । तानसेनका उपभोक्ताहरु गाउँको उत्पादन किन्न आ आफ्नो घर अगाडि चोक चोकमा लाइन लागेर बस्ने गरेका छन् । सहकारीले गाउँको उत्पादन काफल भक्तपुरे काँक्रा, पिडालुको गावा, सिव्लीकान, तरुल, पाकेको फर्सी, कोईरालको फूल जस्ता उत्पादन सहरमा ल्याएर बेच्दै आएको छ । तानसेन नगरपालिका७ का सन्तोष ज्ञवालीले अर्गानिक भक्तपुरे काँक्रो, आचार खान भुटुक, पिडालुको गावा हतार हतार गर्दै किने । गाउँको अर्गानिक उत्पादन बजार भाउभन्दा सस्तोमा पाउँदा उपभोक्ताको आर्कषण बढेको ज्ञवालीले बताए । लकडाउनको समयमा गाउँमा बिक्री नहुने आफ्नो उत्पादन खेतबारीमा कुहिने अवस्थाबाट जोगाएर सहकारीले आफूजस्ता किसानलाई सहयोग गरेको कृषक भुवन सिंह गाहाँले बताए । पाल्पामा लकडाउनको समयमा कोरोना सक्रमणबाट बच्न र बचाउन बाहिरी जिल्लाको तरकारीमा प्रतिबन्ध लगाएपछि माथाँगढी बहुउधेश्यीय सहकारी संस्थाले कृषि एम्बुलेन्समार्फत गाउँघरको उत्पादन शहरका उपभोक्तासम्म पुर्याउँदै आएको छ । लकडाउनको समयमा गाउँघरका किसानको उत्पादन शहरको भान्छासम्म पुर्याइ निराश कृषकलाई उत्साहित बनाउने काम सहकारीले गर्दै आएको माथागढी बहुउधेश्यीय सहकारी संस्थाका अध्यक्ष राजकुमार पन्थीले बताए । लकडाउनको समयमा किसानले गाउँको तरकारी तथा फलफुल बजारसम्म लैजान नसकेको अवस्थामा चरा मुसाले खाएर र कुहिएर नोक्सान भइरहेको समयमा सहकारीले एक सय रुपैयाँ प्रति मानो खरिद गरी बिक्री गर्दै आएको छ । सहकारीले भक्तपुरे काँक्रो प्रति किलो ६० रुपैयाँ, काफल प्रति माना १ सय रुपैयाँ, भुटुक प्रति किलो ५० रुपैयाँ, धनिया प्रति मुठा २० रुपैयाँ, सिमी प्रति किलो ५० रुपैयाँ, सिव्लीकान प्रतिमुठा ३० रुपैयाँमा उपभोक्तालाई बिक्री गर्दै आएको छ । पाल्पामा बगनासकाली, रम्भा गाउँपालिकाले पनि कृषि उत्पादन स्थानीय बजारसम्म पुर्याइ कृषकलाई उत्साहित बनाएका छन् ।"
"पोखरामा एक मजदुर मृत, अर्का सम्पर्कविहीन",पोखरा : ओखलढुंगाको सुनकोसी गाउँपालिका५ मुलखर्क घर भइ पोखरा २० मा मजदुरी गर्दै आएका ५५ वर्षीय टंकबहादुर तामाङ मृत भेटिएका छन् । उनीसँगसँगै काम गर्ने अर्का मजदुर इन्द्रबहादुर तामाङ लामा सम्पर्कविहीन भएका छन् । टाउको र शरीरमा चोटसहित भेटिएका टंकबहादुर शनिबार राती मारिएको प्रारम्भिक अनुमान कास्की प्रहरीले गरेको छ । उनको शव परीक्षणका लागि पश्चिमाञ्चल क्षेत्रीय अस्पतालमा राखिएको छ । टंकबहादुर पोखरा २० मजुवामा बाटो निर्माणको काममा थिए।
"कोरोनाबारे बेखबर कुसुण्डा, भन्छन् बन्दले भोकरी ल्यायो, कसरी बाँच्ने?","गोरखा : गोरखा नगरपालिका १० को तेरकिलो बजार र छेपेटार बजारको मध्य भागतिर पर्ने एउटा जंगल, जंगलको बीचमा सानोतिनो खाली जग्गा। त्यहीँ रहेका घरमध्ये सबैभन्दा सिरानको टहरो सुमित्रा कुसुण्डाको घर हो । वर्षौअघि जनता आवास कार्यक्रम अन्तर्गत बनेको सानो टहरो पनि भूकम्पले क्षति पुर्याएपछि बन्दै गरेको नयाँ एककोठे घर पनि छाना छाउन नसकेर ह्वाङ्गै छ । गोरखाको एक मात्र कुसुण्डा परिवारको गुजारा यही यसरी नै चलिरहेको छ ।सेतै केश, सुकेको ज्यान सुमित्रा कुसुण्डा अचेल ढोकाबाट टाढा जान सक्दिनन् । छाम्दा भेटिने ठाउँमा लठ्ठी राखेर प्राय दैलो आसपास झुत्रो गुन्द्रीमाथि बसिरहेकी देखिन्छिन्। उमेरले ८४ कटेसँगै गरिखाने हातगोडा बसे । आँखा, कान पनि बेकामे भए ।'उमेरमा संसारै छोपुला झैं आँट थियो । उमेरमा कहाँकहाँ पुगिएन होला, के के गरिएन होला । अहिले घरभित्रबाट बाहिर निस्कन पनि साथी चाहिन्छ,' नजिकै कोही छन् भन्ने चाल पाइन् भने उनी यस्तै गुनगुन गर्ने गर्छिन्। 'अहिले यत्ति पिढी पनि परदेशजस्तै भएको छ। आँखा देख्दिन।कान सुन्दिन।काम गर्न नसकेपछि आफ्ना पनि पराइ हुनेरहेछन्, उनले भनिनि,' आफ्नै छोरा बुहारी पनि पराइ भए ।' उनलाई कोरोना के हो, लकडाउन के हो, केही थाहा पनि छैन, बुझ्दा पनि बुझ्दिनन् । यसको असर कति नजिक आइपुगेको छ भन्ने पनि उनलाई पत्तो छैन, तर चिन्दै नचिनेको कोरोना र लकडाउनले हातमुख जोर्न नपाइने अवस्थामा पुगेकोमा उनका छोरा बुहारीलाई असाध्यै पीर छ । 'जेलामजदुरी रोकियो । अब खान नपाइने भयो, सुमित्राकी बुहारी कमला भन्छिन्, 'बुढाले पनि काम पाएनन्, दुईटै छोरा पनि खाली बसेका छन्।दिनदिनै काम गरेर चुल्हो बाल्नु पर्ने हामी, अब यत्रो जहानको पेट कसरी पाल्ने ?' कान्छो छोराको परिवार साथमा छ । कामको सिलसिलामा भच्चेक पुगेको जेठो छोराको परिवार पनि खर्च सकिएर घर फर्कने तयारी गरिरहेको उनले बताइन् । केही दिनअघि नगरपालिकाले प्रतिव्यक्ति पाँच किलो चामल, आधा किलो दाल, आधा लिटर भटमासको तेल, एकपोका नून बाँडेको थियो ।'राहत पनि अब सक्किनन लागिसक्यो । त्यो सकिएपछि हामी के खाने ?, कमला प्रश्न गर्छिन्,'कि हामीलाई काम देऊ कि माम देऊ । नत्र परान कसरी धान्ने त ?' सरकारले कुसुण्डा परिवारलाई दिँदै आएको प्रतिव्यक्ति दुईहजार भत्ता सबै ऋण तिरेर सकिएको उनको भनाइ छ । 'चार महिनामा एक फेर भत्ता आउँछ । तर ऋण तिर्दैमा सकिन्छ, उनी भन्छिन्, 'अब साहुले ऋण पत्यायो भने बाँचिन्छ । पत्याएन भने मरिन्छ।' आफ्नो नाममा नङमा लाउने माटोसम्म नभएको उनको भनाइ छ । 'घडेरी एकजनाले दिए, घर सरकारले बनाइदियो, उनी भन्छिन्, 'दस नङ्ग्रा खियाएर हातमुख जोरेका थियौँ। अब काम गर्न जान पनि पाइएन । के खाएर बाँच्ने ?"
हप्ताको ३ दिन ३ घण्टा मात्र पसल खोल्न पाइने,"रुपन्देही : रुपन्देहीको तिलोत्तमा नगरपालिकाले अब हप्ताको ३ दिन मात्र तरकारी र खाद्यान्नका लागि पसल खोल्न दिने भएको छ । नगरपालिकाले एक सूचना प्रक्राशित गरी सोमबार, बुधबार र शुक्रबार तीन घण्टाको दरले पसल खोल्न भनेको छ । यी दिनमा बिहान ६ बजेदेखि ९ बजेसम्म मात्र पसल खोल्न पाइने र सामाजिक दुरी कायम गरेर सुरक्षित तरिकाले खरिद बिक्री गर्नुपर्ने नगरपालिकाका प्रमुख प्रशासकीय अधिकृत माधवप्रसाद शर्माद्वारा जारी सूचनामा उल्लेख छ । यसअघि तिलोत्तमामा हप्ताको सातै दिन दिउँसो १२ बजेदेखि २ बजेसम्म खाद्यान्न पसल खुल्ला गरिएको थियो । पसल जाने बहानामा मानिस अनावश्यक तरिकाले हिँडडुल गर्न थालेपछि तीन दिनको मात्र समय छुट्याइएको तिलोत्तमा नगरपालिकाका प्रवक्ता सुरेन्द्र श्रीले बताए । एक किलो सामान ल्याउने बहानामा अनावश्यक बाहिर निस्कने डुल्ने, गाडी घोडा लिएर हिँडेको देखियो । यसले समस्या पार्यो, उनले भने, दूधको समय बिहान ७ बजेदेखि ९ बजेसम्म यथावत छ । त्यही समयमा नगरबासीले खाद्यान्न किन्छन् । दूध पनि किन्छन् भनेर यो निर्णय गरिएको हो । त्यसै गरी नगरपालिकाले नगरभित्रैकै स्थानीय कृषि उपज मात्र उपभोग गर्न सुचित गरेको छ । नगरक्षेत्रमै तरकारी र दूधको उत्पादन पर्याप्त भएकाले अन्य स्थानबाट आएको तरकारी, फलफूल र दूधजन्य पदार्थ नल्याउन र बिक्री वितरण नगराउन भनिएको प्रवक्ता सुरेन्द्र श्रीले बताए । तिलोत्तमाका लागि नगरकै तरकारी पर्याप्त छ, उनले भने, स्थानीय तरकारी भनेर अन्यत्रबाट तरकारी आउने क्रम भइरहेको थियो । त्यसले जोखिम बढ्छ भनेर पूर्णतया रोक्ने निर्णय भएको हो । किसानको उत्पादनको लागि नगरपालिकाले सहजीकरण गर्ने प्रवक्ता श्रीले बताए । त्यसै गरी तिलोत्तमा नगरपालिकाले अन्य स्थानीय तहबाट श्रमिक ल्याउन नपाउने निर्णय पनि गरेको छ । यस्तै तिलोत्तमा नगरपालिकाले कक्षा १ देखि ९ सम्मको वार्षिक परीक्षको नतिजा पनि अर्को सूचना नभएसम्मको लागि रोकेको छ ।"
सरकारी अस्पताललाई कोबिड हस्पिटल बनाएको विरोधमा लगातार सडक प्रदर्शन,"वीरगन्ज : सरकारले वीरगन्जको नारायणी अस्पताललाई कोबिड १९ अस्पताल बनाएपछि त्यसको विरोधमा लगातार सडक प्रदर्शन भइरहेको छ । नारायणी अस्पताललाई सरकारले चैत ३० गते कोबिड १९ अस्पताल घोषणा गरेको थियो । कोबिड हस्पिटल घोषणा पछि बैशाख २ देखि नै नारायणी अस्पतालमा कोरोना संक्रमण बाहेकका अरु सबै उपचार र सेवा बन्द गरिएको छ । नारायणी अस्पतालबाट प्रदान हुने उपचार सेवा सरकारी दर र सहुलियतमा प्रदान गर्ने जिम्मेवारी नेशनल मेडिकल कलेजलाई दिइएको छ । तर मेडिकल कलेजले सरकारको निर्देशन विपरित चर्को शुल्क लिइरहेको बिरामीहरुको गुनासो छ । सरकारले वीरगन्जको एक मात्र नारायणी अस्पताल बनाएपछि आर्थिक रुपमा कमजोर र मध्य वर्गीय बिरामीहरु उपचारबाट बन्चित भएको भन्दै सरकारको निर्णयको निरन्तर विरोध भइरहेको छ । कोबिड १९ हस्पिटल बनाइएको नारायणी अस्पताललाई पुन जनरल अस्पताल बनाउन माग गर्दै वीरगन्जमा २ साता यता निरन्तर प्रदर्शन भइरहेको छ । आइतबार नेपाली कांग्रेसले पनि लकडाउन जारी रहेकै बेला वीरगन्जको सडकमा उत्रिएर प्रदर्शन गरेको छ । काँग्रेसका नेता कार्यकर्ताले अस्पताल नजिकै मालपोत कार्यालय चोकको सडकमा आइतबार बिहान साढे ११ देखि १२ बजेसम्म ताली बजाएर प्रदर्शन गरेका हुन् । पर्सादेखि सर्लाहीसम्म ४ जिल्लाका बिरामीको उपचार हुने सरकारी अस्पतालको उपचार सेवा बन्द गरिँदा बिरामीहरु उपचार नपाएर समस्यामा परेको भन्दै काँग्रेसले आइतबार प्रदर्शन गरेको हो । कोबिड १९ हस्पिटलका लागि वैकल्पिक व्यवस्था गरेर नारायणी अस्पतालाई पूर्ववत अवस्थामा परिणत गरी सबै रोगको उपचार सेवा सन्चालन गर्नु पर्ने माग राखेर प्रदर्शन गरिएको काँग्रेस पर्साका सभापति अजय द्विवेदीले बताए । सरकारले कोबिड हस्पिटल तोकेदेखि नै वीरगन्जका जनता र संघस्ंथाले निरन्तर विरोध गरिरहँदा पनि सुनुवाइ नभएपछि जनताको आवाज मुखरित गर्न बाध्य भएर सडकमा उत्रिएको उनले बताए । 'नारायणी अस्पताल जनताको अस्पताल हो, यहाँ आम जनताको उपचार हुनुपर्छ', उनले भने,यदि सरकारले अब पनि जनताको यो आवाज सुनेन भने लकडाउन तोडेर ठूलो संख्यामा जनता सडकमा आउन बाध्य हुनेछन् ।' नेपाल चिकित्सक संघले पनि कोबिड १९ अस्पताल बनाइएको नारायणी अस्पताललाई जनअपेक्षाअनुरुप पुन जनरल अस्पताल कायम गरी सबै रोगको उपचार सेवा सुचारु गर्न माग गरेको छ । नारायणी अस्पतालमा जनरल सेवा सन्चालन नहुँदा प्रसूती लगायत अन्य सेवाका रोगीहरु उपचार बिहीन बनेको र सरकारले विकल्प दिएको निजी अस्पतालले सरकारी अस्पतालको जस्तो सस्तो सुलभ र स्तरीय सेवा प्रवाह गर्न नसकेको जनगुनासो आइरहेकोले, नारायणी अस्पतालको जनरल सेवा सुचारु गर्नु पर्ने संघले जारी गरेको विज्ञप्तिमा उल्लेख छ । बैशाख १३ गते पनि नारायणी अस्पतालमा पुन सबै रोगका बिरामीको उपचार र अन्य सेवा सुचारु गर्न माग गर्दै वीरगन्जको आदर्शनगरमा स्थानीयले सडकमा निस्किएर थाल ठटाएर प्रदर्शन गरेका थिए । त्यसअघि जनता समाजवादी पार्टी र नेविसंघले पनि सडक प्रदर्शन गरेको थियो । सरकारले कोबिड १९ अस्पताल बनाएको नारायणी अस्पतालमा हाल कोरोनाका ९ जना संक्रमित उपचाररत छन् ।"
भारतबाट लुकिछिपी भित्रिँदै,"भैरहवा : सीमामा सुरक्षाकर्मी परिचालन गरी आवतजावत रोकिए पनि भारतमा रोजगारी गर्न गएका नेपाली लुकिछिपी स्वदेश आइरहेका छन्। भारतबाट आएका अधिकांशले मर्चवार र कपिलवस्तुको नाकाबाट लुकेर भित्रिरहेको बताएका छन्, लुम्बिनी सांस्कृतिक नगरपालिकाका मेयर मनमोहन चौधरीले भने, कोरोना भाइरस संक्रमणबाट जोगिन सीमामा कडाइ आवश्यक छ। कोटहीमाई गाउँपालिकामा सीमाबाट लुकेर आएका २५ वर्षीय युवामा कोरोना संक्रमण पुष्टि भएपछि त्रास बढेको छ। त्यसपछि स्थानीय तह र प्रशासन सीमामा थप कडाइ गर्न लागिपरेका छन्। रूपन्देहीका कोटहीमाई गाउँपालिका, मर्चवारी, सम्मरीमाई, रोहिणी र लुम्बिनी सांस्कृतिक नगरपालिकाको गरी ५९७ किलोमिटर सीमा भारतसँग जोडिएको छ। दुई देशबीच खुला सीमाका कारण उनीहरू रातिको समयमा खेतै खेत हँुदै भित्रिरहेका हुन्। सीमा क्षेत्रका बासिन्दा सचेत रहेका कारण उनीहरूलाई तत्काल क्वारेन्टाइनमा पठाउने गरिएको छ। मर्चवारी गाउँपालिकामा १ सय ४२, सम्मरीमाईमा चार भारतीयसहित १८, कोटहीमाईमा २८ जना क्वारेन्टाइनमा छन्। यी तीनै तह मर्चवार क्षेत्रमा पर्छन्। क्वारेन्टाइनमा ८० प्रतिशत नागरिक सीमा बन्द भएपछि लुकेर आएका रहेको सम्बन्धित तहका स्वास्थ्य प्रमुखहरूले जनाएका छन्। मर्चवारीमा शनिबार मात्रै लुकिछिपी आएका चार जनालाई क्वारेन्टाइनमा राख्ने तयारी रहेको स्वास्थ्य प्रमुख विनोद बरईले बताए। उनका अनुसार लुकेरै आएका १ सयभन्दा बढी क्वारेन्टाइनमा छन्। सम्मरीमाईमा पनि शनिबारै आएका दुई जनालाई क्वारेन्टाइनमा राख्न लागिएको गाउँपालिकाका स्वास्थ्य प्रमुख मुन्सी माझीले बताए। सीमामा आएर खेततिर लुकेर बसेका हुन्छन्, उनले भने, सुरक्षाकर्मी अलिकता यताउता हुनेबित्तिकै छिरिहाल्छन्। क्वारेन्टाइनमा रहेका १६ जनाको पीसीआर परीक्षण गर्दा शुक्रबारसम्म सबैको रिपोर्ट नेगेटिभ आएको उनको भनाइ छ। लुम्बिनी सांस्कृतिक नगरपालिकामा दुई जना आएर बसेको घरमा ट्रेस गरिएको र उनीहरूलाई क्वारेन्टाइनमा ल्याउने तयारी भइरहेको मेयर चौधरीले बताए। यसअघि लुम्बिनीको क्वारेन्टाइनमा ३६ जना बसेका थिए। उनीहरूको स्वास्थ्य परीक्षण रिपोर्ट नेगेटिभ आएपछि घर पठाइएको छ। रोहिणी गाउँपालिकाको क्वारेन्टाइनमा ५ जना छन्। उनीहरु पनि सीमा बन्द भएपछि लुकेर नेपाल प्रवेश गरेका थिए। त्यसबारे सूचना पाएपछि उनीहरुलाई क्वारेन्टाइनमा राखिएको गाउँपालिका अध्यक्ष सनोज यादवले बताए। सीमाबाट आवतजावत कडाइ गरिएपछि तरकारी लिएर, भैंसी खेद्दैलगायत उपाय अपनाएर भित्रिँदा पहिचान गर्न समस्या पर्ने गरेको रूपन्देहीका प्रमुख जिल्ला अधिकारी महादेव पन्थले बताए। सीमाबाट भित्रिन नदिन स्थानीय जनप्रतिनिधि र बासिन्दाको सहयोग आवश्यक रहेको उनको भनाइ छ। सीमामा थप कडाइ गर्नका लागि विभिन्न विषयमा छलफल भइरहेको छ, उनले भने।"
स्वास्थ्य उपकरण अभावले जोखिम बढ्दो,"भोजपुर : गत वैशाख ११ गते हतुवागढी गाउँपालिका ६, होम्ताङका एक २६ वर्षिय युवकमा कोरोना संक्रमण देखिएपछि जिल्लाभर सन्त्रास फैलियो। सिंगो गाउँपालिकालाई सिल गरिएपनि विशेषगरी स्वास्थ्यकर्मी संक्रमणको उच्च जोखिममा देखिए। दुर्गम भेग भएकाले पनि वडाको स्वास्थ्य चौकीमा पर्याप्त कोरोना परिक्षण गर्ने उपकरण र दक्ष स्वास्थ्यकर्मी नहुँदा समस्या थपिएको छ। स्वास्थ्य जाँचका लागि प्रयोग गरिने उपकरण नै नहुँदा स्वास्थ्य सेवा प्रभावित बनेको छ। हतुवागढी, आमचोक, रामप्रसादराई, पौवादुङ्मा, साल्पासिलिछो गाउँपालिकाका स्वास्थ्य संस्थामा उपकरण अभाव खट्कििएपछि स्वास्थ्यकर्मीहरु नै बढि जोखिममा पुगेका हुन्। कोरोना परिक्षणका लागि स्वास्थ्य सामाग्री नहुँदा स्वास्थ्यकर्मीहरु जोखिम मोलेर फिल्डमा खटिन बाध्य भएको हतुवागढी गाउँपालिकाका स्वास्थ्य प्राविधिक उमेश राईले बताए। उनले प्रदेश सरकारले दिएको गुणस्तरहिन पिपिइ र मास्क लगाएर संक्रमित र सम्भावित संक्रमितको रगत लिन बाध्य भईरहेको बताए। उनले भने, पर्याप्त स्वास्थ्य सामाग्री र आरडीटि नभई अब सिधै पीसीआर प्रविधिबाट कोरोना परीक्षण हुनेपर्ने अवस्था देखिन्छ हरेक स्थानीय तहमा आईसोलेसन र क्वारेन्टाईन राखिएपनि स्वास्थ्य संस्थामा पिपिई, थर्मोल गन, सर्जिकल मास्क र सेनिटाईजर नै पर्याप्त नहुँदा समस्या थपिएको आमचोक गाउँपालिकाका स्वास्थ्य शाखा प्रमुख महिनारायण चौधरीले बताए। उनले भने, सामान्य विरामी जाँच्ने उपकरण पनि छैन, माथिबाट पठाईदिदैन, औषधीको मात्र भर छ संक्रमण जोखिम बढेपछि लगाईएको लकडाउन र चेकजाँच गर्ने उपकरण सामान ढुवानी हुन नसक्दा काम गर्न समस्या भएको स्वास्थ्यकर्मीहरु सुनाउँछन्। शंकास्पद विरामीलाई आईसोलेसन कक्षमा राखिने व्यवस्था गरिएपनि तत्काल रोकथाम गर्न आवश्यक भेन्टिलेटर, कोरोनाको स्याम्पल पठाउने (भिपी क्यारियर) जस्ता उपकरण र औषधी अभावले झन समस्या थपिएको जिल्ला अस्पताल भोजपुरका प्रमुख पवित्रा श्रेष्ठले बताईन्। सामान्य ज्वरो वा रुघाँखोकीको विरामी अस्पताल आयो भने स्वास्थ्यकर्मी नै नजिक जानबाट डराउनुपर्ने अवस्था छ उनले भनिन्, कोरोना र सामान्य ज्वरो र रुघाखोकीको लक्षण उस्तै भएकाले पनि त्यस्ता विरामी अस्पताल आउने वित्तिकै आईसोलेसनमा राख्नुपर्ने अवस्था छ पर्याप्त उचित उपकरण र रोकथामका औषधी अभावमा जोखिम बढेको उनले सुनाईन्। गाउँपालिकाले राहत दिने र जनचेतनामूलक गतिविधिमा तीव्रता बढाएपनि स्वास्थ्य सामाग्री पर्याप्त नहुँदा काम गर्न कठिनाई भएको रामप्रसादराई गाउँपालिकाका अध्यक्ष बिजय राईले बताए। हामीले आफ्नो तहबाट गर्न सक्ने धेरै काम गरिरहेका छौँ तर कोरोनाको चेकजाँच लागि स्वास्थ्यकर्मीलाई आवश्यक गर्ने सामाग्री नपाउँदा समस्या भएको छ अध्यक्ष राईले भने, प्रदेश र केन्द्र सरकारले स्वास्थ्य उपकरण उपलब्ध गराई दिनुपर्यो, हामी खरिद गर्न तयार छौँ उपकरणको समस्या समाधानका लागि केन्द्रिय सरकारले पहल नगरेको उनले गुनासो गरे। यता जिल्ला प्रशासनले पनि विभिन्न स्थानीय तहमा कोरोना रोकथामका लागि बनाएका क्वारेन्टाइन र आइसोलेसन कक्षको अनुगमन थालेको छ। स्थानीय तहहरुले मापदण्ड पुरा नगरी बनाईएका क्वारेन्टाइन र आईसोलेसन कक्षको स्थलगत अनुगमन पछि व्यवस्थित गर्न समन्वय गरिएको प्रमुख जिल्ला अधिकारी बसन्तराज पुरीले बताए। भने, स्थानीय सरकारले बनाएको क्वारेन्टाइन र आइसोलेसन कक्षको अनुगमन गर्यौं, कतिपय वडामा बनेका क्वारेन्टाइनको आवश्यक मापडण्ड पुरा नभएको पाइएकोले सुधार गर्न सुझाव दिएका छौं जिल्लामा ४ सय ७४ शैयाको क्वारेन्टाइन, १३ शैयाको आईसोलेसन राखिएका छन्। यस्तै ३२४ लाई क्वारेन्टाइनमा र २ सय ४२ लाई होम क्वारेन्टाइनमा राखिएका छन्।"
"कोरोना कहर : दिनभर गाउँको काममा, रातभर ओडारको क्वारेन्टाइनमा","जाजरकोट : स्थानीय तहले निर्माण गरेका क्वारेन्टाइनमा नबसेर जिल्ला बाहिरबाट आएका केही मजदुर भेरी नगरपालिका १ पिपेस्थित एक ओडारमा बसेको पाइएको छ । केही दिनअघि नुवाकोट र बैतडीबाट आएका भेरी नगरपालिका १ का १४ जना मजदुर गाउँकै जंगलमा रहेको ओडारमा एकान्तबास बसिरहेका छन् । जिल्ला बाहिरबाट आएकालाई राख्न वडाले बागेश्वरी आधारभुत विद्यालयमा क्वारेन्टाइन बनाएपनि उनीहरु ओडारमै बस्ने भनेपछि वडाले त्यही आवश्यक लत्ताकपडा र खाद्यान्नको व्यवस्था गरिएको वडाध्यक्ष दीपक रानाले बताए । भेरी नगरपालिकाले जिल्ला बाहिरबाट आउनेलाई राख्नका लागि सदरमुकामको त्रिभुवन माविमा बनाएको क्वारेन्टाइन भने रित्तै छ । नगरपालिकाले निर्माण गरेका क्वारेन्टाइन रित्तै छन् तर उनीहरु ओडारमा सँगै कोचिएर बस्ने गरेका छन् । कतिपयले घरबाटै खाना नास्ता मगाउन गरेका छन् । लत्ताकपडा पनि घरबाटै लिएका छन् । सातजना नुवाकोट र सातजना बैतडीबाट केही दिनअघि उद्धार गरी ल्याइएका ती मजदुरले दिउँसो गाउँको काम समेत गर्ने गरेका छन् । भौतिक दूरी कायम गरेर मल बोक्ने, गहुँ काट्नेलगायतका कामहरु गरिरहेको स्थानीय ढकवीर रानाले बताए । ओडारमा बेड हुने कुरै भएन । चिसो भुँइमा घाँस विछ्याएर त्यहीमाथि कार्पेट राखिएको छ । दिनहुँ पानी परेपछि आफूहरुलाई चिसोले सताउन थालेको नुवाकोटबाट फर्केका हरिवहादुर पुनले बताए। उनले भने, 'विद्यालयभन्दा ओडारमा सुरक्षित होला भनेर यहाँ बस्यौ तर चिसोले सताउन थाल्यो ।' गाउँ नजिकै भएकोले खेतबारीको काममा समेत आफूहरुले सघाइरहेका छौं, उनले भने, 'मल बोक्ने, गहुँ काट्नेलगायतका काममा सघाइरहेका छौं। ओडारमा बसेका हामीसँगै भएपनि गाउँका मान्छे र घरपरिवारको सम्पर्कमा गएका छैनौं ।' केही दिनअघि एकै पटक देशका विभिन्न सहरबाट लकडाउनको उलंघन गदै हुलका हुल मानिस जिल्ला भित्रिए पनि क्वारेन्टाइनमा दुई सय मात्र बसेका छन् । अन्यलाई होम क्वारेन्टाइनमा बस्न निर्देशन दिइएको स्थानीय सरकारले जनाएका छन् । विद्यालयका क्वारेन्टाइनमा बसेकाको विजोग बारेकोट गाउँपालिकाले विभिन्न १४ वटा विद्यालयमा स्थापना गरिएका क्वारेन्टाइनमा राखिएकालाई चिसोले सताउन थालेको छ । जिल्लाबाहिरबाट हालै भित्रिएका एक सय ६७ जनालाई क्वारेन्टाइनमा राखिएको छ । मापदण्डबिनाका विद्यालयका चिसो भुँइमा एकै ठाउँमा कोचिएर बस्नुपर्दा झन जोखिम बढेको उनीहरुको गुनासो छ । बारेकोट १ स्थित कालिका आदर्श माविमा स्थापना गरिएको क्वारेन्टाइमा बसेकी प्रेमकला बोहराले आफूहरुलाई आधारभूत सुविधा नभएको र चिसोले सताउन थालेको बताइन् । उनले शौचालय, खानेपानी, खाजा,नास्तालगायतका आधारभूत कुरा समेत क्वारेन्टाइनमा नरहेको गुनासो गरिन् । उनले भनिन्,' बिहान बेलुका खान दिन्छन् । नास्ता खान पनि पाइदैन । विद्यालयको चिसो कोठामा सुत्नुपर्छ । पानी परिरहेको छ । चिसोले उल्टै बिरामी परियलाजस्तो भएको छ ।' क्वारेन्टाइनमा बसेका सबैले छुटै कोठा, छुटै शौचालय, वाईफाई, टिभी र पौष्टिकयुक्त खाना माग गर्न थालेपछि व्यवस्थापनको जिम्मा लिएका जनप्रतिनिधि समस्यामा परेका छन् । बर्षेनि खाद्यान्न अभाव हुने गाउँपालिकामा भौगोलिक विकटता र आवश्यक सामग्री नपाउँदा व्यवस्थापनमा समस्या भएको हो । बारेकोट गाउँपालिकाका अध्यक्ष महेन्द्रबहादुर शाहले क्वारेन्टाइनमा बसेका सबैले विश्व स्वास्थ्य सङ्गठनको मापदण्डअनुसारको सुविधा खोजेपछि सो व्यवस्थापन गर्न स्थानीय सरकारलाई गाह्रो भएको बताए । 'दुर्गममा चाहेर पनि सबै कुराको व्यवस्थापन गर्न नसकिने रहेछ,' उनले भने ।"
"विवाहका लागि यस वर्ष १८ मात्र मुहूर्त, कुनकुन महिनामा छ लगन ?","काठमाडौं : वैदिक विधिअनुसार विवाह गर्न चाहनेका लागि विसं २०७७ मा जम्मा १८ वटा मात्र लग्न निस्किएको नेपाल पञ्चाङ्ग निर्णायक समितिले जनाएको छ। वर्षको पहिलो महिना वैशाखमा सबैभन्दा बढी अर्थात् सातवटा लग्न निस्किएको समितिका अध्यक्ष प्रा डा रामचन्द्र गौतमले जानकारी दिए। वैशाखको १३, १४, १९, २०, २२, २३ र २५ गते लग्न जुरेको समितिले स्वीकृति दिएका पात्रो (पञ्चाङ्ग) मा पनि उल्लेख छ। कोरोना भाइरसको सङ्क्रमणबाट बच्न जारी बन्दाबन्दीका क्रममा यी सबै लग्न सकिनेछन्। गत चैत ११ गतेदेखि कोभिड१९ को सङ्क्रमणबाट बच्न सरकारले बन्दाबन्दी गरेको छ। वैशाख २५ गतेपछि पनि बन्दाबन्दी बढ्ने सम्भावना हुनसक्छ। पहिलो महिनामा दिइएको वर्षकै सबैभन्दा बढी विवाहको लग्न बन्दाबन्दीमै सकिने भएपछि यो वर्ष लगनगाँठो कस्ने योजना बनाइरहेका युवायुवती प्रभावित हुने भएका छन्। यसैगरी जेठको ४, ५, १० र ३१ गते गरी चारवटा लग्न छ। असारमा ११, १३ र १४ गते तीनवटा मात्र लग्न छ। मङ्सिरको १६, २१, २२ र २६ गते गरी चारवटा मात्र लग्न निस्किएको समितिले जनाएको छ। यस वर्ष मङ्सिरपछि विवाहको लग्न छैन। माघ र फागुनमा बृहस्पति एवं शुक्र ग्रह अस्त हुने भएकाले विवाहको लग्न ननिस्किएको अध्यक्ष गौतमले सुनाए। यस वर्ष जेठ १७ गते शनिबार पश्चिममा शुक्र अस्त भई २६ गते सोमबार पूर्वमा उदय हुन्छ। यसैगरी माघ ४ गते आइतबार बृहस्पति पश्चिममा अस्त भई फागुन २ गते आइतबार नै पूर्वमा उदाउने छ। माघ ३० गते शुक्रबार शुक्र पूर्वमा अस्त भएपछि विसं २०७८ लागेपछि मात्र उदाउने भएकाले यस वर्ष माघ र फागुनमा विवाह एवं व्रतबन्धका साइत ननिस्किएको समितिले जनाएको छ। यसैकारण चैतमा व्रतबन्धको साइत पनि छैन। बृहस्पति (गुरु), शुक्र अस्त भएका बेला गृहप्रवेश, घर निर्माण आरम्भ (गृहआरम्भ), सप्ताह श्रवण, यज्ञयागादिलगायत शुभकर्म पनि गर्नुहुँदैन। 'गुरु, शुक्र अस्तका बेला नित्यरूपमा गरिने पूजा, पाठ, जप आदि गर्नुहुन्छ, यसैगरी नैमित्तिक रूपमा गरिने श्राद्ध, काजक्रिया, बालक जन्मँदा जातकर्म गर्नुहुन्छ, कुनै फलको कामना राखेर गरिने काम्य कर्म गर्नु हुँदैन, यसैले विवाह, व्रतबन्ध, गृहप्रवेश, गृहारम्भको साइत नदिइएको हो', उनले भने। विगत वर्षमा माघ र फागुनमा समेत विवाहको मुहूर्त हुन्थ्यो। महिनाका हिसाबले माघ र फागुन विवाह गर्न हुने नै महिना हुन्। गत वर्ष विसं २०७६ मा भने विवाहका ६६ लग्न थिए। व्रतबन्धका चार मुहूर्त यसैगरी यस वर्ष व्रतबन्धको मुहूर्त पनि चार वटा मात्र छ। वैशाख २१ र २२ गते, जेठ १२ एवं असार ११ गतेमा मात्र व्रतबन्धको लग्न जुरेको समितिका सदस्य सचिव एवं पञ्चाङ्गकार सूर्यप्रसाद ढुङ्गेलले बताए। गत वर्ष भने व्रतबन्धका साइत १२ वटा थिए। गत वर्षहरुमा माघ, फागुन र चैतमा पनि व्रतबन्धका मुहूर्त दिइएको हुन्थ्यो। वैशाख शुक्ल तृतीया अर्थात् अक्षय तृतीया, आश्विन शुक्ल पक्षको नवरात्र, मार्गशीर्ष पञ्चमी अर्थात् विवाह पञ्चमी र माघ शुक्ल पञ्चमी अर्थात् श्रीपञ्चमीका दिन साइत नभए पनि विवाह गर्न हुने भन्ने धारणा शास्त्रीय नरहेको पञ्चाङ्गकार सूर्यनाथ पन्तले बताए। यी दिनमा पनि विवाह, व्रतबन्धजस्ता शुभकर्मको साइत जुर्ने भए पात्रो (पञ्चाङ्ग) मा उल्लेख गरिने गरेको जानकारी पनि उनले दिए।"
सिलिण्डर विस्फोट हुँदा दुई बालक घाइते,दमौली : खाना पकाउने एलपीजी ग्यासको सिलिण्डर विस्फोट हुँदा आँबुखैरनी गाउँपालिका को सत्रसयमा दुई बालक घाइते भएका छन्। आइतबार बिहान साढे ७ बजे भएको विस्फोटमा पारी विनोद विकका दुई छोरा ११ वर्षीय विवेक र सात वर्षीय सरगम घाइते भएका हुन्। हात र शरीरको केही भाग जलेको उनीहरुको आँबुखैरेनी हाडजोर्नी अस्पताल आँबुखैरेनीमा उपचार भइरहेको इलाका प्रहरी कार्यालयका प्रहरी निरीक्षक बुद्धि सुवेदीले जानकारी दिए सुवेदीका अनुसार भान्सामा खाने कुरा बसालिरहेका बेला ग्यास विस्फोट भएको थियो भनाइ छ। उनले घाइते बालकहरु खतरामुक्त रहेको उनले बताए। सिलिन्डर विस्फोट हुँदा विकको घरको छानो उडेको छ। भने भित्तासहितको धेरै भाग भत्किएको प्रहरीले जनाएको छ।
"प्रदेश ५ मा कोरोना परीक्षण सुस्त,जोखिम बढी","बुटवल : पाँच नम्बर प्रदेशमा भारतबाट फर्किएकाको संख्या २ लाख ४ सय ४२ छ । प्रदेश ५ का विभिन्न ३५ नाकाबाट यी नागरिक नेपाल भित्रिएका हुन् । नेपाल भित्रिएका मध्ये ५ प्रतिशत पनि क्वारेन्टाइनमा बसेका छन् । सरकारकै मापदण्ड अनुसार यी सबै जोखिम क्षेत्रवबाट आएकाले कोरोना परीक्षण हुनुपर्छ । तर अहिलेसम्म प्रदेशभर जम्मा साढे २ प्रतिशतमा मात्रै कोरोना परीक्षण भएको छ । प्रदेश ५ मा शुक्रबार मात्रै दुई कोरोना संक्रमित व्यक्ति भेटिएका छन् । यी दुईजनाको परीक्षण समेत निकै ढिलो भएको छ । जोखिममा रहेका नागरिककै परीक्षण सुस्त हुँदा भित्रभित्रै कोरोना फैलिन सक्ने जोखिम देखिएको छ । लक्षण बिनाका व्यक्तिमा समेत कोरोना पोजेटिभ देखिएकाले परीक्षणको दायरा बढाउनुपर्ने हुन्छ । जनशक्ति र उपकरण अभाव भन्दै प्रदेश ५ मा परीक्षणको काम सुस्त गतिमा चलाइएको छ । प्रदेश ५ मा क्वारेन्टाइनमा बसेका नागरिकको समेत कोरोना परीक्षण गरिएको छैन । प्रदेश स्वास्थ्य निर्देशनालयको तथ्यांक अनुसार क्वारेन्टाइनमा बसेकाको संख्या ११ हजार ८ सय ९५ छ । तीमध्ये शुक्रबारम्म पीसीआर र आरडीटी गरी ५ हजार जनाको मात्रै कोरोना परीक्षण गरिएको छ । अन्य २ सय ४५ जनाको स्वाव संकलन गरिएको छ । कोरोना परीक्षणको गति बढाउनका लागि प्रदेशका तीन सहरमा पीसीआर ल्याब सञ्चालनमा छ । तर ती ल्याबको परीक्षण गति निकै सुस्त भएका कारण प्रगति हुन सकेको छैन । निर्देशनालयका अनुसार भैरहवा, दाङ र नेपालगञ्जमा रहेको प्रयोगशालाबाट दैनिक २० वटा नमुना मात्रै परीक्षण हुने गरेको छ । जबकी यी प्रयोगशालामा एक घण्टामै धेरै नतिजा निकाल्ने प्रविधि छ ।प्रदेश स्वास्थ्य निर्देशनालयका प्रवक्ता रोशनलाल चौधरीले भिटिएम अभावले परीक्षणमा केही ढिलाई भएको बताए। 'हामीसँग भीटीएमको अभाव थियो, अहिले एक हजारजति आएको छ, उनले भने, 'अब पीसीआर परीक्षण रोकिदैन ।' सामाजिक विकास मन्त्रालयले क्वारेन्टाइनमा बसेका सबै र जोखिम क्षेत्रबाट आउनेलाई परीक्षणको दायरामा राखेको छ । ती भारत र तेस्रो मुलुकबाट आउने मध्येका को हुन भन्ने भने छुटइएको छैन् । यी सबै क्वारेन्टाइनमा बसेका छैनन् । जोखिम क्षेत्रबाट आएकाको परीक्षणका लागि ६५ हजार आरडीटी किट आवश्यक रहेको चौधरीले जनाए । अहिलेसम्म प्रदेशमा ७ हजार किट आएको छ । मुलुकमै नभएका कारण परीक्षणको काम अव रोकिने उनले बताए । समयमै कोरोना परीक्षण नभएपछि क्वारेन्टाइनमा बसेकाहरु घर फर्किएका छन् । रोल्पामा मात्रै करिव साढे ८ हजार क्वारेन्टाइनमा छन् । आरडिटी परीक्षणमा प्रदेश ५ मा दुईजनामा मात्रै पोजेटिभ देखिएको थियो । पीसीआरमा भने सबै नेगेटिभ छन् । सामाजिक विकास मन्त्री सुदर्शन बराल क्वारेन्टाइनमा बस्नेको संख्या थपिएसँगै कोरोना परीक्षणमा चुनौति थपिएको बताए। उनले थप नजशक्ति र प्रविधि प्रयोग गरेर परीक्षण गरिने बताए । प्रदेशका तीन सहरमा रहेका पीसीआर परीक्षणको सुस्त गतिले समेत ढिलाइ भइरहेको छ । सातै प्रदेशमध्ये सबैभन्दा कम परीक्षण समेत प्रदेश ५ मा भएको छ । भैरहवामा चैत २३ गतेदेखि परीक्षण सुरु गरिएको थियो । झण्डै एक महिनामा ३ सय ९ जनाको परीक्षण गरिएको छ । भेरी अस्पतालमा १ सय ३९ र राप्ती स्वास्थ्य विज्ञान प्रतिष्ठानमा जम्मा ५ जनाको पीसीआर परीक्षण गरिएको छ । प्रयोगशालाको क्षमता अनुरुप परीक्षण गर्न नसक्दा प्रदेश ५ मा संकलन भएको स्वाव काठमाण्डौं पठाउने गरिएको छ । अहिले २ सय ४५ नमुना परीक्षणकै क्रममा रहेका छन् । अहिलेकै गतिमा परीक्षण भए प्रक्रियामै रहेका नमुना परीक्षण सक्न कम्तिमा एक महिना लाग्नेछ । स्वास्थ्य निर्देशनालयले जनशक्ति प्रर्याप्त रहेको दाबि गरे पनि त्यसअनुरुपका काम गर्न सकेको छैन् । परीक्षणमै ढिलाई हुदा कोरोनाको प्रभाव लम्बिदै जाने चिन्ता थपिएको छ । मुलुकमा प्रदेश नम्बर २, ५ र सुदुरपश्चिम उच्च जोखिममा रहेका छन् । खुला सीमाबाट लुकिछिपी नेपाल प्रवेश नरोकिएका कारण यी जोखिममा छन् ।"
लकडाउनमै ६ हजारभन्दा धेरै भित्रिए,"मुगु : लकडाउनकै समयमा ६ हजारभन्दा बढी नागरिक जिल्ला भित्रिएका छन्। विभिन्न जिल्लामा अलपत्र परेका नागरिकलाई स्थानीय सरकारले उद्धार गर्न थालेपछि संख्या बढ्दै गएको हो। जिल्लाका चारवटा स्थानीय तहमध्ये तीनले लकडाउनमै ६ हजार सात सय ६५ नागरिक जिल्ला भित्र्याएका हुन्। कर्णाली प्रदेश सरकारसँगको समन्वयमा जिल्लाका छायाँनाथ रारा नगरपालिका तथा सोरु र मुगुम कार्मारोङ गाउँपालिकाले नागरिक उद्धार गरी जिल्ला ल्याएका हुन्। जिल्ला प्रहरी कार्यालयका प्रहरी निरीक्षक नरेश विकले बिहीबार मात्रै काठमाडांैबाट छायाँनाथ रारा नगरपालिकाले १२ र सोरु गाउँपालिकाले १२ गरी २४ वटा बसमार्फत आठ सय ६५ जना जिल्लामा भित्र्याएको हो। पूर्वसांसद नवराज धामीको नेतृत्वमा उनीहरू जिल्ला भित्रिएका हुन्। उनका अनुसार प्रत्येक बसलाई काठमाडौंबाट मुगुसम्म एक लाख ४५ हजारमा रिजर्भ गरिएका हुन्। जिल्लाका अन्य स्थानीय तहले आफ्ना नागरिक उद्धार गरे पनि खत्याड गाउँपालिकाले भने नागरिक बसेकै ठाउँमा राहत दिने व्यवस्था गरेको छ। प्रदेश तथा स्थानीय तहले धमाधम नागरिक उद्धार गरी जिल्ला पठाएका छन्। तर संघीय गृह मन्त्रालय र स्थानीय प्रशासनसँग कुनै समन्वय गरिएको छैन। काठमाडौं, सुर्खेत, नेपालगन्जदेखि धेरै नागरिक उद्धार गरिएका छन्। भने भारत तथा तेस्रो मुलुकबाट पनि जिल्ला भित्रिनेको संख्या बढेको छ। यसरी जिल्ला भित्रिनेलाई अनिवार्य १४ दिन क्वारेन्टाइनमा राख्नुपर्ने हो। तर क्वारेन्टाइनमा समेत बस्दैनन्। सहायक प्रमुख जिल्ला अधिकारी केशव ज्ञवालीले धमाधम नागरिक उद्धार गरिएकोबारे कसैले समन्वय नगरेको जानकारी दिए। यता छायाँनाथका प्रमुख हरिजंग शाहीले उद्धार गरिएका नागरिकलाई होम क्वारेन्टाइनमा बस्न लगाइएको बताए।"
बर्सेनि आगलागीको त्रास,"ताप्लेजुङ : फुङलिङ बिहीबारेका यीगेन्द्रकुमार गुरुङले ०६० सालको आगलागीमा ३७ लाख रुपैयाँ हाराहारीको क्षति व्यहोरे। वीरेन्द्र चोकमा लागेको आगोले त्यसबेला भर्खरै थालेको स्टेसनरी पसल जलेको थियो। घरबारी धितो राखेर २०६१ मा बैंकबाट ऋण लिए र उनले पुरानो बैंक लाइनमा नयाँ स्टेसनरी सुरु गरे। शुक्रबार रातिको आगोले उक्त पसल पनि खरानी बनाएको छ। दुवै आगलागीमा लगानी सखाप भएपछि गुरुङलाई ऋणमाथि ऋण थपिएको छ। पहिलेको ऋण नै चुक्ता गर्न सकेको थिइनँ, उनी भन्छन्, अब घरबारी उकास्नै नसक्ने अवस्थामा पुगेँ। बर्सेनि हुने आगलागीले गुरुङजस्ता धेरै व्यवसायीलाई उठीबास लगाएको छ। शुक्रबार राति पुरानो बैंक लाइनस्थित एक होटलबाट सुरु भएको आगोले घर, होटल र ट्याक्सी काउन्टर गरी १२ वटा संरचना, विभिन्न संघसंस्थाका कार्यालय जलेका छन्। २८ परिवार विस्थापित भएका छन्। राति साढे १० बजे सुरु भएको आगो शनिबार बिहान मात्रै नियन्त्रणमा आएको थियो। आगो पूर्ण नियन्त्रणमा लिन पाँचथरस्थित फिदिम नगरपालिकाको दमकल आएको थियो। स्थानीय खेम केसीको ४ तले पक्की घरसहित नेत्रबहादुर कार्की, खेमराज कार्की, चन्द्रप्रसाद निरौला, खड्ग थापा, ठगबहादुर कार्की, नारायण भट्टराईं, हस्तमाया लेछर्वो र रामकुमार शाहको घर पूर्णरुपमा जलेको छ। केसीको घरमा अलैंची र खाद्यान्नको गोदामसहित पसल थियो भने अन्य घरमा होटल, स्टेसनरी र चिया पसल थिए। जिल्ला फुटबल संघ, जिल्ला प्याब्सन, अलैंची व्यवसायी संघ, कांग्रेस जिल्ला कार्य समितिको कार्यालय पनि जलेका छन्। प्रहरीले क्षतिको विवरण संकलन गरिरहेको छ। तथ्यांक सार्वजनिक हुन समय लाग्ने जिल्ला प्रहरी कार्यालयका निमित्त प्रमुख मोहन पोखरेलले बताए। फुङलिङ बजारमा पटकपटक आगलागीका घटना दोहोरिरहेका छन्। एकदुई घर जल्ने गरी बर्सेनि आगो लागिरहेको छ। वीरेन्द्र चोक, तोक्मे क्षेत्र, शेर्पा टोल र टुक्रेमा आगलागीका ठूला घटना भएका छन्। २०६० चैत १५ गते वीरेन्द्र चोकमा भएको आगलागीमा ४५ घर जल्दा ५१ करोड हाराहारीमा क्षति भएको थियो। त्यसैगरी ०७१ चैत ९ गते तोक्मेबजार भएको आगलागीमा ४४ घर जल्दा ३० करोड रुपैयाँ मूल्य बराबरको क्षति भएको प्रहरीको तथ्यांक छ। त्यसअघि २०६९ माघमा शेर्पा टोलमा ८ घर जलेका थिए। जसमा २ करोड ५० लाख र ०७० साल कात्तिकमा टुक्रे बजारको आगलागीमा ५ घर जल्दा १ करोड ५० लाखको क्षति भएको थियो। असावधानीले लाग्छ आगो मानिसले सावधानी नअपनाउँदा र हेल्चेक्र्याइँले आगलागीका घटना हुने गरेका छन्। वीरेन्द्र चोकको आगलागी टुकी बत्तीबाट, तोक्मेमा होटलमा रक्सी झान्दा चुलोमाथि सुकाएको दाउरामा सल्किएर, टुक्रेमा सेलरोटी पकाउँदा र शेर्पा टोलमा विद्युत् सर्ट भएर आगलागी सुरु भएको थियो। मानिसले सावधानी नअपनाउँदा धेरै घटना हुने गरेको छ, उद्योग वाणिज्य संघका अध्यक्ष तारानाथ घिमिरे भन्छन्, आगोमा काम गर्दा, विद्युतीय उपकरण चलाउँदा होसियार हुनुपर्छ। चुलोमा काम गर्ने विधिबारे तालिम नै सञ्चालन गर्न आवश्यक रहेको घिमिरेको भनाइ छ। फुङलिङमा काठ र जस्तापाताले बनाइएका कच्ची घर धेरै छन्। हालसम्म त्यस्तै घरबाट बढी आगो लाग्ने गरेको पाइएको छ। पछिल्लो समय पक्की घर बन्ने क्रम बढे पनि जस्तापाताकै छानो लगाउने चलन छ। अव्यवस्थित रूपमा ससाना टहरा बनाएर पसल गर्ने क्रमले पनि जोखिम बढाएको रेडक्रस जिल्ला सभापति इन्द्र गुरुङले बताए। यस्ता टहरालाई तुरुन्त नगरपालिकाले व्यवस्थापन गर्नुपर्छ र मापदण्डअनुसार घर बनाउन प्रेरित गर्नुपर्छ, उनले भने। ०७१ सालमा तोम्मेडाँडामा आगो लागेपछि बजारमा दमकल खरिद गर्ने ठूलै बहस भयो। चौतर्फी मागपछि नगरपालिकाले दमकल त खरिद गर्यो तर त्यसको व्यवस्थापन गर्न हालसम्म सकेको छैन। दमकल राख्ने ठाउँ नहुँदा बेवारिसेजस्तै छ। कहिले नगरपालिका अघि, कहिले प्रशासन कार्यालय र कहिले बजारको सडकमा राख्ने गरिएको छ। बारम्बार बिग्रिरहने दमकललाई पानी भर्ने स्थानसमेत छैन। समयमा दमकलले पानी भर्न नसक्दा शुक्रबार ठूलो क्षति पुगेको स्थानीय सन्दीप सुवेदी बताउँछन्। दमकलले पानी भरेर आउँदा एक घण्टाभन्दा बढी समय लाग्यो, उनी भन्छन्, समयमै पानी भरेको भए आगो छिट्टै निभ्ने सम्भावना थियो, यसमा नगरपालिकाले ध्यान दिनुपर्छ।"
लकडाउनले सुदूरपश्चिमका विकासे योजना प्रभावित,"धनगढी : लकडाउनका कारण बन्द भएका सुदूरपश्चिम प्रदेशका विकासे योजना अझै सुरु हुन सकेका छैनन् । संघीय र स्थानीय तहका विकासे योजना जिल्ला प्रशासनको अनुमती लिएर धमाधम सुरुवात भएपनि प्रदेशका योजना सुरुवात हुन नसकेका हुन् । कोरोना भाइरस (कोभिड१९) संक्रमण रोकथाम तथा नियन्त्रणका लागि गरिएको लकडाउन जारी छ । जिल्ला प्रशासन कार्यालय कैलालीले संघीय सरकारबाट सञ्चालन भएका सहजपुरबोगटान सडक, रानी जमरा कुलरिया सिँचाईं आयोजना, हुलाकी सडकलगायत २२ वटा योजनालाई संचालनका लागि अनुमती दिएको छ । स्थानीय स्तरमा सञ्चालन भएका साना विकास योजना स्थानीय तहको अनुमतीमा सञ्चालन भइरहेका छन् । स्थानीय तहहरूले निर्णय गरेर १० जनाभन्दा कम मजदुर राखेर योजना निर्माण गर्ने निर्णय गर्दै उपभोक्ता समिति तथा निर्माण कम्पनीलाई अनुमती दिएका छन् । तर, प्रदेश सरकारका योजनाहरू भने अघि बढाउन नसकको हो । प्रदेशको भूमि व्यवस्था, कृषि तथा सहकारी मन्त्रालय मातहतको कृषि ज्ञान केन्द्र, महेन्द्रनगर कार्यालयले सञ्चालन गरिरहेका साना तथा ठूला सिँचाई योजना, प्रधानमन्त्री कृषि आधुनिकिकरण परियोजना, मुख्यमन्त्री एकिकृत कृषि तथा पशुपन्छी विकास कार्यक्रमहरू अघि बढ्न सकेका छैनन् । 'अधिकांश योजनाको सम्झौता भइसकेको छ, तर बन्दाबन्दीका कारण काम अघि बढ्न सकेको छैन,' कृषि ज्ञान केन्द्र प्रमुख गोकुलप्रसाद बोहराले भने । कैलाली र कञ्चनपुरमा तीन करोड ४४ लाख रुपैयाँको साना तथा ठूला सिँचाई योजना रहेका छन् । यस्तै, प्रधानमन्त्री कृषि आधुनिकरण परियोजना अन्तर्गत १७ करोड रुपैयाँ र मुख्यमन्त्री एकिकृत कृषि तथा पशुपन्छी विकास कार्यक्रम अन्तर्गत सात करोड ५० लाख रुपैयाँ विनियोजन गरिएको छ । भौतिक पूर्वाधार विकास मन्त्रालयका लेखा अधिकृत एवं सूचना अधिकारी कृष्णबहादुर शाहीले लकडाउनका कारण मन्त्रालय मातहतका योजनाहरू सञ्चालनमा अप्ठ्यारो भएको जानकारी दिए । उनले मन्त्रालय मातहत समपुरक र प्रदेश गौरवका केही सडक आयोजनाहरू रहेको बताए ।'मन्त्रालयबाट जिल्ला कार्यालयहरूलाई स्थानीय प्रशासनसंग अनुमति लिइ योजनाहरू सञ्चालन गर्न परिपत्र गरिएको छ,' उनले भने । मन्त्रालयको समपुरक र प्रदेश गौरवका सडकहरूको डीपीआर तयार भइसकेको उनको दावी छ । प्रदेशको भौतिक पूर्वाधार विकास मन्त्रालय अन्तरगतको पूर्वाधार विकास कार्यालय कैलालीका प्रमुख श्याम खड्काले उच्चस्तरीय समितिको निर्णय अनुसार मापदण्ड पुर्याएर काम गर्न अनुमतिको लागि आवेदन दिन निर्माण कम्पनीलाई अनुरोध गरिएको बताए । उनले कम्पनीहरूबाट निवेदन आइरहेको र प्रशासन कार्यालयमा अनुमतिको लागि सिफारिस गरि पठाउने र प्रशासनबाट अनुमति पाएपछि निर्माण कार्य सुरु हुने जानकारी दिए । यसैगरी, उद्योग, पर्यटन, वन तथा वातावरण मन्त्रालयका योजनाहरू पनि अगाडि बढेका छैनन् । मन्त्रालयका सूचना अधिकारी भरतकुमार श्रेष्ठका अनुसार गतिविधि एकीन गरिएका योजनाहरू लकडाउन हुनु पहिले नै सम्झौता गरी फिल्डमा पठाइएको छ । मन्त्रालयले सुपथ मुल्य पसल सञ्चालनका लागि सात करोड ९२ लाख, खाद्य तथा नुन डिपो सञ्चालन गर्न तीन करोड, पाँच वटा पर्यटन करिडोर विकास गर्न १३ करोड ५२ लाख ८५ हजार, एक निर्वाचन क्षेत्र एक पर्यटन गन्तव्य विकास गर्न तीन करोड २० लाख, प्राकृतिक पर्यटन विकासका लागि एक करोड, एकीकृत खप्तड पर्यटन विकासका लागि तीन करोड, धार्मिक तथा सांस्कृतिक पर्यटन विकास गर्न पाँच करोड, प्रत्येक स्थानीय तहमा लघु तथा घरेलु उद्योगहरू सञ्चालन गर्न सात करोड चार लाख र जडीबुटी प्रशोधन कम्पनी स्थापना गर्न १० करोड रुप विनियोजन गरेको छ । यी सबै योजना मन्त्रालयले अगाडि बढाउन सकेको छैन । चालू आर्थिक वर्षको चैत मसान्तसम्म सुदूरपश्चिम प्रदेश सरकारको वित्तीय खर्च २१ प्रतिशत मात्र छ । प्रदेश सरकारको तथ्यांक अनुसार चालू र पुँजिगत बजेट गरी चैत मसान्तसम्म ५ अर्व ८४ करोड ७६ लाख रुपैयाँ मात्रै खर्च भएको छ । पहिलो र दोस्रो चौमासिकमा लक्ष्य अनुसार बजेट खर्च गर्न नसकेको प्रदेश सरकारलाई तेस्रो चौमासिकमा बजेट खर्च गर्न लकडाउनले समस्या पारेको हो । प्रदेशको आर्थिक मामिला तथा योजना मन्त्रालयले आर्थिक वर्षको अन्त्यसम्म कुल बजेटको ४०४२ प्रतिशत मात्रै खर्च हुने अनुमान गरेको छ । बजेटको बाँकी अंश आर्थिक वर्ष २०७७०७८ को बजेटमा समावेश गर्ने गरी मन्त्रालयले जनाएको छ ।"
जनकपुरमा कोरोना राहत : गरिबलाई कतै भिजेको त कतै कुहिएको चामल,"जनकपुरधाम : कोरोना संक्रमण रोक्न लकडाउनको अवधिमा मर्कामा परेकालाई राहत वितरणको क्रममा जनकपुर उपमहानगरपालिकामा व्यापक विवाद देखिएको छ । निष्पक्ष ढंगले राहत वितरण नगरेको भन्दै कतै वडा कार्यालयमा तालाबन्दी गरिएको छ, भने कतै राहत वितरणमा स्थानीयले अवरोध सृजना गरेको छ। जनकपुरधाम उपमहानगरपालिका २४ बसहियाका सलिम हुसैन टन्टलापुर घाममा दुई घन्टा उभिएर पनि राहत पाएनन् । राहतका लागि तयार पारिएको सूचीमा नाम नरहेको भन्दै उनलाई राहत उपलब्ध गराइएन् । साफीले भने, 'नगरपालिकाले हुनेखानेलाई राहत बाडेको छ, हामी जस्तो गरिबलाई राहतको सूचीमा समेत नाम छैन, राहतमा समेत विभेद देखेर मन खिन्न भयो ।' सोही वडाका रामस्वरुप दासको समस्या पनि उस्तै छ । 'यहाँ दुईतीन तल्ले घर भएको, बिघौ बिघा जग्गा भएका व्यक्तिलाई राहत दिइएको छ, तर हामी जस्ता दैनिक ज्यालादारीमा काम गर्नेलाई नाम छैन भनेर राहत नै दिएन ।' दासले गुनासो गर्दै भने, 'हामी दलितमाथि सबैको थिचोमिचो गरेकै हुन्छ, हुँदाहुँदा अब राहतमा समेत विभेद भयो, हामी त अनागरिक सरह बाँच्नुपरेको छ ।' यता वडाध्यक्ष सत्यनारायण साहले राहत वितरणमा कुनै प्रकारको विभेद नभएको दावी गरे । उनले भने, 'राहत वितरणमा केही तलमाथि भएको स्वभाविक हो, हामी हल्लाको पछाडि लाग्यौँ भने राहत नै वितरण गर्नै सकिदैन।' जनकपुर १४ मुजेलियास्थित वडामा कुटाकुट नै भयो । स्थानीय विवेक यादवले वडाध्यक्षले राहत वितरणका लागि सूची तयार गर्न विभेद गरेकाले विवाद उत्पन्न भएको आरोप लगाए । उनले भने, 'लगत संकलनमा वास्तविक विपन्नलाई समावेश गरिएको छैन, जो धनी छन्, जो वडाध्यक्षको अगुवापछुवा छन् उनीहरुकै नाम मात्रै राहत सूचीमा छ ।' तर वडा अध्यक्ष पुण्यप्रताप यादवले राहत वितरणमा काखापाखा नगरेको दावी गरे । उनले भने, 'मेरो लागि वडाको सबै एक समान हुन, मैले कसैलाई काखापाखा गरेको छैन ।' मुलुक लकडाउनमा गइसकेपछि सबैभन्दा बढी गरिब, मजदुर, विपन्न तथा दैनिक ज्यालादारीमा काम गर्ने मारमा परेका छन् । लकडाउनकै कारण त्यस्ता व्यक्तिहरु भोकै नरहुन् भनेर राहत वितरण गर्न प्रदेश सरकारले सबै स्थानीय तहमा रकम पठाए पनि राहतमा राजनीतिक बढेको स्थानीय सुशील कर्णको भनाई छ । प्रदेश सरकारले प्रभावित व्यक्तिलाई राहत वितरणका लागि गर्न तत्काल महानगरलाई २५ लाख, उपमहानगरलाई २० लाख, नगरपालिकालाई १५ लाख र गाउँपालिकालाई १० लाख रुपैयाँ पठाएको थियो । चैत १८ गते प्रदेश मन्त्रिपरिषद्को बैठकबाट निर्णय गरेर प्रदेश सरकारले सबै स्थानीय तहलाई पैसा पठाएपनि सो अनुकुलको राहत विरतण हुन नसकेको स्थानीय महाशंकर ठाकुर बताउँछन् । तथ्यांक संकलन पूरा गरेर राहत वितरण गर्ने कार्य भएपनि वास्तविक व्यक्तिसम्म राहत पुग्न सकेको छैन् । कमसल खाद्यान्न सामग्री वितरणले अझ यो समस्या बल्झिएको छ ।"
ओखलढुंगाका ६ युवा जुम्लामा अलपत्र,"ओखलढुंगा : लकडाउनका कारण श्रम गर्न जुम्ला पुगेका ओखलढुंगाका ६ युवा अलपत्र परेका छन् । खिजिदेम्बा गाउँपालिका४ खिजीकातीका युवा जुम्लामा अलपत्र परेका हुन् । काठ चिरानको कामका लागि गत फागुन २७ गते जुम्ला पुगेका उनीहरु लकडाउनका कारण गाउँ फर्कन नसकेपछि अलपत्र छन् । कोरोनाको डरले काम गर्ने अवस्था नभएको र लकडाउनका कारण घर फर्कन पनि नसकेको अलपत्र युवा सुकवीर तामाङले बताए । लामो समयको लकडाउनले आफूहरुलाई खान बस्नसमेत समस्या भएको उनको भनाइ छ । 'हामी छजना यहाँ जुम्लामा रोकिएर बसेका छौं । खानबस्न समस्या भइरहेको छ । गाउँ फर्कन चाहन्छौँ तर सम्भावना भएन,' उनले टेलिफोनमा भने । गाउँपालिकाले अलपत्र परेका नागरिकलाई उद्धार गरेको सुनेपनि आफुहरुको समस्या सुनुवाइ नभएको उनीहरुको भनाइ छ । उनीहरुले लकडाउन कतिसम्म रहने भन्ने थाहा नहुने र थप समस्या हुने भएकाले उद्धारका लागि उनीहरुले अपिल गरेका छन् । गाउँपालिकाले भने उनीहरुलाई उद्धार गर्न नसक्ने जनाएको छ । खिजीदेम्बा गाउँपालिकाका अध्यक्ष वेदबहादुर रोकाले टाढाका अलपत्र नागरिकलाई गाउँ फर्काउन सक्ने अवस्था नरहेको बताए।"
मौसम अपडेट : तीन दिन हावाहुरीसहित वर्षाको सम्भावना,"काठमाडौं : पश्चिमी वायु र स्थानीय वायुको प्रभावका साथै बङ्गालको खाडी र अरब सागरबाट समेत आएको जलवाष्पयुक्त हावाको प्रभावले आइतबार देशभर बदलीसँगै वर्षाको सम्भावना रहेको छ। मौसम पूर्वानुमान महाशाखाले निकालेको आगामी तीन दिनको मौसम पूर्वानुमान बुलेटिनमा विगत केही दिनयतादेखि नेपालमा कायम पश्चिमी वायु र स्थानीय वायुको प्रभाव अझै सक्रिय अवस्थामै रहेकाले सतर्कता अपनाउन अनुरोध गरिएको छ। देशका अधिकांश स्थानमा मेघगर्जन, चट्याङ, असिना र हावाहुरीसहित हल्कादेखि मध्यम वर्षा हुनसक्ने भएकाले महाशाखाले सतर्कता अपनाउन अनुरोध गरेको छ। हाल देशको अधिकांश भूभागमा बदली रहनुका साथै केही स्थानमा मेघगर्जन, चट्याङसहित वर्षा भएको छ। आइतबार देशको अधिकांश भूभागमा सामान्य बदली रही केहि स्थानहरुमा मेघगर्जनचट्याङ्ग असिना र हावाहुरीसहित वर्षाको सम्भावना रहेको छ। देशको अधिकांश भूभागमा सामान्य बदली रही पश्चिमी र मध्य भूभागका केहि स्थानहरुमा र पूर्वी भूभागका थोरै स्थानहरुमा मेघगर्जनचट्याङ्ग असिना र हावाहुरीसहित वर्षाको सम्भावना रहेको छ। सोमबार देशको अधिकांश भूभागमा सामान्यदेखि पूर्ण बदली रहनेछ। देशका पूर्वी तथा मध्य भूभागका धेरै स्थानहरुमा र पश्चिमी भूभागमा केहि स्थानहरूमा मेघगर्जनचट्याङ्गअसिना सहित वर्षाको सम्भावना रहेको छ। मंगलबार देशको अधिकांश भूभागमा सामान्यदेखि पूर्ण बदली रहनेछ। देशका केहि स्थानहरूमा मेघगर्जनचट्याङ्गअसिनासहित वर्षाको सम्भावना रहेको छ।"

शीर्षक,विवरण
नागरिकतामा अन्याय,"नागरिकता राज्यसँग कानुनी सम्बन्ध स्थापित गर्ने आधिकारिक दस्ताबेज हो। यसले नागरिक र राज्यबीच सम्बन्ध गाँस्छ। यही प्रमाणपत्रले व्यक्तिका राजनीतिक, सांस्कृतिक, आर्थिक तथा सामाजिक अधिकार सुनिश्चित गर्छ। संविधानले कुनै पनि नागरिकलाई नागरिकता लिनबाट वञ्चित नगरिने स्पष्ट उल्लेख गरेको छ। तर नागरिकताकै अभावमा थुप्रै नागरिक राज्यप्रदत्त अधिकारबाट वञ्चित हुनुपरेको छ। नागरिकता नहुँदा जीवनको पहेली नै फेर्न मद्दत पुर्याउने महत्त्वपूर्ण अवसरबाट वञ्चित हुनुपरेपछि हार खाएर केही नागरिकले जीवन नै त्यागेका छन्। आफ्नै नागरिकलाई चिन्न नसक्ने राज्यको कमजोरीका कारण अन्य थुप्रै व्यवधान उत्पन्न भएको छ। यसलाई चिरेर आफ्नै मुलुकभित्र अनागरिक भएर बाँच्नुपर्ने अवस्था अन्त्य हुनुपर्छ। कुनै पनि मुलुकको सर्वोच्च कानुन संविधान हो। यही कानुनलाई टेकेर ऐननियम बन्छन्, तर नागरिकता वितरणका सवालमा पुरानो ऐनले संविधानमा उल्लेख गरिएको व्यवस्थालाई नै ओझेलमा पारिरहेको छ। संवैधानिक व्यवस्थाअनुसार नागरिकता वितरणलाई खुकुलो पार्न बनेको नागरिकता विधेयक राष्ट्रियसभामा विचाराधीन छ। नयाँ ऐन नबन्दा नागरिकतासम्बन्धी ऐन २०६३ ले काम गरिरहेको छ, जुन पाँच वर्षअघि जारी भएको संविधानको व्यवस्थाप्रतिकूल छ। नयाँ ऐन नआउँदा आमाका नामबाट नागरिकता वितरण हुन सकेको छैन। यसअघि बनेका ६ वटा संविधानभन्दा निकै रूपान्तरणकारी मानिएको र जननिर्वाचित संविधानसभाबाट निर्मित संविधान भए पनि कार्यान्वयनमा भएका ढिलासुस्तीले नागरिकलाई निराश बनाएको छ। यति मात्रै होइन, लोकतान्त्रिक विधिबाट निर्वाचित कम्युनिस्ट सरकारले काम थालेको पनि तीन वर्ष भइसकेको छ। तर महत्त्वपूर्ण काम छाडेर मुख्य दलहरू सत्ताकै झीनाझप्टीमा लिप्त छन्। अहिलेको दलीय झगडाको पाटो केलाउने हो भने अझै केही महिना सत्ता झगडामा बित्ने र जनसवालका काममा ध्यान नजाने परिदृश्य निर्माण भएको छ। यो अवस्था छिटो अन्त्य गरेर नागरिकलाई सम्मानित र स्वाभिमानी जीवन जिउने वातावरण बनाइदिनुपर्छ। नागरिकता वितरणजस्तो जटिल कानुन निर्माणका सन्दर्भमा समन्वय, सहकार्य र सहअस्तित्वको सिद्धान्त अंगीकार गर्नुपर्छ। यो मामिलामा सत्तापक्ष मात्रै होइन, प्रतिपक्षको सहयोग र खबरदारीको पनि उत्तिकै महत्त्वपूर्ण भूमिका हुन्छ। सरकार सञ्चालनका विषयमा एक ठाममा रहन नसके पनि संवैधानिक प्रावधान कार्यान्वयन र रक्षा सवालमा भने उनीहको भूमिका रचनात्मक हुनुपर्छ। सत्तापक्षले पनि प्रतिपक्षलाई यस्तो मामिलामा सँगसँगै लिएर हिँड्नुपर्छ। जनताका महत्त्वपूर्ण सवालसँग जोडिएका यस्ता विषय कार्यान्वयनमा जति अलमल भयो संविधानले व्यवस्था गरेका अन्य महत्त्वपूर्ण उपलब्धि पनि उल्टिने खतरा उत्तिकै हुन्छ। तसर्थ अन्य उपलब्धि जोगाउन र संस्थागत गर्न पनि नागरिकताका सम्बन्धमा देखिएका समस्या छिटो सल्टाउनु श्रेयस्कर हुनेछ। पछिल्लो संविधान जननिर्वाचित संविधानसभाबाट बनेको हुनाले पनि बढी जनप्रेमी छ। पहिलोपटकको अभ्यास भएकाले सिक्दै र अनुभव गर्दै कार्यान्वयनमा जानपर्ने बाध्यता पनि छ। तर कार्यान्वयन ढिलाइ हुँदा कागजको खोस्टोमा मात्रै सीमित यस्तो व्यवस्थाले जनतालाई उत्साह होइन, आक्रोशित तुल्याउन सक्छ। आक्रोशको मात्रा बढ्दै जाँदा अर्को आन्दोलन निम्तिने खतरा पनि बढ्छ। यसतर्फ सरोकारवाला सजग हुन जरुरी छ। सँगसँगै गैरनेपाली नागरिकले नागरिकता नपाऊन् भनी राज्य चनाखो पनि हुनुपर्छ। यति हुँदाहुँदै पनि नागरिकता वितरणमा हालको जस्तो बेतुक अवस्था अन्त्य गरेर हरेक नागरिकलाई राज्यप्रदत्त हरेक अधिकार उपभोगमा समावेश गराउनुपर्छ।"
उपत्यकामा मात्र संक्रमितको संख्या ९३ हजार ७७५ पुग्यो : ४२५ जनाको मृत्यु,काठमाडौं : पछिल्लो २४ घण्टामा उपत्यकामा १४ सय २० जनामा कोरोना संक्रमण पुष्टि भएको छ। स्वास्थ्य तथा जनसंख्या मन्त्रालयका अनुसार योसँगै उपत्यकामा कोरोना संक्रमितको संख्या ९३ हजार ७७५ पुगेको छ। मन्त्रालयका अनुसार ८१७ पुरुष र ६०३ महिला गरेर २४ घण्टामा उपत्यकामा १४ सय २० जनामा संक्रमण पुष्टि भएको हो। उपत्यकामा कोरोनाले मृत्यु हुनेको संख्या भने ४२५ पुगेको छ। उपत्यकामध्ये काठमाडौं जिल्लामा सबैभन्दा बढी २८० जनाको मृत्यु भएको छ। संक्रमितको संख्या ७४ हजार ३४४ रहेको छ भने ५७ हजार ३७८ जनाले कोरोना जितेका छन्। काठमाडौं जिल्लामा मात्र १६ हजार ६८६ जना सक्रिय संक्रमित छन्। ७३ जनाले ज्यान गुमाएको भक्तपुर जिल्लामा १२ सय २४ जना सक्रिय संक्रमित छन् भने ५ हजार ३८७ जनाले कोरोना जितेका छन्। जिल्लामा जम्मा संक्रमितको संख्या ८ हजार ८८४ पुगेको छ। त्यसैगरी कुल संक्रमितको संख्या १० हजार ५४७ पुगेको ललितपुर जिल्लामा ८ हजार १२५ जना निको भएका छन् भने २३ सय ५० जना सक्रिय संक्रमित छन्। त्यहाँ ७२ जनाले भने ज्यान गुमाएका छन्। स्वास्थ्य तथा जनसंख्या मन्त्रालयका अनुसार संक्रमितको संख्या १ लाख ९९ हजार ७६० पुगेको छ। जसमध्ये १ लाख ६० हजार ५७७ जनाले कोरोना जितेका छन्। २४ घण्टामा ८५३ जनाले कोरोना जितेका छन् भने २२ जनाको मृत्यु भएको छ। योसँगै कोरोनाले मृत्यु हुनेको संख्या ११ सय ४८ पुगेको छ। देशभर सक्रिय संक्रमितको संख्या ३८ हजार ३५ पुगेको छ। अहिले क्वरेन्टाइनमा भने एक हजार ५८ जना रहेका छन्। नेपालमा अहिलेसम्म १५ लाख ६४ हजार २१४ जनाको पीसीआर परीक्षण भएको छ।
प्रधानमन्त्रीसँगको भेट सकेर प्रचण्ड धुम्बाराहीमा : सचिवालयका पाँच सदस्यको छलफल,"काठमाडौं : नेपाल कम्युनिस्ट पार्टी (नेकपा) सचिवालयका शीर्ष पाँच नेताको छलफल पार्टी मुख्यालय धुम्बाराहीमा सुरु भएको छ। छलफल अघि बालुवाटार पुगेर नेकपा अध्यक्ष एवम् प्रधानमन्त्री केपी ओलीसँग भेटेर कार्यकारी अध्यक्ष पुष्पकमल दाहाल प्रचण्ड धुम्बाराही पुगेपछि छलफल सुरु भएको हो। छलफलमा सचिवालयका बहुमत सदस्य पाँच नेता सहभागी छन्। अध्यक्ष प्रचण्डसहित वरिष्ठ नेताद्वय माधवकुमार नेपाल, झलनाथ खनाल, उपाध्यक्ष वामदेव गौतम र प्रवक्ता नारायणकाजी श्रेष्ठ छलफलमा सहभागी छन्। बालुवाटारमा प्रधानमन्त्रीसँग भएको भेटको ब्रिफिङ प्रचण्डले बैठकमा गर्दैछन्। बालुवाटारमा प्रधानमन्त्री ओली र प्रचण्डबीचको छलफलमा बिहीबारसम्ममा सचिवालय बैठक बोलाउने विषयमा कुराकानी भएको छ। धुम्बाराहीमा जारी छलफललाई सचिवालय सदस्यको अनौपचारिक छलफल भनिएको छ। बैठकमा प्रधानमन्त्री ओलीसँगै सचिवालयका अन्य तीन सदस्य सहभागी छैनन्। नेकपाभित्र विवाद समाधानका लागि शीर्ष नेताको दौडधुप जारी छ। मंगलबार बिहानै कार्यकारी अध्यक्ष प्रचण्ड, वरिष्ठ नेपाल र प्रवक्ता श्रेष्ठले छलफल गरेका थिए । शीर्ष तीन नेताको भेटपछि पार्टी अध्यक्ष एवम् प्रधानमन्त्री केपी ओलीको सन्देश बोकेर खुमलटार पुगेका लुम्बिनी प्रदेशका मुख्यमन्त्री शंकर पोखरेलसँग प्रचण्डले भेट गरेका थिए । स्थायी कमिटी सदस्यसमेत रहेका पोखरेल पछिल्लो समय प्रधानमन्त्री ओलीको तर्फबाट पार्टी विवादका छलफलमा सक्रिय हुँदै आएका छन्। प्रचण्डसँगको भेटमा मुख्यमन्त्री पोखरेलले प्रधानमन्त्री ओलीसँग सहमति गरेर सचिवालय बैठक बोलाउने वातावरण तयार गर्न आग्रह गरेका थिए । सकेसम्म सहमति गरेर अगाडि बढ्नुपर्ने धारणा पोखरेलले राखेका छन्। प्रधानमन्त्रीको सन्देश बोकेर खुमलटार पुगेर पोखरेल फर्किएको केही घण्टामै प्रचण्डलाई प्रधानमन्त्रीले भेटका लागि बालुवाटार बोलाएका थिए । प्रधानमन्त्री ओलीलाई प्रचण्डसहित वरिष्ठ नेता नेपाल, खनाल, प्रवक्ता श्रेष्ठ र उपाध्यक्ष गौतमसहित पाँच नेताले कात्तिक २२ गते दुई पन्ने लिखित पत्र बुझाएका थिए। उता प्रधानमन्त्री ओलीले भने विधान बमोजिम सचिवालय बैठक बोलाउने भन्दै महासचिव विष्णुप्रसाद पौडेललाई सोमबार प्रचण्डसमक्ष सन्देश पठाएका थिए। पटकपटकको आग्रहलाई अस्वीकार गर्दै प्रधानमन्त्रीले बैठक बोलाउन अस्वीकार गरेपछि प्रचण्डले धुम्बाराहीमा छलफल सुरु गरेका हुन् । पार्टीको निर्णय र सहमतिको उलंघन गर्दै प्रधानमन्त्री ओलीले आफूखुसी राजदूत नियुक्तिको सिफारिस गरेको, मन्त्रिपरिषद् पुनर्गठनमा पार्टीभित्र कुनै परामर्श नगरेको, कर्णालीका मुख्यमन्त्री महेन्द्रबहादुर शाहीविरुद्ध अविश्वासको प्रस्ताव दर्ता गर्न उक्साएको, सीमा लगायत विषयमा संवाद ठप्प भएका बेला भारतको गुप्तर संस्था रअ प्रमुख सामन्तकुमार गोयललाई भेटेर त्यसलाई उपलब्धीका रुपमा प्रचार गरेको र पर्सामा पूर्वमाओवादी पृष्ठभूमिका मुकेश चौरसियाको हत्या हुँदा दोषीलाई कारबाही नगर्न दबाब दिएको आरोप लगाउँदै प्रचण्डनेपाल पक्ष यतिबेला ओली टिमसँग रुष्ट भएको छ।"
पार्टी विवादको छाया संसद्मा पनि,"काठमाडौं : सत्तासीन नेकपाको आन्तरिक विवादको छाया संसदीय समितिमा देखिएको छ। प्रतिनिधिसभाको राज्य व्यवस्था तथा सुशासन समितिको सोमबारको बैठकमा पार्टीको आन्तरिक समीकरणअनुसार नेकपाका सांसदहरू विभाजित भएर प्रस्तुत भएका हुन्। एकरुपता ल्याउन भन्दै देशको नाम नेपाल मात्र राख्ने सरकारको निर्णयको पक्षमा प्रधानमन्त्री एवं नेकपा अध्यक्ष केपी शर्मा ओली पक्षधर सांसदहरू उभिए। अर्का अध्यक्ष पुष्पकमल दाहाल र वरिष्ठ नेता माधवकुमार नेपाल पक्षधर नेता त्यसको विपक्षमा रहे। दाहाल र नेपाल पक्षधर सांसदहरूको बलमा समितिले देशको नाम नेपाल मात्र राख्ने सरकारको निर्णय कार्यान्वयन नगर्न निर्देशन दिएको छ। मन्त्रिपरिषद्को असोज ११ गतेको बैठकले नेपालको औपचारिक नाम नेपाल मात्र राख्ने र संघीय लोकतान्त्रिक गणतन्त्र नेपाल नलेख्ने निर्णय गरेको थियो। संघीयता र संविधानको मर्म एवं भावनाविपरीत सरकारको निर्णय गरेको भन्दै दाहाल र नेपाल पक्षधर सांसदले समिति बैठकमा विरोध जनाएका थिए। दाहालनिकट पम्फा भुसाल, रेखा शर्मालगायत सांसदले जनताको रगत र पसिनाबाट आएको संघीयताको भावनाविपरीत सरकारले निर्णय गरेको भन्दै सरकारको निर्णयमा रोक लगाउनुपर्ने माग गरेका थिए। वरिष्ठ नेता नेपाल पक्षधर लालबाबु पण्डित, झपट रावललगायतले संघीय लोकतान्त्रिक गणतन्त्र शब्दावली प्रयोगमा आइसकेकाले सरकारले यतिबेला परिवर्तन गर्नु आवश्यक नभएको बताएका थिए। बैठकमा उपस्थित परराष्ट्रमन्त्री प्रदीप ज्ञवालीले पार्टीको आन्तरिक विवादका कारण सरकारको निर्णयप्रति प्रश्न उठाइएको संकेत गरे। प्रधानमन्त्री मन पर्दैन, मन्त्री मन पर्दैन भने भने भो, परराष्ट्रमन्त्री ज्ञवालीले बैठकमा भने, शंकाले लंका जलाउनु हुँदैन। प्रधानमन्त्री ओली पक्षधर सांसद विजय सुब्बाले सरकारको निर्णयको बचाउ गरेका थिए। अर्का सांसद नवराज सिलवालले समितिको निर्णयप्रति असहमति राखेका थिए। मन्त्रिपरिषद्को असोज ११ गतेको निर्णयमै मुलुकको औपचारिक नाम संघीय लोकतान्त्रिक गणतन्त्र नेपाल रहेको स्पष्ट भएकाले उक्त कुरा सच्याएर नेपाल मात्रै राख्ने भन्ने निर्णय तत्कालका लागि कार्यान्वयन नगर्न समिति निर्देशन दिन्छ, सभापति शशि श्रेष्ठले समितिको निर्णय सुनाउँदै भनिन्। समितिले नाम परिवर्तन गर्नुपर्ने भए संसद्मा प्रस्ताव ल्याउन पनि निर्देशन दिएको छ। परराष्ट्रमन्त्री ज्ञवालीले नेपालको नाम परिवर्तन गर्ने निर्णय विगतमा कहीँकतै नभएको दाबी गर्दै संविधानले नै देशको नाम नेपाल मात्र राखेको बताएका थिए। नेपालको नाम परिवर्तन गर्ने निर्णय न हिजो कुनै सरकारले गरेका थिए न त संविधानले नै कल्पना गरेको छ, मन्त्री ज्ञवालीले भने, हामीले संविधानको नामै नेपालको संविधान राखेका छौँ। विभिन्न दफामा पनि नेपाल मात्र लेख्थ्यौ। नेपालको औपचारिक नाम नेपाल नै हो। यसमा कुनै विश्लेषण जोडन जरुरी छैन। उनले उत्पत्तिदेखि नै देशको नाम नेपाल रहेकाले यसमा अरू कुनै विशेषण जोडन जरुरी नरहेको दाबी गरेका थिए। संघीय लोकतान्त्रिक हाम्रो शासन प्र्रणाली हो, प्रणाली जनताको चाहनाअनुसार आइरहन्छन्, उनले भने, तर नेपाल त नेपालकै रुपमा रहन्छ।"
यातायातमा जोखिम,"काठमाडौं : पछिल्लो समय देशभर कोरोना भाइरसको जोखिम बढ्दो छ। संघीय राजधानी काठमाडौं अझ बढी जोखिममा देखिएको छ। देशभर चल्ने लामो तथा छोटो दूरीका सार्वजनिक यातायातमा कोरोना संक्रमण रोकथामका लागि उचित सावधानी नअपनाइनु पनि यसको प्रमुख कारण बनेको छ। देशभर चल्ने जुनसुकै सार्वजनिक यातायातमा यात्रा गर्दा पनि कसैले मास्क खोई भनेर सोध्दैन। सहचालकले भाडा उठाउँछन्। चालकले भनेको ठाउँमा रोकिदिन्छन्। यात्रु आफैँले मास्क लगायो, स्यानिटाइजर दल्यो र भौतिक दूरी कायम गर्यो भने संक्रमणबाट जोगिएला, होइन भने सोधखोज गर्ने कोही हुँदैन। स्वाभाविक रूपमा यस्तोमा स्थितिमा संक्रमणको जोखिम उच्च रहन्छ। पछिल्ला दिनमा देशभरबाट सडक मार्गबाट दैनिक २५ हजार सर्वसाधारण राजधानीमा भित्रिरहेका छन्। दसैं मनाउन गाउँ पुगेका सर्वसाधारण कर्मथलो फर्कने क्रम जारी छ। यसैगरी अर्को ठूला चाड तिहार र छठ मनाउन राजधानी बाहिरिने यात्रुको संख्या पनि उत्तिकै छ। राजधानीमा सवारीसाधन जोरबिजोर प्रणालीले धानेको छ। उपत्यकाका चोकचोकमा सवारी जाम हुन थालेको छ। असन, इन्द्रचोक, न्युरोड, महाबौद्ध, पुतलीसडक, सुन्धारालगायत स्थानमा व्यापार व्यवसायमा सर्वसाधारणको घुइँचो देखिन्छ। यस्तोमा जसले सावधानी अपनायो ऊ मात्र संक्रमणबाट बच्ने देखिन्छ। राजधानीको त्रिपुरेश्वरमा खटिएका एक सुरक्षाकर्मी भन्छन्, पछिल्लो समय संक्रमण झन् बढ्दो छ। तर, सर्वसाधारणमा कुनै चेतना देखिँदैन। हामीले कतिलाई सम्झाउने। सरकारी दायित्व हामीले मात्रै ठेक्का लिएका छौं र ? महानगरीय ट्राफिक प्रहरी महाशाखाको अभिलेखअनुसार अहिले दैनिक २५ देखि २८ हजार हाराहारीमा सर्वसाधारण काठमाडौं भित्रिने गरेका छन्। महाशाखा प्रमुख एसएसपी भीम ढकालले नाकाबाट भित्रिएका सर्वसाधारणले स्वास्थ्य मापदण्ड पूरा गरेनगरेको जाँच गर्दै आएको दाबी गरे। उपप्रधानमन्त्री ईश्वर पोखरेलको संयोजकत्वमा बनेको कोभिड१९ संकट व्यवस्थापन केन्द्र (सीसीएमसी) पनि अहिले त्यति सक्रिय हुन सकेको छैन। लामो समयपछि सीसीएमसी निर्देशक समितिको बैठक बस्यो। सीसीएमसी निर्देशक समितिको आइतबार बसेको बैठकले दक्षिण एसियालगायत उपयुक्त गन्तव्यमा नियमित अन्तर्राष्ट्रिय उडान गर्ने संस्कृति पर्यटन तथा नागरिक उड्डयन मन्त्रालयको प्रस्ताव मन्त्रिपरिषद्मा लैजाने निर्णय गरेको छ। काठमाडौं महानगर प्रमुख विद्यासुन्दर शाक्यले उपत्यकामा बढ्दो सहरीकरणका कारण कोभिड नियन्त्रण हुन नसककेको बताए। उनले भने, के गर्ने सबैको गरिखाने ठाउँ काठमाडौं नै पर्यो। कसैलाई पनि नआऊ भन्न मिलेन। त्यसैले अब नियन्त्रण होइन, व्यवस्थापन गर्नतिर लागेका छौं। गृह मन्त्रालयका प्रवक्ता एवं सहसचिव चक्रबहादुर बुढाले नाकामा चेक प्वाइन्ट राखेर सवारी साधनमा भित्रिएका यात्रुमाथि निगरानी गर्दै आएको बताए। उनले कोभिडबारे सचेत बनाउन र स्वास्थ्य मापदण्ड अपनाउन कडाइ गरेको दाबी पनि गरे। स्वास्थ्य मन्त्रालय र त्यसअन्तर्गतका कार्यालयले पद्धति र नियम बसाल्न ठोस पहल गर्नुपर्ने राष्ट्रिय मानवअधिकार आयोगका सदस्य सुदीप पाठकले बताए। उनले भने, सरकारको नीति प्रस्ट भएन। कुनै पनि हालतमा सरकार आफ्नो जिम्मेवारीबाट विमुख हुन मिल्दैन।"
मोरङमा एकै दिन नौ संक्रमितको मृत्यु,"विराटनगर : मोरङमा एकै दिन कोरोना भाइरस संक्रमित नौ जनाको मृत्यु भएको छ। जिल्लामा पहिलो पटक एकै दिन यतिधेरै संक्रमितको मृत्यु भएको हो। एक जनाको होम आइसोलेसन र अरु आठ जनाको विराटनगरस्थित विभिन्न कोभिड अस्पतालमा उपचारका क्रममा ज्यान गएको हो। मृत्यु भएकामध्ये सात पुरुष र दुई महिला छन्। तीमध्ये एक जना युवा र छ जना वृद्धवृद्धा छन्। विराटनगरको नोबेल शिक्षण अस्पतालमा मंगलबार बिहान मात्रै पाँच जना संक्रमितको मृत्यु भएको छ। कोशी अस्पताल कोभिड१९ उपचार केन्द्रमा दुई, न्युरो अस्पतालमा एक र होम आइसोलेसनमा एक जनाको मृत्यु भएको छ। तेह्रथुमको म्याङ्लुङ१० का ५७ वर्षीय संक्रमित पुरुषको बिहान ८:२० तिर नोबेल शिक्षण अस्पतालमा मृत्यु भएको हो। अस्पतालका प्रबन्धक नारायण दाहालका अनुसार कोरोना पुष्टि भएपछि पुरुषलाई उपचारका लागि कात्तिक २२ गते आइसोलेसनमा भर्ना गरिएको थियो। त्यस्तै झापा गौरादह५ का ६५ वर्षीय वृद्ध पुरुषको पनि बिहान ८:२५ बजे नोबेलमै ज्यान गएको छ। पीसीआर परीक्षण रिपोर्ट पोजिटिभ आएपछि वृद्धलाई कात्तिक १३ गते अस्पताल भर्ना गरिएको दाहालले बताए। उनका अनुसार झापाको झापाको हल्दिबारी४ का ७० वर्षीय वृद्ध पुरुषको पनि बिहान ५:४५ बजेतिर मृत्यु भएको छ। कोरोना पुष्टि भएपछि उनलाई कात्तिक १५ गते उपचारका लागि नोबेल अस्पताल भर्ना गरिएको थियो। उदयपुरको त्रियुगा३ का २१ वर्षीय युवकको पनि नोबेलमा मृत्यु भएएको छ। कोरोना रिपोर्ट पोजिटिभ आएपछि कात्तिक २२ गते भर्ना गरिएका उनको बिहान ५:३० बजे मृत्यु भएको जानकारी दाहालले दिए। मोरङको रतुवामाई नगरपालिका९ का ७७ वर्षीय वृद्ध पुरुषको बिहान ६:३० बजेतिर नोबेलमै ज्यान गएएको छ। श्वासप्रश्वासमा समस्या देखिएपछि २२ गते अस्पताल भर्ना गरिएका उनको पीसीआर परीक्षण रिपोर्ट पोजिटिभ आएको दाहालले बताए। वृद्ध पुरुषको उपचारका क्रममा ज्यान गएको उनले बताए। विराटनगरको कोशी अस्पताल कोभिड१९ उपचार केन्द्रमा ६९ वर्षीया वृद्धा महिलाको मंगलबार बिहान ज्यान गएको छ। सुनसरीको इटहरी५ की वृद्धाको बिहान ८ बजेतिर मृत्यु भएको उपचार केन्द्रका व्यवस्थापक ज्ञानबहादुर बस्नेतले बताए। उनका अनुसार कात्तिक १३ गते पीसीआर परीक्षण रिपोर्ट पोजेटिभ आएपछि वृद्धालाई उपचारका लागि अस्पताल भर्ना गरिएको थियो। त्यस्तै विराटनगर३ का ७७ वर्षीय वृद्ध पुरुषको पनि कोशी कोभिडमै ज्यान गएको छ। बस्नेतका अनुसार वृद्धको मृत्यु बिहान ७:३० बजेतिर भएको हो। कोरोना पुष्टि भएपछि उनलाई उपचारका लागि कात्तिक २२ गते अस्पताल भर्ना गरिएको थियो। विराटनगरको न्युरो अस्पतालमा उपचाररत मोरङको कटहरी२ का ५० वर्षीय पुरुषको सोमबार राति ९:५० बजेतिर मृत्यु भएको छ। निमोनियाको समस्या रहेका पुरुषलाई उपचारका लागि कात्तिक २१ गते अस्पताल भर्ना गरिएको थियो। अस्पतालका प्रशासकीय अधिकृत सुरेश आचार्यका अनुसार उपचारका लागि अस्पताल ल्याएपछि स्वाब संकलन गरेर पीसीआर परीक्षण गराउँदा रिपोर्ट पोजिटिभ आएको हो। मोरङकै सुन्दरहरैँचा७ की ७७ वर्षीया वृद्धा महिलाको आफ्नै घरमा ज्यान गएको छ। स्वास्थ्यमा समस्या देखिएपछि पीसीआर परीक्षण गराउँदा सोमबार उनको रिपोर्ट पोजिटिभ आएको थियो। कोरोना पुष्टि भएको २४ घण्टा पनि बित्न नपाउँदै उनको मंगलबार बिहान ७:३० बजेतिर मृत्यु भएको इलाका प्रहरी कार्यालय बेलबारीका प्रहरी निरीक्षक ऋषिराज ढकालले जानकारी दिए। संक्रमण पुष्टि भएपछि होम आइसोलेसनमा बसेकी वृद्धाको आफ्नै घरमा ज्यान गएको प्रहरीले जनाएको छ। मृतकहरुमा ज्वरो, निमोनिया, श्वासप्रश्वास, उच्च रक्तचाप, फोक्सो, मृगौला र मुटु सम्बन्धी पुरानै समस्या रहेको अस्पतालहरुले जनाएका छन्।"
दलहरूको लापरबाही : तामझामबीच पार्टी प्रवेश,"जनकपुरधाम : प्रदेश २ का मुख्यमन्त्री मोहम्मद लालबाबु राउत दसैंका बेला कोभिड१९ संक्रमित भए। संक्रमण पुष्टि हुनुअघि उनले धनुषाको सबैला र पर्साको ठोरीमा अन्य पार्टीका शुभेच्छुकलाई जनता समाजवादी पार्टी प्रवेश गराए। ठूलै भीडभाड र तामझामबीच पार्टी प्रवेश कार्यक्रम भयो। त्यस बेला सामाजिक दूरी र स्वास्थ्य सतर्कता अपनाइएन। संक्रमण पुष्टि भएपछि उच्चपदस्थ व्यक्ति भएकै कारण मुख्यमन्त्री राउतको राम्रोसँग स्वास्थ्य परीक्षण र हेरचाह भयो। उनी हाल संक्रमणमुक्त भएका छन्। तर, पार्टी प्रवेश कार्यक्रममा सहभागी अन्यको न स्वास्थ्य जाँच भयो, न त कुनै प्रकारको स्वास्थ्य सुरक्षाको बन्दोबस्त नै मिलाइयो। जसपाका वरिष्ठ नेता वृषेशचन्द्र लाल पनि गत असोजमा संक्रमित भएका थिए। मेडिसिटी अस्पतालको सघन उपचारपछि अहिले उनको स्वास्थ्य अवस्था सामान्य छ। तर, उनी सहभागी कार्यक्रमका अन्यको स्वास्थ्य जाँच भएको छैन। जिल्ला प्रशासन कार्यालय रौतहटले चाडबाडका बेला संक्रमण रोकथामका लागि कात्तिक २१ गतेदेखि मंसिर १७ सम्म जिल्लामा निषेधाज्ञा जारी गर्यो। निषेधाज्ञा उल्लंघन गर्दै जसपा अध्यक्ष उपेन्द्र यादवकै प्रमुख आतिथ्यमा सोमबार रौतहटको देवाहीगोनाही बजारमा भीडभाडसाथ पार्टी प्रवेश र शुभकामना आदानप्रदान कार्यक्रम भयो। रौतहटमा कोरोना संक्रमणबाट हालसम्म १४ जनाको ज्यान गइसकेको छ। संक्रमणकै बीचमा पार्टीका गतिविधि भइरहेका छन्। हत्या मुद्दामा आफ्नो प्रभाव देखाउन कांग्रेस नेता अमरेशनारायण सिंहको नेतृत्वमा सर्लाहीको मलंगवामा बाक्लै संख्यामा प्रदर्शन गरिएको छ। कोरोना अब छुट्नेवाला छैन भनेर नेता र जनता सबैले मानिसके, प्रदेश २ का सामाजिक विकासमन्त्री नवलकिशोर साह भन्छन्, अब रोगसँगै जिउने र सँगै मर्ने मानसिकता बनिसकेको हुनाले पनि जनप्रतिनिधिहरूले कार्यक्रम आयोजना गर्न थालेका हुन्। तर पनि हामी कार्यक्रममा मास्क प्रयोग र सामाजिक दूरी कायम गरेर बस्ने व्यवस्था गर्छौं। प्रदेश २ को स्वास्थ्य निर्देशनालयको तथ्यांकअनुसार यस प्रदेशमा हालसम्म १६ हजार ७१ जना कोरोना संक्रमित छन्। यही प्रदेशमा हालसम्म १ सय ८० जनाले ज्यान गुमाएका छन्। त्यसैगरी १४ हजार ८ सय १० जना संक्रमणमुक्त भइसकेका छन्। संक्रमण दर बढिरहेका बेला स्वास्थ्य सतर्कता नअपनाउँदा अवस्था भयावह हुन सक्ने प्रदेश २ का स्वास्थ्य निर्देशनालयका निर्देशक विजय झा बताउँछन्। अहिले स्वाब परीक्षण दर निकै कम भएकाले सबैले सतर्कता अपनाउनुपर्ने उनको सुझाव छ। पहिला एक दिनमा ३ हजारसम्म स्वाब कलेक्सन गरेर चेकजाँच हुन्थ्यो, झाले भने, अहिले बढीमा २ सयदेखि ३ सयसम्म स्वाब कलेक्ट हुन्छ।"
उखु किसानका पुस्तैनी पीडा,"बर्दिबास : बिक्री गरेपछि हातै रुपैयाँ आउँछ भन्दै जयलाल महतोले जेठो छोरो हीरालाललाई चार दशकअघि उखु खेतीमा लगाएका थिए। जयलालले नगदे बाली भनेको उखु अहिले आएर उधारो खेतीमा परिणत भएको छ। नगद खर्च गरेर उखु उब्जाउनुपर्छ। उधारोमा चिनी मिललाई बेच्नुपर्ने बाध्यता छ, महोत्तरीको बर्दिबास१३ बिजलपुराका हीरालालले भने, एक त लागत खर्चअनुसार मूल्य पाइँदैन। त्यसमाथि खेतमै सुकाएर लिएको उखुको रकम दिन मिल मालिकले अढाईतीन वर्ष लगाइदिन्छ। उनले पाँच वर्षअघिसम्म डेढ बिघामा उखु खेती लगाउँथे। अब पार लाग्दैन भनेर मैले यस वर्ष ७ कठ्ठामा मात्रै उखु खेती गरेको छु, उनले भने, खेतमा उखु तयारी भइसक्यो। तर, अझै उखुको मूल्य तोकिएको छैन। उनले गत वर्ष तीन वर्षअघिकै मूल्य ५ सय ३६ रुपैयाँ (सरकारले दिने अनुदानसहित) मा उखु बिक्री गरेका थिए। उद्योगलाई बिक्री गरेको उखुको रकम लिन सर्लाहीका रामविलास महतोलगायत किसान गत वर्ष काठमाडौंको माइती घरमा गएर आन्दोलन गर्न बाध्य भए। सर्लाहीको अन्नपूर्ण चिनी उद्योग धनकौलले परार बक्यौता नदिँदा उनी आन्दोलनमा रोएका थिए। तत्कालीन उद्योगमन्त्रीले रकम तुरुन्त दिलाउने भन्दै किसान र उद्योगीबीच सहमति गराएका थिए। केहीबाहेक धेरै किसानलाई उद्योगीले अझै रकम दिएका छैनन्। प्रदेश २ का किसानले ०३४ सालमा उखु खेती थालेका थिए। पाँच दशकअघि तराईको मुख्य खेती दलहन, तेलहन, मकै, धान, गहुँको थियो। समयले कोल्टो फेर्दै गयो। किसानहरू सुर्ती खेतीमा रमाउन थाले। धानगहुँको खेती छाडेर २०३००४० सालतिर गाउँभरिका किसान सुर्ती खेतीतिर लागे। त्यो खेती पनि दशकभन्दा बढी चलेन। खैनी सुकाउने बारन (आगोले खैनीको पात सुकाउने ठाउँ)मा दाउरो अभाव भयो। त्यसपछि गाउँका बारणहरू बन्द हुँदै गए, हीरालालले भने। किसानहरू २०४० पछि सुर्ती खेती छाडेर उखु खेतीतिर लागेका थिए। केलहुँमा काठको भाटोमा दाम्लो लगाएर गोरु घुमाएर उखु पेल्दै रस बनाउँथे। रस उमालेर मिठ्ठा (सख्खर) बनाएर बिक्री गर्न थाले। मिठ्ठाले राम्रो बजार पाउँथ्यो। त्यसपछि ०५२ सालमा महोत्तरीको रामनगरमा नेपालकै सबैभन्दा ठूलो चिनी उद्योग खुल्यो। चिनी मिलले सित्तैमा उन्नत जातको उखुको बीउ, प्राविधिक सल्लाह दिँदै किसानलाई उखु खेतीमा उत्साहित बनायो। किसानले उखु खेतीलाई व्यावसायिकता दिए। उखु खेती बढेपछि चिनी मिल मालिकको मनोमानी बढ्दै गयो। नगदमा उब्जाएको उखुमा आँखा लगाउँदै किसानलाई भुक्तानी रोकेर उद्योगीले २०६० को दशकदेखि झेल गर्न थाले। समयमा मिल नचलाउने, उखु सुकाएर किन्ने, सरकार र किसान नेताको बलमा उखुको मूल्य तोक्ने हर्कत देखाउन थाले। भनेको मूल्यमा उखु नदिए मिल नचलाउने भन्दै उद्योगीले किसानलाई डर देखाउने गरेको बिजलपुराका रामपुजन महतोले बताए। रामपुजनका बुवा जुगेश्वर ९० वर्षका भए। उनले आफ्नो जीवनकालमा उखु खेतीबाटै मनग्य आम्दानी गरेर परिवार चलाए। तर, रामपुजनलाई उखु खेती गरेर परिवार चलाउन अहिले मुस्किल पर्छ। आकाशे पानीको भरमा खेती गर्नुपर्छ। पोहोर साल कात्तिकमा लगाएको उखु अब काट्ने बेला भयो। अब चिनी मिल चल्नुपर्छ, उनले भने, तर, अहिलेसम्म उखुको मूल्य तोकिएको छैन। ढिलो गरी मिल चल्दा अब फागुनमा गएर उखु काटेर फुर्सद हुन्छ। तबसम्म २५ उखुको तौल खेतमै सुकेर जान्छ। किसानको बेहाल भएको उखु उत्पादन कृषक संघ रामनगर महोत्तरीका अध्यक्ष नरेश सिंह कुश्वाहाको भनाइ छ। यो देशमा सबै थोकको मूल्य बढ्छ। तर, उखुको मूल्य सरकारले बढाउँदैन, उनले भने। महोत्तरीमा गत वर्ष ९ हजार बिघामा उखु खेती गरिएको थियो। यस वर्ष ६ हजार ५ सय बिघामा मात्र महोत्तरीका किसानले उखु लगाएका छन्। यस वर्षको उखु मूल्य तोक्न कृषि तथा पशुपन्छी विकास मन्त्रालयले आउँदो आइतबार किसान प्रतिनिधि, उद्योगी र सरकार पक्षबीच बैठक बोलाएको नेपाल उखु उत्पादक कृषक महासंघका अध्यक्ष कपिलमुनी मैनालीले बताए। चिनी मिल खुल्ने क्रम बढेको छ भने उखु खेती क्रमशः ओरालो लाग्दो छ। ०७६७७ मा देशभरि चलेका ९ चिनी उद्योगमा १ करोड ४० लाख क्विन्टल उखु क्रसिङ भएको थियो। ०७५७६ मा देशभरिका १४ उद्योगले २ करोड १४ लाख क्विन्टल उखु खरिद गरेका थिए। ०७४७५ मा देशभरिबाट २ करोड २५ लाख क्विन्टल उखु उद्योगले क्रसिङ गरेको थियो। सरकारले ०७४७५ मा सरकारले दिने अनुदानसहित उखु मूल्य प्रतिक्विन्टल रु५३६ तोकेको थियो। उखु खेतीमा बर्सेनि लागत बढे पनि तीन वर्षअघिकै मूल्यमा ०७६७७ मा बिक्री गर्न बाध्य भए। उखु प्रतिक्विन्टल ५३६ रुपैयाँ मूल्य तोक्ने बेलामा चिनीको मूल्य प्रतिकिलो ६२ रुपैयाँ कायम गरिन्छ, अध्यक्ष मैनालीले भने, पछि उद्योगीले प्रतिकिलो ९० रुपैयाँसम्ममा चिनी बिक्री गर्छन्। सरकारले यस वर्षको उखुको मूल्य प्रतिक्विन्टल रु५४४ तोक्न लागेको जनाइएको छ। उक्त मूल्य कुनै पनि हालमा स्वीकार नगर्ने अध्यक्ष मैनालीले बताए। उनले भने, कोरोना महामारीले उखु किसानको बैठक बस्न सकेको छैन। छठलगत्तै बैठक बसेर यस वर्षको उखु मूल्य हामी किसानले तय गर्छौैं।"
"कोभिड परीक्षण तथा उपचार अब निशुल्क, भ्याक्सिन आपूर्ति गर्न विशेष समिति, मन्त्रिको आधा तलब कोरोना कोषमा","काठमाडौं : सरकारले कोभिड१९ संक्रमित नागरिकको परीक्षण र उपचार खर्च निःशुल्क गर्ने निर्णय गरेको छ।सोमबार बसेको मन्त्रिपरिषद्को बैठकले यस्तो निर्णय गरेको हो। निर्णय कार्यान्वयनका लागि आवश्यक व्यवस्था गर्न मन्त्रिपरिषद् बैठकले स्वास्थ्य तथा जनसंख्या मन्त्रालयलाई निर्देशनसमेत दिएको छ। सर्वोच्च अदालत र संसदीय समितिको निर्देशनलाई समेत ध्यानमा राख्दै सरकारले यस्तो निर्णय गरेको हो। संघीय संसद्अन्तर्गत प्रतिनिधिसभाको शिक्षा तथा स्वास्थ्य समितिले गत शुक्रबार कोरोना संक्रमितको पीसीआर तथा उपचार निशुल्क गर्न सरकारलाई निर्देशन दिएको थियो। यसअघि सर्वोच्च अदालतले पनि कोरोना संक्रमितको पीसीआर तथा उपचार निशुल्क गर्न सरकारलाई परमादेश दिएको थियो। आदेशविरुद्ध सरकारले दायर गरेको पुनरावेदन सर्वोच्चले बुधबार खारेज गरेको थियो। समितिको निर्देशनपछि स्वास्थ्य तथा जनसंख्या मन्त्रालयले कोरोना संक्रमितको पीसीआर तथा उपचार निशुल्क गर्नेसम्बन्धी प्रस्ताव मन्त्रिपरिषदमा पेस गरेको हो। कोरोना संक्रमित सर्वसाधारणको उपचारबाट पन्छिने गरी असोज १९ को मन्त्रिपरिषदको निर्णयको सबैतिरबाट विरोध र आलोचना भएको थियो। मन्त्रिपरिषद् बैठकले कोभिड१९ भ्याक्सिन समयमै आपूर्ति गर्ने व्यवस्था मिलाउन अर्थ, स्वास्थ्य र परराष्ट्र सचिव सम्मिलित तीन सदस्यीय समितिसमेत गठन गरेको छ। त्यसैगरी सोमबारको मन्त्रिपरिषद् बैठकले आगामी चैत मसान्तसम्म मन्त्रीहरूको आधा तलब कोरोना संक्रमण रोकथाम, नियन्त्रण तथा उपचार कोषमा जम्मा गर्ने निर्णय पनि गरेको छ। उनीहरूको तलबको आधा रकम सोझै कोषमा जम्मा हुनेछ। अन्य राजनीतिक नियुक्तिका पदाधिकारीको हकमा पनि छिटै निर्णय गर्ने तयारी भएको एक मन्त्रीले बताए।"
छात्रालाई साइकल,"चितवन : १३ वर्षीया नातिनीले साइकल पाउँदा मीना विकको आँखा रसायो। उनी भावुक बनिन्। गरिबीले साइकल किन्न नसकेको अवस्थामा साइकल नै उपहार पाउँदा मीना ज्यादै खुसी थिइन्। उनकी नातिनी प्रिती विक गुञ्जनगरको गोब्रेनीबाट करिब पाँच किलोमिटर हिँडेर शारदानगर पुग्छिन्। उनी शारदा माविमा कक्षा ५ मा पढ्छिन्। आर्थिक अवस्था कमजोर भएकै कारणले साइकल किन्ने रहर पूरा हुन सकेको थिएन। विद्यालय जान उनले सोमबार साइकल उपहार पाइन्। प्रिती मामाघर बसेर पढ्छिन्। उनी जन्मेपछि मलेसिया गएका उनका बुब्वा सम्पर्कमै छैनन्। सात वर्ष कुरेकी उनकी आमाले अर्को बिहे गरिन्। आर्थिक विपन्नताले साइकल किन्न नसक्दा नरमाइलो मानेकी मीनालाई नातिनीको रहर र आवश्यकता पूरा भएकोमा खुसी लागेको छ। नातिनीको लागि साइकल किन्न पनि सकेका थिएनौं, पैसा नभएपछि किन्दिनु पनि भन्न सकेकी थिइन मीनाले भनिन्, अब त स्कुल जान सजिलो हुने भयो, साह्रै खुसी लागेको छ। झन्डै एक घण्टा हिँडेर विद्यालय जाने गोब्रेनीकी प्रिती विकलाई पढाइ छोड्ने अवस्था आयो। सधैँ हिँडेर जाँदा कहिलेकाहीँ पढाइ छुट्थ्यो। नातिनीले साइकल पाउँदा उनकी हजुरआमाको आँखा रसायो। भरतपुर महानगरपालिकाले दिएको साइकलमा भेटिएको खुसी बोकेर फर्किए। साइकल नहुँदा पढाइ छोड्ने अवस्था आएको थियो। शिक्षामा आकर्षित गर्न छात्रालाई साइकल उपहारको अभियान थालिएको हो। भरतपुर महानगरपालिकाले आर्थिक रूपमा विपन्न विद्यार्थीलाई विद्यालयमा आकर्षित गर्न भरतपुर महानगरपालिकाले जोखिममा परेका महिलासँग मेयर कार्यक्रम अन्तर्गत सामुदायिक विद्यालयमा अध्ययन गर्ने छात्रालाई साइकल वितरण गरेको हो। कतिपय समयमा विद्यालय पुग्न सक्थेनन् भने कतिपयले अतिरिक्त कक्षा लिन पाएका थिएनन्। विद्यालय पुग्न तथा चाँडै घर फर्केर पढ्न पाउने हुँदा छात्राको शैक्षिक गुणस्तरमा सुधार हुने गुञ्जनगर माविका प्रधानाध्यापक सूर्यभक्त वाग्लेले बताए। समयमा विद्यालय आउन जान प्रोत्साहन दिएको छ उनले भने, ढिलो आउँदा कक्षा छुट्ने समस्या थियो, साइकल भएपछि बिहान बेलुकी अतिरिक्त कक्षा लिन पाएका छौं। विद्यालय टाढा भएको झन्झटले कतिपयले विद्यालय छोडेका छन्। पढाइ छाड्ने समस्या बढेपछि विद्यालयमा उनीहरूले निरन्तर दिऊन् भनेर साइकल दिइएको हो। अभिभावकले साइकल किन्न सक्ने अवस्था नभएपछि महानगरले त्यस्ता विद्यार्थीलाई लक्षित गरेर कार्यक्रम अघि सारेको हो।छात्रालाई नियमित विद्यालय आउन उत्पे्ररित गर्न साइकल वितरण योजना ल्याएको महानगर प्रमुख रेनु दाहालले बताइन्। पढाइ राम्रो तर आर्थिक अवस्थाले, घरायसी समस्याले पढाइ छोड्ने समस्या देखियो दाहालले भनिन्, विद्यालय टिकाउन महानगरले पठनपाठनमा निरन्तरता होस् भनेर यो कार्यक्रम गरेका हौं।भरतपुर महानगरपालिकाले अहिलेसम्म २ सय ९७साइकल वितरण गरिसकेको छ। १२ वटा वडाका कुल ३ सय ३० जना छात्रालाई साइकल वितरण गर्ने योजना छ।"
प्रचण्डले सचिवालय बैठकको तयारी गरेपछि बालुवाटारबाट ओलीको निम्तो,"काठमाडौं : नेपाल कम्युनिष्ट पार्टी (नेकपा) विवाद समाधानका लागि शीर्ष नेताको दौडधुप जारी छ। मंगलबार बिहानै कार्यकारी अध्यक्ष पुष्पकमल दाहाल प्रचण्ड, वरिष्ठ नेता माधवकुमार नेपाल र प्रवक्ता नारायणाजी श्रेष्ठले छलफल गरेका छन्। प्रचण्ड निवास बाहिर भएको भेटमा सचिवालय बैठकको तयारीका विषयमा छलफल भएको स्रोतको दाबी छ। शीर्ष तीन नेताको भेटपछि पार्टी अध्यक्ष एवम् प्रधानमन्त्री केपी ओलीको सन्देश बोकेर खुमलटार पुगेका लुम्बिनी प्रदेशका मुख्यमन्त्री शंकर पोखरेलसँग प्रचण्डले भेट गरेका छन्। स्थायी कमिटी सदस्यसमेत रहेका पोखरेल पछिल्लो समय प्रधानमन्त्री ओलीको तर्फबाट पार्टी विवादका छलफलमा सक्रिय हुँदै आएका छन्। प्रचण्डसँगको भेटमा मुख्यमन्त्री पोखरेलले प्रधानमन्त्री ओलीसँग सहमति गरेर सचिवालय बैठक बोलाउने वातावरण तयार गर्न आग्रह गरेका छन्। अध्यक्ष प्रचण्डले भने पार्टी भित्रको समस्या समाधानका लागि नै सचिवालय बैठक आवश्यक बोलाउने तयारी गरेको बताएका छन्। सकेसम्म सहमति गरेर अगाडि बढ्नुपर्ने धारणा पोखरेलले राखेका छन्। प्रधानमन्त्रीको सन्देश बोकेर खुमलटार पुगेर पोखरेल फर्किएको केही घण्टामै प्रचण्डलाई प्रधानमन्त्रीले भेटका लागि बालुवाटार बोलाएका हुन्। प्रधानमन्त्री ओलीलाई प्रचण्डसहित वरिष्ठ नेता नेपाल, झलनाथ खनाल, प्रवक्ता श्रेष्ठ र उपाध्यक्ष वामदेव गौतमसहित पाँच नेताले कात्तिक २२ गते दुई पन्ने लिखित पत्र बुझाएका थिए। उता प्रधानमन्त्री ओलीले भने विधान बमोजिम सचिवालय बैठक बोलाउने भन्दै महासचिव विष्णुप्रसाद पौडेललाई सोमबार प्रचण्डसमक्ष सन्देश पठाएका थिए। पटकपटकको आग्रहलाई अस्वीकार गर्दै प्रधानमन्त्रीले बैठक बोलाउन अस्वीकार गरेपछि प्रचण्डले केही बेरमै सचिवालय बैठक बोलाउने तयारी गरेका हुन्। सचिवालय बैठकको औपचारिक जानकारी नेतासम्म पुग्न नपाउँदै ओलीले प्रचण्डलाई बालुवाटारमा निम्तो गरेका हुन्। प्रचण्ड र नेपाल सहितका सचिवालयका ५ नेताले भने शनिबार ओलीसँगको छलफलमा सोमबारसम्मको मौखिक समय सीमा दिएर पार्टी बैठक बोलाउन ओलीसँग आग्रह गरेका थिए। तर, प्रधानमन्त्रीले अर्का अध्यक्ष र पार्टी सचिवालयका अन्य नेतासँग पनि छलफल गरेपछि मात्र बैठकबारे टुंगो लाग्ने बताएका थिए । पार्टीको निर्णय र सहमतिको उलंघन गर्दै प्रधानमन्त्री ओलीले आफूखुसी राजदूत नियुक्तिको सिफारिस गरेको, मन्त्रिपरिषद् पुनर्गठनमा पार्टीभित्र कुनै परामर्श नगरेको, कर्णालीका मुख्यमन्त्री महेन्द्रबहादुर शाहीविरुद्ध अविश्वासको प्रस्ताव दर्ता गर्न उक्साएको, सीमा लगायत विषयमा संवाद ठप्प भएका बेला भारतको गुप्तर संस्था रअ प्रमुख सामन्तकुमार गोयललाई भेटेर त्यसलाई उपलब्धीका रुपमा प्रचार गरेको र पर्सामा पूर्वमाओवादी पृष्ठभूमिका मुकेश चौरसियाको हत्या हुँदा दोषीलाई कारबाही नगर्न दबाब दिएको आरोप लगाउँदै प्रचण्डनेपाल पक्ष यतिबेला ओली टिमसँग रुष्ट भएको छ।"
जनगणनामा सामाजिक पक्ष पनि समेटिने,"काठमाडौं : राष्ट्रिय जनगणना२०७८ मा संख्याका साथै आर्थिक, सामाजिक पक्षबारे पनि विस्तृत अध्ययन गरिने भएको छ। जनगणनामा पहिलोपटक घर तथा परिवारसम्बन्धी स्वामित्व विवरण, व्यवसाय प्रयोजनमा प्रयोग भएका घरको विस्तृत तथ्यांक संकलन गरिने केन्द्रीय तथ्यांक विभागका महानिर्देशक नेविनलाल श्रेष्ठले जानकारी दिए। त्यसका साथै कृषिमा प्रयोग भएका जग्गा, पशुपक्षीको तथ्यांक र वित्तीय पहुँच, तालिमप्राप्त जनशक्ति, सरकारी अनुदानमा प्रयोग भएको घरको समेत तथ्यांक संकलन गरिने उनले बताए। प्रत्येक १० वर्षमा गरिने राष्ट्रिय जनगणना सुरु हुन २ सय ११ दिन बाँकी रहँदा केन्द्रीय तथ्यांक विभाग र आर्थिक पत्रकार समाज (सेजन)ले सोमबार आयोजना गरेको भर्चुअल कार्यक्रममा बोल्दै श्रेष्ठले प्रारम्भिक अनुमानमा ३ करोड जनसंख्या र ७० लाख घरपरिवार भएको अनुमान गरिएको समेत बताए। कोरोना महामारीको अनिश्चितता रहिरहेको अवस्थामा पनि विभागले सहजतापूर्वक राष्ट्रिय जनगणना सम्पन्न गर्ने तयारी भइरहेको विभागका महानिर्देशक श्रेष्ठले बताए। विगतमा गणकका रूपमा शिक्षकलाई प्रयोग गरिन्थ्यो भने यसपटक खुला विज्ञापनमार्फत गणक छनोट गरिनेछ, उनले भने। श्रेष्ठले आर्थिक समृद्धि र सुशासनको आधार स्थापनाका लागि राष्ट्रिय जनगणना आवश्यक रहेको भन्दै यसको महत्त्वमाथि प्रकाश पारेका थिए। यस पटकको जनगणनामा पहिलोपटक स्थानीय तहसम्म गइ विस्तृत तथ्यांक संकलन गरिने उनले बताए। राष्ट्रिय जनगणनालाई सफलतापूर्वक सम्पन्न गर्न राष्ट्रिय जनगणना निर्देशन समिति स्थापना गरिनेछ। साथै राष्ट्रिय जनगणना समन्वय समिति, राष्ट्रिय जनगणना प्राविधिक समिति र राष्ट्रिय जनगणनाका अन्य विषयगत समिति पनि रहनेछन्। जनगणनाको समयमा चार महिनाका लागि विभिन्न स्थानमा कार्यालय स्थापना हुन्छ। जसमध्ये केन्द्रसँगै सात वटै प्रदेश, सबै जिल्ला र सबै स्थानीय तह र वडा कार्यालयमा समेत जनगणना समन्य समिति स्थापना हुनेछ। कार्यक्रममा बोल्दै योजना आयोगका सहसचिव सुमनराज अर्यालले हाल जनगणनाका शासकीय पक्षबारे छलफल भइरहेको बताए। मुलुक संघीय गणतन्त्रमा गइसकेपछि ७ सय ५३ स्थानीय तह, सात वटा प्रदेश र केन्द्र सरकारसहित ७ सय ६१ वटा सरकार भएको अवस्थामा राष्ट्रिय जनगणनाबाट प्राप्त तथ्यांक सबैलाई नीति निर्माण गर्ने र कार्ययोजना तय गर्न सहयोगी हुनेछ। कार्यक्रममा बोल्दै सेजनका अध्यक्ष भीम गौतमले सही र विश्वसनीय सूचनाका लागि तथ्य र तथ्यांक बलियो हुनुपर्ने बताए। आर्थिक पत्रकारिताका लागि जरुरी विषय हो। तथ्य र तथ्यांक गलत भयो भने त्यसले गलत समाचार सम्प्रेषण हुन्छ। त्यसैले तथ्य र तथ्यांक सही र सत्य हुनुपर्छ, उनले भने। स्थानीय तहसम्ममा वित्तीय पहुँच पुगिसकेको अवस्थामा सूचना प्रविधिमार्फत तथ्यांक संकलन गर्न वैकल्पिक बाटो खोज्नुपर्ने पनि उनले सुझाव दिए। तीन खाले प्रश्नावलीआगामी राष्ट्रिय जनगणनामा सही र विस्तृत तथ्यांक संकलनका लागि तीन खाले प्रश्नावली तयार पारिएको छ। जसमा पहिलो प्रश्नावलीमा मूल घरानाको तथ्यांक संकलन गरिन्छ। यसमा २५ वटा प्रश्न हुन्छन्। त्यसबाहेक मुख्य प्रश्नावलीमा ५५ वटा प्रश्न हुनेछन्। यो जेठ २५ गतेदेखि तथ्यांक संकलनमा प्रयोग गरिनेछ। यसमा सामूहिक प्रश्नावलीको प्रयोग गरिनेछ। मुख्य प्रश्नावलीमा प्रत्यक्षरूपमा परिवारले उपभोग गरेका सुविधा, खानोपानी बत्ती, मोबाइल, सवारीसाधन, महिलाका नाममा भएका जग्गा र घर, साना घरका व्यवसायलगायतको पनि विस्तृत तथ्यांक संकलन गरिनेछ। त्यसैगरी सरकारी निकायमा दर्ता नभएकाको विस्तृत विवरण विदेशमा रहेका परिवारका अनुपस्थित सदस्यको पनि तथ्यांक संकलन गरिनेछ। जसमा कुन व्यक्तिले के काम गर्छन् ? कस्तो काम गर्छन् ? उनीहरूले काम गर्ने ठाउँबाट कस्तो उत्पादन हुन्छलगायत तथ्यांक संकलन गरिने श्रेष्ठले जानकारी दिए। सामुदायिक प्रश्नावलीमा वडास्तरमा हुनेछ। यसमा पनि हाउसहोल्डबाट प्राप्त भएका तथ्यांकलाई भेरिफाई गर्ने काम हुन्छ। जसबाट वडास्तरमा राजस्व संकलनको स्रोतको तथ्यांक, कृषिजन्य उत्पादन र निकासी तथ्यांक, वडास्तरको आम्दानीको स्रोतबारे विवरण लिइनेछ।"
फस्टाउँदै किवी खेती,"बेनी : जलजला गाउँपालिका१ मलगाउँकी देउकुमारी तिलिजाले ६ रोपनी पाखोबारीमा किवी खेती गरेको पाँच वर्ष भयो। कोदो, मकै र गहुँबाली दुम्सीले नष्ट गर्न थालेपछि करिब १० वर्षसम्म बारीमा खेती भएको थिएन। किवी लगाएपछि जंगली जनावरले पनि दुःख दिएका छैनन्, तिलिजाले भनिन्, कोदोमकै लगाउँदा भन्दा आम्दानी पनि राम्रो छ। कोदो लगाउँदा वर्षमा दुई दुई क्विन्टल उत्पादन हुन्थ्यो। किवीका ७० मध्ये ५० वटा बोटले फल दिन्छन्। गत वर्ष प्रतिकिलो २ सय ५० रुपैयाँका दरले पाँच सय किलोग्राम किवी बेचेको तिलिजाले बताइन्। यसपालि गत वर्षभन्दा बढी फलेको छ। चार रोपनी पाखोबारीमा लगाएको ५० वटा किवीका बोटबाट अन्नपूर्ण गाउँपालिका८ राम्चेका भक्तबहादुर पुर्जाले गएको याममा पाँच सय किलोग्रामभन्दा बढी उत्पादन गरे। मकै, कोदो र आलु खेती गर्दा वर्षमा बढीमा २० हजार रुपैयाँ आम्दानी हुने उक्त क्षेत्रफलमा किवीबाट ७५ हजार कमाइ भएको पुर्जा बताउँछन्। अरूले प्रतिकिलो तीन सय रुपैयाँभन्दा बढीमा बिक्री गर्छन् तर हामीले उपभोक्तालाई आकर्षित गर्न प्रतिकिलो डेढ सयमा बेच्यौं, पुर्जाले भने, अन्नबालीको भन्दा किवीबाट धेरै बढी आम्दानी भयो। अनुकूल भूगोल, हावापानी, उच्च बजार मूल्यका कारण म्याग्दीका कृषक पछिल्लो समय व्यावसायिक किवी खेतीतर्फ आकर्षित भएका छन्। म्याग्दीको राम्चे, बरन्जा, दिच्याम, कुहुँ, तोरीपानी, भकिम्ली, रुम, पर्वतको लेकफाँट, बाँसखर्क र शालिजा क्षेत्रमा केही वर्षयता किवी खेती विस्तार भएको छ। ३२ वर्षअघि जापानबाट आएका स्वयंसेवकले धौलागिरि क्षेत्रमै पहिलोपटक राम्चेमा किवी भिœयाएका थिए। स्वादिलो, धेरै पौष्टिक तत्त्व पाइने र स्वस्थ्यकर मानिने किवीको बजारमा माग र खपत बढेको छ। लगाएको तेस्रो वर्षबाट एउटा बोटमा ५० देखि ७० किलोग्रामसम्म फल लाग्ने गर्छ। कृषि ज्ञान केन्द्रका कृषि प्रसार अधिकृत गोविन्द पाण्डेका अनुसार समुद्री सतहदेखि १५ सयदेखि दुई हजार मिटरको उचाइमा किवी खेती गर्न सकिन्छ। भिटामिन सीलगायत पौष्टिक तत्त्व पाइने किवी चिनी रोगका बिरामीका लागि लाभदायक मानिन्छ, उनले भने राम्रो भयो भने एकै रोपनीमा चार लाख रुपैयाँसम्म आम्दानी गर्न सकिन्छ। पाचन प्रक्रियालाई सहयोग गर्ने किवीबाट जाम र वाइन बनाउन सकिन्छ। अमिलो र गुलियो स्वाद पाइने किवीलाई नेपालीमा ठेकी फलको रूपमा चिन्ने गरिएको छ। किवी चीनमा विकास भएको फलफूल हो। न्युजिल्याडले किवीलाई प्रमुख फलफूल बालीको मान्यता दिएको छ। सोयु, ब्रुनो, हेवार्ड, आलिसान, टोमरी, मन्टी जातको किवीको बिरुवाको मूल्य सरकारी दररेटअनुसार प्रतिगोटा एक सय रुपैयाँ छ। निजी नर्सरीबाट तीन सय रुपैयाँ प्रतिबिरुवा बिक्री हुन्छ। कृषि ज्ञान केन्द्रले गत वर्ष मोडेल फार्म कार्यक्रममार्फत एउटा किवीको फार्म स्थापनाका लागि अनुदान दिएको थियो। यो वर्ष चार वटा किवी फार्म स्थापनाका लागि आवेदन परेको छ। सजिलो र कलामी बिरुवा रोपेको दुई वर्षमै आम्दानी लिन सकिने बेनी नगरपालिका९ तोरीपानीका सागर बानियाँले बताए। प्रति ८ वटा पोथी बिरुवा बराबर एउटा भाले किवीको बिरुवा लगाउनुपर्छ। लहरा भएर फैलिने किवी एक रोपनीमा १५ वटासम्म बिरुवा लगाउन सकिन्छ। फूल खेल्ने बेलामा असिनाबाट जोगाउनु किवी खेतीको मुख्य चुनौती हो।"
उधारा उखु किसान : बक्यौता अझै १ अर्ब २० करोड,"काठमाडौं : उखु किसानले आन्दोलन गरे पनि अझै १ अर्ब २० करोड रुपैयाँ भुक्तानी पाएका छैनन्। चिनी मिलले विभिन्न बहाना झिकेर पछिल्लो ६ वर्षदेखिको बक्यौता रकममा झुलाएको झुलायै गरेका हुन्। सरकारले गत वर्ष पुसमा बक्यौता उपलब्ध गराउन पहल गरिदिने भनेर किसानसँग सहमति गरेको थियो। तर, एक वर्ष पुग्न लाग्दा पनि किसानले ८ चिनी उद्योगबाट भुक्तानी पाउन सकेका छैनन्। उखु किसानले संघीय राजधानी काठमाडौंमा आएर पुस १ गतेदेखि अढाई साता लामो आन्दोलन गरेका थिए। उद्योग, वाणिज्य तथा आपूर्ति मन्त्रालयले पुस १८ गते सम्पूर्ण बक्यौता उपलब्ध गराइदिने भनेर उखु किसान संघर्ष समितिसँग लिखित सहमति गरेको थियो। तर, वर्षदिन बित्न लाग्दा पनि सम्पूर्ण बक्यौता भुक्तानी भएन, संघर्ष समितिका अध्यक्ष रामस्वार्थ रायले भने, घरव्यवहार छाडेर कठ्यांग्रिने जाडोमा राजधानीमा आन्दोलन गर्न सरकार र उद्योगले बाध्य बनाए। पुरानो रकम भुक्तानी नहुँदा हाम्रो घरपरिवार नै बिग्रियो। यसको क्षतिपूर्ति कसले तिर्ने होला। संघर्ष समितिले पुरानो बक्यौता प्राप्त गर्न मंसिरमा पुनः राजधानीकेन्द्रित आन्दोलन गर्ने चेतावनी सरकारलाई दिएको छ। समितिको टोलीले आइतबार सिंहदरबारमा उद्योग, वाणिज्य तथा आपूर्तिमन्त्री लेखराज भट्टलाई भेटेर ज्ञापनपत्र बुझाएको थियो। उनीहरूले तत्कालै पुरानो बक्यौता भुक्तानी नभए मंसिरदेखि राजधानी केन्द्रित आन्दोलन गर्ने चेतावनी दिएका हुन्। छठ पर्वअघि किसानको सम्पूर्ण रकम भुक्तानी नभए छठपछि मंसिर २७ गतेदेखि राजधानीको माइतीघर मण्डलामा हजारौं संख्यामा उपस्थित भएर सिंहदरबार घेराउ गरिने समितिले जनाएको छ। समितिले चैत ४ गतेदेखि राजधानीमा आन्दोलनको घोषणा गरेको थियो। तर सरकारले कोभिड १९ को कारण देखाउँदै हाम्रो आन्दोलन तत्कालीन समयमा स्थगन गरायो, रायले भने, तापनि, बक्यौता पाउन सकिएन। समितिका संरक्षक राकेश मिश्रले उखु बिक्री गरेको रकम किसानले प्राप्त गर्न नसक्दा कतिपयको घरमा बिहे, छोराछोरीको उच्च शिक्षा, घर निर्माणजस्ता अत्यावश्यक काम पनि रोकिएको जानकारी दिए। मिश्रका अनुसार ८ चिनी मिलबाट झन्डै १ अर्ब २० करोड भुक्तानी पाउन बाँकी छ। मन्त्रालयले भने ६ चिनी मिलबाट ६५ करोड हाराहारीमा मात्रै भुक्तानी गर्न बाँकी रहेको जानकारी दिएको छ। मिश्रका अनुसार सर्लाहीको अन्नपूर्ण सुगर मिलले २५ करोड, महालक्ष्मीले ६ करोड र बागमती खाँडसारीले ५ करोड बक्यौता तिर्न बाँकी छ। यस्तै रौतहटको श्रीराम सुगर मिलले ४० करोड, नवलपरासीको लुम्बिनीले २९ करोड र इन्दिराले ११ करोड, महोत्तरीको एभरेष्टले २ करोड र सुनसरीको इस्टर्न सुगर मिलले १ करोड ७५ लाख भुक्तानी गर्न बाँकी छ। रायका अनुसार किसानले रगत पसिना केही नभनी उत्पादन गरेको उखु चिनी मिलले उधारोमा लिएर हालसम्म भुक्तानी गरेका छैनन्। यसले गर्दा उखु उत्पादन गर्न बैंक र साहु महाजनबाट चर्को ब्याजमा लिएको ऋणका कारण किसानको अवस्था घर न घाटको बनेको छ। त्यसमा पनि पछिल्लो पटकको कोभिड १९ को महामारीका कारण आर्थिक अवस्था दयनीय बनेपछि साहु महाजन र बैंकको ब्याजका साथै मुलधनसमेत तिर्न नसकिएको बाध्यता रायले सुनाए। मन्त्रालयका सहप्रवक्ता उर्मिला केसीले चिनी मिलबाट पाउनुपर्ने बक्यौताको यकिन तथ्यांक किसानले उपलब्ध नगराएको जानकारी दिइन्। किसानले बक्यौताको तथ्यांक उपलब्ध नगराउँदा उनीहरूले वास्तवमा कति पाउनुपर्ने हो, त्यो यकिन भन्न सकिँदैन, सहप्रवक्ता केसीले भनिन्, उद्योगबाट हामीले लिएको तथ्यांकअनुसार करिब ६६ करोड पाउनुपर्ने देखिएको छ। मन्त्रालयका अनुसार बागमती, इन्दुशंकर, एभरेष्ट, महालक्ष्मी, इस्टर्न, रिलायन्स, लुम्बिनी, महाकाली, इन्दिरा, अन्नपूर्ण, हिमालय, श्रीराम, भागेश्वरी र बाबा बैजनाथमध्ये हाल श्रीराम, लुम्बिनी, इन्दिरा र अन्नपूर्ण बन्द भएका छन्। यसमध्ये श्रीरामले कर्मचारीसहित किसानलाई ३५ करोड, लुम्बिनीले ८ करोड ४१ लाख ४१ हजार, इन्दिराले ४ करोड ७० लाख १३ हजार, अन्नपूर्णले १७ करोड, बागमती खाँडसारीले ३४ लाख र महालक्ष्मीले २० लाख भुक्तानी गर्न बाँकी रहेको सहप्रवक्ता केसीले बताइन्। यसमध्ये बागमती खाँडसारी र महालक्ष्मीले किसानको बैंकको खाता नभेटिएकाले भुक्तानी गर्न नसकेको जानकारी दिएका छन्, उनले भनिन्, सरकारले सकेसम्म चाँडै खाता खोजेर वा नयाँ खोलेर तत्काल भुक्तानी गर्न निर्देशन दिएको छ। यसबाहेक अहिले सबैभन्दा ठूलो समस्या श्रीराम सुगर मिलको भेटिएको छ। श्रीराम सुगर मिल लामो समयदेखि बन्द भएकाले किसानलाई भुक्तानी गर्न उक्त उद्योगको नाममा रहेको जग्गा बिक्रीका लागि आवश्यक कानुनी बन्देज फुकुवा गरिदिन भूमिसुधार व्यवस्था मन्त्रालयलाई पत्राचार गरिएको उनले बताइन्। अन्यको उद्योगको हकमा गम्भीर रूपमा छलफल गर्दै छौँ, उनले भनिन्। तत्कालीन उद्योगमन्त्री मात्रिका यादवले भुक्तानी उपलब्ध नगराउने केही उद्योगका सञ्चालकलाई गृह मन्त्रालयको सहकार्यमा थुनाउनेसम्मका काम गरेका थिए। तर, भुक्तानी उपलब्ध गराउने सहमति गरेर पनि त्यस्ता उद्योगीले किसानलाई बक्यौता दिएका छैनन्। चिनी उद्योग संघका उपाध्यक्ष राजकुमार अग्रवालका अनुसार लागत खर्च अत्यधिक र सस्तो आयातित मूल्यका कारण स्वदेशी चिनी उद्योग प्रतिस्पर्धा गर्न नसकेर धराशयी बनेको छ। जसकारण अधिकांश किसानले चिनी उद्योगबाट भुक्तानी पाउन वञ्चित भएका हुन्। किसानको बाँकी भुक्तानी उपलब्ध गराउन सरकारले उद्योगको नाममा रहेको जग्गा बिक्री गर्न बाटो फुकुवा गरिदिए उद्योगीलाई केही सहज हुनेथ्यो, अग्रवालले भने। संघका महासचिव राजेश केडियाले उद्योग धराशयी भएका कारण किसानले समयमै भुक्तानी पाउन नसकेको बताए। चिनी उद्योग आन्तरिक र बाह्य नीतिका कारण धराशयी हुने गरेको उनको भनाइ छ। उनका अनुसार सही समयमा सही नीति सरकार र उद्योगीको कार्यान्वयनमा आउन नसक्दा उद्योगहरू विस्तारै बन्द हुन लागेका हुन्। अन्तर्राष्ट्रिय मूल्य कम भएर धेरै चिनी आयात हुनु र त्यही वेला स्वदेशी उद्योगमा लागत खर्च बढी भएको चिनी उत्पादन हुँदा बिक्री हुन नसक्दा किसानलाई भुक्तानी गर्न नसकिएको केडियाको दाबी छ। चिनी बिक्री नहुँदा उद्योगीले किसानलाई पनि भुक्तानी गर्न सक्दैनन् र विस्तारै उद्योग पनि घाटामा गएर बन्द गर्नुपर्ने अवस्था सिर्जना हुन्छ, केडियाले भने। सिनं उद्योग भुक्तानी बाँकी (उद्योगको दाबी) भुक्तानी बाँकी (किसानको दाबी) १ श्रीराम सुगर मिल ३५ करोड ४० करोड२ं लुम्बिनी सुगर मिल ८ करोड ४१ लाख ४१ हजार २९ करोड३ इन्दिरा सुगर मिल ४ करोड ७० लाख १३ हजार ११ करोड४ अन्नपूर्ण सुगर मिल १७ करोड २५ करोड५ बागमती खाँडसारी मिल ३४ लाख ५ करोड६ महालक्ष्मी सुगर मिल २० लाख ६ करोड७ एभरेष्ट सुगर मिल २ करोड८ इस्टर्न सुगर मिल १ करोड ७५ लाख कुल : ६५ करोड ६५ लाख ५४ हजार १ अर्ब १९ करोड ७५ लाख स्रोत : उद्योग, वाणिज्य तथा आपूर्ति मन्त्रालय र किसान संघर्ष समिति"
भाँडाबर्तनको व्यापार,"हिन्दूहरूको दोस्रो मुख्य चाड तिहार नजिकिएको छ। कोरोनाका भाइरसले सारा विश्व आक्रान्त बनिरहेको बेलामा पनि तिहारको उल्लास घरघरमा छाएको छ। तिहारलाई रोटी पकाउने, नयाँ लुगा लगाउने, देउसीभैलो खेली रमाइलो गर्ने पर्वको रूपमा लिइन्छ। यसका साथै नयाँ भाँडावर्तन किन्ने विशेष पर्वको रूपमा पनि लिने गरेको पाइन्छ। लक्ष्मीपूजामा तामाका नयाँ भाँडा भित्र्याउने चलन छ। तिहारमा पूजासामग्री, थाली, ताउला, गाग्री किन्ने चलन हुन्छ। तामाका साना बेला, ताउली, हत्तर, पूजाको भाँडा किन्नेको घुइँचो लाग्छ। चाडपर्व प्रायःजसो सबैका लागि हर्ष र खुसीको पर्व हुने गर्छ। तिहारमा धनतरेस भित्र्याउनेको लर्को यतिखेर देशका अधिकांश सहरमा देख्न सकिन्छ। यतिबेला सिंगो नेपाली तिहारको रमझममा छ। कोरोनाका बीच पनि नेपाली तिहारको पर्खाइमा छन्। नयाँ लुगा लगाउने, मीठो खानेकुरा खाएर रमाइलो गर्ने मात्र होइन पछिसम्म काम लाग्ने तामाका भाँडा, सुनचाँदीका भाँडावर्तनसमेत भित्र्याउने क्रम बढ्दो छ। अधिकांशको घरघरमा हर्षोल्लास छाएको छ। तिहारमा प्रायः सबैले नयाँ कपडा किनेर, मीठो खानेकुरा खाएर रमाइलो गर्ने गर्नुका साथै आफ्नो गच्छेअनुसार नयाँ सामान जोड्ने गरेको पाइन्छ। रोल्पा लिबाङका यज्ञश्वर आचार्यले हरेक तिहारमा केही न केही नयाँ सामग्री घरमा भित्र्याउने गरेको बताए। मन परेका भाडाका सामान सधैंजसो किन्ने गरेको छु, उनले भने, यसपालि पनि मिल्दोजुल्दो कुनै सामान किन्ने योजनामा छु। तिहारका बेला भाँडा जोड्ने उनको सोख छ। अघिल्लो तिहारमा ल्याएका पुराना सामान हुँदाहुँदै पनि कहिलेकाहीँ त उस्तै प्रकारका सामान ल्याउने गरेको उनको अनुभव छ। तुलसीपुर नगरपालिका१५ का रामु सुवेदीले यसपालि पूजाका लागि पञ्चपाला, ताम्रपात्र, कर्मपात्र र तामाका कसौडी ल्याउने योजनामा छन्। उनले हरेक वर्ष तिहारमा तामाका कुनै न कुनै भाडा लिइरहेको बताए। गत वर्ष काँसका भाडा र थाली, सुनचाँदी खरिद गरेको उनले सुनाए। लक्ष्मी भित्र्याउने चलनलाई आत्मसात् गर्दै उनले हरेक वर्ष भाँडावर्तन ल्याउने गरेको बताए। यसबाट धार्मिक जगेर्ना हुनाका साथै घरमा सामान समेत जोडिने भएकाले तिहारमा भाडा खरिद गर्ने गरेको छु, उनले भने। फलाम, ढलौट पनि तिहारकै समयमा ल्याउने गरेको उनले सुनाए। तिहारको बेला पैसा पनि जम्मा हुने भएकाले आवश्यक भाँडावर्तन ल्याउने गरेको छु, उनले भने, लक्ष्मीपूजाका दिन द्वीप, कलश, गणेश स्थापना गरी पूजासमेत गर्छु। राप्ती भाँडा पसल रोल्पाका यमुना रिजालले पछिल्लो समय तिहारलक्षित भाँडावर्तन बिक्री ह्वात्तै बढेको बताउँछिन्। पछिल्लो एक सातामा लक्ष्मीपूजामा चाहिने तामाका सामान बिक्री बढेको बताइन्। तर, कोरोनाका कारण विगतजस्तो व्यापार नभएको उनको अनुभव छ। तिहारमा करुवा, टिनको बाकस, तामाको गाग्री, ताउलीको बिक्री बढेको उनले सुनाइन्। अरूबेलाभन्दा तिहारमा भाँडाका सामान बिक्री झन्डै दोब्बर हुने गरेकोे उनी सुनाउँछिन्। अरूबेला पैसा छैन भनेर श्रीमती, छोराछोरीलाई टारिदिन्छन् तर चाडपर्वका बेला हरेक वर्ष एउटा एउटा भाँडा किन्दा खुसी हुन्छन्। नयाँ भाँडा देख्दा आकर्षण बढ्ने र लक्ष्मी पनि खुसी हुने उनले विश्वास छ। तिहार हिन्दू धर्मावलम्बीको दसैंपछिको सबैभन्दा ठूलो सांस्कतिक पर्व हो। यो पर्व कात्तिक कृष्ण पक्ष त्रयोदशीका दिन काग तिहारको नामले सुरु भएर कात्तिक शुक्ल पक्षको द्वितीया तिथिको भाइटीकासम्म पाँच दिन मनाइन्छ। पाँच दिनसम्म मनाइने भएकाले यसलाई यमपञ्चक पनि भनिन्छ। यमराजले आफ्नी बहिनी यमुनाका घरमा आतिथ्य ग्रहण गरेको हुनाले यी पाँच दिनलाई यमपञ्चक भनिएको हो भन्ने पौराणिक मान्यता रहिआएको छ। तिहार भनेको प्रकृतिपूजक पर्व पनि हो। वर्षभरि काममा लगाइने जीवजन्तुदेखि सन्देशबाहक पन्छी काग र पानीको प्रमुख स्रोत मानिने पर्वतको पूजा गर्नु भनेको प्रेम, सद्भाव र मैत्रीको प्रतीकसमेत हो। हिन्दू धर्मावलम्बीले दीपावली (दिवाली) को रूपमा यस पर्वलाई नेपाललगायत विश्वका थुप्रै देशमा धूमधामसाथ मनाउँछन्। यसलाई दीपावली अनि दिवाली नामले पनि चिनिन्छ। यही दिन भगवान् धनवन्तरीको जन्म भएको हुनाले यसलाई धनवन्तरी जयन्ती वा धनतरेस पनि भनिन्छ। यसै दिन साँझमा घरको मूलद्वार सामु यमराजलाई दीप दान गर्नाले मृत्युदेव प्रसन्न भई आरोग्यता तथा दीर्घजीवन प्रदान गर्छन् भन्ने विश्वास छ। त्यो घरमा कहिल्यै पनि अपमृत्यु वा अल्पमृत्यु हुँदैन भन्ने मान्यता छ। यमपञ्चकमा क्रमशः काग, कुकुर, गाई र लक्ष्मी, गोरु (गोवद्र्धन र भाइ पूजा गरिन्छ। तिहार रङ, फूलमाला, उज्यालो र विभिन्न पूजाआजाको पर्व हो जसमा पिङ खेल्ने, दीपावली गर्ने र देउसीभैलो खेल्दै सेलरोटी आदि मिष्ठान्न खाई भब्य रूपमा हर्षोल्लासका साथ रमाइलो गरी मनाउने गरिन्छ। पण्डित गिरीराज उपाध्ययले लक्ष्मीपूजाको दिनलाई दीपज्वालासहित दीपावली गरिने भएकाले भाँडावर्तनको महŒवको अझ बढेको बताउँछन्। लक्ष्मी भित्र्याउँदा प्रायःजसोले कुनै न कुनै नयाँ भाँडा किन्ने गरेको सुनाउँछन्। भाँडा किन्दा लक्ष्मी खुसी हुने र धन वृद्घि हुने विश्वास रहेको पाइन्छ। अन्य समयभन्दा तिहारमा किनिएको सामान विशेष महŒवको हुने भएकाले प्रायःजसोले तिहारअघि किनेर लक्ष्मीपूजाका दिन भित्र्याउने गर्छन्।"
नेकपा शीर्ष पाँच नेताको धुम्बाराही छलफल सकियो,"काठमाडौं : नेपाल कम्युनिस्ट पार्टी (नेकपा) सचिवालयका शीर्ष पाँच नेताको छलफल सकिएको छ। पार्टी केन्द्रीय कार्यालय धुम्बाराहीमा डेढ घण्टासम्म चलेको बैठक भर्खरै सम्पन्न भएको हो। बैठकमा सहभागी नेकपा प्रवक्ता नारायणकाजी श्रेष्ठका अनुसार अध्यक्ष एवम् प्रधानमन्त्री केपी ओलीलाई सचिवालय बैठक चाँडोभन्दा चाँडो बोलाउन गरिएको आग्रहका विषयमा बैठकमा छलफल भएको छ। छलफल अघि बालुवाटार पुगेर प्रधानमन्त्री ओलीसँग भेटेर कार्यकारी अध्यक्ष पुष्पकमल दाहाल प्रचण्ड धुम्बाराही पुगेका थिए। छलफलमा अध्यक्ष प्रचण्डसहित वरिष्ठ नेताद्वय माधवकुमार नेपाल, झलनाथ खनाल, उपाध्यक्ष वामदेव गौतम र प्रवक्ता श्रेष्ठ सहभागी थिए। पाँच नेताको बैठकमा अध्यक्ष प्रचण्डले बालुवाटारमा प्रधानमन्त्री ओलीसँग भएको कुराकानीको ब्रिफिङ गरेका छन्। ओलीले प्रचण्डसँगको छलफलमा बिहीबारसम्ममा सचिवालय बैठक बोलाउने आश्वासन दिएका छन्। बुधबार उपत्यका बाहिर जाने कार्यक्रम रहेको र बिहीबार सचिवालय बैठक बोलाउने सम्भावनाका विषयमा ओली र प्रचण्डबीच छलफल भएको थियो। यद्यपि ओलीले बैठकका विषयमा अझैसम्म सहमति दिएका छैनन्। नेकपा सचिवालयका पाँच सदस्यलले यसअघि कात्तिक २२ गते अध्यक्ष एवम् प्रधानमन्त्री अोलीलाई भेटेर लिखित रुपमा सचिवालय बैठक तत्काल बस्ने कुरामा सहमति जुटाउन र बैठक बस्न अनुरोध गरिसकेका छन्। नेताहरुले बैठकका एजेन्डाहित दुई पन्ने पत्र ओलीलाई बालुवाटार पुगेका बुझाएका हुन्। पाँच नेताको आजको बैठकमासमेत छिटोभन्दा छिटो बैठक बस्नुबाहेक विकल्प नभएको विषयमा छलफल भएको प्रवक्ता श्रेष्ठले बताए। कार्यकारी अध्यक्ष प्रचण्डले प्रधानमन्त्री एवम् पार्टी अध्यक्ष ओली उपत्यका बाहिर जाने भन्ने योजनामा भएको स्थितिमा पनि २७ गते सचिवालय बैठक बस्नुपर्छ भनेर प्रधानमन्त्रीसँग अनुरोध गर्नु भएको छ, प्रवक्ता श्रेष्ठले भने, अध्यक्ष ओलीले २७ गते बैठक बस्ने कुरामा पनि सहमति जनाउनु भएको छैन। पार्टी विवादको छाया संसद्मा पनि प्रधानमन्त्रीबाट महागुरू फाल्गुनन्दप्रति सम्मान प्रचण्डले सचिवालय बैठकको तयारी गरेपछि बालुवाटारबाट ओलीको निम्तो प्रधानमन्त्रीसँगको भेट सकेर प्रचण्ड धुम्बाराहीमा : सचिवालयका पाँच सदस्यको छलफल अनौपचारिक बैठकमा पार्टी एकतालाई मध्यनजर गर्दै पुनः सचिवालय बैठकका लागि अध्यक्ष ओलीसँग आग्रह गर्ने निर्णय भएको उनको भनाइ छ। आजको छलफल अनौपचारिक हो। हामी पार्टी एकताप्रति अत्यन्त संवेदनशील छौँ। धैर्यका र सहमतिका साथ बैठक बस्नका लागि प्रयास गरिराखेका छौँ, प्रवक्ता श्रेष्ठले भने, एकता र निर्णय कार्यान्वयनको प्रयत्नमा छौँ। पर्सि बैठक बस्ने सहमति हुन्छ भन्ने हामी चाहन्छौँ। आजको डेढ घण्टा लामो छलफल सचिवालय बैठकमै केन्द्रित भएको उनको भनाइ छ। पार्टीको निर्णय र सहमतिको उलंघन गर्दै प्रधानमन्त्री ओलीले आफूखुसी राजदूत नियुक्तिको सिफारिस गरेको, मन्त्रिपरिषद् पुनर्गठनमा पार्टीभित्र कुनै परामर्श नगरेको, कर्णालीका मुख्यमन्त्री महेन्द्रबहादुर शाहीविरुद्ध अविश्वासको प्रस्ताव दर्ता गर्न उक्साएको, सीमा लगायत विषयमा संवाद ठप्प भएका बेला भारतको गुप्तर संस्था रअ प्रमुख सामन्तकुमार गोयललाई भेटेर त्यसलाई उपलब्धीका रुपमा प्रचार गरेको र पर्सामा पूर्वमाओवादी पृष्ठभूमिका मुकेश चौरसियाको हत्या हुँदा दोषीलाई कारबाही नगर्न दबाब दिएको आरोप लगाउँदै प्रचण्डनेपाल पक्ष यतिबेला ओली टिमसँग रुष्ट भएको छ।"
शिक्षा र स्वास्थ्य क्षेत्रमा लगानी बढाउन सरकारसँग राष्ट्रपतिको आग्रह,"काठमाडौं : राष्ट्रपति विद्यादेवी भण्डारीले भएको पूर्वाधार र जनशक्तिको भरपूर प्रयोग गर्दै शिक्षा र स्वास्थ्य क्षेत्रमा लगानी बढाउन सरकारलाई आग्रह गरेकी छन्। स्वास्थ्य तथा जनसंख्या मन्त्रालयले कोभिड १९ रोकथाम तथा नियन्त्रणसम्बन्धी गरेका कामको विवरणबारे मंगलबार शीतल निवासमा जानकारी लिँदै राष्ट्रपति भण्डारीले अहिलेको पहिलो काम जीवन जोगाउनु भएकामा जोड दिइन्। आफूलाई जोखिममा राखेर पनि कोभिड नियन्त्रण तथा रोकथामका लागि स्वास्थ्यकर्मीले गरिरहेको प्रयासको प्रशंसा गर्दै उनले अहिलेका अवस्थामा बालबालिका, वृद्धवृद्धा र शारीरिक अशक्तता भएका नागरिकको विशेष ख्याल गर्न आग्रह गरिन्। बढीभन्दा बढी सेवा प्रवाह गर्न र विज्ञको सल्लाहसुझाव लिई अघि बढ्न उनले सरकारलाई सुझाव दिएकी छन्। उनले पूर्वाधार निर्माण र जनशक्ति अभाव पूर्ति गर्न ध्यान दिन तथा महामारी अझै बढे के गर्ने भन्नेबारे तयारी थाल्न सरकारलाई सुझाव दिएकी हुन्। गरीबीको चेपुवामा परेका नागरिकको समस्यातर्फ ध्यान दिन आग्रह गर्दै उनले अहिलेको महामारीका बेला स्थानीय तहलाई झन् सक्रिय गराउन आवश्यक रहेकामा जोड दिएकी छन्। राष्ट्रपति भण्डारीले कोभिडको महामारीबाट पाठ सिकी अब सरकारले शिक्षा र स्वास्थ्य क्षेत्रमा लगानी बढाउँदै लैजानुपर्नेमा जोड दिएकी छन्। उनले न्यूनआय भएका, अप्ठ्यारामा परेका तथा गरीबीको दुश्चक्रमा परेकाहरुको समस्याप्रति सबैको ध्यानाकर्षण गराइन्। राष्ट्रपति भण्डारीले सामाजिक जनजीवन सहज तुल्याउन तथा राज्यका सम्पूर्ण अंगसहित स्थानीय तहलाई साथमा लिएर काम गर्न केन्द्रीय सरकारलाई सुझाव दिइन्। राष्ट्रपतिसँगको भेटको अवसरमा स्वास्थ्यमन्त्री भानुभक्त ढकालले कोभिडको खोप प्रयोगमा आए नेपाली नागरिक त्यसबाट वञ्चित हुन नपर्ने गरी सरकारले कामकारवाही अघि बढाएको जानकारी दिए। अस्पतालमा शैय्या पर्याप्त भएको जनाउँदै मन्त्री ढकालले कोभिडबाट संक्रमितले उपचारबाट वञ्चित हुनुपर्ने अवस्था नरहेको स्पष्ट पारे। काठमाडौँ उपत्यकाका विभिन्न सरकारी अस्पतालका निर्देशक तथा पदाधिकारीले कोभिड महामारीका समयमा आआफ्नो अस्पतालले गरेका काम तथा आगामी योजनाबारे राष्ट्रपतिसमक्ष अवगत गराएका छन्। रासस"
हामी पार्टी विभाजनको निकास खोज्दैनौँ : नारायणकाजी श्रेष्ठ,"काठमाडौं : नेपाल कम्युनिस्ट पार्टी (नेकपा) प्रवक्ता नारायणकाजी श्रेष्ठले पार्टी विभाजनको निकास नखोज्ने बताएका छन्। पार्टीभित्र नेतृत्वको विषयमा विवाद बढ्दै जाँदा पार्टी केन्द्रीय कार्यालय धुम्बाराहीमा बसेको शीर्ष पाँच नेताको अनौपचारिक बैठकपछि पत्रकारसँग कुरा गर्दैै नेता श्रेष्ठले यस्तो बताएका हुन्। पार्टी कार्यालयमा कार्यकारी अध्यक्ष पुष्पकमल दाहाल प्रचण्ड, वरिष्ठ नेताद्वय माधवकुमार नेपाल, झलनाथ खनाल, उपाध्यक्ष वामदेव गौतम र प्रवक्ता श्रेष्ठको सहभागीतामा बैठक बसेको थियो। उनले पार्टी एकतालाई विभाजनमा धकेल्ने कुरा नेपाली जनता, राष्ट्र र कम्युनिस्ट आन्दोलनको पक्षमा नहुनेसमेत बताए। हामी विभाजनमा निकास खोज्दैनौँ। त्यो उपयुक्त होइन। हामीले धेरै मिहनत गरेर र महान क्रान्तिकारी उद्देश्यलाई केन्द्रबिन्दुमा राखेर पार्टी एकता गरेका हौँ, प्रवक्ता श्रेष्ठले भने, यो पार्टी एकताको अहिलेको असफलता वा पार्टीलाई विभाजनमा धकेल्ने कुरा नेपाली जनता, राष्ट्र र कम्युनिस्ट आन्दोलनको पक्षमा हुँदैन। उनले पार्टी विभाजनको बाटोले विदेशी प्रतिक्रियावादीको सेवाको काम गर्ने हुँदा त्यो नसोचेको उल्लेख गरे। पार्टी विभाजनको कुरा चाहिँ देशी र विदेशी प्रतिक्रियावादीको सेवा गर्ने काम हुन्छ, उनले भने, यो गर्नु हुँदैन भन्ने हाम्रो धारणा छ। प्रचण्डले सचिवालय बैठकको तयारी गरेपछि बालुवाटारबाट ओलीको निम्तो प्रधानमन्त्रीसँगको भेट सकेर प्रचण्ड धुम्बाराहीमा : सचिवालयका पाँच सदस्यको छलफल नेकपा शीर्ष पाँच नेताको धुम्बाराही छलफल सकियो त्यसैगरी प्रवक्ता श्रेष्ठले भारतसँगको सम्बन्ध सुधारको चाहना रहेको तर त्यो राष्ट्रिय स्वाधिनताको रक्षाका लागि हुनुपर्नेमा जोड दिएका छन्। उनले नेपाल र भारतका सन्दर्भमा अहिले देखा परेका समस्याको सकारात्मक समाधान हुनुपर्नेमा जोड दिए। हामी भारतसँग सम्बन्ध सुधार भएको हेर्न चाहन्छौँ, प्रवक्ता श्रेष्ठले भने, तर, सुधारको शर्त के हो भने नेपालको राष्ट्रिय सार्वभौमिकता, भौगोलिक अखण्डता, स्वाधिनता र हितको रक्षा, नेपाल र भारतको सन्दर्भमा देखा परेका अहिलेका समस्याको सकारात्मक समाधान हुनुपर्छ।"
प्रधानमन्त्रीबाट महागुरू फाल्गुनन्दप्रति सम्मान,"काठमाडौं : प्रधानमन्त्री केपी शर्मा ओलीले राष्ट्रिय विभूति महागुरू फाल्गुनन्दको १३६ औँ जन्मजयन्तीका अवसरमा सम्मान व्यक्त गरेका छन्। प्रधानमन्त्री ओलीले आज ट्वीटमार्फत महागुरूप्रति उच्च सम्मान व्यक्त गरेका हुन्। उनको सन्देशमा भनिएको छ, 'राष्ट्रिय विभूति, समाज सुधारक महागुरू फाल्गुनन्दको १३६ औँ जन्मजयन्तिका अवसरमा उहाँप्रति उच्च सम्मान प्रकट गर्दछु। यस अवसरमा सम्पूर्ण दिदीबहिनी तथा दाजुभाइमा उहाँको शिक्षा र सत्प्रेरणाबाट आपसी एकता र सद्भाव वृद्धि होस् भन्ने कामना गर्दछु।'"
छठ मनाउन दिन माग,"विराटनगर : कोरोना संक्रमणको त्रास बढेसँगै सरकारले सार्वजनिक स्थलमा भेला नहुन निर्देशन दिइरहेका बेला सरोकारवालाले छठ पर्व मनाउन पाउनुपर्ने माग गरेका छन्। भौतिक दूरी कायम गरेर पूजाआजा गर्ने वातावरण बनाउन विराटनगरका विभिन्न नौ वटा संघसंस्थाले प्रशासनको ध्यानाकर्षण गराएका छन्। प्रशासनले छठ पर्व मनाउन नदिने निर्णय गरेर अपत्यारिलो र धार्मिक आस्थामाथि प्रहार गरेको सरोकारवालाको आरोप छ। नेपाली कांग्रेसका प्रदेश १ का प्रमुख सचेतक केदार कार्कीले छठ पव गर्न नदिनु धार्मिक गतिविधि विरोधी कार्य भएको बताए। किनमेलका लागि बजार र महल खोल्न दिने तर परम्परादेखि चलेका धार्मिक गतिविधि रोक्ने प्रशासनको निर्णय धर्म विरोधी कार्य भएको उनको तर्क छ। मोरङका सहायक प्रमुख जिल्ला अधिकारी धु्रवबहादुर खड्काले पर्वको नाममा भीडभाड गर्ने नदिने सरकारको नीति रहेको बताए। पहिला जस्तो भीडभाड गर्न मिल्दैन उनले भने, सुरक्षित तरिकाले मनाउन आग्रह गरिएको हो। छठपर्व कार्तिक चतुर्थी तिथिदेखि सुरु हुन्छ। चार दिनसम्म चल्ने यो पर्व सप्तमी तिथिमा उदाउँदो सूर्यलाई अर्घ दिई विधिवत् रूपमा समापन हुन्छ।"
दक्षिणकालीमा सेलरोटी बनाउने प्रतिस्पर्धा,"काठमाडौँ : दक्षिणकाली मन्दिरको परिचय बोकेको सेलरोटीको मौलीकता र बजारीकरण गर्ने उदेश्यले सोमबार सेलरोटी पकाउने र पस्कने कलाको प्रतिस्पर्धा भएको छ । तिहारमा पकाइने मुख्य परिकार मध्येको एक सेलरोटी र दक्षिणकाली मन्दिरको धार्मिक पर्यटन प्रवर्दन गर्ने उद्देश्यले मन्दिर क्षेत्रमा रहेका करिब ५ दर्जन व्यवसायी प्रतियोगितामा सहभागी भएका छन् । ललितपुर सातदोबाटोस्थित आइएचएम कलेज र आइएम विथ सेफको संयोजन तथा दक्षिणकाली नगरपालिका र पर्यटन बोर्डको सयुक्त सहकार्यमा नेपाली सेफ र कलरीनरी जगतका एक दर्जन भन्दा बढी संघसस्थाको संयुक्त आयोजनामा टेस्ट अफ नेप्लिज फुडद नेक्स्ट डेस्टिनेसन (सिरिज) अन्तर्गत पहिलो कार्यक्रम सम्पन्न भएको हो । नेपाली मौलिक खानालाई स्थानीय स्तरबाटै चिनाउने र बजार प्रवद्र्धन गर्ने उदेश्यले कर्मा मिडियाको व्यवस्थापनमा कार्यक्रम भएको हो । प्रतियोगितामा सहभागी व्यवसायीलाई ३ समूहमा विभाजन गरेर सेफको ३ वटा निर्णायक मण्डलीले तयारी, मौलिकता, स्वाद र बजारीकरणको सम्भावना लगायतको मापदण्डलाई आधार बनाएर उत्कृष्ट ३ व्यवसायी छनोट गरेको छ । प्रतियोगितामा माया दिदीको खाजाकी सञ्चालक माया ब्लोन प्रथम, जयकाली खानाका सञ्चालक शारदा तामाङ दित्तिय र बालकृष्ण श्रेष्ठले तृतीय स्थान हासिल गरे । उनीहरुलाई दक्षिणकाली नगरपालिकाका मेयर मोहन बस्नेतले क्रमश नगद १०, ७ र ५ हजार तथा प्रशंसापत्रले सम्मानित गरे ।"
फाल्गुनन्द जयन्ती मनाइँदै,"विराटनगर : समाज सुधारकका रूपमा परिचित फाल्गुनन्द लिङ्देनको जन्मजयन्ती मंगलबार किरात धर्मावलम्बीहरूले विशेष महत्त्वका साथ मनाउँदैछन्। नेपाल सरकारले २०६६ मंसिर १६ गते राष्ट्रिय विभूति घोषणासमेत गरेको लिङ्देनका जन्मस्थानमा जयन्तीका दिन विशेष पूजासहितका कार्यक्रम राखिने गरिन्थ्यो। तर यो वर्ष कोरोना महामारीका कारण सामान्य पूजा र कार्यक्रम मात्र गर्ने तयारी गरिएको छ। किराँतीहरूले फाल्गुनन्दलाई महागुरुको रूपमा पुज्ने गरेका छन्। लिङ्देनको जन्मजयन्ती परेकाले मंगलबार प्रदेश १ मा सार्वजनिक बिदा दिइएको छ। प्रदेश १ आन्तरिक मामिला तथा कानुन मन्त्रालयका उपसचिव तथा प्रवक्ता कमलबहादुर थापाले फाल्गुनन्द दिवसको दिन प्रदेश भरी बिदा दिने निर्णय गरेको प्रदेशको राजपत्रमा नै उल्लेख गरिएको जनाए। फाल्गुनन्दको जन्म १९४२ साल कात्तिक २५ गते आइतबार हालको प्रदेश १ को इलामस्थित माङ्सेबुङ गाउँपालिका २ इभाङस्थित चुम्चिनाम्बामा भएको थियो। फाल्गुनन्दले समाज सुधारमा महत्त्वपूर्ण योगदान दिएका छन्। उनले किरात धर्मावलम्बीहरूको मुन्धुमलाई लिखित रूपमा ल्याउन सुरुआत गरेका थिए। उनको पहलमा पाँचथरको चोकमागुमा १९८८ सालमा गरिएको बृहत् भेलाले सत्यधर्म मुचुल्का नामक निर्णयमा छोरीचेलीलाई छोरा समान शिक्षा, अंश दिनुपर्ने, बलि प्रथा अन्त्य गर्नुपर्ने, आत्मनिर्भर बन्न स्वदेशी उत्पादनमा जोड दिनुपर्ने उल्लेख छ। करिब ९ वर्ष ब्रिटिस गोर्खा सैनिकमा बिताएका फाल्गुनन्दले सैनिक जीवनबाट फर्किएपछि समाज सुधार र धार्मिक कार्यमा जीवन बिताएका थिए। उनले समाज सुधारका लागि गरेको कार्यको सम्मान गर्दै सरकारले राष्ट्रिय विभूतिको रूपमा सम्मान गरेको छ। २००५ साल चैत २२ गते ६६ वर्षको उमेरमा पाँचथरको इम्बुङमा निधन भएका उनले महिलालाई पनि पुरुष समान अधिकार र सम्मान दिनुपर्ने सन्देशको प्रचार गरेर लैंगिक समानताको पनि वकालत गरेको मानिन्छ।"
ट्रकले मोटरसाइकललाई ठक्कर दिँदा तीन जनाको मृत्यु,दाङ : ट्रकले मोटरसाइकललाई ठक्कर दिँदा देउखुरीमा तीन जनाको मृत्यु भएको छ । राप्ती गाउँपालिका ४ मौरीघाटमा पश्चिमबाट पूर्वतर्फ जाँदै गरेको ना ६ ख ३३४४ नम्बरको ट्रकले विपरीत दिशाबाट आइरहेको रा ५ प ६७४४ नम्बरको मोटरसाइकललाई ठक्कर दिँदा मोटरसाइकलमा सवार तीन जनाको घटनास्थलमै मृत्यु भएको हो । मंगलबार राति ८ बजेतिर उक्त दुर्घटना भएको जिल्ला प्रहरी कार्यालय दाङका प्रहरी नायब उपरीक्षक सुमित खड्काले जानकारी दिए । मृतक तीनै जनाको पहिचान खुल्न सकेको छैन। शव परीक्षणका लागि लमही अस्पतालमा राखिएको छ । शवलाई पोष्टमार्टमको लागि लमही अस्पतालमा राखिएको छ । मृतक ३ जनाको टाउकोमा गम्भीर चोट देखिएको छ ।
खोला निषेधित क्षेत्र,"उदयपुर : कोरोना संक्रमणको त्रास बढ्दै गएपछि जिल्ला कोभिड१९ संकट व्यवस्थापन समिति (डीसीसीएमसी) ले उदयपुरका सबै खोलालाई निषेधित क्षेत्र घोषणा गरेको छ। चाडपर्वमा हुने भीड र मानवीय चहलपहल नियन्त्रण गर्न मंसिर ५ र ६ गतेलाई यस्तो निर्णय गरिएको प्रमुख जिल्ला अधिकारी चक्रपाणी पाण्डेले जानकारी दिए। उनका अनुसार मंसिर ५ गते शुक्रबार दिउँसो ३ बजेदेखि ६ गते शनिबार बिहान ८ बजेसम्म त्रियुगा, बरुवा, फर्सेट, मुर्कुचीको छौंडिया, कटारीको तावाश्री लगायतका खोलालाई निषेधित क्षेत्र घोषणा गरिएको हो। देउसी भैलो कार्यक्रम पनि बन्द गरिएको बताउँदै पाण्डेले भने, को कहाँबाट कसरी आएको हुन्छ, देउसी र भैलोको नाममा घरघरमा संक्रमण सर्ने खतरा रहेकाले प्रतिबन्ध लगाएका हौं। निर्देशन पालना नभएको पाइए कानुनबमोजिम कारबाही हुने उनको भनाइ छ। बैठकले चाडपर्व घरपरिवारभित्र मात्र मनाउन र मठमन्दिरमा गरिने नित्य पूजाबाहेक मठमन्दिर, सार्वजनिक स्थल, नदी र तालतलैयामा समूहमा भेला नहुने, सांस्कृतिक र खेलकुद गतिविधि नगर्ने निर्णय गरेको छ।"
लुम्बिनीमा भर्चुअल मोन्लम,"बुटवल : लुम्बिनीमा आध्यात्मिक वातावरण निर्माणको महत्त्वपूर्ण पर्व मोन्लम (विश्वशान्ति पूजा) यस वर्ष भर्चुअल रूपमा भएको छ। कोरोना महामारीका कारण लुम्बिनीमै सहभागी हुन नसक्ने भएपछि भिडियोमार्फत मोन्लम मनाइएको हो। मोन्लम अर्थात् विश्वशान्ति पूजा लुम्बिनीमा ३० औं वर्षदेखि निरन्तर भइरहेको छ। बौद्ध धर्मका दुई धारमध्ये महायानअन्तर्गत हिमाली बौद्ध परम्पराअनुसार शाक्य सम्प्रदायले लुम्बिनीमा मोन्लम गर्दै आएका छन्। यो नेपालको हिमाली क्षेत्र र तिब्बतमा स्थापित परम्परा हो। लुम्बिनीमा निरन्तर भइरहेको पर्वलाई निरन्तरता दिन मुख्य गुरु अभिकृत बज्र रिम्पोछेले भर्चुअल मोन्लम गरेका हुन्। तीन दिनमा छोट्याइएको मोन्लममा भर्चुअल माध्यमबाट विश्वभरका सयौं शाक्य परम्पराका अनुयायी र बौद्ध धर्मावलम्बी सहभागी भएको मोन्लम कमिटी नेपालका सदस्य सूर्यबहादुर लामाले जानकारी दिए। मोन्लम लुम्बिनी पर्यटनको प्रमुख सांस्कृतिक आधारका रूपमा रहेको छ। १० देखि १२ दिनसम्म बृहत् रूपमा हुने शान्ति पूजामा हजारौं सहभागी हुन्थे। लुम्बिनीमा हुने भिक्षुमयताले बुद्धकालीन समयको झल्को दिँदै आएको लुम्बिनी बौद्ध विश्वविद्यालय केन्द्रीय क्याम्पसका पूर्व प्रमुख इन्द्र काफ्ले बताउँछन्। यस वर्ष भने लुम्बिनी भिक्षुमय हुन सकेन उनले भने, भर्चुअल मोन्लममा कोरोनामुक्त विश्वको कामना गरिएको छ। गौतम बुद्धको महापरिनिर्वाणपछि बौद्ध भिक्षुहरू तीर्थ यात्राका लागि बुद्ध जन्मेको पवित्र भूमि लुम्बिनी आउन थालेको तथ्य बौद्ध ग्रन्थमा पाइन्छ। काफ्लेका अनुसार ईशापूर्व २४९ मा सम्राट् अशोक लुम्बिनी आउँदा यो स्थल बौद्ध तीर्थका रूपमा ख्यातिप्राप्त भइसकेको थियो। लुम्बिनीमा भेला भएका टाढाटाढाका बौद्ध भिक्षु यहाँ केही दिन बसी श्रद्धापूर्वक बुद्धको वन्दना गर्दै बुद्धका शिक्षा अर्थात् त्रिपिटकका सूत्र पाठ गरेर बस्थे।"
सात महिनाको गर्भ बोकेर बलात्कृत बालिका प्रहरीमा,"गोरखा : गत वैशाख ११ गते १४ वर्षकी मुनिया(नाम परिवर्तित) दिउसो साँढे १ बजे न्यूरो(तरकारी) टिप्न गोरखा नगरपालिका ८ स्थित डेरा नजिकैको पखेरामा गइन्। स्थानीय तुलबहादुर थापाले उनलाई देखे, गोठमा बोलाए। न्यूरो टिपिदिने, कापी, कलम, लुगा किनिदिने भनेर फकाए, पीडित बालिकाले प्रहरीसमक्ष बयान दिइन्, अनि करणी गरे। भारत घर भइ लामो समयदेखि बुबा आमासित गोरखामा बस्दै आएकी मुनियाँलाई ५९ वर्षका थापाले घटना बारे कसैलाई नभन्न आग्रह गरे। डरधम्कीका कारण उनले घटना बारेमा कसैलाई नभनेको पनि प्रहरीलाई सुनाइन्। तर उनको महिनावारी रोकियो। जबर्जस्ती करणी गरेका थापाविरुद्ध कारबाही गर्न माग गर्दै पीडितका बुबाले सात महिनापछि कात्तिक २३ गते आइतबार थापाविरुद्ध जिल्ला प्रहरी कार्यालयमा जाहेरी दिए। प्रहरीले जबर्जस्ती करणीसम्बन्धी मुद्धा दर्ता गरी अनुसन्धान प्रक्रिया अघि बढाएको जनाएको छ तर आफूविरुद्ध पीडितहरु प्रहरीमा गएको सुइँको पाएका थापा फरार भएको प्रहरी निरीक्षक धर्म अधिकारी बताउँछन्। हामीले मुद्धा दर्ता गरिसक्यौँ। प्रतिवादीको खोजी गरिरहेका छौँ, उनले भने। त्यस्तै १४ वर्षकी बालिकालाई पटक पटक जबर्जस्ती करणी गरेको आरोपमा गोरखा नगरपालिका १० छेपेटारका १९ वर्षका प्रेम तामाङविरुद्ध मुद्धा दर्ता भएको छ। बिहे गर्ने प्रलोभनमा गत कात्तिक १६ गतेदेखि १९ गतेसम्म आफ्नै घरमा ल्याइ करणी गरेको पीडित बालिकाले प्रहरीसमक्ष बयान दिएकी छन्। पीडितकी आमाले दिएको जाहेरीको आधारमा तामाङलाई पक्राउ गरी जवर्जस्ती करणी सम्बन्धी मुद्धा दर्ता गरी कारबाही प्रक्रिया अघि बढाएको प्रहरी निरीक्षक अधिकारीले जानकारी दिए। १७ वर्षकी किशोरीमाथि बारम्बार करणी गरेका १९ वर्षीय सरोजलाल मुखिया पनि पक्राउ परेका छन्। बारा जिल्ला सिम्रौनगढ नगरपालिका १ घर भइ हाल पालुङ्टार नगरपालिका २ मा ज्याला मजदुरी गरी बस्ने मुखियाले गत कात्तिक १५ गतेदेखि १७ गतेसम्म किशोरीमाथि पटक पटक करणी गर्ने गरेको सूचनाको आधारमा पक्राउ गरी जबर्जस्ती करणीसम्बन्धी मुद्धा दर्ता गरेको प्रहरीले जनाएको छ।"
माटोको भाँडामा पनि भारतीय भर,"विराटनगर : माटोको भाँडा बनाउने कुमाल पुख्र्योली पेशा प्रति विमुख हुँदा नेपाली बजारमा भारतीय माटोको भाँडा आउन थालेका छन् । भाँडा बनाउने माटो र मेहनत अनुसारको आम्दानी नहुँदा नेपाली कुमाल आफ्नो पुख्र्यौली पेशबाट विखुम हुँदा सीमा आसपासका बजारमा भारतीय कुमालले बनाएका भाँडा बिक्री हुन थालेका हुन् । कोरोना संक्रमणलाई नियन्त्रण गर्न सरकारले नेपाल र भारतको सीमा सिल गरेका बेला पनि भारतीय भाँडाका व्यापारी प्रदेश१ को राजधानी विराटनगरमा माटोको भाँडाका वर्तन बिक्री गर्न आउने गरेका छन् । पुस्तौदेखि गर्दै आएको काम आधुनिकताको चपेटाले संकटमा परेपछि कुमकलहरु अहिले अन्य पेशमा संलग्न हुन थालेका छन् । नेपालमा भाँडा नबनेपछि भारतीय सिमावर्ती बजारका कुमालले माटोको भाडा विराटनगरको बजारमा बेच्ने गरेका छन् । सार्वजनिक जग्गामा माटो निकाल्न रोक लगाएपछि माटोको भाँडा बनाउने पेशा संकटमा परेको भन्दै नेपाली कुमालले अन्य पेशा रोजेका छन् । चाड पर्वको बेला माटाको भाँडा बढी प्रयोग हुने भएका भारत बिहारका सिमावर्ती गाउँका फरविस गञ्ज, जिमराही, पुलकाहाका कुमाल बिहानैदेखि सडक किनारामा माटोेका भाडा बिक्री गर्न व्यस्त देखिन्छन् । लामो समयदेखि विराटनगरको भड्ठी मोडमा माटोका भाँडाको पसल संचाल गर्दे आएका रमानन्द साहले आफूले भारतीय कुमालले बनाएका भाँडा बिक्री गर्ने गरेको बताए । व्यापार राम्रो छ । तर नेपाली कुमालले माग अनुसारको माटोका भाँडा बनाउँदैन्, उनले भनिन् । भारतको फुलकाहा बजारका चिन्ता देवीले चार्डपर्वको बेला आफूहरु नेपाली बजारमा आएर भाँडा बिक्री गर्ने गरेको सुनाइन् । उनले बिहानदेखि बेलुकासम्म भाँडा बिक्री राम्रो हुने गरेको बताए । भारतीय जिमराहीका श्यामदेव पण्डितले विराटनगरका अधिकाशं पसलमा आफूले थोक रुपमा माटोका भाँडा बिक्री गर्ने गरेको बताए । नेपाली बजारमा माटोका भाँडा बिक्री गरेर ४ सन्तानको पढाइसहित घर चलाउने गरेको उनले बताए । माटोका भाँडा प्राय धार्मिक काम, पूजापाठको काममा प्रयोग गर्नुपर्ने अनिवार्यता रहेको छ । मेहनत अनुसारको आम्दानी नहुने भएकाले आफूहरु माटोका भाँडा बनाउन छोडेको विराटनगरका मनोज कम्हारले जानकारी दिए । पछिल्ला दिनमा युवा पुस्ताको आकर्षण कम हुँदा माटोका भाँडा भारतबाट ल्याउनुपर्नै बाध्यता भएको उनको भनाइ छ । परम्परादेखि नै माटोबाट बनाइएका विभिन्न भाँडा घरघरमा हिजोआज प्रयोग गरिन छाडेपछि पेशा नै संकटमा परेको छ । कुमालको पेशा बजारमा आएका प्लाष्टिकका भाँडाको प्रयोग बढ्दै जाँदा लोप हुँदै गएकोमा बूढापाका चिन्ता व्यक्त गर्छन् ।"

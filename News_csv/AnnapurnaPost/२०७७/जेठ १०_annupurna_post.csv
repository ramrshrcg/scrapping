शीर्षक,विवरण
नारायणी अस्पतालमा उपचाररत ९ जनाले जिते कोरोना,"वीरगन्ज : वीरगन्जको नारायणी अस्पतालको आइसोलेसनमा उपचार गराइ रहेका ९६ मध्ये ९ जना निको भएका छन्। दुई पटकको रिपोर्ट नेगेटिभ आएपछि शनिबार साँझ नेपाली ८ र भातीय एक गरेर ९ जना पुरुष डिस्चार्ज भएका हुन्। नारायणी अस्पतालका मेडिकल सुपरिडेन्टेन्ट (मेसु) डा मदन उपाध्यायका अनुसार डिस्चार्ज हुनेमा पर्साको वीरगन्जका तीन, बाराका दुई, रौतहटका तीन र एक भारतीय नागरिक हुन्। लगातार दोश्रो रिपोर्ट नेगेटिभ आएका उनीहरुलाई डिस्चार्ज गरिएको मेसु उपाध्यायले जानकारी दिए। उपाध्यायका अनुसार अस्पतालबाट घर गएपछि कम्तीमा पनि एक हप्तासम्म सेल्फ आइसोलेसनमा बस्ने गरी उनीहरुलाई डिस्चार्ज गरिएको हो। शनिबार डिस्चार्ज हुनेमा पर्सा जिल्लाको वीरगन्ज महानगरपालिका ३ घर भइ वीरगन्ज महानगरपालिकाको सरफाइकर्मी ५० वर्षीय, वडा नम्बर १६ घुसुकपुरका ५१ वर्षीय र वडा नम्बर २ का ५० वर्षीय पुरुष छन्। वडा नम्बर३ र वडा नम्बर१६ का दुईजनालाई वैशाख १४ र वडा नम्बर२ का एक जनालाई वैशाख १७ गते कोरोना संक्रमण पुष्टि भएपछि अस्पताल भर्ना गरिएको थियो। शनिबार डिस्चार्ज हुनेमा बाराका दुईजना मध्ये जितपुर सिमरा उपमहानगरपालिका७ का ४३ वर्षीय र बाराकै सिम्रौनगढ नगरपालिका ४ का ३१ वर्षीय पुरुष हुन्।यी दुवैलाई जेठ १७ मा संक्रमण पुष्टि भएको थियो। रौतहटको गुजरा नगरपालिका५ का ३५ वर्षीय र बिन्दाबन नगरपालिका ९ का २४ वर्षीय पुरुषलाई पनि शनिबार डिस्चार्ज गरिएको मेसु उपाध्यायले जानकारी दिए। उनीहरुलाई वैशाख १६ गते संक्रमण पुष्टि भएपछि अस्पताल ल्याइएको थियो। यसैगरी वैशाख १४ मा निको भइ अस्पतालबाट डिस्चार्ज गरेर पठाए पनि फेरि एक हप्तापछि संक्रमण देखिएर अस्पतालमा ल्याएर राखिएका दुई जनालाई पनि शनिबार डिस्चार्ज गरिएको छ । रौतहटको इशनाथ नगरपालिकाका १९ वर्षीय युवक र १ भारतीयलाई निको भएको भन्दै नारायणी अस्पतालले यसअघि पहिलो पटक वैशाख १४ गते डिस्चार्ज गरेको थियो। अस्पतालबाट डिस्चार्ज भएको एक हप्ता बित्न नपाउदै ती दुवै जनाको पीसीआर रिपोर्ट पोजिटिभ आएपछि वैशाख २१ गते फेरि अस्पताल भर्ना गरिएको थियो। वैशाख २१ गते अस्पतालमा ल्याएर राखेपछि लगातार दुई रिपोर्ट नेगेटिभ आएको र स्वास्थ्य अवस्था पनि सामान्य रहेका भन्दै उनीहरुलाई पुनः शनिबार डिस्चार्ज गरिएको हो। मेसु उपाध्यायका अनुसार शनिबार डिस्चार्ज भएका ९ मध्ये ८ नेपालीलाई एम्बुलेन्समा राखेरघर पठाइएको छ। भारतीय नागरिकलाई भने नेपाल भारत सीमा नाका बन्द रहेकाले वीरगन्ज३ छपकैयाको एक घरमा राखिएको छ। अब वीरगन्जको आइसोलेसनमा अब ८७ कोरोना संक्रमित उपचाररत रहेको मेसु उपाध्यायले जानकारी दिए। दुई पत्रकारको रिपोर्ट पनि नेगेटिभनारायणी अस्पतालको आइसोलेसनमा उपचाररत वीरगन्जका दुई सञ्चारकर्मीको पछिल्लो रिपोर्ट नेगेटिभ आएको छ। वैशाख ३० मा कोरोना संक्रमण पुष्टि भएपछि त्यहि राति दुवै पत्रकारलाई नारायणी अस्पतालमा भर्ना गरिएको थियो। उनीहरुको पहिलो पीसीआर रिपोर्ट नेगेटिभ आएको अस्पतालका मेसु उपाध्यायले जानकारी दिए। उनीहरुको स्वास्थ्य अवस्था सामान्य छ। मेसु उपाध्यायका अनुसार अब दोश्रो पटकको रिपोर्ट पनि नेगेटिभ आएपछि उनीहरुलाई डिस्चार्ज गरिने छ।"
थप ३६ जनामा कोरोना पुष्टि : संक्रमितको संख्या ५८४ पुग्यो,"काठमाडौं : शनिबार दिउँसो थप ३६ जनामा कोरोना भाइरस (कोभिड१९) को संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता डा विकास देवकोटाका अनुसार शनिबार दिउँसो थप ३६ जनामा कोरोना पुष्टि भएको हो। शनिबार बिहान मात्र ३२ जनामा कोरोना पोजिटिभ पुष्टि भएको थियो। संक्रमण पुष्टि हुनेमा सेती अस्पतालको प्रयोगशालामा बैतडी, शिवनाथ गाउँपालिका चारजना छन्। आरडीटी पोजिटिभ भेटिएका २० वर्षका दुई, २२ एक र २७ वर्षीय एक पुरुषको पीसीआर रिपोर्टसमेत पोजिटिभ आएको हो। त्यसैगरी कोसी अस्पतालको प्रयोगशालामा पीसीआर परीक्षण गराएका झापाको डिल्लीराम मावि क्वारेन्टाइनमा रहेका ३३ वर्षीय पुरुषको रिपोर्ट पोजिटिभ आएको छ। सँगै राप्ति स्वास्थ्य विज्ञान प्रतिष्ठानको प्रयोगशालामा गरिएको परीक्षणमा बाँकेको नरैनापुर मदरसाका ६ जना १७ देखि ३२ वर्षका पुरुषमा कोरोना पोजिटिभ पुष्टि भएको छ। नरैनापुर३ बाँकेको राष्ट्रिय प्रावि गोगलीका १५ जनाको रिपाेर्ट पोजिटिभ देखिएको छ। उनीहरु १६ देखि ३२ वर्षका पुरुष हुन्। नरैनापुर बाँकेकै ६ जनाको पीसीआर रिपोर्ट पोजिटिभ आएको छ। उनीहरु २२ देखि ५० वर्षका पुरुष छन्। बर्दियाका एकजना १९ वर्षीय पुरुषको रिपोर्ट पोजिटिभ आएको छ। त्यसैगरी सुर्खेतमा दुई पुरुष र एक महिलाको पीसीआर रिपोर्टसमेत पोजिटिभ आएको छ। शनिबार बिहान ३२ जनामा कोरोना संक्रमण पुष्टि भएको थियो । राष्ट्रिय जनस्वास्थ्य प्रयोगशाला, काठमाडौंमा गरिएको परीक्षणमा कपिलवस्तुमा ८ जना, सर्लाहीमा १३ जना र काठमाडौको ३५ वर्षीय पुरुषमा कोरोना भाइरस पोजिटिभ देखिएको थियो। टेकुमा गरिएको परीक्षणमा कपिलवस्तु वाणगंगा नगरपालिकाका १७, १९, २२, २९, ३५, ४०, ४२ वर्षीय पुरुष र २७ वर्षीय महिलामा, सर्लाही जिल्लाको गोडैता, कविलासी नगरपालिकाका १८, २०, २०, २०, २१, २२, २३, २६, २६, २८, ३३, ३५, ३५ वर्षीय पुरुष र बारा करैयामाइ गाउँपालिकाकी ३७ वर्षीया महिलामा कोरोना पोजिटिभ देखिएको हो। त्यसैगरी प्रादेशिक जनस्वास्थ्य प्रयोगशाला, भैरहवामा गरिएको परीक्षणमा ८ जनामा कोरोना पुष्टि भएको छ। रुपन्देही जिल्लाको गैडहवा र रोहिणी गाउँपालिकाका २०, २०, २४, २४, २७, ३०, ३० र ५५ वर्षीय पुरुषमा कोरोना पोजिटिभ देखिएको हो। सँगै भरतपुर अस्पताल कोभिड१९ प्रयोगशाला, भरतपुरमा गरिएको परीक्षणमा ५२ वर्षीय एक जनामा कोरोना भाइरस संक्रमण देखिएको थियो। मन्त्रालयका अनुसार संक्रमितको संख्या पुरुष ५०५ र महिला ७९ गरेर कुल ५८४ पुगेको छ। ७० जना निको भएका छन् भने तीन जनाको मृत्यु भएको छ। अहिलेसम्म प्रयोगशाला परीक्षणमा पीसीआर विधिबाट ४५ हजार नौ सय ५७ र आरडीटी विधिबाट ८६ हजार दुई सय ३५ नमुनाको परीक्षण गरिएको छ । मन्त्रालयका प्रवक्ता डा देवकोटाका अनुसार पछिल्लो २४ घण्टामा पीसीआर विधिबाट तीन हजार चार सय ९४ र आरडीटी विधिबाट चार हजार एक सय १९ जनाको नमुना परीक्षण गरिएको छ ।"
जुम्लामा कोरोना जोखिम बढेपछि न्यायिक सक्रियता,"काठमाडौं : उच्च अदालत जुम्लाले कोरोनाका कारण जुम्लामा उच्च जोखिम देखिएपछि भारत र तेस्रो मुलुकबाट भित्रिएका सबै नागरिकको विवरण संकलन गरी शीघ्र परीक्षणको व्यवस्था गर्न अन्तरिम आदेश जारी गरेको छ । कर्णाली प्रदेशका मुख्यमन्त्री तथा मन्त्रिपरिषद्को कार्यालय, गृह मन्त्रालय, चन्दननाथ नगरपालिका र जुम्लाका आठ गाउँपालिकालगायत निकायका नाममा आदेश जारी गरिएको छ । उच्च अदालतका वरिष्ठतम न्यायाधीश रत्नबहादुर बागचन्द र न्यायाधीश राकेशकुमार निधिको संयुक्त इजलासले उक्त आदेश दिएको हो । अधिवक्ता एवं नेपाल बारका पूर्वकेन्द्रीय सदस्य पदमबहादुर शाहीले अघिल्लो साता रिट दायर गरेका थिए । उनले रिटमा १०१२ हजारको संख्यामा भारतलगायत मुलुकबाट नागरिक जुम्लामा भित्रिएको प्रारम्भिक तथ्यांकसहित उच्च जोखिम दर्शाएका थिए । भारत र तेस्रो मुलुकबाट भित्रिएका नागरिकको वास्तविक अवस्थाबारे यकिन विवरण नभएको जिकिर रिट निवेदक शाहीको थियो । अदालतले उनीहरू सबैको पीसीआर परीक्षण गर्न र लगत संकलन गर्न भनेको छ । लगत संकलन स्थानीय तहका वडा सदस्यहरू तथा कर्मचारीमार्फत गर्नुपर्नेछ । अदालतले नै नमुना फारम तय गरी तहमा पठाएको छ । आदेशअनुसार तहहरूले आफ्नो क्षेत्रको तथ्यांक एकीकृत रुपमा तयारी पारी १५ दिनभित्र अदालत र मुख्यमन्त्री तथा मन्त्रिपरिषद् कार्यालयलगायत निकायमा पेस गर्नुपर्नेछ । विदेशबाट आएकाहरू, उनीहरूका परिवारका सदस्य र उनीहरूको भौतिक सम्पर्कमा आएका व्यक्तिको स्वास्थ्य जाँच गरी कोभिड१९ संक्रमण भएनभएको पत्ता लगाई आवश्यकताअनुरूप क्वारेन्टाइन, होम क्वारेन्टाइन वा आइसोलेसनमा राख्ने व्यवस्था गरी अनुगमन प्रतिवेदन १५१५ दिनमा अदालतमा बुझाउन भनिएको छ । यस्तै राहत वितरण, उद्धार कार्य र क्वारेन्टाइन स्थापना, सञ्चालन र व्यवस्थापनमा अनियमितता हुन नदिन खर्च प्रणालीमा पारदर्शिता कायम गर्नुपर्ने पनि आदेशमा उल्लेख छ ।"
संविधान संशोधन प्रस्ताव संसदमा,"काठमाडौं : मुलुकको नयाँ नक्साअनुसारको निसान छाप बनाउन सरकारले संविधान संशोधन विधेयक शुक्रबार संसद्मा दर्ता गरेको छ।भारतले अतिक्रमण गरेका लिपुलेक, कालापानी र लिम्पियाधुरा समेटेर नयाँ नक्सा सार्वजनिक गरिएपछि संविधानको अनुसूची (३) मा रहेको निसान छापभित्र रहेको मुलुकको पुरानो नक्सा परिवर्तन गर्नुपर्ने अवस्था आएको हो। निसान छापमा रहेको नक्सामा लिम्पियाधुरा, कालापानी र लिपुलेक क्षेत्र समेटिएको छैन। मन्त्रिपरिषद्को शुक्रबार बिहान बसेको बैठकको निर्णयपछि कानुन, न्याय तथा संसदीय मामिलामन्त्री डा शिवमाया तुम्बाहाङफेले अपराह्न प्रतिनिधिसभामा विधेयक दर्ता गरेकी थिइन्। प्रधानमन्त्री केपी ओलीले बैठकमा संविधान संशोधन प्रस्ताव गरेका थिए। नेपालको संविधानको धारा ९ को उपधारा (२) मा नेपालको निसान छाप अनूसूची ३ मा उल्लेख भएबमोजिम हुने व्यवस्था भएको र नेपाल सरकारले हालै नेपालको अद्यावधिक राजनीतिक तथा प्रशासनिक नक्सा स्वीकृत गरी नेपालको वास्तविक सीमाअनुरूपको नक्सा प्रकाशन गरेका हुनाले नेपालको संविधानको अनुसूची ३ को निसान छापभित्र अंकित नेपालको नक्सालाई नेपालको वास्तविक सीमाअनुरूप मिलाउन आवश्यक भएकाले नेपालको संविधानको अनुसूची ३ मा संशोधन गर्ने प्रयोजनका लागि यो संशोधन विधेयक पेस गरेको छु, कानुनमन्त्री तुम्बाहाङफेले संशोधनको उद्देश्य र कारणबारे विधेयकमा उल्लेख गरेकी छन्। सरकारले गत सोमबार भारतद्धारा अतिक्रमित भूमि समेटेर नेपालको नयाँ नक्सा पारित गरेको थियो। त्यसको भोलिपल्ट प्रधानमन्त्री ओलीले नयाँ नक्साअनुसारको संवैधानिक व्यवस्थाका लागि संसद्मा संविधान संशोधन विधेयक ल्याउने र उक्त विधेयक पारितमा सहयोग गर्न सबै दलसँग आग्रह गरेका थिए। भूमि व्यवस्था, सरकारी तथा गरिबी निवारणमन्त्री पद्माकुमारी अर्यालले बुधबार नयाँ नक्सा जारी गरेकी छन्। नयाँ नक्सा कार्यान्वयनका लागि संविधानको अनुसूची ३ मा रहेको निसान छाप परिवर्तन गर्न संशोधन प्रस्ताव लैजाने निर्णय मन्त्रिपरिषद्ले गरेको सरकारका प्रवक्ता युवराज खतिवडाले बताए। त्यसभित्र नेपाल संविधानको अनुसूची ३ मा नेपालको संविधानको धारा ९ को उपधारा २ सँग सम्बन्धित अनुसूची ३ को सट्टा यसैसाथ संलग्न भएको सम्बन्धित अनुसूची ३ राखिएको छ। त्यहाँ नेपालको निसान छाप छ, उनले भने, निसान छाप परिवर्तनको कारणचाहिँ नेपालको निसान छापभित्र अंकित नेपालको नक्सालाई वास्तविक सीमाअनुरूप मिलाउन प्रस्ताव गरिएको हो। अन्नपूर्ण पोस्ट्ले राष्ट्रको प्रतीक चिह्न निसान छापमा रहेको नक्सा गलत भएको विषय दुई वर्षदेखि लगातार उठाइरहेको छ। अन्नपूर्ण पोस्ट्मा २०७५ साल भदौ २१ गते पहिलो पटक निसान छापमा नेपालको नक्सा गलत भन्ने समाचार प्रकाशन गरिएको थियो। त्यसपछि भूमि व्यवस्थामन्त्री अर्यालले निसान छाप सच्याउन नापी विभागलाई निर्देशन दिएकी थिइन्। पुरानो नक्साका आधारमा निसान छाप सच्याउन विभागले प्रयास गरेको थियो। सत्तासीन नेकपा संसदीय दलका उपनेता सुवास नेम्बाङले संविधान संशोधन विधेयक महŒवपूर्ण भएकाले चाँडोभन्दा चाँडो पारित गर्ने विषयमा दलहरूबीच छलफल हुने बताए। सरकारले विधेयक ल्यायो, नेता नेम्बाङले अन्नपूर्णसँग भने, यो विधेयक निकै महŒवपूर्ण भएकाले यसलाई चाँडोभन्दा चाँडो पारित गर्ने प्रक्रियामा लगिन्छ। त्यस विषयमा दलहरूबीच अब कुराकानी हुन्छ। संशोधन विधेयक संघीय संसद्का दुवै सदनका बैठकबाट दुईतिहाइ मतले पारित गर्नुपर्छ। प्रदेशहरूको सीमा र अधिकार बाँडफाँटबारे संविधान संशोधन गर्नुपरे भने सम्बन्धित प्रदेशसभाबाट संशोधन विधेयक पारित हुनुपर्ने व्यवस्था छ। संशोधन विधेयक पारित गर्न सत्तासीन नेकपासँग केही मत पुग्दैन। राष्ट्रको सीमासम्बन्धी प्रस्ताव भएकाले विपक्षी कांग्रेसलगायत अन्य दलले पनि सहयोग गर्ने सत्तापक्षको बुझाइ छ। कांग्रेस प्रमुख सचेतक बालकृष्ण खाणले भने नक्साअनुसारको संविधानको अनुसूची परिवर्तन गर्ने एजेन्डामा सकारात्मक भए पनि सरकारले विपक्षी दलका भावना समेट्न नसकेको बताए। संविधान जारी गर्ने बेलामै हामीले यसको स्वामित्व ग्रहणका लागि केही कुरा संशोधनमार्फत सम्बोधन गर्नुपर्छ भनेका थियौं, नेता खाणले भने, संविधान संशोधनजस्तो विषयमा सबै दलहरूको सहमति जुटाएर गरेको भए राम्रो हुन्थ्यो। तर, अनुसूची परिवर्तन गर्न अरू दलले साथ दिनै पर्छ भन्ने मान्यतासाथ संशोधन प्रस्ताव ल्याउनु दुर्भाग्यपूर्ण हुन्छ। तत्कालीन मधेसकेन्द्रित दल राजपा र समाजवादीले संविधान संशोधनमा आफ्ना माग समेटिनुपर्ने माग राख्दै आएका थिए। संविधान संशोधन नगरेको भन्दै राजपाले ओली नेतृत्वको नेकपा सरकारलाई दिएको समर्थन फिर्ता लिएको थियो। संविधान संशोधनकै दुईबुँदे सहमति गरेर सरकारमा गएको समाजवादी खटपटका कारण बाहिरिएको थियो। ती दुई दल मिलेर हालै जनता समाजवादी गठन गरिएको छ। उक्त पार्टीका नेता सांसद लक्ष्मणलाल कर्णले संविधान संशोधन गर्नुपर्ने भए आफ्ना माग पनि सम्बोधन गरिनुपर्ने बताए। संविधान संशोधन गर्ने भए सबैका मुद्दा समेट्नुपर्छ भन्ने हाम्रो मान्यता यथावत् छ, नेता कर्णले भने, अरू विषयमा हाम्रो पार्टीमा छलफल भएको छैन। अन्तर्राष्ट्रियकण गर्ने सोच छैन : सरकार सरकारका प्रवक्ता डा खतिवडाले नेपालभारत सीमा समस्या वार्ताबाटै समाधान गरिने बताए। यो विषयलाई अन्तर्राष्ट्रियकरण गर्ने सोच नरहेको उनको भनाइ छ। नेपालको वास्तविक अन्तर्राष्ट्रिय सीमासहित नक्सा जारी गरेका छौं। त्यससँग सम्बन्धित विवादका विषय कूटनीतिक प्रयासबाट सुल्झाउने होे, उनले भने, अन्तर्राष्ट्रियकरण गर्नेबारे सोचेका छैनौं। नेपालसँग भएका सबुतका आधारमा भारतलाई स्वीकार गर्न प्रयास हुने उनले बताए।"
थप ३२ जनामा कोरोना पुष्टि : संक्रमितको संख्या ५४८ पुग्यो,"काठमाडौं : थप ३२ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयका सहप्रवक्ता डा समिरकुमार अधिकारीका अनुसार शनिबार थप ३२ जनामा कोरोना संक्रमण पुष्टि भएसँगै संक्रमितको संख्या ५४८ पुगेको हो। राष्ट्रिय जनस्वास्थ्य प्रयोगशाला, काठमाडौंमा गरिएको परीक्षणमा कपिलवस्तुमा ८ जना, सर्लाहीमा १३ जना र काठमाडौको ३५ वर्षीय पुरुषमा कोरोना भाइरस पोजिटिभ देखिएको हो। डा अधिकारीका अनुसार टेकुमा गरिएको परीक्षणमा कपिलवस्तु वाणगंगा नगरपालिकाका १७, १९, २२, २९, ३५, ४०, ४२ वर्षीय पुरुष र २७ वर्षीय महिलामा, सर्लाही जिल्लाको गोडैता, कविलासी नगरपालिकाका १८, २०, २०, २०, २१, २२, २३, २६, २६, २८, ३३, ३५, ३५ वर्षीय पुरुष र बारा करैयामाइ गाउँपालिकाकी ३७ वर्षीया महिलामा कोरोना पोजिटिभ देखिएको हो। त्यसैगरी प्रादेशिक जनस्वास्थ्य प्रयोगशाला, भैरहवामा गरिएको परीक्षणमा ८ जनामा कोरोना पुष्टि भएको छ। अधिकारीका अनुसार रुपन्देही जिल्लाको गैडहवा र रोहिणी गाउँपालिकाका २०, २०, २४, २४, २७, ३०, ३० र ५५ वर्षीय पुरुषमा कोरोना पोजिटिभ देखिएको हो। यसैगरी भरतपुर अस्पताल कोभिड १९ प्रयोगशाला, भरतपुरमा गरिएको परीक्षणमा ५२ वर्षीय एक जनामा कोरोना भाइरस संक्रमण देखिएको छ। हालसम्म ७० जना संक्रमित निको भएर घर फर्किएका छन् भने ३ जनाको मृत्यु भएको छ।"
"नेकपा सचिवालय बैठकमा भीम रावल र प्रदिप ज्ञवाली, बालुवाटारमै ओली अनुपस्थित","काठमाडौं : नेपाल कम्युनिस्ट पार्टी (नेकपा) को सचिवालय बैठकमा संविधान संशोधन र एमसिसी परियोजनाबारे छलफल भएको छ। प्रधानमन्त्री निवास बालुवाटारमा शनिबार अपराह्न बसेको अनौपचारिक बैठकमा संविधान संशोधनको गृहकार्य, हालै जारी गरिएको नयाँ नक्सापछिको राजनीतिक अवस्था, आगामी आर्थिक वर्ष २०७७०७८ को बजेटलगायत सममायिक विषयमा छलफल भएको पार्टीका प्रवक्ता नारायणकाजी श्रेष्ठले जानकारी दिए। सो अनौपचारिक बैठकमा पार्टी अध्यक्ष एवं प्रधानमन्त्री केपी शर्मा ओली अनुपस्थित थिए। बैठकमा एमसिसी अध्ययन कार्यदलका तर्फबाट पार्टीका स्थायी समिति सदस्य भीम रावल र परराष्ट्रमन्त्री प्रदीपकुमार ज्ञवालीले आआफ्ना भनाइ राखेको प्रवक्ता श्रेष्ठले बताए। नेकपाले वरिष्ठ नेता झलनाथ खनालको संयोजकत्वमा एमसिसी अध्ययनका लागि कार्यदल बनाएको थियो।"
संविधान संशोधनमा आफ्ना मुद्दा समेट्न जसपाको दौडधुप,"काठमाडौं : सरकारले संसद् संविधान संशोधन प्रस्ताव दर्ता गराएपछि जनता समाजवादीका नेताहरूले पनि आफ्ना मुद्दालाई सम्बोधन गराउन पहल थालेका छन्। शनिबार जसपाका नेताहरूले प्रमुख प्रतिपक्षी दल कांग्रेस सभापति शेरबहादुर देउवासँग छलफल गरेका हुन्। सरकारले लिम्पियाधुरा समेटिएको नयाँ राजनीतिक र प्रशासनिक नक्सा सार्वजनिक गरेपछि शुक्रबार संविधान संशोधनको प्रस्ताव संसद्मा दर्ता गरेको छ। जसपाका नेताहरूले सभापति देउवालाई आफ्ना मुद्दा पनि समेट्नुपर्ने भन्दै यसमा दिन आग्रह गरेका छन्। तर, सभापति देउवाले यस विषयमा पार्टीमा छलफल गर्नुपर्ने बताएको जसपाका नेता राजेन्द्र श्रेष्ठले जानकारी दिए। संविधान संशोधनसहित विभिन्न समसामायिक विषयमा छलफल भए, उहाँले पार्टीमा छलफलपछि औपचारिक बैठक बस्ने कुरा गर्नुभयो, नेता श्रेष्ठले भने, समग्र राष्ट्रको विषय उठ्दा सबै दलहरू एकजुट हुनुपर्ने र आन्तिरिक कुराहरूका छलफल र सहमति गरेर अगाडि बढ्नुपर्ने कुरा उहाँले राख्नुभयो। आइतबार कांग्रेस पदाधिकारी बैठक बस्दैछ। संविधान संशोधनका विषयमा जसपाका मुद्दालाई साथ दिने कि नदिने भन्ने विषयमा पदाधिकारी बैठकले नै निर्णय गर्नेछ। सरकारले कांग्रेसलाई साथमा नल्याउन्जेल संविधान संशोधनको प्रस्ताव संसद्बाट पास हुन सक्दैन। किनकी संसद्मा कुनैपनि प्रस्ताव पास हुनको लागि दुईतिहाई सांसदको मत चाहिन्छ। जसको कारण पनि जसपाले कांग्रेसको सहयोग खोजेको छ। अहिले सरकारसँग (राष्ट्रिय जनमोर्चाकी दुर्गा पौडेल, राप्रपाका राजेन्द्र लिङदेन र स्वतन्त्र छक्कबहादुर लामा गरी) कुन १७७ मत छ। यो कुल सांसद संख्याको ६४३६ प्रतिशत हो। विपक्षमा कांग्रेसको ६२ (मोहम्मद आलम र विजयकुमार गच्छदार निलम्बित) जसपा (समाजवादी पार्टी र राजपा)सँग ३४ (रेशम चौधरी निलम्बित) र नेमकिपा एक (प्रेम सुवाल)को गरी कुल ९७ सिट छ। यो कुल सांसद संख्याको ३५६३ प्रतिशत हो। प्रधानमन्त्री केपी ओलीले संविधान संशोधनको प्रस्ताव अस्वीकृत गरेको भन्दै गत पुस ८ गते तत्कालीन समाजवादी पार्टी सरकारबाट बाहिरिएको थियो। अहिले तत्कालीन समाजवादी पार्टी राष्ट्रिय जनता पार्टीबीच एकता भइसकेको छ। तत्कालीन दुवै पार्टीको प्रमुख मुद्दा संविधान संशोधन नै थियो। त्यसैले नयाँ नक्सा सार्वजनिक गरेपछि सरकारले ल्याएको संविधान संशोधन प्रस्तावमा जसपाका नेताहरूले आफ्ना मुद्दा पनि सम्वोधन हुनुपर्छ भन्ने माग राखेका छन्। सरकारले चाहेमा संविधान संशोधनका मुद्दा सजिलैसँग टुंगिनसक्ने जसपाका अर्को नेता महेन्द्र राय यादवले बताए। हामीले पटकपटक संविधान संशोधनका विषय उठाउनुपर्ने नै होइन, प्रधानमन्त्री ओलीजीले संविधान संशोधनको वचन दिनुभएको थियो तर उहाँले अहिलेसम्म आफ्नो वचन पूरा गर्नु भएन, यादवले भने, समय अझै छ, उहाँको आफ्नो वचनलाई यही बेला पूरा गर्न सक्नुहुन्छ।"
संविधान संशोधन प्रस्ताव द्रुतगतिमा पारित गरौँ : गगन थापा,"काठमाडौं : नेपाली कांग्रेसका नेता गगन थापाले संसद सचिवालयमा दर्ता भएको संविधान संशोधन प्रस्ताव द्रुतगतिमा पारित गर्न माग गरेका छन्। शुक्रबारको मन्त्रिपरिषद् बैठकले संविधान संशोधन गर्ने निर्णय गरेलगत्तै संसद सचिवालयमा दर्ता भएको संविधान संशोधन प्रस्ताव तत्काल पारित गर्न नेता थापाले माग गरेका हुन्। नेपालको संविधानको धारा ९ को उपधारा (२) संग सम्बन्धित अनुसूची ३ मा नेपालको परिवर्तित नक्सासहितको नेपालको निशान छाप समावेश गर्न सरकारले संसदमा संसोधन प्रस्ताव दर्ता गरेको छ, थापाले भनेका छन्, राष्ट्रिय प्रतिवद्धताको विषय भएकोले द्रुतगतिमा सर्वसम्मत रुपमा यस प्रस्तावलाई पारित गरौं। नेपालको परिवर्तित नक्सा संविधानको अंग भएसंगै राष्ट्रिय स्वाभिमानको लडाईंमा एउटा महत्वपूर्ण अध्यायको सुरुवात हुने उनको भनाइ छ। उनले यसपछिका काम कूटनीतिक रुपमा अझै जिम्मेवारीपूर्वक गर्नुपर्ने बताएका छन्। यतिखेर भारतले नेपाली भूभागमा उपस्थितिसंगै नियन्त्रण राखेको अवस्था छ। अबको बाटो भनेको हामीले हाम्रो भूभागबाट भारतको उपस्थिति तथा नियन्त्रणको अन्त्य गरी आफ्नो प्रभावकारी नियन्त्रण स्थापित गर्ने हो, थापाले लेखेका छन्, नेपालको आन्तरिक विषय तथा मामिलामा हाम्रा बीचमा विभिन्न मतभेद थिए, छन र भोलि पनि हुनेछन्। उनले राष्ट्रिय स्वाभिमान, स्वाधिनता, र स्वनिर्णयको विषयमा हामीबीच मतभेद हुनुहुँदैन भनेर चर्चा भएको संम्झदै संघीय गणतान्त्रिक नेपालको राजनीतिक इतिहासमा पहिलो पटक, हामी सबै सशक्त रुपमा, आपसी मतभेदलाई पाखा लगाएर, राष्ट्रिय स्वाभिमानको खातिर परिवर्तित नक्सा जारी गर्ने सन्दर्भमा, एक ढिक्का भएर उभिएको उनको भनाइ छ। नेपाली स्वाभिमानको विषयमा बनेको यस राष्ट्रिय एकताले नेपाली भूभागमा नेपाली सार्वभौम शक्ति स्थापित नभएसम्म थप वलियो ढङ्गले निरन्तरता पाउन जरूरी छ, उनले भने, यस सन्दर्भमा नेपालले लिने कूटनीतिक बाटो तथा पहलहरुमा हामीहामीबीच कार्यगत स्पष्टता ल्याउन आपसी रुपमा विविध प्रयास तथा अभ्यास हुन आवश्यक छ। यसले अहिले बनेको राष्ट्रिय एकतालाई अझ सुदृढ तथा दिगो गर्न मद्दत गर्नेछ। थापाले नेपालको संसद आमनेपालीको राजनीतिक प्रतिनिधित्व हुने सर्वोच्च निकाय भएकाले त्यहाँबाट आफ्नो भूभाग फिर्ता ल्याउन संकल्प गर्न आह्वान गरेका छन्। यस सर्वोच्च निकायमा उपस्थित हामी सबै जनप्रतिनिधिले, संविधानमा नक्सा संसोधन गरेसँगै, यथास्थितिमा नेपाली भूभागमा रहेको भारतको उपस्थिति तथा नियन्त्रणबाट नेपाली भूभाग प्रभावकारी नियन्त्रण सहित फिर्ता लिई छाड्छौं भन्ने संकल्प गरौं, उनले भनेका छन्, यसका लागि सीमासँग सम्बन्धित विषयमा नेपाली कांग्रेसका सांसद र नेकपाका सांसदले दर्ता गराउनु भएका दूई भिन्नभिन्न संकल्प प्रस्ताव संसदमा दर्ता छन्। बदलिएको परिवेशमा यी दुई संकल्प प्रस्तावलाई पूनर्लेखन गरी परिवर्तित नक्सामा उल्लेख गरिएको लिम्पियाधुरा, लिपुलेक र कालापानीसहितको हाम्रो भूभाग नेपालको पूर्ण नियन्त्रणमा ल्याउने संकल्प सहितको ुसाझा संकल्प प्रस्तावु मस्यौदा गरौं र सर्वसम्मत रुपमा संसदबाट संकल्प पारित गरौं। उनले संकल्पले नक्सा प्रकाशन गर्दा देखिएको एकता, यस उप्रान्त हुन पर्ने वा गर्नु पर्ने कूटनीतिक पहल कदमीमा समेत हामी सबै राष्ट्रिय रुपमा एकबद्ध भएको बताएका छन्। थापाले नक्सा प्रकाशित गर्ने मात्र नभई, नक्सामा उल्लेखित लिम्पियाधुरा, लिपुलेक, कालापानी तथा अतिक्रमणमा परेको सुस्ता लगयातको नेपाली भूभागमा नेपालको प्रभावकारी नियन्त्रण स्थापित गर्न पनि नेपाल उत्तिकै गम्भिर छ भन्ने सन्देश प्रवाहित हुने बताएका छन्। उनले नेपालको आदिकाल देखिको गौरवशाली इतिहास हाम्रो राष्ट्रिय एकता, सार्वभौमसत्ता र शक्तिको आधार भएबो बताएका छन्। नेपालको स्वनिर्णय र त्यस्त निर्णय कार्यन्वयन गर्ने सार्वभौम शक्तिउपर कोहीकसैलाई स्पष्टिकरण दिइरहनु आवश्यक छैन। यद्यपी हाम्रो स्वाधिनता र सार्वभौमिकताको रक्षार्थ नेपालले गरेको स्वनिर्णयमाथि तुच्छ तथा असोभनीय किसिमले प्रश्न उठाउने, भ्रम सिर्जना गर्ने र नेपालले केही गर्न सक्दैन भन्नेहरुलाई संसदको राष्ट्रिय संकल्पले एउटा चोटिलो जवाफ दिनेछ ( नेपाल आफ्नो सीमाना र सार्वभौमकताको रक्षा गर्न दृढरुपमा संकल्पित छ, उनले थप फेसबुकमा लेखेका छन्, साथै त्यस्तो संकल्प प्रस्तावले, नेपाल सरकारलाई, यस उप्रान्त लिईने कुटनीतिक बाटोमा पनि सिंगो संसदको पूर्ण साथ रहने हुनाले नैतिक ढाडस त दिनै नै छ, साथ(साथै यस सम्बन्धमा सरकारले गर्ने कामको संसदले निरन्तर अनुगमन गरिरहने हुनाले सरकारलाई सारभूत रुपमा काम गर्नका लागि प्रेरित गरिरहनेछ, र संसद तथा संसदको संकल्पप्रति सरकारलाई जवाफदेही बनाइरहनेछ।"
विज्ञ समूहले सरकारलाई बुझायो बजेटबारे पोलिसी मेमो (पूर्ण पाठसहित),"काठमाडौं : विभिन्न क्षेत्रका बौद्धिक र राजनीतिज्ञ सम्मिलित कोराना महाव्याधीविरुद्ध सार्वजनिक पहल (कोमविसाप)ले आर्थिक वर्ष २०७७र७८ को बजेटको लागि सुझावसहितको पोलिसी मेमो बुझाएको छ। शनिबार राष्ट्रिय योजना आयोगका उपाध्यक्ष र अर्थमन्त्री मार्फत् कोमविसापले सरकारालाई प्रमुख चार बुँदा समेटिएको पोलिसी मेमो बुझाएको हो। सरकारले सार्वजनिक गरेको नीति तथा कार्यक्रमको समीक्षा गर्दै जेठ १५ गते प्रस्तुत गर्ने बजेटको लागि संक्षिप्त सुझावसहितको मेमो बुझाएको हो। कोमविसापले भनेको छ सरकारले जारी गरेको यस आर्थिक वर्षको नीति तथा कार्यक्रमले कोरोना महाव्याधीले पारिरहेको असर र विभिन्न परिदृश्यमा पार्न सक्ने बहुआयामिक प्रभावका बारेमा आवश्यक संवेदनशीलता नदेखाइएको पाइएको छ, कोमविसापले भनेको छ, तर, कोरोना भाइरसका कारण एशियाली मुलुकहरुमध्ये सबैभन्दा गम्भीर आर्थिक क्षति हुने देशमा नेपाल पनि पर्ने प्रक्षेपण सार्वजनिक भएको छ। बजेटले मानवीय संकटको यस घडीमा नागरिकको ज्यान जोगाउने, जोखिममा रहेका नागरिकको न्यूनतम जीविकोपार्जनलाई यथोचित सम्बोधन गर्ने र व्याप्त निराशाको वातावरणमा आशा भर्न सक्ने रोजगारी केन्द्रित कार्यक्रम ल्याउनैमा यो समूहले जोड दिएको छ। कोरोना महाव्याधीका कारण सिर्जित बहुआयामिक सङ्कटलाई व्यवस्थित गर्न राज्यले चालिरहेको कदममा रचनात्मक सहयोग गर्न, आम जनता र राज्यका निकायबीच सहजीकरणको भूमिका निर्वाह गर्न, निगरानी एवं अनुगमन तथा मूल्यांकन गर्न राजनीतिज्ञलगायत विभिन्न क्षेत्रका युवा बौद्धिक सम्मिलित कोरोना महाव्याधीविरुद्ध सार्वजनिक पहलको सुरुवात गरेको हो। यस पहलले २०७६ चैत्र २७ गते प्रधानमन्त्री तथा माननीय उपप्रधानमन्त्रीलाई कोरोना महाव्याधीको समयमा तत्कालै चाल्नुपर्ने कदमहरुको बारेमा विभिन्न क्षेत्रका व्यक्तिको सुझाव दिएको थियो। सरकारले सार्वजनिक गरेको नीति तथा कार्यक्रमको समीक्षा गर्दै जेठ १५ गते प्रस्तुत गर्ने बजेटको लागि संक्षिप्त सुझाव प्रस्तुत गरेको हो। सुझावको पूर्णपाठ"
सुदूरपश्चिम प्रदेशमा बजेट अधिवेशनको तयारी,"धनगढी : सुदूरपश्चिम प्रदेश सभाको बजेट अधिवेशन (छैठौं अधिवेशन) मंगलबारबाट सुरु हुने भएको छ। कोरोना भाइरस (कोभिड१९) का कारण अनिश्चित परेको छैठौ अधिवेशन यहि जेठ १३ गते दिउँसो २ बजेदेखि सुरु हुने भएको हो। बैठक सञ्चालनका लागि स्वास्थ्य सुरक्षा मापदण्ड अपनाइने प्रदेश सभा सचिवालयले जनाएको छ। प्रदेशको बजेट ल्याउन पूर्वबजेट, बजेटका सिद्धान्त, प्राथमिकता, नीति तथा कार्यक्रमलगायत एजेण्डा छलफल हुनेछ। बैंठक संचालन गर्नुअघि प्रदेशसभा सदस्यहरूको स्वास्थ्य परीक्षण, सवारीसाधनमा डिसइन्फेक्टेन्ट छर्किने, प्रदेशसभा हलबाहिर सेनिटाइजरको व्यवस्थापन गर्ने, बैठकमा सहभागी हुने प्रदेश सभा सदस्यका लागि मास्कको व्यवस्था गर्ने लगायतको काम अघि बढाइने प्रदेश सभा सचिवालयले जनाएको छ। सचिवालयका कर्मचारी, सुरक्षाकर्मी, सञ्चारकर्मी लगायतको स्वाब संकलन भएको छ। कर्मचारी, सुरक्षाकर्मी, सञ्चारकर्मी, पत्रकार लगायतको स्वाब संकलन गरिएको सचिवालयका सचिव रामसिंह धामीले जानकारी दिए। प्रदेश सभा संचालनका लागि बैठक कक्षमा भौतिक दुरी कायम गरिएको छ उनले भने, बैठक कक्षमा ६ फिटका ५ वटा टेवल थप गरिएको छ। सचिवालयका सचिव धामीले बैठक संचालनका लागि मास्क, स्यानेटाइजर, ग्लोभ्स लगायतको व्यवस्था गरिएको जानकारी दिए। यसअघि सुदूरपश्चिम प्रदेश सभाको पाँचौं अधिबेशनको बैठक फागुन ७ गते सम्पन्न भएको थियो।"
प्रदेश ५ को कृषि र रोजगार केन्द्रित नीति कार्यक्रम,"बुटवल : कृषि उत्पादन, स्वास्थ्य सुधार र रोजगारी स्थापनालाई प्राथमिकतामा राखेर प्रदेश ५ सरकारले नीति तथा कार्यक्रम ल्याएको छ । कोरोनाले गरेको क्षति न्यूनीकरण गर्न बजेटमा नयाँ कार्यक्रम समावेश नगरी स्वदेशी श्रमिक प्रयोगमुलक योजना बनाउने नीति प्रदेशले अबलम्बन गर्ने जनाएको हो । प्रदेशसभाको शनिबारको बैठकमा प्रदेश प्रमुख धर्मनाथ यादवले नीति तथा कार्यक्रम प्रस्तुत गर्दै खर्चमा मितव्ययिता अपनाइ कृषि रोजगारमुलक कार्यक्रमलाई जोड दिइएको बताए । प्रदेशको नाम र राजधानी साउनभित्रै तोकेर पूर्वाधार निर्माण थालिने सरकारको कार्यक्रम रहेको उनले बताए । कोरोना भाइरसका कारण थलिएको अर्थतन्त्रको पुनरोत्थानका लागि विशेष कार्यक्रम ल्याएने नीति कार्यक्रम छ । विदेशबाट फर्किकाहरुलाई रोजगारमा जोड्ने कार्यक्रम ल्याइने सरकारको योजना छ । नयाँ कार्यक्रम थप नपर्ने, खर्चमा मितव्ययिता, अनुत्पादक खर्च कटौटी गर्न नया कार्यालयका लागि बजेट बिनियोन नगरिने कार्यक्रम छ । कोरोनाले गरेको क्षति न्यूनीकरण हुने गरी स्थानीय तहलाई अनुदान दिइने नीति लिइएको छ । कृषि उत्पादन वृद्धि, स्वदेशी कच्चा पदार्थबाटै उत्पादन हुने उद्योग खोल्न प्रेरित गर्ने कार्यक्रम ल्याइने छ । स्वदेशी श्रम, स्वदेशमै पसिना कार्यक्रम अन्तर्गत कृषि उत्पादनको नीति अलवम्बन गरनेछ । व्याज अनुदानको नीति लिइने र सुलभ कर्जा उपलब्ध गराइने कार्यक्रम सरकारको छ । स्मार्ट कृषि गाउँ कार्यक्रमलाई १०९ पालिकामै विस्तार गर्ने कार्यक्रम सरकारले बनाएको छ । रुकुमपूर्वलाई अर्गानिक जिल्ला घोषणा गरी सघन कृषि कार्यक्रम थालिने योजना सरकारको छ । किसानलाई बजारको सुनिश्चितता गर्न बजार प्रवर्द्धन कार्यक्रम गरिने भएको छ । गुणस्तरीय पर्यटक आवागमन बढाउन जोड दिइने योजना सरकराको छ । कपिलवस्तु, रुपन्देही र नवलपरासीलाई बौद्ध सर्किटका रुपमा विकास गरी पर्यटन प्रवर्द्धन गरिने प्रदेश प्रमुख यादवले बताए । स्वदेशी कच्चा पदार्थबाट उत्पादित वस्तु तथा फर्निचर प्रयोगमा कडाई गर्दै बनपैदावारमा आधारित उद्योग स्थापनामा प्रोत्सान गर्ने नीति लिइने यादवले बताए । प्रदेश पूर्वाधार गुरुयोजना निर्माण गरी गौरवका आयोजना, प्रदेश राजमार्ग निर्माण जोड दिइने योजना सरकारको छ । स्थानीय तहका मुकाममा पुग्ने सडकलाई बहुबर्षीयमा राखेर काम गर्ने योजना छ । अन्तरजिल्ला जोड्ने सडकलाई प्राथमिकतामा दिइने बताइएको छ । सिद्धबाबाको बैकल्पिक झुम्साधागोकारखाना सडकमा अर्को वर्ष गाडी चलाइने योजना छ । शहरी क्षेत्रमा बहुतले आवास भवन निर्माण गर्न प्रेरित गर्ने सरकारको योजना छ । एकीकृत वस्ती विकास निर्माणमा जोड दिइने छ । छ वटा पहाडी जिल्लामा साना शहर निर्माणको अध्ययन गरिने भएको छ । नवलपरासीको बर्दघाट, पाल्पाको रामपुर लगायतलाई शहरका रुपमा विकास गर्ने कार्यक्रम छ । बुटवलभैरहवा, घोराहीतुल्सीपुर र कोहलपुरनेपालगञ्जमा विद्युतीय बस चलाउने योजना छ । बुटवल, लमही र कोहलपुरमा गाडी चार्जिङ स्टेशन निर्माण गर्ने सरकारले जनाएको छ । सिंचाई अयोजना, जलाशय निर्माण र पोखरी संरक्षण कार्यक्रमलाई निरन्तरता दिइने भएको छ । कृषिमा सिंचाई पुर्याउने कार्यक्रमलाई जोड दिने नीति सरकारको छ । प्रादेशिक अस्पताललाई विशेषत्रयुक्त बनाउने, गर्भवती महिलाको भिडियो एक्सरे निशुल्क गरिने कार्यक्रम सरकारले ल्याएको छ । दाङमा ट्रमा सेन्टर बनाइनेछ । महामारीका बेला बिरामीको उपचारका लागि एक सय शैयाको अस्पताल निर्माण गर्ने कार्यक्रम छ । एक स्थानीय तह एक नमुना विद्यालय निर्माण गर्ने, मदरसाको नमुना विद्यालय बनाउने योजना बनाइको छ । प्रदेशमा प्राविधिक विश्वविद्यालय स्थापना गर्ने कार्यक्रम सरकारको छ । विदेशबाट फर्किकाको सीपलाई उद्यममा जोड स्वरोजगार कार्यक्रम कार्यान्वयनमा ल्याइने छ । आगामी साउनभित्रै प्रदेशको राजधानी र नामाकरण तोकिने नीति कार्यक्रममा उल्लेख छ । राजधानी तोकिएपछि पूर्वाधार निर्माण थालिने योजना सरकारको छ । प्रदेशसभको भवन संस्कृति झल्किने गरी बनाइने कार्यक्रम छ । प्रदेश अनुसन्धान ब्युरो गठन गरिने भएको छ । प्रहरी छनौटलाई व्यवस्थित गरिने र प्रविधिमैत्री प्रहरी बनाउने कार्यक्रम सरकारको छ । विकास मैत्री सञ्चार र सञ्चारमैत्री सरकार नीति अनुरुप काम गर्ने योजना छ । प्रदेश अनुसन्धान ब्युरो, प्रदेश प्रेस रजिष्टार, सञ्चार परिषद् र प्रदेशमा विज्ञान तथा प्रबिधि प्रतिष्ठान स्थापना गर्ने कार्यक्रम छ । भ्रष्टचार प्रति शुन्यशनशीलता नीति, कार्यक्रमको पारदर्शितासहित जनतासँग प्रदेश सरकार कार्यक्रम सञ्चालन गरिने छ ।"
पाल्पाका कांग्रेस नेता शाक्यको मृत्यु,"तानसेन : नेपाली कांग्रेस तानसेनका पुर्व सभापती एव समाजसेवी चकोरमान शाक्यको निधन भएको छ। उनको उपचारका क्रममा ७७ वर्षको उमेरमा शनिबार काठमाडौमा निधन भएको हो। तानसेन नगरपालिका३, टक्सार निवासी शाक्यको क्यान्सर रोगको उपचारको क्रममा काठमाडौंमा निधन भएको हो। शाक्य २०४३ सालमा नेपाली कांग्रेसको तर्फबाट तानसेन नगरको प्रधानपञ्चको उम्मेदवार बनेका थिए। उनले पञ्चायत विरोधी आन्दोलनमा कांग्रेसको तर्फबाट महत्वपूर्ण भूमिका निर्वाह गरेको नेपाली कांग्रेसका नेता राजेन्द्र गोपाल सिंहले बताए। २०५० सालमा नेपाली काँग्रेस तानसेन नगरको नगर सभापति बनेका शाक्य पार्टीमा इमान्दार र क्रियाशलि रहेकै कारण २०७२ सम्म निरन्तर नगर सभापतिको पदमा रहेर काम गर्दै आएका थिए। शाक्य २०४५ मा पाल्पा उद्योगा वाणिज्य संघको अध्यक्ष हुँदै पाल्पाबाट पहिलो केन्द्रीय सदस्यमा निर्वाचित भएका थिए। शाक्य हाल नेपाल नेत्र ज्योती संघ पाल्पाको अध्यक्ष, पाल्पा लायन्स लाकौल आखाँ अस्पतालको अध्यक्ष, तानसेन खानेपानी उपभोक्ता समितीको अध्यक्ष रहेका थिए। लोकतन्त्र र गणतन्त्र स्थापनाको आन्दोलनमा स्व शाक्यले पुर्याएको योगदानको स्मरण गर्दै उनको निधनबाट सिंङ्गो पार्टीलाई अपुरणीय क्षति पुगेको नेपाली कांग्रेस पाल्पाका सभापति तथा प्रदेश सांसद वीर बहादुर रानाले बताए। कांग्रेसका नेता तथा राजनितिज्ञ व्यक्तित्व पूर्णमान शाक्यका सुपुत्र चकोरमान बुबाकै प्रेरणबाट नेपाली कांग्रेसको राजनीतिमा क्रियाशिल रहँदैका थिए। शाक्यलाई शनिबार रातीसम्म तानसेन ल्याउने र आइतबार शोक सभा गरिने कांग्रेस पाल्पाले जनाएको छ। शाक्यको श्रमिती, बुहारी र दुई नातिनीहरु रहेका छन्।"
संविधान संशोधन प्रस्ताव संसदमा,"काठमाडौं : मुलुकको नयाँ नक्साअनुसारको निसान छाप बनाउन सरकारले संविधान संशोधन विधेयक शुक्रबार संसद्मा दर्ता गरेको छ।भारतले अतिक्रमण गरेका लिपुलेक, कालापानी र लिम्पियाधुरा समेटेर नयाँ नक्सा सार्वजनिक गरिएपछि संविधानको अनुसूची (३) मा रहेको निसान छापभित्र रहेको मुलुकको पुरानो नक्सा परिवर्तन गर्नुपर्ने अवस्था आएको हो। निसान छापमा रहेको नक्सामा लिम्पियाधुरा, कालापानी र लिपुलेक क्षेत्र समेटिएको छैन। मन्त्रिपरिषद्को शुक्रबार बिहान बसेको बैठकको निर्णयपछि कानुन, न्याय तथा संसदीय मामिलामन्त्री डा शिवमाया तुम्बाहाङफेले अपराह्न प्रतिनिधिसभामा विधेयक दर्ता गरेकी थिइन्। प्रधानमन्त्री केपी ओलीले बैठकमा संविधान संशोधन प्रस्ताव गरेका थिए। नेपालको संविधानको धारा ९ को उपधारा (२) मा नेपालको निसान छाप अनूसूची ३ मा उल्लेख भएबमोजिम हुने व्यवस्था भएको र नेपाल सरकारले हालै नेपालको अद्यावधिक राजनीतिक तथा प्रशासनिक नक्सा स्वीकृत गरी नेपालको वास्तविक सीमाअनुरूपको नक्सा प्रकाशन गरेका हुनाले नेपालको संविधानको अनुसूची ३ को निसान छापभित्र अंकित नेपालको नक्सालाई नेपालको वास्तविक सीमाअनुरूप मिलाउन आवश्यक भएकाले नेपालको संविधानको अनुसूची ३ मा संशोधन गर्ने प्रयोजनका लागि यो संशोधन विधेयक पेस गरेको छु, कानुनमन्त्री तुम्बाहाङफेले संशोधनको उद्देश्य र कारणबारे विधेयकमा उल्लेख गरेकी छन्। सरकारले गत सोमबार भारतद्धारा अतिक्रमित भूमि समेटेर नेपालको नयाँ नक्सा पारित गरेको थियो। त्यसको भोलिपल्ट प्रधानमन्त्री ओलीले नयाँ नक्साअनुसारको संवैधानिक व्यवस्थाका लागि संसद्मा संविधान संशोधन विधेयक ल्याउने र उक्त विधेयक पारितमा सहयोग गर्न सबै दलसँग आग्रह गरेका थिए। भूमि व्यवस्था, सरकारी तथा गरिबी निवारणमन्त्री पद्माकुमारी अर्यालले बुधबार नयाँ नक्सा जारी गरेकी छन्। नयाँ नक्सा कार्यान्वयनका लागि संविधानको अनुसूची ३ मा रहेको निसान छाप परिवर्तन गर्न संशोधन प्रस्ताव लैजाने निर्णय मन्त्रिपरिषद्ले गरेको सरकारका प्रवक्ता युवराज खतिवडाले बताए। त्यसभित्र नेपाल संविधानको अनुसूची ३ मा नेपालको संविधानको धारा ९ को उपधारा २ सँग सम्बन्धित अनुसूची ३ को सट्टा यसैसाथ संलग्न भएको सम्बन्धित अनुसूची ३ राखिएको छ। त्यहाँ नेपालको निसान छाप छ, उनले भने, निसान छाप परिवर्तनको कारणचाहिँ नेपालको निसान छापभित्र अंकित नेपालको नक्सालाई वास्तविक सीमाअनुरूप मिलाउन प्रस्ताव गरिएको हो। अन्नपूर्ण पोस्ट्ले राष्ट्रको प्रतीक चिह्न निसान छापमा रहेको नक्सा गलत भएको विषय दुई वर्षदेखि लगातार उठाइरहेको छ। अन्नपूर्ण पोस्ट्मा २०७५ साल भदौ २१ गते पहिलो पटक निसान छापमा नेपालको नक्सा गलत भन्ने समाचार प्रकाशन गरिएको थियो। त्यसपछि भूमि व्यवस्थामन्त्री अर्यालले निसान छाप सच्याउन नापी विभागलाई निर्देशन दिएकी थिइन्। पुरानो नक्साका आधारमा निसान छाप सच्याउन विभागले प्रयास गरेको थियो। सत्तासीन नेकपा संसदीय दलका उपनेता सुवास नेम्बाङले संविधान संशोधन विधेयक महŒवपूर्ण भएकाले चाँडोभन्दा चाँडो पारित गर्ने विषयमा दलहरूबीच छलफल हुने बताए। सरकारले विधेयक ल्यायो, नेता नेम्बाङले अन्नपूर्णसँग भने, यो विधेयक निकै महŒवपूर्ण भएकाले यसलाई चाँडोभन्दा चाँडो पारित गर्ने प्रक्रियामा लगिन्छ। त्यस विषयमा दलहरूबीच अब कुराकानी हुन्छ। संशोधन विधेयक संघीय संसद्का दुवै सदनका बैठकबाट दुईतिहाइ मतले पारित गर्नुपर्छ। प्रदेशहरूको सीमा र अधिकार बाँडफाँटबारे संविधान संशोधन गर्नुपरे भने सम्बन्धित प्रदेशसभाबाट संशोधन विधेयक पारित हुनुपर्ने व्यवस्था छ। संशोधन विधेयक पारित गर्न सत्तासीन नेकपासँग केही मत पुग्दैन। राष्ट्रको सीमासम्बन्धी प्रस्ताव भएकाले विपक्षी कांग्रेसलगायत अन्य दलले पनि सहयोग गर्ने सत्तापक्षको बुझाइ छ। कांग्रेस प्रमुख सचेतक बालकृष्ण खाणले भने नक्साअनुसारको संविधानको अनुसूची परिवर्तन गर्ने एजेन्डामा सकारात्मक भए पनि सरकारले विपक्षी दलका भावना समेट्न नसकेको बताए। संविधान जारी गर्ने बेलामै हामीले यसको स्वामित्व ग्रहणका लागि केही कुरा संशोधनमार्फत सम्बोधन गर्नुपर्छ भनेका थियौं, नेता खाणले भने, संविधान संशोधनजस्तो विषयमा सबै दलहरूको सहमति जुटाएर गरेको भए राम्रो हुन्थ्यो। तर, अनुसूची परिवर्तन गर्न अरू दलले साथ दिनै पर्छ भन्ने मान्यतासाथ संशोधन प्रस्ताव ल्याउनु दुर्भाग्यपूर्ण हुन्छ। तत्कालीन मधेसकेन्द्रित दल राजपा र समाजवादीले संविधान संशोधनमा आफ्ना माग समेटिनुपर्ने माग राख्दै आएका थिए। संविधान संशोधन नगरेको भन्दै राजपाले ओली नेतृत्वको नेकपा सरकारलाई दिएको समर्थन फिर्ता लिएको थियो। संविधान संशोधनकै दुईबुँदे सहमति गरेर सरकारमा गएको समाजवादी खटपटका कारण बाहिरिएको थियो। ती दुई दल मिलेर हालै जनता समाजवादी गठन गरिएको छ। उक्त पार्टीका नेता सांसद लक्ष्मणलाल कर्णले संविधान संशोधन गर्नुपर्ने भए आफ्ना माग पनि सम्बोधन गरिनुपर्ने बताए। संविधान संशोधन गर्ने भए सबैका मुद्दा समेट्नुपर्छ भन्ने हाम्रो मान्यता यथावत् छ, नेता कर्णले भने, अरू विषयमा हाम्रो पार्टीमा छलफल भएको छैन। अन्तर्राष्ट्रियकण गर्ने सोच छैन : सरकार सरकारका प्रवक्ता डा खतिवडाले नेपालभारत सीमा समस्या वार्ताबाटै समाधान गरिने बताए। यो विषयलाई अन्तर्राष्ट्रियकरण गर्ने सोच नरहेको उनको भनाइ छ। नेपालको वास्तविक अन्तर्राष्ट्रिय सीमासहित नक्सा जारी गरेका छौं। त्यससँग सम्बन्धित विवादका विषय कूटनीतिक प्रयासबाट सुल्झाउने होे, उनले भने, अन्तर्राष्ट्रियकरण गर्नेबारे सोचेका छैनौं। नेपालसँग भएका सबुतका आधारमा भारतलाई स्वीकार गर्न प्रयास हुने उनले बताए।"
भारतमा रहेका नेपालीलाई आइतबारबाट ल्याउने,"इलाम : इलामको नेपाल भारत सीमा नाका पशुपतिनगरबाट भोलि (आइतबार)देखि भारतमा रोकिएका नेपालीलाई प्रवेश गराउने तयारी गरिएको छ। आइतबार दिउँसोबाट भारतबाट आउने करिब २ सयलाई प्रवेश गराउने तयारी गरेको सूर्योदय नगरपालिकाका करोना फोकलपर्सन पेमाउगेन लामाले जानकारी दिए। नाकामा शनिबार भोली आउने नागरिकका लागि प्रवेश गराउने व्यवस्था मिलाइएको छ। उनका अनुसार सुकिया, दार्जिलिङ, मिरिकलगायतका स्थानमा कामका सिलसिलामा पुगेर उतै लकडाउनका कारण रोकिएकालाई नेपाल प्रवेश गराएर सूर्योदय नगरपालिकाको करफोकमा रहेको होल्डीङ एरीयामा राख्ने तयारी गरीएको छ। करफोकमा चार सय जनालाई राख्ने तयारी गरिएको छ। नेपाल प्रवेश गर्ने सबैको आरडिटि गरिने छ भने प्रदेश नम्बर १ का नागरिकको पीसीआर परिक्षणसमेत गरिने छ। उनीहरुलाई होल्डिङ एरियामा राखेपछि सम्बन्धित जिल्लामा सम्पर्क गरेर पठाउने व्यवस्था गरिने जिल्ला प्रशासन कार्यालय इलामका सूचना अधिकारी सफल पोर्तेलले जानकारी दिए। भारतीय पक्षले उपलव्ध गराएको सूची अनुसार नेपालको दोलखा, रामेछाप, तेह्रथुमलगायतका जिल्लाका नागरिक नेपाल भित्रीन लागेका हुन्।"
अनधिकृत रुपमा नक्सा छापेर बिक्री गरे कारवाही,"काठमाडौं : नापी विभागले अनाधिकृतरुपमा लिम्पियाधुरासहित नेपालको नयाँ नक्सा छपाई गरी विक्री वितरण गरेमा कारवाही गर्ने जनाएको छ। नेपालको नयाँ नक्सा अनधिकृतरुपमा छपाई तथा विक्री वितरण गरे कानुनी कारबाही हुने विभागले जनाएको छ। यसरी नक्सा छाप्नु र विक्री गर्नु दण्डनीय भएको भन्दै विभागले बिना स्वीकृति अनधिकृत तवरले छपाई र विक्री वितरण नगर्ननगराउन आग्रह गरेको हो। कानुन विपरित कसैले नक्सा छपाई तथा वितरण गरेको पाइएमा प्रचलित कानुन बमोजिम कारवाही गरिने विभागका महानिर्देशक प्रकाश जोशीले सार्वजनिक गरेको विज्ञप्तिमा उल्लेख। स्रोत नखुलेको, नक्साको आधारभूत विषय (हेड्रिङ, स्केल, लिजेन्ड, टेस्क) प्रयोग नभएको र प्रशासनिक तथा राजनीतिक सीमासमेत नमिलेका नक्सा सामाजिक संचाल एवं विभिन्न संचार माध्यममा प्रयोग भइ जनमानसमा भ्रम सिर्जना भएको भन्दै विभागले यस प्रकारका नक्सा समाजिक सञ्जाल तथा संचारमाध्यममा प्रयोग नगर्न निर्देशन दिएको छ। विभागको वेवसाइटमा राखिएको नक्सा मात्र प्रयोग गर्न अपील गरिएको छ। विज्ञप्तिमा मन्त्रिपरिषदको जेठ ५ को बैठकबाट स्वीकृत नेपालको (राजनीतिक तथा प्रशासनिक) को छपाई कार्य भइरहेकोले छिटै सर्वसुलभ वितरणमा ल्याइने समेत जानकारी गराइएको छ।"
पैदल हिँडेर आएका नेपालीको सीमापारीको क्वारेन्टाइनमा मृत्यु,"भैरहवा : रोजगारीका लागि भारतका गएका युवा लकडाउनका कारण नेपाल प्रवेशको अनुमति नपाउँदा सीमापारीको क्वारेन्टाइनमै मृत्यु भएको छ। जेठ ५ गते नौतनवास्थित राजीव गान्धी पीजी कलेजको क्वारेन्टाइनमा राखिएका स्याङजाका हरिनास गाउँपालिका २ चिसापानीका ३२ वर्षीय देव बहादुर थापाको शनिबार मृत्यु भएको भारत नौतनवाका एसडिएम जसधिर सिंहले पुष्टि गरे। मृतक थापाको स्वास्थ्यमा समस्या उत्पन्न भएपछि जिल्ला सदरमुकाम महाराजगंज अस्पतालमा उपचार पश्चात शुक्रबार साँझ पुनः क्वारेन्टाइनमा ल्याइएपछि उनको मृत्यु भएको एसडिएम सिंहले बताए। उनी भारतको अलिगढबाट केही दिन पैदल हिँडेर मुलुक फर्किने आशामा सीमामा पुगेका थिए। तर, सरकारले प्रवेश अनुमति नदिदाँ उनलाई सीमावर्ती भारतीय बजार नौतनवाको क्वारेन्टाइनमा राखिएको थियो। मृतक थापासगँ उनको भिनाजु पनि क्वारेन्टाइनमा छन्। एसडिएम सिंहका अनुसार मृतक क्वारेन्टाइनमा आउनु अघि उनको खुट्टा र अन्डकोष सुन्निएको तथा मिगौला सम्बन्धिको समस्या देखिएको थियो। सीमामा पुगेर अलपत्र पर्ने नेपाली नागरिकलाई नौतनवास्थित स्थापना गरिएको विभिन्न क्वारेन्टाइनमा राख्ने गरिन्छ। उनले घटनाबारे नेपालको स्थानीय प्रशासनलाई जानकारी गराएको र उनीहरु आएर अवस्थाबारे जानकारी लिइरहेको बताए। उक्त क्वारेन्टाइनमा १ सय ३९ जना नेपाली रहेको बताइएको छ। मृतकको शव पोस्टमार्टमका लागि महाराजगंज जिल्ला अस्पतालमा पठाइएको र पोस्टमार्टम पश्चात मृत्युको कारण खुल्ने उनले बताए।"
संक्रमित युवकको प्रत्यक्ष सम्पर्कमा रहेका व्यक्तिको स्वाब संकलन,"बैतडी : बैतडीका कोरोना संक्रमित युवकको प्रत्यक्ष सम्पर्कमा रहेका ४६ जनाको थ्रोट स्वाब संकलन गरेर पीसीआर परीक्षणका लागि धनगढी पठाइएको छ। जिल्ला प्रहरी कार्यालयमा कर्तव्य ज्यान मुद्दाको आरोपमा थुनामा रहेका शिवनाथ गाउँपालिका २ का २२ वर्षीय युवकमा शुक्रबार कोरोना संक्रमण पुष्टी भएको थियो। प्रहरी हिरासतमै रहेका युवकमा कोरोना संक्रमण पुष्टी भएपछि ती युवकसंग प्रत्यक्ष सम्पर्कमा रहेका व्यक्तिहरुको स्वाब संकलन गरिएको स्वास्थ्य कार्यालयका प्रमुख योगेशप्रसाद भट्टले जानकारी दिए। जिल्ला प्रहरी कार्यालयमा कार्यरत २२ जना प्रहरी, जिल्ला प्रशासन कार्यालयमा कार्यरत १ जना कर्मचारी, जिल्ला अदालतमा कार्यरत १२ जना कर्मचारी र जिल्ला अस्पतालका एकजना चिकित्सकको स्वाब संकलन गरिएको उनले बताए। यस्तै संक्रमित युवक शिवनाथ गाउँपालिका भएकाले ती युवकको सम्पर्कमा आएका शिवनाथका सुरक्षाकर्मी, स्वास्थ्यकर्मी र उनका आफन्त गरेर ३२ जनाको स्वाब संकलनका लागि भीटीएम पठाइएको स्वास्थ्य कार्यालयका प्रमुख भट्टले जानकारी दिए। उनले भने शिवनाथका व्यक्तिहरुको स्वाब भने आइतबार मात्रै धनगढी पठाइने छ। थुनामा रहेका युवकमा कोरोना संक्रमण देखिएपछि कन्ट्याक्ट ट्रेसिङ गरेर उनको प्रत्यक्ष सम्पर्कमा आएका व्यक्तिहरुको स्वाब संकलन गरिएको हो। ती युवक वैशाख १५ गतेदेखि प्रहरीको हिरासतमा रहेकाले प्रहरीको स्वाब संकलन गरिएको हो भने बयानका लागि अदालतमा पनि गएकाले अदालतका कर्मचारीहरुको पनि स्वाब संकलन गरिएको हो। संक्रमित युवक गएको चैत ६ गते भारतको नयाँदिल्ली गुडगाउँबाट स्वदेश फर्केका बताइएको छ। भारतबाट ती युवकको दुई पटक आरडीटी गर्दा रिपोर्ट नेगेटिभ आएको भएपनि शुक्रबार पीसीआर रिपोर्ट पोजिटिभ आएको थियो। संक्रमित युवकको स्वास्थ्य अवस्था भने समान्य रहेको जिल्ला अस्पतालले जनाएको छ।"
नरैनापुरका प्रहरीलाई कोरोना संक्रमण,नेपालगन्ज : बाँकेको नरैनापुर गाउँपालिकामा एक जना प्रहरी जवानलाई कोरोना संक्रमण पुष्टि भएको छ। जिल्ला प्रहरी कार्यालय बाँकेका प्रमुख प्रहरी उपरीक्षक वीरबहादुर ओलीका अनुसार नरैनापुर गाउँपालिकाको कालाफाँटा प्रहरी चौकीमा कार्यरत एक जना प्रहरी जवानलाई कोरोना संक्रमण पुष्टि भएको हो। उनीसँगै कोरोना परीक्षण गरेका २३ जना प्रहरीमध्ये धेरै जनाको रिपोेर्ट अझै आउन बाँकी रहेको प्रमुख ओलीले बताए। नरैनापुर गाउँपालिकामा शनिबारसम्म एक सय १४ जनामा कोरोना संक्रमण पुष्टि भइसकेको छ भने एक जना २५ वर्षका युवाको कोरोनाबाट मृत्यु भइसकेको छ।
जोखिममा रहेका डाक्टरहरुको रिपोर्ट नेगेटिभ,"हेटौंडा : हेटौंडाकी संक्रमित महिलाको उपचारमा संलग्न रहेका भनिएको हेटौंडा अस्पतालका डाक्टरहरुको रिपोर्ट नेगेटिभ आएको छ। उक्त महिलाको उपचारमा संलग्न डाक्टरलगायत कर्मचारीहरुमध्ये शनिबार साँझ प्राप्त १२ जनाको नेगेटिभ रिपोर्ट आएको हो। जोखिममा रहेका डाक्टरहरुको रिपोर्ट नेगेटिभ आयो, यही खुशीको कुरा हो मेडिकल ल्याब एशोसियसन नेपाल मकवानपुरका अध्यक्ष उत्सव चौलागाईंले भने। शुक्रबार अपरान्ह स्वास्थ्य तथा जनसंख्या मन्त्रालयले हेटौंडा ३ की महिलामा कोरोना संक्रमण पुष्टि भनेको थियो। यसबारे थप जानकारी लिने क्रममा उनी हेटौंडा ४ की रहेको र ६ दिनअघि हेटौंडा अस्पतालमा उपचार गराउन गएकी पाइएको थियो। यसबारे जानकारी प्राप्त भएसँगै शनिबार बिहान हेटौंडा अस्पतालको आकस्मिक बैठक बसी यहाँका सबै डाक्टर र कर्मचारीहरुमा कोरोना परीक्षण गर्ने निर्णय गरेको थियो। सो मुताबिक ६६ जनाको स्वाब संकलन भएकोमा किट अभावका कारण केहीको मात्र परीक्षण भएको र अन्यको बाँकी रहेको अध्यक्ष चौलागाईंले बताए। मुटु र स्वासप्रश्वासमा समस्या देखिएपछि अस्पतालले उनलाई काठमाडौं वा चितवन जान रेफर गरेको थियो। काठमाडौंमा उनको उपचार गराउने क्रममा शुक्रबार कोरोना पोजिटिभ रहेको पाइएको हो। ५४ वर्षीय उक्त महिलामा कोरोना रहेको र उनी यहीँको भन्ने थाहा भएपछि हेटौंडामा त्रास बढेको छ। यद्यपी उनलाई कहाँबाट संक्रमण रह्यो भन्नेबारे अझै यकिन हुन सकेको छैन। संक्रमितका परिवारले भने उनलाई हेटौंडामा नभई उपचारका क्रममा काठमाडौंमा नै संक्रमण भएको हुनसक्ने आशंका गरेका छन्। हेटौंडाबाट गएपछि त्यसअघि भएका पटक पटकका परीक्षणमा संक्रमण नदेखिनुले उनमा पछि संक्रमण भएको हुनसक्ने परिवारको दाबी छ। पारिवारिक स्रोतका अनुसार अन्तिम पिसिआर रिपोर्ट पोजिटिभ देखिनुअघि २ पटक उनको आरडिटी परीक्षण भएकोमा नेगेटिभ भेटिएको थियो। उनी अहिले काठमाडौंमा उपचाररत रहेको र खतरामुक्त रहेको परिवारले पुष्टि गरेको छ।"
कालीगण्डकीमा भेटिए चालकको शव,बेनी : म्याग्दीको रघुगंगा गाउँपालिका२ रिठाबोटमा एम्बुलेन्स कालीगण्डकीमा खस्दा बेपत्ता भएका चालकको शव ६ दिनपछि भेटिएको छ। लेते प्राथमिक स्वास्थ्य केन्द्र मुस्ताङको ग १ झ ३११ नम्बरको एम्बुलेन्स सडकबाट कालीगण्डकीमा खस्दा चालक मुस्ताङको थासाङ गाउँपालिका४ का २१ वर्षीय सुजन विश्वकर्मा बेपत्ता भएका थिए। जलजला गाउँपालिका८ फर्सेस्थित कालीगण्डकी किनारमा शुक्रबार भेटिएको शव बेनी अस्पतालमा पोष्टमार्टम गरेर शनिबार आफन्तलाई जिम्मा लगाइएको जिल्ला प्रहरी कार्यालयले जनाएको छ। एम्बुलेन्स दुई दिनपछि दुर्घटना स्थलभन्दा करिब एक सय मिटर तल भेटिएको थियो। बेनी अस्पतालमा सुत्केरी लिन आउँदै गरेका विक एम्बुलेन्समा एक्लै थिए। उनी चार महिनादेखि एम्बुलेन्स चलाउँदै आएका थिए।
रोकिएन सीमाबाट नेपालतर्फ उर्लिएको जनसागर (फोटो फिचर),"धनगढी : कैलालीसँग सीमा जोडिएको गौरीफन्टा नाकाबाट २५ सय ७९ जना नेपालीको उद्दार गरिएको छ। दिउँसो १२ बजेदेखि साढे ३ बजेसम्म खोलिएको सीमा नाकामा भारतका विभिन्न सहरबाट नेपालीको ओइरो लागेको हो। सीमा नाकामा खटिएका जिल्ला प्रशासन कार्यालयका प्रवक्ता शिवराज जोशीले, साढे ३ बजेसम्म २५ सय ७९ जनाको उद्दार गरिएको बताए। भारततीर अझै हजारौं मानिस रहेको जानकारी आए पनि, नेपालतिर थेग्न नसकिने भन्दै रोकिएको छ, उनले भने। बुधबारदेखि नाकाबाट नेपालीको उद्दार सुरु भएको हो। बुधबार यता ८ हजार भन्दा बढी मानिस गौरीफन्टा नाकाबाट मात्रै नेपाल भित्रिएका छन्। तर उनीहरु मध्ये ६ सयबाहेकको आरडीटी परीक्षण गरिएको छैन। कैलालीका सीमावर्ती विद्यालयमा बनाइएका क्वारेन्टाइन भरिएपछि, शनिबारदेखि हरेक दिन दिउँसो १२ बजेदेखि २ बजेसम्म नाका खोल्ने र बढीमा पाँच सय मात्रै आउन दिने दुबै देशका स्थानीय प्रशासनका अधिकारीबीच सहमति भएको छ। भारतले, बिहान ११ बजे नै ३० वटा भन्दा बढी गाडी गौरीफन्टा नाकामा आउन दिएपछि, साढे तीन बजेसम्म आएका सबैलाई नेपाल भित्रिन दिइएको हो। शनिबारदेखि पाँच सय मात्रै आउन दिने सहमति भएपनि भारतीय पक्षले, उता जम्मा भएका सबैलाई नेपाल पठाई रहेको नेपाली प्रशासनको गुनासो छ। शनिबार आएका नेपालीलाई ज्वरो मापन पनि नगरेर गन्तव्यतिर पठाइएको छ। शुक्रबारसम्म प्रदेश सरकार र स्थानीय सरकारले गाडी पठाए पनि, शनिबार भने भारतबाट आएका यात्रु आफैले टिकट काटने गरी पुग्ने बित्तिकै दशगजाबाट ज्वरो पनि मापन नगरेरै पठाइएको छ। यसले, गर्दा कोरोनाको उच्च जोखिम बढेको छ। धनगढी उपमहानगरपालिकाको स्वास्थ्य शाखाका स्वास्थ्यकर्मी लक्ष्मीप्रसाद उपाध्यायले प्रदेश सरकारले कुनै पनि स्वास्थ्यकर्मी सीमा नाकामा नपठाएकाले, आफू एक्लैले भीडमा आएका सबैको ज्वरो मापन गर्न नसकेकाले, त्यसै गन्तव्यतिर जान दिएको बताए। भारतीय सीमाबाट उर्लिन थाल्यो जनसागर धनगढीमा, भन्सार छेउमा रहेको नवदुर्गा मावि, कैलाली बहुमुखी क्याम्पस, त्रिनगर माविसहितका विद्यालय र कलेजमा बनाइएका क्वारेन्टाइन भरि भराउ छन्। ती क्वारेन्टाइनको व्यवस्थापन स्थानीय तहले गर्नुपर्ने भए पनि, त्यहाँ बसिरहेकाले खाना नै नपाएको गुनासो गरेका छन्। स्थानीय तह र प्रदेश सरकारले भारतबाट फर्केकाको खानाको समेत व्यवस्थापन गर्न नसकेपछि, स्थानीयले व्यक्तिगत र संस्थागत रुपमा उनीहरुलाई खाना खुवाई रहेका छन्। धनगढीको निसर्ग अस्पताले दानापानी कार्यक्रम सञ्चालन गरेर दशगजामै पुगेर भारतबाट फर्केका नेपालीलाई दालभात र पानी खुवाएको छ। यस्तै निर्माण व्यवसायी संघ धनगढी, चौलानी डिपार्टमेन्टल स्टोर, स्थानीय व्यवसायी श्याम तायल, पुस्कर नाथ ओझासहितका व्यक्तिले, विरयानी, दालभात प्याक गरेर दशगजामै उनीहरुका लागि खानाको व्यवस्था गरेका छन्।"
संकलन गरिएको सबैको रिपोर्ट नेगटिभ,"मुगु : कोरोना भाइरस रोकाथाम तथा नियन्त्रणका लागी जिल्लाका चारै स्थानीयतहबाट संकलन गरिएको सबै स्वाबको रिपोर्ट नेगटिभ आएको छ। जिल्लाका तीन स्थानीय तह र जिल्ला अस्पतालमा कोरोना भाइरस रोकथाम तथा नियन्त्रणका लागी संकलन गरिएको ३५१ जनाको स्वाब कर्णाली स्वास्थ्य विज्ञान प्रतिष्ठान जुम्लामा परिक्षण गर्दा सबैको रिपोर्ट नेगटिभ आएको हो। प्रतिष्ठान जुम्लाका निर्देशक डाक्टर मंगल रावलका अनुसार प्रतिष्ठानमा शुक्रबारसम्म संकलित मुगु, हुम्ला, कालिकोट, डोल्पा र जुम्लामा २७ सय ५५ जनाको स्वावहरुको संकलन गरिएको थियो। सबैको स्वाब पीसीआर परिक्षण गर्दा सबैको रिपोर्ट नेगटिभ आएको ति मध्ये मुगुका चार स्थानीय तहका ३ सय ५१ जनाको समेत नेगटिभ रिपोर्ट आएको छ। कणाली स्वास्थ्य विज्ञान प्रतिष्ठानको शुक्रबारको कोभिड १९ पीसिआर परिक्षण दैनिक प्रतिवेदन अनुसार प्रतिष्ठानमै ४ सय २४,कालिकोटमा ६ सय ९५, मुगु ३ सय ५१, जुम्ला ७ सय ८९, नेपाली सेना ७०, हुम्ला ४ सय ८, सञ्चारकर्मी १८ गरि कुल २ हजार ७ सय ५५ जनाका स्वाब संकलन गरिएको थियो। सबैको पीसीआर परीक्षण गर्दा सबैको रिपोर्ट नेगटिभ आएको छ। आरडिटि पोजिटिभ देखिएका हुम्ला नाम्खाका २ जना र मुगु खत्याड गाउँपालिका १ जनाको पीसीआर परिक्षण रिपोर्टसमेत नेगटिभ आएको पनि प्रतिष्ठानले जानकारी दिएको छ।"
नाकाको कडाइले संक्रमित समुदायमा पुग्न पाएनन्,"सुर्खेत : कोरोना संक्रमणलाई समुदाय स्तरमा फैलिन नदिन कर्णालीमा नयाँ रणनीति अपनाइएको छ। पछिल्लो समय भारतबाट फर्किनेसँगै कर्णालीमा कोरोना भित्रिन थालेको छ। योसँगै प्रदेश सरकारले समुदाय स्तरमा संक्रमण फैलिन नदिन नाकामै कडाइ गरेर संक्रमितको पहिचान गर्न थालेको हो। प्रदेश भित्रिने मुख्य नाकामा अनिवार्य आरडीटी परीक्षण गरेर शंकास्पदको पहिचान गर्न थालिएको छ। आरडीटी रिपोर्ट पोजेटिभ आएकालाई सुर्खेतमै रोकेर प्रदेश सरकारले पीसीआर परीक्षण गर्ने गरेको छ। यसले संक्रमित समुदायसम्म पुग्न पाएका छैनन्। कर्णालीमा शनिबारसम्म संक्रमितको सख्या चार पुगेको छ। जसमध्ये सुर्खेतका तीन र दैलेखका एक जना छन्। उनीहरु समुदायमा पुग्न नपाउँदै कोरोना पुष्टि भएर आइसोलेसनमा भर्ना भएका छन्। भारतमा रेल संचालनमा आएसँगै मजदुरीका लागि गएका कर्णालीबासी सिमामा आउन थालेका छन्। उनीहरुलाई प्रदेश सरकारले उद्दार पनि सुरु गरेको छ। उद्दार गरिएकाहरुलाई प्रदेश भित्रिने नाकामा आरडीटी परीक्षण गरेर मात्र प्रवेश गराउने गरिएको हो। प्रदेश भित्रिने मुख्य नाका बबईबाट मात्र पछिल्लो पाँच दिनमा करिब तीन हजार कर्णालीबासी भारतबाट भित्रिएका छन्। उनीहरुमध्ये शनिबारसम्म २७ जनाको आरडीटी रिपोर्ट पोजिटिभ आएको जिल्ला स्वास्थ्य सेवा कार्यालयका प्रमुख चेतननिधि वाग्लेले जानकारी दिए। आरडीटी रिपोर्ट पोजेटिभ आएकालाई वीरेन्द्रनगरमा रहेको क्वारेन्टाइनमा राखेर पीसीआर परीक्षण गर्ने गरिएको छ। जसमध्ये शनिबार मात्र सुर्खेतको बराहतालका दुई र चौकुने गाउँपालिकाका एक जनामा कोरोना संक्रमण पुष्टि भएको हो। नाकामै आरडीटी परीक्षण गरेर निगरानीमा राखिएका कारण समुदायसम्म संक्रमण पुग्न नपाएको सामाजिक विकास मन्त्रालयले जनाएको छ। दैलेखमा क्वारेन्टाइनमा रहेका युवामा संक्रमण पुष्टि भएको हो, उनी समुदायसम्म पुग्न पाएनन्, सामाजिक विकासमन्त्री दल रावल भन्छन्, हामीले नाकामै कडाइ गरेका कारण सुर्खेतमा पनि संक्रमित समुदायसम्म पुग्न पाएनन्, प्रदेश सरकारको मुख्य रणनीति भनेकै संक्रमणलाई समुदायमा फैलिन नदिने नै हो। प्रदेश भित्रिने मुख्य नाका बबई, कुइने र कपुरकोट नाकामै कडाइ गरिएको छ। सबैभन्दा बढी बबई नाकाबाट भारतबाट आएका भित्रिने गरेका छन्। बबई नाकाबाट आएकामध्ये शंकास्पद रिपोर्ट आएकालाई वीरेन्द्रनगरमै रोकेर तत्काल पीसीआर परीक्षण गर्ने गरिएको सामाजिक विकास मन्त्रालयले जनाएको छ। मन्त्रालय अन्तर्गतको स्वास्थ्य सेवा महाशाकाका प्रमुख डाक्टर लक्ष्मीनारायण तिवारीले भने,नाकामै कडाइ गर्दा संक्रमित समुदायमा छिर्न पाएका छैनन्, यसकारण पनि कर्णालीमा त्रसित हुनुपर्ने अवस्था छैन। उनका अनुसार नाकामा आरडीटी रिपोर्ट नेगेटिभ आएकालाई भने क्वारेन्टाइनमा बसेर पीसीआर परीक्षण गराउने शर्तमा सम्बन्धित स्थानीय तहमा पठाउने गरिएको छ। यसैबीच प्रदेश सरकारले कोरोना नभएकालाई मात्र नाकाबाट प्रवेश दिने व्यवस्था गर्न केन्द्र सरकारलाई आग्रह गरेको छ। भारतबाट भित्रिने नागरिकसँगै कोरोना पनि भित्रिन थालेको भन्दै प्रदेश सरकारले नाकामै परीक्षणको व्यवस्था मिलाउन आग्रह गरेको हो। कर्णाली प्रदेश विपद् व्यवस्थापन केन्द्रको बैठकले भारतबाट दिनहुँ कर्णालीबासी भित्रिन थालेको भन्दै उनीहरुको नाकामै परीक्षण गर्ने व्यवस्था मिलाइदिन केन्द्र सरकारसँग माग गरेको छ। साथै बैठकले भारतबाट आएकाहरुको अनिवार्य पीसीआर परीक्षण गर्ने निर्णय पनि गरेको छ।"
बर्दियाका संक्रमितलाई उपचारका लागि दाङ ल्याइयो,"दाङ : दाङमा स्थापना गरिएको कोरोना विशेष अस्पतालमा उपचारका लागि आउने कोरोना संक्रमितको सख्या बढ्दै गएको छ। अहिले अस्पतालमा चार जिल्लाका १८ जनाको उपचार भइरहेको छ। शनिबार मात्रै राप्ती स्वास्थ्य विज्ञान प्रतिष्ठानको ल्याबमा परिक्षण भई पोजिटिभ देखिएका बर्दियाका १९ वर्षीय पुरुषलाई उपचारका लागि कोरोना विशेष अस्पतालमा ल्याइएको छ। अस्पतालमा कपिलवस्तुका ६ जना, बाँके नरैनापुरका ८ जना, दाङका ३ जनाको उपचार भइरहेको छ। शनिबार बर्दियाका एकजना आएपछि बिरामीको सख्या १८ पुगेको अस्पतालका व्यवस्थापक दोर्ण वलीले जानकारी दिए। उनले सबै सक्रमितको अवस्था सामान्य रहेको जानकारी दिए। बेल्झुण्डी कोरोना अस्पताल एक सय आइसोलेसन वेड छन्।"
क्वारेन्टाइनमा बसेकाको बेहाल,"दैलेख : भारत सरकारले रेलसेवा सुरु गरेसँगै दैलेखमा पनि सिमावर्ती क्षेत्रबाट आउनेको लर्को लागेको छ । यो क्रम जारी छ । बिहीबार मात्रै रुपैडिया नाकाबाट दैलेखका विभिन्न स्थानीय तहका एक हजार बढी नागरिक भित्रिए । उनीहरुलाई क्वारेन्टाइनमा राखिएको छ । तर, क्वारेन्टाइन नाम मात्रैका छन् । क्वारेन्टाइनमा खानेपानी, शौचालय, आड्ने ओछ्याउनेदेखि खानपिनको पनि समस्या छ । विद्यालयको डेक्स बेन्च जोडेर सुत्नु पर्ने बाध्यता रहेको क्वारेन्टाइनमा बसेका बताउँछन् । क्वारेन्टाइनमा स्वास्थ्यकर्मी समेत बस्दैनन् । जिल्लाका अधिकांश ठाउँमा क्याम्पस र सामुदायिक विद्यालयको भवनलाई क्वारेन्टाइनको रुपमा प्रयोग गरिएको छ । जहाँको अस्तव्यस्तताले संक्रमण रोक्ने होइन, स्वस्थ्य मान्छेलाई पनि संक्रमित बनाउने खतरा बढाएको छ । त्यस मध्येको एक हो, नारायण नगरपालिकास्थित नारायण क्याम्पस रामपुरको क्वारेन्टाइन । उक्त क्वारेन्टाइनमा झण्डै अढाई सय व्यक्ति बसिरहेका छन् । त्यहाँ बसेका तीन जनामा आरडीटी पोजिटिभ देखिएपछि बनेका अन्य व्यक्ति भन्छन्, हामीलाई भेडाबाख्रा जसरी राखिएको छ, हामी सुरक्षित छैनौँ, स्थानीय सरकारले जनावरको जस्तो पनि व्यवहार गरेनन् । क्वारेन्टाइनमा बसेका सुरेन्द्र राना भन्छन्, डेक्स बेन्च जोडेर सुत्नु परेको छ, शौचालय छ, खानपिनको समेत समस्या छ । क्वारेन्टाइनमा खानेपानी, शौचालय, आड्ने ओछ्याउनेदेखि खानपिनको व्यवस्थापनका लागि नगरपालिकाका जनप्रतिनीधि, प्रमुख जिल्ला अधिकारीलाई जानकारी गराएपनि कसैले चासो नदेखाएको उनले बताए।"
कर्णालीमा संक्रमितको संख्या चार,"सुर्खेत : कर्णालीमा कोरोना संक्रमितको संख्या चार पुगेको छ। यसअघि कर्णालीमा दैलेखका एक युवामा मात्र कोरोना देखिएको थियो। शनिबार सुर्खेतका तीन जनामा पनि कोरोना पुष्टी भएसँगै कर्णालीमा संक्रमितको संख्या चार पुगेको हो। संक्रमित चारै जनाको सुर्खेतस्थित कर्णाली प्रदेश अस्पतालमा रहेको कोरोना विशेष अस्पतालमा उपचार भइरहेको छ। अस्पतालका निर्देशक डाक्टर डम्बर खड्काले शनिबार संक्रमण पुष्टी भएका तीन जना मध्ये सुर्खेतको बराहताल गाउँपालिकाका दुइ र चौकुने गाउँपालिकाका एकजना हुन्। उनीहरुमध्ये दुई जना पुरुष र एक जना महिला छन्। भारतबाट फर्किएका उनीहरुलाई केहीदिन अघिमात्र प्रदेश सरकारले उद्दार गरेको थियो। प्रदेश भित्रिने नाका बबईमा आरडीटी परीक्षण गर्दा शंकास्पद देखिएपछि उनीहरुको पीसीआर परीक्षण गरिएको थियो। हामीले सुर्खेतस्थित प्रयोगशालामा पीसीआर परीक्षण गरेका थियौं, रिपोर्ट पोजिटिभ आयो डाक्टर खड्काले भने,रिपोर्टलाई थप पुष्टी गर्न नेपालगञ्जमा रहेको प्रयोगशालामा पठाएका थियौं। त्यहाँबाट पनि रिपोर्ट पोजिटिभ नै आयो। संक्रमण पुष्टी भएको दैलेखका एक र सुर्खेतका तीन गरी चारै जनाको प्रदेश अस्पतालको आइसोलेसनमा उपचार भइरहेको उनले जनाए। उनका अनुसार सबैको अवस्था सामान्य छ। पछिल्लो समय भारतबाट फर्किने कर्णालीबासीको संख्या बढेको छ। योसँगै कोरोना संक्रमित पनि देखिन थालेको र जोखिम पनि बढेको प्रदेश स्वास्थ्य सेवा निर्देशनालयले जनाएको छ।"
र्यापिड टेस्ट किट र भिटिएमको अभाव,बाजुरा : बाजुरा जिल्लामा भारतबाट आउनेको संख्या बढेसँगै बाजुरामा आरडिटि र भिटिएमको अभाव भएको स्वास्थ्य कार्यालय बाजुराले जनाएको छ। शनिबार मात्र आएका ४४ जनाको परिक्षणका लागि पनि आरडिटी परिक्षण गर्ने किट र भिटिएमको अभाव भएको स्वास्थ्य कार्यालय बाजुराका प्रमुख दयाकृष्ण पन्तले जानकारी दिएका छन्। लकडाउनको ६१ औँ दिन पुगेसंगै भारतमा काम गर्दै आएका बाजुराका नागरिकको आउने क्रम बढिरहेको र यता जिल्लामा र्यापिड टेस्ट किट र भिटीएमका अभाव भएको स्वास्थ्य कार्यालय बाजुराका प्रमुख पन्तको भनाई रहेको छ। भारतबाट आउनेहरुसँगै जिल्लामा संक्रमणको जोखिम पनि बढिरहेकोले अनिवार्य चेक जाच गर्नु पर्ने तर जिल्लामा किटको सुन्यतामा गएकोले निकै समस्या उत्पन्न भएको पन्तको भनाई रहेको छ। शुक्रबार ४३ जना र शनिबार २६ जना मजदुर भारतको बिभिन्न शहरबाट बाजुरा भित्रिएका छन्। कसरी चेकजाँच गर्ने भन्ने बिषयमा आफुले समस्य हुनेभएको पन्तले बताए। बाजुरामा आएका मध्य सबै भन्दा बढि खप्तड छेडेदह गाउँपालिकाका नागरिक रहेका छन। सो गाउँपालिकाका हिजो मात्र २० जना नागरिक रहेका छन्। त्यसै गरी स्वामिकार्तिक खापर गाउँपालिकाका १५ जना बडिमालिका नगरपालिकाका ६ जना बुढिनन्दा नगरपालकिाका १ र हिमाली गाउँपालिकाका १ जना गरी ४३ जना नागरिक एकै पटक बाजुरा पुगेका छन्
बैतडीमा एकै स्थानीय तहका ५ जनामा कोरोना संक्रमण पुष्टी,"बैतडी : एकै पालिकाका ५ जनामा कोरोना संक्रमण पुष्टी भएपछि स्थानीयहरुमा कोरोनाको त्रास बढेको छ। भारतबाट फर्केकाहरुमा कोरोनाको संक्रमण पुष्टी भएकाले स्थानीयस्तरमा त्रास बढेको हो। अहिलेसम्म जिल्लाका ५ जनामा कोरोना देखिएको र ती सबै शिवनाथ गाउँपालिकाका रहेका छन्। शुक्रबार संक्रमण पुष्टी भएका २२ वर्षीय युवक शिवनाथ गाउँपालिका २ हुन भने उनको स्वाब संकलन गरेर बैतडीबाट धनगढी पठाएपछि कोरोना पुष्टी भएको हो। उनी अहिले जिल्ला अस्पतालको आइसोलेसन कक्षमा छन्। यस्तै शनिबार सेती प्रादेशिक अस्पतालको प्रयोगशालामा कोरोना परीक्षण गर्दा कोरोना पोजेटिभ देखिएका ४ जना पनि बैतडीको शिवनाथ गाउँपालिकाकै हुन्। उनीहरु यसैसाता कैलालीको गौरीफन्टा नाकाबाट स्वदेश फर्किएका हुन्। उनीहरुको आरडीटी रिपोर्ट पोजिटिभ आएपछि सेती प्रादेशिक अस्पतालको आइसोलेसनमा राखिएको थियो। शनिबार पीसीआर परीक्षण रिपोट पोजिटिभ आएपछि उनीहरुलाई सेती प्रादेशिक अस्पतालमै राखिएको छ। शनिबार संक्रमित भएका युवकहरु बैतडी नआएप नि उनीहरुसँगै रहेका धेरै युवकहरु बैतडी भित्रिएका शिवनाथ गाउँपालिकाका स्वास्थ्य शाखा प्रमुख नरेन्द्र महताले बताए। शनिबार सम्म ४७५ जना शिवनाथका मात्रै भित्रिएका छन्। उनीहरु धेरै जसो बिना परीक्षण गाउँपालिकामा पुगेका छन्। जिल्लामा उनीहरुको परीक्षणका लागि आरडीटी कीटको अभाव छ भने स्वाब संकलनका लागि पनि भिटिएम छैन्।उनले भने भारतबाट फर्केका नागरिकहरुमा कोरोना देखिएको छ। धेरै जसो भारतबाट फर्केका नागरिकहरुको परीक्षण हुन सकेको छैन्।' उनीहरु संक्रमितहरुसँगै भारतको मुम्बइ, नासिकलगायतका ठाउँबाट बैतडी भित्रिएको बुझिएको छ। गौरीफान्टा नाकाबाट बैतडीका धेरै नागरिक बिना परीक्षण जिल्ला भित्रिएका छन् भने शुक्रबार झुलाघाट नाकाबाट पनि बैतडीका १६२ जना बिना परीक्षण जिल्ला भित्रिएका छन्। भारतबाट फर्केका नागरिकहरुको परीक्षण नहुँदा कोरोनाको जोखिम बढ्दै गएको छ। जिल्लामा भारतबाट फर्केका ६ हजार बढी नागरिकको कुनै परीक्षण हुन सकेको छैन्। पछिल्लो समयमा गौरीफन्टा र झुलाघाट नाकाबाट फर्केकाहरुको पनि परीक्षण हुन सकेको छैन्। परीक्षणको दायरा बढाउन नसक्दा संक्रमणको जोखिम बढ्दै गएको छ। जिल्लामा आरडीटी कीटको अभाव रहेको छ भने स्वाब संकलनका लागि पनि भिटीएमको पनि अभाव रहेको स्वास्थ्य कार्यालयका प्रमुख योगेशप्रसाद भट्टले बताए।"
नरैनापुरका प्रहरीलाई कोरोना संक्रमण,नेपालगन्जः बाँकेको नरैनापुर गाउँपालिकामा एक जना प्रहरी जवानलाई कोरोना संक्रमण पुष्टि भएको छ। जिल्ला प्रहरी कार्यालय बाँकेका प्रमुख प्रहरी उपरीक्षक वीरबहादुर ओलीका अनुसार नरैनापुर गाउँपालिकाको कालाफाँटा प्रहरी चौकीमा कार्यरत एक जना प्रहरी जवानलाई कोरोना संक्रमण पुष्टि भएको हो। उनीसँगै कोरोना परीक्षण गरेका २३ जना प्रहरीमध्ये धेरै जनाको रिपोर्ट अझै आउन बाँकी रहेको प्रमुख ओलीले बताए। नरैनापुर गाउँपालिकामा शनिबारसम्म एक सय १४ जनामा कोरोना संक्रमण पुष्टि भइसकेको छ भने एक जना २५ वर्षका युवाको कोरोनाबाट मृत्यु भइसकेको छ। स्वास्थ्य तथा जनसंख्या मन्त्रालयले शनिबार अपरान्ह ४ बजे देशका ४० जिल्लामा पाँच सय ८४ जनामा कोरोना संक्रमण पुष्टि गरेकोमा बाँकेका मात्रै एक सय ४३ पुगेका छन्। प्रदेश ५ का कूल संक्रमितमध्ये आधाभन्दा बढी बाँकेकै छन्। प्रदेश ५ मा दुई सय ७१ जना संक्रमित रहेकोमा बाँकेका ५२७६ प्रतिशत पुगेका छन्। बाँकेमा भने कूल संक्रमितमध्ये ८० प्रतिशत त नरैनापुर गाउँपालिकाका मात्र छन्। नरैनापुरमा मात्र एक सय १४ जना संक्रमित पुगेका छन्। देशका कूल संक्रमितमा नरैनापुर पाँच भागको एक भाग पुगेको छ। अर्थात देशभरका संक्रमितमा नरैनापुरकामात्र १९५२ प्रतिशत हुन आउँछ। प्रदेश ५ को ४२ प्रतिशत संक्रमितको हिस्सा पनि नरैनापुरले नै ओगटेको छ। २ जेठको शुक्रबार नरैनापुरमा सुरुमा ८ जनामा कोरोना संक्रमण पुष्टि भएको थियो। ८ दिनको अवधिमा एक १४ जना संक्रमित पुगेका हुन्। यीमध्ये एक जना २५ वर्षका युवाको मृत्यु भइसकेको छ। अझै केही स्वाबका नमूनाको रिपोर्ट आउन बाँकी नै छ।
सीमामा रोकिएका ८ सय भित्रिए प्युठान,"नेपालभारत सीमा क्षेत्रमा रोकिएका नागरिकलाई प्युठानका स्थानीय तहले जिल्लामा ल्याउन शुरु गरेका छन् । भारतका विभिन्न ठाउँबाट सीमावर्ती क्षेत्रमा आई रोकिएकाहरु बिहीबारसम्म करीब आठ सय प्युठानीलाई भित्राइएको हो । जिल्लाका ७९६ प्युठानीलाई स्थानीय तहले उद्धार गरी ल्याएका हुन्। जिल्लाका नौबहिनीका ३३, माण्डवीका १२५, मल्लरानीका ५५, ऐरावतीका २०३, गौमुखीका चार, सरुमारानीका ११५ र झिमरुक गाउँपालिकाका ६० जना छन्। त्यसै गरी स्वर्गद्वारी गाउँपालिकाका १७७ र प्युठान नगरपालिकाका १२४ जनालाई स्थानीय तहले सीमाबाटै उद्धार गरी स्थानीय तहका ल्याएर क्वारेन्टिनमा राखेका छन् । स्थानीय तहले खर्च व्यहोर्ने गरी सबै पालिकाले सीमामा रोकिएका आफ्ना पालिकाका नागरिकलाई ल्याउने काममा खटिएको माण्डवीका अध्यक्ष श्रीधर रोकाले बताए । भारतका विभिन्न शहरमा रोजागारीका लागि गएकामा प्युठानका करीब ३१ हजार रहेको स्थानीय तहको तथ्यांङ्क रहेको छ। भारतमा अलपत्र आफ्ना नागरिक सीमासम्म आएपछि स्थानीय तहले सीमामा पुगेर ल्याएको स्वर्गद्वारी नगरपालिकाका प्रमुख नेत्रबहादुर रोकायले जानकारी दिए । 'सीमामा अलपत्र परेका नागरिकको उद्धार गरिरहेका छौँ', रोकायले भन् , '१४ दिन क्वारेन्टाइनमा राखी परीक्षणपछि मात्रै घर पठाउने छौँ ।' जिल्लामा ल्याइएका नागरिकको कुनै प्रकारको परीक्षण गरिएको छैन । परिक्षणविना भित्रिएका नागरिकको क्वारेन्टिन बसाइ अवधिभर कोरोना कोषको बजेटबाट ब्यवस्थापन गर्ने गरिएको रोकायको भनाइ छ ।"
"बारामा एक महिलामा कोरोना पुष्टि, संक्रमितको संख्या १२ पुग्यो","बारा : बाराको करैयामाई गाउँपालिका  ५ की एक महिलामा कोरोना संक्रमण देखिएको छ। राष्ट्रिय जनस्वास्थ्य प्रयोगशालामा गरिएको स्वाब परीक्षणमा ३७ वर्षीया महिलामा कोरोना संक्रमण देखिएको हो। कोरोना पुष्टि भएकी महिला जेठ ५ मा कोरोना संक्रमण देखिएका संचारकर्मीका श्रीमती हुन्। स्थानीय रेडियोमा कार्यरत संचारकर्मीमा कोरोना देखिएपछि उनको परिवारलाई करैयामाई गाउँपालिकाको क्वारेन्टाइनमा राखेर स्वाब परीक्षण गरिएको थियो। उनको दुई छोरा र एक छोरीको परीक्षण रिपोर्ट भने नेगेटिभ आएको छ। संक्रमित महिलालाई कलैयास्थित आइसोलेसनमा ल्याउने तयारी भइरहेको बाराका प्रमुख जिल्ला अधिकारी रुद्रप्रसाद पण्डितले जानकारी दिए। बारामा महिलालाई कोरोना पुष्टि भएको यो पहिलो हो। यो सँगै बारामा कोरोना संक्रमितको संख्या १२ पुगेको छ। यसअघि सिम्रौनगढ नगरपालिकाका ७, जीतपुरसिमराका उपमहानगरपालिकाका १, बिश्रामपुर गाउँपालिकाका १, जिल्ला प्रहरी कार्यलय बारामा कार्यरत एक प्रहरी जवान र एक संचारकर्मीमा कोरोना संक्रमण देखिएको थियो। सिम्रौनगढमा शुक्रबार मात्रै ६ जनालाई कोरोना संक्रमण पुष्टि भएको थियो। संक्रमितमध्ये ८ जनालाई कलैया अस्पताल र अन्य तीनलाई वीरगन्जस्थित नारायणी अस्पतालको आइसोलेसनमा राखिएको छ। बारामा पनि पत्रकारलाई कोरोना संक्रमण बारामा भारतबाट फर्केका ३० वर्षीय पुरुषमा कोरोना संक्रमण बारामा थपिएका ६ संक्रमित भारतबाट आएका"
सीमा नाका झुलाघाटमा सशस्त्रको बिओपी स्थापना,"बैतडी : भारतसँग सीमा जोडिएको बैतडीको झुलाघाट नाकामा सशस्त्र प्रहरीको बिओपी स्थापना गरिएको छ। नेपाल सरकारको नीति अनुसार सीमा नाकामा सशस्त्र प्रहरीको बिओपी स्थापना गरिएको हो। जिल्लाको भारतसँग नाका जोडिएको एक मात्र वैध नाकाको रुपमा रहेको झुलाघाटमा सशस्त्र प्रहरीको बिओपी स्थापना गरिएको सशस्त्र प्रहरी बल नेपाल नम्बर ५१ गुल्म बैतडीका प्रहरी नायव उपरीक्षक अमित सिंहले जानकारी दिए। सीमा क्षेत्रको सुरक्षा, राजस्व चुहावट नियन्त्रण, भारतीय सुरक्षाकर्मीसँग समन्वय गरी अपराध नियन्त्रणका लागि बिओपी स्थापना गरिएको हो, उनले भने। तत्कालका लागि सशस्त्र प्रहरी नायव निरीक्षकको नेतृत्व सीमाको बिओपी सशस्त्र प्रहरी खटाइएको सशस्त्र प्रहरी नायब उपरीक्षक सिंहले बताए। उनले भने, हामीले अहिले घर भाडामा लिएर बिओपी स्थापना गरेका हौँ। आफ्नै भवन बनेपछि सशस्त्र प्रहरी निरीक्षकको नेतृत्वमा टोली खटाउँछौँ। सुदूरपश्चिम सशस्त्र प्रहरी नायब महानिरीक्षक हरिशंकर बुढाथाकीले सीमा नाका झुलाघाट शनिबार बिओपीको उद्घाटन गरेका हुन्। बिओपी स्थापनाले सीमा सुरक्षामा सहयोग पुग्ने उनले दाबी गरे। बैतडीका पञ्चेश्वर गाउँपालिकाको रोलघाटमा पनि सशस्त्र प्रहरीको उपस्थिति छ। अहिले कोरोना महामारी नियन्त्रणका लागि जिल्लाका अन्य ५ ठाउँमा पनि सशस्त्र प्रहरी खटाइएको सशस्त्र प्रहरी नायव उपरीक्षक सिंहले बताए। बैतडीमा भारतसँग सीमा जोडिएको ६१ किलोमिटर क्षेत्र रहेको छ।"
समृद्धिको आधार साना लघु उद्यम,"नेपालमा २०६२०६३ को लोकतान्त्रिक आन्दोलन, लामो र रस्साकस्सीबाट निर्माण भएको नेपालको संविधानले नेपाली अर्थतन्त्र र नेपाली समाजलाई समाजवादतिर उन्मुख गराउने परिकल्पना गरेको छ। स्थानीयस्तरमा आर्थिक गतिविधि चलायमान बनाउँदै राष्ट्रको आर्थिक विकासलाई अगाडि वढाउदै सम्वृद्ध नेपाल बनाउने समाजवाद भनिएको हो। आर्थिक उन्नतीका बाटाहरु केके हुन सक्छन् भन्ने विषयमा संविधान जारी भएदेखी अहिलेसम्म राष्ट्रिय बहस भएको छैन। भएका बहस पनि पर्याप्त देखिएका छैनन्। स्थानीयस्तरमा स्थापना भएका साना उद्यम विशेष गरी गरिखाने वर्गले आफ्ना सीमित साधन तथा स्रोत परिचालन गरेर विस्तारै अगाडि बढाइरहेका छन्। साना उद्योग सञ्चालनमा सरकारले सहजिकरण भन्दा पनि नीतिगत अप्ठ्यारा सिर्जना गरेर साना उद्योगले अपेक्षा अनुकूल प्रतिफल दिन सकिरहेका छैनन्। यसो हुनुको मुख्य कुरा भनेको हाम्रा प्राथामिकताका क्षेत्र अरुनै छन्। साना उद्यम स्थापना गर्ने, सञ्चालन गर्ने र आम्दानीको पाटोलाई अगाडि बढाउने भनेकै गरिखाने समुदाय हो। तर, विपन्न परिवार र समुदायले चाहेको कुरा राज्यको प्राथमिकतामा पर्न सकेको छैन। केन्द्रीय तथ्यांक विभागले भर्खरै गरेको अध्ययन अनुसार नेपालमा साना उद्यमहरुको वार्षिक नाफा ३४ दशमलव ६ प्रतिशत रहेको छ भने ठूला उद्योगको खुद नाफा २१ दशमलव ४ प्रतिशत रहेको छ। यसवाट के प्रष्ट हुन्छ भने ठूला उद्योगभन्दा साना उद्योगले वढी नाफा आर्जन गरेका छन्। सरकारले ठूला उद्योगलाई सरकारले दिने सुविधा र नीतिगत व्यवस्था जे जति छ सो अनुपातमा साना उद्योगहरुमा छैन। राज्यले प्राथामिकतामा राखेर सो अनुकूलका स्रोत साधन तथा नीतिगत सहजीकरण गर्ने हो भने साना उद्योगले स्थानीय स्तरमा स्वरोजगार सिर्जना गर्ने आधार धेरै देखिन्छन्। साना उद्यम विशेष गरेर ग्रामीण क्षेत्र स्थापना भएका हुन्छन् र, यस्ता उद्यमलाइ स्रोतको अभाव हुँदैन। अहिले विश्वव्यापी संकट निम्त्याएको कोरोनाको त्रासमा पनि यस्ता उद्यमले आफ्ना उत्पादन गरिरहेका छन्, गर्न सक्छन्। साना उद्यमहरुको स्रोतको मुख्य आधार भनेको वन तथा कृषि क्षेत्र हो। यो क्षेत्रलाई पहिले कै नजरवाट हेर्ने वा सो अनुसारको बजेटसहितको कार्यक्रम नआउने हो भने हाम्रो अर्थतन्त्र उकालो लाग्ने कल्पनासमेत गर्न सकिदैन। तथ्यांक विभागको विवरणलाई केलाएर हेर्ने हो भने ससाना उद्यमले वार्षिक रुपमा १ करोड ७८ लाख ९० हजार बराबरको सेवा तथा वस्तु बिक्री गरेर ५१ लाख ८४ हजार रुपैयाँ आम्दानी गरेका छन्। स्थानीयस्तरमा रोजगारीसमेत दिन सक्षम भएको विभागको अध्ययनले पुष्टि गर्छ। त्यसैले अब स्थानीय अर्थतन्त्रलाई बलियो तथा आत्मनिर्भर बनाउने हो भने स्थानीय समुदायमा आर्थिक सम्वृद्धिका आधार तय गर्दै अघि बढ्नु पर्छ। यो विषयमा नीति निर्माण गर्न तीनवटै तहका सरकारले विशेष ध्यान दिन आवश्यक छ। स्थानीयस्तरको अर्थतन्त्र बलियो बनाउन, स्रोत र साधन उपलव्ध गराउने र बजारीकरणमा सरकार र व्यावसायिक संघ, संगठनले सहजीकरण गर्न ध्यान दिनुपर्छ। विभागकै अध्ययन अनुसार नेपालका ९ लाख २३ हजार उद्यममध्ये ४ लाख ६० हजार व्यवसायी मात्र सरकारी निकायमा दर्ता रहेका छन्। माथी उल्लेखित व्यवसायमा ३० प्रतिशत प्रबन्धकमा महिला रहेका छन् भने ५४ प्रतिशत युवा व्यावसायी प्रबन्धकका रुपमा क्रियाशिल छन्। विभागले केही आश लाग्दा किरणको पनि प्रक्षेपण गरेको छ। यस पटकको चालु आर्थिक वर्षको नीति तथा कार्यक्रममा पनि स्थानीय स्रोत साधनको अधिकतम परिचालन गर्दै विदेशिएका युवालाई केन्द्रमा राखेर विविध कार्यक्रम समावेश भएका छन्। संसदबाट पारित भएको नीति तथा कार्यक्रमलाई कार्यान्व्यन गर्न सोही अनुसारको बजेट तर्जुमा गरी युवा पुस्तालाई स्वरोजगार बनाउनुपर्छ। लामो समयको लगडाउनले गर्दा नाजुक बनेको राष्ट्रिय अर्थतन्त्र र लाखौं बेरोजगारलाई रोजगार दिने सहज र सरल तरिका भनेकै साना उद्यमको स्थापना र उत्पादमा जोड दिनु नै हो। साना उद्यमहरुको स्रोतको मुख्य आधार भनेको वन तथा कृषि क्षेत्र हो। यो क्षेत्रलाई पहिले कै नजरवाट हेर्ने वा सो अनुसारको बजेटसहितको कार्यक्रम नआउने हो भने हाम्रो अर्थतन्त्र उकालो लाग्ने कल्पनासमेत गर्न सकिदैन। त्यसैले विपन्न तथा गरिखाने समुदायको आर्थिकस्तर सुधार्न व्यापक रुपमा साना उद्योग स्थापना गर्नुपर्छ। अहिले कोभिड १९ को त्रासले स्वदेश तथा विदेशमा श्रम गरेर आफनो दैनिक गुजारा गर्ने व्यक्ति तथा ठूलो समुदाय गाउँ प्रवेश गर्दैछ। यस्तो अवस्थामा अब कुनै अलमल नगरी साना उद्योग स्थापना र कृषि र वनका स्रोतहरु परिचालन गर्न संघिय तथा प्रदेश सरकारले प्रोत्साहनका कार्यक्रम अघि सार्नुपर्छ। स्थानीय निकायले पनि प्रष्ट नीति तय गर्दै सम्पूर्ण स्रोत परिचालन गर्ने हिम्मत गर्नुपर्छ। विगतमा झैं बोल्ने तर नगर्ने परम्परा तोडौं, आत्मनिर्भर अर्थतन्त्र निर्माणमा सहभागी बनौँ। गिरी पारिवारिक निजी वन संघ, नेपालका अध्यक्ष हुन्"
क्वारेन्टाइन होइन होल्डिङ सेन्टर,"झापा : दुर्गम भेगमा बनाइएका क्वारेन्टाइन मापदण्डअनुसारका छैनन्। अधिकांश विद्यालयमा बेन्च जोडेर बेड बनाइएको छ। ३०४० जना बस्ने क्वारेन्टाइनमा एउटा मात्र शौचालय छ। अर्कोतिर अनधिकृत तवरले भारतबाट छिर्नेको लर्र्को छ। बिहीबार मध्याह्नसम्ममा ८ सय नेपाली भित्रिएका छन्। ३३ जना संक्रमण देखिएको कचनकवलमा गाउँपालिकाले बनाएका क्वारेन्टाइन सबै सामुदायिक विद्यालयमा छन्। गौरीगन्ज, झापा गाउँपालिकाका क्वारेन्टाइन पनि विद्यालयमै बनाइएको छ। कचनकवलमा संक्रमितसहित ३३ जना पथरिया माविको क्वारेन्टाइनमा बसेका थिए। उक्त गाउँपालिकामा पछिल्ला ४ दिनमा २ सय जना नेपाल प्रवेश गरेका छन्। यो क्रम जारी नै छ। गाउँपालिकाको बजेटले मात्र क्वारेन्टाइन व्यवस्थित गर्न सकिँदैन। क्वारेन्टाइन व्यवस्थापनमा चुनौती बढ्दो छ, गाउँपालिका उपाध्यक्ष निम्सरी राजवंशीले भनिन्, केन्द्रले हेर्दैन, स्थानीय तहले मात्र कति गर्ने ? सक्नेसम्म गरेका छौं। विद्यालयमा पछिल्लो समय बनाइएका क्वारेन्टाइन व्यवस्थित छैनन्। होल्डिङ सेन्टर भन्न थालिएका क्वारेन्टाइनमा बसेकाहरूलाई १५ दिनसम्म राख्ने गरिएको छ। संक्रमित भेटिएका सबैसहित अन्य पछि आएका समूहलाई पनि एउटै कोठामा १० देखि १५ जनासम्म राखिएको छ। खाना सामूहिक रूपमै खुवाउने गरिएको छ। एकै पटक सबै खान लाग्दा बिहेको भोजजत्तिकै हुन्छ। क्वारेन्टाइनमा बस्ने व्यक्ति पनि अनुशासित नहुँदा समस्या आउने रैछ, उपाध्यक्ष राजवंशीले भनिन्, पालिकामा पहुँच र क्षमताले भ्याएसम्म बनाइएका क्वारेन्टाइन छन्। भारतबाट आउनेको लर्को छ। मापदण्ड खोज्नु पनि आपैंमा मूर्खता हो कि जस्तो लाग्न थाल्यो। अब त भारतबाट आएका नेपालीलाई खाना र छानोमुनि सुरक्षित तवरले राख्न सक्नु ठूलो कुरा हो। क्वारेन्टाइनलाई होल्डिङ सेन्टर भन्ने बेला आएको उनको भनाइ छ। क्वारेन्टाइन भन्दा मात्र पनि त्यसको मापदण्ड पूरा गर्नुपर्ने रैछ। त्यो हाम्रो क्षमताले भ्याउँदैन, उनले भनिन्, हामीसँग जति क्षमता छ त्यति नै गरेका छौं। क्वारेन्टाइनमै संक्रमण सर्ने खतरा छ। त्यसैले पनि उक्त माविमा रहेका सबैको स्वाब नमुना पठाइएको उनले बताइन्। जिल्ला समन्वय समिति झापाका प्रमुख सोमनाथ पोर्तेलका अनुसार क्वारेन्टाइन बनाउन स्थान पाउन गाह्रो छ। ठाउँ पाए त्यसलाई मापदण्डअनुसार व्यवस्थापन गर्न मुस्किल छ। त्यसैले पछिल्लो समय होल्डिङ सेन्टरतर्प फोकस गरेका छौं, उनले भने। भारतका सीमा नाकामा रहेका नेपालीलाई ल्याएर राख्न झापामा ९ सय ५० बेड क्षमताको क्वारेन्टाइन तयार पारिएको छ। यसलाई होल्डिङ सेन्टर भन्न थालिएको छ। यसअन्तर्गत भद्रपुरको मेची क्याम्पसमा ३ सय, कलवलगुरीमा १ सय, बिर्तामोडको कञ्चनजंघा हेल्थ इन्स्टिच्युटमा २ सय, शिवसताक्षीको आदर्श माविमा १ सय ५०, मदन भण्डारी र मानसरोवर गरेर २ सय बेड तयार पारिएको छ। भारतले सीमा क्षेत्रमा ल्याएर अलपत्र छाडिदिएका नेपालीलाई उद्धार गरेर होल्डिङ सेन्टरमा राखेका छौं, जिसस प्रमुख पोर्तेलले भने, अवैधानिक बाटोबाट आइरहेका नेपालीलाई झापाको हकमा उनीहरूलाई सम्बन्धित पालिकाहरूमा पठाइदिने र बाहिरका भए होल्डिङ सेन्टरमा राखेर स्वास्थ्य परीक्षणपछि सम्बन्धित प्रदेश वा जिल्लामा पठाउनेछौं। विषम परिस्थतिमा जे जस्तो उपलब्ध स्रोत र साधन छ त्यसमा दूरी कायम गरेर व्यवस्थापन गर्नुपर्ने सहायक प्रमुख जिल्ला अधिकारी राजकुमार राईले बताए। विद्यालयमा बनाइएका क्वारेन्टाइन कतिपयले मापदण्ड पूरा गरेका छैनन्, उनले भने, तर, अब त्यत्तिको पनि हामीलाई उपलब्ध हुन गाह्रो छ। झापामा २९ वटा क्वारेन्टाइन तयार छन् र थप गर्ने काम भइरहेको छ। जसमा तत्काल १ हजार जनालाई राख्न सकिन्छ। मेची अस्पताल र दमक अस्पतालमा गरी दुई ठाउँमा आइसोलेसन वार्ड छन्। जहाँ २ जना बिरामी छन्।"
रहिनन् सर्वोच्च अदालतकी पहिलो महिला न्यायाधीश,"काठमाडौं : सर्वोच्च अदालतकी पहिलो महिला न्यायाधीशको सुशीला सिङ शिलुको शुक्रबार निधन भएको छ। ललित्पुरको मेडिसिटी अस्पतालमा उपचारकोक्रममा सिङको निधन भएको हो। एक सातादेखि बिरामी परेकी ८१ वर्षीय सिङको उपचारका क्रममा उनको निधन भएको हो। नेपाल बार एशोसिएशनकी पूर्व उपाध्यक्ष उषा मल्ल पाठकले पेटमा समस्या देखिएपछि अस्पताल भर्ना गरिएको र पछि ब्रैन स्ट्रोक भएको जानकारी दिइन्। उनी महिलातर्फ पहिलो न्यायाधिश, वरिष्ठ अधिवक्ता र सर्वोच्च बारको संस्थापक उपाध्यक्ष थिइन्। उनी २०५८ साल वैशाखदेखि २०६३ सालसम्म सर्वोच्चको न्यायाधीश बनेकी थिइन्। त्यसपछि उनीराष्ट्रिय मानवअधिकार आयोगको सदस्य पनि भएकी थिइन् । १९९६ साल फागुन२२ गते काठमाडौंको पकनाजोल मा उनको जन्म भएको थियो। उनका पति र दुर्इ छोरा छन्। उनले छोरीको अधिकार, महिला हक, समानता, मानव अधिकार, वैयक्तिक स्वतन्त्र्तामा स्मरणीय फैसला छन्। उनले कानुन व्यवसायका क्रममा असहाय सेवा केन्द्र स्थापना गरी पीडित महिलाको पुनर्स्थापना सहयोगमा समेत जुटेकी थिइन्। सिङको शनिबार दाहसंस्कार गरिने भएको छ। सर्वोच्च अदालत बारका सचिव सुभराज आचार्यले निधनको पुष्टि गर्दै सिङ इमानदार, निर्भिक छ र न्यायप्रति निस्ठावान छवी रहेको बताए।"
२ किलो चिनीको झोलामा ९ लाख ल्याउने भारतीय पक्राउ,"राजविराज : दुई किलो चिनीको पोकाभित्र ९ लाख रुपैयाँ लुकाएर ल्याउँदै गरेका एक भारतीय नागरिक शनिबार सप्तरीबाट पक्राउ परेका छन् । सप्तरीको हनुमाननगर कंकालिनी नगरपालिका १४ कोशी पलारस्थित नेपालभारत दशगजा क्षेत्रमा भारत बिहारको सुपौल जिल्ला बथनाहा गाउँ पञ्चायत १७ का २८ वर्षीय फुलकुमार मेहता पक्राउ परेको सप्तरी प्रहरीले जनाएको छ । नेपालतर्फ लुकीछिपी आउँदै गरेका उनलाई प्रहरीले देख्ना साथ हडबडाएपछि शंका लागि झोला चेकजाँच गर्दा ९ लाख फेला परेको प्रहरी चौकी रामपुर मल्हनीया, सप्तरीका प्रहरी सहायक निरीक्षक श्रीप्रसाद ठाकुरले बताए । हातमा झुन्ड्याउने नाईलनको झोलामा दुई किलो चिनी बोकेर आइरहेका उनलाई निकै डराएको देखि चिनी बाहेक अरु पनि केही हुनुपर्छ भन्ने अनुमान गरेर चिनीभित्र हात हालेर खोजतलाश गर्दा रुपैयाँ फेला परेको हो । प्रहरी चौकी रामपुर मल्हनीया, सप्तरीबाट खटिएको प्रहरी गस्ती टोलीले मेहतालाई नियन्त्रणमा लिई जिल्ला प्रहरी कार्यालय सप्तरीमा बुझाएको छ । उनीमाथि थप अनुसन्धान कार्य भइरहेको जिल्ला प्रहरी कार्यालय सप्तरीका प्रहरी नायव उपरिक्षक तिलक भारतीले बताए ।"
जुम्लामा कोरोना जोखिम बढेपछि न्यायिक सक्रियता,"काठमाडौं : उच्च अदालत जुम्लाले कोरोनाका कारण जुम्लामा उच्च जोखिम देखिएपछि भारत र तेस्रो मुलुकबाट भित्रिएका सबै नागरिकको विवरण संकलन गरी शीघ्र परीक्षणको व्यवस्था गर्न अन्तरिम आदेश जारी गरेको छ । कर्णाली प्रदेशका मुख्यमन्त्री तथा मन्त्रिपरिषद्को कार्यालय, गृह मन्त्रालय, चन्दननाथ नगरपालिका र जुम्लाका आठ गाउँपालिकालगायत निकायका नाममा आदेश जारी गरिएको छ । उच्च अदालतका वरिष्ठतम न्यायाधीश रत्नबहादुर बागचन्द र न्यायाधीश राकेशकुमार निधिको संयुक्त इजलासले उक्त आदेश दिएको हो । अधिवक्ता एवं नेपाल बारका पूर्वकेन्द्रीय सदस्य पदमबहादुर शाहीले अघिल्लो साता रिट दायर गरेका थिए । उनले रिटमा १०१२ हजारको संख्यामा भारतलगायत मुलुकबाट नागरिक जुम्लामा भित्रिएको प्रारम्भिक तथ्यांकसहित उच्च जोखिम दर्शाएका थिए । भारत र तेस्रो मुलुकबाट भित्रिएका नागरिकको वास्तविक अवस्थाबारे यकिन विवरण नभएको जिकिर रिट निवेदक शाहीको थियो । अदालतले उनीहरू सबैको पीसीआर परीक्षण गर्न र लगत संकलन गर्न भनेको छ । लगत संकलन स्थानीय तहका वडा सदस्यहरू तथा कर्मचारीमार्फत गर्नुपर्नेछ । अदालतले नै नमुना फारम तय गरी तहमा पठाएको छ । आदेशअनुसार तहहरूले आफ्नो क्षेत्रको तथ्यांक एकीकृत रुपमा तयारी पारी १५ दिनभित्र अदालत र मुख्यमन्त्री तथा मन्त्रिपरिषद् कार्यालयलगायत निकायमा पेस गर्नुपर्नेछ । विदेशबाट आएकाहरू, उनीहरूका परिवारका सदस्य र उनीहरूको भौतिक सम्पर्कमा आएका व्यक्तिको स्वास्थ्य जाँच गरी कोभिड१९ संक्रमण भएनभएको पत्ता लगाई आवश्यकताअनुरूप क्वारेन्टाइन, होम क्वारेन्टाइन वा आइसोलेसनमा राख्ने व्यवस्था गरी अनुगमन प्रतिवेदन १५१५ दिनमा अदालतमा बुझाउन भनिएको छ । यस्तै राहत वितरण, उद्धार कार्य र क्वारेन्टाइन स्थापना, सञ्चालन र व्यवस्थापनमा अनियमितता हुन नदिन खर्च प्रणालीमा पारदर्शिता कायम गर्नुपर्ने पनि आदेशमा उल्लेख छ ।"
कोरोना संक्रमितको बिचल्ली,"परासी : आइसोलेसन नहुँदा पश्चिम नवलपरासी जिल्लाका दुई संक्रमित दुई दिनदेखि क्वारेन्टाइनमै बस्न बाध्य छन्। स्थानीय तह र प्रदेश सरकार कसैले पनि उनीहरुलाई आइसोलेसनमा पठाउन वास्ता गरेको छैन्। उनीहरु संक्रमितले पाउने उपचार सेवाबाट समेत वञ्चित छन्। संक्रमित भएको जानकारी पाएका उनीहरुलाई थप उपचारका लागि आइसोलेसनमा नपठाउँदा उनीहरु मानसिक रुपमा त्रसित हुन थालेका छन्। नगरपालिकाले आइसोलेसन निर्माण गर्ने जिम्मेवारी प्रदेश सरकारको भएकाले आफूहरुले बनाउन नसक्ने जनाएपछि संक्रमित बिचिल्लीमा परेका हुन्। शुक्रबार बिहान जिल्लामा थप ३ जना संक्रमित देखिएका थिए। तिमध्ये रामग्राम नगरपालिकामा देखिएका दुई संक्रमितलाई क्वारेन्टाइनमै राखिएको छ। सुस्ता गाउँपालिकामा देखिएका संक्रमितलाई भने गाउँपालिकाले भीम अस्पताल भैरहवाको आइसोलेसनमा पठाएको छ। दुई जनालाई रामग्राम नगरपालिकाको परासीस्थित आदर्श माविको क्वारेन्टाइनमा उनीहरुलाई राखिएको छ। संक्रमितलाई राखिएपछि शुक्रबार राति क्वारेन्टाइनमा राखिएका अन्यले संक्रमण फैलिने भन्दै अन्यन्त्र लैजानु पर्ने माग राखेर नाराबाजी गरेका थिए। उनीहरुलाई छुट्टै कोठामा राखिएको नगरपालिकाले जनाएको छ। क्वारेन्टाइनमा संक्रमितसहित ३२ जना छन्। बुटवल र भैरहवामा आइसोलेसन खाली नभएकाले पठाउन नसकिएको बताइएको छ। 'तराईका जिल्लामा २ सय पहाडमा ५० बेडको आइसोलेसन बनाउने प्रदेश सरकारले नीतिगत निर्णय गरेको छ। हाम्रो जिम्मेवारीमा पर्दैन। त्यसको व्यवस्थापन गर्न हामी सक्दैनौं' रामग्राम नगरपालिकाका प्रमुख नरेन्द्र कुमार गुप्ताले भने। दुई दिनदेखि क्वारेन्टाइनमा रहेका संक्रमितलाई प्रदेश सरकारले नै लगेर व्यवस्थापन गर्नुपर्ने उनको तर्क छ। क्वारेन्टाइनमा राखेका कारण अन्य व्यक्तिहरु त्रसित बनेको र अन्यन्त्र लैजानुपर्ने माग राख्न थालेको गुप्ताले बताए। आइसोलेसन नभएकाले संक्रमितको जिम्मा आफूहरुले नलिने नगरप्रमुख गुप्ताको भनाई छ। 'हामी जिम्मेवारीबाट पन्छिन खोजेका होइनौं। जसरी प्रदेश सरकारले क्वारेन्टाइन बनाउन भन्यौ हामीले बनायौं, त्यसैगरी लिखित रुपमा आइसोलेसन व्यवस्थापनका लागि पनि पत्रचार गर्नुपर्यो। लेखेर पनि नदिने व्यवस्थापन पनि नगर्ने? प्रदेश सरकार आफ्नो दायित्वबाट पन्छिन खोजेको छ' उनको आरोप छ। संघ र प्रदेश सरकारले हात उठाए आफूहरुले आइसोलेसन बनाउने तर त्यसका लागि आवश्यक पर्ने जनशक्ति र सुरक्षाको जिम्मा संघ र प्रदेशले उपलब्ध गराउनु पर्ने उनको भनाई छ। जिल्लामा संक्रमितको संख्या ५ पुगेको छ। जिल्लामा आइसोलेसन नभएकाले अन्य तीन जनालाई भीम अस्पताल भैरहवामा पठाइएको छ। उनीहरु सबै भारतबाट आएका हुन्। शनिबार बिहानसम्म क्वारेन्टाइनमा बस्नेको संख्या ८ सय ३८ रहेको स्वास्थ्य कार्यालयका प्रमुख गौरव ढकालले जानकारी दिए। जिल्लामा अहिले पनि भारतबाट आउनेको संख्या बढ्दो छ।"
मृतक युवकको कोरोना रिपोर्ट नेगेटिभ,"सुर्खेत : कोरोना भाइरस संक्रमणले मृत्यु आशंका गरिएका एक युवकको पीसीआर रिपोर्ट नेगेटिभ आएको छ। जुम्ला हिमा गाउँपालिकाका२ ओदी गाउँका ३८ वर्षीय एक युवक मृत्यु भएपछि उनलाई कोरोना भाइरस संक्रमण भएको आशंका गरिएको थियो। तर मृतकसहित उनको पाँच जना परिवारको पीसीआर रिपोर्ट नेगेटिभ देखिएको हो। कर्णाली स्वास्थ्य विज्ञान प्रतिष्ठान शिक्षण अस्पताल जुम्लामा गरिएको पीसीआर परीक्षणमा पाँचै जना परिवारको रिपोर्ट नेगेटिभ आएपछि गाउँमा त्रास घटेको छ। गाउँमा युवकलाई कोरोना संक्रमणले मृत्यु भएको हल्ला चलेपछि छिमेकी गाउँहरुमा समेत त्रास फैलिएको थियो। मृतकको पाँच जना घरपरिवारलाई ज्वरो आउने, कपाल दुख्ने भएपछि गाउँलेले कोरोना संक्रमणको आशंका गरेका थिए। जुम्लाका जनस्वास्थ्य प्रमुख कृष्णप्रसाद सापकोटाका अनुसार आशंकाको आधारमा गाउँमा युवकको कोरोनाले मृत्यु भएको खबर आएपछि गाउँमै पुगेर स्वाब संकलन गरी ल्याईएको थियो। तर मृतकसहित उनका दुई छोरी, एक छोरा र श्रीमतीको पीसीआर रिपोर्ट नेगेटिभ देखिएको हो। मृतक युवकको परिस्थीति बुझ्दा उनी घरबाट कतै नगएको देखियो। तर गाउँमा भारतबाट आएका व्यक्तिहरु धेरै भएकाले कोरोना संक्रमणले मृत्यु भएको हो की? भन्ने आशंका फैलिएको रहेछ उनले भने, तर स्वाब परीक्षण गर्दा कोरोना नभई आफै कालगतिले मृत्यु भएको पुष्टि भयो। हिमा गाउँपालिका स्वास्थ्य शाखा प्रमुख रतन रावतले कोरोना भाइरसको जस्तो लक्षण देखिएपछि आशंका गरिए पनि कोरोना संक्रमण नभएको बताए। लकडाउन अवधिभर भारत तथा तेस्रो मुलुकबाट ११ हजार तीन सय ८८ जना नागरिक जुम्ला भित्रिएका छन्। यसमध्ये ४४ जना हाल क्वारेन्टाइनमा बसेका छन्। भने एकहजार दुईसय ७७ जना १४ दिनको क्वारेन्टाइन बसाँइपछि घर फर्किएको जिल्ला प्रशासन कार्यालयले जनाएको छ। यसअघि आरडीटी पोजेटिभ देखिएका हुम्ला नाम्खाका दुई र मुगु खत्याड गाउँपालिकाका एक जनाको पीसीआर रिपोर्ट पनि नेगेटिभ आएको प्रतिष्ठानले जनाएको छ। २७ सय ५५ को पीसीआर परीक्षण कर्णाली स्वास्थ्य विज्ञान प्रतिष्ठान जुम्लामा २७ सय ५५ जनाको पीसीआर परीक्षण गरिएको छ। हालसम्म पीसीआर परीक्षण गरिएका सबै स्वाबको रिपोर्ट पनि नेगेटिभ आएको छ। कर्णालीका जुम्ला, मुगु, हुम्ला र कालिकोटबाट विभिन्न मितिमा संकलन गरेर परीक्षण गरिएका २७ सय ५५ जनाको पीसीआर रिपोर्ट नेगेटिभ आएको प्रतिष्ठानका निर्देशक डा मंगल रावतले बताए। उनका अनुसार प्रतिष्ठानमा शुक्रबारसम्म संकलित ती स्वाबको पीसीआर परिक्षण गर्दा सबै रिपोर्ट नेगेटिभ आएको हो। जिल्ला भित्रिने क्रम बढ्दै गएपछि स्वास्थ्यकर्मीको टोली खटाएर स्वाब संकलन गर्ने कार्यलाई प्रतिष्ठानले तीव्रता दिइएको छ। प्रतिष्ठानमै चारसय २४, कालिकोटबाट ६ सय ९५, मुगुबाट तीनसय ५१, जुम्लाबाट सातसय ८९, नेपाली सेना ७० जना, हुम्लाबाट चारसय आठ र १८ जना पत्रकारको स्वाब संकलन गरिएको थियो।"
भारतीयको आक्रमणबाट सीमा क्षेत्रमा खटिएका सशस्त्रका हवल्दार घाइते,"झापा : जिल्लाका सीमा क्षेत्रमा भारतीयको आक्रमण बढ्न थालेको छ । नेपाली भूमिमा लगाएको खेति थन्काउने बाहानामा झुण्ड झुण्डमा आएका भारतीयहरुले सीमा क्षेत्रमा खटिएका सुरक्षाकर्मीमाथि आक्रमण गर्दै आएका छन्। नेपाली भूमिमा प्रवेश गर्न खोजेपछि शुक्रबार मध्यान्ह्मा सशस्त्र प्रहरीका हवल्दार शंकर चौधरीमाथि भारतीयले आक्रमण गरेका छन्। कचनकवल गाउँपालिका घेराबारी नजिकैको १२२ नम्बर पिल्लर छेउको अस्थायी पोष्टमा बसेका प्रहरी हवल्दारमाथि भारतीयले आक्रमण गरेका हुन्। सीमा क्षेत्रको नेपाली भूमिमा घाँस काट्ने बाहानामा छिर्न खोजेका भारतीयलाई सशस्त्रको टोलीले रोक्न खोज्दा सुरुमा मुखमुखै लागे । त्यसपछि तत्कालै ३०, ४० जनाको झुण्ड आएर आक्रमण प्रयास गरेको गाउँपालिका प्रमुख अञ्जार आलमले जानकारी दिए। सशस्त्रका हवल्दारलाई गालामाथि कञ्चटमा प्रहार गरेका छन् । आलमले भने, यो किसिमको आक्रमण देशमा लकडाउन सुरु भएपछि नै गाउँपालिकाको विभिन्न सीमा क्षेत्रमा ३ पटक भयो। सीमामा आएर खेती थन्क्याउन पाइन्छ कि भनेर सीमा प्रहरीलाई अनुरोध गर्ने र आउन नदिएपछि गालिगलौज र हातपातमैसमेत उत्रिले गरेको आलमको भनाइ छ। गाउँपालिको टोली, सुरक्षाकर्मी र नजिकैका स्थानीय गएर गरेको छलफल गरेपछि उनीहरु फर्केको आलमले जानकारी दिए ।"
बैतडीका कोरोना संक्रमित आइसोलेसनमा भर्ना,"बैतडी : बैतडीका कोरोना संक्रमित युवालाई जिल्ला अस्पतालको आइसोलेसन कक्षमा राखिएको छ । शुक्रबार साँझ ती युवकलाई जिल्ला प्रहरी कार्यालयबाट ल्याएर अस्पतालको आइसोलेसन कक्षमा भर्ना गरिएको जिल्ला अस्पताल बैतडीका प्रमुख डावसन्तराज जोशीले जानकारी दिए । शिवनाथ गाउँपालिका २ का २२ वर्षीय पुरुषमा प्रहरी हिरासतमै रहेका बेला कोरोना संक्रमण पुष्टि भएपछि सुरक्षाकर्मीको निगरानीमा जिल्ला अस्पतालको आइसोलेसन कक्षमा भर्ना गरिएको हो । संक्रमित युवकको स्वास्थ्य अवस्था भने सामान्य रहेको डा जोशीले बताए । उनले भने संक्रमित युवाको स्वास्थ्य अवस्था अहिले सामान्य रहेको छ । केही समस्या आएमा हामीले अन्यत्र लैजान सकिने गरेर व्यवस्था मिलाएका छौं । संक्रमित युवकसँगै हिरासतमा रहेकी उनकी बहिनीलाई पनि जिल्ला अस्पतालको आइसोलेसन कक्षमा भर्ना गरिएको डा जोशीले बताए । शिवनाथ गाउँपालिका ४ की १९ वर्षीय गीता महरको मृत्यु प्रकरणमा दुवै जना वैशाख १५ गते पक्राउ परेका थिए । गीताका आफन्तहरुले दिएको किटानी जाहेरीअनुसार उनीहरुलाई प्रहरीले कर्तव्य ज्यान मुद्दा आरोपमा पक्राउ गरी अनुसन्धान गरिरहेको छ । संक्रमित युवककी बहिनीको पनि थ्रोट स्वाब संकलन गरेर पीसीआर परीक्षणका लागि धनगढी पठाइएको छ । जिल्ला अस्पतालको आइसोलेसन कक्षमा अहिले संक्रमित युवक सहित तीन जना रहेका छन् । संक्रमितको प्रत्यक्ष सम्पर्कमा रहेकाहरुको थ्रोट स्वाब संकलन बैतडीमा थुनामा रहेका एकजना युवकमा कोरोना संक्रमण भेटिएपछि उनको प्रत्यक्ष सम्पर्कमा रहेका प्रहरी र अन्यको थ्रोट स्वाब संकलन गरिने भएको छ । प्रहरी हिरासतमा रहेका युवकमा कोरोना पोजिटिभ देखिएपछि शुक्रबारदेखि नै जिल्ला प्रहरी कार्यालय सिल गरिएको छ । संक्रमित युवकको प्रत्यक्ष सम्पर्कमा रहेका व्यक्तिहरुको थ्रोट स्वाब संकलन गरेर परीक्षणका लागि धनगढी पठाइने जिल्ला अस्पतालका प्रमुख डा वसन्तराज जोशीले जानकारी दिए । कन्ट्याक्ट ट्रेसिङको काम भइरहेको र प्रत्यक्ष सम्पर्कमा रहेका व्यक्तिहरुको शनिबार थ्रोट स्वाब संकलन गरिने उनले बताए । पहिलो चरणमा संक्रमित युवकसँग बढी सम्पर्कमा रहेका व्यक्तिहरुको थ्रोट स्वाब संकलनको तयारी भएको हो । जिल्ला प्रहरी कार्यालयमा कार्यरत प्रहरी , संक्रमित युवकको घरका मानिस र अन्य सम्पर्कमा आएका व्यक्तिहरुको पहिलो चरणमा थ्रोट स्वाब संकलन गरिनेछ । उनीहरुको स्वाब परीक्षणका लागि धनगढी पठाइने डा जोशीले बताए । जिल्लामा पहिलो संक्रमित भेटिएपछि कोरोनाको त्रास पनि बढेको छ ।"
फोहोर बोक्ने गाडीमा मान्छे ओसार्दै स्थानीय तह,"प्यूठान : प्यूठानमा सानाठूला गरी २ सय ५० वटा यात्रुवाहक सवारीसाधन छन्। तर जिल्लाका स्थानीय तहले फोहोर बोक्ने गाडी र ढुंगा, गिट्टी, बालुवा बोक्ने टिपरमा मान्छेहरु ल्याइरहेका छन्। लकडाउनले खाली बसेका बस, जिपहरुलाई परिचालन गर्नेतर्फ स्थानीय तहले समन्वय गरेका छैनन्। भारतीय नाकामा आइपुगेका प्यूठानीहरुलाई उद्दार गर्नका लागि जिल्लाका स्थानीय तहले फोहोरका गाडी र टिपरमा आफ्ना नागरिकलाई ल्याइरहेका हुन्। यसले थप असुरक्षित बनाएको टिप्पणी भइरहेको छ। जिल्लाका यातायात व्यवसायी, स्थानीय सरकार र प्रशासनबीच प्रभावकारी सम्वन्य नभएको देखिएको छ। गाडी चालकलाई पिपिई सेट दिएर सुरक्षित महसुस गराउन सके गाडी पठाउँछौ,स्वर्गद्धारी सार्वजनिक यातायात व्यवसायी समिति प्यूठानका महासचिव कुमार श्रेष्ठले भने,तर अहिलेसम्म कसैले पनि गाडी चाहियो भनेका छैनन् । उनले जिल्लाबासीलाई ल्याउनका लागि गाडी परिचालन गर्न समिति तयार रहेकोसमेत उल्लेख गरे। बसहरु जान नमान्दा फोहोर बोक्ने गाडी भएपनि पठाउन बाध्य भएको प्यूठान नगरपालिका मेयर अर्जुनकुमार कक्षपतीले प्रतिक्रिया दिए। कति गाडी खोज्यौँ कसैले जान मान्दैनन्,उनले भने,समितिसँग संस्थागत कुरा त भएको छैन्। व्यक्तिगत रुपमा गाडी खोज्दा कोही जान तयार भएनन् । उनले यसबारे छलफल गर्न नगरपालिकामा शनिबार दिउँसो बैठक डाकिएको जानकारी दिए। झिमरुक गाउँपालिकाले प्रति टिपर १८ हजार रुपैयाँ दिएर कृष्णनगरबाट आफ्ना नागरिक ल्याइरहेको छ। गाउँपालिका अध्यक्ष तिलक बहादुर जिसीले बसहरु जान नमान्दा टिप्पर पठाइएको टेलिफोनमा प्रतिक्रिया दिए। समितिले बस पठाउँछौ भन्ने कुरा सबैका गफ मात्र हुन्,उनले भने,कसैले नमानेपछि टिपर भएपनि त पठाउन पर्यो नी ? स्वर्गद्धारी सार्वजनिक यातायात व्यवसायी समितिका वरिष्ठ उपाध्यक्ष एवं झिमरुक गाउँपालिका ६ चिसावाङका स्थानीय हिमाल पोखरेलले बस पठाउने बारेमा आफूहरुलाई कुनै जानकारी नभएको प्रतिक्रिया दिए। सबै बस खाली छन्। सरकारले भन्छ भने पठाउन तयार छौ ।,उनले भने। झिमरुक गाउँपालिका ३ आहालखोलाका स्थानीय प्रमोद पोखरेलले आफ्नै नीजि लगानीमा अलपत्र परेका झिमरुकबासीहरुलाई बसमा ल्याउने योजना बनाएको बताएका छन्। गाउँपालिका अध्यक्ष तिलकबहादुर जिसीले सहयोग गर्न चाहनेले गाउँपालिकाको विपत् कोषमा रकम जम्मा गर्न भनेपछि पोखरेलले सहयोग गरेका छैनन्। शुक्रबारसम्म जिल्लामा भारतबाट ७ सय ९६ जना प्यूठानी आएका छन्। उनीहरुलाई विभिन्न स्थानीय तहले क्वारेन्टाइनमा राखेका छन्। स्वर्गद्धारी नगरपालिकामा १ सय ७७ जना, प्यूठान नगरपालिकामा १ सय २४, मल्लारानी गाउँपालिकामा ५५, ऐरावती २ सय ३, गौमुखीमा ४, झिमरुकमा ६०, माण्डवीमा १ सय २५, नौवहिनीमा ३३ र सरुमारानीमा १ सय १५ जना आइपुगेका छन्। शनिबार पनि आउने क्रम जारी रहेको सम्बन्धित स्थानीय तहले जनाएका छन्। भारतबाट असुरक्षित रुपमा जिल्लाबासी भित्रिएपछि थप जोखिम बढ्नसक्ने स्थानीयको गुनासो छ।"
भक्तपुरकी कोरोना संक्रमित महिला जनप्रतिनिधि,"भक्तपुर : स्वास्थ्य मन्त्रालयले शुक्रबार राति कोरोना संक्रमण पुष्टि भएकी भक्तपुरकी महिला नगरपालिकाकी जनप्रतिनिधि रहेको खुलेको छ। उनी भक्तपुर नगरपालिका९ की जननिर्वाचित महिला सदस्य रहेको महानगरीय प्रहरी परिसर भक्तपुरले जनाएको छ। परिसरका प्रमुख प्रहरी उपरीक्षक सविन प्रधानले भक्तपुर नपा ९ सूर्यमढी निवासी उनलाई पाटन अस्पताल लगिएको जानकारी दिए। उनका अनुसार संक्रमितको घर समुदायबाट छुट्टिएकोले घरलाई मात्रै सिल गरिएको छ। संक्रमितको सम्पर्कमा आएकाहरुको पहिचान (कन्टाक्ट ट्रेसिङ) गर्ने कार्य भइरहेको प्रहरी उपरीक्षक प्रधानले सुनाए। उहाँ (संक्रमित) जनप्रतिनिधि रहनुभएकाले कन्टाक्ट ट्रेसिङ गर्न चुनौतीपूर्ण रहेको छ, उनले थपे, उहाँ स्वास्थ्य स्वयंसेविका पनि भएकाले वडामात्रै नभएर नगरभर क्रियाशील भएको पाइएको छ। संक्रमित स्वास्थ्य स्वयंसेविका भएकाले अहिले उनको स्वास्थ्य सामान्य रहेको बुझिएको छ। काठमाडौं महानगरपालिकाका सफाइ मजदुरहरुको द्रूत परीक्षण विधि (आरडीटी) कोरोना परीक्षणमा पोजिटिभ आएपछि भक्तपुर नपाले पनि आरडीटी विधिबाट आफ्ना कर्मचारी, सफाइ मजदुर तथा जनप्रतिनिधिहरुको कोरोना भाइरस परीक्षण गरेको थियो। नपाले आफ्नै जनस्वास्थ्य केन्द्रमा गरेको उक्त परीक्षणमा एक वडा सचिव र अर्को महिला सफाइ मजदुरको रिपोर्ट पोजिटिभ आएको थियो। करिब पचास जनाको परीक्षणमा दुईजनाको पोजिटिभ आएपछि आरडीटी परीक्षण स्थगित गरेर पीसीआर परीक्षणको लागि जनस्वास्थ्य केन्द्रले नै स्वाब संकलन गरेर टेकुस्थित राष्ट्रिय जनस्वास्थ्य प्रयोगशाला पठाएको थियो। करिब एकसय २५ जनाको नमुना पठाइएकोमा शुक्रबार पहिलो चरणमा नपाकी नर्स महिलाको रिपोर्ट पोजिटिभ आएको हो। वडा सचिव र सफाइ मजदुरको पीसीआर नेगेटिभ यसअघि संक्रमित जनप्रतिनिधिकै वडा कार्यालयका सचिवको द्रूत परीक्षण विधि (आरडीटी) रिपोर्ट पोजिटिभ आएको थियो। ती वडा सचिवसँगै आरडीटी पोजिटिभ आएकी भक्तपुर नपा ५ निवासी सफाइ मजदुरको पीसीआर रिपोर्ट भने नेगेटिभ आएको प्रहरी उपरीक्षक प्रधानले जानकारी दिए। भक्तपुरमा समुदायमै पुग्यो कोरोना भक्तपुर नपाकै जनप्रतिनिधिमा कोरोना भाइरस संक्रमण भएको पुष्टि भएपछि भक्तपुर कोरोना भाइरस संक्रमणको उच्च जोखिममा परेको छ। नगरपालिकाभित्रै क्रियाशील हुँदै आएकी महिला जनप्रतिनिधिमा समुदायबाटै कोरोना भाइरस संक्रमण भएको हुन सक्ने अनुमान गरिएको छ। उनकै वडा कार्यालयमा काम गर्ने सचिवको आरडीटी पोजिटिभ भएर पीसीआर नेगेटिभ हुनु भक्तपुरमा समुदायस्तरमा कोरोना भाइरस संक्रमण भइसकेको हुनसक्ने प्रहरी उपरीक्षक प्रधान बताउँछन्। समुदायमा क्रियाशील हुँदै आउनभएका जनप्रतिनिधिमा कोरोना भाइरस संक्रमण हुनु समुदायमा कोरोना भाइरसको उपस्थिति भएको हाम्रो अनुमान छ, उनले भने, उहाँ (महिला जनप्रतिनिधि) समुदायबाट संक्रमित भएको अनुमान गरेका छौं। उहाँबाट समुदाय थप संक्रमण फैलिएको हुनसक्ने सम्भावना पनि उत्तिकै छ। भक्तपुरमा संक्रमितको संख्या चार महिला जनप्रतिनिधिसँगै भक्तपुरमा संक्रमितको संख्या चार पुगेको छ तर शुक्रबार नै भक्तपुरमा पहिलोपटक कोरोना भाइरस संक्रमण पुष्टि भएका महिला स्वास्थ्य कर्मचारी र सशस्त्र प्रहरी जवान डिस्चार्ज भएका थिए। ती दुवै भक्तपुरका स्थानीय भने थिएनन् तर शुक्रबार संक्रमण पुष्टि भएकी महिला जनप्रतिनिधि र काठमाडौं महानगरपालिकाको सफाइ गाडीका पुरुष चालक भने स्थानीय हुन्। महिला जनप्रतिनिधि भक्तपुर नपा ९ र सफाइ गाडी चालक भक्तपुर नपा ५ योसिंखेलका निवासी हुन्। सफाइ गाडी चालकको घर क्षेत्र भक्तपुर नपा ५ योसिंखेल र त्यहाँका ३५ घरमा गरिएको सिल खुलेको छैन। संक्रमितको घरपरिवारका १२ जनाको कोरोना भाइरस परीक्षण गरिएको छ। तर रिपोर्ट नआइसकेको प्रहरी उपरीक्षक प्रधानले जानकारी दिए।"
सर्लाहीमा १३ कोरोना संक्रमित थपिए,"मलंगवा : सर्लाही गोडैता नगरपालिकामा १२ र कविलासी नगरपालिकामा १ गरेर शनिबार १३ जना कोरोना भाइरस (कोभिड१९) संक्रमित भेटिएको छ। १३ जना थप भएसँगै जिल्लामा संक्रमितको संख्या ३३ पुगेको छ। गोडैता नगरपालिकाको वडा नं १ का २८ वर्षीय, २ का २० वर्षीय, ३ का २२ वर्षीय, ५ का ३५ वर्षीय, ८ का २०, २१ वर्षीय, ११ का १८, २०, २६, २६, र ३३ वर्षीय र १२ का २३ वर्षीयहरु रहेका छन्। सबैजना भारतको विभिन्न शहरबाट आएको नगरपालिकाले जनाएको छ। संक्रमितहरु अहिले स्थानीय तहले बनाएको क्वारेन्टाइनमा नै बस्दै आएको मेयर देवेन्द्र यादवले जानकारी दिएका छन्। गोडैता नगरपालिकामा मात्र २६ जना फेला परेको छ। १३ जनाको पहिचान भएपनि एक जनाको पहिचान हुन सकेको छैन्। पहिचान नभएका व्यक्ति काठमाडौं बसेर स्वाब परिक्षण गराएको हुन सक्ने अनुमान गरिएको छ। त्यसैगरी कविलासी नगरपालिका१ का ३५ वर्षीयमा पनि कोरोना भाइरसको संक्रमण देखिएको छ। उनी पनि भारतको दिल्लीबाट आएको बुझिएको छ। दिल्लीबाट आउनेक्रममा भारतको बिहार राज्यको मुज्जफरपुरमा सबारी दुर्घटनामा परेको र उपचारको लागि काठमाण्डौ गएको बेला स्वाब परिक्षण गराएको जनाइएको छ। अहिले उनी काठमाण्डौमै रहेको छ। शुक्रवार मात्रै गौडैता नगरपालिकामा १४ र रामनगरमा १ एकजना संक्रमित फेला परेको थियो। उनीहरुलाई शुक्रबार नै उपचारका लागि प्रादेशिक अस्पताल जनकपुर पठाइएको छ। यस अगाडी सर्लाहीको धनकौल गाउँपालिका, हरिपूर्वा नगरपालिका, रामनगर गाउँपालिका, हरिवन नगरपालिका र बागमति नगरपालिकामा ११ जना संक्रमितहरु फेला परेका छन्।"
स्याङजामा १६ जनाको पिसिआर रिपोर्ट नेगेटिभ,"स्याङजा : आरडिटी पोजेटिभ देखिएका एक व्यक्तिसहित स्याङजाका १६ जनाको पिसिआर परीक्षण रिपोर्ट नेगेटिभ आएको छ। भारतबाट आएका गल्याङका उनीसहित वालिङका ६ जना र भीरकोटका ९ जनाको नमूना स्वाव संकलन गरी पोखरा पठाइएको थियो। उनीहरु सबैको पिसिआर परीक्षणको नतिजा नेगेटिभ आएको स्वास्थ्य कार्यालयका प्रमुख यामप्रसाद शर्माले जानकारी दिए। ५ नं प्रदेश र गण्डकी प्रदेशको सिमानाका राम्दीमा चार दिनअघि परीक्षणका क्रममा गल्याएका एक व्यक्तिमा आरडिटी पोजिटिभ देखिएको थियो। नगरपालिकाको क्वारेन्टाइनमा रहेका उनको स्वाब संकलन गरी परीक्षणका लागि पोखरा पठाएकोमा नेगेटिभ देखिएको हो। उनीसँगै भारतबाट ११ जनाको समूह आएको थियो। अन्यको भने आरडिटी परीक्षणमा नेगेटिभ देखिएको थियो। यसैबीच, मृत अवस्थामा अस्पताल पुर्याएका एकको भने पिसिआर परीक्षण रिपोर्ट आउन बाँकी रहेको जिल्ला अस्पताल स्याङजाका प्रमुख डा शुशिल मरासीनीले जानकारी दिए। उनले भने शुक्रबार पठाएकाले आज साँझसम्म नतिजा आउँछ। अर्का व्यक्तिमा पनि आरडीटी पोजेटिभ स्याङ्जामा अर्का व्यक्तिमा पनि आरडीटी पोजेटिभ देखिएको छ। कालीगण्डकी गाउँपालिकाका एक युवामा आरडीटी पोजिटिभ देखिएको हो। भारतको झारखण्डबाट हिडेर महेन्द्रनगर हुँदै कालीगण्डकी आएका ती युवाले गुल्मीका अन्य २ साथी मिलेर सवारी साधन लिई कालीगण्डकी आइपुगेको बताएका छन्। बिर्घामा शुक्रबार गरिएको परीक्षणमा ती युवामा पहिलो पटक आरडिटी पोजेटिभ देखिएको थियो भने दोस्रो पटक भने नेगेटिभ आएको छ। अन्य २ साथीको भने आरडिटी नेगेटिभ छ। एक पटक पोजिटिभ देखिएकाले पीसीआर गर्नुपर्ने स्वास्थ्य प्रमुख यामप्रसाद शर्माले बताए। शनिबार उनी लगायत अन्य २ जनाको नमूना स्वाब संकलन गरेर पिसिआरका लागि पोखरा पठाइने तयारी भइरहेको प्रमुख शर्माले जानकारी दिए। आरडीटी पोजिटिभ देखिएका युवामा कुनै लक्षण देखिएको छैन। उनको अवस्था सामान्य छ। पोजिटिभ देखिएका युवा र उनीसँगै आएका अन्य दुईजना पनि बिर्घाको क्वारेन्टाइनमा छन्। यसअघि भारतबाटै गल्याङ आएका एक व्यक्तिको आरडिटी रिपोर्ट पोजिटिभ देखिएको थियो भने पिसिआर रिपोर्ट भने नेगेटिभ आएको छ।"

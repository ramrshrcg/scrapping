शीर्षक,विवरण
मन्दिरमा मनपरि,"हिन्दू तथा सनातन धर्मावलम्बीमा देउतालाई रकम चढाउन सके मनोकामना पूरा हुने मान्यता छ। मन्दिरमा रकम वा धातु चढाएर गल्तीको प्रायश्चित गर्ने चलन पनि छ। यति मात्रै होइन, यस्तो अटल मान्यता र विश्वास बोकेको देवी, देउताका सम्पत्ति अपचलन गर्ने त कुरै छाडौं, यी धरोहरबारे गलत कुरा बोले मात्र पनि पाप लाग्छ भन्ने धार्मिक समाजमा रहिआएको छ। पछिल्लो समय यी मान्यतालाई विस्तारै गलत सावित गराउन खोजिँदैछ, धार्मिक स्थलका सम्पत्तिमा रजाइँ गर्न पल्केकाहरूबाट। धार्मिक स्थलको जगेर्ना गर्ने विषय सरकारी प्राथमिकतामा नपर्दा यस्ता महत्वपूर्ण निधिका सम्पत्ति कतै खुलमखुला माफियाले हडपिरहेका छन्। कतै कोशिस गरिरहेका छन्। आफ्नो संस्थाको सम्पत्ति दोहोन हुँदा पनि टुलुटुलु हेरेर मात्र बस्ने जिम्मेवार निकायको काम गर्ने शैलीमा सुधार गरेर मुलुकभरका धार्मिक सम्पदाको जगेर्ना गर्नुपर्छ। पशुपति क्षेत्रभित्र रहेको गुह्येश्वरी मन्दिरको गर्भगृहमा रहेको अष्ठ दल र भैरवको मूर्तिमा प्रयोग भएको सुन १ सय ७३ तोला कम पाइएको छ। करिब २० वर्षको अवधिमा यो परिमाणमा सुन कम भएको हो। दुई दशकको अवधिमा यति धेरै सुन कम हुनुलाई स्वाभाविक मान्न सकिँदैन। अहिलेको बजार भाउअनुसार कम भएको सुनको मूल्य १ करोड ६४ लाख रुपैयाँ पर्छ। लामो समयसम्म मर्मत सम्भार नहुँदा मन्दिरको पाता खिइँदा सुनको मात्रा पनि घटेको र भक्तजनले पूजा गर्दा चढाउने पानी र अबिरले पनि मूर्ति खिइएको पुजारी तथा त्यहाँका अन्य कर्मचारीको तर्क छ। यो तर्कमा सुनको परिमाण घटेको सम्बन्धमा पत्याउने प्रशस्त आधार भेटिँदैन। अर्को कुरा, यति महँगो धातु खिइन लाग्दा पशुपति क्षेत्र विकास कोष वा गुठी संस्थानलाई मर्मत सम्भारका लागि उनीहरूले किन गुहारेनन् ? उक्त मन्दिर र गर्भभित्र रहेको मूर्तिको जतन गर्ने दायित्व पुजारी र उसका सहयोगीको होइन ? कोष र संस्थान मिलेर यसबारे सत्यतथ्य केलाउनैपर्छ। दोषीलाई कारबाही गरेर हराएको सुनको परिमाणबराबरको बिगो असुल्नैपर्छ। भविष्यमा कोष वा संस्थानमध्ये कुनै एकको मातहतमा मात्रै मन्दिरको स्वामित्व कायम गरिनुपर्छ। सबैको आँखा पुग्ने र राजधानीका केन्द्र भागमा रहेको पशुपतिको त यो हालत छ भने मुलुकका अन्य स्थानमा रहेका मठ, मन्दिर, देवालयलगायतका धार्मिक स्थलको सम्पत्तिको हालत के होला ? जनकपुरमा यस्ता मठ मन्दिरको सम्पत्ति हिनामिना भएका महन्थहरूले नै आफ्नो नाममा गरेका समाचार पटकपटक आइसकेको छ, तैपनि कारबाही प्रक्रिया प्रभावकारी रूपमा अघि बढेको पाइँदैन। वर्षौंदेखि कच्मचिएर बसेका यस्ता समस्या समाधानमा जुनसुकै पार्टीको सरकार बने पनि यता ध्यान नजानु दुखद मात्रै होइन, आश्चर्य हो। यस मामिलामा प्रधानमन्त्री, मन्त्री तथा संसदीय समितिको पनि ध्यान जानु जरुरी छ। गुह्येश्वरी मात्रै होइन राज्यको आँखा नपर्दा लथालिंग भएका, भूमाफियाको कब्जामा परेका धार्मिक मठ, मन्दिर तथा अन्य धार्मिक स्थलको सम्पत्ति संरक्षणका लागि विशेष गुरुयोजना बनाउनुपर्छ। लथालिंग भएको सम्पदाको जगेर्ना गरेर धार्मिक पर्यटनमा बढावा दिनुपर्छ। देवी, देवताका नाममा रहेको सम्पत्तिले मोटाइरहेकाको धन्दा बन्द गर्नुपर्छ। सम्बन्धित सम्पदाका पदाधिकारी मात्रै होइन, संसद् र सरकारले पनि यो मामिलामा विशेष चासो दिनुपर्छ।"
दसैंमा हाउजिङ कारोबार,"कुनै समय थियो, मानिसहरू दसैंतिहार नयाँ घरमा मनाउने योजना बनाउँथे। नयाँ लुगा किन्ने, मिठो मसिनो खाने भनेजस्तै दसैंमा नयाँ घर सर्ने वा लिभिङ अपग्रेड गर्ने फेसन बनेको थियो। तर, यसपालि अर्थतन्त्रमा मन्दी छाएसँगै अधिकांश मानिसको सोच न्यूनतम आवश्यकतामा मात्रै सीमित छ। नयाँ घर वा हाउजिङ किन्ने विषयले प्राथमिकता नपाएको रियल स्टेट व्यवसायी बताउँछन्। कोरोना महामारीसँगै चैतपछि सरकारले लकडाउन र निषेधाज्ञा लगाएपछि अधिकांश उद्योगधन्दा चौपट भएको छ। कतिपयले रोजगारी गुमाएका छन्। यसले औसतमा मानिसको क्रयशक्तिमा ह्रास आएको छ। कोभिड१९ को महामारी नरोकिएको अवस्थामा नयाँ घर किन्ने गतिविधिमा ब्रेक लागेको छ। उसो त सरकारले कित्ताकाटमा रोक लगाएपछि घरजग्गा कारोबारमा मन्दी छ। सरकारले प्लानिङ पर्मिटमा समेत रोक लगाउँदा नयाँ घर कारोबार हुन नसकेको नेपाल जग्गा तथा आवास विकास संघका उपाध्यक्ष इच्छा वाग्लेले बताए। घर जोड्न वा लिभिङ अपग्रेड गर्न दसैंतिहारजस्ता ठूला चाडबाडलाई उपयुक्त मौकाका रूपमा उपयोग गर्न चाहने र यो बेला नयाँ घरमा उत्सव मनाउन चाहने नेपाली परिवार प्रशस्तै हुन्छन्। यसकारण पनि दसैंतिहार नजिकिन थालेपछि हाउजिङको माग बढ्ने गरेको रियल इस्टेट कम्पनीको भनाइ छ। चाडपर्वको बेला हाउजिङ डेभलपरले ग्राहकलक्षित फेस्टिभ स्किम ल्याउने भएकाले उपभोक्ता त्यसको पर्खाइमा हुन्छन्। दसैंतिहारलक्षित फेस्टिभ अफर छठसम्म कायम रहन्थ्यो। तर, यस वर्ष अधिकांश रियल इस्टेट कम्पनीसँग नयाँ परियोजना नभएकाले पनि चाडपर्वलक्षित फेस्टिभ अफर आएनन्। केही वर्ष अघिसम्म हाउजिङ एकाइ खरिद गर्ने ग्राहकलाई रियल इस्टेट कम्पनीले विभिन्न देशको भ्रमण गराउनेदेखि गाडी दिनेसम्मका उपहार योजना ल्याएको बाक्लै देखिन्थ्यो। तर, पछिल्लो आधा दशकयता चाडबाडलक्षित यस्ता फेन्सी उपहार योजना विभिन्न होम अप्लायन्स, केही नगद छुट वा मोडुलर किचेन निःशुल्क इत्यादिमा सीमित छन्। मानिसको व्यस्ततासँगै आफैँले घर बनाउने फुर्सद कम हुँदै गएका बेला अहिले उपभोक्तमा आफैँ जग्गा किनेर घर बनाउनेभन्दा अपार्टमेन्ट वा हाउजिङमा बस्ने चलन बढेको छ। २०७२ को विनाशकारी भूकम्पअघि मानिसमा अपार्टमेन्टमा बस्ने एक प्रकारको क्रेज थियो। मानिसहरू आफू बसिरहेको घर बेचेर अपार्टमेन्ट किनेको पनि देखियो। तर, भूकम्पपछि यसमा केही सुस्त भएको छ। उपत्यकामा मध्यम वर्गको परिवारका लागि आफैँले घर बनाएर बस्न सस्तो पर्छ। अहिले सामान्यतया दुई हजार वर्गफिटको एकतले घर बनाउँदा प्रतिवर्गफिटको खर्च ३५ सय देखि चार हजारसम्म पर्छ। तर, त्यही क्षेत्रफलको हाउजिङ बनाउँदा भने ६ हजारभन्दा बढी पर्न जान्छ। नेपालमा १० वर्ष अघिदेखि अपार्टमेन्ट बिल्डिङको चलन सुरु भयो। मानिसको माग पनि निकै थियो। तर, भूकम्पपछि अहिले अपार्टमेन्टमा मानिसको आर्कषण कम देखिएको छ। तर, पनि अहिले सामान्य अपार्टमेन्टलाई प्रतिवर्गफिट ६ हजारभन्दा माथि पर्छ। त्यसैले त्यो पनि आफैँले घर बनाउनुभन्दा महँगो हुन्छ। त्यस्तै, आफूले बनाएको घर भए घर भत्के पनि जग्गा बाँकी रहन्छ तर अपार्टमेन्टको हकमा भने अपार्टमेन्ट भत्केपछि आफ्नो के बाँकी हुन्छ भन्ने अन्योलले मानिस अपार्टमेन्टमा मान्छेको इच्छा देखिएन। यो नीतिगत अस्पष्टताले गर्दा पनि मानिसको अपार्टमेन्टमा आकर्षण देखिएको छैन। भूकम्पपछि धेरै अपार्टमेन्ट बनाउने कम्पनी पनि हाउजिङतिर आएका छन्। अहिले हाउजिङ बन्नेबित्तिकै हुँदा पनि उनीहरूको आकर्षण बढेको छ। तर, अपार्टमेन्ट अझै नबिकेर खाली छन्। कारोबार पनि घट्यो भूमि व्यवस्थापन विभागका अनुसार २०७४७५ मा ७ सय ७२ वटा अपार्टमेन्टको कारोबार भएको थियो। २०७५७६ मा २ सय ३८ ले घटेर ५ सय ३४ मा सीमित भयो। २०७६७७ मा ५ सय ५० अपार्टमेन्टको कारोबार भएको विभागको तथ्यांक छ। यो संख्या २०७५७६ भन्दा १६ ले बढी भए पनि २०७४७५ को तुलनामा २ सय २२ वटाले कम हो। नयाँ बन्न नसकेको र पुरानो स्टकका अपार्टमेन्ट ९८ प्रतिशत बिक्री भइसकेकाले कारोबार घटेको देखिएको नेपाल जग्गा तथा आवास विकास संघले जानकारी दिएको छ। संघका अनुसार नेपालमा संगठित आवास सुरु भएको १८ वर्षमा २१ हजारमात्रै घर तथा अपार्टमेन्ट बनेका छन्। पछिल्लो समय खासै नयाँ परियोजना बनेका छैनन्। पुरानो परियोजनामा पाँच प्रतिशतमात्र बिक्री हुन बाँकी छ। २०७२ सालको भूकम्पपछि सहरी विकास तथा भवन निर्माण विभागले भवन बनाउँदा बाई लज (पिरामिड शैलीमा बनाइने घर) नियम लागू गरेकाले नयाँ अपार्टमेन्ट बनेका छैनन्। अपार्टमेन्टको कारोबार संख्यासँगै यसको मूल्य र राजस्वसमेत घटेको विभागको तथ्यांक छ। २०७४७५ मा ५ अर्ब ९९ करोड ४२ लाख ४ हजार रुपैयाँबराबरका अपार्टमेन्टको कारोबार भएको थियो। २०७५७६ मा घटेर ४ अर्ब ९२ करोड ५० हजार रुपैयाँबराबरको कारोबार भएको तथ्यांकले देखाउँछ। २०७६७७ मा ४ अर्ब १७ करोड ५७ लाख ९५ हजार रुपैयाँबराबरको अपार्टमेन्टको कारोबार भएको छ। २०७४७५, २०७५७६ र २०७६७७ मा विभागले क्रमशः २३ करोड ९० लाख ३८ हजार रुपैयाँ, १८ करोड २३ लाख ६ हजार रुपैयाँ र १५ करोड ९० लाख ३६ हजार रुपैयाँ राजस्व संकलन गरेको छ। लकडाउनको चार महिनामध्ये चैत र असारमा मात्र अपार्टमेन्टको कारोबार भएको छ। चैतमा ८ करोड ८३ लाख ८८ हजार रुपैयाँबराबरको १५ वटा र असारमा ६७ करोड ६ लाख ४१ हजार रुपैयाँ बराबरको १ सय १३ वटा अपार्टमेन्टको कारोबार भएको विभागले जानाएको छ। लकडाउन भएसँगै वैशाख र जेठमा भने अपार्टमेन्टको कारोबार शून्य भएको विभागको तथ्यांक छ। विभागले अपार्टमेन्टको कारोबारबाट चैतमा ३१ लाख ९९ हजार रुपैयाँ र असारमा २ करोड ५३ लाख १८ हजार रुपैयाँ राजस्व संकलन गरेको छ। नेपाल जग्गा तथा आवास विकास संघका अनुसार अपार्टमेन्टको कारोबारमध्ये ९९ प्रतिशत उपत्यकाभित्र हुने गरेको छ। उपत्यकाबाहिर वीरगन्ज, पोखरालगायत सहरमा कारोबार हुने गरेको छ।"
बढे पर्यटक,"दैलेख : जिल्लाको गुराँस गाउँपालिका५ गुराँसे क्षेत्रमा भ्यु टावर निर्माण गरिएको छ। दृश्यावलोकनका लागि उपयुक्त स्थानको रूपमा रहेको गुराँसे क्षेत्र जिल्लाको अब्बल पर्यटकीय गन्तव्य बनाउने उद्देश्यले भ्यु टावर निर्माण गरिएको हो। योसँगै यहाँ अवलोकन गर्न आउने पर्यटकको संख्या बढेको छ। ६१ लाख ९५ हजारको लागतमा भ्यु टावर निर्माण भएको हो। २०७५०७६ मा २७ लाख ७५ हजार ०७६०७७ मा ३४ लाख २० हजार बजेट भ्यु टावर निर्माणमा खर्च गरिएको छ। त्यसमध्ये स्थानीयले ५ लाख ७० हजार बराबर जनश्रमदान गरेका छन्। कर्णाली प्रदेश सरकारको उद्योग, पर्यटन, वन तथा वातावरण मन्त्रालयअन्तर्गत डिभिजन वन कार्यालयको अनुदान तथा गुराँस गाउँपालिकाको समन्वयमा सरस्वती सामुदायिक वनमा भ्यु टावर निर्माण गरिएको हो। हाल भ्यु टावर निर्माण, घेरबार, गुराँसको रूख निर्माण तथा पत्थर बिछ्याउने कार्य सकिएको छ। एक मौसममा मात्रै फुल्ने गुराँसलाई बाह्रैमहिनासम्म झल्काउने गरी गुराँसको रूख नै बनाइएको डिभिजन वन कार्यालय दैलेखका डिभिजनल वन अधिकृत मुनबहादुर रावतले बताए। गुराँसको बिरुवामा बाघ, डाँफे, गिद्ध, चरा, सर्पलगायत आकृतिसमेत निर्माण गरिएको छ। भ्यु टावरको केही काम बाँकी नै छ। भ्यु टावरलाई अझै आकर्षक बनाउन बाँकी छ, सहायक वन अधिकृत नवराज पौडेलले भने। भ्यु टावर निर्माणको केही काम बाँकी छँदै यहाँ आन्तरिक पर्यटकको भीड लाग्न थालेको पौडेलको भनाइ छ। जैविक विविधता झल्कने संरचना निर्माण भएको आन्तरिक पर्यटक तेजकुमारी जीसीले बताइन्। भ्यु टावरसँगै गुराँसको रूखमा बाघ, डाँफे, गिद्ध, चरा, सर्पलगायत आकृति हेर्न आउनैपर्छ, उनले भनिन्। कलात्मक शैलीमा निर्माण गरिएका संरचना अवलोकनका लागि महत्त्पूर्ण रहेको नारायण नगरपालिकाका झलकप्रसाद कोइरालाले बताए। भ्यु टावरबाट सुर्खेत र अछामका विभिन्न भूभाग, बर्दियाका फाँट, सिंगो दैलेखलगायत सिस्ने हिमाल, अपि सैपालको दृश्यावलोकन गर्न सकिन्छ। गुराँसे क्षेत्रमा कर्णाली प्रदेशको राजधानी वीरेन्द्रनगर सुर्खेतबाट करिब एक घण्टाको नागबेली सडकको यात्रापछि पुग्न सकिन्छ। सुर्खेत दैलेख सडक खण्ड हुँदै दिनहुँ हजारौं यात्रु यात्रा गर्छन्। यो सडक हुँदै ओहोरदोहोर गर्नेका लागि भ्यु टावर रोजाइमा पर्ने गरेको छ।"
किताबको मौसम,"जब हिलो सुकेर माटो बाफिन थाल्छ, बगैंचामा फूल फुल्ने तँछाडमछाड हुन्छ, अनि हामी किताब किन्न थाल्छौं। कम्तीमा एक दशकयता हाम्रो पठनशैली र पुस्तकको बजार यसरी नै शरद ऋतुमा मखमलीझैं मौलाउन थालेको छ। उहिलेउहिले दसैंमा लुगाफाटो, घडी, चस्मा, जुत्ता किन्नेलाई आजकल केही थान किताब पनि किन्ने बानी परेको छ। दसैं सपिङको सूचीमा ज्ञानको गहना पनि थपिएको छ। दसैंमा एक त, लामो बिदा हुन्छ। त्यसमाथि दसैं भत्ता पाइने भएकाले क्रयशक्ति पनि बढ्छ, दसैंमा किताब किन्ने संस्कृतिको विकास हुँदै जानुको कारण खोतल्छन् फाइन प्रिन्टका निरज भारी। धेरै किसिमका आर्थिक दायित्व दसैंमै व्यहोर्नुपर्ने हुँदा प्रकाशकले पनि यस पर्वलाई साँचेर किताब राख्ने चलन बढ्न थालेको छ। छिमेकी भारतमा राम्रा सिनेमा दिवालीका लागि साँचिएजस्तै नेपालमा पनि राम्रा र विकाउ किताब दसैंको समयमा प्रकाशन गर्न थालिएको छ। दुई महिनामा नेपाली प्रकाशकले दुई दर्जनभन्दा बढी नयाँ किताब प्रकाशन गरेका छन्। हाम्रो बजारका लागि यो सामान्यभन्दा बढी नै हो, प्रकाशक भारी भन्छन्। उनले बजारमा एकसाथ धेरै किताब आएकाले मनीषा कोइरालाको जिजिविषा र जीवा लामिछानेको यात्रा संस्मरण देशदेशावर किताब छापिसकेर पनि सार्वजनिक नगरेको बताए। फाइन प्रिन्टले मात्रै यो दसैंलाई लक्ष्य गरेर पाँच वटा पुस्तक बजारमा ल्याइसकेको छ। पत्रकार विजयकुमार पाण्डेको संस्मरणात्मक कृति सम्बन्धहरू, अर्थशास्त्री विश्वम्भर प्याकुरेलको आफैंलाई खोज्दा, फ्रान्स निवासी पत्रकार दधि सापकोटाको वनको वैभव, कलाकार मनोजबाबु मिश्रको निबन्ध संग्रह एकलानुभूति र असिम सागरको कवितासंग्रह क यही मौकामा आएको छ। किताब पब्लिसर्सले केशव दाहालको मोक्षभूमि उपन्यास प्रकाशनमा ल्याएको छ। नेपालयले बन्दाबन्दी खुकुलो हुनासाथ भुवन ढुंगानाको आख्यान परित्यक्ता बजारमा पुयाइसकेको थियो। बुक हिलले दसैंको मुखमा चारवटा अनुवाद कृति एकसाथ बजारमा ल्याएको छ। नोबेल पुरस्कार विजेता जोन स्टेनबेकको आख्यान अ् माइस एन्ड मेन लाई गनेस पौडेलले अनुवादमा मुसा मानुष बनाएर बजारमा ल्याएको छ। नौ दशकअघि ४३ महिनासम्म चलेको महामन्दी (ग्रेट डिप्रेसन) पछि कृषि मजदुरको कथा समेटिएको यो पुस्तक अहिलेको महामन्दीमा सान्दर्भिक हुन सक्छ। भारतीय मानवशास्त्री इरावती कर्बेले महाभारतको कथामाथि लेखेको पुस्तक युगान्त को अनुवाद सुजित मैनालीले गरिरहेका छन्। ११ वटा दार्शनिक निबन्धको अनुवाद गरेर खगेन्द्र संग्रौलाले सत्ता र सत्य बजारमा ल्याइसकेका छन्। पछिल्लो समय अन्य प्रकाशन गृहले पनि अनुवादित कृतिको संख्या बढाएका छन्। बुक हिलका भूपेन्द्र खड्का भन्छन्, अंग्रेजीमा सबैको पकड पुग्दैन। नेपालीमात्रै पढेर ज्ञानको दायरा बढाउन मुस्किल छ। यही असमाञ्जस्यलाई चिर्न उत्कृष्ट विदेशी कृतिको अनुवाद गर्ने मध्यमार्गी बाटो समातिएको उनी बताउँछन्। फक्रिँदै बजार हाम्रो मुलुक किताबको बजारका लागि ठूलो होइन। पहिलेपहिले त सीमित साहित्यकारले मात्रै किताब लेख्थे। पढ्न जान्नेहरू पनि थिएनन्, फाइन प्रिन्टका प्रमुख कार्यकारी अधिकृत भारी थप्छन्। अहिले विस्तारै बजार फराकिलो हुँदै गएको उनको अनुभव छ। आजकल किताब लेख्न साहित्यकार हुनु पर्दैन। जीवनी वा आत्मवृत्तान्तदेखि गैरआख्यानका किताब लेख्ने चलन बढेको छ। सेनाका जनरलदेखि सेलिब्रेटीसम्मका किताब छापिन थालेकाले पाठकका लागि छनोट र दायरा दुवै बढेको भारी बताउँछन्। सँगसँगै शिक्षित वर्गको बढोत्तरीले पठन संस्कृतिको विकासमा सघाउ पुगेको प्रकाशकको अनुभव छ। केही वर्ष अघिसम्म एकदुई हजार थान किताब छापेर पनि बेच्न गाह्रो थियो, अहिले पाँचसात हजार थान बिक्नु सामान्य भइसकेको छ, भारी भन्छन्। यद्यपि, अझै पनि नेपालमा साहित्यिक पुस्तकको बजार वार्षिक १० करोड रुपैयाँ नाघ्न सकेको छैन। यो विश्व बजारका लागि नगन्य हो। सन् २०१९ मा विश्वभर १ सय २८ अर्ब डलर (करिब १ सय ५० खर्ब रुपैयाँ) को किताब बिक्री भएको थियो। पुस्तक प्रकाशनमा पनि हामी निकै पछाडि छौं। संयुक्त राष्ट्रसंघको शैक्षिक, वैज्ञानिक एवं सांस्कृतिक संगठन (युनेस्को) ले सात वर्षअघि पुस्तक प्रकाशन गर्ने संसारका १ सय २३ मुलुकको सूची सार्वजनिक गर्दा नेपालको नामोनिसाना नै थिएन। युनेस्कोले त्यसबखत विश्वभरमा हरेक वर्ष २२ लाख हाराहारी नयाँ किताब प्रकाशन हुने अनुमान सार्वजनिक गरेको थियो। पछिल्ला वर्षमा चीन र अमेरिकाले मात्रै संसारमा झन्डै आधाजसो किताब छपाइ गर्ने गरेका छन्। इन्टरनेसनल पब्लिसर्स एसोसिएसनका अनुसार सन् २०१५ मा बढी किताब उत्पादन गर्ने २५ मुलुकमध्ये चीनले मात्रै २८ प्रतिशत र अमेरिकाले २० प्रतिशत किताब छापेको उल्लेख थियो। उक्त सूचीमा बेलायत, फ्रान्स, जर्मनी, ब्राजिल, जापान, स्पेन, इटलीजस्ता मुलुक बढी किताब उत्पादन गर्नेमध्येमा छन्। रुस, इरान, टर्की र भारत पनि बढी किताब छाप्ने मुलुकमै पर्छन्। सन् २०११ मा सार्वजनिक भएको वल्र्ड कल्चर स्कोर इन्डेक्सले किताब पढ्नमा भने संसारमै भारतीयलाई अब्बल ठहयाएको थियो। भारतीय सातामा औसत पौने ११ घण्टा किताब पढ्ने गरेको उक्त प्रतिवेदनमा उल्लेख छ। त्यसपछि थाइल्यान्ड, चीन, फिलिपिन्स, इजिप्ट, चेक रिपब्लिक, रुस, स्विडेन र फ्रान्सलाई पनि उक्त प्रतिवेदनले पढन्ते धेरै भएका मुलुकमा समेटेको छ। यस्ता प्रतिवेदनले नेपाललाई नसमेटेको भए पनि यहाँका प्रकाशक नै नेपालमा पठन संस्कृति निकै कमजोर भएको बताउँछन्। माओवादी सशस्त्र द्वन्द्व व्यवस्थापनपछि गाउँगाउँमा खुलेका उच्च माध्यमिक विद्यालय र कलेजको पढाइले पछिल्ला वर्षमा नेपालमा पठन संस्कृतिको विकास गर्न सघाउ पुयाएको धेरैको बुझाइ छ। त्यसो त, नेपालीहरू विदेशमा अध्ययन र रोजगारीका लागि जान थालेपछि पढ्ने लत र किताब किन्ने सामथ्र्य एकसाथ विकास भएको देखिन्छ। कोरोनाको क्रन्दन कोरोना भाइरसको विश्वव्यापी महामारीले भने समाजका अरू क्षेत्रमाजस्तै विस्तारै बढेको किताबको बजारलाई असर पारेको प्रकाशकहरू बताउँछन्। लामो सयमसम्म घरभित्रै थुनिएर बस्नुपर्दा सिर्जनशील व्यक्ति किताब लेख्न थाले पनि बिक्री भने घटेको उनीहरूले बताए। अहिले धेरै किताब एकसाथ बजारमा आए पनि सामान्य अवस्थामा ४५ हजारप्रति बिक्री हुने पुस्तक यो बेला एक हजार पनि बेच्न नसकेको भुवन बताउँछन्। हाम्रा पाठक कोठाभाडा तिर्न नसकेर आहत छन्। कति त सरसामान बोकेर गाउँ फर्किसके, भुवन भन्छन्। मानिसहरू गाँसबासको जोहो गर्नै कठिन पर्ने अवस्था आएकाले यो वर्षको दसैंमा पनि पुस्तकको बजार अघिल्ला वर्षमा जस्तो नबढेको उनी बताउँछन्। त्यसो त, संसारभर नै पुस्तक बजार यो वर्ष ओरालो लागेको छ। सन् २०२० को पहिलो ६ महिनामा नै विश्वव्यापी पुस्तक बिक्री ८ प्रतिशत घटिसकेको विवरणहरू आएका थिए। अहिलेसम्म आउँदा यो अन्तर निकै बढिसकेको अनुमान गर्न सकिन्छ। अन्तर्राष्ट्रिय समाचार एजेन्सीले पुस्तकको बिक्री पोहोरसालकै हाराहारी पुग्न पनि अझै कम्तीमा दुई वर्ष कुर्नुपर्ने उल्लेख गरेका छन्। नेपालमा अहिले पनि अभौतिक पुस्तक किनबेच गर्ने प्रणाली सुव्यवस्थित भइसकेको छैन। यसले किताबको बजारलाई केही हदसम्म बलियो बनाएको छ। विदेशतिर किताब, ईबुक र अडियो बुक (सुन्ने किताब) तीनवटै माध्यमबाट एकसाथ सार्वजनिक गर्ने प्रचलन आएको छ, भुवन भन्छन्, नेपालमा त्यस्तो प्रणाली विकास भइसकेको छैन। तर, हामी त्यसका लागि तयारी गरिरहेका छौं। यद्यपि, ईकमर्सको रूपमा अनलाइनबाट खरिद आदेश गरेर किताब किन्ने प्रवृत्ति भने नेपालमा पनि बढ्न थालेको छ। यसले पुस्तक पसल समस्यामा पर्ने भन्दै कतिपयले पुस्तक पसल र लाइब्रेरीलाई राज्यले संरक्षण दिनुपर्ने बताउँदै आएका छन्। सरकारले भने सार्वजनिक पुस्तकालयको विकास गर्ने कुरालाई बजेटमा समेटेको छ। तर, पुस्तक पसलमाथि कर थपेको छ।"
विमानस्थल स्तरोन्नति हुँदै,"सुर्खेत : सडक सञ्जाल प्रभावकारी नभएको कर्णालीमा एकैपटक चार वटा विमानस्थलको स्तरोन्नति हुने भएको छ। देशकै एकमात्र जिल्ला हुम्ला अहिले पनि राष्ट्रिय सडक सञ्जालमा जोडिएको छैन। प्रदेशका अधिकांश स्थान सडक यातायातको पहुँचमा छैनन्। यस्तो अवस्थामा विकल्पको रूपमा हवाई सेवालाई विस्तार गर्न विमानस्थलको विस्तार र स्तरोन्नति गर्न लागिएको हो। हाल नियमित सञ्चालनमा रहेका सुर्खेत विमानस्थल र जुम्ला विमानस्थललाई थप विस्तार गरिनेछ। यी विमानस्थलको धावनमार्ग साँघुरो भएकाले थप विस्तारको प्रक्रिया अगाडि बढ्नेछ। यस्तै वर्षाैंदेखि सञ्चालनमा आउन नसकेको कालीकोटस्थित कोटबाडा र डोल्पाको मसिनेचौर विमानस्थललाई स्तरोन्नति गरेर सञ्चालनमा ल्याउने तयारी भइरहेको हो। कोटबाडा र मसिनेचौर विमानस्थलमा हाल थप स्तरोन्नति र धावनमार्गलाई कालोपत्रे गर्ने काम भइरहेको छ। यी दुवै विमानस्थललाई यसै वर्षभित्र सञ्चालनमा ल्याउने तयारी छ। यस्तै सुर्खेत विमानस्थलको धावनमार्ग साँघुरो हुँदा हाल ठूला जहाज अवतरण गर्न सकेका छैनन्। अन्य प्रदेश र संघीय राजधानीसँग सिधा हवाई उडान गर्नका लागि पनि सुर्खेत विमानस्थलको धावनमार्गलाई थप विस्तार गर्न केही दिनअघि कर्णाली प्रदेश सरकार र संघीय सरकारबीच सम्झौता भएको छ। यो विमानस्थलको धावनमार्ग विस्तारको प्रक्रिया अगाडि बढेको प्रदेश सरकारले जनाएको छ। आर्थिक मामिला तथा योजनामन्त्री प्रकाश ज्वालाले भने, सुर्खेत विमानस्थल प्रदेशकै गौरव हो, प्रदेशमा अन्य विमानस्थलमा विस्तार सम्भव छैन। यसको विस्तार गरेर मात्र संघीय राजधानी र अन्य सहरमा सीधा उडान भर्न सकिन्छ, यसका लागि प्रदेश सरकारले सुर्खेत विमानस्थलको विस्तारका लागि आवश्यक प्रक्रिया अगाडि बढाएको हो। अहिले सुर्खेत विमानस्थलको धावनमार्गको लम्बाइ १ हजार २ सय ५५ मिटर छ। थप २ सय ५० मिटर बढाउनका लागि जग्गा अधिग्रहण गर्नुपर्नेछ। चालू आर्थिक वर्षमै सुर्खेत विमानस्थलको काम सुरु हुने सरकारी दाबी छ। त्यस्तै जुम्ला विमानस्थल पनि चालू आर्थिक वर्षमै विस्तार गरिने भएको हो। बहुवर्षीय आयोजनाको रूपमा विमानस्थल विस्तार गरिन लागेको हो। धावनमार्ग विस्तारका लागि अध्ययन गरिने नागरिक उड्डयन प्राधिकरण कार्यालय जुम्लाका प्रमुख महेन्द्रबहादुर सिंहले बताए। त्यसैगरी विमानस्थल विस्तारका लागि एक करोड बजेट विनियोजन भएको उनको भनाइ छ। यस्तै वर्षाैंदेखि अलपत्र कालीकोटको कोटबाडा विमानस्थलको धावनमार्गमा कालोपत्रेको काम थालिएको छ। नरहरिनाथ गाउँपालिका१ सुनथरालीमा रहेको विमानस्थलको बाहिरी भाग घेरबार र टावर निर्माणलगायत काम भइरहेको नरहरिनाथ गाउँपालिका अध्यक्ष धीरबहादुर विष्टले जानकारी दिए। चालू आर्थिक वर्षमा निर्माण सम्पन्न गरी सञ्चालनमा ल्याइने विष्टले बताए। २०४३ सालदेखि निर्माण थालिएको यो विमास्थलमा दसवर्षे विद्रोहका कारण अलपत्र परेको थियो। तत्कालीन संस्कृति, पर्यटन तथा नागरिक उड्डयनमन्त्री जीवनबहादुर शाहीले यो विमानस्थलमा एक पटक परीक्षण उडान गराएका थिए। त्यस्तै डोल्पाको त्रिपुरासुन्दरी नगरपालिका७ मा रहेको मसिनेचौर विमानस्थलमा पनि कालोपत्रे थालिएको छ। नगर उपप्रमुख चन्द्राकुमारी बुढाका अनुसार कालोपत्रेको काम अन्तिम चरणमा पुगेको छ। यसअघि जुफाल विमानस्थल विस्तार गर्दा मसिनेचौरमा नियमित उडान गरिएको थियो। तर, लामो समयदेखि मसिनेचौर विमानस्थल सञ्चालनमा आउन सकेको छैन।"
लोकसेवाका परीक्षा स्थगित,"काठमाडौं : लोकसेवा आयोगले यही कात्तिक १६ गतेदेखि हुने भनिएका सम्पूर्ण लिखित परीक्षा स्थगन गरेको छ। कोरोना महामारीका कारण परीक्षामा सहभागी हुने उम्मेदवारमा सिर्जना भएको भय र आयोगका कर्मचारीमा पनि संक्रमण पुष्टि भएका कारण परीक्षा स्थगन गरिएको आयोगले विज्ञप्तिमार्फत जनाएको छ। परीक्षा व्यवस्थापनमा जनशक्ति खटाउन तथा परीक्षा व्यवस्थापन गर्न समस्या हुने जनाइएको छ। त्यसैले पूर्वनिर्णयबमोजिम तोकिएका निजामती सेवा, सुरक्षा निकाय र संगठित संस्थातर्फका सम्पूर्ण लिखित परीक्षा स्थगन गरिएको आयोगले जानकारी दिएको छ। आयोगले नयाँ मापदण्ड ल्याएर कार्यतालिकाअनुसार परीक्षा सञ्चालन गर्ने तयारी गरेको थियो। तर, कोरोना संक्रमित परीक्षामा सहभागी हुन नपाउने मापदण्ड बनाइएपछि त्यसको आलोचना भएको थियो। आयोगले संक्रमणको विशेष अवस्थामा परीक्षा (सञ्चालन तथा व्यवस्थापन) सम्बन्धी मापदण्डमा रहेको संक्रमितले परीक्षामा समोवश हुन नपाउने व्यवस्थालाई निलम्बन गर्ने निर्णय गरेको छ। सर्वोच्च अदालतको असोज २९ को अन्तरिम आदेशबमोजिम लोकसेवा आयोगको संक्रमणको विशेष अवस्थामा परीक्षा (सञ्चालन तथा व्यवस्थापन) सम्बन्धी मापदण्ड २०७७ को बुँदा ८(१) कार्यान्वयन नगर्न, नगराउन भनी लेखी आएकोले उक्त व्यवस्था निलम्बन गर्ने निर्णय गरिएको जनाइएको छ। यो निर्णयसँगै संक्रमितले पनि परीक्षा दिन पाउने बाटो भने खुलेको छ। आयोगका पूर्वसदस्य डा गोविन्दप्रसाद कुसुमले परीक्षार्थीलाई परीक्षा हलमा जान रोक्ने मापदण्ड नै गलत रहेको बताए। आयोगले परीक्षार्थीलाई हलमा जान दिन्नँ भन्न मिल्दैन। उनीहरू (संक्रमित)को हकमा छुट्टै व्यवस्था गर्नुपर्छ, उनले भने। उनले कोरोना संक्रमित भएका र नभएकाको हकमा दुई पटक फरकफरक मापदण्ड बनाउनुपर्ने बताए। विश्व स्वास्थ्य संगठनको मापदण्डअनुसार दूरी कायम गरी परीक्षा सञ्चालन गर्न उनको सुझाव छ। यस्तै आयोगले दरखास्त संकलन कार्य पनि स्थगन गरेको छ। नेपाल प्रशासन सेवाका राजपत्रांकित प्रथम श्रेणी सहसचिवको परीक्षाको दरखास्त संकलन पनि नलिइने असोज २८ गते आयोगले जनाएको छ। सहसचिवको पद लुकाएको भन्दै उपसचिवहरूले सर्वोच्च अदालतमा मुद्दा दायर गरेका थिए।"
उपचार नपाउँदा मौलिक हक हनन,"काठमाडौं : संविधानको भाग ३ मा मौलिक हक र कर्तव्यअन्तर्गत धारा ३५ को स्वास्थ्यसम्बन्धी हकमा लेखिएको छ, प्रत्येक नागरिकलाई राज्यबाट आधारभूत स्वास्थ्य सेवा निःशुल्क प्राप्त गर्ने हक हुनेछ र कसैलाई पनि आकस्मिक स्वास्थ्य सेवाबाट वञ्चित गरिने छैन। सरकारले भने संविधानको मौलिक हक उल्लंघन हुने गरी कोरोना परीक्षण र उपचार खर्च नबेहोर्ने निर्णय लिएपछि त्यसको सर्वत्र विरोध भएको छ। त्यही निर्णयअनुरूप सरकारी अस्पतालले उपचाररत बिरामीलाई नै पैसा माग्न थालेका छन्। मीनभवनस्थित निजामती कर्मचारी अस्पतालले सम्पूर्ण खर्च बिरामीले बेहोर्नुपर्ने सूचना जारी गरेको छ। नेपाल सरकार स्वास्थ्य तथा जनसंख्या मन्त्रालयको निर्णयअनुसार यस अस्पतालमा कोरोना संक्रमण भई उपचाररत बिरामीले ०७७ कात्तिक २ गतेदेखि लागू हुने गरी सम्पूर्ण खर्च बेहोर्नुपर्ने जानकारी गराइन्छ, अस्पतालको सूचनामा लेखिएको छ, साथै खाना अस्पताल क्यान्टिनमा नगद धरौटी राखी उपलब्ध हुने व्यहोरा जानकारी गराइन्छ। टेकुस्थित शुक्रराज ट्रपिकल तथा सरुवा रोग अस्पतालले पनि लक्षण नदेखिएका र स्वेच्छाले परीक्षण गराउन चाहनेलाई सःशुल्क (शुल्क रु २०००)मा पीसीआर जाँच गरिने जनाएको छ। अस्पतालमा दैनिक ३ सय जनाको स्वाब संकलन गरिने, जसमध्ये आधाको निःशुल्क र आधाको सःशुल्क परीक्षण गरिने जनाइएको छ। यस्ता सूचना अस्पताल काउन्टरमा देखेपछि सोमबार विभिन्न अस्पतालमा परीक्षण गराउन पुगेका सेवाग्राही आश्चर्यमा परे। रोग र भोकको चपेटामा परेकाहरू चिन्तित हुँदै फर्किए। मीनभवनस्थित निजामती कर्मचारी अस्पतालले जारी गरेको सूचना। पूर्वसचिव शान्तराज सुवेदी यो निर्णय पुनर्विचार गर्न सरकारलाई आग्रह गर्छन्। कोरोनाका बिरामीलाई सरकारी अस्पतालमा निःशुल्क नगरेर सरकारले राम्रो काम गरेन। यो आधारभूत स्वास्थ्यसँग जोडिएको र संविधानले प्रत्याभूत गरेको विषय हो, पूर्वसचिव सुवेदी भन्छन्, सरकारीमा जाने अधिकांश कमजोर, विपन्न र सरकारको आशा गर्ने नै हुन्। यो निर्णय पुनर्विचार गर्नुपर्छ। अहिलेको खर्च प्राथमिकता यही हो। नेपाल चिकित्सक संघका पूर्वअध्यक्ष डा मुक्तिराम श्रेष्ठ सरकारको यो निर्णयले कोरोना महामारीलाई बढाउन प्रेरित गर्ने दाबी गर्छन्। कोरोना महामारी नियन्त्रणका नाममा सरकारले सुरुमा लकडाउन गरेर जनजीवन ठप्प पायो। गरिबी बढ्दै गयो। धेरैले रोजगारी गुमाए, डा श्रेष्ठ भन्छन्, तर, कोरोना नियन्त्रण गर्न सरकार पूरै असफल भयो। गरिबी बढाउने, जनतालाई आधारभूत उपचार पनि नदिने निर्णय विल्कुलै गलत छ। उनी सरकारको यो निर्णयले कोरोनाका कारण हुने मृत्युदर दोब्बरले बढ्ने चेतावनी दिन्छन्। आर्थिक गतिविधि चलायमान नहुँदा धेरै जनाको रोजीरोटी खोसिएको छ, उनी भन्छन्, अब उपचार पनि नागरिक आफैँले गर्नुपर्ने भएपछि यसले भयावह रूप लिने खतरा छ। मृत्युदर दोब्बरले बढ्न सक्छ। कोरोना महामारी नियन्त्रणमा असफल देखिएको सरकार विवादास्पद निर्णयमा मुछिरहेको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले भने सोमबार प्रेस ब्रिफिङका क्रममा राज्यले उपचार गर्दा पैसा हुनेसँग लिने र नहुनेलाई दिने प्रक्रिया अपनाउने प्रस्टीकरण दिए। मन्त्रिपरिषद्को असोज १९ गते बसेको बैठकले कोरोना भाइरसको परीक्षण एवं उपचार सम्बन्धमा व्यक्ति स्वयंले खर्च गर्नुपर्ने निर्णय गरेको हो। प्रवक्ता डा गौतमका अनुसार आर्थिक रूपमा विपन्न, अशक्त, असहाय अवस्थामा रहेका नागरिक, असहाय एकल महिला, अति अपांगता भएका नागरिक, ज्येष्ठ नागरिक, अग्रपंक्तिमा खटिने स्वास्थ्यकर्मी, सरसफाइ कर्मचारी, सुरक्षाकर्मीलगायत जोखिम क्षेत्रमा कार्यरत कर्मचारीमा लक्षण वा चिह्न भए मात्र परीक्षण र उपचार निःशुल्क गर्ने निर्णय भएको छ। संक्रमितले कोरोना बिमा गरेको भए परीक्षण र उपचार खर्च बिमा रकमबाट बेहोरिने भएको छ। शुक्रराज अस्पतालका निर्देशक डा सागरकुमार राजभण्डारी कोरोना भाइरस महामारीका कारण धेरैको रोजीरोटी खोसिएकाले उपचारमा चुनौती थपिएको बताउँछन्। धनी र आर्थिक रूपले सबल भएका व्यक्तिबाट मात्र परीक्षण र उपचार खर्च लिनुपर्छ। गरिब, असहायलाई त राज्यले संरक्षण गर्नुपर्छ, डा राजभण्डारी भन्छन्। धनी र गरिब पहिचान गर्न अस्पतालमा रहेको सामाजिक सेवा युनिटलाई प्रभावकारी बनाउनुपर्ने उनको सुझाव छ। तर, राजनीतिक दल एवं पहुँचवाला व्यक्तिको सोर्सफोर्सबाट सरकारी निर्णयको दुरुपयोग हुन सक्ने उनी बताउँछन्। संक्रमणको दर उच्च छ। न औषधि छ न त भ्याक्सिन नै ! सुरक्षा मापदण्ड नअपनाउने हो भने जीवन जोगाउन गाह्रो छ, उनी भन्छन्। कोरोना तीव्र रूपमा फैलिरहेका बेला शुक्रराज अस्पतालका शय्या भरिएका छन्। स्वाब परीक्षणमा पनि कोटा छुट्ट्याइएको छ। डा राजभण्डारीका अनुसार निःशुल्क परीक्षण गराउनुपर्ने सेवाग्राही नै दैनिक ३ सय जनाजति आउँछन्। सःशुल्क परीक्षण गराउनेहरू १ सय २० देखि १ सय ५० जना आउने गरेका छन्। मन्त्रालयको निर्णयबमोजिम असोज २५ गतेदेखि अस्पतालले यो व्यवस्था गरेको निर्देशक डा राजभण्डारीको भनाइ छ। उनका अनुसार आइतबारदेखि लागू हुने गरी सरकारले परीक्षण र उपचार शुल्क स्वयं तिर्नुपर्ने जनाएपछि परीक्षण गराउनेको संख्या घटेको छ। सर्वाेच्च अदालतका न्यायाधीश आनन्दमोहन भट्टराई र टंकबहादुर मोक्तानको संयुक्त इजलासले यसअघि असोज १५ मा कोरोनासम्बन्धी सम्पूर्ण सेवा निःशुल्क उपलब्ध गराउन सरकारलाई आदेश दिएको थियो।"
आमाबुवालाई जोगाऔं,"काठमाडौं : मान्यजनबाट आशीर्वाद लिनेदिने चाडका रूपमा मनाइन्छ दसैं। सोही मान्यताका कारण कोरोना संक्रमण जोखिमबीच आमाबुवाको आशीर्वाद लिन धमाधम गाउँ जाने क्रम चलिरहेको छ। गाउँमा आमाबुवा पनि छोराछोरीको पर्खाइमा छन्। सहरमै पनि छिन्नभिन्न परिवार एक ठाउँ हुन दसैं कुरिरहेका छन्। चाडपर्वसंस्कृति भावनासँग जोडिएको कुरा हो। त्यसैले अधिकांश नेपाली संक्रमणको जोखिम मोलेरै पनि आशीर्वाद लिने तयारीमा देखिन्छन्। तर, आशीर्वाद लिन जाँदा कतै आमाबुवालाई कोरोना भाइरसको उपहार त लैजाँदै हुनुहुन्न ? सोचौं सबैले। जनस्वास्थ्यविद्का अनुसार वृद्धवृद्धामा कोरोना भाइरस संक्रमणको जोखिम उच्च छ। त्यही भएर संस्कृतिविद् सत्यमोहन जोशी यसपटक टाढैबाट आशीर्वाद लिएरदिएर चित्त बुझाउनुपर्ने बताउँछन्। दसैं हाम्रो महŒवपूर्ण चाड हो। सबै जना भेला हुने, एकीकृत हुने गर्छौं, संस्कृतिविद् जोशी भन्छन्, तर यसपटक हामीले जोखिमलाई ध्यान दिएर चाड मनाउनुपर्छ। आशीर्वाद फोनबाटै पनि लिन सकिन्छ। इतिहासकार तथा संस्कृतिविद् ज्ञानमणि नेपाल यसपटकको दसैँ पुरानै तरिकाले मनाउन नहुने धारणा व्यक्त गर्छन्। अन्य धेरै चाड रोकिएका छन्, संस्कृतिविद् नेपाल भन्छन्, दसैंलाई पनि हामीले नयाँ तरिकाले मनाउन सकिन्छ। बुवाआमालाई कोरोनाबाट जोगाउन परिवारबाट टाढा भएकाले प्रविधिको सहायताले आशीर्वाद लिनुपर्ने उनी बताउँछन्। मेरा पनि छोरा नातिनातिनी गरेर ६० जना दसैंमा टीका थाप्न आउने गर्थे, उनी भन्छन्, यस वर्ष सबैलाई नआउन आग्रह गरेको छु। सुरक्षित घरमै बसेका केहीलाई मात्र लगाइदिने सल्लाह भएको छ। यस वर्ष सबैले सचेत भएर टाढैबाट आशीर्वाद लिनु उचित हुन्छ। संसारकै समस्या भएकाले हामीले पनि समयअनुसार चल्नुपर्ने उनको भनाइ छ। जनस्वास्थ्यविद्ले यसपटक दसैँमा परिवारका अग्रज व्यक्तिको आशीर्वाद लिन गाउँ नजान अनुरोध गरेका छन्। शुक्रराज ट्रपिकल तथा सरुवारोग अस्पतालका डा शेरबहादुर पुन बुवाआमालाई जोगाउने कि जोखिममा पार्ने युवाको हातमा रहेको बताउँछन्। दसैँमा संक्रमण फैलने बढी जोखिम छ, डा पुन भन्छन्, गाउँमा बुवाआमा भएका ठाउँमा सहरबाट गएका छोराछोरीले कोरोना लैजाने बढी सम्भावना छ। त्यसैले बुवाआमालाई जोगाउने छोराछोरीकै हातमा छ। कामकाजी छोराछोरी पनि घर फर्किएपछि दूरीमा बस्नुपर्ने उनको सुझाव छ। बुवाआमाको ख्याल गर्ने हो भने दसैँमा त भरसक गाउँ नजानु राम्रो हो, उनी भन्छन्, अवस्था हेरेर बुवाआमालाई रिझाएर फोनबाटै आशीर्वाद लिनु उचित हुन्छ। दसैँबाहेक सहरमै बस्नेले पनि बाहिर निस्केर घर फर्किंदा बुवाआमाबाट जोगिएर बस्नु नै उचित हो। दसैँमा सहरबाट जाने युवाका कारण पहाडी गाउँमै संक्रमणको जोखिम हुने सम्भावना डा अनुप बास्तोला देख्छन्। दसैंमा गाउँगाउँमा कोरोना फैलने सम्भावना देखिन्छ, डा बाँस्तोला भन्छन्, घर जानेको हुलले गाउँमा सुरक्षित बसेका वृद्धवृद्धालाई जोखिम हुनेवाला छ। चाडवर्पमा सचेत नभए छोराछोरीले नै आफ्ना बुवाआमा सबैलाई जोखिममा पार्ने उनी बताउँछन्। चाडपर्वमा धेरै चहलपहल गरेर परिवारमा संक्रमण नफैलाउन उनी सुझाव दिन्छन्। धेरैले सचेतता अपनाउँदै सामाजिक सञ्जालमै लेखेर पनि दसँैमा यस वर्ष भेला नहुन आफन्तलाई सामूहिक अनुरोध गरेका छन्। साहित्यकार तथा लेखक नयनराज पाण्डेले अप्ठ्यारो परिस्थिति भएकाले आमालाई सुरक्षित राख्न यो दसैँमा घरमा आफन्तलाई स्वागत गर्न असमर्थ रहेको बताए। हरेक दसैँमा आमासित टीका थाप्न र आशीर्वाद लिन थुप्रै आफन्त घरमा आउनुहुन्थ्यो, लेखक पाण्डेले फेसबुकमा लेखेका छन्, तर अहिलेको परिस्थितिमा आमालाई सुरक्षित राख्नु छ। त्यसैले यो दसैँमा आफन्तलाई स्वागत गर्न असमर्थ छौँ। सबैको स्वास्थ्य सुरक्षाको कुरा भएकाले समझदारी अपनाउन लेखक पाण्डेले सामाजिक सञ्जालमार्फत अनुरोध गरेका छन्।"
"पोर्नोग्राफी, ब्रेन र बलात्कार","सूचना प्रविधिको विकाससँगै हिजोआज इन्टरनेटमा पोर्न भिडियो, अश्लील साहित्य, अश्लील गेम, फोटो तथा सिनेमाहरू हेर्नेको संख्या संसारभरि निकै बढेको छ। नेपालजस्तो पिछाडिएको देशमा समेत मोबाइल तथा कम्प्युटरमा अश्लील गेम, अश्लील फोटो तथा पोर्न भिडियोहरू खेल्ने, पढ्ने र हेर्नेको संख्या निकै छ। खासगरी किशोर तथा युवायुवती यस किसिमको लतमा परेको देखिन्छ। पोर्नोग्राफी तथा अश्लील साहित्यको यस लतले युवायुवतीको पढाइलेखाइ तथा करिअरमा मात्र होइन, मानसिक तथा शारीरिक स्वास्थ्यमा समेत कुप्रभाव पार्ने गरेको तथा यसले यौन दुव्र्यवहारलाई समेत प्रोत्साहित गरेको अनेक अध्ययनले जनाएका छन्। प्रसिद्ध समाजशास्त्री तथा अध्येता प्राडा डाइना ईएच रसेलले पोर्नोग्राफीको कारण नै समाजमा यसरी यौन दुव्र्यवहार बढेको जनाउँछिन्। उनको भनाइ छ कि पोर्नोग्राफी पढ्ने तथा हेर्ने व्यक्ति यौन उत्तेजनमा आउँछन् र उत्तेजना मेट्ने सहज माध्यम पाएनन् भने सामाजिक मर्यादा तथा कानुनलाई समेत नजरअन्दाज गरी बलात्कार गर्नसमेत अग्रसर हुन पुग्छन्। उनको यस भनाइलाई बलात्कारमा संलग्न कतिपय बलात्कारीले अश्लील भिडियो (पोर्न) हेरेपछि महिला तथा बालबालिकामाथि बलात्कार तथा यौन दुव्र्यवहार गरेको स्वीकारोक्तिले पनि थप बल दिन्छ। यौन दुव्र्यवहार न्यूनीकरण गर्न सबैभन्दा पहिला पुरुषमा महिलालाई हेर्ने दृष्टिकोणमा आमूल परिवर्तन हुन जरुरी छ। प्रसिद्ध लेखिका तथा सामाजिक कार्यकर्ता रोबिन मोर्गनले सन् १९७४ मा एउटा चर्चित किताब लेखेकी थिइन्, थ्योरी एन्ड प्राक्टिस ः पोर्नोग्राफी एन्ड रेप, जुन किताबको निचोड हो पोर्नोग्राफीले यस्तो सिद्धान्तको रूपमा कार्य गर्छ कि जसलाई व्यावहारिक रूपमा बलात्कारका रूपमा अन्जाम दिन सकिन्छ। अर्थात् पोर्न, सिनेमा तथा अन्य डिजिटल माध्यमका सफ्ट पोर्नहरूको असर मनमस्तिष्कमा गहिरोसँग पर्छ र यसले मानिसलाई यौन हिंसाका लागि मानसिक रूपमा तयार तथा उत्प्रेरित गर्छ। त्यो किनभने मानिसको मस्तिष्क बनौट यसरी बनेको छ कि जुन चिज बारम्बार देखिन्छ, बारम्बार पढिन्छ, बारम्बार सोचिन्छ, त्यसले मन, वचन र कर्ममा प्रत्यक्षपरोक्षरूपमा अवश्य नै प्रभाव पार्छ। अमेरिकाको फेडरल ब्युरो अफ इन्भेस्टिगेसनले गरेको एक अध्ययनले यौन हिंसाको ८० प्रतिशत घटनामा पोर्नको संलग्नता देखिएको छ। टेड बन्डी नामक अमेरिकी कुख्यात सिरियल किलर, जसले ३० भन्दा अधिक महिलाको बलात्कार तथा बलात्कारपछि हत्या गरेको आरोपमा सन् १९८९ मा मृत्युदण्ड दिइएको थियो। मृत्युदण्ड दिनुभन्दा एक दिनअघिको अन्तर्वार्तामा उनले भनेका थिए यदि मलाई पोर्नको लत नलागको हुन्थ्यो भने मैले यति धेरै यौन अपराध गर्दैनथें होला। क्यानाडाका चार मनोवैज्ञानिक डा मार्नी राइस, डा टेरी च्याप्लिन, डा ग्रान्ट ह्यारिस तथा डा जोआन काउट्सले १४ जना बलात्कारी तथा १४ जना सामान्य पुरुषहरूको एक समूह बनाई एउटा प्रयोग गरे। प्रयोगको दौरान उनीहरूलाई बलात्कार तथा सहमतिको यौन सम्पर्कसँग सम्बन्धित घटनाहरूको अडियो कथा सुनाइयो। अनि यस्तो वर्णन सुनाउँदा फेल्लोमेट्रिक टेस्टले बलात्कारीहरूको यौनांग उत्तेजित भएको र बलात्कृतप्रति उनीहरूमा कुनै सहानुभूति (इम्पेथी) आएको देखिएन। सहमतिको यौनक्रियाभन्दा पनि बलात्कारका घटना उनीहरूलाई बढी मन परेको देखियो। तर, कतिपय विद्वान्को तर्क भने विल्कुलै उल्टो छ। उनीहरूको भनाइ छ कि पोर्नले यौन दुव्र्यवहारका घटना बढाएको छैन, बरु घटाएको छ। पोर्न यौन सम्पर्कको एक सशक्त विकल्प हो, उत्तेजक चिज होइन। डा एन्थोनी डिमेटोको शोधमूलक लेख पोर्न अप, रेप डाउनको निचोड पनि ठीक यस्तै छ। जति धेरै मानिसको नेट पोर्नमा पहुँच, त्यति नै बलात्कारमा कमी। उनको उक्त लेखमा पोर्नले सामाजिक हिंसा पनि घटाएको उल्लेख छ। पोर्न र कपडाका कारणले होइन, बलात्कारीलाई फाँसीको सजाय नभएरै बलात्कार बढेको हो भन्नेहरू पनि संसारभरि नै छन्। पोर्नले यौन दुव्र्यवहार बढाउने तर्कप्रति प्रसिद्ध कानुनविद् प्राडा न्याडिन स्ट्रोसन पनि पूर्ण सहमत छैनन्। उनको भनाइ छ कि पोर्नोग्राफीका कारण महिलाविरुद्धका कुनै गलत आचरण पैदा हुन्छन् भन्ने कुनै ठोस प्रमाण देखा परेका छैनन्। प्राडा न्याडिन स्ट्रोसनले जेजस्तो तर्क गरे पनि पोर्नोग्राफीले समाजमा यौन दुव्र्यवहारका घटना बढाएको तथ्य नकार्न सकिँदैन। अनेक वैज्ञानिक अध्ययनले समेत यसलाई पुष्टि गरेको छ। कतिपय अध्ययनले त पोर्नोग्राफीले मात्र होइन, सेन्सर बोर्डले सर्वसाधारणका लागि पास गरेका अधिकांश फिल्मले समेत यौन दुव्र्यवहारमा बढावा दिएको देखिन्छ। प्रायः हिन्दी फिल्म, नेपाली फिल्ममा पनि नायिका वा सहनायिका (नायककी बहिनी) भनेको खलनायकले बलात्कार गर्ने चिज हो जस्तो गरेर प्रस्तुत गर्ने गरिन्छ। फिल्ममा देखाइने बलात्कारका यस्ता दृश्यले मानिसको मनमस्तिष्कमा कुप्रभाव पार्छ। त्यसैले त सामूहिक बलात्कारका अधिकांश घटना फिल्मी शैलीमा हुने गर्छन्। अतः यसरी सार्वजनिक रूपमा प्रदर्शित हुने कतिपय फिल्मले समेत बलात्कारका घटनामा मलजल हाल्ने कार्य गर्छन्। तर यसको मतलब पोर्नोग्राफी तथा फिल्म नै बलात्कारका प्रमुख कारणचाहिँ पक्कै होइनन्। त्यो किनभने आदिकालदेखि नै, जुनबेला फिल्म तथा इन्टरनेटजस्ता माध्यम थिएनन्, बलात्कारका घटना हरेक समाज र संस्कृतिमा घट्दै आएको देखिन्छ। तर प्राचीन समयमा भन्दा आधुनिक कालमा यस्ता घटना निकै बढ्दै गएका छन्। अतः बलात्कारका घटना यसरी बढ्नुको पछाडि स्वयं हाम्रो समाज पनि दोषी छ। थुप्रै समाजशास्त्रीहरूले बलात्कारलाई एक जघन्य अपराध मात्र होइन कि एक अस्वस्थ समाज, जहाँ महिलामाथि डर, धाक देखाउने तथा महिलालाई अनादर गर्ने गरिन्छ, को लक्षण पनि हो भनेका छन्। अर्को कुरा हाम्रोजस्तो समाजले यस्ता घटनालाई लुकाउन नै ठीक ठान्छ। यसरी बलात्कारका घटनालाई लुकाउने प्रवृत्तिका कारणले बलात्कारीको मनोबल बढ्ने गर्छ। बलात्कारका अनेक कारण हुन्छन्। तीमध्ये अनुकूल परिस्थिति र कामुक वातावरणले पनि बलात्कारीलाई बलात्कारका लागि उत्प्रेरित गर्ने गर्छ। अध्ययन भन्छ पोर्नोग्राफी हेर्ने व्यक्तिको मस्तिष्क बढी अब्सेसिभ हुनुका साथै मन कामुक हुने गर्छ। अधिकांश यस्ता व्यक्तिमा पोर्न भिडियोमा झैं यौनक्रिया गर्ने लालसा पैदा हुन्छ। अनि जब अनुकूल वातावरण पैदा हुन्छ, यस्ता व्यक्तिहरू बलात्कार गर्न पनि पछि पर्दैनन्। मनोवैज्ञानिक दृष्टिमा पुरुषमा हुने पुरुषत्वको अहम् तथा महिलालाई यौनसन्तुष्टिको साधन मान्नु पनि बलात्कारको एक प्रमुख कारण हो। यस कुरामा जोड दिँदै महिलावादी लेखिका सुशन ब्राउनमिलरले भनेकी छिन् बलात्कार कामुकता (लस्ट) का कारणले होइन कि नियन्त्रण र प्रभुत्वको मनोविज्ञानबाट प्रेरित हुन्छ। बलात्कार एक सामान्य घटना होइन। त्यो किनभने बलात्कृत महिलालाई शारीरिक, मानसिक तथा भावनात्मक रूपमा समेत चोट परेको हुन्छ। यस्ता महिलाले लोकलाज, अपमानित, भ्रम, भय, त्रास, तनाव, क्रोध तथा बदलाको अनुभव गर्छन्। यस्ता लक्षण एक वर्ष वा एक वर्षभन्दा बढी समयसम्म पनि देखा पर्न सक्छन्। तर धेरै बलात्कृत महिला पीटीएसडीको सिकार बन्न पुग्छन् भने कतिपयले आत्महत्या गर्छन्। मेरो इज्जत लुटियो अब सबै खत्तम भयो भन्ने मानसिकता हाम्रो समाजले नै सिकाएको हो र यस्तो मनस्थिति सिर्जना गर्न फिल्महरूको पनि प्रभाव छ। बलात्कार सामाजिक तथा कानुनी रूपमा पनि एक जघन्य अपराध हो। त्यसैले संसारभरि नै बढ्दै गएको बलात्कारका घटना रोकथाम गर्न हरेक देशले कुनै न कुनै उपाय अपनाएका छन्। कतिपय देशमा त बलात्कारीलाई निकै कठोर सजाय र मृत्युदण्डसमेत दिने व्यवस्था छ। नेपालमा पनि बलात्कारको प्रकृति हेरेर बलात्कारीलाई जेलसजायको दण्ड दिइन्छ भने सामाजिक रूपमा पनि बलात्कारीलाई कुट्ने, पिट्ने तथा यदाकदा सामाजिक रूपमा पनि बहिस्कार गर्ने गरिन्छ। हो, कठोर दण्डसजायले केही हदसम्म भए पनि बलात्कारका घटनामा न्यूनीकरण गर्न सक्षम देखिन्छ। तर कठोर सजाय मात्र बलात्कार रोक्ने उपाय भने होइन। न त कुनै देश पोर्न, अश्लील साहित्य तथा सिनेमा पूर्णतया बन्द गर्न सफल हुन सक्छ, न त बन्द तथा कडा सेन्सरसिप नै यसको समाधान हो। बलात्कारजस्तो क्रूर हिंसा प्रायः यौनिकताबाट प्रेरित हुन्छ, त्यसैले यसलाई जीव विज्ञान तथा मनोविज्ञानका स्तरबाट बुझ्न र बुझाउन आवश्यक छ। यौनेच्छा, यौन सम्पर्क तथा प्रजननलाई जब वैज्ञानिक तरिकाले बुझ्ने र बुझाउने प्रयास हुन्छ, तब मात्र यौनको रहस्यात्मकता, कूतुहलता तथा यससँग जोडिएको आक्रामकताको समन हुन सक्छ। इन्टरनेट तथा सोसल मिडियाको विवेकपूर्ण तथा सुरक्षित ढंगबाट उपयोग गर्न सिक्नु र सिकाउनु पनि एक महत्वपूर्ण कडी हो। कतिपय चिकित्सक, प्रहरी, वकिल तथा न्यायाधीशहरूको संवेदनहीन रबैया र सहानुभूतिको अभावका कारण बलात्कृतले न्याय नपाउने स्थितिसमेत पैदा हुन्छ। यही कारणले कतिपय बलात्कार पीडितले आफ्नो रिपोर्ट फिर्ता लिन्छन्, कतिपयले त रिपोर्ट नै गर्दैनन्। वास्तवमा यो अहिंसा, करुणा, सहानुभूति (इम्पेथी) तथा मानवीय गरिमाप्रति सम्मानको भावना विकास गर्ने एक महान् सामाजिक तथा सभ्यतामूलक चुनौती हो। बलात्कारका घटनामा प्रायः पुरुष नै विशेषरूपले अपराधी देखिन्छन्। त्यो किनभने समाजका भएका अधिकांश बलात्कारका घटना पुरुषद्वारा नै गरिएको देखिन्छ। त्यसैले यौन दुव्र्यवहार न्यूनीकरण गर्न सबैभन्दा पहिला पुरुषमा महिलालाई हेर्ने दृष्टिकोणमा आमूल परिवर्तन हुन जरुरी छ। यसका लागि नागरिक शिक्षा, सामाजिक शिक्षा तथा यौन शिक्षा र मनोवैज्ञानिक परामर्श महत्वपूर्ण हुन्छ। महिलाहरू पनि बलात्कारप्रति सचेत हुने, यसबाट बच्ने उपाय अवलम्बन गर्ने तथा आफू यौन दुव्र्यवहार र यौन शोषणबाट पीडित भएको खण्डमा सम्बन्धित निकायहरूमा उजुरी गर्ने साहस देखाउने र जनमानसले समाजमा प्रेम, आदर र सहानुभूतिको वातावरण सिर्जना गर्ने हो भने घरबाहिर होस् वा घरभित्र होस्, बलात्कारका घटनामा धेरै कमी आउने पक्का छ। हो, प्रेम, आदर, सहानुभूति (इम्पेथी) सिक्नेसिकाउने तथा सिर्जना गर्ने सभ्यताको बाटो निश्चितरूपमा गाह्रो र लामो छ, तर असम्भवचाहिँ छैन।"
विपत्मा राज्यको तमासा,"आफूलाई कम्युनिस्ट भनेर परिचय गराउने सरकार महामारीमा मूल दायित्वबाट पन्छिँदै भगवान भरोसामा छोडेर मनोबल गिराउँदै जिम्मेवारीबाट भाग्छ मतमतान्तर अचाक्ली विवादित मेडिकल व्यवसायी दुर्गा प्रसाईंको समाजवादी पेय मार्सी वियर को बजार चर्चा चुलिन नपाउँदै कम्युनिस्ट सरकारले कोरोना कहरबाट जर्जर बन्दै गएको स्वास्थ्य सेवाबाट हात झिकेर भगवान भरोसामा छोडिदिने घोषणासँगै एकपटक फेरि मार्सी चामलको भात ज्युनार प्रकरण चलमलाएको छ। सोमरसका पारखीहरूले प्रसाईंकृत मार्सी वियर को स्वादबारे हल्का अड्कलबाजी गर्न नपाउँदै ज्यानमारा अभिव्यक्ति दिएर सरकारले ६ महिने लकडाउनको रहस्य सार्वजनिक गरिदिएपछि पैसा हुनेहरूको समेत ओठमुख सुकेको छ भने दैनन्दिन ओठ मुख सुकाएर जेनतेन कोरोना कचकच धानिरहेका रैतीहरूको त्यो सरकार पनि छ त भन्ने झिनो आशाको आत्मघाती अवसान भएको छ। मरे मर सरकार छैन कोरोना कहरका बीच सरकारले कहिल्यै अभिभावकीय दायित्व पूरा गरेन बरु उरन्ठेउलो प्रस्तुतिसँगै नागरिकको जीवनमा पटकपटक खेलबाड गर्दै उम्लिरह्यो कारण दुईतिहाइको अहंकार नै थियो। तँ कराउँदै गर हामी विपतमा बिचौलियासँग मिलेर राज्य दोहन गर्छौ, मौकामा चौका हाम्रो संस्कार बन्दै गयो। रैती हैंसियतका कार्यकर्ता के बोल्थे धन्न कहिलेकाहीं प्रमुख प्रतिपक्ष ओठ कलेटी पार्दै जिउँदै भएको आभास दिन्छ फेरि भागशान्ति जयनेपालले निरिह बनाइहाल्छ। गरिब, विपन्न र सीमान्तकृत नागरिकलाई अझ सडकमै ल्याएर कहिल्यै उठ्न नसक्ने अवस्थामा पुर्याउन सरकारको एकोहोरो योजना अब साकार हुनै लागेको छ। उनीहरू ठाडो चुनौती दिइरहेका छन्, हामी शासक राज्यदोहन गरेर, शासकीय लाभांश लिएर लुटको लंगौटीमा रमाउँदै तमासा देखाउँछौं। लौ रैतीहरू अलिकति हाम्ले गर्न सक्ने कामबाट पनि हात झिक्यौं है मरे मर सरकार उहिल्यै मरिसक्यो भन्न सरकारले डाक्टर जागेश्वर गौतमहरूलाई एक महिनाअघिदेखि नै रिहर्सल गराइरहेको थियो। अब त पर्दा खुल्यो नी ! कोरोनाले नभेटुन्जेल सरकारले बचाएकै हो, अब भेटिहाले मरे मर सरकारले केही गर्न सक्दैन भनेर घोषणा गरेपछि पनि सरकार छ भनिरहनुपर्ने हामी रैतीहरूको कस्तो विडम्बना। जब कम्युनिस्ट नामधारी सरकारले यो विपत्तिमा अब अकुत सम्पत्तिवालाहरूले मात्रै जिउन पाउने व्यवस्था सुनिश्चित गर्यो जनताको ढाड भाँचेर सरकारले गरिब मुक्ति अभियान थालेको हो ? भनेर किन प्रश्न गरिरहनु। के राज्य तमासा टुलुटुलु हेरेर बस्ने ? सत्तारुढ नेकपाको आन्तरिक बेमेल, गुट र गिरोह व्यवस्थापन र आसेपासे पोस्ने सबैभन्दा उपयुक्त अवसर बन्यो कोरोना कहर। कोरोना कहरको सबैभन्दा उत्तम उपाय याने रामवाण भनेकै लकडाउन हो भन्नेगरी सरकारले जुन रणनीति लियो सामान्यतया यो पूर्णरुपेण गलत थिएन। विडम्बना नियतै खराब भएपछि कसको के लाग्थ्यो। लकडाउनसँगै राज्यले गर्नुपर्ने बृहत्तर तयारी, गुरुयोजना तथा बहुकोणीय उपायबारे सरकारले सिन्को पनि भाँचेन। बरु यही मौकामा पार्टीभित्र फरक धार राख्ने आफ्नै समूहको तेजोवध गर्नेदेखि अध्यादेशमार्फत पार्टी फुटाउन सजिलो बनाउँदै अन्य पार्टीको किचन चमेना चलाउने दुर्नियत राखेर अस्थिरताको सुरुवात गर्न सरकार आफैं अघि सर्यो। वसाइँ बिर्साउने शैलीमा सडकमा मजदुरहरूको ताँती देख्न नसकेर कम्युनिस्ट नामको सरकारले रेडिमेड चस्मा खोल्यो र भन्यो यी सडकका मनुवा मिडियाले उचालेका पात्र हुन्। जसरी भए पनि कर उठाउने, जतिबेला पनि रजगजमै ध्यान दिने, जहिले पनि अकुत सम्पति कुम्ल्याउन दाउ खोज्ने, विपत्मा बिचौलिया खुसी पारेर अर्को चुनाव खर्च जोहो गर्ने दूरदर्शी नेताकै त हालीमुहाली छ यहाँ। सर्वसाधारणको बेवास्ता गर्दै सरकार स्वास्थ्य क्षेत्रमा योजनावद्ध भ्रष्टाचारको तानाबाना बुन्दै चुर्लुम्म डुब्यो मानौं दुईतिहाइको म्यान्डेट भनेकै ब्रह्मलुट हो त्यसलाई एक निमेष पनि ढिलाइ गर्नु हुँदैन जनताको जो मतादेश छ। विपक्षीको पार्टी फुटाउने योजनादेखि राज्यदोहनसम्म गर्न निर्लज्ज हिँडिरहेको सरकारलाई कहिल्यै पनि जिम्मेवारीबोध भएन कि विपतमा समेत कर केका लागि उठाउँदैछु। जुन पृष्ठभूमि, जुन जग र जुन जुनलाई अभ्यासमा ल्याउँछु भनेर आएको थियो त्यो सरकार आफूलाई माफिया, बिचौलिया र डनगिरीको प्रमुख एजेन्टका रूपमा प्रस्तुत गर्न कहिल्यै हिचकिचाएन लोकलाज र अभिभावकीय जिम्मेवारीबोध नहुँदा। विडम्बना ब्रहम्लुट देखिरहँदा पनि, राज्य तमासा देखिरहँदा पनि रैती कज्याई देखिरहँदा पनि इनफ इज इनफ जस्ता विद्रोहले निरन्तरता पाएन। प्रमुख प्रतिपक्ष दल निरीह बन्दा सत्तारुढ दलको दलाली चकचकीकै रूपमा चलमलाई रह्यो। कतिसम्म भने नागरिक विद्रोहको सम्भावना आकलन गर्दै अब मरे मर हामी सक्दैनौं भन्ने अति गैरजिम्मेवार सरकारी अभिव्यक्ति आउँदा पनि विद्रोहको छनक देखिएन कारण प्रष्टै छ सरकारले घेराबन्दी गर्दै नागरिकलाई धर्म संकटमा फसायो। योजनावद्ध धकेल्दै, घिसार्दै दसैंको मुखैमा। पूर्व राजा ज्ञानेन्द्रले पनि त छोरा पारसलाई युवराज घोषणा गर्दा दसैंकै छेको पारेर गरेका थिए नी भन्न मात्रै बाँकी। केका लागि सरकार, किन कल्याणकारी राज्य ? सामान्यतया राज्यको उत्पत्ति भनेकै जनताको जिउधनको सुरक्षाका लागि हो। त्यसैले जनताका सुरक्षाका खातिर भन्दै कतिपय सवालमा राज्यले मृत्युदण्डसमेत दिने प्रचलन अझै अभ्यासमा छ। त्यसैले त राज्य सञ्चालनका लागि हामी सरकार बनाउँछौं, राजकाज चलाउन हामीलाई जिताएर पठाउनुस् भन्दै जनताको घरदैलोमा याचना गर्दै नेताहरू पुग्छन्। राजकाज सञ्चालनका लागि जनताबाट कर संकलन गरेर उनीहरूले राजकीय अभ्यास गर्ने कुरा विश्वव्यापी नै हो। जब जनताको करबाट सञ्चालित सरकार महाविपत्तिमा अब हामी केही गर्न सक्दैनौं जय श्रीराम भन्दै हात झिक्छ त्यसलाई गैरजिम्मेवारीको पराकाष्ठा मात्र होइन जनताविरुद्धको अपराध भनिन्छ। सरकारको यो जनताविरुद्धको आपराधिक हर्कतलाई चुनौती दिँदै अदालत जान सकिने मार्ग खुला छ। अदालतको नजिर पनि छँदैछ। नेपालको संविधान २०७२ ले स्वास्थ्य सेवालाई संवैधानिक हकको रूपमा सुनिश्चित गरेको कम्युनिस्ट सरकार बुझ पचाएझैंं गरिरहेको छ। करिब ६ महिनाअघिदेखि अति विपन्न, दैनिक ज्याला मजदुरी, अनौपचारिक क्षेत्रका श्रमिक सरकारी लकडाउनसँग लड्न नसकेर श्रमजीवीको गौरव होइन पेटजीवीको सरम स्वीकारेर झिनो राहतको लाइन वस्न वाध्य बनाइएका थिए। अझै बजार, रोजगार र जीविकोपार्जनले लय नसमात्दा खाना वितरण,राहत वितरणको मर्म मरेको छैन। कल्याणकारी लोकतन्त्रमा शिक्षा, स्वास्थ्य, आवास, खाद्यान्न र सार्वजनिक यातायातलाई राज्यको दायित्वमा राखिन्छ। यी मुख्य आवश्यकतालाई मिहिन ढंगले उच्च प्राथमिकीकरण, प्राथमिकीकरण र विविध वर्गीकरण गरेर राज्यले सामान्य अवस्थामा समेत प्रभावकारी कार्यान्वयन गर्ने गर्छ। अझ द्वन्द्व, भोकमरी, महामारी जस्ता विशिष्ट अवस्थामा त कल्याणकारी राज्यले एक कदमअघि सरेर आफू (राज्य) ऋणमा परेर पनि आफ्ना नागरिकलाई भोक,रोग र शोक जस्ता संकटविरुद्ध सबै संयन्त्र प्रयोग गरेर अभिभावकीय भूमिका निर्वाह गरेर पार लगाउँछ। विडम्बना समाजवादउन्मुख संविधानको जगमा बनेको आफूलाई कम्युनिस्ट भनेर परिचय गराउने सरकार महामारीमा मूल दायित्वबाट पन्छिँदै भगवान भरोसामा छोडेर मनोबल गिराउँदै जिम्मेवारीबाट भाग्छ। गरिबी, भोकमरी र महामारीको जञ्जालमा फसेका नागरिकबारे दुई कदम अघि सरेर सोच्न सकेन रे लौ यसरी हात उठाउँदै राज्यविहीनताको अभ्यास गर्न पाउँछ ? लौ ठीकै छ सरकारले कोरोना संक्रमित सबैको परीक्षण, उपचार गर्न सक्दैन। अस्तिसम्म संक्रमितको निधन हुँदा आफन्तलाई अनुहार पनि हेर्न नदिने सरकार महामारी अचाक्ली बढेर समुदायमै भुसको आगो झैं सल्किन थालेपछि गंगाराम शैलीमा हात उठाउन पाउँछ हामी उपचार गर्न सक्दैनौं, आफ्नो लास आफैं सदगत गर ! सरकार छैन भनेर। तर करबारे प्रश्न नगर, कोरोनाकै नाममा भएको अरबौं भ्रष्टाचारबारे सोधिखोजी नगर। मलर सदा, राजकुमार जोगीहरूको भोकमरीकै कारण भएको संरचनात्मक हत्याबारे नबोल। सिद्धार्थ आउजीहरूको कोरोना कहरसँगै जोडिएको आत्महत्याबारे नबोल। बरु जसरी भए पनि कर उठाउने, जतिबेला पनि रजगजमै ध्यान दिने, जहिले पनि अकुत सम्पत्ति कुम्ल्याउन दाउ खोज्ने, विपत्मा बिचौलिया खुसी पारेर अर्को चुनाव खर्च जोहो गर्ने दूरदर्शी नेताकै त हालीमुहाली छ यहाँ। रैती कज्याएर शासक बन्ने शौख पालेका नवमहाराजहरूको राज्य तमासा छ, राज्यविहीन पनि कल्पना गर्ने भनेर प्रतिप्रश्न राख्ने भन्दै त्यही गरिबको नाममा मोटाएको दरिद्र चरित्रको सत्ता त चालु नै छ फेरि।"
वैदेशिक रोजगारीमा बेहाल,"काठमाडौं : साउदी अरबमा कार्यरत रोल्पाका ओमबहादुर डाँगी कोरोना भाइरस महामारीका कारण ३४ महिना बेरोजगार भए। डाँगीले अवस्था सहज भएसँगै पुनः काम गर्न थालेको एक महिना भयो। अवस्था सहज भएसँगै काम सुरु भएको छ तर पारिश्रमिक अझै पाएको छैन, उनले भने। डाँगी मात्र होइन, कोरोनाको जोखिम बढेका बेला करिब बेतलबी बसेका प्रायः नेपाली कामदार काममा फर्किएका छन्। तर, उनीहरूले पूर्णरूपमा पारिश्रमिक तथा सेवासुविधा पाउन सकेका छैनन्। वैदेशिक रोजगारीमा रहेका ५० प्रतिशतभन्दा बढी नेपाली कामदार सेवासुविधाबाट वञ्चित देखिएका छन्। वैदेशिक रोजगार बोर्डको अध्ययनअनुसार खाडी र मलेसियामा कोरोनाका कारण ४ लाख ७ हजार कामदार प्रभावित भएका छन्। खाडी र मलेसियामा मात्रै १३ लाख ४८ हजार ८ सय ७२ जना कार्यरत रहेको तथ्यांक छ। बोर्डको अध्ययनले वैशाखमा मात्रै २ लाख ८० हजार जनाले रोजगारी गुमाएको देखाएको थियो। नियमित करार सकिएका र रोजगारी गुमाएका नेपाली स्वदेश फर्किन पाएका छैनन्। भारतसहित खाडी मुलुकमा ३१ लाख श्रमिक कार्यरत रहेको अध्ययनले देखाएको छ। श्रम स्वीकृति लिएर वैदेशिक रोजगारीमा जानेको संख्या ५४ लाख ९६ हजार ४ सय ६० पुगेको छ। मलेसियाका श्रम काउन्सिलर दीपक ढकालले पर्यटन, होटल, सेक्युरिटी क्षेत्रका श्रमिक कोभिडका कारण पूर्णतया प्रभावित भएको बताए। ६ महिनायता आंशिक तलब पाउने तथा खान मात्रै पाउने श्रमिक पनि धेरै हुन सक्ने ढकालको भनाइ छ। उनले नेपाली राजदूतावासमा स्रोतसाधान पर्याप्त नहुँदा टेलिफोनका भरमा काम गर्नुपरेको सुनाए। कतिपय श्रमिक कम्पनीको गुड विलका कारण पनि २४ महिना पारिश्रमिक नपाई पनि नआत्तीकन बस्ने गरेका छन्, उनले भने। इङ्ल्यान्डस्थित व्यवसाय तथा मानव संसाधन केन्द्रको अध्ययन प्रतिवेदनले कोभिडको समयमा खाडी मुलुकमा कार्यरत श्रमिकमध्ये विगतको तुलनामा ३ गुणा बढीले पारिश्रमिक नपाएको देखाएको छ। खाडी मुलुकमा तलब नपाउने श्रमिक सन् २०१९ को तुलनामा अप्रिलदेखि जुलाईसम्म तीन गुणाभन्दा बढी रहेको अध्ययनले देखाएको हो। कुवेतका लागि नेपाली राजदूत दुर्गाबहादुर भण्डारीले पछिल्लो समय पारिश्रमिक नपाएको गुनासो त्यति धैरै नआएको बताए। पारिश्रमिक कम पाएर पनि काम गरिरहेको सुनिन्छ, राजदूत भण्डारीले भने, तर, उल्लेखनीय उजुरी आएको छैन। यसअघि फर्केका धेरै श्रमिकले पूरै पारिश्रमिक तथा सेवासुविधा नपाएको उनले बताए। पूरा तथा आंशिक तलब नपाएको विषयमा दूतावासले अध्ययन गरिरहेको उनको भनाइ छ। कम्पनीसँग सम्पर्क गरी श्रमिकलाई न्याय दिलाउन लागिपरेका छौं, उनले भने। संयुक्त अरब इमिरेट्स (यूएई)की श्रम काउन्सिलर निर्मला थापाले पछिल्लो समय कोभिडको असर कम हुँदै गएको र श्रमिक काममा फर्किन सुरु गरेको बताइन्। मानवअधिकारका लागि जनमञ्च (पिपुल फोरम)का अध्यक्ष सोम लुइँटेलले विदेशमा कार्यरतमध्ये ५० प्रतिशतभन्दा बढी श्रमिकले पारिश्रमिक तथा सेवासुविधा नपाएको दाबी गरे। उनले कोभिडपछि ६ सय जनालाई कानुनी सहायता दिइएको जानकारी दिए। त्यसको ३६ प्रतिशत पारिश्रमिक नपाएको केस छ, उनले भने, कोभिडअघि पारिश्रमिक नपाएको केस २५ प्रतिशत हुने गथ्र्यो। नेपाल नीति प्रतिष्ठानका अध्यक्ष खगेन्द्र ढकालले कतिपय श्रमिक हतार गरेर आफूले पाउनुपर्ने पारिश्रमिक तथा सेवासुविधा नलिई स्वदेश फर्केको बताए। महामारीका बेला पखिर्नुभन्दा घर जानु उत्तम भनेर धेरै कामदार पारिश्रमिक नलिएर फर्किएका छन्, ढकालले भने, गन्तव्य देशमै फरफारक गरेर मात्रै आउनुपर्छ। यसमा दूतावासको भूमिका महŒवपूर्ण हुने भए पनि गौण देखिएको छ। कोभिड१९ संकट व्यवस्थापन केन्द्र (सीसीएमसी)का अनुसार कोरोना महामारीबाट प्रभावित १ लाख ११ हजार ५ सय ४९ जना स्वदेश फर्किएका छन्। मलेसियाबाट १५ हजार ९ सय २, यूएईबाट ३१ हजार ९ सय ५९, साउदी अरबबाट १६ हजार ४ सय ३७, कतारबाट १९ हजार ४ सय ६४, ओमनबाट २ हजार १ सय २६ र बहराइनबाट १ हजार ३ सय ३९ फर्किएका हुन्। सरकारले सेप्टेम्बर २ देखि नियमित र चार्टर्ड उडानबाट दैनिक ३ हजारसम्म श्रमिक फर्काइरहेको छ। वैदेशिक रोजगार विभागका महानिर्देशक कुमार दाहालले पारिश्रमिक तथा सेवासुविधा नपाएर फर्केका कामदारले उजुरी गर्ने क्रम बढेको जानकारी दिए। व्यक्ति प्रत्यक्ष आएर, कल सेन्टर, म्यासेन्जरबाट तलब नपाएको उजुरी गरेका छन्, महानिर्देशक दाहालले भने, विगतको तुलनामा पारिश्रमिक नपाएको उजुरी तुलनात्मक रूपमा बढेको छ। विगत वर्षमा २ हजारभन्दा बढीले पारिश्रमिक नपाएकोलगायत विषयमा विभागमा उजुरी गर्थे। नेपाल वैदेशिक रोजगार व्यवसायी संघका महासचिव सुजित श्रेष्ठले पछिल्लो समय पारिश्रमिक नपाएको संख्या धेरै कम भएको बताए। धेरै सेटल भइसकेको छ, महासचिव श्रेष्ठले भने, रोजगारी टुटेका श्रमिक फर्किसकेका छन्। सरकारले गत असारमै श्रम स्वीकृति दिन सुरु गरे पनि अधिकांश श्रमिक गन्तव्य देशमा जान पाएका छैनन्। गन्तव्य देशले श्रमिक लिन नमान्दा श्रम स्वीकृति पाएर पनि श्रमिक विदेश उड्न नपाएका हुन्। मलेसियाका काउन्सिलर ढकालले १४१४ दिनसम्म क्वारेन्टाइनमा बस्नुपर्ने, होटल क्वारेन्टाइनमा बस्दा श्रमिकले ५ हजार रिंगेटसम्म खर्च गर्नुपर्ने भएकाले नयाँ श्रमिक मलेसिया नआएको बताए। श्रम कार्यालय ताहाचलले १५ हजारभन्दा बढीलाई पुनः स्वीकृति दिइसकेको छ। वैदेशिक रोजगारीमा जाने क्रम सुरु भएको अध्यागमन विभागका महानिर्देशक रमेशकुमार केसीले बताए।"
रोकियो पठनपाठन,"दाङ : कोरोनाको कहरकै बीच सञ्चालन भएका दाङका विद्यालय फेरि धमाधम बन्द हुन थालेका छन्। चाडपर्वमा केही दिन मात्रै बन्द गर्ने भनिए पनि संक्रमणको दर उच्च भएपछि पढाइ रोकिएको हो। १० वटा स्थानीय तहमध्ये अधिकांश तहका विद्यालय बन्द भइसकेका छन्। केहीले मात्रै नियमित सिकाइ केन्द्र सञ्चालन गरेका छन्। महिनौं बन्द भएका दाङका विद्यालय असोज १ देखि नियमित सञ्चालनमा आएका थिए। संक्रमण बढेपछि शिक्षक, अभिभावक र स्थानीय तहका शिक्षा प्रमुख त्रासमा छन्। सिकाइ केन्द्रका रूपमा विद्यालय सञ्चालन गर्दा संक्रमण जोखिम बढ्न सक्ने त्रासले विद्यालय बन्द गर्नु परेको शिक्षा प्रमुखहरूको भनाइ छ। चाडपर्व नजिकिएसँगै असोज २७ देखि नै पठनपाठन बन्द गरिएको बंगलाचुली गाउँपालिकाका शिक्षा प्रमुख ओमप्रकाश केसीले बताए। बालबालिका आफन्त र परिवारसँग घुलमिल हुने र पढ्न आउँदा जाँदा जोखिम बढ्ने भएकाले विद्यालय बन्द गर्नु परेको हो, उनले भने, अर्को सूचना नआउँदासम्म गाउँपालिकाका विद्यालय बन्द हुन्छन्। विद्यालय परिसरभन्दा बाहिर विद्यार्थीहरू कोरोनाको उच्च जोखिममा पर्न सक्ने भन्दै विद्यालय बन्द गरिएको लमही नगरका शिक्षा शाखा प्रमुख रवीन्द्र क्षत्रीले बताए। शिक्षण सिकाइ क्रियाकलाप बन्द भए पनि विद्यार्थीको अवस्था र उनीहरूको गतिविधिका बारेमा टेलिफोनमार्फत जानकारी लिइने उनको भनाइ छ। घोराही उपमहानगरका विद्यालयमा पनि प्रत्यक्ष सिकाइ सहजीकरण क्रियाकलाप प्रभावित भएको छ। बन्द भएका सिकाइ क्रियाकलाप कहिले र कसरी सञ्चालन गर्ने भन्ने बारेमा तत्काल आकलन गर्न नसकिने उपमहानगरका शिक्षा प्रमुख विनोद गौतम बताउँछन्। कात्तिक १५ गतेसम्मका लागि विद्यालय बन्द भएका छन् उनले भने, दसैंपछि कोरोना संक्रमितको संख्या कस्तो हुन्छ, त्यहीअनुसार छलफल गरेपछि पठनपाठन सुरु हुन्छ। दंगीशरण, बबई, राप्ती गाउँपालिकाका विद्यालय पनि बन्द भएका छन्। अन्य स्थानीय तहले प्रत्यक्ष सिकाइ क्रियाकलाप बन्द गरे भए पनि तुलसीपुर उपमहानगरले भने शैक्षिक क्रियाकलाप नियमित गर्ने भएको छ। बजार क्षेत्र र उच्च जोखिममा रहेका वडा बाहेकका सबै वडामा पठनपाठन हुने उपमहानगर शिक्षा शाखा अधिकृत चक्रबहादुर भण्डारीले बताए। वडा नम्बर ५ र ६ का सम्पूर्ण विद्यालय र वडा नम्बर ७ का केही विद्यालय भने बन्द भएको उनले जानकारी दिए। विद्यालयमा वैकल्पिक शिक्षण सिकाइ, जोखिम क्षेत्रका विद्यालयमा वर्कबुक, टास्क निर्माण गरी सोहीअनुसार सिकाइ क्रियाकलाप गर्ने र जोखिम कम भएका क्षेत्रमा प्रत्यक्ष सिकाइ सहजीकरण गर्ने भण्डारीले बताए।"
प्रदेश १ मा संक्रमितको उपचार निःशुल्कै,"विराटनगर : प्रदेश १ मा कोरोना संक्रमितको उपचार खर्च प्रदेश सरकारले नै बेहोर्ने भएको छ। सामाजिक विकासमन्त्री जीवन घिमिरेले आफ्ना नागरिकको उपचार खर्च आफैं बेहोरेको र अब पनि उपचार निःशुल्क नै गर्ने जानकारी दिए। यो महामारीमा सबै नागरिक समस्यामा छन्। हामी प्रदेश सरकार सुरुदेखि नै यो महामारी नियन्त्रणमा खटिएका छौं, मन्त्री घिमिरेले भने, अब पनि कोरोना संक्रमित नागरिकको उपचार निःशुल्क नै हुन्छ। यसमा सबै ढुक्क हुनुहोस्। उनका अनुसार प्रदेश सरकारले कोभिड अस्पताल, आइसोलेसन चलाउँदै आएकाले संक्रमितहरु निजीमा दौडनुपर्ने अवस्था छैन। कोरोना संक्रमण रोक्ने सरकारको अभियानमा सबैले साथ दिनुपर्ने उनको भनाइ छ। महामारीमा सबै लडेकै छौं। सबै आआफ्नो स्थानबाट संक्रमण नियन्त्रणमा लाग्नुपर्छ, उनले भने, सरकारको अभियानलाई साथ दिए मात्रै यो सफल हुन्छ। प्रतिपक्षी कांग्रेसले भने प्रदेश सरकारको यो भनाइमा शंका व्यक्त गरेको छ। संघीय सरकार कोरोना संक्रमितको उपचार र व्यवस्थापनबाट अलग्गिइरहेको समयमा प्रदेशले मात्रै भनेर नहुने तर्क कांग्रेसको छ। नेपाली कांग्रेस प्रदेश १ संसदीय दलका प्रमुख सचेतक केदार कार्कीले प्रदेश सरकारले बोलेर मात्रै केही नहुने बताए। यसअघि त व्यवस्थापनमा लाचार बनेको प्रदेश सरकार संघीयले खुट्टा झिक्दा व्यवस्थापनमा दह्रो होला ?, कार्कीले प्रश्न गरे, प्रदेश सरकारले यसअघि नै व्यवस्थापनमा आफू सक्षम नभएको देखाइसक्यो। प्रदेशको राजधानी विराटनगरमा मात्रै ३० जना संक्रमितले ज्यान गुमाउँदा पनि प्रदेश सरकार गम्भीर नबन्नु यसको पहिलो उदाहरण भएको उनको तर्क छ। कोरोना जनसुरक्षा कोष खडा गरी रकम संकलन गरे पनि पारदर्शी रूपमा खर्च गर्न नसकेको आरोप कांग्रेसले लगाएको छ।"
जडीबुटीबाट मनग्ये आम्दानी,"बझाङ : परम्परागत रूपमा घरआँगन र जंगलका जडीबुटीबाट बन्ने औषधि अहिले पनि बझाङमा लोकप्रिय छ। जडीबुटीको औषधि बनाएर बिक्री गर्ने गाउँघरका वैद्यले अहिले बजार क्षेत्रमा आएर जडीबुटी बिक्री गरी आय आर्जन गर्दै आएका छन्। जिल्लाको तल्कोट गाउँपालिका२ लोकन्ड घर भएका जयबहादुर थापा विगत २० वर्षदेखि जडीबुटीकै व्यापार गरी आयआर्जन गर्दै आएका छन्। तल्कोटको जंगल क्षेत्रतिर घर भएका उनले गाउँमा परम्परागत रूपमा औषधिको उपयोगमा आएका जडीबुटी संकलन गरी औषधि बनाएर चैनपुर बजारमा ल्याइबिक्री गर्ने गर्दछन्। बजारमा डेरा गरी बस्दै आएका उनी बाकसमा औषधि ल्याएर सडकको छेउछाउमा बसेर बिक्री गर्ने गर्दछन्। परम्परागत रूपमा हाम्रो समाजमा मान्छे बिरामी भए जडीबुटीको नै औषधि गरेर निको गर्ने प्रचलन थियो। जयबहादुर थापाका अनुसार अहिले एलोपेथिक औषधि आएपछि यसको महत्त्व घटेको भए पनि अझै थुप्रै मान्छे जडीबुटीको औषधि नै लिन आउँछन्। उनीसँग ग्यास्टिक, पेटदुखेको, शरीर दुखेको हातखुट्टा दुखेको, खान मन नहुने जरो झाडा पखाला भएको जस्ता बिरामको औषधि छ। उनीसँगै पदमचारो, जाडमोरो, कटुकी, सिजानुन, कालोनुन, गाज्या, भुतकेस, गनाल्दो, रगसिंगो, निलाथातो, छारोसिस्नुजस्ता थुपै्र जडीबुटी सुकाएको ढुटो पारेको औषधि र जरा राखेका छन्। गाउँमा रहेका यस्ता वैद्य कहाँ अहिले पनि औषधि लिन मान्छे उत्तिकै जाने गर्दछन्। पुराना जडीबुटीको थप अध्ययन अनुसन्धान गरी यस्ता बुटी प्रशोधन गरी औषधि प्रयोग गर्नु पर्ने यसका जानकारको भनाइ छ।"
आदेश कुर्दै सिनेमा हल,"काठमाडौं : राम्रा र स्तरीय फिल्म प्रदर्शनमा आऊन्। फिल्म हलमा खचाखच दर्शक होऊन्। फिल्म सकिएर भयाङ झर्दै गरेका दर्शकको दृश्य होस्। हातमा कफी बोकेर हलतिर जाँदै गरेका मानिसको भीडभाड होस्। हरेक सो हाउसफुल होऊन्। फिल्मको चर्चापरिचर्चाले बजार तताओस्। हरेक हल सञ्चालक तथा निर्माता, निर्देशक र कलाकारले कल्पना गर्ने दृश्य हो यो। तर विश्वभर फैलिएको कोभिड१९ को महामारीले गर्दा मनोरञ्जनको क्षेत्र ठप्पप्रायः छ। चलचित्र प्रदर्शन हुने मन्दिरहरू बन्द छन्। मर्निङ सोबाट नाइट सोसम्म हल्लाखल्ला हुने हलमा यति खेर सन्नाटा छाएको छ। हल बन्द भएसँगै यस क्षेत्रमा काम गर्ने हजारौं मानिस बेरोजगार भएका छन्। हल सञ्चालकहरू हल खुलाउने तयारीमा छन्। कोरोना भाइरसको प्रकोप कहिलेसम्म रहिरहने हो, कुनै टुंगो नभएकाले पनि उनीहरू स्वास्थ्य सुरक्षाका उपाय अपनाउँदै हल सञ्चालन गर्ने मनसायमा पुगेका हुन्। चलचित्र निर्माता संघ, चलचित्र कलाकार संघ, चलचित्र प्राविधिक संघ तथा चलचित्र विकास बोर्डलगायतले फिल्म सुटिङ गर्न अनुमति दिनुपर्ने, फिल्म हल सञ्चालन गर्न पाउनुपर्नेलगायतका माग राखी सरकारलाई ज्ञापनपत्र पनि बुझाएका छन्। चलचित्र विकास बोर्डका अध्यक्ष दयाराम दाहालले दिएको जानकारीअनुसार यस विषयमा सञ्चार मन्त्रालयले पनि मन्त्रिपरिषद्मा प्रस्ताव लगेको छ। तर सरकारबाट कुनै निर्णय आएको छैन। दाहाल भन्छन्, दसैंमा नयाँ फिल्म रिलिज गर्न पाउनुपर्ने माग हल सञ्चालकको छ। कलाकारहरूले पनि सुरक्षाका साधन अपनाउँदै काम गर्न पाउनुपर्ने माग गरेका छन्। ७ महिनादेखि फिल्म हल बन्द हुँदा अर्बौं रुपैयाँको घाटा भएको छ। क्यूएफएक्सका रोशन अडिगा भन्छन्, सरकारले फिल्म हल सञ्चालन गर्न तत्काल अनुमति दिनुपर्छ। लामो समयको बन्दले केही हल सधैंका लागि बन्द हुने अवस्थामा पुगेका छन्। देशभरका हल सञ्चालकको साझा समस्या बुझेर अब छोटो समयमै हल खुलाउने तयारीमा सरकार रहेको चलचित्र विकास बोर्डका अध्यक्ष दाहालले जानकारी दिए। उनका अनुसार सरकारले अन्य व्यवसाय खुलाउने अनुमति दिएजस्तै सुरक्षाका मापदण्ड तोकेर मनोरञ्जन क्षेत्रलाई पनि सञ्चालनको अनुमति दिनु जरुरी छ। उनले भने, एउटा व्यवसाय खुलाउने र अर्को रोक्ने गर्न मिल्दैन। यसका लागि समयमै निर्णय लिनु जरुरी छ।"
जनप्रतिनिधिलाई दसैंमा ५ करोड,"बुटवल : लुम्बिनी प्रदेश सरकारले गत असारमा स्थानीय तहका जनप्रतिनिधिको सेवा सुविधा वृद्धि गयो। ४० प्रतिशत सुविधा (तलब) वृद्धि गरेको सरकारले जनप्रतिनिधिलाई चाडपर्वबापत खर्च उपलब्ध गराउने कानुनसमेत बनायो। प्रदेशसभाले संशोधन गरेको कानुनअनुासर स्थानीय तहका जनप्रतिनिधिले आठ हजारदेखि १५ हजार रुपैयाँसम्म चाडपर्व सुविधा पाउँछन्। स्थानीय तहका पदाधिकारी तथा सदस्यले पाउने सेवा सुविधासम्बन्धी ऐनको दफा ७(४)मा चाडपर्वबापत सुविधा पाउने व्यवस्था छ। ऐनको अनुसूचीमा उपमहानगर, नगर र गाउँपालिकाका प्रमुख, उपप्रमुखले एकमुष्ठ १५ हजार चाडवाड खर्च पाउने उल्लेख छ। वडाध्यक्षले १२ देखि १३ हजार, कार्यपालिका सदस्यले १० हजार र वडा सदस्यले ७ र ८ हजार दसैंभत्ता पाउने व्यवस्था गरिएको छ। लुम्बिनी प्रदेशमा १ सय ९ स्थानीय तह र १२ जिल्ला समन्वय समिति छन्। यी निकायका जनप्रतिनिधिले चाडपर्व खर्चबापत हरेक वर्ष ५ करोड ४२ लाखभन्दा धेरै रकम बुझ्नेछन्। कानुनले जिल्ला समन्वय समितिका प्रमुख र उपप्रमुखले १५ हजार र सदस्यले १० हजार भत्ता पाउने व्यवस्था गरेको छ। संघीय सांसदले बुझेको चाडबाड खर्चको चौतर्फी आलोचना भएपछि कतिपय स्थानीय तहले यो भत्ता नलिने निर्णय लिएका छन्। स्थानीय तहका जनप्रतिनिधिले प्रदेश सरकारले कानुन बनाउँदा नै गलत प्रावधान राखेको बताएका छन्। रूपन्देहीको तिलोत्तमा नगरपालिकाका प्रमुख वासुदेव घिमिरेले चाडबाड भत्ता लिने प्रावधान नै गलत भएको बताउँछन्। निर्णय लिने बेलामा नै यस्तो कुरामा सोच्नुपर्छ, उनले भने, जनताको सेवा गर्न आएकाले चाडबाडको भत्ता लिनु असान्दर्भिक हुन्छ। उनले आफ्नो नगरपालिकाले चाडबाडबापतको भत्ता नलिएको दाबी गरे। लुम्बिनी प्रदेशका जिल्ला समन्वय समितिमा मात्रै भत्ताबापत १२ लाखभन्दा धेरै रकम खर्च हुन्छ। प्रदेशभरका वडा सदस्यले करिब ३ करोड १४ लाख रुपैयाँ भत्ता बुझ्नेछन्। वडाध्यक्षका लागि १ करोड १८ लाख खर्चिनु पर्नेछ। प्रदेश सरकारले हचुवाका भरमा जनप्रतिनिधिको बदनाम हुने गरी कानुन बनाएको भन्दै स्थानीय तहका जनप्रतिनिधि रुष्ट छन्। यसअघि बनेको कानुनमा भने चाडबाडबापतको भत्ता थिएन। सर्वाेच्च अदालतले प्रदेश १ बाहेकका प्रदेशको कानुनमाथि प्रश्न उठाएपछि प्रदेश सरकारले संशोधन गरेको हो। संशोधन गर्दा तलब वृद्धि र भत्तासमेत समावेश गरिएको छ। दाङको घोराही नगरपालिका प्रवक्ता भरत अर्यालले जनप्रतिनिधिले चाडबाड भत्ता बुझ्नु लाजमर्दाे भएको बताए। प्रदेशसभाले असारमा पारित गरेको कानुनमा उपमहानगरको प्रमुखले १४ शीर्षकमा सुविधा लिन पाउने व्यवस्था गरेको छ। संशोधित कानुनमा बैठक भत्ता, चाडपर्व भत्ता, भ्रमण भत्ता, विदेश भ्रमण भत्तामा वृद्धि गरेको थियो। प्रदेश सरकारले भने प्रदेश र स्थानीय तहका जनप्रतिनिधिले भत्ता नबुझेको दाबी गरेको छ। प्रदेशका सांसद र पदाधिकारीले भने भत्ता पाउने व्यवस्था छैन। मुख्यमन्त्रीका प्रेस सल्लाहकार शेरबहादुर केसीले प्रेस नोट जारी गर्दै जनप्रतिनिधिले भत्ता नलिएको दाबी गरेका छन्। प्रदेश १ का सांसद्ले लिएनन् दसैं भत्ता"
सरकार पूर्ण असफल : सिटौला,"ताप्लेजुङ : नेपाली कांग्रेस नेता कृष्णप्रसाद सिटौलाले केपी ओली नेतृत्वकोसरकार पूर्ण रुपमा असफल भएको बताएका छन्। कोरोना भाइरस संक्रमित नागरिकको उपचारबाट हात झिक्नुले सरकारको असफलता प्रमाणित गरेको उनले दाबी गरे। पहिल्यैदेखि सरकारको ध्यान जनताका आवश्यकता पुरा गर्नमा थिएन, मंगलबार ताप्लेजुङको पाथीभरा दर्शन गरेर फर्कने क्रममा सञ्चारकर्मीसँग कुराकानी गर्दै सिटौलाले भने, माहामारी फैलिएका बेला नागरिकलाई आफैं उपचार गर भन्नु गैह्र जिम्मेवारपन मात्रै नभएर संविधान विपरित हो। सरकारले हरेक नागरिकको कोरोना परीक्षण, उपचार निःशुल्क गर्नुपर्ने सिटौलाको भनाइ छ। प्रधानमन्त्री ओलीतर्फ लक्षित गर्दै पूर्वगृहमन्त्रीसमेत रहेका सिटौलाले सरकारको नेतृत्वमा राज्य सञ्चालन गर्ने क्षमता नै नभएको आरोप लगाए। फरक प्रसंगमा उनले आगामी महाधिवेशनबाट कांग्रेस एक ढिक्का हुने दाबी गरे। महाधिवेशनबाटै पार्टीभित्रका वेथिति, सैद्धान्तिक विचलनको अन्त्य भई एकताको सन्देश आउने छ, सिटौलाले भने, जसका लागि म नेतृत्व लिन तयार छु। सिटौलालाई कांग्रेस ताप्लेजुङका नेता कार्यकर्ताले समेत भेट गर्दै पार्टी भित्र देखिएको विभाजनले निरासा छाएको भन्दै यसको अन्त्य गर्न पार्टीलाई सुझाव दिएका थिए। सिटौला संगै पूर्वरक्षामन्त्री तथा सांसद भिमसेनदास प्रधानसमेत पाथीभरा दर्शनका लागि ताप्लेजुङ आएका थिए।"
दसैं भत्ता बुझ्दै नवलपरासीका जनप्रतिनिधि,"परासी : पश्चिम नवलपरासीका जनप्रतिनिधिले चाडपर्वबापतको दसैं खर्च लिएका छन् । लुम्बिनी प्रदेश सरकारले मुख्यमन्त्री, सभामुख, प्रदेशसभा सदस्य र स्थानीय तहका जनप्रनिनिधिका लागि चाडपर्व खर्चको प्रबन्ध नगरेको जनाइ रहेका बेला जिल्लाका जनप्रनिधिहरुले भने धमाधम दसैं खर्च बुझेका हुन् । जनप्रतिनिधिहरुले दसैं खर्च लिएको बारे आलोचना बढेको भन्दै मुख्यमन्त्रीका प्रेस सल्लाहकार शेरबहादुर केसीले विज्ञप्ति निकालेर चाडपर्व खर्च प्रबन्ध नगरेको प्रष्टिकरण दिएका छन् । विज्ञप्तिमा अझ चाडपर्व खर्च (दसैं खर्च) कसैले पनि नलिएको दाबी समेत गरिएको छ । रकम उपलब्ध गराएका केही पालिकाका प्रमुख प्रशासकीय अधिकृतले भने मुख्यमन्त्रीका प्रेस सल्लाहकार केसीले निकालेको विज्ञप्ति कानुनमा बाँझिने गरी सस्तो लोकप्रियताका लागि निकालिएको र कानुनअनुसार रकम दिइएको बताएका छन् । प्रदेश सरकारको स्थानीय तहका पदाधिकारी तथा सदस्यहरुले पाउने सेवा सुविधासम्बन्धी कानुनमा संशोधन र एकीकरण गर्न बनेको विधेयक २०७६ मा जनप्रतिनिधिका लागि अन्य सुविधासहित चाडपर्व खर्च पाउने उल्लेख छ । जिल्लामा ३ नगरपालिका र ४ गाउँपालिका गरी ७ स्थानीय तह छन् । सबैपालिकाहरुले साउनदेखि असोजसम्मको चाडपर्वसहित अन्य सबै सुविधा उपलब्ध गराएका छन् । ७ स्थानीय तहहरुबाट चाडपर्वका लागि मात्र करिब ४० लाख रुपैयाँ जनप्रनिधिलाई उपलब्ध गराइएको छ । ५ स्थानीय तहहरुले जनप्रतिनिधिलाई रकम दिइसकेका छन् । सरावल र पाल्हीनन्दन गाउँपालिकाले साउनदेखि असोजसम्मको सुविधा र चाडपर्व खर्च दसैंअघि नै उपलब्ध गराउनका लागि चेक तयार भइसकेको जनाएका छन् । रामग्राम नगरपालिकाका लेखापाल सञ्जय शर्माले प्रदेशअनुसार चाडपर्वबापत ८ लाख ४० हजार उपलब्ध गराएको जनाए । बर्दघाट नगरपालिकाका लेखाअधिकृत विष्णु पुरीले चाडपर्व खर्चलाई परिमार्जन गर्ने भन्ने बारेको परिपत्र नआएकाले कानुनअनुसार जनप्रतिनिधिहरुलाई खर्च उपलब्ध गराएको जनाए । उक्त नगरपालिकाले चाडपर्व खर्चबापत ७ लाख ४६ हजार उपलब्ध गराएको छ । प्रतापपुर गाउँपालिकाका प्रमुख प्रशासकीय अधिकृत भेषराज खनालले कुनै पनि जनप्रतिनिधिहरुले लिदैनौं नभनेकाले प्रदेश सरकारले बनाएको कानुनअनुसार नै जनप्रतिनिधिको खातामा रकम पठाएको बताए । प्रदेश सरकारले बनाएको कानुनमा नगरपालिका र गाउँपालिका प्रमुखउपप्रमुखले अन्य सुविधाबाहेक वार्षिक १५ हजारका दरले चाडपर्व खर्च पाउँछन् । त्यसैगरी दुवै स्थानीय तहका वडाअध्यक्षहरुले १२ हजार र कार्यपालिका सदस्यले १० हजारका दरले चाडपर्व खर्च पाउने उल्लेख छ । चाडपर्व खर्चमा नगरपालिकाका सदस्यले ८ हजार र गाउँपालिका सदस्यले ७ हजार पाउने उल्लेख छ । सबै सुविधा फिर्ता यसैबीच सुनवल नगरपालिकाका प्रमुख भीमबहादुर थापाले आफूले पाउने सबै सुविधाबापतको रकम नगरपालिकाको सञ्चित कोषमा जम्मा गरेका छन् । साउनदेखि असोजसम्मको सेवा सुविधा र चाडपर्वबापतको कुल १ लाख ६६ हजार रुपैयाँ मेयर थापाले सञ्चित कोषमा जम्मा गरेको लेखापाल लेखनाथ गौतमले बताए । थापाले निर्वाचित भएलगत्तै आफूले पाउने सेवा सुविधाबापतको रकम सामाजिक कार्यसँगै नगरपालिकाको विकासमा खर्चिने जनाएका थिए । उनले अहिलेसम्म पाएको सेवा सुविधाबापतको रकम अशक्त तथा असायको उपचार, जेष्ठ नागरिक र स्वास्थ्य क्षेत्रमा खर्चेका छन् । बाँकी रकम सञ्चित कोषमा जम्मा गर्दै आएका छन् ।"
निजामती विधेयक पारित,"जनकपुरधाम : प्रदेश निजामती सेवा गठन, काम, सञ्चालन र सेवाको सर्त सम्बन्धमा व्यवस्था गर्न बनेको विधेयक २०७६ सर्वसम्मतिले पारित भएको छ। प्रदेश २ को प्रदेश सभाको चौथो अधिवेशनको ३७औं बैठकबाट प्रदेश सरकारलाई आफ्नै कर्मचारी भर्नाको बाटो खुलेको हो। एक वर्षअगाडि गठन भएको प्रदेश लोक सेवा आयोग निजामती सेवासम्बन्धी ऐन नहुँदा कामविहीन बनेको थियो। प्रदेशसभा सदस्य शिवचन्द्र चौधरी र पारसप्रसाद साहले पेस गरेको संशोधनका विषयमा जवाफ दिँदै प्रदेश २ का आर्थिक मामिला तथा कानुनमन्त्री ज्ञानेन्द्र यादवले संघीयतालाई संस्थागत गर्न यो विधेयक निकै महत्त्वपूर्ण रहेको बताए। तीन तहको सरकार निर्माण भइसकेपछि तीनै तहबाट कार्य सम्पादनका विषयमा कर्मचारीको निकै महत्त्वपूर्ण भूमिका रहन्छ, उनले भने, प्रदेशमा जति कर्मचारीको आवश्यकता छ त्यसको ५० प्रतिशत पनि यहाँ उपलब्ध छैन। जनशक्ति अभावमा सरकारको कार्यसम्पादनमा निकै ढिलाइ भएको यादवको ठहर छ। प्रदेशमा ९ हजारभन्दा बढी कर्मचारीको दरबन्दी भए पनि अहिले ७ हजार भन्दा कम कर्मचारी छन्। अब भने कमचारी भर्नाको बाटो यो विधेयकले खोल्नेमा यादव विश्वस्त छन्। विधेयकमा समायोजन भएर आएका कर्मचारीको सेवा, सुविधा नघट्ने सुनिश्चित गरिएको छ। पाँचौं तहमा ५० प्रतिशत, खुलातर्फ ४० प्रतिशत र बढुवा १० प्रतिशत अन्तरसेवाबाट पदपूर्ति गर्ने व्यवस्था गरिएको छ। १८ वर्ष पूरा भई ३५ वर्ष ननाघेकाले सेवा प्रवेश गर्न पाउने व्यवस्था गरिएको छ। महिला तथा प्राविधिक सेवाको हकमा भने उमेरहद ४० वर्ष तोकिएको छ। त्यसैगरी तलब निर्धारण आयोग गठनसम्बन्धी व्यवस्था विधेयकमा गरिएको छ। सरकारले प्रत्येक तीन वर्षमा तीन महिनाका लागि उक्त आयोग गठन गर्नेछ। आयोगले कर्मचारीहरूको तलब निर्धारणसम्बन्धी सुझाव तथा सिफारिस सरकारलाई पेस गर्नेछ। स्थानीय सेवासम्बन्धी कानुन प्रदेश सरकारले बनाउनेछ भने स्थानीय तहका प्रमुख प्रशासकीय अधिकृत प्रदेश निजामती कर्मचारीबाट खटाइने व्यवस्था गरिएको छ। कर्मचारीहरूको योगदानमा आधारित निवृत्तिभरणसम्बन्धी व्यवस्था प्रदेशले कर्मचारी भर्नाभन्दा पहिले कानुन बनाएर गर्नेछ। सञ्चय कोषमा १० प्रतिशतको साटो ११ प्रतिशत रकम सञ्चित गर्ने नयाँ व्यवस्था सरकारले ल्याएको छ।"
नेकपा कर्णाली प्रदेश विवाद : बालुवाटार र खुमलटारको छुट्टाछुट्टै विज्ञप्ति,"काठमाडौं : नेपाल कम्युनिस्ट पार्टी (नेकपा)को कर्णाली प्रदेश कमिटी विवादको विषयले केन्द्रमा समेत असहमति देखिएको छ। अध्यक्ष तथा प्रधानमन्त्री केपी शर्मा ओली र कार्यकारी अध्यक्ष पुष्पकमल दाहाल प्रचण्ड बीच मंगलबार बिहान चार बुँदे सहमति भएको विज्ञप्ति बालुवाटारबाट सार्वजनिक भएपछि खुमलटारबाट अर्को विज्ञप्ति सार्वजनिक भएको छ। बालुवाटारमा चार बुँदे सहमति भएको भन्दै प्रधानमन्त्रीका प्रेस सल्लाहकार सूर्य थापाले विज्ञप्ति सार्वजनिक गरे लगत्तै प्रचण्डका प्रेस संयोजक विष्णुप्रसाद सापकोटा जुगलले विज्ञप्ति सार्वजनिक गर्दै सहमति नभएको बताएका हुन्। जुगलले प्रधानमन्त्री निवास बालुवाटारमा भएको भेटघाटमा कर्णाली प्रदेशको बिषयमा छलफल भएको तर उक्त छलफलमा अविश्वासको प्रस्ताव फिर्ता लिने वा खारेज गर्ने र प्रमुख सचेतक सम्बन्धी बिषय पनि प्रदेश पार्टी कमिटी र प्रदेश सरकारले नै समाधान गर्न सुझाव दिने समझदारी मात्र भएको दाबी गरेका छन्। सल्लाहकार थापाले प्रधानमन्त्री ओली र प्रचण्डबीच मुख्यमन्त्री महेन्द्रबहादुर शाहीविरुद्ध दर्ता भएको अविश्वासको प्रस्ताव फिर्ता लिने, कर्णाली प्रदेश संसदीय दलका प्रमुख सचेतक गुलाबजंग शाहलाई मुख्यमन्त्री शाहीले हटाउने निर्णय बदर गर्ने, प्रमुख सचेतकमा मुख्यमन्त्री शाहीले नियुक्त गरेकी सीता नेपालीको निर्णय बदर गरी पूर्ववत् रूपमा सचेतकमा कायम गर्ने, र अन्य विषयहरूमा सल्लाह र समझदारीका साथ आवश्यक निर्णय हुने दाबी गरिएको छ। बालुवाटारको विज्ञप्ति प्रेस नाेट सम्माननीय प्रधानमन्त्री एवं नेपाल कम्युनिष्ट पार्टी(नेकपा) का अध्यक्ष केपी शर्मा ओली र कार्यकारी अध्यक्ष पुष्पकमल दाहाल""प्रचण्ड"" बीच आज बिहानको भेटघाटमा भएकाे सहमति निम्नानुसार रहेकाे जानकारी गराउन चाहन्छु : १) कर्णाली प्रदेश संसदीय दलका प्रमुख सचेतक गुलाबजंग शाहलाई मुख्यमन्त्री महेन्द्रबहादुर शाहीले हटाउने निर्णय बदर गर्ने । २) प्रमुख सचेतकमा उहाँद्वारा नियुक्त साीता नेपालीकाे निर्णय बदर गरी पूर्ववत् रूपमा सचेतकमा कायम गर्ने । ३) मुख्यमन्त्रीविरूद्द दर्ता भएकाे अविश्वास प्रस्ताव फिर्ता लिने र ४) अन्य विषयहरूमा सल्लाह र समझदारीका साथ आवश्यक निर्णय लिने । यस बारेमा आजका कतिपय सञ्चारमाध्यममा आएकाेजस्ताे गरी छलफल र सहमति नभएकाे सबैकाे जानकारीका लागि अनुराेध गर्दछु । सूर्य थापा प्रेस सल्लाहकार ४ कात्तिक २०७७ खुमलटारको विज्ञप्ति प्रेस नोट नेपाल कम्युनिष्ट पार्टी (नेकपा) अध्यक्ष तथा प्रधानमन्त्री केपी शर्मा ओली र कार्यकारी अध्यक्ष पुष्पकमल दाहाल प्रचण्ड बीच आज बिहान प्रधानमन्त्री निवास बालुवाटारमा भएको भेटघाटमा कर्णाली प्रदेशको बिषयमा छलफल भएको हो । उक्त छलफलमा अविश्वासको प्रस्ताव फिर्ता लिने वा खारेज गर्ने र प्रमुख सचेतक सम्बन्धी बिषय पनि प्रदेश पार्टी कमिटी र प्रदेश सरकारले नै समाधान गर्न सुझाव दिने समझदारी भएको हो । यसबारे कुनै भ्रममा नपर्न सबैसँग आग्रह गरिन्छ । बिष्णुप्रसाद सापकोटा जुगल प्रेस संयोजक अध्यक्ष प्रचण्डका निजी सचिवालय"
चीनसँगका सम्झौता कार्यान्वयनको समय आएको छः प्रधानमन्त्री ओली,"काठमाडौं : प्रधानमन्त्री केपी ओलीले सीमापार रेलवे सञ्चालन र पूर्वाधार विकाससहित सम्पर्क सञ्जालका परियोजनामा नेपाल र चीनबीच भएका आपसी सम्झौताको व्यावहारिक कार्यान्वयनको समय आएको बताएका छन्। हिमालयपार बहुआयामिक सम्पर्क सञ्जाल सहयोग सम्बन्धमा नेपाल र चीनका राजनीतिक दलबीचको संयुक्त परामर्श संयन्त्रको भर्चुअल रुपमा मंगलबार आयोजित पहिलो बैठकको सफलताको कामना गर्दै प्रधानमन्त्री ओलीले यस्तो बताएका हुन्। ओलीले दुई देशका जनताको आपसी लाभका लागि बेल्ट एण्ड रोड इनिसियटिभमा नेपालले सन् २०१७ मा हस्ताक्षर गरेको स्मरण गरेका छन्। बैठकमा प्रधानमन्त्रीको लिखित सन्देश राष्ट्रियसभाका अध्यक्ष गणेशप्रसाद तिमिल्सिनाले प्रस्तुत गरेका हुन्। प्रधानमन्त्री ओलीले पछिल्ला वर्ष चीनका राष्ट्रपति सी चिनफिङको नेपाल र नेपालका राष्ट्रपति विद्यादेवी भण्डारीको चीनको राजकीय भ्रमणले आपसी सम्बन्धलाई रणनीतिक साझेदारमा रुपान्तरण गर्न योगदान गरेको बताउँदै परस्पर सम्मान, विश्वास र सहकार्यमा दुई देश र यहाँका पार्टीबीचको सम्बन्धी रहिआएकाले आगामी दिनमा अझ विस्तार हुने बताए। आफ्नो नेतृत्वको वर्तमान नेकपा कम्युनिस्ट पार्टी (नेकपा) को सरकार स्थायित्व र विकासका साथै समृद्ध नेपाल सुखी नेपालीको राष्ट्रिय आकाङ्क्षालाई व्यवहारमा सार्थक तुल्याउन लागिपरेको पनि उल्लेख गरेका छन्। सम्मेलनमा राष्ट्रपति भण्डारीले पठाएको सन्देश पनि प्रस्तुत गरिएको थियो। कार्यक्रममा सत्तारुढ नेपाल कम्युनिष्ट पार्टी (नेकपा) का अध्यक्ष पुष्पकमल दाहाल प्रचण्ड, प्रमुख प्रतिपक्षी नेपाली कांग्रेसका नेता डा प्रकाशशरण महत, जनता समाजवादी पार्टीका नेता डा बाबुराम भट्टराई तथा चीनका तर्फबाट उच्चस्तरीय प्रतिनिधिले सम्बोधन गरी दुई देशबीचको सम्बन्ध र साझेदारीलाई थप प्रभावकारी बनाउन साझा मत व्यक्त गरिएको थियो। रासस"
बाबुराम बने जसपा संघीय परिषद् अध्यक्ष,काठमाडौं : पूर्वप्रधानमन्त्री डा बाबुराम भट्टराई जनता समाजवादी पार्टी (जसपा)को संघीय परिषद् अध्यक्ष बनेका छन्। जसपा केन्द्रीय कार्यकारिणी समितिको बैठकले बाबुरामलाई संघीय परिषद् अध्यक्षको जिम्मेवारी दिएको हो। बैठकले केन्द्रीय समिति संघीय परिषद्प्रति उत्तरदायी हुनेछ भन्ने विधान पनि पारित गरेको छ। त्यसैगरी जसपाले सांसद रेशम चौधरीलाई रिहाईका लागि अभियान सञ्चालन गर्ने निर्णयसमेत गरेको छ। मंगलबार केही महत्वपूर्ण निर्णय गर्दै कार्यकारिणी समितिको बैठक सकिएको हो। थप निर्णयको जिम्मा ५ शीर्ष नेतालाई दिइएको छ। सोमबार र मंगलबार दुई दिन चलेको बैठकले करिब ११ सय सदस्यीय संघीय परिषद र ८०१ सदस्यीय केन्द्रीय समिति गठन गरेको छ । सँगै नेताहरुको कार्यविभाजन र जिम्मेवारी बाँडफाट समेत गरेको छ ।
पार्टीको कर्णाली प्रदेश विवाद मिलाउन ओली र प्रचण्डबीच चार बुँदे सहमति,"काठमाडौं : सत्तारुढ नेपाल कम्युनिस्ट पार्टी (नेकपा) अध्यक्ष प्रधानमन्त्री केपी ओली र कार्यकारी अध्यक्ष पुष्पकमल दाहाल प्रचण्डबीच कर्णाली प्रदेशको विवाद समाधानका लागि चार बुँदे सहमति भएको छ। प्रधानमन्त्रीका प्रेस सल्लाहकार सूर्य थापाका अनुसार ओली र प्रचण्डबीच मंगलबार बिहान चार बुँदे सहमति भएको हो। प्रधानमन्त्री ओली र प्रचण्डबीच मुख्यमन्त्री महेन्द्रबहादुर शाही विरुद्ध दर्ता भएको अविश्वासको प्रस्ताव फिर्ता लिने, कर्णाली प्रदेश संसदीय दलका प्रमुख सचेतक गुलाबजंग शाहलाई मुख्यमन्त्री शाहीले हटाउने निर्णय बदर गर्ने, प्रमुख सचेतकमा मुख्यमन्त्री शाहीले नियुक्त गरेकी सीता नेपालीको निर्णय बदर गरी पूर्ववत् रूपमा सचेतकमा कायम गर्ने, र अनय विषयहरूमा सल्लाह र समझदारीका साथ आवश्यक निर्णय हुने भएको छ। सहमतिका बुँदा कर्णाली प्रदेश संसदीय दलका प्रमुख सचेतक गुलाबजंग शाहलाई मुख्यमन्त्री महेन्द्रबहादुर शाहीले हटाउने निर्णय बदर गर्ने । प्रमुख सचेतकमा उहाँद्वारा नियुक्त साीता नेपालीकाे निर्णय बदर गरी पूर्ववत् रूपमा सचेतकमा कायम गर्ने । मुख्यमन्त्रीविरूद्द दर्ता भएकाे अविश्वास प्रस्ताव फिर्ता लिने र अन्य विषयहरूमा सल्लाह र समझदारीका साथ अावश्यक निर्णय लिने ।"
'असावधानीवश गलत व्यक्तिलाई सहयोग रकम दिएको',काठमाडौं : नेपाली कांग्रेस महामन्त्री सशांक कोइरालाका स्वकीय सचिव भरत तिवारीले असावधानीवश आफूले सहयोग रकम गलत व्यक्तिलाई दिएको स्वीकार गरेका छन्। राजकुमार नामका व्यक्तिले आफूसँग दसैँ खर्च मागेको र उनैलाई कार्यालय सहयोगीमार्फत पैसा पठाउने क्रममा गलत व्यक्तिको हातमा पर्न गएको तिवारीले बताएका छन् । तिवारीले मंगलबार साँझ यसबारे स्पष्ट पारेका छन् । तिवारीको वक्तव्य जस्ताको तस्तै : कांग्रेसका महामन्त्रीले दसैं खर्च बाँडे भनी प्रकाशित समाचारका सम्बन्धमा म निम्न कुरा स्पस्ट पार्न चाहान्छु । राजकुमार नाम गरेका एकजना आफन्तले केही दिन अघि दसैं खर्च दिनका लागि मलाई अनुरोध गरेका थिए। त्यही सहयोग रकम लिएर मंगलबार म अनामनगर चोकमा पुगेको थिएँ। कोभिड संक्रमणका कारण उहाँलाई बाहिर बोलाउने क्रममा असावधानीवश गलत नम्बरमा कल गएको र तपाइँलाई एउट समान दिनुछ भनेपछि कल रिसिभ गर्ने व्यक्तिले कार्यलय सहयोगी पठाइदिन्छु भन्नुभयो। हतारमा गरिएको यही सम्वादका आधारमा भूलवश त्यो सहयोग मैले ती सहयोगीको हातमा पठाएको हुँ। सहयोग लिने व्यक्तिको पहिचान गर्ने क्रममा म बाट कमजोरी तथा त्रुटी भएको भएको हो। यसबारेमा कांग्रेसका महामन्त्री डा शशाङ्क कोइरालालाई कुनै जानकारी छैन। यो उहाँको सरोकारको विषय पनि होइन। त्यसैले यो विषयलाई महामन्त्री कोइरालासँग जोडेर नहेरी दिनु हुन म अनुरोध गर्दछु। समग्र पत्रकारिता र मिडिया क्षेत्रको व्यवसायिक गरिमा र मर्यादाप्रति म सचेत र संवेदनशील रहेको स्पष्ट पार्न चाहान्छु। भरत तिवारी
स्वास्थ्यमन्त्री भन्छन् : जनताको चाहना अनुसार निजी प्रयोगशालामा कोरोना परीक्षण ! (सम्बोधनको पूर्णपाठ),"काठमाडौं : स्वास्थ्य तथा जनसंख्या मन्त्री भानुभक्त ढकालले नागरिक र निजी क्षेत्रको चाहना अनुसार निजी क्षेत्रका प्रयोगशाला र अस्पतालबाट कोरोना भाइरस (कोभिड१९) परीक्षण सुरु भएको बताएका छन् । सरकारले कोरोना निःशुल्क परीक्षणको मापदण्ड हटाएको भन्दै चौतर्फी आलोचना भइरहेका बेला नागरिक र निजी क्षेत्रको चाहना र माग अनुसार परीक्षण तथा उपचार भइरहेको उनको भनाइ छ । मंगलबार मन्त्रालयको नियमित पत्रकार सम्मेलनपछि सम्बोधन गर्दै मन्त्री ढकालले यस्तो बताएका हुन् । महामारीको शुरूवाती दिनदेखि नै कोभिड१९को परिक्षण तथा उपचार निःशूल्क गरिदै आएकोमा नागरिक तथा निजी क्षेत्रको चाहना र माग अनुसार निजी क्षेत्रबाट संचालित प्रयोगशाला र अस्पतालहरूमा कोभिडको परिक्षण तथा उपचार भईरहेको छ, मन्त्री ढकालले भने । मन्त्री ढकालको सम्बोधन जस्ताको तस्तै : आदरणीय आमाबुवा, दिदीबहिनी तथा दाजुभाईहरू, हामी कोभिड१९ महामारीको विषम परिस्थितिबाट गुज्रीरहेका छ। दशै, तिहार, नेपाल सम्बत, छठ लगायतका आसन्न महान चाडपर्वहरू मनाउँदा विशेष सावधानी अपनाई, आफ्नो परिवार र नजिकका प्रियजनहरूको जीवन रक्षा गर्ने गरी मनाउनु पर्ने अहम् दायित्व समेत थपिएको छ।सबै आमाबुवा, दिदीबहिनी तथा दाजुभाईहरूमा सुस्वास्थ्य र दीर्घायुको हार्दिक मंगलमय शुभकामना व्यक्त गर्न चाहन्छु। यो महामारी बिरुद्दको लडाईंमा आफ्नो ज्यान जोखिममा राखी उच्च मनोबलका साथ अग्रपंक्तिमा खटिएका स्वास्थ्यकर्मीहरू प्रति उच्च सम्मान व्यक्त गर्न चाहन्छु, बिरामीहरुप्रति शिघ्र स्वास्थ्यलाभको कामना गर्दछु, यस रोगबाट मृत्युवरण गर्नुहुने सबै प्रति भावपूर्ण श्रद्दाञ्जली व्यक्त गर्दै शोक सन्तप्त परिवारजनमा हार्दिक समवेदना व्यक्त गर्दछु। यो महामारी विरूद्धको लडाइमा जनस्वास्थ्यका मापदण्ड पालना गर्ने कार्यमा जनताबाट प्राप्त साथ सहयोग प्रति आभार व्यक्त गर्दछु। यो रोगको रोकथाम तथा नियन्त्रणको प्रभावकारी उपाय भनेको मास्कको उचित प्रयोग गर्ने, भौतिक दुरी कायम गर्ने र पटकपटक साबुनपानीले हात धुने वा स्यानिटाइजरके प्रयोग गर्नु पर्ने भएकाले सबैप्रति यसको थप प्रभावकारी कार्यान्वयनको अपेक्षा गर्दछु। स्वास्थ्य तथा जनसंख्या मन्त्रालय सम्पूर्ण नागरिकको जीवन रक्षाको लागि सदैव प्रतिबद्ध छ।मन्त्रालयले सबै सरकारी, निजी तथा समुदायबाट संचालित अस्पतालहरूलाई कोभिड१९को परीक्षण तथा उपचार गर्ने गरी व्यवस्था गरेको छ। अक्सिजन, आवश्यक औषधि तथा उपकरणहरूको अभाव हुन नदिन मन्त्रालयले ठोस योजना सहित प्रभावकारी व्यवस्था मिलाएको छ। देशभरी भेन्टिलेटर सहितको २६ सय आईसीयु तयारी अवस्थामा रहेका छन् र थप ४ सयको निर्माण भइरहेको छ।अक्सिजन र मनिटर सहितको ३ हजार ५ सय हाइ डिपेन्डेन्सी युनिट थप्ने कार्यलाई तीव्र रूपमा अगाडी बढाइएको छ। यसले कोभिड१९का सिकिस्त बिरामीहरूको उपचारलाई सहज बनाउनेछ। अस्पताल नभएका ६४९ स्थानीय तहमा ५ बेडको अस्पताल स्थापना गरी संचालनको लागि आवश्यक बजेट व्यवस्था गरी पठाइएको र स्थानीय तहहरूमा कार्य शुरु भइसकेको छ। यस कार्यले स्थानीय तहमा अस्पताल सेवका लागि ३ हजार २ सय ४५ बेड थपिने छन्। त्यसैगरी, जिल्ला स्थित ५८ अस्पतालहरूलाई २५ र ५० बेडमा स्तरोन्नती गर्दा ९ सय २२ बेड, साबिकका ११ अंचल, उपक्षेत्रीय र क्षेत्रीय अस्पताललाई २ सय बेडको जनरल अस्पतालमा स्तरोन्नती गर्दा १ हजार ३५ बेड र प्रदेश स्थित ७ संघीय अस्पतालहरूलाई ५ सय बेडमा स्तरोन्नती गर्दा १ हजार गरी कुल जम्मा बेड सङ्ख्या ६ हजार २ सय २ बेड थप गर्ने कार्य अगाडि बढेको छ।यसले गर्दा सबै तहमा अस्पताल सेवा उपलब्ध हुनेछ, जसले नागरिकको स्वास्थ्यसम्बन्धी हकलाई थप सुनिश्चित गर्नेछ। महामारीको शुरूवाती दिनदेखि नै कोभिड१९को परिक्षण तथा उपचार निःशूल्क गरिदै आएकोमा नागरिक तथा निजी क्षेत्रको चाहना र माग अनुसार निजी क्षेत्रबाट संचालित प्रयोगशाला र अस्पतालहरूमा कोभिडको परिक्षण तथा उपचार भईरहेको छ। हालसम्म देशभरीका ४१ सरकारी तथा २१ वटा निजी प्रयोगशालाहरुबाट १३ लाख ९ सय १८ परिक्षण भएको मध्येमा २ लाख ३१ हजार ४ सय पाँच व्यक्तिहरूले निजी तथा सरकारी प्रयोगशालाहरूबाट शुल्क तिरी परिक्षण गराएको देखिन्छ।कोभिडका लागि ७० वटा अस्पतालहरु तोकिएकोमा १७ अस्पताल निजी क्षेत्रका रहेका छन्। बाँकी रहेका देश भरीका सबै निजी अस्पताल तथा मेडिकल कलेजहरुले आफूसँग रहेका कम्तीमा ५० प्रतिशत सबै प्रकारका बेडहरू कोभिड उपचार व्यवस्थापनमा लगाउने व्यवस्था गरिएको छ। कोभिड बिमा वा स्वास्थ्य बिमा वा अन्य किसिमका व्यवस्थाहरुबाट समेत स्वास्थ्य परिक्षण र उपचारको प्रबन्ध समेत गरिएको छ। नेपाल सरकार मन्त्रिपरिषद्ले मिति २०७७।६।१९ गते कोभिड १९ को परिक्षण तथा उपचारसम्बन्धी गरेको व्यवस्था अनुसार आर्थिक रुपले विपन्न, अशक्त र असहाय अवस्थामा रहेका नागरिक, असहाय एकल महिला, अति अपांगता भएका नागरिक, जेष्ठ नागरिक, अग्रपंक्तिमा खटिने स्वास्थ्यकर्मीहरु, सरसफाई कर्मचारीहरु, सुरक्षाकर्मीहरु लगायत जोखिम क्षेत्रमा कार्यरत कर्मचारीहरुमा लक्षण वा चिन्ह देखिएमा परीक्षण तथा उपचार निःशुल्क गर्ने निर्णय गरेको छ, जसले स्वास्थ्य उपचारमा सामाजिक न्याय सहितको समता स्थापित गर्नेछ। कोभिड १९ को रोकथाम, नियन्त्रण र उपचारमा थप प्रभावकारी बनाउन उल्लेखित वर्गमा परेका नागरिकहरुको स्वास्थ्य उपचारको प्रत्याभूति गर्न आवश्यक भएकोले यो निर्णय लिइएको हो। कोभिड१९ को परिक्षण र उपचारमा गुणस्तरीय सेवाको पहुँच बृद्धि गरिएको छ। सबै नागरिकहरूको उपचार गर्न सक्ने गरी स्वास्थ्य पूर्वाधारहरू तयारी अवस्थामा रहेका छन्। स्वास्थ्य तथा जनसंख्या मन्त्रालयले तोकेका कोभिड१९ का अस्पतालहरूमा उपचारका लागि जाने बिरामीहरूका लागि उपचारको कुनै विभेद नहुने गरी व्यवस्था मिलाइएको छ। विपन्न नागरिक, अशक्तता भएका, असहाय, एकल महिला, अपांग, ७० बर्ष पुगेका जेष्ठ नागरिक, अग्रपंक्तिमा खटिने स्वास्थ्यकर्मीहरु, सरसफाई कर्मचारीहरु, सुरक्षाकर्मीहरु लगायत जोखिम क्षेत्रमा कार्यरत कर्मचारीहरुको निशुल्क परिक्षण तथा उपचारको व्यवस्था मिलाइएको छ। यो वर्गमा नपरेका सम्पुर्ण आमा बुवा दिदीबहिनी तथा दाजुभाई कोभिडको उपचारका लागि अस्पतालमा पुगेपछि आर्थिक अवस्था कमजोर भएमा अस्पतालबाट सिफारिश गरेमा वा बिरामी वा निजको परिवारले उपचार गर्न नसक्ने घोषणा गरेमा ती व्यक्तिहरूको परिक्षण र उपचारको सम्पुर्ण खर्च नेपाल सरकारले व्यहोर्ने गरी व्यवस्था मिलाइएको छ। यो व्यवस्था कार्यान्वयन गर्दा कुनै पनि निकाय वा व्यक्तिको सिफारिश आवश्यक नपर्ने गरी सहज विधि र प्रणालीको व्यवस्था गरिएको छ। नेपाल सरकार नागरिकको संबैधानिक हक र सम्मानीत अदालतको फैसला प्रति थप संवेदनशील रहेको छ। कोभिड१९ को रोकथाम, नियन्त्रण तथा उपचारका लागि नेपाल सरकारले लिएका निर्णयहरू नेपालको संविधान र प्रचलित कानूनका व्यवस्थाको अधिनमा रही निदान तथा उपचारको कार्यविधिहरू तर्जुमा गरी कार्यान्वयनमा ल्याइएको छ। संघ, प्रदेश र स्थानीय तहबाट स्वास्थ्य तथा जनसंख्या मन्त्रालयबाट जारी भएका कार्यविधिका आधारमा यसको रोकथाम, नियन्त्रण र उपचारलाई निरन्तरता दिदै आएको छ। गुणस्तरीय स्वास्थ्य सेवामा नागरिकको पहुँचलाई सहज बनाउन जनताको चाहना र माग अनुसार निजी क्षेत्रको समझदारी र साझेदारीमा शुल्क तिर्न सक्ने व्यक्तिहरूका लागि सशुल्क सेवा उपलब्ध गराउन आवश्यक ठानी यी कदमहरू चालिएका हुन। आफ्नै खर्चबाट परिक्षण तथा उपचार गर्न सक्ने र चाहने व्यक्तिका लागि सशुल्कसेवा प्राप्त गर्ने सहज अवसर पनि उपलब्ध गराइएको छ। नेपाल सरकार, मन्त्रिपरिषदको मिति २०७७।०२।१२ को निर्णय अनुसार कोभिड१९को कारणबाट मृत्यु भएका व्यक्तिको शव व्यवस्थापन स्वास्थ्य तथा जनसंख्या मन्त्रालयले तोकेको शव व्यवस्थापन सम्बन्धी प्रोटोकल, २०७७ बमोजिम स्थानीय प्रशासनको समन्वयमा नेपाली सेनाले गर्ने नीतिमा कुनै परिवर्तन भएको छैन। जनताको रीति रिवाज, संस्कार र परम्परा अनुसार शव व्यवस्थापन गर्ने मागलाई सम्बोधन गर्न र भौगोलिक विकटतालाई समेत ध्यान दिइ शव व्यवस्थापन थप सहज बनाउन कार्यविधिमा यो व्यवस्था समावेश गरिएको छ। शव व्यवस्थापनमा खटिने व्यक्तिहरूलाई स्वास्थ्य सुरक्षाका मापदण्ड पालना गरी सावधानी अपनाउन हार्दिक अपिल गर्न चाहन्छु। नेपाल सरकार जनताको साथमै रहेको छ। यो महामारी विरूध्दको लडाइमा राज्य र जनताको बीचमा बलियो र विश्वासिलो सम्बन्ध स्थापित गर्न जरूरी छ। सबै तहका सरकार, राजनीतिक दलहरू, समुदायहरू, नागरिक समाज, निजी क्षेत्रबाट विगतमा झै सहयोगको अपेक्षा गरेका छौं। यो जोखिमको रोकथाम र नियन्त्रणका लागि प्रभावकारी संचारको आवश्यकता पर्ने हुँदा स्वास्थ्य तथा जनसंख्या मन्त्रालयले जनस्वास्थ्यका मापदण्डहरूको पालनामा संचार क्षेत्रले पुर्याएको योगदानको उच्च सम्मान गर्दै आगामी दिनमा समेत सघन सहयोगको अपेक्षा गरेको छु। धन्यवाद। नमस्कार।"
नागरिकप्रति अनुत्तरदायी निर्णय तुरुन्त फिर्ता गर : नेता नेपाल,"काठमाडौं : पूर्वप्रधानमन्त्री एवं सत्तारुढ नेकपाका वरिष्ठ नेता माधवकुमार नेपालले कोरोना भाइरस (कोभिड१९) बाट संक्रमित बिरामीको निशुल्क उपचार नगर्ने निर्णय फिर्ता लिन सरकारसँग माग गरेका छन्। मंगलबार एक विज्ञप्ति जारी गर्दै नेता नेपालले उक्त निर्णय अविलम्ब फिर्ता गर्न सरकारसँग माग गरेका हुन्। नेपालले मुलुक कोरोना महामारीबाट आक्रान्त भइरहेको र बिरामीको संख्या दिनदिनै बढिरहेको बेला सरकारले सबै बिरामीको उपचार गर्न नसक्ने भन्दै पन्छिन खोज्नु गैरजिम्मेवार काम भएको आरोप लगाए। सरकारको उक्त निर्णयका आधारमा सरकारी अस्पतालहरुले निःशुल्क उपचार बन्द गरेका कारण संक्रमित नागरिकहरु थप मारमा परेको भन्दै यस्तो निर्णय विल्कुल अनुचित भएको उनको भनाइ छ। 'यस्तो महामारीका बेला सबै नागरिकलाई समान रुपमा उपचार गराउनुपर्ने दायित्वबाट सरकार विमुख हुन मिल्दैन । त्यसमा पनि गरीबी, अभाव र बेरोजगारीले पिल्सिएका, बेसहारा तथा आर्थिक रुपमा विपन्न नागरिकको समस्या प्रति सरकार अत्यन्त संवेदनशील हुनुपर्नेमा नहुनु गंभीर विषय हो,' विज्ञप्तिमा उल्लेख छ। संक्रामक रोग सम्बन्धी हाम्रा विद्यमान कानुनी प्रावधानहरुले पनि सरकारलाई यो दायित्व सुम्पिएका छन्, भन्ने कुरालाई ध्यानमा राखी सबै नागरिकको उपचार गर्नु पर्नेमा आम नागरिकमा थप आतंक सिर्जना हुने गरी गरिएको उक्त विभेदकारी, गैरजिम्मेवार र जनताप्रति अनुत्तरदायी निर्णय अविलम्ब फिर्ता लिन म सरकारसँग जोडदार माग गर्दछु,'विज्ञप्तिमा भनिएको छ।"
प्रदेश १ का सांसद्ले लिएनन् दसैं भत्ता,"विराटनगर : कोरोना महामारीको समयमा संघीय संसद्ले दसैं भत्ता लिएको सर्वत्र आलोचना भएपछि प्रदेश १ का सांसद र मन्त्रीले भत्ता नलिने निर्णय गरेका छन्। यसअघिका वर्षमा पनि दसैं भत्ता नदिएको र यो वर्ष पनि सांसदलाई दिने निर्णय नभएको प्रदेश १ प्रदेशसभा सचिव गोपालप्रसाद पराजुलीले बताए। पहिले पनि थिएन यो वर्ष त झन् महामारीमा खर्च कटौती गर्नुपर्छ भन्ने संसद्कै माग थियो, उनले भने महामारीको समयमा जनप्रतिनिधिले नै यसरी भत्ता लिएर अनुचित समयमा राज्य कोषको दुरुपयोग गर्न भएन। यो वर्ष अनावश्यक खर्च कटौंती गर्न भन्दै प्रदेश १ सरकारले पनि दसैंमा भत्ता नलिने निर्णय गरेकाले कुनै मन्त्रीले पनि नलिएको मुख्यमन्त्री तथा मन्त्रिपरिषद्को कार्यालय प्रदेश १ ले जनाएको छ। जनप्रतिनिधिलाई दसैंमा ५ करोड"
रिचार्ज कार्डको पिनले मोटरसाइकल चोरी गर्ने समूह प्रहरीको फन्दामा,"भक्तपुर : भक्तपुर प्रहरीले मोबाइल रिचार्जको पिन नम्बर पछ्याउँदै मोटरसाइकल चोरी गर्ने समूहका तीनजनालाई नियन्त्रणमा लिएको छ । महानगरीय प्रहरी वृृत्त ठिमीबाट खटिएको प्रहरी टोलीले रिचार्ज कार्डको आधारमा एकैदिन चोरी भएका चारवटा मोटरसाइकलसहित तीनजनालाई नियन्त्रणमा लिएको हो । प्रहरीले रामेछापको ठोसे ३ घर भई हाल भक्तपुरको मध्यपुर थिमि नपा ८ बोडे बस्ने १८ वर्षीय अरुण तामाङ, दोलखाको भीमेश्वर नपा ४ घर भई हाल बोडेमै बस्ने २२ वर्षीय महेश तामाङ र सिन्धुपाल्चोक पाचँपोखरी थाङपाल गाउँपालिका ७ घर भई हाल काठमाडौंको कागेश्वरी मनहरा नपा ९ मूलपानी बस्ने २९ वर्षीय मनोज लामालाई नियन्त्रणमा लिएको हो । उनीहरुको साथबाट लु ६३ प ७०७४ नम्बरको २२० सीसीको एनएस पल्सर मोटरसाइकल, प्रदेश ३०३०१० प १५६७ नम्बरको २२० सीसीकै रातो कालो रंगको पल्सर मोटरसाइकल, प्रदेश ३०२०१८ प ४७४१ नम्बरको २२० सीसीकै नीलो पल्सर मोटरसाइकल र प्रदेश ३०२००३ प ३८३५ नम्बरको २२० सीसीकै सेतो रंगको एनएस पल्सर मोटरसाइकल बरामद भएको वृत्तका प्रमुख प्रहरी नायब उपरीक्षक ऋषिराम कँडेलले जानकारी दिए। उनका मध्यपुर थिमि नपा ३ कौशलटारबाट सोमबार बिहान चोरी भएको लु ६३ प ७०७४ नम्बरको मोटरसाइकलको नम्बर परिवर्तन गरेर प्रदेश ३०२०१७ प ६१६७ बनाइसकेको थियो । सोही मोटरसाइकल चोरी गर्ने व्यक्तिलाई पछ्याउने क्रममा थप दुई व्यक्ति र ३ वटा चोरीका मोटरसाइकल बरामद भएको प्रहरी नायब उपरीक्षक कँडेलले बताए । उनका अनुसार मध्यपुर थिमि नपा ३ कौशलटार बस्ने रोहन पराजुलीको घर अगाडि पार्किङ गरी राखेको लु ६३ प ७०७४ नम्बरको मोटरसाइकलबाहेक अन्य चोरीका मोटरसाइकलका सवारी धनी खुल्न आएको छैन । प्रहरी अप्रेसनको नाउँ नै अप्रेसन रिचार्ज कार्ड घटना विवरणअनुसार सोमबार बिहान अन्दाजी ९ बजे आफ्नै घरअगाडि पार्किङ गरिराखेको मोटरसाइकल चोरी भएपछि मध्यपुर थिमि नपा ३ कौशलटार बस्ने रोहन पराजुलीले तत्काल प्रहरीलाई खबर गरे । रोहनको लु ६३ प ७०७४ नम्बरको एनएस २०० सीसी बजाज कम्पनीको कालो रङ्गको पल्सर मोटरसाइकल हराएको सूचना प्राप्त हुनासाथ वृत्त र अपराध महाशाखा पीसीसीबीको संयुक्त टोली परिचालन भएको वृत्त प्रमुख प्रहरी नायब उपरीक्षक कँडेलले जानकारी दिए । घटनास्थलमा सूक्ष्म अनुसन्धान गर्दा चोरी भएको ठाउँ नजिकै शंकास्पद व्यक्ति आई मोबाइलको रिचार्ज गरेको र सोही समयमै मोटरसाइकल हराएको भन्ने यकिन भएको थियो, उनले भने, सोही स्थानमा रिचार्ज कार्डसमेत फेला परेको थियो । सोही रिचार्ज कार्डलाई आधार मानेर अप्रेसन रिचार्ज कार्ड नामबाट अनुसन्धान सुरु गरेका थियौं । उक्त रिचार्ज कार्डको आधारमा चोरी भएको करिब ५ घन्टामा मोटरसाइकलसहित चोरी गर्ने व्यक्तिलाई नियन्त्रणमा लिन प्रहरी सफल भएको प्रहरी नायब उपरीक्षक कँडेलले जानकारी दिए । उनका अनुसार अप्रेसन रिचार्ज कार्ड अनुसन्धान हुँदै सोमबारनै दिउँसो साढे ३ बजे मध्यपुर थिमि नपा २ मगरगाउँस्थित साजन न्यौपानेको घर अगाडि पार्किङ गरी राखेको प्रदेश ३०२००३ प ३८३५ नम्बरको एनएस २०० सीसीकै बजाज कम्पनीको सेतो रङ्गको अर्को पल्सर मोटरसाइकल चोरी भएको वृत्तमा जानकारी आएको थियो । लगत्तै प्रहरीले दुइटै चोरीको घटनालाई समानान्तर रुपमा अनुसन्धान गर्दै जाने क्रममा प्रहरीले मध्यपुर थिमि नपा ८ बोडेस्थित बोडे पेट्रोल पम्प नजिकै रहेको गार्मेन्ट अगाडि लु ६३ प ७०७४ नम्बरको मोटरसाइकल फेला पार्न सफल भएको उनको भनाइ थियो । उक्त मोटरसाइकल फेला परेपछि प्रहरी चोरी गर्ने व्यक्तिको निगरानीमा बसेका थिए । निगरानी गरेको केही समयपछि उक्त ठाउँमा प्रदेश ३०३०१० प १५६७ नम्बरको २२० सीसीको रातो कालो रंगको पल्सर मोटरसाइकलसहित रामेछाप ठोसे ३ का अरुण तामाङ आएका थिए, प्रहरी नायब उपरीक्षक कँडेलले भने, मोटरसाइकल पार्किङ गरेपश्चात प्रहरीलाई देखेर भाग्दै गर्दा करिब दुई सय मिटर टाढाबाट अरुणलाई नियन्त्रणमा लिएका थियौं । तर अरुणले रोहन पराजुलीको मोटरसाइकल चोरी नगरेको अनुसन्धानको क्रममा देखिएको उनको भनाइ थियो । अरुणसँग सोधपुछ गर्ने क्रममा रोहन पराजुलीको मोटरसाइकल चोरी गर्ने दोलखाको भीमेश्वर नपा ४ का महेश तामाङलाई मध्यपुर थिमि नपा ८ बोडेस्थित कोठाबाट नियन्त्रणमा लिन सफल भयौं, प्रहरी नायब उपरीक्षक कँडेलले भने, महेशलाई रिचार्ज कार्ड बेच्ने पसलेसमेत सनाखत गरेका छन् । उनका अनुसार महेश पेशेवर मोटरसाइकल चोर रहेको प्रारम्भिक अनुसन्धानबाट खुलेको छ । उनकै बयानको आधारमा प्रहरीले सिन्धुपाल्चोक पाचँपोखरी थाङपाल गापा ७ का मनोज लामालाई मूलपानीबाट पक्राउ गरेको छ । प्रहरीले मनोजको साथबाट प्रदेश ३०२०१८ प ४७४१ नम्बरको २२० सीसीको नीलो पल्सर मोटरसाइकल बरामद गरेको छ । त्यस्तै महेशको बयानको आधारमा मध्यपुर थिमि नपा ५ कमेरोटारबाट चोरी गरिएको प्रदेश ३०२००३ प ३८३५ नम्बरको २२० सीसीकै सेतो रंगको पल्सर एनएस मोटरसाइकल बरामद गरिएको गरिएको छ । मोटरसाइकल चोरी सम्बन्धमा थप अरु व्यक्तिहरूको संलग्नतालगायतका विषयमा सूक्ष्म रूपमा अनुसन्धान अगाडि बढाइरहेका छौं, प्रहरी नायब उपरीक्षक कँडेलले भने, अरु चोरीमा हत्तपती मोटरसाइकल भेटिँदैन तर सोमबार एकैदिन तीनजना व्यक्ति र चारवटा चोरीका मोटरसाइकल फेला पारेका छौं । उनका अनुसार चोरहरुले मास्टर साँचो प्रयोग गरेर पार्किङमा राखेका मोटरसाइकल चोरी गर्ने गरेको अनुसन्धानका क्रममा खुल्न आएको छ । त्यसमाथि चोरहरुले २०० सीसीको पल्सर मोटरसाइकल बढी चोर्ने गरेका छन् । उक्त मोटरसाइकलमा मास्टर साँचो लाग्ने गरेको उनी बताउँछन् । प्रहरीले बरामद गरेको चोरी भएका चारवटा मोटरसाइकल । तस्बिर : अन्नपूर्ण"
दसैं भत्ता बुझ्दै नवलपरासीका जनप्रतिनिधि,"परासी : पश्चिम नवलपरासीका जनप्रतिनिधिले चाडपर्वबापतको दसैं खर्च लिएका छन् । लुम्बिनी प्रदेश सरकारले मुख्यमन्त्री, सभामुख, प्रदेशसभा सदस्य र स्थानीय तहका जनप्रनिनिधिका लागि चाडपर्व खर्चको प्रबन्ध नगरेको जनाइ रहेका बेला जिल्लाका जनप्रनिधिहरुले भने धमाधम दसैं खर्च बुझेका हुन् । जनप्रतिनिधिहरुले दसैं खर्च लिएको बारे आलोचना बढेको भन्दै मुख्यमन्त्रीका प्रेस सल्लाहकार शेरबहादुर केसीले विज्ञप्ति निकालेर चाडपर्व खर्च प्रबन्ध नगरेको प्रष्टिकरण दिएका छन् । विज्ञप्तिमा अझ चाडपर्व खर्च (दसैं खर्च) कसैले पनि नलिएको दाबी समेत गरिएको छ । रकम उपलब्ध गराएका केही पालिकाका प्रमुख प्रशासकीय अधिकृतले भने मुख्यमन्त्रीका प्रेस सल्लाहकार केसीले निकालेको विज्ञप्ति कानुनमा बाँझिने गरी सस्तो लोकप्रियताका लागि निकालिएको र कानुनअनुसार रकम दिइएको बताएका छन् । प्रदेश सरकारको स्थानीय तहका पदाधिकारी तथा सदस्यहरुले पाउने सेवा सुविधासम्बन्धी कानुनमा संशोधन र एकीकरण गर्न बनेको विधेयक २०७६ मा जनप्रतिनिधिका लागि अन्य सुविधासहित चाडपर्व खर्च पाउने उल्लेख छ । जिल्लामा ३ नगरपालिका र ४ गाउँपालिका गरी ७ स्थानीय तह छन् । सबैपालिकाहरुले साउनदेखि असोजसम्मको चाडपर्वसहित अन्य सबै सुविधा उपलब्ध गराएका छन् । ७ स्थानीय तहहरुबाट चाडपर्वका लागि मात्र करिब ४० लाख रुपैयाँ जनप्रनिधिलाई उपलब्ध गराइएको छ । ५ स्थानीय तहहरुले जनप्रतिनिधिलाई रकम दिइसकेका छन् । सरावल र पाल्हीनन्दन गाउँपालिकाले साउनदेखि असोजसम्मको सुविधा र चाडपर्व खर्च दसैंअघि नै उपलब्ध गराउनका लागि चेक तयार भइसकेको जनाएका छन् । रामग्राम नगरपालिकाका लेखापाल सञ्जय शर्माले प्रदेशअनुसार चाडपर्वबापत ८ लाख ४० हजार उपलब्ध गराएको जनाए । बर्दघाट नगरपालिकाका लेखाअधिकृत विष्णु पुरीले चाडपर्व खर्चलाई परिमार्जन गर्ने भन्ने बारेको परिपत्र नआएकाले कानुनअनुसार जनप्रतिनिधिहरुलाई खर्च उपलब्ध गराएको जनाए । उक्त नगरपालिकाले चाडपर्व खर्चबापत ७ लाख ४६ हजार उपलब्ध गराएको छ । प्रतापपुर गाउँपालिकाका प्रमुख प्रशासकीय अधिकृत भेषराज खनालले कुनै पनि जनप्रतिनिधिहरुले लिदैनौं नभनेकाले प्रदेश सरकारले बनाएको कानुनअनुसार नै जनप्रतिनिधिको खातामा रकम पठाएको बताए । प्रदेश सरकारले बनाएको कानुनमा नगरपालिका र गाउँपालिका प्रमुखउपप्रमुखले अन्य सुविधाबाहेक वार्षिक १५ हजारका दरले चाडपर्व खर्च पाउँछन् । त्यसैगरी दुवै स्थानीय तहका वडाअध्यक्षहरुले १२ हजार र कार्यपालिका सदस्यले १० हजारका दरले चाडपर्व खर्च पाउने उल्लेख छ । चाडपर्व खर्चमा नगरपालिकाका सदस्यले ८ हजार र गाउँपालिका सदस्यले ७ हजार पाउने उल्लेख छ । सबै सुविधा फिर्ता यसैबीच सुनवल नगरपालिकाका प्रमुख भीमबहादुर थापाले आफूले पाउने सबै सुविधाबापतको रकम नगरपालिकाको सञ्चित कोषमा जम्मा गरेका छन् । साउनदेखि असोजसम्मको सेवा सुविधा र चाडपर्वबापतको कुल १ लाख ६६ हजार रुपैयाँ मेयर थापाले सञ्चित कोषमा जम्मा गरेको लेखापाल लेखनाथ गौतमले बताए । थापाले निर्वाचित भएलगत्तै आफूले पाउने सेवा सुविधाबापतको रकम सामाजिक कार्यसँगै नगरपालिकाको विकासमा खर्चिने जनाएका थिए । उनले अहिलेसम्म पाएको सेवा सुविधाबापतको रकम अशक्त तथा असायको उपचार, जेष्ठ नागरिक र स्वास्थ्य क्षेत्रमा खर्चेका छन् । बाँकी रकम सञ्चित कोषमा जम्मा गर्दै आएका छन् ।"
प्रदेश १ मा अहिलेसम्मकै धेरै ८७० कोरोना संक्रमित थपिए,"विराटनगर : पछिल्लो २४ घण्टाभित्र प्रदेश १ मा अहिलेसम्मकै धेरै आठ सय ७० जना कोरोनाका नयाँ संक्रमित थपिएका छन्। दैनिक थपिने संख्यामा यो अहिलेसम्मकै उच्च हो। थपिएका संक्रमितमा सबैभन्दा बढी सुनसरीका चार सय ४९ जना रहेका छन्। यो संख्या प्रदेशमा एकै दिन कोरोना पुष्टि भएको आधाभन्दा बढी हो। सुनसरीबाहेक मोरङमा तीन सय ३७, झापामा ३८, इलाममा १०, उदयपुरमा सात, सोलुखुम्बुमा छ, संखुवासभा र तेह्रथुममा दुईदुई, धनकुटा, खोटाङ, पाँचथर र ताप्लेजुङमा एकएक र प्रदेश १ बाहिर १५ जना नयाँ संक्रमित थपिएको सामाजिक विकास मन्त्रालयले जनाएको छ। प्रदेशभित्र एक दिनमा एक हजार हजार छ सय ८२ जनाको पीसीआर परीक्षण हुँदा तीन सय ४८ महिला र पाँच सय २२ पुरुषको रिपोर्ट पोजिटिभ आएको हो। नयाँ थपिएका संक्रमितमध्ये सुनसरीको धरानमा तीन सय ६५ जना रहेका छन्। संक्रमण पुष्टि भएकामा एक सय ६५ महिला र दुई सय पुरुष रहेका छन्। सुनसरीकै इटहरीमा ५३, बराहक्षेत्रमा १२, इनरुवामा १०, रामधुनी र दुहवीमा तीनतीन, गढी, हरिनगर र बर्जुमा एकएक जनामा कोरोना पुष्टि भएको छ। मोरङको विराटनगरमा दुई सय ३२, सुन्दरहरैँचामा २२, पथरीशनिश्चरेमा १७, बूढीगंगामा १२, रंगेलीमा १०, धनपालथानमा आठ, बेलबारीमा छ, ग्रामथानमा पाँच, जहदा र केराबारीमा चारचार, ऊर्लाबारी र कानेपोखरीमा तीनतीन, लेटाङ, कटहरी र मिक्लाजुङमा दुईदुई, सुनवर्षीमा एक र स्थानीय तह नखुलेका चार जनाको रिपोर्ट पोजेटिभ आएको मन्त्रालयले जनाएको छ। झापाको विर्तामोडमा ११, मेचीनगर र भद्रपुरमा चारचार, दमक र हल्दीबारीमा तीनतीन, कमल, बुद्धशान्ति, शिवसताक्षी र अर्जुनधारामा दुईदुई, बाहदशी र गौरादहमा एकएक र स्थानीय तह नखुलेका तीन जनामा संक्रमण देखिएको छ। इलामको चुलाचुलीमा सात, फाकफोकथुममा दुई र सूर्योदयमा एक, उदयपुरको कटारीमा पाँच, त्रियुगा र उदयपुरगढीमा एकएक, सोलुखुम्बुको सोलुदूधकुण्डमा छ, संखुवासभाको मकालु र सिलिचोङमा एकएक जनामा कोरोना संक्रमण भएको छ। तेर्हथुमको लालीगुराँस र स्थानीय तह नखुलेका एकएक, धनकुटा, खोटाङ, पाँचथरको फिदिम र ताप्लेजुङको फुङलिङमा एकएक तथा प्रदेश १ बाहिरका १५ जनाको कोरोना रिपोर्ट पोजेटिभ आएको छ। प्रदेश १ मा कोरोना संक्रमितको संख्या १४ हजार आठ सय ५८ पुगेको छ। हालसम्म एक लाख ४८ हजार आठ सय ६४ जनाको पीसीआर परीक्षण भइसकेको मन्त्रालयले जनाएको छ। प्रदेश १ मा मंगलबार एक सय ४७ जना संक्रमित उपचारपछि डिस्चार्ज भएका छन्। होम आइसोलेसनबाट एक सय तीन, विराटनगरको होटल एशियाटिक आइसोलेसनबाट ३६ र मेची अस्पताल झापाबाट आठ जना डिस्चार्ज भएका छन्। संक्रमण पुष्टि भएकामध्ये हालसम्म प्रदेश १ मा छ हजार एक सय ८४ जनाको उपचार सम्भव भएको छ। उपचार सम्भव भएकाहरु कोरोना जित्दै डिस्चार्ज भएर घर फर्किएको जानकारी मन्त्रालयले दिएको छ।"
"उदयपुरमा मेयरसहित ४ जनामा कोरोना पुष्टि, १५ गतेसम्म नगरपालिका बन्द","उदयपुर : उदयपुरको कटारी नगरपालिकाका मेयरसहित थप चारजनामा कोरोना संक्रमण पुष्टि भएको छ । धरानस्थित बीपी कोइराला स्वास्थ्य विज्ञान प्रतिष्ठानको कोरोना प्रयोगशालामा गरिएको परीक्षणबाट कटारी नगरपालिकाका मेयर ज्ञानेन्द्र श्रेष्ठ, प्रमुख प्रशासकिय अधिकृत गणेशप्रसाद अर्याल, शिक्षा शाखाका श्रोत व्यक्ति सुर्य कार्की र इलाका प्रशासन कार्यालय कटारीका प्रमुख चन्द्र सिवाकोटीमा कोरोना पोजेटिभ देखिएको हो । यो सँगै जिल्लामा संक्रमितको संख्या संख्या २ सय ४ पुगेको छ । त्यसमध्ये ६५ जना महिला र एक सय ३५ जना पुरुष रहेको जिल्ला स्वास्थ्य कार्यालयका प्रमुख मोहन सुबेदीले जानकारी दिए । जिल्लामा हालसम्म आठ हजार एक सय २२ जनाको स्वाव संकलन गरिएको छ त्यसमध्ये आठ हजार ८७ जनाको रिर्पोट आईसकेको प्रमुख सुबेदीले बताए । मेयर श्रेष्ठले जनताको काम गर्दा गर्दै आफूमा कोरोना संक्रमण भएको बताएका छन् । नागरिकको हरेक गुनासाहरु सुन्ने क्रममा नगरका गाउँ, टोल बजारदेखि प्रदेश र केन्द्रसम्म पुग्दा कतिबेला को बाट संक्रमण पुष्टि भयो भन्ने हेक्का नै नराखेको बताए। नगरको सिमित बजेटले मात्रै नगरको विकास सम्भव नभएपछि विभिन्न योजना लिएर केन्द्र र प्रदेश धाउँदा आफूलाई कोरोना सल्केको हुन सक्ने अनुमान गरे । लक्षण वेगरको संक्रमण देखिएकाले त्यति धेरै असहज नभएको उनले बताए । त्रियुगा नगरपालिका ३ भुल्केबाट उदयपुरमा सुरु भएको कोरोना भाइरस भुल्केपछि सबैभन्दा बढी बेलका नगर क्षेत्रमा संक्रमित देखिएका छन् । संक्रमित मध्ये हालसम्म त्रियुगा नगरपालिकामा ९२ जना, बेलका नगरपालिकामा ५७ जना, कटारी नगरपालिकामा ३३ जना, चौदण्डीगढी नगरपालिकामा ११ जना, ताप्ली गाउँपालिकामा ३, उदयपुरगढी र रौतामाई गाउँपालिकामा २२ जना रहेका छन् । १५ गतेसम्म नगरपालिका बन्द मेयर, प्रमुख प्रशासकिय अधिकृत र शिक्षा शाखा प्रमुखलाई कोरोना भाईरस पुष्टि भएसँगै कटारी नगरपालिकाका अत्यावश्यक सेवा वाहेक सबै कामहरु ठप्प भएका छन् । उपप्रमुख भिमकुमारी राउतले मंगलबार एक प्रेस विज्ञप्ति जारी गर्दै कात्तिक ४ गतेदेखि कार्यालय र मातहतका कार्यालयका शाखाहरुबाट सम्पादन गरिने अत्यावश्यक सेवा (दमकल, फोहोरमैलाको गाडी, नगर प्रहरी, स्वास्थ्य सेवा) वाहेक दैनिक सञ्चालन हुने सेवाहरु कात्तिक १५ गतेसम्म बन्द हुने जनाइएको छ । संक्रमण थप फैलन सक्ने खतरा रहेकाले नियन्त्रणका लागि कार्यालयका कामकाज बन्द गर्नु परेको उनले बताएकी छिन् । विज्ञप्तिमा पोजेटिभ देखिएका व्यक्तिहरुसँग सम्र्पकमा रहेका सबैलाई होम क्वारेन्टाइनमा बसिदिन र स्वास्थ्य सम्बन्धि समस्या देखिएमा नजिकको स्वास्थ्यचौकीमा सम्र्पक गरी सुरक्षित रहन अनुरोध गरिएको छ ।"
महामारी बढ्नसक्ने भन्दै पूर्वतयारी गर्न पृतनाहरुलाई सेनापतिको निर्देशन,"काठमाडौँ : नेपाली सेनाको पृतनापति समन्वयात्मक बैठक मंगलबार सम्पन्न भएको छ । जंगी अड्डामा आयोजित तीनदिवसीय सो बैठक कोभिड १९ बाट सिर्जना भएका सुरक्षा चुनौती, समाधानका उपाय र कार्यनीति लगायत विषयमा केन्द्रित थियो । समन्वयात्मक बैठकको क्रममा जङ्गी अड्डाका विभिन्न महानिर्देशनालय, निर्देशनालय, विभाग र कार्यालयबाट आआफ्नो विभागको जिम्मेवारी सम्बन्धी विषयको कार्य प्रगतिको समिक्षा साथै भर्चुअल्ली सहभागी पृतनापतिहरुले आआफ्नो जिम्मेवारी क्षेत्रमा सुरक्षाको वर्तमान वस्तुस्थिति र कोभिड१९ विरुद्ध लिनुपर्ने कार्यनीतिबारे सुझाव समेत दिएका थिए । प्रधानसेनापति पूर्णचन्द्र थापाले उक्त समन्वयात्मक बैठकको समापन गरेका हुन् । आफ्नो समापन मन्तव्यमा प्रधानसेनापति थापाले सम्मेलन सफलतापूर्वक सम्पन्न गर्न सहयोग पुर्याउने सबैलाई धन्यवाद दिँदै सम्मेलनमा भएको प्रस्तुतिकरण र छलफलबाट निस्किएका निचोडले भविष्यको लागि महत्वपुर्ण मार्गदर्शन गर्ने विश्वास व्यक्त गरे । यस अवसरमा नेपाली सेनाको कार्यशैलीमा आएको सकारात्मक परिवर्तनले सङ्गठनलाई पद्धति र प्रणालिमा आधारित बनाउन थप बल पुर्याएको उनको भनाइ थियो । साथै जाडो मौसममा पनि कोभिड१९ को महामारी बढ्दै जानसक्ने भन्दै सबै पृतनाहरुले सम्बन्धित सरोकारवाला निकायहरुसँग समन्वय गरी पूर्वतयारी गर्न निर्देशन दिएका थिए । यस्तै महामारीको समयमा आफ्नो फौज र तिनका परिवारहरुको स्वास्थ्य सुरक्षामा विशेष ध्यान पुर्याउन, संक्रमण भइहालेमा उचित उपचारको व्यवस्था मिलाउन र तिनको हौसला कायम राख्न तथा राख्न लगाउन समेत सबैलाइ उनले निर्देशन दिए ।"
विराटनगरमा उपचाररत थप दुई संक्रमितको मृत्यु,"विराटनगर : विराटनगरमा उपचाररत कोरोना भाइरस (कोभिड१९) संक्रमित थप दुई जनाको मंगलबार मृत्यु भएको छ। नोबेल शिक्षण अस्पताल र मोरङ सहकारी अस्पतालमा उपचार गराइरहेका एक वृद्ध पुरुष र अर्की वृद्धा महिलाको ज्यान गएको हो। मृतकमध्ये वृद्ध सुनसरी इटहरी र वृद्धा मोरङको रंगेलीका हुन्। इटहरी उपमहानगरपालिका८ का ६५ वर्षीय वृद्ध पुरुषको दिउँसो ३ बजेतिर नोबेलमा मृत्यु भएको हो। अस्पताल प्रबन्धक नारायण दाहालका अनुसार फोक्सोको पुरानै समस्या रहेका उनलाई उपचारका लागि असोज २९ गते अस्पताल भर्ना गरिएको थियो। स्वाब संकलन गरेर पीसीआर परीक्षण गराउँदा कात्तिक १ गते रिपोर्ट पोजिटिभ आएपछि थप उपचारका लागि नोबेलकै कोभिड अस्पतालमा भर्ना गरिएको उनको भनाइ छ। उपचारकै क्रममा वृद्ध पुरुषको मृत्यु भएको हो। त्यस्तै मोरङको रंगेली नगरपालिका३ की ८१ वर्षीया वृद्धा महिलाको पनि बिहान ११ बजेतिर मोरङ सहकारी अस्पतालमा मृत्यु भएको छ। ज्वरो आउने, रिंगाटा चल्ने र वान्ता हुने समस्या देखिएपछि वृद्धालाई उपचारका लागि असोज २७ गते अस्पताल भर्ना गरिएको थियो। पीसीआर परीक्षण गराउँदा गत आइतबार रिपोर्ट पोजिटिभ आएको परिवारले जनाएको छ। वृद्धमा दमको पुरानै समस्या रहेको र पछिल्लो समय निमोनिया पनि थपिएको अस्पतालले जनाएको छ। यसैबीच पछिल्लो २४ घण्टाभित्र विराटनगरमा मृत्यु हुने संक्रमितको संख्या नौ पुगेको छ। कोरोना पुष्टि भएपछि उनीहरुको विभिन्न कोभिड अस्पतालमा उपचार भइरहेको थियो।"
दसैंमा फूलपातीदेखि पाँच दिन बैंक नखुल्ने,"काठमाडौं : कोरोना भाइरस सङ्क्रमणलाई ध्यानमा राख्दै बैंकहरुले दसैं बिदामा आफ्ना शाखाहरु नखोल्ने भएका छन् । गत वर्ष बडादसैंको बिदामा समेत सीमित बैंकका काउन्टर खोलेर सेवा प्रवाह गरेका बैंकले यस वर्ष कुनै पनि बैंक नखोल्ने निर्णय गरेका हुन् । बैंकहरुको छाता सङ्गठन नेपाल बैंकर्स सङ्घले सीमित शाखा खोलेर बैकिङ सेवा दिँदा कोरोना सर्ने जोखिम बढ्ने सम्भावना भएकाले नखोल्ने निर्णय गरिएको जनाएको छ । सङ्घका प्रमुख कार्यकारी अधिकृत अनिल शर्मा सरकारले तोकिएअनुसार यही कात्तिक ७ देखि ११ गतेसम्म पाँच दिन सबै वाणिज्य बैंकका शाखा बन्द भएको जानकारी दिए। 'दसैंमा कम आवतजावत हुन्छ, सीमित बैंक मात्र खुला गर्दा बढी भीडभाड हुन सक्छ, उनले भने, 'अधिकांश बैंकका कर्मचारीमा कोरोना सङ्क्रमण पुष्टि भएको छ । सङ्क्रमणको जोखिम लिनुभन्दा पाँच दिन बन्द गर्दा उपयुक्त हुने निष्कर्षसहित बन्द गरिएको हो ।' हाल बैंकहरुले एटिएम तथा डिजिटल कारोबारलाई प्राथमिकतामा राख्दै आएकाले यस पटक डिजिटल बैंकिङलाई प्रोत्साहन गरी शाखा खोलेर दिने सेवालाई बन्द गरिएको बताएका छन् । दसैंको समयमा वाणिज्य बैंक बन्द गर्ने कुरा नेपाल राष्ट्र बैंकको अधिकार क्षेत्रभित्र नपर्ने राष्ट्र बैंक, नियमन विभागका प्रमुख देवकुमारमा ढकाल बताए। सामान्यतया राष्ट्र बैंक खुल्ने दिन र समय बैंकबाट नियमन हुने सबै बैंक तथा वित्तीय संस्था खुला हुनुपर्छ । अहिलेको विषम परिस्थितिमा अनिवार्य रुपमा खुला गर्नुपर्छ भन्ने अवस्था नभएको उनको जिकिर छ । रासस"
"कैलालीमा प्रहरी हत्या : घरेलु हतियार प्रहार भएको खुल्यो, १३ जना पक्राउ","धनगढी : कैलालीको धनगढी उपमहानगरपालिका१० स्थित मोहना नदी किनारमा हत्या गरिएका प्रहरीको केराउ (मटर) तस्करले हत्या गरेको खुलेको छ। कैलालीको जुगेडा अस्थायी प्रहरी पोष्टका प्रहरी सहायक निरीक्षक गोविन्द विक र जवान रामबहादुर साउदको शनिबार राति हत्या भएको थियो। असई विकको धनगढी१० को नेपाल र भारतको सीमाना छुट्याएर बग्ने मोहना नदीको बीचमा आइतबार बिहान शव भेटिएको थियो भने जवान साउदको शव मंगलबार बिहान मात्र भेटिएको छ। अहिले सीमा क्षेत्रमा भियतनामबाट नेपाल आएका केराउ भारत तस्करी हुने गरेका छन्। भारतमा केराउ (मटर) किलोको भारु ७० (नेपाली ११२) छ तर नेपालमा भियतनामबाट आएको केराउको मूल्य ६५ रुपैयाँ किलो पर्छ। तेस्रो मुलुकबाट आयात गरिएको सामान निर्यात गर्न नपाउने नियम अनुसार प्रहरी सीमा क्षेत्रमा केराउको तस्करी रोक्न गएको थियो। चार डल्लबमा केराउ आइरहेको सूचनाका आधारमा प्रहरी सहायक निरीक्षक विक र जवान शनिबार राति ७ बजे खाना खाएर सीमाना तिर लागे। उनीहरुले तस्करीको सामानका लागि करिब साढे तीन घण्टा ढुकेको देखिन्छ, कैलालीका प्रहरी प्रवक्ता डीएसपी प्रतिक विष्टले भने। घटनास्थलमा प्रहरीको स्लिपिङ ब्याग पनि रुखको हाँगामा टांगिएको फेला परेपछि प्रहरीले, दुबैजना तस्करको पर्खाइमा रहेको अनुमान गरिएको छ। प्रहरीले, पक्राउ गरेका १३ मध्ये ७ जनालाई मंगलबार सार्वजनिक गरेको छ। उनीहरुकै बयानका आधारमा मंगलबार घटनास्थल नजिकै मोहना नदीको बीचमा बालुवामा गाडिएको अवस्थामा जवान साउदको शव फेला परेको हो। जिल्ला प्रहरी कार्यालय कैलालीले दुबै जना प्रहरीको हत्यामा संलग्न भएको आरोपमा धनगढी १० का ३१ वर्षका पर्कु भनिने रोहित राना, सोही ठाउँका २० वर्षका राजेन्द्र राना, चोर उपनामले चिनिने ३० वर्षका सुरेश राना, गब्बर भनेर चिनिने २५ वर्षका राजकुमार राना, २२ वर्षका राम निवास राना, २९ वर्षका टल्लु भनिने दलराम राना, र २५ वर्षका गोपाल रानालाई मंगलबार सार्वजनिक गरेको छ। १० बजेपछि फोन लागेन, बिहानसम्म प्रतिक्षा गर्याैँ तर, दुवैजना फर्किएनन् विकसँगै वेपत्ता प्रहरी जवान साउदको शव पनि मोहना नदीमै भेटियो जुगेडा क्षेत्र तस्करीको ट्रान्जिट पोइन्ट हो। दुई महिना अघि सशस्त्र प्रहरीका एक जवान पनि सोही क्षेत्रमा मृत फेला परेका थिए। प्रहरीलाई त्यहाँ तस्करी हुने कुरा थाहा छ तर वडा नम्बर १२ मा रहेको अस्थायी प्रहरी चौकीमा ७ जना मात्र प्रहरीको जनशक्ति खटाइएको छ। प्रहरीले मंगलबार असई विकसँग रहेको हतियार पनि घटनास्थलबाट फेला परेको जनाएको छ। अनुसन्धानमा खटिएका एक प्रहरी अधिकृतका अनुसार केराउ भरिएका चार वटा डल्लब बरामद गरेर चौकी ल्याउने बेला घर घरबाट फरुवा बोकेर आएहरुले आक्रमण गरेको खुलेको बताए। फरुवा सहितका घरेलु हतियारको प्रयोग गरिएको छ, घटनामा संलग्न अरु पनि छन्, उनले भने, उनीहरुको खोजी भइरहेको छ।"
सङ्क्रमित बिरामीको निःशुल्क उपचार गर्न मानव अधिकार आयोगको आग्रह,"काठमाडौं : राष्ट्रिय मानव अधिकार आयोगले कोभिड१९ को जटिल परिस्थितिमा सङ्क्रमित बिरामीको निःशुल्क स्वास्थ्य उपचारको व्यवस्था गर्न र मृत्यु भएकाको शव व्यवस्थापन गरी नागरिकको संविधान प्रदत्त स्वास्थ्यसम्बन्धी हकको सुनिश्चितता गर्न सरकारलाई आग्रह गरेको छ । आयोगमा सचिव वेदप्रसाद भट्टराइले मंगलबार जारी गरेको प्रेस विज्ञप्तिमा सरकारले सरकारी अस्पतालले कोरोना सङ्क्रमण भई उपचारत बिरामीले यही कात्तिक २ गतेदेखि लागू हुने गरी सम्पूर्ण खर्च बिरामी स्वयंले व्यहोर्नुपर्ने भनी सूचना प्रकाशित गरेकोप्रति ध्यानाकर्षण जनाउँदै सो आग्रह गरेको छ । विश्वव्यापीरुपमा फैलिरहेको कोभिड१९ बाट सङ्क्रमितको सङ्ख्या पछिल्लो समय दिन प्रतिदिन तीव्र गतिमा बढ्दै गइरहेको अवस्थामा सरकारले अबदेखि कोभिडका बिरामीको उपचार खर्च नब्योहोर्ने, सङ्क्रमणबाट मृत्यु भएका व्यक्तिको शव व्यवस्थापनसमेत नगर्ने र सम्बन्धित व्यक्ति वा परिवारले आफैँ शव व्यवस्थापन गर्नुपर्ने भन्नेमा आयोगले ध्यानाकर्षण जनाएको छ । नेपालको संविधानको धारा ३५ ले प्रत्येक नागरिकलाई राज्यबाट आधारभूत स्वास्थ सेवा निःशुल्क प्राप्त गर्ने हक हुने, कसैलाई पनि आकस्मिक स्वास्थ्य सेवाबाट वञ्चित नगरिने र प्रत्येक नागरिकलाई स्वास्थ्य सेवामा समान पहुँचको हकको सुनिश्चितता गरेको छ । जनस्वास्थ सेवा ऐन, २०७५ कोदफा २ (ख) मा सरुवा रोगको उपचारसम्बन्धी आधारभूत सेवा निःशुल्करुपमा प्राप्त हुने व्यवस्था गरिएको छ । संविधान तथा ऐनका यी व्यवस्थाविपरीत कोभिड१९ जस्तो विश्वव्यापी महामारीबाट आक्रान्त नागरिकको उपचारबाट पञ्छिएर राज्य नागरिकको स्वास्थ्यसम्बन्धी हकको सुनिश्चितता गर्ने दायित्वबाट विमुख हुन मिल्दैन ।रासस"
"आज राति मृगशिरा उल्कावर्षा हुने, के हो उल्कावर्षा, कसरी हेर्ने ?",काठमाडौं : हेलीको पुच्छ्रेताराका कारण हुने मृगशिरा उल्का वर्षाको गतिविधि आज राति अत्यधिक देखिने नेपाल एष्ट्रोनोमिकल सोसाइटीले जनाएको छ । यो पुच्छ्रेताराका कारण वर्षमा दुई उल्कावर्षा हुन्छन् । हेलीको पुच्छ्रेताराले सूर्यलाई परिक्रमा गर्ने क्रममा छोडेका धुलोका कणका कारण प्रत्येक वर्ष मे महिनामा एटा एक्वारीएट र अक्टोबरमा ओरियनिड उल्कावर्षा हुने गर्छ । आजको उल्का वर्षाको स्रोत मृगशिरा (ओरायन) तारामण्डलमा भएको जस्तो देखिने हुनाले यसलाई मृगशिरा उल्कावर्षा (ओरियनिड मिटियर सावर) नाम दिइएको सोसाइटीका अध्यक्ष सुरेश भट्टराईले जानकारी दिए। अक्टोबर २ देखि आफ्नो सक्रियता देखाउने यो उल्कावर्षा नोभेम्बर ७ सम्म सक्रिय रहनेछ । उल्का वर्षाको अत्यधिक सक्रिय गतिविधि स्थानीय समयअनुसार अक्टोबर २० राति १० : ४५ देखि नै सुरु भइ अक्टोबर २१ को बिहान ५ : ४५ बजेसम्म देख्न सकिनेछ । उल्का वर्षा हेर्नको लागि मध्यरातपछिको समय उत्तम मानिन्छ । अत्यधिक उल्कावर्षाको बेला प्रतिघण्टा १५ वटासम्म उल्का देखिने अनुमान छ । ती उल्का वर्षाको गति प्रतिसेकेण्ड ६७ किमीसम्म हुने भएकाले करिब ७० किमीमाथि वायुमण्डलमा घर्षण पैदा भइ यस्तो दृश्य देखिने पनि उनले बताए। के हो उल्कावर्षा ? पुच्छ्रेताराले सूर्यको परिक्रमा गर्ने क्रममा सूर्यको नजिक आइपुग्दा आफ्नो कक्षमा धुलोका कण र चट्टान छोड्ने गर्दछ । पृथ्वीले सूर्यको परिक्रमा गर्ने क्रममा पुच्छ्रेताराको उक्त कक्षको नजिक आइपुगेका बेला धुलोका कण र चट्टान पृथ्वीको वायुमण्डलमा तीव्र गतिले ठोक्किएर जल्दछन् । यसैलाई उल्का वर्षा भनिने सोसाइटीले जनाएको छ । उल्का वर्षालाई नेपाली जनजिब्रोमा तारा खसेको पनि भनिन्छ । के हो हेलीको पुच्छ्रेतारा ? बेलायती खगोलशास्त्री एडमण्ड हेली ले न्युटनको गुरुत्वाकर्षणसम्बन्धी साध्यको माध्यमले सौर्य मण्डलका आकाशीय पिण्डको अध्ययन गर्ने क्रममा सन् १७५८ को क्रिसमसको रात यो पुच्छ्रेतारा पत्ता लगाएको हुनाले यसलाई हेलोको पुच्छ्रेतारा भनिएको हो । यो पुच्छ्रेताराले हरेक ७५ वर्षमा सूर्यलाई परिक्रमा गर्छ । सन् १९८६ मा देखिएको यो पुच्छ्रेतारा अब सन् २०६१ मा देखिने अनुमान गरिएको अध्यक्ष भट्टराईले बताए। यसरी हेरिन्छ उल्कावर्षा उल्कावर्षा हेर्न कुनै दूरवीन वा टेलिस्कोप आवश्यक पर्दैन । नाङ्गो आँखाले नै उल्कावर्षा हेर्न सकिन्छ । उल्कावर्षा हेर्न धैर्यको आवश्यकता पर्छ । उल्कावर्षा हेर्दा खुल्ला आकाश छान्नुपर्छ । यसका लागि घरको छत वा घर अघिको कुनै खुल्ला ठाउँमा जान सकिन्छ । रासस
लोकसेवाका परीक्षा स्थगित,"काठमाडौं : लोकसेवा आयोगले यही कात्तिक १६ गतेदेखि हुने भनिएका सम्पूर्ण लिखित परीक्षा स्थगन गरेको छ। कोरोना महामारीका कारण परीक्षामा सहभागी हुने उम्मेदवारमा सिर्जना भएको भय र आयोगका कर्मचारीमा पनि संक्रमण पुष्टि भएका कारण परीक्षा स्थगन गरिएको आयोगले विज्ञप्तिमार्फत जनाएको छ। परीक्षा व्यवस्थापनमा जनशक्ति खटाउन तथा परीक्षा व्यवस्थापन गर्न समस्या हुने जनाइएको छ। त्यसैले पूर्वनिर्णयबमोजिम तोकिएका निजामती सेवा, सुरक्षा निकाय र संगठित संस्थातर्फका सम्पूर्ण लिखित परीक्षा स्थगन गरिएको आयोगले जानकारी दिएको छ। आयोगले नयाँ मापदण्ड ल्याएर कार्यतालिकाअनुसार परीक्षा सञ्चालन गर्ने तयारी गरेको थियो। तर, कोरोना संक्रमित परीक्षामा सहभागी हुन नपाउने मापदण्ड बनाइएपछि त्यसको आलोचना भएको थियो। आयोगले संक्रमणको विशेष अवस्थामा परीक्षा (सञ्चालन तथा व्यवस्थापन) सम्बन्धी मापदण्डमा रहेको संक्रमितले परीक्षामा समोवश हुन नपाउने व्यवस्थालाई निलम्बन गर्ने निर्णय गरेको छ। सर्वोच्च अदालतको असोज २९ को अन्तरिम आदेशबमोजिम लोकसेवा आयोगको संक्रमणको विशेष अवस्थामा परीक्षा (सञ्चालन तथा व्यवस्थापन) सम्बन्धी मापदण्ड २०७७ को बुँदा ८(१) कार्यान्वयन नगर्न, नगराउन भनी लेखी आएकोले उक्त व्यवस्था निलम्बन गर्ने निर्णय गरिएको जनाइएको छ। यो निर्णयसँगै संक्रमितले पनि परीक्षा दिन पाउने बाटो भने खुलेको छ। आयोगका पूर्वसदस्य डा गोविन्दप्रसाद कुसुमले परीक्षार्थीलाई परीक्षा हलमा जान रोक्ने मापदण्ड नै गलत रहेको बताए। आयोगले परीक्षार्थीलाई हलमा जान दिन्नँ भन्न मिल्दैन। उनीहरू (संक्रमित)को हकमा छुट्टै व्यवस्था गर्नुपर्छ, उनले भने। उनले कोरोना संक्रमित भएका र नभएकाको हकमा दुई पटक फरकफरक मापदण्ड बनाउनुपर्ने बताए। विश्व स्वास्थ्य संगठनको मापदण्डअनुसार दूरी कायम गरी परीक्षा सञ्चालन गर्न उनको सुझाव छ। यस्तै आयोगले दरखास्त संकलन कार्य पनि स्थगन गरेको छ। नेपाल प्रशासन सेवाका राजपत्रांकित प्रथम श्रेणी सहसचिवको परीक्षाको दरखास्त संकलन पनि नलिइने असोज २८ गते आयोगले जनाएको छ। सहसचिवको पद लुकाएको भन्दै उपसचिवहरूले सर्वोच्च अदालतमा मुद्दा दायर गरेका थिए।"
कोरोना संक्रमितको होम आइसोलेसनमै मृत्यु,दाङ : दाङमा एक कोरोना संक्रमितको होम आइसोलेसनमै मृत्यु भएको छ । लमही नगरपालिका५ का ४३ वर्षीय पुरुषको मंगलबार बिहान घरमै मृत्यु भएको लमही नगरपालिका स्वास्थ्य शाखा अधिकृत लोकराज पौडेलले जानकारी दिए। उनी जन्डिसको बिरामी भएको बुझिएको उनले जानकारी दिएका छन् । गएको असोज १ गते कोरोना परीक्षण गर्दा उनी र उनको श्रीमतीमा संक्रमण पुष्टि भएको थियो । संक्रमण देखिएपछि श्रीमानश्रीमती होम आइसोलेसनमा बस्दै आएका थिए । उनको शव व्यवस्थापन गर्ने तयारी भइरहेको छ । यो सँगै जिल्लामै कोरोना संक्रमितको मृत्यु हुनेको संख्या तीन पुगेको छ । यसअघि कोरोना विशेष अस्पताल बेलझुण्डीमा रुपन्देहीका एकजना कोरोना संक्रमितको उपचारकै क्रममा निधन भएको थियो भने घोराहीमा बेवारिसे फेला परेको शवको कोरोना परीक्षण गर्दा रिपोर्ट पोजिटिभ आएको थियो ।
हराएका मोबाइल खोज्दै प्रहरी,"बेंसीसहर : बेसीसहर नगरपालिकाका परामर्शदाता दुधप्रसाद घलेको एक महिनाअघि मोबाइल चोरी भयो । उनले प्रहरीमा जानकारी गराए तर, पाउने आशा भने मारे । बेसीसहरकै सुरज तामाङको डेढ वर्षअघि मोबाइल चोरी भयो । उनी पनि पाउछु कि भन्नेमा ढुक्क थिएनन् । तर, डेढ वर्षपछि प्रहरीको फोन आयो, 'तपाईको मोबाइल फेला पर्यो लि आउनुहोस् ।' विदेशमा श्रम बगाएर कमाएको पैसाले किनेको मोबाइल पाउँदा उनी खुसी भए। बेसीशहरकै देउमाया गुरुङको पनि घरबाटै मोबाइल चोरी भयो । महिनौ पछि मोबाइल पाउँदा उनी पनि खुसी भइन् । ग्राहक आफैंले हराएका वा चोरी भएका ६६ थान मोबाइल खोजेर लमजुङ प्रहरीले ग्राहकलाई बुझाएको छ । पछिल्लो समय प्रहरीले खोजी गरेर फेला परेका मोबाइलमा ९० हजार मुल्यका आइफोन समेत रहेका छन् । हराएका मोबाइललाई प्रहरीले प्रविधिको प्रयोग गर्दै खोजी गरेको हो । करीब २ वर्षअघि हराएको मोबाइल समेत फेला पार्न सफल भएको प्रहरीले जानकारी दिएको छ । प्रहरी नायव उपरीक्षक गंगाबहादुर थापाले साउनदेखि असोजसम्म प्रहरीले ६६ वटा मोबाइल फेला परेर मोबाइल धनीलाई बुझाएको बताए । ३ महिनाको अवधिमा विभिन्न ब्राण्डका १२ लाख ५७ हजार ५ सय मुल्य बराबरको ६६ थान मोबाइल फेला पारेर सम्बन्धित धनीलाई बुझाएको उनले बताए । मोबाइल हराएमा प्रहरीले खोजी गर्छ भन्ने सर्वसाधरणमा जानकारी नहुँदा निवेदन कम आउने गरेको डिएसपी थापाले बताए । हराएका मोबाइल खोजी अभियान नै चलाएर यति धेरै पत्ता लगाएको यो नै पहिलो भएको प्रहरीले जनाएको छ ।"
"आज नवरात्रको चौथो दिन, कुष्माण्डा देवीको पूजा गरिँदै","काठमाडौं : नवरात्रको चौथो दिन आज दसैंघर वा पूजाकोठामा नौ दुर्गामध्येकी चौथो कुष्माण्डा देवीको विधिपूर्वक पूजा आराधना गरिँदै छ । प्रत्येक वर्ष आश्विन शुक्ल चतुर्थी अर्थात् दुर्गा पक्षको चौथो दिन कुष्माण्डा देवीको विधिपूर्वक पूजा आराधना गरिन्छ । नवरात्रको पहिलो दिन कात्तिक १ गते शनिबार दसैंघर वा पूजाकोठामा वैदिक विधिपूर्वक घटस्थापना गरी जौँको जमरा राखिएको थियो । त्यसै दिन घटस्थापना गरिएको स्थानमा नौ दुर्गामध्येकी पहिलो देवी शैलपुत्रीको आह्वान गरी विधिपूर्वक पूजा आराधना गरियो । दोस्रो दिन आइतबार पूजास्थलमा दोस्रो ब्रह्मचारिणी देवीलाई आह्वान गरी विधिपूर्वक पूजा आराधना गरिएको थियो भने तेस्रो दिन सोमबार चन्द्रघण्टा देवीको निष्ठाका साथ पूजा आराधना गरियो । चौथो दिन आज कुष्माण्डा देवीको विधिपूर्वक पूजा आराधना गरिँदै छ । नवरात्रका नौ दिन घटस्थापना गरिएको स्थलमा दुर्गा सप्तशती (चण्डी), श्रीमद्देवी भागवतलगायत देवी स्तोत्र पाठसमेत गरिन्छ । नवरात्रका अवसरमा देवीको आराधना गरी पूजा गरेमा शक्ति, ऐश्वर्य र विद्या प्राप्त हुने धार्मिक विश्वास छ । यसै आधारमा वैदिक सनातन धर्मावलम्बीले प्रत्येक वर्ष आश्विन शुक्ल प्रतिपदादेखि नवमीसम्म दुर्गा देवीको विशेष आराधना गर्छन् । नौ दिनसम्म पूजा आराधना गरेको प्रसाद विजयादशमीदेखि कोजाग्रत पूर्णिमाका दिनसम्म लगाइन्छ । यसरी १५ दिनसम्म नेपालीले बडादसैं पर्व मनाउँछन् । आध्यात्मिक, आधिभौतिक र आधिदैविक यी तीन तापलाई कुष्मा भनिन्छ । नवदुर्गामध्येकी चौथो देवी कुष्माण्डाले शरणमा आएका भक्तको तीनै ताप हरिदिने भएकैले यो नामाकरण भएको हो । कुष्माण्डाले सुराले भरिएका घडा तथा रगतयुक्त पात्र धारण गर्ने विभिन्न पुराणमा उल्लेख गरिएको छ । दुर्गा पक्षसमेत भनिने दसैंको पहिलो दिन शैलपुत्री, दोस्रो दिन ब्रह्मचारिणी, तेस्रो दिन चन्द्रघण्टा, चौथो दिन कुष्माण्डा, पाँचौँ दिन स्कन्दमाता, छैटौँ दिन कात्यायनी, सातौँ दिन कालरात्रि, आठौँ दिन महागौरी र नवौँ दिन सिद्धिदात्रीको पूजा आराधना गर्ने गरिन्छ । यिनै नौवटा दुर्गाका रूपलाई नवदुर्गा पनि भनिन्छ । नवरात्रमा देशभरका शक्तिपीठमा पूजा आराधना एवं दर्शन गर्ने भक्तजनको भीड लाग्ने गरे पनि यस वर्ष कोरोना भाइरस सङ्क्रमण फैलिरहेकाले धेरै मन्दिर बन्द छन् । भौतिक दूरी अपनाएर स्वास्थ्य सुरक्षाका विधिसहित केही मन्दिर भने खुला गरिएको छ । जहाँ भक्तजन पुग्ने गरेका छन् । कोरोनाबाट बच्न स्वास्थ्य सुरक्षाका विधि अपनाएर मात्र मठमन्दिर जाने, खानपिन गरी दसैं, तिहारजस्ता चाडपर्व मनाउन समेत तीनै तहका सरकारले आह्वान गरेका छन् । रासस"
नागरिकप्रति अनुत्तरदायी निर्णय तुरुन्त फिर्ता गर : नेता नेपाल,"काठमाडौं : पूर्वप्रधानमन्त्री एवं सत्तारुढ नेकपाका वरिष्ठ नेता माधवकुमार नेपालले कोरोना भाइरस (कोभिड१९) बाट संक्रमित बिरामीको निशुल्क उपचार नगर्ने निर्णय फिर्ता लिन सरकारसँग माग गरेका छन्। मंगलबार एक विज्ञप्ति जारी गर्दै नेता नेपालले उक्त निर्णय अविलम्ब फिर्ता गर्न सरकारसँग माग गरेका हुन्। नेपालले मुलुक कोरोना महामारीबाट आक्रान्त भइरहेको र बिरामीको संख्या दिनदिनै बढिरहेको बेला सरकारले सबै बिरामीको उपचार गर्न नसक्ने भन्दै पन्छिन खोज्नु गैरजिम्मेवार काम भएको आरोप लगाए। सरकारको उक्त निर्णयका आधारमा सरकारी अस्पतालहरुले निःशुल्क उपचार बन्द गरेका कारण संक्रमित नागरिकहरु थप मारमा परेको भन्दै यस्तो निर्णय विल्कुल अनुचित भएको उनको भनाइ छ। 'यस्तो महामारीका बेला सबै नागरिकलाई समान रुपमा उपचार गराउनुपर्ने दायित्वबाट सरकार विमुख हुन मिल्दैन । त्यसमा पनि गरीबी, अभाव र बेरोजगारीले पिल्सिएका, बेसहारा तथा आर्थिक रुपमा विपन्न नागरिकको समस्या प्रति सरकार अत्यन्त संवेदनशील हुनुपर्नेमा नहुनु गंभीर विषय हो,' विज्ञप्तिमा उल्लेख छ। संक्रामक रोग सम्बन्धी हाम्रा विद्यमान कानुनी प्रावधानहरुले पनि सरकारलाई यो दायित्व सुम्पिएका छन्, भन्ने कुरालाई ध्यानमा राखी सबै नागरिकको उपचार गर्नु पर्नेमा आम नागरिकमा थप आतंक सिर्जना हुने गरी गरिएको उक्त विभेदकारी, गैरजिम्मेवार र जनताप्रति अनुत्तरदायी निर्णय अविलम्ब फिर्ता लिन म सरकारसँग जोडदार माग गर्दछु,'विज्ञप्तिमा भनिएको छ।"
रोकियो पठनपाठन,"दाङ : कोरोनाको कहरकै बीच सञ्चालन भएका दाङका विद्यालय फेरि धमाधम बन्द हुन थालेका छन्। चाडपर्वमा केही दिन मात्रै बन्द गर्ने भनिए पनि संक्रमणको दर उच्च भएपछि पढाइ रोकिएको हो। १० वटा स्थानीय तहमध्ये अधिकांश तहका विद्यालय बन्द भइसकेका छन्। केहीले मात्रै नियमित सिकाइ केन्द्र सञ्चालन गरेका छन्। महिनौं बन्द भएका दाङका विद्यालय असोज १ देखि नियमित सञ्चालनमा आएका थिए। संक्रमण बढेपछि शिक्षक, अभिभावक र स्थानीय तहका शिक्षा प्रमुख त्रासमा छन्। सिकाइ केन्द्रका रूपमा विद्यालय सञ्चालन गर्दा संक्रमण जोखिम बढ्न सक्ने त्रासले विद्यालय बन्द गर्नु परेको शिक्षा प्रमुखहरूको भनाइ छ। चाडपर्व नजिकिएसँगै असोज २७ देखि नै पठनपाठन बन्द गरिएको बंगलाचुली गाउँपालिकाका शिक्षा प्रमुख ओमप्रकाश केसीले बताए। बालबालिका आफन्त र परिवारसँग घुलमिल हुने र पढ्न आउँदा जाँदा जोखिम बढ्ने भएकाले विद्यालय बन्द गर्नु परेको हो, उनले भने, अर्को सूचना नआउँदासम्म गाउँपालिकाका विद्यालय बन्द हुन्छन्। विद्यालय परिसरभन्दा बाहिर विद्यार्थीहरू कोरोनाको उच्च जोखिममा पर्न सक्ने भन्दै विद्यालय बन्द गरिएको लमही नगरका शिक्षा शाखा प्रमुख रवीन्द्र क्षत्रीले बताए। शिक्षण सिकाइ क्रियाकलाप बन्द भए पनि विद्यार्थीको अवस्था र उनीहरूको गतिविधिका बारेमा टेलिफोनमार्फत जानकारी लिइने उनको भनाइ छ। घोराही उपमहानगरका विद्यालयमा पनि प्रत्यक्ष सिकाइ सहजीकरण क्रियाकलाप प्रभावित भएको छ। बन्द भएका सिकाइ क्रियाकलाप कहिले र कसरी सञ्चालन गर्ने भन्ने बारेमा तत्काल आकलन गर्न नसकिने उपमहानगरका शिक्षा प्रमुख विनोद गौतम बताउँछन्। कात्तिक १५ गतेसम्मका लागि विद्यालय बन्द भएका छन् उनले भने, दसैंपछि कोरोना संक्रमितको संख्या कस्तो हुन्छ, त्यहीअनुसार छलफल गरेपछि पठनपाठन सुरु हुन्छ। दंगीशरण, बबई, राप्ती गाउँपालिकाका विद्यालय पनि बन्द भएका छन्। अन्य स्थानीय तहले प्रत्यक्ष सिकाइ क्रियाकलाप बन्द गरे भए पनि तुलसीपुर उपमहानगरले भने शैक्षिक क्रियाकलाप नियमित गर्ने भएको छ। बजार क्षेत्र र उच्च जोखिममा रहेका वडा बाहेकका सबै वडामा पठनपाठन हुने उपमहानगर शिक्षा शाखा अधिकृत चक्रबहादुर भण्डारीले बताए। वडा नम्बर ५ र ६ का सम्पूर्ण विद्यालय र वडा नम्बर ७ का केही विद्यालय भने बन्द भएको उनले जानकारी दिए। विद्यालयमा वैकल्पिक शिक्षण सिकाइ, जोखिम क्षेत्रका विद्यालयमा वर्कबुक, टास्क निर्माण गरी सोहीअनुसार सिकाइ क्रियाकलाप गर्ने र जोखिम कम भएका क्षेत्रमा प्रत्यक्ष सिकाइ सहजीकरण गर्ने भण्डारीले बताए।"
चाडबाडमा कोरोनाको जोखिम बढ्न सक्नेतर्फ सचेत हुन गृहको निर्देशन,"काठमाडौं : गृहमन्त्रालयले चाडबाडको समयमा कोभिड१९ को सङ्क्रमण थप बढ्नसक्ने भएकाले सचेत रहन मातहतका सुरक्षा निकाय तथा प्रशासन कार्यालयलाई निर्देशन दिएको छ । मन्त्रालयले कोरोना सङ्क्रमण नेपालमा तीव्ररूपमा फैलिरहेकाले यसको रोकथाम, नियन्त्रण, उपचार र व्यवस्थापनमा चुनौती थपिँदै गएको अवस्थामा चाडबाडमा यसले थप जोखिम निम्त्याउन सक्नेतर्फ मातहतका निकायको ध्यानाकर्षण गराएको हो । निकट रहेको बडादशैँ, तिहार, छठ, नेपाल संवतलगायतका चाडपर्वमा मानिसको आवतजावत बढ्न जाँदा सङ्क्रमण थप बढ्न सक्ने जोखिम देखिएको हुँदा जोखिम थप बढ्न नदिन दशैँ बिदाको अवधिमा पनि प्रमुख जिल्ला अधिकारी तथा सुरक्षा निकायका प्रमुखलाई जिल्ला नछाड्न मन्त्रालयले निर्देशन दिएको छ । जोखिम नियन्त्रणका लागि समन्वयात्मकरूपमा हरसम्भव उपायहरू अवलम्बन गर्न र गराउन मातहत सबै सुरक्षा निकाय तथा प्रमुख जिल्ला अधिकारीलाई निर्देशन दिइसकिएको मन्त्रालयका प्रवक्ता चक्रबहादुर बुढाले जानकारी दिए। कोभिड१९ को सङ्क्रमणबाट जोगिन स्वीकृत स्वास्थ्य मापदण्डअनुरूप दूरी कायम गर्ने, भीडभाड नगर्ने, मास्क अनिवार्य लगाउने, नियमितरूपमा साबुनपानीले हातधुने वा स्यानिटाइजर प्रयोग गर्नेजस्ता क्रियाकलापलाई नै भरपर्दो उपाय मानिएको मन्त्रालयले सोमबार जारी गरेको विज्ञप्तिमा उल्लेख छ । साथै अतिआवश्यक काम नपरी घरबाट बाहिर ननिस्कन, घुमफिर नगर्न, चाडपर्वमा भेला, जमघट तथा भोजभतेर नगर्न पनि मन्त्रालयले अनुरोध गरेको छ । यस वर्षको चाड जो जहाँ छौँ त्यहीँ बसी मनाउन र स्वास्थ्य सुरक्षाका निर्धारित मापदण्ड अनिवार्यरूपमा पालना गर्न र गराउनसमेत अनुरोध गरिएको छ । चाडपर्वको अवसरमा चाडपर्व केन्द्रित सुरक्षा योजना बनाई कुनै पनि अशान्ति, झैझगडा, चोरी, लुटपाट, डकैती, ठगी, कृत्रिम अभाव, कालोबजारीलगायतका अवाञ्छित तथा आपराधिक गतिविधि हुनगर्न नदिइ भरपर्दो एवं विश्वसनीय सुरक्षा व्यवस्था मिलाउन, सुरक्षा निकायलाई मन्त्रालयले निर्देशन गरेको छ । कान'नविपरितका गतिविधिमा संलग्न हुनेलाई तत्काल कारवाही गर्न मातहत सुरक्षा निकाय तथा सबै प्रमुख जिल्ला अधिकारीलाई निर्देशन दिइएको मन्त्रालयले जनाएको छ ।"
घुससहित मालपोतका खरिदार र लेखापढी व्यवसायी पक्राउ,दैलेख : अख्तियार दुरूपयोग अनुसन्धान आयोगले मालपोत कार्यालय दैलेखबाट सोमबार एकजना कर्मचारी र लेखापढी व्यवसायीलाई नियन्त्रणमा लिएको छ । मालपोत कार्यालय दैलेखमा कार्यरत खरिदार भुवन केशर खनाल र लेखापढी व्यवसायी धनबहादुर बुढालाई नियन्त्रणमा लिइएको आयोगका प्रवक्ता तारानाथ अधिकारीले बताए । खरिदार खनाल र लेखापढी व्यवसायी बुढाले जग्गा नामसारी गर्दा सहजिकरण गरिदिने भन्दै सेवाग्राहीसँग घुस मागिरहेको भन्ने सूचनाका आधारमा आयोगको सुर्खेतस्थित कार्यालयबाट खटिइएको टोलीले दुवैजनालाई नियन्त्रणमा लिएको प्रवक्ता अधिकारीले बताए । प्रवक्ता अधिकारीका अनुसार उनीहरुको साथबाट सेवाग्राहीबाट लिइसकेको ५ हजार रुपैयाँसहित कार्यालय परिषरबाटै नियन्त्रणमा लिइएको हो । दुवैजनालाई नियन्त्रणमा लिएर थप अनुसन्धान थालीएको आयोगले जनाएको छ ।
विकसँगै वेपत्ता प्रहरी जवान साउदको शव पनि मोहना नदीमै भेटियो,"धनगढी : प्रहरी सहायक निरीक्षक गोबिन्द विकसँगै वेपत्ता रहेका कैलालीको जुगेडा अस्थायी प्रहरी चौकीमा कार्यरत प्रहरी जवान रामबहादुर साउदको मोहना नदीमै शव फेला परेको छ । शनिबार राती तस्करहरुले प्रहरी सहायक निरीक्षक गोविन्द विकको हत्या गरेपनि जवान साउद भने वेपत्ता थिए । जिल्ला प्रहरी कार्यालय कैलालीले पक्राउ गरेकाको प्रारम्भिक बयानका आधारमा जवान साउदको शव फेला परेको जनाएको छ । उनको शव प्रहरी सहायक निरीक्षक विकको शव पाएको भन्दा उत्तरतिर मोहना नदीकै बीचमा बालुवामुनि पुरिएको अवस्थामा फेला परेको हो । घटना विवरण अनुसार शनिबार राती असई विकलाई ठूलो परिमाणमा सामान भारततिर तस्करी भइरहेको सूचना आएको थियो । बेलुकीको खाना खाएर, उनी जवान साउदलाई साथमा लगेर मोहना नदी भएको सीमातिर लागे । दुबैजनाले चढेको मोटरसाइकल बस्तीमा एकजनाको घरमा राखे र तस्करी हुने स्थानमा ढुकी राखे । रातीको १० बजेतिर तस्करीको चार डल्लब सामान सीमामा पुग्यो । असई विक र जवान साउदले सो सामान पक्राउ गर्न खोज्दा तस्करसँग मुठभेड भएको प्रहरीको अनुमान छ । असई विकको शव मोहना नदीमा आइतबार बिहान फेला परेको थियो । उनको सोमबार कञ्चनपुरको दोदा नदीमा दाहसंस्कार गरिएको छ । 'घटनास्थलमा असई विकको स्लिपिङ ब्याग रुखको हाँगोमा झुण्ड्याइएको अवस्थामा भेटिएको थियो, त्यसका आधारमा उनीहरु केही बेर तस्करलाई समात्न ढुकिरहेको प्रष्ट हुन्छ,' एकजना प्रहरी अधिकृतले भने। प्रहरीले तस्करीमा संलग्न र हत्यामा संलग्नको पहिचान गरिसकेको छ । 'केही पक्राउ परेका छन, केही अहिले पनि फरार छन,' ती प्रहरी अधिकृतले भने। अहिले प्रदेश भरीका अपराध अनुसन्धानमा दख्खल भएका सबैजनालाई परिचालित गरिएको छ । तीन महिनाअघि मात्रै अस्थाई प्रहरी चौकीमा खटाइएका असई विक तस्करका लागि कडा रुपमा प्रस्तुत भएका थिए । उनले तीन महिनामा चार पटक तस्करीको सामान बरामद गरेका थिए । जुगेडा क्षेत्र प्रदेशको सदरमुकाम धनगढी भएर सुदूरपश्चिमका ९ वटै जिल्लाका लागि सामान तस्करी हुने स्थान मानिन्छ । त्यहाँ नेपाल र भारतका तस्करहरु राती हतियारसहित तस्करी गर्ने गरेको स्थानीयले बताएका छन् । 'कोभिडका कारण दुबै देशको सीमाना बन्द छ, तर तस्कररका लागि कोभिड दुहुनो गाई जस्तै भएको छ, अहिले सामान्य अवस्था भन्दा तस्करी बढेको छ,' एकजना स्थानीयले भने । 'तस्करहरुका बारेमा स्थानीय सबैलाई थाहा छ, तर बोल्ने कस्ले ? उनीहरु हतियारसहित राती राती तस्करी गर्छन,' उनले थपे । प्रहरीको प्रारम्भिक अनुसन्धान अनुसार घटनास्थलमा दुईवटा तस्कर समूहले प्रहरीको हत्या गरेको खुलेको छ । 'पहिला भेटिएको तस्करको समूहले प्रहरीमाथि आक्रमण गरेको र असई विकको हत्या गरी नदीमा शव फाल्यो, त्यसपछि आएको अर्को तस्करको समूहले बाटोमै जवानको शव भेटेको र त्यसलाई पनि नदीको बीचमा गाढेको जस्तो देखिन्छ,' एकजना प्रहरी अधिकृतले भने । घटना विवरण बारेमा प्रहरीको आधिकारिक भनाई भने बाहिर आएको छैन । घटना भएको दिनदेखि प्रहरीले १३ जनालाई अनुसन्धानका लागि पक्राउ गरेको छ । 'ती मध्ये पनि एकले अर्कालाई नचिन्दा रहेछन, त्यसबाट के बुझिन्छ भने दुई वटा फरक फरक तस्करका समूह मोहना नदीको घाटमा सँगसँगै भेटिए,' प्रहरी अधिकृतको भनाइ छ । अस्थाई प्रहरी चौकी धनगढी उपमहानगरपालिकाको वडा नम्बर १२ मा राखिएको छ भने त्यो चौकीले धनगढीको वडा नम्बर ९, १० र १२ को सीमा क्षेत्र हेर्नुपर्छ । धनगढी वडा नम्बर १० को सीमा क्षेत्र (सव पिलस नं १६४ ए) को आसपासको क्षेत्र तस्करीको मुख्य विन्दु हो । अहिले नेपालबाट, मटरको भारी मात्रामा भारततिर तस्करी भइरहेको छ । नेपालमा चाईनाको मटर आउने र त्यो मटर भारत तस्करी हुने गरेको हो । भारतले मटर आयातमा प्रतिवन्ध लगाएको छ । भारतको भन्दा आधा मुल्यमा चीनको मटर पर्ने भएकाले तस्करी बढेको हो । मुठभेड भएको स्थलमा केही मटर पनि खसेकाले, नेपालबाट मटरको तस्करी गर्नेहरुको हत्यामा संलग्नता हुनसक्ने प्रहरीले अनुमान गरेको छ ।"
बसपार्क सुनसान,"सुर्खेत : विगतमा दसैंका बेला कर्णाली प्रदेशको राजधानी वीरेन्द्रनगरबाट बाहिरिने यात्रुको चापले बसपार्क भरिभराउ हुन्थ्यो। टिकट नपाएर यात्रु हैरान हुन्थे। घर फर्कंने यात्रुलाई गन्तव्यमा पुयाउन यातायात व्यवसायीलाई समेत हम्मेहम्मे पथ्र्यो। तर यो वर्ष भने दसैंमा पनि बसपार्क सुनसान छ। यात्रु नआउँदा खाली गाडी कुदाउनु परेको व्यवसायी बताउँछन्। कोरोना महामारीका कारण यसअघि नै धेरै मानिस वीरेन्द्रनगरबाट बाहिरिसकेकाले दसैंमा बसपार्क सुनसान भएको हो। गाडी स्टाफलाई खाना खर्चसम्म उठाउनसमेत सकस भइरहेको सुर्खेत काँक्रेविहार यातायात प्रालिका अध्यक्ष रमेश सापकोटाले बताउँछन्। उनका अनुसार विगतका वर्षमा सुर्खेतदेखि दैलेख, कालीकोट, जुम्ला, जाजरकोटलगायत सडक सञ्जाल पुगेका ठाउँसम्म पुग्न सवारीको अग्रिम टिकट बुकिङ हुन्थ्यो। यसपटक मुस्किलले १० प्रतिशत यात्रु मात्रै बसपार्क पुग्ने गरेका छन्, उनले भने, कोरोना महामारीले यातायात क्षेत्रलाई धरापमा पारेको छ। खर्च उठ्ने गरी कसरी गाडी चलाउनु। दसैंका लागि राजधानी बाहिरिने समय अन्त्य हुन लाग्दा पनि यस वर्ष यात्रु छैनन्। लकडाउनले लामो समय गाडी रोकेर राखेका यातायात व्यवसायी यात्रुको पर्खाइमा छन्। हाल सुर्खेतमा १२ वटा यातायात प्रालिले सुर्खेतदेखि देशभरका लामो रुटमा सवारी छुटाउँदै आएका छन्।"
वर्षमा २ सय मिटर कालोपत्रे !,"सुर्खेत : एउटा नगरपालिकाले वर्षभरिमा कति सडक कालोपत्रे गर्ला ? ५० किलोमिटर, १० वा ५ किलोमिटर। अनौठो लाग्न सक्छ, कर्णाली प्रदेशको राजधानीसमेत रहेको वीरेन्द्रनगर नगरपालिकाले एक वर्षमा जम्मा दुई सय मिटर सडक कालोपत्रे गरेको छ। गत आर्थिक वर्षमा यो नगरबाट सम्पन्न भएका भौतिक विकाससम्बन्धी प्रगति प्रतिवेदन केलाउँदा जनअपेक्षाअनुसार विकासका कार्य हुन सकेको छैन। एक वर्षमा नगरभित्र २ सय मिटर सडक मात्रै कालोपत्रे भएपछि भौतिक प्रगति निराशाजनक देखिएको छ। प्रदेशको राजधानी सहर भएकाले अन्यत्रको तुलनामा यहाँ विकास पूर्वाधार तीव्र गतिमा हुने जनअपेक्षा थियो। सडक कालोपत्रे गर्ने समयमा लकडाउन हुँदा लक्ष्यअनुसार काम हुन नसकेको नगरका योजना शाखाका सहायक धनबहादुर खत्रीले बताए। उनले भने, हरेक वर्ष चैत, वैशाखमै सडक कालोपत्रे हुन्छ। यसपटक गत चैतमा लकडाउन भएपछि नगरभित्र सडक कालोपत्रेको काम नै हुन पाएन। वीरेन्द्रनगरका हरेक सडक कालोपत्रे हुन आवश्यक भए पनि कोरोना संक्रमणका कारण काम सन्तोषजनक नभएको खत्रीको भनाइ छ। प्रदेश सरकारले पूर्वाधारमा बजेट बढाएकाले अब छिटै सडकको काम अघि बढ्ने नगरपालिकाले जनाएको छ। प्रदेश राजधानी भएर पनि वीरेन्द्रनगरका सडक गर्मीमा धुलाम्य तथा वर्षामा हिलाम्य हुने गर्छन्। गत आर्थिक वर्षमा वीरेन्द्रनगरले साढे ५४ किलोमिटर नयाँ सडक बनाएको छ। नगरका १६ वटा वडाका विभिन्न क्षेत्रमा गरी ५४ किलोमिटर नयाँ सडक निर्माण गरिएको हो। हाल नगरपालिकाले उपत्यकाभन्दा बाहिरी वडामा नयाँ सडक बनाउने र स्तरोन्नति गर्ने रणनीति लिएको छ। गत आर्थिक वर्षमा विभिन्न वडामा साढे १७ किलोमिटर सडक ग्राभेल गरिएको छ। यस्तै पूर्वाधारतर्फ साढे १० किलोमिटर पक्की नाला निर्माण गरिएको र गत वर्ष २० वटा कल्भर्टसहित ह्युमपाइप राखिएको नगरपालिकाले जानकारी दिएको छ।"
लागुऔषधसहित दुई युवा पक्राउ,"विराटनगर : भारतको जोगवनीदेखि लिएर आउँदै गर्दा ठूलो परिणामको लागुऔषधसहित दुई युवा विराटनगरबाट मंगलबार बिहान पक्राउ परेका छन् । प्रदेश १ प्रहरी कार्यालयबाट खटिएको विशेष टोलीले विराटनगर महानगरपालिका१५ का ३१ वर्षीय शम्भु साह र ३० वर्षीय बिकी राईलाई पक्राउ गरेको हो । उनीहरुलाई विराटनगर१६ दरैयाबाट बिहान ४ :१५ बजेतिर नियन्त्रणमा लिइएको मोरङ प्रहरी प्रमुख एसपी सन्तोष खड्काले जानकारी दिए ।उनका अनुसार पक्राउ परेकाहरुको साथबाट ६२ बोतल डाइलेक्स डीसी, एक सय ८७ ट्याब्लेट नाइट्रोसन र दुई सय ३८ ट्याब्लेट एस्पास्मोप्रोक्सिभन नाम लागुऔषध बरामद भएको छ । पक्राउ परेकाहरुविरुद्ध लागुऔषध ऐन अन्तर्गतको मुद्दा चलाउन मंगलबार म्याद थप गरेर अनुसन्धान अघि बढाइएको प्रहरीले जनाएको छ ।"
जसले पर्खिरहेको छ पर्यटक (फोटो फिचर),"बागलुङ : जिल्लाको दक्षिण जैमिनी नगरपालिकाको सबैभन्दा उच्च शिर हाँडीकोट टापु । जोसँग अग्लो हुनुको पहिचान मात्रै होइन, चौतर्फी सुन्दरता देखाउने सामथ्र्य पनि छ । समुन्द्री सतहबाट २१ सय ९५ मिटरको उचाईमा रहेको हाँडीकोट टापुबाट आकर्षक सुर्योदयसँगै चारैतर्फ हिमश्रृंखला, सुन्दर मनोरम प्राकृतिक दृश्य, पाल्पा, बुटवल, गुल्मीलगायतका अनगिन्ती गाउँ सहर देखिन्छन् । जैमिनी नगरपालिका १० रांखानी, ७ जैदी र ८ छिस्तीको संगमस्थल हाँडीकोट टापु प्राकृतिक रुपमा साँच्चिकै सुन्दर छ । टापुबाट देखिने दृश्यले जो कसैको मन लोभ्याउँछ र मुखार विन्दुबाट स्वतस्फूर्त निस्कन्छ आहा ! कति सुन्दर, अनुपम । अद्भुत आनन्द दिलाउने हाँडीकोट टापु । विश्वव्यापी कोरोना कहरका बाबजुद पनि अहिले हाँडीकोट पुग्ने संख्या बढ्दो छ । यहाँ विशेष गरी ठूलो रेञ्जमा सूर्योदय, सूर्यास्तसँगै चारैतर्फ देखिने सुन्दर दृश्यका लागि उपर्युक्त आकर्षक गन्तव्य स्थल रहेको स्थानीय अगुवा यम पुन बताउँछन् । ऋतु अनुसार त फरक दृश्य देखिन्छ नै, त्यसमा पनि बिहान, दिउँसो र साँझमा पनि पृथक मनोरम दृश्यको अवलोकन गर्न सकिने विशेषता हाँडीकोटले बोकेको छ । हाँडीकोट भने टापु भन्दा केही तलै डाँडामा छ । त्यहीँ डाँडाको नजिकै ऐतिहासिक महत्व बोकेको थन्थाप माइको मन्दिर छ । हाँडीकोटमा विस १८३१ भन्दा पहिले भुरे टाकुरे राजा थिए । हाँडीकोट राज्यमा अन्तिम राजना रिपु मल्ल र रानी जयन्ती मल्ल रहेको इतिहास छ । उनीहरु कमजोर बन्दै गएपछि आक्रमण हुने भयले तिर्थ जाने भन्दै धुल्लुका पौडेलहरुलाई रेखदेखको जिम्मा दिएर कोट छोडेको किम्बदन्ती छ । बागलुङ बजारदेखि जैमिनी नगरपालिकाको केन्द्र कुश्मिसेरा हुँदै राङ्खानी र जैदीको सीमा क्षेत्र बिहारथला सम्मको दूरी ४६ किलोमिटर छ । त्यहाँसम्म गाडीमै सजिलै यात्रा गर्न सकिन्छ । जैदीको बिहार थलादेखि करिब ४५ मिनेटको उकालो पैदल हिँडेपछि हाँडीकोट टापु पुग्न सकिन्छ । यहाँ रांखानीको नाम्दुक र डाँडाखानीबाट पनि करिब १ घण्टा सेरोफेरोको पैदल यात्रामा पुग्न सकिन्छ भने छिस्तीको केवैखानीबाट पनि साढे १ घण्टाको पैदल यात्रामा हाँडीकोट पुग्न सकिन्छ । हाँडीकोट जिल्लाकै उत्कृष्ट पर्यटकीय गन्तव्य हुँदा हुँदै पनि स्थानीय सरकार र अन्य निकायको प्रयाप्त ध्यान नपुग्दा ओझेलमा परेको स्थानीय तथा फोटो पत्रकार आरके अदिप्त गिरी बताउँछन् । 'अरु गाउँ ठाउँमा साना सम्भावनालाई पनि व्यवस्थित गरेर पर्यटन प्रर्वद्धन गरिरहेका छन्, यहाँ प्राकृतिक रुपमै यतिका सम्भावना हुँदा पनि राज्यले यथेष्ट काम गर्न सकेको छैन,' गिरी गुनासो गर्छन्,'पर्यटन पूर्वाधार निर्माण योजना पनि कला सापेक्ष चुस्त र व्यवस्थित देखिन्नन्, कसैले सहयोग दियो भने जे पनि राख्ने र काम चलाउ हिसावले गर्दा हाँडीकोटको सौन्दर्य बिग्रन सक्छ, यसमा समयमै सोच र सचेतता जरुरी छ ।' हाँडीकोटमा अहिले गण्डकी प्रदेश सरकारको १५ लाख बजेटमा भ्यू टावर निर्माणको काम सुरु भएको छ भने टापुमै विश्वमा बढी मानिने धर्म हिन्दु, बुद्ध, मुस्लिम र क्रिस्चियनको चारवटा ढोकासहितको भित्र पृथ्वीको मात्र पूजा गर्ने गरी मन्दिर समेत निर्माण गरिँदैछ । टापुबाट प्याराग्लाइडिङ, म्युजियम, बगैंचा निर्माण गर्ने योजना पनि छ । हाँडीकोटमा प्रचुर पर्यटकीय सम्भावना रहेकाले विस्तृत योजना डिपिआर) तयार गरिएको जैमिनी नगरपालिकाका मेयर इन्द्रराज पौडेल बताउँछन् । 'हाँडीकोटसँग ऐतिहासिकता मात्र जोडिएको छैन, वर्तमानमा सुन्दर, मनोरम दृश्यसहित पर्यटक आकर्षित गर्ने प्रयाप्त सम्भावना पनि छ,' मेयर पौडेल भन्छन्, 'अहिले गण्डकी प्रदेश सरकारसँगको समन्वयमा केही पूर्वाधार निर्माणको काम थालनी गरेका छौं, हाम्रै कार्यकालमा धेरै काम गर्न नसके पनि यसको पर्यटकीय गन्तव्य स्थल निर्माणका लागि प्रशस्त आधारहरु तयार गरेर छोड्छौं ।'"
डडेल्धुराका ६ सहित सुदूरपश्चिममा ७ जनामा कोरोना पुष्टि,"डडेल्धुरा : डडेल्धुरा अस्पतालको प्रयोगशालामा गरिएको परीक्षणमा डडेल्धुराका ६ सहित सुदुरपश्चिम प्रदेशमा थप ७ जनामा कोरोना संक्रमण पुष्टि भएको छ । डडेल्धुरा अस्पतालको कोभिड १९ प्रयोगशालामा गरिएको परीक्षणमा अमरगढी नगरपालिका ५ जनामा कोरोना पुष्टि भएको हो । पछिल्लो २४ घण्टामा ७३ नमूना परीक्षणमध्ये ७ जनामा कोरोना संक्रमण पुष्टि भएको अस्पतालले जनाएको छ । डडेल्धुरा अस्पताल प्रयोगशाला इन्चार्ज ईश्वरी प्रसाद भूषालले डडेल्धुराका ६ जना, र बैतडीका १ जनामा कोरोना संक्रमण पुष्टि भएको जानकारी दिए । मंगलबार अस्पतालले सार्वजनिक गरेको सूचना अनुसार डडेल्धुराको अमरगढी नगरपालिका ५ का ४ जना,अमरगढी नगरपालिका११ का १ जना र डडेल्धुराकै गन्यापधुरा गाउँपालिका१ का १ जनामा कोरोना पुष्टि भएको छ । त्यसैगरी बैतडीको डिलासैनी गाउँपालिका५का १ जनामा कोरोना संक्रमण पुष्टि भएको सूचनामा उल्लेख गरीएको छ ।"
गायिका मेनुकाले ल्याइन् हे नवदुर्गा भजन (भिडियोसहित),"विराटनगर: गायिका मेनुका पौडेल नवरात्रको अवसर पार्दै दुर्गा भजनको भिडियो लिएर आएकी छिन् । मंगलबार यूटुवबाट सार्वजनिक गरिएको हे नवदुर्गा नामक भजनमा मेनुकालाई पंडित कुवेर सुबेदीले साथ दिएका छन् । भजनको शब्द समेत कुवेरकै रहेको छ । झापाको चारआली स्थित पाउ पाथीभरामा छायांकन गरिएको उक्त भजनको भिडियोमा गायक, गायिका मेनुका र कुवेर सँगै नौ जना कन्यालाई फिचरिङ गरिएको छ । भजनमा संगित राजु अधिकारीको रहेको छ भने एरेन्ज भुपु पाण्डेले गरेका छन् । रिश्चल सुवेदीले छायांकन गरेको उक्त भजन मन्त्रा सङ नामक यूटुव च्यानलबाट सार्वजनिक गरिएको हो । भजनमा नवदुर्गा भवानीको आरधना गरिएको छ ।"
कार्यालय बन्द गरी किन पुगे प्रजिअ बारपाक?,"गोरखा : कोरोना संक्रमण फैलिरहेका बेला सेवाग्राहीको भीड बढेको भन्दै प्रमुख जिल्ला अधिकारी तीर्थराज भट्टराईले कार्यालयबाट हुने अति आवश्यकबाहेक सबै सेवा बन्द गरेका छन् ।सार्वजनिक सूचना जारी गरी प्रजिअ भट्टराईले मंगलबार, बुधबार र बिहीबार कार्यालयको नियमित कामकाज बन्द गरेका हुन् । 'हामीले सूचनामै भनेका छौँ कि, सेवा लिन आउने सेवाग्राहीको चापको कारण संक्रमणको जोखिम बढ्ने भएपछि अत्यावश्यक सेवाबाहेकका नियमित सेवाहरु आउँदो कात्तिक ६ गतेसम्म बन्द गरिएको हो,' सहायक प्रमुख जिल्ला अधिकारी देवी पाण्डे खत्रीले भनिन्, 'कार्यालयमा ज्यादै भीडभाड भयो । भीड व्यवस्थापन गर्न प्रहरी नै परिचालन गर्नुपर्ने अवस्था आयो । त्यसैले नियमित सेवा बन्द गर्नुपरेको हो ।' जिल्लाका अरु कार्यालयका कामकाज भने निर्वाध रुपमा सञ्चालन भइरहेका छन् । 'अरु कार्यालयले पनि जोखिम बढेको महशुस गरे भने बन्द गर्न सक्ने अधिकार उहाँहरुलाई छ,' सप्रजिअ खत्रीले भनिन् । जिल्लाको अभिभावकीय दायित्वसमेत भएकाले जिल्ला प्रशासन कार्यालय आफूले मात्र नियमित सेवा बन्द गर्नु उचित नहुने नागरिक समाजले तर्क गरेका छन् । 'सूचनामा जुन कोभिड १९ जोखिमको कारण देखाइएको छ, अहिलेकै अवस्थामा त्यत्ति उचित देख्दिन, ' नेपाल बार एशोसिएशनका पूर्व अध्यक्ष तथा मानवअधिकारकर्मी स्थानेश्वर दुवाडीले भने, 'किनभने पहिले पनि प्रशासन कार्यालय बन्द भएको थियो । त्यो बेला कार्यालयका कर्मचारीलाई समेत संक्रमण भएको थियो । अहिले त्यो अवस्था पनि छैन । पहिले एकै दिनमा २०, २२ जनामा संक्रमित बढेका थिए। अहिले त्यो अवस्था पनि छैन । अनि अरु कार्यालयले काम गरिरहेका बेला प्रशासन कार्यालयले आफ्नो काम मात्र रोक्नु उचित होइन।' कार्यालयको नियमित सेवा बन्द गरी प्रजिअ भट्टराई, सप्रजिअ खत्रीसहितको टोली भूकम्पको केन्द्र विन्दू बारपाक पुगेका छन् । बर्खा महिनामा पहिरोमा घर क्षति भएकालाई राहत दिनका लागि बारपाक पुगेको सप्रजिअ खत्रीले बताइन् ।"

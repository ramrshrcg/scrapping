शीर्षक,विवरण
मान्छे खाने क्वारेन्टाइन,"सुर्खेत : कोरोनाबाट जोगिन उनी गाउँ पुगे। बाहिरबाट गएका कारण उनलाई क्वारेन्टाइनमा राखियो। आफूमा संक्रमण भए पनि क्वारेन्टाइनमा उपचार पाउने उनको आस थियो। तर, उनले न उपचार पाए न त राम्रो खानपान नै। भद्रगोल व्यवस्थापनका कारण जुम्लाको चन्दननाथका रामसिंह सुनारको क्वारेन्टाइनमै ज्यान गयो। नगरपालिकाले वडा नम्बर ८ तलिउमस्थित एक स्कुलमा क्वारेन्टाइन बनाएको छ। आफन्तलाई संक्रमण हुने त्रास र आफ्नो ज्यान जोगाउन रामसिंह त्यहाँ बस्न सहमत भएका थिए। तर, जेठ २३ गते क्वारेन्टाइनमै उनको ज्यान गयो। बर्दियाबाट फर्किंदै गरेका उनी घर पुग्नै पाएनन्। कर्णालीमा क्वारेन्टाइनको व्यवस्थापन नहुँदा त्यहाँ बसेका व्यक्तिको ज्यानै जान थालेको छ। रोगबाट जोगाउन र सुरक्षित राख्न बनाइएका अधिकांश क्वारेन्टाइनले नै मान्छे खान अर्थात् ज्यान लिन थालेका हुन्। भारतबाट फर्किएका दैलेख दुल्लुका कर्णबहादुर थापा पनि घर पुग्न पाएनन्। नगरपालिकाले बनाएको क्वारेन्टाइनमै जेठ १७ गते उनको मृत्यु भयो। क्वारेन्टाइनमै थुनेर राखिएको र उपचार तथा खानपानमा बेवास्ता गरिएपछि अकालमै उनको ज्यान गएको आफन्तको भनाइ छ। मजदुरीका लागि भारत गएका नेपाली धमाधम स्वदेश फर्किएका छन्। उनीहरूको चाप थेग्न नसक्दा क्वारेन्टाइन व्यवस्थापन गर्न नसकिएको चन्दननाथ८ का वडाध्यक्ष रन्जित परियारले बताए। बाहिरबाट भित्रिने नागरिक धेरै भएपछि अधिकांश स्थानीय तहले त्रिपाल, स्कुल, खाली रहेका भवन र ओडारलाई क्वारेन्टाइन बनाएका छन्। व्यवस्थापन, खानपान, स्वास्थ्य परीक्षण र उपचारमा लापरवाही हुँदा क्वारेन्टाइन असुरक्षित देखिएका छन्। जाजरकोटमा त बाहिरबाट आउने स्थानीयलाई ओडारमा राखिएको छ। यसले त्यहाँ बस्नेहरू थप असुरक्षित बनेका छन्। क्वारेन्टाइनमा आवश्यक रेखदेख र स्वास्थ्य परीक्षणमा लापरवाही हुँदा सुर्खेतमा पनि एक युवाले ज्यान गुमाए। पञ्चपुरी नगरपालिकाले बनाएको क्वारेन्टाइनमा बसेका उनको क्वारेन्टाइनबाट घर पठाएकै दिन मृत्यु भयो। मृतकका आफन्त भन्छन्, रोगबाट बचाउन बनाएको भन्छन्, बजेट पनि खर्च गरेका छन्। तर, त्यस्ता मान्छे खाने क्वारेन्टाइन बनाउनेलाई कसले कारबाही गर्ने ? क्वारेन्टाइन भन्ने मात्र हुन्, मान्छेका काल बनेका छन्। कालिकोटमा पनि क्वारेन्टाइनबाट बिहीबार मात्रै घर पठाइएका नरहरिनाथ गाउँपालिका१ का काले विष्टको बाटोमै ज्यान गएको छ। उनी शुक्रबार बाटोमै मृत फेला परेको जिल्ला प्रहरी कार्यालयका सूचना अधिकारी यक्षराज जोशीले बताए। क्वारेन्टाइनबाट उचित व्यवस्थान नगरी घर पठाइँदा उनले आँगन टेक्नै पाएनन्। गाउँमा निर्माण भएका क्वारेन्टाइन मापदण्डअनुरूपका छैनन्। सुर्खेतकै बराहताल गाउँपालिकाले बनाएको क्वारेन्टाइनमा बसेका एक व्यक्तिलाई जेठ २७ मा सर्पले डस्यो। समयमै उपचार पाउँदा उनको ज्यान भने जोगियो। क्वारेन्टाइन सुधारतर्फ कसैको ध्यान पुगेको छैन। सामाजिक विकास मन्त्रालयका अनुसार कर्णालीमा २७ हजार नागरिक क्वारेन्टाइनमा छन्।"
तीन जिल्लामा झन्डै चार अर्ब क्षति,"नेपालगन्ज धनगढी : बाँके र बर्दियामा यस वर्ष फौजी किराले १४ हजार २ सय ६४ हेक्टर क्षेत्रफलको धान क्षति भयो। कृषि ज्ञान केन्द्र बाँकेका अनुसार त्यसबाट १५ हजार ३ सय ६ घरधुरी प्रभावित भए। बाँकेमा मात्र ९० प्रतिशत क्षति भएको छ। जिल्लाका १३ हजार ३ सय ९१ हेक्टरको धान उत्पादनमा क्षति भयो। जसबाट जिल्लाका आठ स्थानीय तहमध्ये सबैभन्दा बढी राप्तीसोनारी गाउँपालिकामा मात्र ७ हजार ७ सय ७४ हेक्टर क्षेत्रफलमा क्षति भएको छ। डुडुवामा २ हजार १ सय ३२ हेक्टर, जानकीमा १ हजार ८ सय हेक्टर र नरैनापुरमा एक हजार पाँच सय ६९ हेक्टरमा क्षति भयो। बर्दियाको ८ सय ७३ हेक्टरमा धानमा क्षति भएको छ। मधुवन नगरपालिकामा ३ सय ८६ हेक्टर, बाँसगढी नगरपालिकामा २ सय हेक्टर र ठाकुरबाबा नगरपालिकामा १ सय ३९ हेक्टरमा क्षति भएको छ। गत वर्षको उत्पादनसँग तुलना गर्दा यस वर्ष किसानले बाँकेमा ५६ करोड ९४ लाख रुपैयाँ र बर्दियामा ४४ करोड ५५ लाख रुपैयाँ गरी किसानले एक अर्बभन्दा बढीको क्षति व्यहोर्नुपर्यो। यस आर्थिक वर्षमा धान मात्र होइन, बाँके र बर्दियामा खाद्यान्न बाली, दलहन, तेलहन, लहरे बाली र तरकारीमा कम्तीमा पनि ४ प्रतिशतदेखि बढीमा ७६ प्रतिशतसम्म क्षति भएको कृषि ज्ञान केन्द्रको तथ्याङ्कले देखाउँछ। बमौसमी वर्षाका कारण यो वर्ष दुवै जिल्लामा गहुँको उत्पादन बढेको देखिन्छ। क्षेत्रफल वृद्धि भएकाले उत्पादन बढेको देखिए पनि उत्पादकत्व भने ३ देखि ७ प्रतिशतसम्म घटेको कृषि ज्ञान केन्द्र बाँकेका प्रमुख सागर ढकाल बताउँछन्। खजुरा गाउँपालिकाको स्मार्ट कृषि गाउँका धेरै किसानले करेला, टमाटर र काँक्रो उत्पादन नै लिन पाएनन्। लकडाउनका बेला विषादी किन्ने पसल बन्द भएका कारण किसानले क्षति व्यहोर्नुपरेको स्मार्ट कृषि गाउँका संयोजक लालबहादुर खत्री बताउँछन्। स्मार्ट कृषि गाउँकै ५० बिघाको टमाटर र ५ बिघाको काँक्रामा क्षति भयो। यहाँको मकै पनि अमेरिकन फौजी किराले सखाप पार्यो खजुरा२ सीगाउँका गेनालाल मुराउले १० हेक्टर क्षेत्रफलमा लगाएको टमाटर बेमौसमी वर्षाका कारण एउटा पनि उत्पादन लिन पाएनन्। नौ लाख रुपैयाँ लागेको खर्च नै डुब्यो, उनले दुःखेसो पोखे, अघिल्लो वर्ष हरेक दिन ४० क्विन्टल टमाटर बेच्थें। यस वर्ष एक दाना पनि बजार गएन। अलिअलि बचेको टमाटर लकडाउनका बेला चौपायाले खाएर सके। बेमौसमी वर्षा, किराको प्रकोप र लकडाउनका कारण एक वर्षमा मात्र दुई जिल्लामा ३ अर्ब ६२ करोड २५ लाख रुपैयाँभन्दा बढीको क्षति भएको छ। बर्दियामा एक अर्ब ८७ करोड ३७ लाख ४१ हजार रुपैयाँ र बर्दियामा एक अर्ब ७४ करोेड ८५ लाख रुपैयाँ बराबरको क्षति भएको छ। औसत बजार मूल्य राखेर निकालिएको यो हिसाब बजारको वास्तविक मूल्यअनुसार गर्दा अझै धेरै क्षति भएको हुन आउने कृषि ज्ञान केन्द्र बाँकेका प्रमुख सागर ढकालको भनाइ छ। कैलालीकञ्चनपुरमा साढे ३२ करोडको क्षति हिउँदे झरीबाटै कृषि उपजमा नोक्सान सहँदै आएका कैलाली र कञ्चनपुरका किसान लकडाउन र बेमौसमे झरीले झन् थला परेका छन्। दुवै जिल्लामा दलहन बाली, केरा र तरकारीमा गरी किसानले साढे ३२ करोडको नोक्सान सहनुपरेको छ। कैलाली र कञ्चनपुर जिल्ला हेर्ने कृषि ज्ञान केन्द्र महेन्द्रनगरको तथ्यांकअनुसार फागुन र चैतमा भिœयाउने मसुरोमा मात्रै किसानले ३० करोडको नोक्सान व्यहोरेका छन्। त्यस्तै, केरा र तरकारीमा पनि दुवै जिल्लामा अढाई करोडको नोक्सानी भएको छ। हिउँदमा परेको अविरल वर्षाले, सबैभन्दा बढी मसुरो उत्पादनमा ह्रास आएको छ। कृषि ज्ञान केन्द्र महेन्द्रनगरका प्रमुख रामचन्द्र भट्टले मसुरोमा २० प्रतिशतको नोक्सान भएको बताए। कैलालीमा २१ हजार र कञ्चनपुरका ५ हजार हेक्टरमा मसुरो खेती गरिन्छ। यस वर्ष गत वर्षभन्दा ५ हजार टन मसुरो कम उत्पादन भएको र त्यसको नोक्सान किसानलाई भएको छ। किसानलाई ३० करोड बढीको क्षति भएको छ, ज्ञान केन्द्रका प्रमुख भट्टले भने। हिउँदभरि लगातारको झरीले गहिरो जमिनमा लगाएको मसुरो खेती नष्ट भएको थियो। हिउँददेखि नै कृषि उपजमा नोक्सान सहन बाध्य भएका किसानलाई लकडाउन र वैशाखे झरीले झन् नोक्सान पुर्याएको छ। कैलाली र कञ्चनपुरमा लकडाउनका कारण मात्रै केरा किसानले डेढ करोडको नोक्सान व्यहोरेका छन्। ज्ञान केन्द्रको तथ्यांकअनुसार कैलालीमा एक हजार हेक्टर क्षेत्रफल र कञ्चनपुरका ५ सय हेक्टरमा केरा खेती गरिन्छ। त्यसमध्ये लकडाउनका बेला कैलालीमा ७५० हेक्टर र कञ्चनपुरमा २५० हेक्टर क्षेत्रफलमा लगाएको केरा फलेको थियो। अहिले केरा बजारमा जान थाले पनि लकडाउनको पहिलो महिना त किसानले धेरै नोक्सान सहे, भट्टले भने, दुवै जिल्लामा केरा किसानले मात्रै डेढ करोडको नोक्सान सहनुपरेको छ। कैलालीको टीकापुर, जानकी, लम्कीचुहा, भजनी र जोशीपुर केरा पकेट क्षेत्रमा पर्छन्। त्यहाँका एकै किसानले ७० बिघाभन्दा बढीमा केरा खेती गरिरहेका छन्। सबैभन्दा बढी पकेट क्षेत्रका केरा किसानलाई क्षति भएको छ। अझ चैतदेखि जेठमा फल्ने केरामा लगानी बढी हुने र मुनाफा पनि बढी हुने गर्छ। ठूला केरा किसान पनि घाटामा छन्, यसले किसान हतोत्साही बनेका छन्, ज्ञान केन्द्र प्रमुख भट्टले भने। लकडाउनका कारण हाटबजार बन्द छन्। तरकारी मण्डी बन्द छन्। घुमाएर बेच्न पनि बेच्ने मान्छे कोरोनाको डरले बाहिर निस्कन नमानेपछि बेमौसमी तरकारी फलाएका किसानले करोडौं नोक्सान सहेका छन। कैलाली र कञ्चनपुरमा सय बिघाको बगर खेती र ५० बिघाभन्दा बढी सामान्य जमिनमा लगाएको तरकारी नष्ट भएको कृषि ज्ञान केन्द्र कञ्चनपुरले जनाएको छ। लकडाउन खुला होला र तरकारी बजारमा पठाउँला भनेर बगरमा कुरिरहेका किसान वैशाखमा आएको बाढीको चपेटामा परेका छन्। कैलालीका मोहना, कन्द्रा, खुटिया, कञ्चनपुरको चौधर नदीसहित दर्जनाँै नदीका बगरमा लगाएको तरकारी वैशाखमा आएको बाढीले बगाएको छ। बगरमा लगाएको तरकारी बगायो भनेर सयौं किसानका निवेदन आएका छन्। अहिलेसम्म कैलाली र कञ्चनपुरका बगरमा लगाएको र खाली जमिनमा लगाएको गरी १५० बिघामा एक करोडभन्दा बढी तरकारी नोक्सान भएको तथ्यांक संकलन भएको छ, कृषि ज्ञान केन्द्र कञ्चनपुरका प्रमुख रामचन्द्र भट्टले भने। थोरै मान्छे आउँछन्, साँझको चुलो बाल्ने पैसो त चाहियो भनेर कुहिनुभन्दा सस्तोमा पनि बिक्री गर्नुपरेको छ, उनले भने, तरभुजासहितको तरकारी सुदूरपश्चिमका ७ वटा पहाडी जिल्ला र प्रदेश ५ को नेपालगन्ज सुर्खेतसम्म जाने गरेको थियो, यसपालि धनगढीकै बजारमा जान पाएको छैन।"
संविधान संशोधन विधेयक : दफावार छलफलदेखि पारितसम्मका १३ समाचार,काठमाडौं : शनिवार नेपालको संविधान (दोस्रो संविधान) २०७७ विधेयक संघीय संसदको प्रतिनिधिसभा बैठकबाट सर्वसम्मत पारित भएको छ। निशान छापभित्र समेटिएको नेपालको नक्सा परिवर्तन गर्न भएको संविधान संशोधन प्रस्तावमाथिको दफावार छलफलपछि प्रतिनिधिसभाबाट सर्वसम्मतपारित भएको घोषणा सभामुख अग्निप्रसाद सापकोटाले गरेका हुन्। संविधान संशोधन प्रस्तावमाथिको दफावार छलफलदेखि पारितसम्म हामीले समाचार प्रकाशित गरेका छौं। नेपालको संविधान दोस्रो संशोधन विधेयकको पक्षमा २५८ मत परेको छ। यो प्रतिनिधिसभाको कुल संख्या २७५ को दुई तिहाइभन्दा बढी मत हो। संविधान संशोधनको विपक्षमा शून्य मत परेको छ। राष्ट्रियता अखण्डताका पक्षमा सिंगो संसदले अभूतपूर्वक एकता प्रदर्शन गर्दै उपस्थित सबै दुई सय ५८ सांसदले संविधान संशोधनको पक्षमा मतदान गरेका हुन्। शनिबार प्रतिनिधिसभा बैठकमा भएको छलफलदेखि मतदान हुँदै पारित हुँदासम्म अन्नपूर्ण पोस्ट डटकम अनलाइनले १३ वटा समाचार प्रकाशित गरेको छ।
राष्ट्रियता कसैको एकलौटी होइन : राजेन्द्र महतो,"काठमाडौं : जनता समाजवादी पार्टीका नेता राजेन्द्र महतोले नयाँ नक्सासहित संविधान संशोधन (दोस्रो संशोधन) विधेयकमा सम्पूर्ण नेपालीको ढुकढुकी जोडिएको छ। शनिबार प्रतिनिधिसभाको बैठकमा बोल्दै महतोले आजको दिन ऐतिहासिक भएको बताएका छन्। आजको ऐतिहासिक बैठक हो। यस्तो दिनमा किन समय निर्धारण गर्ने? मनमा भएको कुरा बोल्न दिनुपर्छ। आजको बैठकमा नेपालको नक्साको प्रस्ताव राख्ने दिन हो महतोले भने राष्ट्रियता कसैको एकलौटी होइन्, यसलाई कुनै भुभाग र समुदाय विशेषलाई जोडेर हेर्न हुँदैन। हिमाल पहाड र तराईका सबै नेपाली जनता आफ्नो भूमिप्रति संवेदनशील छन्, महतोले भने । राष्ट्रियताको सवाल आउँदा मधेसीले गर्दैन भन्नु गलत भएको उनले बताए । राष्ट्रियता कसैको एकलौटी होइन । राष्ट्रियता सम्पूर्ण नेपाली जनताको हो । आजबाट राष्ट्रियताको परिभाषा ठिकसँग लेख्नुपर्छ । उनले संवेदनशील घडीमा एकता देखाउनुपर्नेमा जोड दिए । यो समयमा हामीले एकता देखाउनुपर्छ, महतोले भने, आफ्नो भूमिका लागि नेपाली जनताले एकता नदेखाए कसले देखाउँछ र ? नक्सालाई लिएर संविधानको अनुसूचीमा परिवर्तन गर्ने कुरा आएकोप्रति खुसी व्यक्त गर्दै उनले प्रस्तावको पक्षमा समाजवादी पार्टीले सर्वसम्मत रुपमा समर्थन गरेको बताए । कालापानी, लिपुलेक र लिम्पियाधुरा नेपालको हो भनेर संविधान संशोधन गर्ने प्रस्ताव आएको छ, उनले भने, हाम्रो पार्टी संविधान संशोधनको पक्षमा सर्वसम्मत समर्थन गर्दैछ ।"
संविधान संशोधनका लागि प्रतिनिधिसभामा मतदान प्रक्रिया सुरु,"काठमाडौं : संघीय संसदको प्रतिनिधिसभा बैठकबाट संविधान संशोधन विधेयकको मदतान प्रक्रिया सुरु भएको छ । निशान छाप भित्र समेटिएको नेपालको नक्सा परिवर्तन गर्न भएको संविधान संशोधन प्रस्तावमाथिको दफावार छलफलपछि प्रतिनिधिसभामा मदतान प्रक्रिया सुरु भएको हो । निशान छापमा अंकित नेपालको नक्सालाई नेपालको सीमा अनुकुल परिवर्तन गर्नका निम्ति संविधान संशोधन हुन लागेको हो । संविधान संशोधनको पक्षमा मतदान गर्न कांग्रेसको निर्देशन राष्ट्रिय अखण्डताका लागि सबै नेपाली एक हुन्छन् : देउवा राष्ट्रियता कसैको एकलौटी होइन : राजेन्द्र महतो राजेन्द्र महतोको प्रश्न : महाकाली सन्धि पारित गर्दा लिपुलेक कहाँ थियो ? मधेसीलाई गाली गर्ने कांग्रेस र कम्युनिस्टले अब माफी माग्नुपर्छ : उपेन्द्र यादव फेरियो भारतीय सेनाप्रमुखको बोली : सहज होला त दुई देशबीच वार्ता ? भारतलाई भाइ बनेर होइन छिमेकी बनेर कुरा गरौं : राजेन्द्र लिङ्देन नयाँ नक्साले भारतसँगको सम्बन्ध झन् बलियो हुन्छ : विष्णु पौडेल प्रचण्डलाई कमल थापाले भने असन्तुलित मानसिकता संविधान संशोधनमा साना दलको समर्थन भारतले अतिक्रमण गरेका लिम्पियाधुरा, लिपुलेक र कालापानी समेटेर नयाँ नक्सा जारी गरेपछि सरकारले त्यस अनुसारको संविधानको अनूसूचीमा रहेको नक्सा अद्यावधि गर्न जेठ ९ मा संशोधन विधेयक संसदमा दर्ता गरेको थियो। राष्ट्रियता, भौगोलिक अखण्डता र स्वाधिनताका पक्षमा एक हुने भन्दै उक्त संशोधन विधेयकको पक्षमा सबै दल एक मत छन् । यसअघि प्रतिनिधिसभामा जेठ २७ गते संशोधन विधेयकमाथि विचार गरियोेस् भन्ने सरकारको प्रस्तावका पक्षमा सबै दल एक भएका थिए। सुरुदेखि नै नयाँ नक्साको निर्णयमा विरोध जनाएकी समाजवादी पार्टीकी सांसद सरिता गिरीले दर्ता गरेको संशोधन प्रस्ताव भने खारेज भएको छ ।"
राष्ट्रिय अखण्डताका लागि सबै नेपाली एक हुन्छन् : देउवा,"काठमाडौं : प्रमुख प्रतिपक्षी दल नेपाली कांग्रेसका सभापति शेरबहादुर देउवाले जहाँ भए पनि राष्ट्रिय अखण्डताको विषयमा सबै नेपाली एक हुने बताएका छन् । शनिबार निशान छापमा समेटिएको नेपालको नक्सा परिवर्तनका लागि हुन लागेको संविधान संशोधनको दफावार छलफलमा सहभागी हुँदै देउवाले यस्तो बताएका हन् । नेपाली जनसुकै ठाउँमा भए पनि राष्ट्रको सार्वभौमसत्ता र राष्ट्रिय अखण्डताका लागि एक हुन्छन्, उनले भने । संशोधन प्रस्तावलाई कांग्रेस केन्द्रीय समिति र संसदीय दलले पूर्ण समर्थन गर्ने निर्णय गरेको जानकारीसमेत दिए । उनले यो विषयमा सबै पार्टीको समर्थन देखिनु नेपालीको राष्ट्रिय एकता भएको प्रष्ट पारे ।"
बुच्चे नक्सालाई चुच्चे बनाउने अन्नपूर्णको अभियान सफल,"काठमाडौं : अन्नपूर्ण पोस्टले २०७६ कात्तिक २६ मा समाचार प्रकाशन गर्यो, यस्तो हो खास नक्सा। जसमा पहिलोचोटि लिम्पियाधुरासम्मको भूभाग समावेश थियो। त्यो नै थियो, जनस्तर, सञ्चार माध्यममा सार्वजनिक लिम्पियाधुरासहितको पहिलो नक्सा। राष्ट्रियता कसैको एकलौटी होइन : राजेन्द्र महतो राजेन्द्र महतोको प्रश्न : महाकाली सन्धि पारित गर्दा लिपुलेक कहाँ थियो ? मधेसीलाई गाली गर्ने कांग्रेस र कम्युनिस्टले अब माफी माग्नुपर्छ : उपेन्द्र यादव फेरियो भारतीय सेनाप्रमुखको बोली : सहज होला त दुई देशबीच वार्ता ? भारतलाई भाइ बनेर होइन छिमेकी बनेर कुरा गरौं : राजेन्द्र लिङ्देन नयाँ नक्साले भारतसँगको सम्बन्ध झन् बलियो हुन्छ : विष्णु पौडेल प्रचण्डलाई कमल थापाले भने असन्तुलित मानसिकता संविधान संशोधनमा साना दलको समर्थन संविधान संशोधनका लागि प्रतिनिधिसभामा मतदान प्रक्रिया सुरु बुच्चे होइन, चुच्चे नक्सा अब नेपालको संविधानमा : दुई तिहाइ भन्दा बढी मतले संशोधन पारित लिम्पियाधुरा त्रिदेशीय बिन्दु र कुटी, नाबी गुन्जी नेपालकै नक्सामा पारेर अन्नपूर्ण पोष्टमा यो समाचार प्रकाशित भएको थियो। लिम्पियाधुरासहित नक्सा सार्वजनिक गर्नुभन्दा १४ महिना अगाडि २०७५ भदौ २४ मा नेपालको नक्सामा लिम्पियाधुरा गायब भन्ने समाचार प्रकाशित गरेका थियो। त्यसपछि २०७५ भदौ २१ म निसान छापमा कालापानी गायब भन्ने प्रमुख समाचार बनाएपछि यो विषयमा चर्चामा आयो। यी दुई समाचारले आममानिसको मथिंगल हल्लाएको थियो। अब सरकारले लिम्पियाधुरासहितको नक्सा जारी गरिसकेको छ। संविधान संशोधनसँगै अनुसूची३ मा निसान छापमा कालापानी, लिपुलेक र लिम्पियाधुरासमेतको नक्सा हुनेछ। विगतमा कालापानीको विषय मूलधारका मिडियामा उठान भए। तर, लिम्पियाधुरा नेपालको भूभाग हो भन्नेमा आमनेपाली जानकार थिएनन्। सीमित अभियन्ताले यो उठाइरहे पनि त्यसमा आम जनता, नेपाली मिडिया, राजनीतिज्ञ कसैको पनि लिम्पियाधुरा नेपालकै भूभाग हो भन्नेसमेत जानकारी नभएको मैले पाएँ। पाठ्य पुस्तकमै गलत नक्साबाट पठनपाठन भएपछि जानकारी हुने कुरा पनि भएन। लिम्पियाधुरासहित चुच्चे नक्साको कुरै नगरौं, लिपुलेक र कालापानी समेटिएको बुच्चे पनि होइन, लिपुलेक र कालापानी पनि नभएको थेप्चे नक्सा प्रयोग भइरहेको विषय अन्नपूर्ण पोस्ट्ले पहिलोपटक उजागर गरेको हो। कालापानीको विषय पनि २०५३ पछि उठ्दै सेलाउँदै गरेको थियो। महाकाली सन्धिको बेला कालापानी मुद्दा बनेपछि त्यसले निरन्तरता पाउन सकेको थिएन। भारतद्वारा लामो समयदेखि अतिक्रमित लिम्पियाधुरा क्षेत्र (व्यास क्षेत्रका कुटी, नाबी, गुन्जी) नेपालको आधिकारिक नक्सामा नभएको विषयमा गम्भीर थियो। लिम्पियाधुराका सवालमा धेरै कुटनीतिज्ञ, परराष्ट्र र सीमासम्बन्धी जानकारसमेत विभाजित भए। सीमित व्यक्ति मात्र लिम्पियाधुरालाई नेपालभारत चीनको त्रिदेशीय बिन्दु ठान्थे। अधिकांशका लिम्पियाधुरा भन्दा करिब ७० किलोमिटर पूर्वको लिपुलेकलाई त्रिदेशीय बिन्दु मान्दै आएका थिए। लिम्पियाधुरा क्षेत्र अतिक्रमणका विषयमा रतन भण्डारी, बुद्धिनारायण श्रेष्ठ, जगत भुसाललगायत सीमित अभियन्ताबाहेक कसैको चासो गएको थिएन। आधिकारिक निकाय सरकार र भूमि व्यवस्था, सहकारी तथा गरिबी निवारण, परराष्ट्र मन्त्रालय, नक्सा बनाउने आधिकारिक निकाय नापी विभाग पनि लिम्पियाधुुराबारे खुल्न, बोल्न चाँहदैन थिए। अन्नपूर्ण पोस्ट्ले १५ महिनादेखि लगातार फलोअप गरिरहेको अवस्थामा एक्कासि भारतले कात्तिक १६ (नोभेम्बर २)मा भारतले नेपाली भूभाग लिम्पियाधुरा, कालापानी, लिपुलेक आफ्नो नक्सामा पारेर नक्सा जारी गर्यो। सरकारलाई लिम्पियाधुरासहित नक्सा जारी गर्न दबाव सिर्जना गर्यो। सर्भे अफ इन्डियाले जारी गरेको आठौं संस्करणमा नेपालको भूमि अतिक्रमण गरेपनि त्यो नक्सामा भारतले काली नदीको यथार्थ स्वीकार गरेको थियो। लिम्पियाधुराबाट आउने नदीलाई काली देखाएको थियो। हामीले भारतले स्वीकार्यो काली नदीको यथार्थ भनी समाचार बनायौं। तर, एक हप्ताभित्रै भारतले त्यो नक्साबाट काली नदी निकाल्यो। हामीले भारतको भ्रम: काली उही छ नक्साबाट नाम मात्र झिकियो भन्ने समाचार छाप्यौं। नेपालले आप्नो नक्सा अध्ययन गर्न सूर्यनाथ उपाध्यायको नेतृत्वमा आयोग बनाएको थियो। त्यो कार्यदलले पनि नेपालको भूभाग लिम्पियाधुरासम्म भएको ऐतिहासिक नक्साहरु संकलन गरी प्रतिवेदन बनाएको थियो। सन् २०१५ मे १५ मा नेपालको भूमि लिपुलेकलाई व्यापारिक भूमि बनाउने गरी भारत चीनबीच द्विपक्षिय व्यापार सम्झौता लाई अस्वीकार गरेको थियो। नेपालले अध्ययन गर्न उपाध्यायको संयोजकत्वमा उच्चस्तरीय अध्ययन कार्यदल बनाएको थियो। त्यो कार्यदलको प्रतिवेदन अझै सार्वजनिक भएको छैन। लिम्पियाधुरा, कालापानी र लिपुलेकमा तीन सय ९५ वर्गकिलोमिटर क्षेत्रफल अतिक्रमण भएको समाचार पनि अन्नपूर्ण पोष्टमार्फत् नै सार्वजनिक भएको हो। त्योभन्दा पहिला सीमाविद बुद्धिनारायण श्रेष्ठको नेपालको सीमा पुस्तकका आधारमा तीन सय ७२ वर्ग किलोमिटर क्षेत्र अतिक्रमण विषयमा बहसमा थियो। अन्नपूर्णले लिम्पियाधुरासहितको नक्सा, तीन सय ९५ वर्ग किलोमिटर क्षेत्र भारतद्वारा अतिक्रमण भएको तथ्य सार्वजनिक गरेपछि यतातिर ध्यान केन्द्रित भएको हो। त्यो नक्सा सञ्चारमाध्यम, सामाजिक सञ्जालमा भाइरल भयो। नक्सा जारी गरे पनि सरकारले नेपालको आधिकारिक क्षेत्रफल भने अझै सार्वजनिक गरेको छैन। चीन र भारतबीच ६६ वर्षअघि सन् १९५४ मा लिपुलेकलाई द्विपक्षीय व्यापारिक नाका बनाउने विषय, लिपुलेकमा भारत र चीनको आँखा भन्ने शीर्षकमा अन्नपूर्ण पोस्ट्ले समाचार बाहिर ल्याएको थियो। आजभन्दा १४ वर्षअघि कालापानी विवाद संयुक्त राष्ट्र संघमा दर्ता भएको, भारतको राजपत्र लिम्पियाधुरा नेपालको भन्ने लगायतका दर्जनौ समाचार प्रकाशन भए। शैक्षिक संस्थामा नक्साको विषयमा बहस छेड्दै भनी अन्नपूर्णकै सहप्रकाशन अंकुर मार्फत् नक्सा बहस विद्यालय तहसम्म पुर्याउने प्रयत्न गरेको थियो। शैक्षिक सत्र सुरु नहुँदै नयाँ पाठ्यक्रममा लिम्पियाधुरासहित नक्सा समावेश हुनुपर्ने बहसमा आएपछि शिक्षा मन्त्री गिरिजामणि पोखेरलले यो विषयमा विज्ञहरु छलफलसमेत गरे। त्यति मात्र होइन, २०१८ मा अग्रज पत्रकार भैरव रिसालको नेतृत्वमा कुटी, नाबी, गुन्जीमा जनगणना गराएको, त्योभन्दा अगाडि २०११ सालको जनगणनालगायतका विषयमा अन्नपूर्ण पोष्ट्ले लेखेको थियो। गृह मन्त्रालयका अधिकारी पुरुषोत्तम रेग्मी (२०३०), दार्चुलाका तत्कालीन प्रमुख जिल्ला अधिकारी द्वारिकानाथ ढुंगेल (२०३८), डिल्लीराज जोशी (२०४५) लगायतले पनि लिम्पियाधुरा काली नदीको उद्गमस्थल भएको प्रतिवेदन तयार गरेका थिए। पूर्व प्रजिअ वेदप्रकाश लेखकले कालापानी क्षेत्रमा सेना राख्न प्रस्तावसहित प्रतिवेदन गृह मन्त्रालयमा पेश गरेका थिए। हामीले यस विषयमा भूमि व्यवस्था, सहकारी तथा गरिबी निवारण मन्त्री पद्माकुमारी अर्याल, पूर्व जलस्रोत सचिवद्वय सूर्यनाथ उपाध्याय, द्वारिकानाथ ढुंगेललगायतका अन्तवार्ता प्रकाशित गर्यौं। त्यस्तै सीमाविद श्रेष्ठ, जल तथा नदीविद् डा भुसाललगायत यस विषयमा जानकार र विज्ञहरुका धेरै अनुसन्धानात्मक लेखरचना प्रकाशित गर्यौं। अतिक्रमणको चपेटामा लिम्पियाधुरा लेखक एवं अनुसन्धानकर्ता रतन भण्डारी, नापीका विभागका पूर्व महानिर्देशक पुण्यप्रसाद ओली र तोया बराल, त्रिभुवन विश्वविद्यालय अन्तर्राष्ट्रिय सम्बन्ध तथा कूटनीतिक विभाग प्रमुख खड्ग केसीलगायतको साथ र सहयोगबाट धेरै तथ्यप्रमाण जनसमक्ष उजागर गर्न सफल भएका हौं। भूमि व्यवस्था मन्त्रालयका सहसचिव एवं प्रवक्ता जनकराज जोशी, विभागका महानिर्देशक प्रकाश जोशी, तत्कालीन महानिर्देशक गणेशप्रसाद भट्ट, पूर्व उपमहानिर्देशक सुरेशमान श्रेष्ठ लगायतले प्रत्यक्ष तथा अप्रत्यक्ष रुपमा अन्नपूर्ण पोस्ट्मार्फत् सूचना उपलब्ध गराए। अभियन्ता भैरव रिसाल, भूगोलविद् प्राडा नरेन्द्रराज खनाल, कमल बराल, शेरबहादुर गुरुङ, दार्चुला बहुमुखी क्याम्पस प्रमुख कृष्णसिंह साउदलगायत दार्चुलाका पत्रकारहरुले यो पनि यो विषयमा सूचना उपलब्ध गराएका थिए। सरकारले यो विषयमा चासो राखी सर्वपक्षीय बैठक, भारतलाई कुटनीतिक नोट पठाउने लगायतका कामको थालनी गर्यो। तर, नक्सा बनाउने विषयमा सरकारले आनाकानी गरिरहेको थियो। त्यही क्रममा जनस्तरबाट समेत लिम्पियाधुरासहित नक्सा सार्वजनिक भएको थियो। जब भारतले २०७७ बैशाख २६ मा (मे ८)मा नेपाली भूमि लिपुलेकबाट जाने गरी धार्चुला लिपुलेक मानसरोवर लिंक रोड बनायो। तब मात्रै सरकारी पक्ष नक्सा जारी गर्ने सवालमा तातेको हो। संविधानमै त्रुटिपूर्ण निसान छाप भन्ने समाचार हामीले उजागर गरेका थियौं। अब त संविधान संशोधन प्रक्रियामा छ। सरकारी चासोका श्रृंखला निसान छापमा कालापानी गायब भन्ने समाचार छापेपछि भूमिसुधार मन्त्री अर्यालले चासो लिइन्। उनी त्यतिखेर भर्खरै स्वास्थ्य तथा जनसंख्या मन्त्रालयको राज्यमन्त्रीबाट भूमिसुधार मन्त्री भएकी थिइन्। उनले यो विषयमा तत्कालै चासो राखिन्। उनले नापी विभागबाट बनाएको नक्सा नभएका कारण भारतबाट बनाएर ल्याइएका, अनाधिकृत कन्सल्टेन्सीले प्रकाशन गरेका गलत नक्सा सच्याउने प्रतिवद्धता जनाइन्। सरकारी सञ्चार माध्यम गोरखापत्रमा गलत नक्सा प्रकाशन भएको विषयमा विभागले त्योभन्दा अगाडि परिपत्र गरे पनि कसैले यसलाई ध्यान दिएका थिएनन्। लिम्पियाधुरा: नेपालको नक्सामा गायब भन्ने समाचार आएकै दिन २०७५ भदौ २४ मा दार्चुलाका सांसद गणेशसिंह ठगुन्नाले नेपालको नक्सामा दार्चुला जिल्लाको सीमा हेरफेर गरी प्रयोग भएको सम्बन्धमा मन्त्रीको ध्यानाकर्षण गराए। सरकारी निकायमा नेपालको नक्सा प्रयोग गर्दा दार्चुलाको लिम्पियाधुरादेखि कालापानीसम्मको क्षेत्रबिनाको नक्सा प्रयोग भइरहेको भन्ने सञ्चार माध्यममा आइरहेकोबारे उनले वास्तविकता बुझ्न आग्रह गरे। साथै आधिकारिक नक्सा प्रयोगमा ल्याउन आवश्यक निर्देशन दिन र यस प्रकारको त्रुटि भए गरेको भए छानबिनसमेत गर्न सांसद ठगुन्नाले मन्त्रीको ध्यानाकर्षण गराएका थिए। त्यसपछि सबै मन्त्रालयमा गलत नक्सा र निसान छाप प्रयोग नगर्न परिपत्र नै भयो। सबै मन्त्रालयका प्रवक्तालाई बोलाएर गलत नक्सा प्रयोग भइरहेको र सच्याएर प्रयोग गर्न निर्देशन दिइयो। तर त्यो बैठकमा पनि ७८ मन्त्रालयका प्रवक्ता मात्रै सहभागी भए, अरुले यो विषयमा खासै चासो दिएनन्। त्यसपछि मन्त्रालय र नापी विभागले निसान छाप सच्याउन र गलत नक्सा प्रयोग नगर्न सार्वजनिक रुपमा आह्वान गर्यो। नापी विभागले एउटा कार्यदल बनाएर १५ दिनभित्र सिंहदबारभित्रका सबै गलत नक्सा झिक्ने काम गर्यो। फागुनमा सरकारी निकायले कालापानी र लिपुलेकसमेत समेटेको प्रशासनिक नक्सा प्रयोग गर्यो। नापी विभागका महानिर्देशक प्रकाश जोशीसहितको प्राविधिक टोली यो नयाँ नक्सा बनाएको हो। सरकार आनाकानीमै रहेको अवस्थामा विभागको टोली नक्सा बनाउन तल्लीन थियो। भूगोलविद्, सीमाविद्लगायत सीमा बचाऊ अभियानअन्र्तगतको नक्सा समितिले अन्नपूर्णले प्रकाशित गरेपछि जनस्तरमा पनि लिम्पियाधुरासहित नक्सा जारी भएको थियो। नेपाल र इस्ट इन्डिया कम्पनीबीच सन् १८१६ मार्च ४ मा सुगौली सन्धि भयो। जतिखेर भारत बेलायतको उपनिवेश थियो। त्यो सन्धिको धारा ५ मा नेपालका राजाले काली नदीपारि नेपालले दाबी नगर्ने भन्ने उल्लेख छ। त्यसपछि नेपाल कालीदेखि मेचीसम्मको भूभागमा सीमित भयो। सुगौली सन्धि अघिसम्म नेपालको भूभाग पूर्वमा टिस्टा र पश्चिममा सतलजसम्म थियो। सुगौली सन्धिको १० महिनापछि यसको पूरक सन्धि भयो। इस्ट इन्डिया कम्पनीले कोशीदेखि राप्तीसम्मको तराईको भूभाग नेपाललाई सुम्पिएका थिए। सुगौली सन्धि लगत्तै सन् १८१७ मा कुमाउँका भुटिया जमिनदारले गुन्जी, नाबी र कुटी गाउँहरू बेलायत शासितअन्तर्गत राख्न कुमाउँका कमिसनरलाई अनुरोध गरेका थिए। सो थाहा पाएपछि डोटीका तत्कालिन चौतरिया बम शाहले कुटी, नाबी, गुन्जी कालीपूर्व पर्ने हुँदा नेपालका हुन् भनी बेलायती शासकलाई विरोध पत्र पठाए। सो विवादमा इस्ट इन्डिया कम्पनी तत्कालीन कार्यवाहक मुख्यसचिव जोन एडमले ती गाउँहरू कालीनदीको पूर्वपट्टि रहेकाले नेपालमा पर्छन् भन्ने व्यहोराको पत्र तत्कालीन कुमाउँका आयुक्त जी डब्लू ट्रेलरलाई लेखे। सीमा सोही अनुसार हुनेछ भनी काठमाडौंस्थित ब्रिटिस आवासीय कमिसनर एडवर्ड गार्डनरलाई सन् १८१७ (फेब्रुअरी, मार्च) मा पत्र पठाएका थिए। सन्धिको अक्षरशः पालना गर्ने पत्रको जोड थियो। यसपछि कुटी, नाबी, गुन्जीका जनता नेपालका भएका थिए। त्यसैबीच सुगौली सन्धिलगत्तै पहिलोपटक सन् १८१९ मा कालीको उद्गम लिम्पियाधुरासहित नक्सा जारी गरेका थियो। नदीविज्ञानको मूल नदी सिद्धान्त अर्थात् नदीको लम्बाइ, पानीको मात्रा, जलाधार क्षेत्र र नदी क्रमाङ्कका आधारले पनि लिम्पियाधुराबाट आउने नदीलाई नै काली देखाउँछ। भारतले १८५६ पछि नक्सामार्फत् अतिक्रमण थाल्यो। सन् १८७९ को नक्सामा लिम्पियाधुराबाट आउने नदीलाई कुटियाङ्दी र लिपुलेकबाट आउने लिपुखोलालाई काली नदी उल्लेख गरेर नक्सा जारी गर्यो। यसरी सन् १९५० को दशकसम्म भारतले नक्सामार्फत् भूमिमाथि आँखा लगायो। सन् १९५५ मा नेपाली भूमि सुरक्षा पोस्ट् निर्माण गर्यो। १९६२ मा भारतचीनको युद्धका बेलादेखि भारतले कालापानी क्षेत्रमा इन्डोतिब्बत बोर्डर पुलिस फोर्स राख्दै आएको छ। कालापानीमा अर्धसैनिक बल राखेपछि ब्यारेजभन्दा पूर्वमा नक्कली कालीको मन्दिर, कुण्ड र त्यही कुण्डबाट बग्ने नदीलाई नक्कली काली नदी भनेर सीमा नदीको भारतले नक्सामा राख्दै आएको छ। नक्सा, भूमि अतिक्रमणपछि प्रशासनिक अक्रिमण गरेका छन्। गुन्जी, नाबी, कुटीका नेपाली जनतालाई सेवा सुविधा दिएर भारतले प्रलोभन परेको छ। रासन कार्ड, सडक निर्माण लगायतका सुविधा उपलब्ध गराएको छ। भारतसँग प्रमाण नभएपछि पछिल्लो समयमा भन्न थालेको छ, अब तिंकर खोला काली नदी हो। नेपालले लिम्पियाधुरासहित नक्सा बनाइसकेको भारतले अब त्यो अतिक्रमणित क्षेत्रबाट आफ्ना सेना फिर्ता लगेर नेपाली भूमि खाली गरिनुपर्छ। द्धिपक्षिय वार्ताको माध्यमबाट नै यो समस्या समाधान गर्नुको विकल्प छैन। नेपाली सन्धि, दस्तावेज, नक्सा नेपालका पक्षमा भएका कारण चीनलाई सहभागी बनाएर त्रिदेशीय बिन्दु लिम्पियाधुरालाई कायम गर्ने गृहकार्यको तयारी पनि गर्नुपर्छ। निसान छापको नक्सामै कालापानी गायब निसान नक्सामा अक्षम्य त्रुटि नापीको नक्सामै लिम्पियाधुरा गायब अझै सच्याइएन निसान छापको त्रुटि सरकारी निकाय अन्योलमा : निसान छाप सच्याउने जिम्मा कस्को? नापीका ४ महाशाखा प्रमुखविहीन कालापानी कहाँ हरायो सरकार ? यस्तो हो नेपालको खास नक्सा ३९५ वर्गकिलोमिटर अतिक्रमणमा भारतको भ्रम : काली उहीं छ, नक्साबाट नाम मात्र झिकियो संविधानमा नक्सा र सीमा खोइ ? नक्सा र निशान छाप र संविधान संशोधन माग गर्दै रिट : सर्वोच्चले गर्यो दरपिठ पाठ्यक्रममा लिम्पियाधुरासहित नक्सा राख्न दबाब दुई दशकअघि नै कालापानीमा सेना राख्न प्रस्ताव संविधानमै छैन नेपालको नक्सा लिपुलेक, कालापानी र लिम्पियाधुरा समेटेर नेपालको नक्सा सार्वजनिक गरिने अब नेपालको नक्सामा लिम्पियाधुरा ५ दशकअघि कालापानीमा राज्यको उपस्थिति लिम्पियाधुरा, कालापानी र लिपुलेक हाम्रो भूमि हो, फिर्ता लिएरै छोड्छौं : प्रधानमन्त्री लिम्पियाधुरा नै त्रिदेशीय बिन्दु : विज्ञ लिम्पियाधुरासहितको नेपालको नक्सा सार्वजनिक (भिडियोसहित) निसान छाप सच्याउन संविधान संशोधन गर्ने सरकारको निर्णय नक्सानिसान छाप पत्रकारिता छायामा सुस्ता कालापानीमा पोखिएको महेन्द्र राष्ट्रवाद"
भारतलाई भाइ बनेर होइन छिमेकी बनेर कुरा गरौं : राजेन्द्र लिङ्देन,"काठमाडौं : राष्ट्रिय प्रजातन्त्र पार्टीका सांसद राजेन्द्रप्रसाद लिङ्देन भारतलाई मित्रतापूर्वक कुरा गरेर मिचिएको भूमी फिर्ता गर्नुपर्ने बताएका छन्। शनिबार प्रतिनिधिसभाको बैठकमा बोल्दै लिङदेनले मिचिएको भूमीबारे भारतसँग भाइ बनेरभन्दा पनि मित्र बनेर कुरा गरेर भूमी फिर्ता गर्नुपर्ने बताएका हुन्। हामीले भारतसँग मित्रतापूर्वक सोध्नुपर्यो हामी भारतको भाइ होइनौं मित्र हौं, छिमेकी हौं। हामीले भारतलाई मित्रतापूर्वक सोध्नुपर्यो के भारतले सुगौली सन्धि नमान्ने हो? सुगौली सन्धि नमान्ने हो भने त टिस्टा त काँगडासम्म छाड्नु पर्यो लिङ्देनले भने भारतले त्यो गल्ती गर्दैन् भन्ने मलाई लाग्छ। हामीले पनि इतिहासमा केही प्राविधिक त्रुटिहरु गर्यौं। हाम्रो नक्सामा आफ्नो भूमी नभएको कुरा थाहाँ पाएनछौं। हामीले सच्यायौं त्यो प्राविधिक त्रुटि। भारतलाई सम्झाउनु पर्यो प्रधानमन्त्री ज्यू। भोलि भारतले पनि भन्न सक्छ ओहो यो गल्ती भएछ। तपाइँहरुको भूमी हाम्रो नक्सामा परेछ भन्न सक्छ। उनले भूमीबारे जटिल छ भनेर भन्दा पनि यो सम्भव छ भनेर लाग्नुपर्ने बताए। उनले नक्सा पारित गरेर संविधानमा समावेश गरेर मात्रै पूर्ण नहुने भन्दै जटिलता र कठिनाई प्रशस्त भएको बताए। हेरौंला भनेर भन्ने होइन। अब यसलाई छिमेकीसँग वार्ता र संवादबाट अगाडी बढाउनुपर्छ। यसलाई हाम्रै जीवनकालमा हाम्रो भूमी फिर्ता ल्याउनुपर्नेतर्फ लाग्नुपर्छ उनले भने। उनले आजको दिनलाई ऐतिहासिक दिनको रुपमा लिएको बताए। देशभन्दा माथि अरु केही नभएको बताउँदै राष्ट्रियतासँग जोडिएको विषयमा राप्रपाको समर्थन जनाए।"
संविधान संशोधन विधेयक : दफावार छलफलदेखि पारितसम्मका १३ समाचार,"काठमाडौं : शनिवार नेपालको संविधान (दोस्रो संविधान) २०७७ विधेयक संघीय संसदको प्रतिनिधिसभा बैठकबाट सर्वसम्मत पारित भएको छ। निशान छापभित्र समेटिएको नेपालको नक्सा परिवर्तन गर्न भएको संविधान संशोधन प्रस्तावमाथिको दफावार छलफलपछि प्रतिनिधिसभाबाट सर्वसम्मतपारित भएको घोषणा सभामुख अग्निप्रसाद सापकोटाले गरेका हुन्। संविधान संशोधन प्रस्तावमाथिको दफावार छलफलदेखि पारितसम्म हामीले समाचार प्रकाशित गरेका छौं। राजतन्त्रले गुमाएको भूमि गणतन्त्रले फिर्ता ल्यायो : प्रचण्ड राष्ट्रिय अखण्डताका लागि सबै नेपाली एक हुन्छन् : देउवा राष्ट्रियता कसैको एकलौटी होइन : राजेन्द्र महतो राजेन्द्र महतोको प्रश्न : महाकाली सन्धि पारित गर्दा लिपुलेक कहाँ थियो ? मधेसीलाई गाली गर्ने कांग्रेस र कम्युनिस्टले अब माफी माग्नुपर्छ : उपेन्द्र यादव भारतलाई भाइ बनेर होइन छिमेकी बनेर कुरा गरौं : राजेन्द्र लिङ्देन नयाँ नक्साले भारतसँगको सम्बन्ध झन् बलियो हुन्छ : विष्णु पौडेल प्रचण्डलाई कमल थापाले भने असन्तुलित मानसिकता संविधान संशोधनमा साना दलको समर्थन संविधान संशोधनका लागि प्रतिनिधिसभामा मतदान प्रक्रिया सुरु बुच्चे होइन, चुच्चे नक्सा अब नेपालको संविधानमा : दुई तिहाइ भन्दा बढी मतले संशोधन पारित सिंगो संसद तरंगित गर्ने राजेन्द्र र उपेन्द्रको दमदार भाषण (भिडियो) यी हुन् संविधान संशोधनमा अनुपस्थित १५ सांसद नेपालको संविधान दोस्रो संशोधन विधेयकको पक्षमा २५८ मत परेको छ। यो प्रतिनिधिसभाको कुल संख्या २७५ को दुई तिहाइभन्दा बढी मत हो। संविधान संशोधनको विपक्षमा शून्य मत परेको छ। राष्ट्रियता अखण्डताका पक्षमा सिंगो संसदले अभूतपूर्वक एकता प्रदर्शन गर्दै उपस्थित सबै दुई सय ५८ सांसदले संविधान संशोधनको पक्षमा मतदान गरेका हुन्। शनिबार प्रतिनिधिसभा बैठकमा भएको छलफलदेखि मतदान हुँदै पारित हुँदासम्म अन्नपूर्ण पोस्ट डटकम अनलाइनले १३ वटा समाचार प्रकाशित गरेको छ।"
यी हुन् संविधान संशोधनमा अनुपस्थित १५ सांसद,"काठमाडौं : शनिबार नेपालको बुच्चे नक्सा चुच्चे पार्न भएको संविधान संशोधनमा १५ जना सांसद अनुपस्थित भएका छन् । संविधान संशोधनको पक्षमा प्रतिनिधिसभामा उपस्थित २५८ सांसदले मतदान गर्दा १५ सांसद अनुपस्थित भएका हुन् । प्रतिनिधि सभामा कुल सांसद २७५ सांसद छन् । २५८ सांसदले संशोधनको पक्षमा मतदान गर्दा विपक्षमा शून्य मत देखियो । संविधान संशोधनमा अनुपस्थित सांसद अमृतादेवी अग्रहरी गोपालबहादुर बम दुलारीदेवी खत्वेनी धनबहादुर बुढा नागेन्द्रकुमार चौधरी प्रमोद साह शिवकुमार मण्डल सरिता गिरी सूर्यनारायणण यादव सूर्यबहादुर केसी हरिबोल गजुरेल ज्ञानकुमारी छन्त्याल प्रतिनिधिसभामा निलम्बित सांसद भने उपस्थित हुन पाएनन् । निलम्बित सांसदमा विजयकुमार गच्छदार, मो आफताव आलम, हरिनारायण रौनियाररेशम चौधरी अनुपस्थित भए । सभामुखलाई भने मत दिने अधिकार हुँदैन ।"
सिंगो संसद तरंगित गर्ने राजेन्द्र र उपेन्द्रको दमदार भाषण (भिडियो),"काठमाडौं : संसदले नयाँ नक्सासहितको संविधान संशोधन पारित गर्नुअघिको छलफलमा समाजवादी जनता दलका नेताद्वय उपेन्द्र यादव र राजेन्द्र महतोले दिएको मन्तव्यले सिंगो संसद तरंगित भयो। राष्ट्रियताका पक्षमा मधेसी नेताले दिएको दमदार भाषणले संसदमा मात्र ताली पाएन, सामाजिक संजालमा समेत गजबले वाहवाही पाएका छन्। मधेसमाथि लाग्ने आरोप तथा आशंकाका तर्कसंगत रुपमा प्रतिवाद गर्दै उनीहरुले कांग्रेस र कम्युनिस्टले गरेको महाकाली सन्धिकै कारण यस्तो अवस्था आएको बताए। महतोले भने, 'मधेसीलाई भारतीय देख्ने कुण्ठा आज हटाई दिनुहोस्। अब राष्ट्रघातीको पहिचान हुनुपर्छ।' उनको प्रश्न थियो, 'मधेशी भनेपछि राष्ट्रियतामा शंका गर्ने? नश्लिय चिन्तन बोकेकाहरू हटाइदेऊ, प्रत्येक मधेसी सेना भएर सीमाको रक्षा गरेको छ।' त्यसैगरी उपेन्द्र यादवले सुगौली सन्धिमा भन्दा पनि पछाडि हटेर महाकाली सन्धि गर्दा नेपाललाई अहित भएको दाबी गर्दै भने, 'महाकाली सन्धि पारित गर्दा लिपुलेक, लिम्पियाधुरा र कालापानी किन थाहा भएन कांग्रेस र कम्युनिस्टका नेताजीहरूलाई ? उनले यतिबेला नक्सा सच्चाएको भनेर गर्व गर्ने कांग्रेस र कम्युनिस्टहरुले अब महाकाली सन्धिमा गल्ती भयो भनेर माफी माग्नुपर्ने बताए। राजेन्द्र महतो उपेन्द्र यादव"
प्रचण्डलाई कमल थापाले भने असन्तुलित मानसिकता,"काठमाडौं : नेपाल कम्युनिस्ट पार्टी (नेकपा)का अध्यक्ष पुष्पकमल दाहाल प्रचण्डको भनाईप्रति राप्रपाका अध्यक्ष कमल थापाले असन्तुलित मानसिकताको संज्ञा दिएका छन्। शनिबार प्रतिनिसभा बैठकमा प्रचण्डको राजतन्त्रले गुमाएको भूमि गणतन्त्रले फिर्ता ल्यायो भन्ने भनाईप्रति थापाले असन्तुलित मानसिकताको संज्ञा दिएका हुन्। राजतन्त्रले गुमाएको भूमि गणतन्त्रले फिर्ता ल्यायो भन्ने प्रचण्डको भ्रामक र पुर्वाग्रही भनाई विकृत, असन्तुलित मानसिकता हो थापाले ट्वीट गरेका छन् १७ हजारको शवमा टेकेर विदेशी स्वार्थमा समर्पित आत्मसमर्पणवादी हुनुको अपराधवोध हो। नेपालको एकिकरणरअखण्डताको रक्षामा राजसंस्थाको महत्वपूर्ण भूमिका ऐतिहासिक सत्य हो। राजतन्त्रले गुमाएको भूमि गणतन्त्रले फिर्ता ल्यायो : प्रचण्ड संसदमा प्रचण्डले के भनेका थिए? नयाँ नक्सासहितको संविधान संशोधन विधेयकमाथि भएको छलफलमा संसदमा बोल्दै प्रचण्डले भने, गणतन्त्रमा हामी राजतन्त्रले गुमाएको भूमि फिर्ता लिने अवस्थामा आइपुग्यौं।प्रचण्डले यो ऐतिहासिक जित भएको उल्लेख गरे। उनले नेपाल गणतन्त्र र लोकतन्त्रसँगै संघीयता र समावेशीताको नयाँ युगमा प्रवेश गरेको प्रष्ट पारे। उनले राष्ट्रिय एकताको पक्षमा यो अभूतपूर्व सहकार्य भएको भन्दै प्रचण्डले यसमा साथ दिने राजनीतिक दल र सबैलाई धन्यवाद दिए। उनले यो सबैको सामुहिक विवेकको प्रतिफल भएको प्रष्ट पारे। उनले यो व्यक्ति विशेषले गरेर मात्र नहुने विषय भएकाले यो सामूहिक सफलता भएको प्रष्ट पारे। ""राजतन्त्रले गुमाएको भूमि गणतन्त्रले फिर्ताल्यायो""भन्ने प्रचण्डको भ्रामक र पुर्वाग्रही भनाई विकृतअसन्तुलित मानसिकता हो। १७हजारको शवमा टेकेर बिदेशी स्वार्थमा समर्पित आत्मसमर्पणवादी हुनुको अपराधवोध हो।नेपालको एकिकरणअखण्डताको रक्षामा राजसंस्थाको महत्वपूर्ण भूमिका ऐतिहासिक सत्य हो।   ()  ,"
नयाँ नक्साले भारतसँगको सम्बन्ध झन् बलियो हुन्छ : विष्णु पौडेल,"काठमाडौं : नेकपा महासचिव विष्णु पौडेलले नयाँ नक्साले भारतसँगको सम्बन्ध झन बलियो हुने बताएका छन् । संविधान संशोधन गर्ने निर्णय कसैकाविरुद्ध छैन, पौडेलले भने, नयाँ नक्साले भारतसँगको सम्बन्ध झन् बलियो बनाउने छ । उनले यो निर्णयले छिमेकीसँगको सम्बन्ध अझ बलियो हुने बताए । नेपाल कहिल्यै पराधिन भएन एउटा कालखण्डमा हाम्रो भूमि अतिक्रमित भयो, पौडेलले भने, नेपालको भौगोलिक अखण्डतालाई नयाँ ढंगले अगाडि बढाउन चाहन्छौँ र सक्छौ भन्ने मेरो विश्वास छ । संविधान संशोधनको पक्षमा मतदान गर्न कांग्रेसको निर्देशन राष्ट्रिय अखण्डताका लागि सबै नेपाली एक हुन्छन् : देउवा राजेन्द्र महतोको प्रश्न : महाकाली सन्धि पारित गर्दा लिपुलेक कहाँ थियो ? मधेसीलाई गाली गर्ने कांग्रेस र कम्युनिस्टले अब माफी माग्नुपर्छ : उपेन्द्र यादव फेरियो भारतीय सेनाप्रमुखको बोली : सहज होला त दुई देशबीच वार्ता ? भारतलाई भाइ बनेर होइन छिमेकी बनेर कुरा गरौं : राजेन्द्र लिङ्देन उनले नक्सा मात्र परिवर्तन नहुने र अतिक्रमित भूमि पनि प्राप्त गरिछाड्ने बताए । नक्सा परिमार्जनबाट अगाडि बढ्दै अतिक्रमित भूमि प्राप्त गर्न सफल हुनेछौँ भन्ने संकल्प यो सदनले गर्नुपर्छ, पौडेलले भने । उनले शक्तिले सत्यलाई पछ्याउनु अपरिहार्य भएको बताए । हामी इतिहासका तथ्यलाई राखेर वार्ता गर्ने र वार्ताबाट समस्याको समाधान गर्ने पक्षमा छौँ, उनले भने, इतिहासका जबरजस्त तथ्य छन् । हामी टेबलमा बसेर हाम्रो हक स्थापित गर्न सक्क्षम हुनेछौँ ।"
संविधान संशोधनमा साना दलको समर्थन,"काठमाडौं : प्रतिनिधिसभाको शनिबारको बैठकमा नेपालको संविधान (दोस्रो संशोधन) विधेयक, २०७७ माथि विभिन्न साना दलले समर्थन जनाएका छन्। प्रतिनिधिसभाको शनिबारको बैठकमा राष्ट्रिय प्रजातन्त्र पार्टीका राजेन्द्रप्रसाद लिङ्देनले संविधान संशोधन गरेर नयाँ नक्शा समावेश गर्ने आजको दिन सबै नेपालीका लागि खुशीको दिन भएकव बताए। 'हामीले नक्सालाई संविधान संशोधन गरेर अगाडि बढाएका छौँ तर यत्तिले मात्रै पुग्दैन, अब जमिन नै फिर्ता लिने गरी वार्ता थाल्नुपर्ने हुन्छ, त्यसका लागि पनि सबै नेपाली एक जुट हुनुपर्छ' उनले भने। राष्ट्रिय जनमोर्चाकी दुर्गा पौडेलले नक्सा सार्वजनिक गर्दै संविधान संशोधनमार्फत कार्यान्वयन गरेर सरकारले साहसिक कार्य गरेको बताउँदै जमिन फिर्ता लिनका लागि आगामी दिनमा कूटनीतिक पहलसँगै विश्वको जनमत पनि लिनुपर्ने उनले बताइन्। नेपाल मजदूर किसान पार्टीका प्रेम सुवालले नेपालको भूमि नेपालका पुर्खाले रगत बनाएर जोगाएको बताउँदै अहिलेको पुस्ताले त्यसलाई संरक्षण गर्नुपर्नेमा जोड दिए। नेपालले लिम्पियाधुरा र कालापानीलगायत भूभागलाई समेटेर सार्वजनिक गरेको नक्सा अन्तरराष्ट्रिय समुदायसम्म पुर्याउनुपर्ने उनको भनाइ थियो।"
मधेसीलाई गाली गर्ने कांग्रेस र कम्युनिस्टले अब माफी माग्नुपर्छ : उपेन्द्र यादव,"काठमाडौं : समाजवादी पार्टीका नेता उपेन्द्र यादवले राष्ट्रियतको विषयमा मधेसीलाई धोती भनेर गाली गर्ने कांग्रेस र कम्युनिस्ट पार्टीका नेताले माफी माग्नुपर्ने बताएका छन् । शनिबार संविधान संशोधन प्रस्तावमाथिको दफावार छलफलमा सहभागी हुँदै सुगौली सन्धि भन्दा पछाडि हटेर महाकाली सन्धि भएको भन्दै उनले कम्युनिस्ट र कम्युनिस्टले राष्ट्रियताको विषयमा माफी माग्नुपर्ने बताएका हुन् । १८१६ मा पास भएको सुगौली सन्धि भन्दा पछाडि हटेर १९९६ मा महाकाली सन्धि गर्ने कम्युनिस्ट र कांग्रेस नेताले आज माफी माग्नुपर्छ, नेता यादवले भने, सुगौली सन्धिले काली नदीलाई सीमाना मानेको छ । नदीको समग्र भागलाई सीमा नदी मानिएको छ । महाकाली सन्धिले यसलाई पछाडि धकेलेको छ । मधेसीलाई धोती भनेर गाली गर्ने कांग्रेस र कम्युनिस्टले यत्तिबेला माफी माग्नुपर्छ । उनले आन्तरिक राष्ट्रियतालाई दह्रो बनाउन आग्रहसमेत गरेका छन् । उनले संसदमा नक्सामा समेटिएको चुच्चो किन गायब भयो ? कसको पालामा भयो ? त्यो खोज्नुपर्ने आवाज उठाए । उनले संविधान संशोधन प्रस्ताव संसदमा आइसकेपछि प्रमाण खोज्न विज्ञ समूह गठन हुनु उल्टो यात्रा भएको भन्दै आपत्ति जनाए । राजतन्त्रले गुमाएको भूमि गणतन्त्रले फिर्ता ल्यायो : प्रचण्ड नक्सा पारितपछि कूटनीतिक पहल तीव्र बनाऊ : कांग्रेस संविधान संशोधनको पक्षमा मतदान गर्न कांग्रेसको निर्देशन राष्ट्रिय अखण्डताका लागि सबै नेपाली एक हुन्छन् : देउवा राष्ट्रियता कसैको एकलौटी होइन : राजेन्द्र महतो राजेन्द्र महतोको प्रश्न : महाकाली सन्धि पारित गर्दा लिपुलेक कहाँ थियो ? हाम्रो पार्टी र संसदीय दलले संविधान संशोधन विधेयकको प्रस्तावलाई सर्वसम्मतले पारित गर्ने निर्णय गरेको छ, यादवले भने, राष्ट्रियताको सवालमा हामी एक ठाउँमा छौँ । नीतिगत कुरामा छलफल होला । तर देशभक्ति र राष्ट्रवाद दह्रो, उनले भने, बहुमतले मात्र होइन सर्वसम्मतले पारित गर्ने र यहाँलाई सहयोग गर्ने निर्णय गरेका छौँ । छिमेकीसँगको असल सम्बन्धलाई असर पर्ने नदिनेगरी समस्याको समाधान वार्ताबाट गर्नुपर्नेमा उनले जोड दिए ।"
राजेन्द्र महतोको प्रश्न : महाकाली सन्धि पारित गर्दा लिपुलेक कहाँ थियो ?,"काठमाडौं : जनता समाजवादी पार्टीका नेता राजेन्द्र महतोले महाकाली सन्धि पारित गर्दा लिपुलेक कहाँ थियो भन्दै प्रश्न गरेका छन् । शनिबार प्रतिनिधिसभा बैठकमा नेपालको संविधान संशोधन विधेयकमाथिको दफावार छलफलमा सहभागी हुँदै महतोले यस्तो प्रश्न गरेका हुन् । उनले सन्धि पारित हुँदा नक्सा स्पष्ट गरेको भए अहिलेको अवस्था नआउने बताएका छन्। राष्ट्रघातीको अब पहिचान गर्नुपर्छ। राष्ट्रघातीलाई झुन्डाउनुपर्छ। राष्ट्रवादको परीक्षा अब मधेसमा नगर्नुस् । मधेसीलाई राष्ट्रघाती भन्ने ?, महतोले भने महाकाली सन्धि गर्दा लिपुलेक कहाँ थियो ?उनले नक्सा बनाएर वा पारित गरेर मात्र नहुने प्रष्ट पारे । जमिन चाहियो । प्रधानमन्त्रीले अब भूमि दिनुपर्यो नेपाली जनतालाई, उनले भने । नयाँ नक्सासहितको संविधान संशोधन पारित हुँदै (लाइभ) सरिता गिरीको प्रस्ताव खारेज राजतन्त्रले गुमाएको भूमि गणतन्त्रले फिर्ता ल्यायो : प्रचण्ड नक्सा पारितपछि कूटनीतिक पहल तीव्र बनाऊ : कांग्रेस संविधान संशोधनको पक्षमा मतदान गर्न कांग्रेसको निर्देशन राष्ट्रिय अखण्डताका लागि सबै नेपाली एक हुन्छन् : देउवा राष्ट्रियता कसैको एकलौटी होइन : राजेन्द्र महतो नेता महतोले नक्सा मात्र नभएर भूमि फिर्ता ल्याउनुपर्नेमा जोड दिए । प्रधानमन्त्रीले नक्सा बनाउने प्रस्ताव ल्याउनु भयो, हामीले सर्वदलीय बैठककमा भन्यौ नक्सा मात्रै होइन, भूमी पनि फिर्ता लिन पहल गर्नुहोस्, महतोले भने, कालापानी, लिपुलेक, लिम्पियाधुरा नेपालको भूमी हो, त्यसैले अनुसुची संशोधन गर्न प्रस्ताव पेश भएको हो। मधेसीले राष्ट्रियताका कुरा गर्छ ? भनेर सोधिन्छ तर राष्ट्रियता एकल हुन्न, सबैको हुन्छ। मधेसी जनताले सीमाको रक्षा गरेका छन्, सेना पुलिस जानु पर्दैन ।"
"बुच्चे होइन, चुच्चे नक्सा अब नेपालको संविधानमा : दुई तिहाइ भन्दा बढी मतले संशोधन पारित","काठमाडौं : संघीय संसदको प्रतिनिधिसभा बैठकबाट संविधान संशोधन विधेयक सर्वसम्मत पारित भएको छ । योसँगै अब नेपालको संविधानमा बुच्चे होइन चुच्चे नक्सा समेटिने भएको छ। निशान छाप भित्र समेटिएको नेपालको नक्सा परिवर्तन गर्न भएको संविधान संशोधन प्रस्तावमाथिको दफावार छलफलपछि प्रतिनिधिसभाबाट सर्वसम्मतपारित भएको घोषणा सभामुख अग्निप्रसाद सापकोटाले गरेका हुन् । निशान छापमा अंकित नेपालको नक्सालाई नेपालको सीमा अनुकुल परिवर्तन गर्नका निम्ति संविधान संशोधन हुन लागेको हो । नेपालको संविधान दोस्रो संशोधन विधेयकको पक्षमा २५८ मत परेको छ । यो प्रतिनिधिसभाको कुल संख्या २७५ को दुई तिहाइ भन्दा बढी मत हो । संविधान संशोधनको विपक्षमा शून्य मत परेको छ । प्रतिनिधिसभाबाट संविधान संशोधन प्रस्ताव दुई तिहाइ बढी बहुमतले पारित भएसँगै नेपालको बुच्चे नक्सालाई चुच्चे बनाउन अन्नपूर्ण पोस्ट्ले अगुवाइ गरेको अभियान सार्थक अनि सफल भएको छ। लिम्पियाधुरा, लिपुलेक र कालापानी समेटिएको नयाँ नक्शा संविधानमा संस्थागत भएको छ। राष्ट्रियता अखण्डताका पक्षमा सिंगो संसद्ले अभूतपूर्वक एकता प्रदर्शन गर्दै उपस्थित सबै दुई सय ५८ सांसदले संविधान संशोधनको पक्षमा मतदान गरेका हुन् । भारतले अतिक्रमण गरेका लिम्पियाधुरा, लिपुलेक र कालापानी समेटेर नयाँ नक्सा जारी गरेपछि सरकारले त्यस अनुसारको संविधानको अनूसूचीमा रहेको नक्सा अद्यावधि गर्न जेठ ९ मा संशोधन विधेयक संसदमा दर्ता गरेको थियो। राष्ट्रियता, भौगोलिक अखण्डता र स्वाधिनताका पक्षमा एक हुने भन्दै उक्त संशोधन विधेयकको पक्षमा सबै दल एक मत भएका हुन् । यसअघि प्रतिनिधिसभामा जेठ २७ गते संशोधन विधेयकमाथि विचार गरियोेस् भन्ने सरकारको प्रस्तावका पक्षमा सबै दल एक भएका थिए। सुरुदेखि नै नयाँ नक्साको निर्णयमा विरोध जनाएकी समाजवादी पार्टीकी सांसद सरिता गिरीले दर्ता गरेको संशोधन प्रस्ताव भने खारेज भएको छ । राष्ट्रियता कसैको एकलौटी होइन : राजेन्द्र महतो राजेन्द्र महतोको प्रश्न : महाकाली सन्धि पारित गर्दा लिपुलेक कहाँ थियो ? मधेसीलाई गाली गर्ने कांग्रेस र कम्युनिस्टले अब माफी माग्नुपर्छ : उपेन्द्र यादव फेरियो भारतीय सेनाप्रमुखको बोली : सहज होला त दुई देशबीच वार्ता ? भारतलाई भाइ बनेर होइन छिमेकी बनेर कुरा गरौं : राजेन्द्र लिङ्देन नयाँ नक्साले भारतसँगको सम्बन्ध झन् बलियो हुन्छ : विष्णु पौडेल प्रचण्डलाई कमल थापाले भने असन्तुलित मानसिकता संविधान संशोधनमा साना दलको समर्थन संविधान संशोधनका लागि प्रतिनिधिसभामा मतदान प्रक्रिया सुरु कानुनमन्त्री डा शिवमाया तुम्बाहाङफेले प्रतिनिधिसभामा दफावार छलफलको लागि राखिएको निशानछापमा मुलुकको नयाँ नक्सा प्रतिस्थापन गर्ने प्रस्तावको पक्षमा पुष्पकमल दाहाल प्रचण्ड, शेरबहादुर देउवा, राजेन्द्र महतो, उपेन्द्र यादव, राजेन्द्र लिङ्देन, दुर्गा पौडेल, प्रेम सुवाल, विष्णुप्रसाद पौडेल, डा शशांक कोइराला, भीमबहादुर रावल, प्रकाशमान सिंह, पम्फा भुसाल, ज्ञानेन्द्रबहादुर कार्की, गोकर्णराज विष्ट, देवेन्द्रराज कँडेल, देवेन्द्र पौडेल, डाअमरेशकुमार सिंह, गणेशसिंह ठगुन्ना, डा मीनेन्द्र रिजाल, दिलेन्द्रप्रसाद बडु, उमा रेग्मी, रामबहादुर विष्ट र लालबाबु पडित धारणा राखेका थिए । सबै सांसदले राष्ट्रियताको विषयमा एकमत हुनु नेपालीको विशेषता भएको उल्लेख गरे ।"
प्रधानमन्त्रीको प्रतिक्रिया : अब भूमि फिर्ताका लागि भारतसँग वार्ता हुन्छ,"काठमाडौं : प्रधानमन्त्री केपी शर्मा ओलीले नेपालको नयाँ नक्सासहित समावेश गरिएको संविधान संशोधन विधेयक प्रतिनिधिसभाबाट पारित भएसँगै अब छिमेकी मुलुक भारतसँग मिचिएको भूमि फिर्ताका लागि वार्ता हुने बताएका छन्। प्रतिनिधिसभाको शनिबारको बैठकबाट बाहिरिने क्रममा पत्रकारको जिज्ञासामा प्रधानमन्त्री ओलीले संविधान संशोधनमा सर्वसम्मत मत देखिनु राष्ट्रियता र जनताको पक्षमा राम्रो कुरा भएको बताए। बुच्चे होइन, चुच्चे नक्सा अब नेपालको संविधानमा : दुई तिहाइ भन्दा बढी मतले संशोधन पारित बुच्चे नक्सालाई चुच्चे बनाउने अन्नपूर्णको अभियान सफल संविधान संशोधन विधेयक : दफावार छलफलदेखि पारितसम्मका १३ समाचार आगामी प्रक्रिया के हुन्छ भन्ने पत्रकारको प्रश्नमा प्रधानमन्त्री ओलीले भने 'संविधान संशोधन एक ढङ्गले सर्वसम्मत रुपमा पारित भएको छ। केही सांसदहरु अनुपस्थित भएको मात्रै हो। यसको विपक्षमा कोही छैन्, अब भारतसँग वार्ता हुनेछ।'"
संविधान संशोधनको पक्षमा मतदान गर्न कांग्रेसको निर्देशन,काठमाडौं : प्रमुख प्रतिपक्ष दल नेपाली कांग्रेसले संविधान संशोधन (दोस्रो संशोधन) विधेयकको पक्षमा मतदान गर्न निर्देशन दिएको छ। शनिबार कांग्रेस संसदीय दलको बैठकले संशोधन विधेयकको पक्षमा मतदान गर्न निर्देशन दिएको हो। 'नेपालको संविधानको धारा९ को उपधारा (२)सँग सम्बन्धित अनुसूची३ मा रहेको नेपालको निशान छाप परिवर्तनका लागि नेपाल सरकारले प्रस्तुत गरेको नेपालको संविधान दोस्रो संशोधन विधेयक २०७७ माथि २०७७ जेठ ३१ गते बस्ने प्रतिनिधिसभा बैठकमा मतदान हुने हुँदा उक्त बैठकमा नेपाली कांग्रेसका माननीय सदस्यहरुलाई अनिवार्य अउपस्थित भई उक्त विधेयकको पक्षमा अनिवार्य मतदान गर्नका लागि संसदीय दलको बैठकले गरेको छ' कांग्रेसद्वारा जारी विज्ञप्तिमा भनिएको छ।
राजतन्त्रले गुमाएको भूमि गणतन्त्रले फिर्ता ल्यायो : प्रचण्ड,"काठमाडौं : नेपाल कम्युनिस्ट पार्टीका अध्यक्ष एवम् प्रतिनिधिसभा सदस्य पुष्पकमल दाहाल प्रचण्डले राजतन्त्रले गुमाएको नेपाली भूमी गणतन्त्रले फिर्ता ल्याएको बताएका छन् । शनिबार प्रतिनिधिसभा बैठकमा संविधान संशोधन विधेयकमाथिको दफावार छलफलमा सहभागी हुँदै प्रचण्डले यस्तो बताएका हुन् । नयाँ नक्सासहितको संविधान संशोधन विधेयकमाथि भएको छलफलमा बोल्दै प्रचण्डले भने, गणतन्त्रमा हामी राजतन्त्रले गुमाएको भूमि फिर्ता लिने अवस्थामा आइपुग्यौैँ । प्रचण्डले यो ऐतिहासिक जित भएको उल्लेख गरे । उनले नेपाल गणतन्त्र र लोकतन्त्रसँगै संघीयता र समावेशीताको नयाँ युगमा प्रवेश गरेको प्रष्ट पारे । कांग्रेस संसदीय दलको बैठक बस्दै नयाँ नक्सासहितको संविधान संशोधन पारित हुँदै (लाइभ) सरिता गिरीको प्रस्ताव खारेज उनले राष्ट्रिय एकताको पक्षमा यो अभूतपूर्व सहकार्य भएको भन्दै प्रचण्डले यसमा साथ दिने राजनीतिक दल र सबैलाई धन्यवाद दिए । उनले यो सबैको सामुहिक विवेकको प्रतिफल भएको प्रष्ट पारे । उनले यो व्यक्ति विशेषले गरेर मात्र नहुने विषय भएकाले यो सामूहिक सफलता भएको प्रष्ट पारे ।"
भारतको असन्तुष्टि : नेपालको दावी ऐतिहासिक तथ्यमा आधारित छैन,"नयाँदिल्ली : नेपालको संसदले संविधान संशोधन विधेयक पारित गरेको निर्णयलाई भारत सरकारले अस्वीकार गरेको छ । लिपुलेक, लिम्पियाधुरा र कालापानी सहितको नयाँ नक्सालाई मान्यता दिन संविधान संशोधन गरिएकोमा भारतले अस्वीकार गरेको हो । शनिबार बसेको संसदबाट सर्वसम्मतबाट संविधान संशोधन विधेयक पारित भएको हो । तर भारतको विदेश मन्त्रालयले भने नेपालको दावी ऐतिहासिक तथ्य र प्रमाणका आधारमा नभएको प्रतिक्रिया दिएको छ । नेपालले जारी गरेको नक्सामा समेटिएको भूभागलाई समेत भारत सरकारले आफ्नै भूमि रहेको दावी फेरि दोहोर्याएको छ । भारतीय विदेश मन्त्रालयका प्रवक्ता अनुराग श्रीवास्तवले शनिबार नै यस्तो प्रतिक्रिया दिएका हुन् । श्रीवास्तवले भारतले सीमाको बारेमा आफ्नो पोजिसन स्पष्ट पारिसकेको पनि बताएका छन् । नेपालका प्रधानमन्त्री केपी ओलीले भने अब वार्ताबाट भूमि फिर्ता लिने प्रक्रिया अघि बढाइने जनाएका छन् ।"
आस्थाका बन्दीलाई सर्वोच्चको शरण,"काठमाडौं : चौथोपल्टको बन्दीप्रत्यक्षीकरण आदेशपछि खोटाङ तुहाचुङका चक्रबहादुर खत्रीलाई आइतबार राष्ट्रिय मानवअधिकार आयोगको जिम्मामा रिहा गरियो। खत्रीलाई प्रहरीले पटकपटक छाड्दै थुन्दै गरेपछि सर्वोच्च अदालतले गत वैशाख २८, जेठ २, जेठ १५ र जेठ २३ गते रिहाइको आदेश भयो। खत्रीसहित चारजना बन्दीलाई रिहाइको आदेशपछि पनि पटकपटक समात्दै थुन्दै गरिएको छ। डेढ महिने अवधिमा खत्री जस्तै २१ जना आस्थाका बन्दीले रिहाइका लागि सर्वोच्च गुहारेका छन्। बन्दीप्रत्याक्षीकरण आदेश गर्दा सर्वोच्चले पटक पटक निरन्तर थुना, वस्तुनिष्ट आधार र कारण नदेखिएको, आस्था र विचार, बिना आधार पक्राउ, प्रहरीको प्रवृत्त भावना, पूर्वावस्थाबिना अभद्र व्यवहारको गलत आरोप, दशी प्रमाण बरामद नभएको, मौकामा पक्राउ गर्न नसकेको, एउटा कसुरमा मुद्दा नचलाई अर्कोमा अनुसन्धान गर्न भनि थुनामा राखिएको जस्ता कारण उल्लेख गरेको छ। यसबीचमा चैत ११ गते धिरिन्द्राकुमारी उपाध्याय र नविन विश्वकर्मा, २०७७ वैशाख ११ गते केशबबहादुर बाठा, सन्तोष सुवेदी, पुष्टमान घर्तीमगर र दिलिप चन्द, वैशाख १५ गते लोकेन्द्र विक, २२ गते दिलिप चन्द र २३ गते बन्धुकुमारी चन्दलाई थुनामुक्तिको आदेश भयो। यस्तै वैशाख २४ गते मीना चलाउने र लोकेश जोशीको हकमा बन्दीप्रत्यक्षीकरण आदेश जारी भयो। वैशाख २८ गते चक्रबहादुर खत्री, ३० गते मुकुन्द श्रेष्ठ, दिलिप चन्द र रामबहादुर कुँवरलाई रिहाइको आदेश भयो। यीमध्ये चन्दलाई दोस्रोपल्ट रिहाइको आदेश भएको हो। यसैगरी गत जेठ ६ गते तीर्थ राई, ७ गते पुरनबहादुर वली, ८ गते ईन्द्रबहादुर नकडोली, १४ गते लेखराज गजमेर, जेठ १६ गते ईश्वर पाण्डे र जेठ १९ गते दुर्गाप्रसाद सुवेदीलाई थुनामुक्तिको आदेश भयो। पछिल्लोपल्ट गत मंगलबार पक्राउ परेका अधिवक्ता चिरञ्जिवी ढकाल पनि सर्वोच्चको आदेश अनुसार आइतबारै छुटेका छन्। राई पूर्व नवलपरासी सिडिओले मागेको पाँच हजार धरौटी बुझाउन नसकेर चितवन जेलमा थुनिएका छन्। अर्का बन्दी गजमेर सर्वोच्चको रिहाइ आदेशपछि पनि निरन्तर थुनामा राखिएका व्यक्ति हुन्। पाण्डेलाई पनि रिहाइलगत्तै पटकपटक पक्राउ गर्दै थुनामा राखिएको छ। अदालतको रिहाइ आदेशलगत्तै पुनः पक्राउ गर्ने र अर्को फरक मुद्दा चलाउने प्रयोजनका लागि थुनामा राख्ने गरेको भन्दै सर्वोच्चले प्रहरी अधिकारीमाथि कारबाही चलाउने चेतावनीसमेत दिँदै आएको छ। यसैबीच ललितपुर अदालतले मंगलबार साधारण तारेखमा छाड्न आदेश दिएलगतै विप्लप पार्टीकी नेतृ उमा भुजेललाई काठमाडौं प्रहरीले पुनः पक्राउ गरेको छ। राज्यविरुद्धको कसूर मुद्दामा भुजेललाई गोरखा अदालतले गत जेठ २५ गते साधारण तारिखमा रिहा गरेलगत्तै पुनः पक्राउ गरी काठमाडौं ल्याइएको थियो। पहिले पनि पक्राउ परेकी भुजेल गत वर्षको भदौमा सर्वोच्चको आदेश बमोजिम जेल मुक्त भएकी थिइन्। सरकारले कि त सही ढंगले मुद्दा चलाउनु पयो। कम्युनिस्ट सरकारबाटै लोकतन्त्रमा आस्थाका आधारमा थुनामा राख्दै वैयक्तिक स्वतन्त्रतामा आघात पुरयाउने काम भयो, बन्दीका रिटमा सहजीकरणको भूमिकामा रहेका वरिष्ठ अधिवक्ता एकराज भण्डारीले भने, असहिष्णुता देखियो। यो गम्भीर र दुःखद् बिषय हो।"
कांग्रेस संसदीय दलको बैठक बस्दै,"काठमाडौं : नेपाली कांग्रेस संसदीय दलको बैठक आज बस्ने भएको छ । कांग्रेस संसदीय दलले आज एक विज्ञप्ति जारी गरी दिउँसो १२३० बजे बैठक सङ्घीय संसद् भवन नयाँ बानेश्वरस्थित ल्होत्से हलमा बस्न लागेको जानकारी दिएको हो । कांग्रेस संसदीय दलका प्रमुख सचेतक बालकृष्ण खाँडले संविधान संशोधन र समसामयिक राजनीतिक घटनाक्रमका बारेमा छलफल गर्न बैठक आह्वान गरिएको जानकारी दिए । कांग्रेसले यस अगाडि नै सशोधन विद्येयकमा मतदान गर्ने निर्णय गरिसकेको छ। भारतले अतिक्रमण गरेका लिम्पियाधुरा, लिपुलेक र कालापानीसहितको नयाँ नक्साअनुसार संविधानको अनुसूची संशोधन गर्न सरकारले विद्येयक पेश गरेको छ।मंगलबारको प्रतिनिधिसभा बैठकमा कानुन न्याय तथा संसदीय मामिलामन्त्री डा शिवमाया तुम्बाहाङफेले नेपालको संविधान दोस्रो संशोधन विधेयक२०७७ माथि विचार गरियोस भनी पेश गरेको प्रस्ताव सर्वसम्मतिले स्वीकृत भइसकेको छ। संविधान संशोधन प्रस्तावमाथि भएको सैद्धान्तिक छलफलमा सहभागी भएका सबै सांसदले संविधान संशोधनको समर्थन जनाएका थिए। सैद्धान्तिक छलफलपछि सभामुख अग्निप्रसाद सापकोटाले निर्णायार्थ प्रस्तुत गरेको संविधान संशोधन विधेयक माथि विचार गरियोस् भन्ने सैद्धान्तिक प्रस्ताव सर्वसम्मतले स्वीकृत भएको घोषणा गरेका हुन् । सरकारको संशोधन विधेयक संसदबाट आज पारित गर्ने कार्यसूची छ।"
"संविधान संशोधन विधेयक पारित आज, सरिता गिरीको प्रस्ताव पेश नहुने","काठमाडौं : नयाँ नक्सा खारेज गर्न समाजवादी पार्टीकी सांसद सरिता गिरीको प्रस्तावलाई छलफलमा नलगी सरकारको संशोधन विधेयक संसदबाट पारित गर्ने तयारी भएको छ। भारतले अतिक्रमण गरेका लिम्पियाधुरा, लिपुलेक र कालापानीसहितको नयाँ नक्साअनुसार संविधानको अनुसूची संशोधन गर्न सरकारले पेश गरेको संशोधन विधेयक खारेज गर्न सांसद गिरीले संशोधन दर्ता गरेकी थिइन्। मुलुकको राष्टियता, सार्वभौमसत्ता, स्वाधीनता तथा संसद नियमावलीविपरित गिरीले प्रस्ताव राखेको भन्दै उक्त प्रस्ताव संसदको छलफलमा नलगिने संसदको उच्च स्रोतले जानकारी दिएको छ। जनताको सार्वभौमसत्ता र राजकीयसत्ताको उच्च तहमा राष्टियताविरुद्धको प्रस्ताव रेकर्ड राख्न नहुनेमा सबै दल एकमत भएका छन्। सांसद गिरीकै पार्टी समाजवादीले पनि संशोधन फिर्ता लिन निर्देशन दिएकाले उनको प्रस्तावलाई संसदको छलफलमा नलैजाने तयारी गरिएको संसद सचिवायल स्रोत बतायो। राष्टियताविरुद्धको प्रस्तावलाई संसदमा छलफल गरेर यस्तो विषय संसदको रेकर्डमा राख्नुहुन्न भन्नेमा सबै दल एकमत छन स्रोतले भन्योनयाँ नक्सा अद्यावधिक गर्ने सरकारको विधेयकलाई सर्वसम्मत पारित गरेर राष्टियताको एकता सन्देश दिनुपर्छ भन्नेमा सबै दलले सभामुख र संसद सचिवालयको ध्यानाकर्षण गराएका छन। सांसद गिरीले भने संशोधन फिर्ता नलिई संसदमा नक्साविरुद्ध आफनो मत रेकर्ड गराउन खोजेको दलहरुको बुझाई छ। प्रतिनिधिसभा नियमावलीको नियम ७४ मा मूल प्रस्तावको सिद्धान्तविपरित संशोधन राख्न नपाइने स्पष्ट व्यवस्था गरेको छ। सरकारले संविधानको अनुसूची (३) मा रहेको निशान छापभित्र रहेको मुलुकको पुरानो नक्सा परिवर्तन गर्न संशोधन विधेयक दर्ता गरेको थियो। तर गिरीले विधेयकको मुल प्रस्ताव नै आधार र प्रमाणबिना भएको भन्दै खारेजीको प्रस्ताव गरेकी छिन्। संसद नियमावलीको नियम ७६ ले संशोधन विधेयकमाथि परेका संशोधन स्वीकृत र अस्वीकृत गर्ने अधिकार सभामुखलाई दिएको छ। सभामुखज्यूले यो प्रस्ताव अस्विकृत गरी सरकारको संशोधन विधेयक अघि बढाउनुहुन्छ। स्रोतले भन्यो। नयाँ नक्सा अनुसार संविधान संशोधन विधेयक प्रतिनिधिसभाबाट शनिबार पारित हुंदैछ। संसद सचिवालयले सरकारले पेश गरेको संशोधन विधेयकमाथि दफावार छलफल गरी पारित गर्ने सम्भावित कार्यसूची शुक्रबार नै सार्वजनिक गरिसकेको छ। भारतले अतिक्रमण गरेका लिम्पियाधुरा, लिपुलेक र कालापानी समेटेर नयाँ नक्सा जारी गरेपछि सरकारले त्यस अनुसारको संविधानको अनूसूचीमा रहेको नक्सा अद्यावधि गर्न जेठ ९ मा संशोधन विधेयक संसदमा दर्ता गरेको थियो। राष्टियता, भौगोलिक अखण्डता र स्वाधिनताका पक्षमा एक हुने भन्दै उक्त संशोधन विधेयकलाई सैद्धान्तिक रुपमा सबै दलले स्वीकार गरेका थिए। प्रतिनिधिसभामा जेठ २७ गते संशोधन विधेयकमाथि विचार गरियोेस् भन्ने सरकारको प्रस्तावका पक्षमा सबै दल एक भएका थिए। सुरुदेखि नै नयाँ नक्साको निर्णयमा विरोध जनाएकी समाजवादी पार्टीकी सांसद सरिता गिरीले भने आधार र प्रमाण्ण्बिना नयाँ नक्सा जारी गरिएको भन्दै सरकारको संशोधन विधेयकमाथि संशोधन दर्ता गरेकी थिइन। गिरीको पार्टी समाजवादीले संशोधन फिर्ता लिन निर्देशन दिदैँ फिर्ता नलिए कारवाहीको चेतावनी दिए पनि गिरीले फिर्ता लिएकी छैनन। संसद सचिवालयले सरकारको संशोधन विधेयकमाथि संशोधन राख्ने र फिर्ता लिने समय शुक्रबार राति साढे ८ बजेसम्म निर्धारण गरेको थियो। तर सचिवालय स्रोतका अनुसार निर्धारित समयभित्र गिरीले फिर्ता लिएकी छैनन। समाजवादीले के गर्ला ? समाजवादीका प्रमुख सचेतक उमाशंकर अरगरियाले सांसद गिरीले प्रस्ताव फिर्ता नलिएपछि शनिबार बिहान ११ बजे संसदीय दलको बैठक आह्वान गरिएको जानकारी दिए। दलको बैठकपछि मात्र सांसद गिरीको प्रस्ताव र उनीबारे निर्णय हुने अरगरियाले बताए। प्रतिनिधिसभा नियमावलीको व्यवस्था नियम ७४ : संशोधन सम्वन्धी शर्त : कुनै प्रस्तावको सम्वन्धमा संशोधन प्रस्ताव पेश गर्दा देहायका शर्तको पालना गर्नुपर्ने छ। (क) मुल प्रस्तावको सिद्धान्त विपरित हुन नहुने, (ख) मल प्रस्तावको विषयसँग सम्वद्ध हुनुपर्ने (ग) बैठकले पहिले गरिसकेको निर्णयसँग बाझिएको हुन नहुने नियम ७६ : संशोधन स्वीकृत गर्ने वा नगर्ने अधिकार : (१) प्रस्तावमाथि पेश गरिने संशोधन स्वीकृत गर्ने वा नगर्ने अधिकार सभामुखलाई हुनेछ।"
सरिता गिरीको प्रस्ताव खारेज,काठमाडौं : समाजवादीकी नेतृ सरिता गिरीले संविधान संशोधन विधेयक प्रस्ताव खारेज भएको छ। गिरीले विधेयकमाथि दर्ता गराएको प्रस्ताव शनिबार प्रनिधिसभाको बैठकमा सभामुख अग्निप्रसाद सापकोटाले खारेज गरेका हुन्। सांसद गिरीको संशोधन प्रस्ताव नियमावली विपरीत भएकाले सभामुखले खारेज गरेको बताइएको छ। यसैबीच आफ्नो प्रस्ताव खारेज भएपछि गिरी संसद भवनबाट बाहिरिएकी छिन्।
नक्सा पारितपछि कूटनीतिक पहल तीव्र बनाऊ : कांग्रेस,"काठमाडौं : नेपाली कांग्रेसले नयाँ अद्यावधिक नक्सा संविधानको अनुसूची३ मा समाविष्ट भएपछि कालापानी क्षेत्रमा नेपालको निर्बाध हक स्थापित गर्नका लागि उच्चस्तरीय कूटनीतिक पहल गर्न सरकारसँग आग्रह गरेको छ। सङ्घीय संसद्मा प्रस्तुत उक्त संविधान संशोधनको प्रस्ताव आज संसद्बाट पारित गर्ने कार्यसूची छ। प्रमुख प्रतिपक्षी दल कांग्रेसले शनिबार विज्ञप्तिमार्फत लिम्पियाधुरा, लिपुलेक र कालापानीसहितको नेपालको नक्सा पारित हुनुसँगै भूमि फिर्ताको राष्ट्रिय अभियान दोस्रो चरणमा प्रवेश हुने र राष्ट्रियताका प्रश्नमा यो राष्ट्रिय ऐक्यबद्धता महत्वपूर्ण हुने जनाएको छ। साथै कांग्रेसले देशका विभिन्न ठाउँमा केही दिनयता भइरहेका प्रदर्शनलाई कोरोनाविरुद्धको सङ्घर्षमा सरकारको कमजोरीप्रतिको असन्तुष्टि र आक्रोशका रूपमा टिप्पणी गरेको छ। पार्टी प्रवक्ता विश्वप्रकाश शर्माद्वारा जारी विज्ञप्तिमा प्रदर्शनमा अभिव्यक्त जनभावनालाई सम्बोधन गर्न माग गर्दै कुनै पनि ढङ्गले बल प्रयोग गर्ने कार्य नगर्न भनिएको छ। कांग्रेसले पिसिआर परीक्षण व्यापक गर्न, स्वास्थ्य सामग्री पर्याप्त व्यवस्था गर्न, क्वारेन्टिनलाई मापदण्डयुक्त बनाउन र विदेशमा अप्ठ्यारोमा रहेका नेपालीको यथाशीघ्र उद्धारका लागि सरकारसमक्ष युद्धस्तरमा कार्य गर्न पुनः माग गरेको छ। यसैगरी प्रवक्ता शर्माले कांग्रेस केन्द्रीय समितिको यही जेठ २६ गतेको बैठकले निर्णय गरेअनुरुप आगामी असार २ गते केन्द्र, सात प्रदेश, ७७ जिल्ला र विदेशस्थित दूतावासमार्फत पनि सरकारलाई एकसाथ विशेष ज्ञापनपत्र दिने कार्यक्रम तय गरिएको जानकारी दिएका छन्।"
सडकमा प्रदर्शन स्थगन गर्न साझा पार्टीको आग्रह,"काठमाडौं : साझा पार्टीले सरकारबाट कोरोना रोकथाम, नियन्त्रण तथा उपचारमा राज्यको खर्चको फाँटवारी सार्वजनिक र महामारीविरुद्धका योजनालाई थप प्रभावकारी बनाउने प्रतिबद्धता जनाएकाले प्रदर्शन स्थगन गर्न आह्वान गरेको छ। सो पार्टीले आज विज्ञप्ति जारी गरी पछिल्ला दिनमा भएका प्रदर्शनलाई सम्बोधन गरी पिसीआर परीक्षणको दायरा थप बढाउन सरकारले जारी गरेको सार्वजनिक प्रतिबद्धतालाई शङ्काको सुविधासहित स्वागत गरेको जनाएको हो। उपप्रधानन्त्री एवं रक्षामन्त्री ईश्वर पोखरेल नेतृत्वको कोरोना रोकथाम उच्चस्तरीय समन्वय समितिको शुक्रबारको बैठकको निर्णयबाट उक्त प्रतिबद्धता सार्वजनिक भएको थियो। साझा पार्टीका सहप्रवक्ता शरदराज पाठकद्वारा जारी विज्ञप्तिमा सरकारको सार्वजनिक प्रतिबद्धता र कोरोनाको बढ्दो सङ्क्रमणको पृष्ठभूमिमा हाल जारी प्रदर्शनलाई केही दिनका लागि स्थगन गरेर सरकारले वाचाअनुरूपका काम गरेनगरेको मूल्याङ्कन गर्न आम नागरिकलाई अपिल गरिएको छ। आज प्रतिनिधिसभाबाट लिम्पियाधुरा, लिपुलेक तथा कालापानी समेटिएको नेपालको नयाँ नक्सासहितको निसान छापका लागि संविधान संशोधन हुने कार्यसूची भएकाले सम्पूर्ण नेपालीहरूलाई नयाँ नक्सा राख्ने गरी निसान छाप संशोधन गर्ने संसद्को ऐतिहासिक निर्णयलाई स्वागत गर्दै राष्ट्रियताको सवालमा संसद्भित्र र बाहिरका दलसहित सम्पूर्ण देशवासी एकढिक्का रहेको सन्देश अन्तर्राष्ट्रिय जगत्मा प्रवाह गर्न पनि हार्दिक आह्वान गरिएको छ।"
सरकारी पोर्टलमा पुरानै नक्सा,"काठमाडौं : नेपाल सरकारको आधिकारिक पोर्टलमा पुरानै नक्सा राखिएको छ। नेपाल सरकारले नयाँ नक्सा जारी गरेको महिना दिन हुन लाग्दा पनि आधिकारिक पोर्टलमा लिम्पियाधुरासहित नक्सा राखिएको छैन। आधिकारिक पोर्टलमा प्रवेश गर्दा सबैभन्दा पहिले नक्सा नै आउँछ। त्यहाँ पुरानै नक्सा स्पष्ट देख्न सकिन्छ। पुरानो कालापानी र लिपुलेकसम्म मात्रै समेटिएको नक्सा पोर्टलमा छ। नेपालका ७ प्रदेश, सात सय ५३ स्थानीय तहका साथै देशको इतिहास, भूगोल, भाषा, जनता, ठाउँलगायत सबै जानकारी प्राप्त गर्ने माध्यम नै आधिकारिक पोर्टल हो। देशको सबै जानकारी हुने पोर्टलमा नेपालको नक्सा नै गलत राख्नु गैरजिम्मेवारीपन भएको जानकारहरू बताउँछन्। मन्त्रिपरिषद्ले जेठ ५ गते निर्णय गरेर ७ गते लिम्पियाधुरासहित नक्सा जारी गरेको थियो। नक्सा राजपत्रमा प्रकाशन भएपछि भूमि व्यवस्था, सहकारी तथा गरिबी निवारण मन्त्रालयले सबै मन्त्रालयमा नयाँ नक्सा प्रयोगका लागि परिपत्र गरेको थियो। मन्त्रालयका प्रवक्ता एवं सहसचिव जनकराज जोशीले राजपत्रमा प्रकाशन हुनेबित्तिकै नयाँ नक्सा प्रयोग गर्न सबै मन्त्रालय, संवैधानिक निकाय, सरकारी कार्यालयमा परिपत्र गरेको जानकारी दिए। जेठ ५ मा राजपत्रमा प्रकाशन भयो, हामीले तत्कालै नयाँ नक्सा प्रयोग गर्न सबै सरकारी निकायमा परिपत्र गरेका हौं, उनले भने। प्रधानमन्त्री तथा मन्त्रिपरिषद्को कार्यालयमार्फत सबै प्रदेश, संघीय मामिला तथा सामान्य प्रशासन मन्त्रालय र सबै स्थानीय निकायमा नयाँ नक्सा प्रयोग गर्न परिपत्र गरिएको छ। परराष्ट्र मन्त्रालयमार्फत कूटनीतिक नियोग, विदेशस्थित नेपाली राजदूतावासमा पत्राचार भइरहेको छ। सरकारले नक्सा जारी गरिसकेकाले अब सबैले लिम्पियाधुरासहितको नयाँ नक्सा अनिवार्य रूपमा प्रयोग गर्ने जोशीले बताए। नापी विभागले पनि नयाँ नक्सा प्रयोग गर्न सबैलाई आह्वान गर्दै सार्वजनिक सूचना जारी गरिसकेको छ। तर, सरकारकै जिम्मेवार निकायमा अझै गलत नक्सा प्रयोग गरिरहेका छन्। संविधान संशोधनपछि मन्त्री, सांसदको लोगो, लेटर प्याड, छाप, साइनबोर्ड, वेबसाइटमा निसान छाप परिवर्तन गर्नुपर्ने भूमि सहसचिव जोशीले बताए। लिम्पियाधुरासहित नक्सा संविधानको निसान छापमा राख्ने प्रस्ताव संसद्मा छ। सिंगो संसद् प्रस्तावको पक्षमा उभिएको छ। प्रक्रियागत रूपमा मात्रै पारित हुन बाँकी छ। विश्वविद्यालय, विद्यालयका पाठ्य सामग्रीमा अनिवार्य रूपमा नयाँ नक्सा राखेर मात्रै प्रकाशन गरी वितरण गर्नुपर्ने उनले बताए। पुस्तकलगायत शैक्षिक सामग्रीमा नयाँ राखेर मात्रै प्रकाशन गरी वितरण गर्नुपर्छ, उनले भने।"
विस्फोट पदार्थ भण्डारण गरेको भन्दै विप्लव कार्यकर्ता पक्राउ,"ललितपुर : कोठा भाडामा लिएर विस्फोट पदार्थ भण्डारण गर्दैआएको भन्दै विप्लव माओवादीका एक कार्यकर्तालाई प्रहरीले पक्राउ गरेको छ । महानगरीय प्रहरी परिसर ललितपुरले ललितपुर र काठमाडौँमा कोठा भाडामा लिएर धन्धा गर्दैआएको भन्दै नेत्रविक्रम चन्द विप्लव समूहका डिसिएम श्याम भनी चिनिने सानुराजा बज्राचार्यलाई पक्राउ गरेको हो । बज्राचार्य शुक्रबार पाटनको तापाहीटीबाट पक्राउ परेका हुन् । हातहतियार तथा विस्फोटक पदार्थ ओसारपसार गर्ने गरेको सुचनाको आधारमा प्रहरीले उनको खोजतलास सुरु गरेको थियो । त्यसै क्रममा उनलाई हिजो पक्राउ गरिएको परिसरका प्रवक्ता तुल बहादुर कार्कीले जनाएका छन् । ललितपुर महानगरपालिकाको ११ वडा स्थित इखाछेमा बस्दैआएका बज्राचार्यको घरको तेस्रो तल्लामा लुकाइछिपाई राखेको अवस्थामा ३ थान सजेट बम र एक थान कटुवा पेस्तोल बरामद गरिएको प्रहरीले जनाएको छ । उक्त बम डीस्पोज गर्न एयरपोर्टबाट नेपाली सेनाको ु होल्डीङ युनिटु को टोली आएको थियो । बज्राचार्यलाई नियन्त्रणमा लिइसकेपछि अनुसन्धान गर्दा उनले काठमाडौको तार्केस्वर नगरपालिका ११ नेपालटारमा समेत कोठा भाडामा लिएको देखिएको हो । शनिबार प्रहरीले उनलाई साथै लिएर नेपालटारस्थित कोठा पुगेको थियो । उनको कोठामा भारी मात्रामा थप विस्फोटक पदार्थ लुकाएर राखेको भेटिएको थियो । प्रहरीका अनुसार नेपालटार स्थित कोठामा १ थान कटुवा पेस्तोल, बोत्तलको बाहिर टेपले टालिएको स्वीच जोडीएको विस्फोटक पदार्थ ३ थान, हेन्ड ग्रीनेड बनाउन प्रयोग हुने सामान ८५ र त्यस्तै प्रकृतीको ग्रीनेड बनाउने सामान ९८ थान, विस्फोटक भरीएको सामान ३५ थान, स्टील बल २१ थान लगायत भारी मात्रामा सामग्रीहरु बरामद गरेको जानकारी दिएको छ । उनको कोठामा विप्लवको विभिन्न दस्तावेज, पर्चा, पम्प्लेट र बज्राचार्यको राहदानी साथै नागरीकता बरामद गरिएको थियो । राजधानीबाट यति ठूलो परीणाममा विस्फोटक सामग्री समात्न सफल भए पनि घटनाको बारेमा अनुसन्धान गर्दै जाने प्रहरीको भनाइ छ ।"
नयाँ नक्सासहितको संविधान संशोधन पारित हुँदै (लाइभ),"काठमाडौं ः संघीय संसदको प्रतिनिधिसभाबाट आज निशान छापमा समेटिएको नक्सा नेपालको नक्सा अनुसार परिवर्तन गर्न संविधान संशोधन प्रस्ताव पारित हुँदैछ । संविधान संशोधन प्रस्ताव खारेज गर्न समाजवादी पार्टीकी सांसद सरिता गिरीले दर्ता गराएको प्रस्तावलाई छलफलमा नलगी सरकारको संशोधन विधेयक संसदबाट पारित गर्ने तयारी भएको हो। भारतले अतिक्रमण गरेका लिम्पियाधुरा, लिपुलेक र कालापानीसहितको नयाँ नक्साअनुसार संविधानको अनुसूची संशोधन गर्न सरकारले पेश गरेको संशोधन विधेयक खारेज गर्न सांसद गिरीले संशोधन दर्ता गरेकी थिइन्। मुलुकको राष्टियता, सार्वभौमसत्ता, स्वाधीनता तथा संसद नियमावलीविपरित गिरीले प्रस्ताव राखेको भन्दै उक्त प्रस्ताव संसदको छलफलमा नलगिने संसदको उच्च स्रोतले जानकारी दिएको छ। जनताको सार्वभौमसत्ता र राजकीयसत्ताको उच्च तहमा राष्टियताविरुद्धको प्रस्ताव रेकर्ड राख्न नहुनेमा सबै दल एकमत भएका छन्।"
कोरोना कहरले उठाएका सवाल,"रिया भट्टराईसुदिपराज घिमिरे लेखकद्वय काठमाडौं स्कुल अफ ल मा अध्ययनरत संवैधानिक कानुनका विद्यार्थी हुन् ।मानव सभ्यता विकसित हुँदै जाने क्रममा जब राज्य र राष्ट्रको अवधारणा विकसित हुँदै गयो, त्यहाँ शासन गर्न शासकको परिकल्पना भयो। हामीले शासकलाई नीतिनियम र कानुनभन्दा पनि माथि राख्यौं। बिस्तारै राज्यलाई शक्तिको रूपमा परिभाषित गर्ने सिद्धान्तहरू प्रतिपादन हुँदै गए। शासकलाई राष्ट्रको त्यस शक्ति प्रयोग गर्ने अधिकार पनि प्रदान गरियो। इतिहासका घटनाक्रमहरूलाई नियाल्दा थाहा हुन्छ, हामीले यस अवधारणालाई चुनौती दिँदै आयौं र यसबाट कुलीनतन्त्र र त्यसभन्दा पनि माथि उठेर प्रजातन्त्रको अवधारणालाई चरितार्थ गर्न लागि पर्यौं। कुनै समय राज्यलाई शक्तिको रूपमा परिभाषा गरिएकोमा आज त्यस शक्ति केन्द्र नागरिक भएका छन्। त्यसैले हामीले निर्वाचनको अवधारणा अबलम्बन गर्दै प्रतिनिधिमूलक शासन प्रणालीलाई आत्मसात गर्यौं । हिजो राज्य सञ्चालन गर्ने प्रतिनिधिलाई शासकको रूपमा हेथ्र्यौं भने आज त्यही प्रतिनिधिलाई नागरिक र उनीहरूको अधिकारको संरक्षकका रूपमा चित्रण गर्न थाल्यौं। तसर्थ हामीले उनीहरूलाई कानुनको परिधिभित्र राख्यौं, शक्तिको दुरूपयोग गर्नबाट रोक्न सरकारलाई सीमित पार्ने, त्यसलाई नियन्त्रण एवं नियमन गर्ने अनेकौं सिद्धान्त र संयन्त्रहरूको विकास पनि गर्यौं। आज हामी लोककल्याणकारी राज्यको अवधारणासम्म आइपुग्यौं। यस अवधारणा विगत लामो इतिहासदेखि भएको संघर्ष, त्याग र बलिदानको जगमा उभिएको छ। आज नागरिक सार्वभौम छन् भने राज्यको शक्तिलाई नागरिकको हितका लागि प्रयोग गर्नुपर्ने सरकार उनीहरूप्रति जवाफदेही छ । आज पूरै मानव सभ्यता कोरोनाको महामारीविरुद्ध लड्दै छ। कोही नागरिक अन्यत्रै अलपत्र छन् त कोही नागरिक रोग पहिचान हुन नपाई मर्नपर्ने स्थितिमा छन्। कोरोनाबाट अति प्रभावित चीनको वुहान सहर कोरोनाबाट मुक्त भई ७६औं दिनमा बन्दाबन्दी हटाउन पुग्यो। तर, हाम्रोमा भने ८२ दिन बित्दा पनि न हामीले अलपत्र नागरिकलाई उद्धार नै गर्यौं, न त गुणस्तरीय क्वारेन्टाइन निर्माण, परीक्षणको दायरा बढाउनेतर्फ नै सफल भयौं । यद्यपि सरकारले काम नै नगरेको पनि होइन। लकडाउनका सुरुआती ५० दिनमा करिबबिस हजार मात्र पीसीआर परीक्षण भएकोमा अहिले २५ दिनयता कुल पीसीआर परीक्षणको संख्या बढेर एक लाख पन्ध्र हजार नाघिसकेको छ। यो एउटा सकारात्मक पक्ष भने अवश्य हो। तर यही गतिमा सुरुका दिनमा हामीले परीक्षणको दायरा किन बढाउन सकेनौं ? अहिले परीक्षणको दायरा बढेको त छ, तर पर्याप्त भने अझै छैन। यसमा सरकार आफ्नो प्रयासका बाबजुत पनि चुकेकै छ । हरेक नागरिकको आवाज सरकारले सुन्नुपर्छ, उसका पीडा, व्यथाका कथाहरू उसले बुझ्नुपर्छ। साँचो अर्थमा, राज्य नै नागरिकको अभिभावक हो। राज्यको तर्फबाट त्यस दायित्व निभाउने भनेको सरकारले नै हो। त्यसैले नै सरकार हाम्रो शासक होइन, हामी र हाम्रो अधिकारको संरक्षक हो। सरकारप्रति धेरै आशा थियो, तर सरकारको कदमप्रति नागरिक सन्तुष्ट छैनन्। सरकार जवाफदेही हुने त जनतासँगै हो, पारदर्शिता कायम गर्नु त उसको दायित्व नै हो। यस्तोमा सरकारले दस अर्ब खर्च गरे भनिरहँदा यसको हिसाबकिताब खोज्नु नागरिक भइकन हरेक नेपाली नागरिकको अधिकार नै हो । हामीले नदेखेका होइनौं, सरकारको कुनै गलत कदमको हामी विरोध गर्छौं, जिम्मेवार नागरिक भइकन त्यो हाम्रो दायित्व पनि हो। शान्तिपूर्ण तवरले भेला हुने, आफ्नो विचार र अभिव्यक्ति स्वतन्त्र तवरले राख्न पाउने हाम्रो संवैधानिक अधिकार नै हो। सरकारले शक्तिको दुरूपयोग गर्ला, आर्थिक हिनामिना होला भनेर राजनीतिक रूपमा सचेत युवा र उनीहरूको खबरदारीले गर्दा नै सरकारले सही बाटो समाउन सक्छ। विरोध जुनसुकै बेला हुनसक्छ, चित्त नबुझेको कुरामा विरोध भई नै हाल्छ। विरोध र खबरदारी नै यस लोकतन्त्रको एउटा सुन्दर पक्ष हो। गल्ती, गलत निर्णय, गलत कदम जानेर नै हुन्छ भन्ने छैन। आफूले गल्ति गर्दा आफ्ना नागरिकले त्यसको विरोध गरी आफूलाई सही मार्ग देखाउँछन् भने त्यो राम्रो कुरा हो। तर विरोध गर्ने पनि भिन्न भिन्नै तरिका हुन्छन् र त्यस्ता माध्यम समयानुसार नै परिष्कृत हुँदै पनि आउँछन्। हिजो हामी विरोधका नाममा बन्द, हडतालको माध्यमलाई चुन्थ्यौँ, कुनै बेला त्यही ठीक थियो होला तर अहिले त्यसलाई हामी रुचाउँदैनौँ। भूकम्प ताका भारतीय मीडियाको विरोधका लागि हामीले सामाजिक सञ्जाललाई माध्यम बनायौँ, आखिर त्यसबेला त्यही नै प्रभावकारी भयो। सम्बन्धित निकाय अगाडि हातमा प्ले कार्ड लिएर उभियौँ, शान्तिपूर्ण र्याली पनि गर्यौँ, त्यसले पनि धेरै हदसम्म सरकारलाई खबरदारी गर्यो । अहिलेको महामारी र बन्दाबन्दी अरु बेला जस्तो सामान्य वा साधारण अवस्था भने होइन, यो त एउटा असाधारण अवस्था हो। यस्तो परिस्थितिमा सामान्य अवस्थामा गर्ने कार्यहरू पनि असान्दर्भिक ठहरिन सक्छन्। संसारभर यस महामारीलाई रोकथाम गर्न थोरै मध्येको एउटा प्रभावकारी माध्यम भौतिक दुरी कायम गर्नु नै हो। यसलाई धेरै राष्ट्रले अपनाएका छन् भने विश्व स्वास्थ्य सङ्गठनले पनि यसलाई प्रभावकारी तवरले अपनाउनलाई अनुरोध गरेको छ। हामी कोरोना विरुद्धको लडाइँमा सरकारलाई थप सशक्त बनाउनलाई सडकमा उत्रिएर भौतिक दुरीको नियमलाई नै उल्लङ्घन गर्दा झनै चुनौती थप्दै पो छौँ कि ? तसर्थ यस्तो असाधारण परिस्थितिमा सडकमा निस्किएर गर्ने विरोधको माध्यम असान्दर्भिक हुनसक्छन् । एउटा प्रश्न पनि मनमा उब्जिन्छ, यदि त्यसरी सडकमा निस्कने कोही एक जना मात्र व्यक्ति पनि संक्रमित भएको खण्डमा यसले भोली के अवस्था निम्त्याउला ? लकडाउनका सुरुवाती दिनहरूमा संयुक्त राज्य अमेरिकामा लकडाउनको निकै विरोध भयो, मानिसहरू सडकसम्मै आइपुगे। फलस्वरूप, आज त्यहाँ संक्रमितको संख्या अन्य देशको तुलनामा निकै धेरै छ। आर्थिक एवम् स्वास्थ्य सेवाका दृष्टिकोणले निकै बलियो हुँदा त्यहाँ फरक नपर्ला, तर त्यहाँको जस्तो अवस्था यहाँ आइपर्यो भने देशले धान्न सक्ने अवस्था रहन्छ ? यो कुरा अवश्य पनि विचरणिय होला । तर यसो भनिरहँदा सरकारले जे गर्छ हामीले टुलुटुलु हेरेर मात्र बस्नु पर्छ, विरोध गर्नु हुँदैन भनेर अथ्र्याउन भने खोजेको होइन। नागरिकको ध्यान एकातर्फ हुने, नागरिकका कतिपय अधिकारहरू सीमित हुने हुँदा सरकार झन यसै समयमा स्वेच्छाचारी ढङ्गले प्रस्तुत हुने सम्भावना पनि ज्यादै रहन्छ। तसर्थ पनि यस परिस्थितिमा नागरिक झनै बढी चनाखो हुनु आवश्यक रहन्छ। फेरीपनि यसका लागि सडक नै तताएर विरोध वा खबरदारी गर्नुपर्छ भन्ने छैन। अहिले हामीले तीन तहका सरकारको परिकल्पना गर्यौँ । स्थानीय तहको एउटा वडादेखि लिएर केन्द्रसम्म हजारौँको संख्यामा आफ्ना जनप्रतिनिधि निर्वाचित गरी पठायौँ। हामीले आज विरोध गरिरहँदा केन्द्र र केन्द्रका केहि नेताहरूलाई मात्र ताक्दै छौँ वा स्थानीय तहमा पनि यस विषयमा खोजी गर्दै छौँ ? गाउँ गाउँमा सिंहदरवारको भाषणमा ताली पिट्दै गर्दा आफ्नै स्थानीय जनप्रतिनिधिले यसका विरुद्ध के कस्ता कदम अगाडि सारे भन्ने कुरा खोज्दै उनीहरूलाई यस विषयमा खबरदारी गर्न र आवश्यक व्यवस्था मिलाउनका लागि हामीले दबाब दिन त बिर्सेनौँ ? आखिर नागरिकको तहमा प्रत्यक्ष रूपमा खट्ने र काम गर्ने यही निकाय नै हो । समस्या हरेक ठाउँमा हुन्छ, गुनासो हरेक नागरिकका छन्। त्यही समस्या र गुनासोलाई सुनुन्, सम्बन्धित निकायसम्म त्यसलाई पुर्याउन् र आफ्नो प्रतिनिधि नियन्त्रित भएर बसुन् भनेर नै हरेक तहका सरकारमा सदन बनायौँ, र तीनै तहका कार्यकारिणी अधिकार भोग गर्नेलाई सदनप्रति जवाफदेही पनि बनायौँ। हामीले संसदिय प्रणाली अपनाइरहँदा कार्यपालिकाको हरेक कदमलाई प्रश्न गर्न सक्ने अधिकार जननिर्वाचित सदनलाई दियौँ। जनताले सधैँ सडकमा उत्रिएर आफ्ना पीडा, असन्तुष्टी व्यक्त गर्न सक्तैनन्। उनीहरूको तर्फबाट यी कुरा व्यक्त गर्ने जननिर्वाचित जनप्रतिनिधि नै हुन्। आफ्ना गुनासो, सरकारप्रतिको असन्तुष्टी सदनमा राख्न र त्यसैबाट जवाफ माग्नलाई हामीले हाम्रा प्रतिनिधिलाई कतिपटक अहर्यायौँ ? जब सदन बलियो हुन्छ, सरकार आफैँ नियन्त्रित हुनपुग्छ। तर एकाद सदस्यको मात्र सक्रियताले सदन कदापि पनि बलियो हुन सक्तैन। यसका लागि हाम्रो दबाब हाम्रा जनप्रतिनिधि केन्द्रित भई सदनका माध्यमबाट सरकारलाई दबाब सिर्जना गर्नुपर्ने हो कि होइन ? सरकारलाई सीमित पार्न राज्यका अनेकौँ संयन्त्रहरू छन्। भ्रष्टाचार एवं आर्थिक हिनामिनाका विषयमा अनुसन्धान एवम् मुद्दा दायर गर्न संवैधानिक निकायको रूपमा अख्तियार दुरुपयोग अनुसन्धान आयोग रहेको छ। सरकारको हिसाबकिताब हेर्नका लागि महालेखापरिक्षक पनि स्वतन्त्र संवैधानिक निकायको रूपमा स्थापित छ। यस्तै सदन भित्र विभिन्न विषयगत समितिहरू पनि रहेका छन्। जबसम्म हामी राज्य भित्रकै संयन्त्रलाई परिचालन गर्न र त्यसलाई सशक्त बनाउन सक्तैनौँ, आफ्ना जनप्रतिनिधिद्वारा सदनलाई बलियो बनाई सरकारलाई नियमन र नियन्त्रण गर्न सक्तैनौं, कानुनी शासन संस्थागत गर्न हामी सधैं चुकिरहने छौं। यस्ता संयन्त्र प्रभावकारी भएमा न सरकार आफ्नो पदिय दायित्वबाट पन्छिन सक्छ न त जनता विरोध र प्रदर्शनका लागि सडकमा नै उत्रनु पर्छ । तसर्थ हाम्रो अबको बाटो यी संयन्त्रलाई प्रभावकारी बनाउने तर्फ नै केन्द्रित हुनुपर्छ। निसन्देह, विरोध गर्न पाउने हामी सबै नागरिकको अधिकार नै हो। पुनः एक पटक फेरी हामी सामाजिक सञ्जाल, फोन, म्यासेज, ईमेलका माध्यमबाट आफ्ना असन्तुष्टीहरू सभ्य ढङ्गले व्यक्त गर्दै सरकारका कदमको विरोध गर्न सक्छौँ। सञ्चार माध्यमले पनि यसमा प्रभावकारी ढङ्गले जनताका विरोध तथा असन्तुष्टीलाई व्यक्त गर्न सक्छन्। तर भौतिक दुरीको नियमलाई नै मिचेर सडकमा निस्कँदै गर्ने विरोधको औचित्यता र प्रभावकारिता अहिलेको परिस्थितिमा भने पुष्टी हुनसक्दैन। अहिलेको असामान्य अवस्थामा हामीले संयमित भएर नै आफ्नो कदम चाल्नुपर्छ। नत्र आज राम्रै नियतले चालेको हाम्रो एउटा सानो मात्र कदम पनि भोली एउटा ठूलो समस्याको जड सावित हुनसक्छ ।"
"इनरुवामा आगलागी, पाँच घण्टापछि सुरक्षाकर्मी र स्थानीयले निभाए आगो","सुनसरी : सुनसरीको इनरुवा नगरपालिका१ स्थित इनरुवा बजारमा रहेको एक पसलमा आगलागी भएको छ । आइतबार बिद्युत सर्ट भइ इनरुवा बजारको हनुमान बस्त्रालयबाट सुरु आगलागी तीन घरमा फैलिएको थियो । आगलागीबाट कति धनमालको क्षति भयो भनी यकिन भइसकेको छैन । नेपाली सेनाको श्री कृष्णदल गणबाट खटिएको घद्द जनाको फायर फाईटिङ्ग टोली, नेपाल प्रहरी, सशस्त्र प्रहरी बल नेपाल र विभिन्न न।पा।का सातवटा दमकल र स्थानीय बासिन्दाको सहयोगमा आगलागी भएको पाँच घण्टापछि नियन्त्रणमा लिइएको थियो । स्थानीय हनुमान अटलको घरमा रहेको बस्त्रालय र गोदाम घरमा लागेको आगो सँगै जोडिएको रेडिमेड कपडा पसल, श्रृजना फाईनान्सको शाखा कार्यालय, सौरभ हार्डवेयर र सन्तोषी हार्डवेयर रहेका ३ वटा घरहरुमा फैलिएको थियो । फायर फाईटिङ्ग टोलीले बस्त्रालयमा भएका करिब १ करोड भन्दा बढी मुल्य बराबरको लत्ताकपडा, फाईनान्स शाखा कार्यालयमा रहेका फर्निचर र अन्य सामाग्री, हार्डवेयर पसलमा रहेका सामाग्री आगोलागिबाट थप क्षति हुनबाट जोगाएको थियो । साथै सुरक्षा निकायहरुको समन्वयमा आगलागीलाई घना बस्तीमा फैलनबाट समेत जोगाएको थियो ।"
कालिकोटमा वडाध्यक्ष रंगेहात समातिए,"कालिकोट : नरहरिनाथ गाउँपालिका७ का वडाध्यक्ष दलबहादुर विश्वकर्मा (प्रकाश) अवैध सम्बन्ध राख्दा राख्दै रंगेहात पक्राउ परेका छन् । नरहरीनाथ गाँउपालिका ७ की एक स्थानिय महिलासँग अवैध सम्बन्ध राख्दै गर्दा स्थानीयले उनलाई रंगेहात पक्राउ गरेका हुन्। अत्यधिक मदिरा सेवन गरी पटक पटक एक महिलाको घरमा जाने वडाध्यक्ष बिकलाई त्यहाँका स्थानीय नागरिकले निगरानी राखी अवैध सम्बन्ध राख्दै गर्दा रंगेहात नाङगै समातेका छन् । माल्कोटकी ती महिलासँग वडा अध्यक्ष बिकले पहिलेदेखि नै अवैध सम्बन्ध राख्दै आएको स्थानीयले थाहा पाएपछि वडाध्यक्षलाई रंगेहात पक्राउ गरी नाङगो बनाएका हुन्। वडाध्यक्ष दलबहादुर बिकले यसभन्दा पहिले पनि मालकोटकी एक महिलालाई आफूले बिहे गर्ने भन्दै झगडासमेत गरेको भिडियो बाहिरिएको थियो। स्थानीय दानबहादुर बटालाले वडा अध्यक्ष दलबहादुर बिक मदिरा सेवन गरी गाँउको राजा हुँ भन्दै गाल गर्ने र स्थानीय महिलाहरुलाई दुव्र्यवहार गर्ने गरेको बताए । उनले भने, 'वडा अध्यक्ष जे मन लाग्यो त्यही गर्छन् । गाँउका सोझा साझा नागरिकहरु सहँदै आएका छन् ।' गाँउमा विभिन्न अपराध गर्ने र पछि धाक धम्की, लोभ देखाएर मिलापत्र गर्ने गरेको उनले बताए । नेपाल कम्युनिष्ट पार्टीका जिल्ला कमिटी सदस्यसमेत रहेका विश्वकर्माले पटक पटक यस्तो हर्कत गर्दा पनि पार्टी चुप लागेको भन्दै स्थानीयले विरोध गरेका छन् । यता वडा अध्यक्ष बिकले रंगेहात पक्रिएको कुरा अस्वीकार गरेका छन् । उनले भने, 'आरोपित महिला मेरा आफ्नै बहिनी नाता पर्छन् । आर्थिक लेनदेनको विषयमा विवाद भएपछि मदिरा सेवन गरेको बेला सामान्य विवाद भएको हो । बसेर समाधान पनि गरिसकेका छौँ ।'"
विजुली पुगेपछि पाटनेबासी हर्षित,"उदयपुर : सेतो स्वीच प्याट्ट थिच्नसाथ उज्यालो बत्ति बलेपछि उदयपुरको कटारी नगरपालिका वडा नंम्बर ७ पाटनेकी ७८ वर्षीया बिमला मगर निकै खुशी भइन् । सहर बजार त्यति नडुलेकी बिमला पहिलोपटक घरमा विजुली पुगेपछि हर्षित हुँदै निकै अलमलिइन पनि । एउटा स्वीच दावेकै भरमा घरै उज्यालो भएपछि विजुली उदघाट्न गर्न पुगेका मेयर ज्ञानेन्द्र श्रेष्ठलाई धन्यवाद दिँदै उनले भनिन्, आफूले त त्यस्तै उस्तै हो छोरानातिको पालामा बत्ति बल्छ जस्तो लागेको थियो तर मलाई नै उज्यालोमा बस्न जुरेको रहेछ ।' रातको समयमा बालिने टुकी र डिबीको सम्झना गर्दै उनले भनिन्, आज ज्यादै खुशी लागेको छ, कहिले मट्टितेल सकिने कहिले किन्नै जान नभ्याउने समस्याले अँध्यारोमा रात काटदै आएका थियौँ ।' क्रमश विकास निर्माणका काम हुँदै गएकाले आफूले दिएको भोट खेर नगएको बताइन् । ७८ वर्षीया विमलाको कुरा सुनेर मुसुक्क हाँस्दै मेयर श्रेष्ठले भने, वज्यु ! आज त बत्ति मात्र बल्यो, केहि दिनपछि सरर गाडी नै कुद्छ, घरघरमा खानेपानी आउँछ, ढुक्क हुनु, धेरै काम गर्न बाँकी छ, हामी पूरा गर्छौं।' त्यसो त विमलाले मात्र हैन त्यहाँका ६९ घरपरिवारको अँध्यारोमा रात बिताउनु पर्ने बाध्यता टरेको छ । विपन्न परिवारको बसोबास रहेको पाटनेबासीलाई देशविदेशका ताजाखवर हेर्न र सुन्न कि छिमेकी गाउँ कि घरबाट सहरबजार जाने दिन नै कुर्नु पर्दथ्यो । मोबाइल नेटवर्कसमेत नभएकाले सामाजिक संजाल प्रयोग गर्न पाइरहेका थिएनन् । दुईचार घरमा सोलार राखेर बत्ति बाले पनि ९५ प्रतिशत परिवार अँध्यारोमा नै रात बिताउन बाध्य भएको वडाध्यक्ष धनकुमार दनुवारले बताए ।' उनले ६९ घरपरिवारको वर्षौदेखिको विजुली बाल्ने सपना बल्ल पूरा भएको बताए । बजेट फ्रिज हुने भएपछि लकडाउनको समेत प्रवाह नगरी स्थानीय आफैँले रातदिन नभनी काम गरेर विजुली बाल्न सफल भएको उनले बताए । वडाको ३२ लाख बजेट र विद्युत प्राधिकरणको ४ वटा ट्रान्सफर्मर सहयोगमा स्थानीयले विजुली बालेका हुन् । चालु आर्थिक वर्षमा वडाको बाँकी रहेको मर्जेतपुरमा पनि बिजुली पुर्याउने लक्ष्य रहेको वडाध्यक्ष दनुवारले बताए । लकडाउन र विविध समस्याका बीच पनि बत्ति जडान भएपछि नगरपालिकाका मेयर ज्ञानेन्द्र श्रेष्ठले विद्युत प्रशारणको उदघाटन गरे । सो अवसरमा मेयर श्रेष्ठले विकास निर्माणका हिसावले पछि परेको पाटने गाउँमा नगरपालिकाले प्राथामिकतामा राखेर विकासका कामलाई अघि बढाइने बताए । उनले शिक्षा, स्वास्थ्य, सडक र खानेपानीलाई प्राथामिकतामा राखिने उद्घोष गरे ।"
कैलालीको सीमामा एक हप्तामा पाँचवटा सशस्त्रको विओपी स्थापना,"धनगढी : नेपालको नयाँ नक्सासहितको निसाना छाप संसोधन भइरहेका बेला, कैलालीमा सशस्त्र प्रहरीले एक हप्तामै ५ वटा बोर्डर आउट पोष्ट (विओपी) थपेको छ । हप्ता दिनमै एकै जिल्लामा यत्ति धेरै विओपी थपिएको यो नेपालमै पहिलो पटक हो । कैलालीको भारतसँग १०१ किलोमिटर लामो सीमाना छ । भारततिर दुईतीन किलोमिटरमा एसएसबीका पोस्ट छन् । नेपालतिर जिल्लाभरमा तीन वटा पोस्ट मात्रै रहेको अवस्थामा पुसमा १ र जेठको २२ गते यता मात्रै थप ५ वटा विओपी स्थापना गरि ९ वटा पुर्याइएको हो । सशस्त्र प्रहरीको बैद्यनाथ वाहिनी अत्तरियाले दिएको जानकारी अनुसार सीमा सुरक्षालाई मध्यनजर गर्दै नेपाल सरकारले, २०७६ मंसिर ३० गते नै देशभरिमा ११४ वटा विओपी थप्ने निर्णय गरेको थियो । त्यो निर्णय अनुसार कैलालीमा ६ वटा विओपी स्विकृत भएका थिए । कैलाली जिल्लामा स्वीकृत भएका मध्ये कैलालीको कैलारी गाउँपालीकाको भुइँयाफाँटामा पुष ११ गते नै विओपी स्थापना गरिएको थियो । तर जेठको २२ गते धनगढी उप महानगरपालिका वडा नं ९ को बंगराकटान, वडा नम्बर १० को जुगेडा, कैलारी गाउँपालिकाको वडा नम्बर ३ मा रहेको खोनपुर भन्ने स्थानमा र भजनी नगरपालिकाको वढा नम्बर ७ को हिम्मतपुरमा विओपी स्थापना भएका छन् । सशस्त्र प्रहरी बल नेपाल, नम्बर गढा ३४ हेडक्वार्टर धनगढीले दिएको जानकारी अनुसार शुक्रबार मात्रै टीकापुर नगरपालिकाको श्रीलंका टापुमा छैटौं विओपी स्थापना भएको छ । योसँगै कैलालीको १०१ किलोमिटरको भारतसँगको सीमानामा ९ वटा विओपी पुगेका छन् । यसअघि टीकापुर, भजनी र फुलबारीमा गरी तीन वटा मात्रै विओपी थिए । अब जिल्लाभरी ९ वटा विओपी र कैलालीको त्रिनगर नाकामा एउटा गुल्म सतिह करिब ७ सय जनाको सशस्त्र प्रहरीको जनशक्ति कैलालीको सीमानामा मात्रै खटिने भएको छ । सशस्त्र प्रहरी बल बैद्यनाथ वाहिनी मुख्यालय कैलालीका वाहिनी पति सशस्त्र प्रहरी नायब महानिरीक्षक हरिशंकर बुढाथोकीले अहिलेको विषम् परिस्थितिमा सीमा रक्षाका लागि विओपी स्थापना गरिएको बताए । विओपीको उद्घाटन गर्दै उनले भने, सकल दर्जाका राष्ट्रसेवक सुरक्षाकर्मीको काँधमा राज्य र जनताको सेवा र सुरक्षाको ठूलो जिम्मेवारी आएको छ । व्यक्तिगत सुरक्षालाई ध्यानमा राखी अझ बढी अनुशासित एवम् कर्तब्यनिष्ठ भइ राष्ट्रसेवामा लाग्नुपर्छ । सशस्त्र प्रहरी बल, नेपाल नं३४ गण हेडक्पार्टर कैलालीका गणपति सशस्त्र प्रहरी उपरीक्षक कमलप्रसाद तिमिल्सीनाले देशको सीमानामा पहिलो पङ्तीमा रहेर सशस्त्र प्रहरीले कार्यगरिरहेको बताए । उनले, सीमानामा विओपी स्थापना भए पनि सीमाको सुरक्षा हुने र सीमा क्षेत्रका नागरिकमा सुरक्षाको समेत प्रत्याभुति हुने विश्वास व्यक्त गरे ।"
'न्याय नपाउँदै काममा फर्कियौं भने सिद्धार्थको आत्माले सराप्छ',"अछाम : न्याय हेल्थ नेपाल नामक अन्तरराष्ट्रिय गैरसरकारी सस्थाद्धारा सञ्चालित अछामको बयलपाटा अस्पतालले आर्थिक संकटका भएको भन्दै ३२ जना कर्मचारीलाई हटायो। जागिरबाट बिना कारण हटाएपछि कर्मचारी तनाबमा छन्। त्यस मध्येका अस्पतालमा सरसफाईमा कार्यरत सिद्धार्थ आउजीले यहि जेठ २६ गते आत्मदाह नै गरे। शरिरमा पेटोल छर्केर आगो लगाएका सिद्धार्थलाई उपचारका लागि नेपालगञ्जको कोहरपुर मेडिकल कलेज लगिएको थियो। अन्तत उनले त्यहि मेडिकल कलेजमा प्राण त्याग गरे। अहिले यस्तै तनाबमा छन् जनक कडायत। आर्थिक अवस्था कमजोर भएका जनक परिवार कसरी पाल्ने भन्ने चिन्तामा छन्। जनक कडायत अस्पतालमा ६ वर्ष ३ महिनादेखि सिनियर फ्यासेलिटी कोर्डिनेटर पदमा कार्यरत थिए। संस्थाको कार्यसम्पादन, मुल्याकंन र अनुशासनमा उनी सधै अगाडी नै छन्। अस्पतालले ६ महिना अगाडी गरेको मुल्याकंन पनि उनी विशिष्टमै परेका थिए र उनको बढुवासमेत भयो। तर अस्पतालले निकालिएको कर्मचारीलाई कार्यसम्पादन, अनुशासन मुल्याकंन राम्रो नभएको भन्दै निकालेको बताउँदै आएको छ। आत्मदाहको घटनापछि अस्पतालले विज्ञप्ति निकाल्दै कर्मचारी हटाउने निर्णय स्थगन गरेको छ। जनकलगायतका निकालिएका कर्मचारी पीडीतले न्याय नपाउँदासम्म काम नफर्किने बताउँछन्। जनकले भनेसिद्धार्थले न्याय नपाउँदासम्म हामी काममा फर्किदैनौं, तत्काल रोजगार दिने र राहत नदिँदासम्म हामी काममा फर्किदैनौं र यो घटनालाई त्यसै सेलाउन दिदैनौं। हामी काममा फर्किए पनि त्यहाँ काम गर्ने वातावरण हुदैन अब। फेरि पनी सिद्धार्थ जस्तै अरु घटना नहोला भन्न सकिन्न। अस्पतालमा एकै दिन एउटै पदमा जागिर खाएका कर्मचारीको तलब भत्ता पनि फरक रहेको निकालिएका हेल्थ असिस्टेन्ट हिमाल कुँवरले बताए। उनले भने तलबमा समेत विभेद छ। अस्पतालभित्र गतलको साथ नदिँदा हामी निकलिएका छौं। अनियमितता निकै छ अस्पतालमा। अहिले घटनालाई तोडमोड गर्ने चलखेल हुँदैछ। कागजी रुपमा होइन साच्चिकै पीडितले न्याय पाउनुपर्छ। विज्ञप्तिमा कर्मचारी हटाउने निर्णय स्थगन भनिएको छ पुर्नबहाली भनिएको छैन्। अस्पतालमा कार्यरत कर्मचारीले अन्य क्षेत्रमा काम गर्न नपाउने नियम छ। तर यहाँ केहि कर्मचारीहरुले दुईतीन ठाउँमा काम गरिरहेका छन्। अस्पतालको नियम कसैलाई लाग्ने, कसैलाई नलाग्ने यो कस्तो हो?' उनले प्रश्न गरे। कौशिला तिमिल्सेनाले पनि पीडितले न्याय नपाउँदासम्म काममा नजाने बताइन। उनी अस्पतालमा हेल्थ असिस्टेन्ट पदमा कार्यरत रहेका थिइन्। उनले भनिन् जागिरको कुनै लोभ छैन्। क्षमता भए पछि जता पनि जागिर पाइन्छ। यदि हामी यत्तिकै काममा फर्कियौं भने सिद्धार्थको आत्माले हामीलाई सराप्ने छ। अस्पतालले ३२ जना भने पनि ३५ जना कर्मचारी निकालिएको एक जना कर्मचारीले बताइन। उनले भने एक जना कर्मचारी त एक्कासी जागिर खोसिएको खबर पाएपछि डिप्रेशनमा गए, उनको अवस्था नाजुक भएपछि पुर्नबहाली गरिएको छ। काठमाडौंमा अस्पतालको सम्पर्क कार्यालय छैन् तर त्यहाँ २३ जनाको जम्बो टोली बसेर बिना काम लाखौं रकम खाइरहेका छन्। उनीहरुका लागि मात्र ७ करोड रकम छुट्याइएको छ। हटाइएका कर्मचारी १९ देखि २८ हजार तलब खाने छन्। आर्थिक संकट हो भने रातदिन नभनी काम गर्ने कम तलब खाने कर्मचारीलाई किन हटाइयो? बढी खानेलाई किन राखियो?' उनले प्रश्न गरे। अस्पतालमा आउने रकम सबैभन्दा बढी तलब भत्तामा खर्च हुने गरेको छ। गत आर्थिक वर्षमा अस्पतालमा २२ करोड वैदेशिक रकम आएको थियो। यसमध्ये १८ करोड तलब भत्तामा सकिएको छ भने बाँकी ४ करोड अस्पताल व्यवस्थापनमा खर्च गरिएको स्रोतले बताएको छ। यसैगरी यो आर्थिक वर्षमा १६ करोड रकम प्राप्त भएको छ। जसमा तलब भत्तामा मात्रै १४ करोड छ भने अन्यमा २ करोड रहेको छ। अस्पतालमा १९ देखि २८ हजार तलब खाने ८० प्रतिशत छन् भने एक लाख भन्दामाथि तलब खाने २० प्रतिशत छन्।"
भारतबाट आएर क्वारेन्टाइनमा बसेकी किशोरीले छोरा जन्माइन्,"प्यूठान : प्यूठानको नौवहिनी गाउँपालिका वडा नम्वर ७ खानीगाउँकी एक किशोरीले क्वारेन्टाइनमै शिशु जन्माएकी छिन् । स्थानीय नेरा आधारभूत विद्यालयको क्वारेन्टाइनमा बसेकी १८ वर्षीय सरस्वती पुनले गएराति छोरा जन्माएकी हुन् । श्रीमानसँगै भारतबाट आएकी उनी केही दिनदेखि क्वारेन्टाइनमा बस्दै आइरहेको वडा अध्यक्ष दिलमान रानाले जानकारी दिए । स्वास्थ्यकर्मी सहित क्वारेन्टाइनमा जाने तयारी गरेका छौँ,रानाले भने,क्वारेन्टाइनमा राख्ने वा घर पठाउने त्यसपछि सल्लाह गर्छौ ।"
बेवारिसे भेटिएको शवमा पनि कोरोना पुष्टि,"वीरगन्ज : वीरगन्जमा बेवारिसे अवस्थामा मृत भेटिएका एक युवकमा कोरोना संक्रमण पुष्टि भएको छ। वीरगन्जमा जेठ २८ गते वीरगन्जको घण्टाघर छेउकै विपी उद्यान परिसरमा मृत अवस्थामा भेटिएका अन्दाजी २५ वर्षीय पुरुषको पिसिआर रिपोर्ट पोजेटिभ आएको हो। उनको नाम, ठेगाना र पहिचान भने खुल्न सकेको छैन। प्रहरीले बेवारिसे अवस्थामा भेटिएको उनको शव त्यहाँबाट उठाएर नारायणी अस्पतालमा पोष्टमार्टमका लागि पठाएको थियो। जेठ २८ गते नै शवको पोष्टमार्टम गर्ने क्रममा चिकित्सकले मृतकको स्वाब नमुना पनि लिएका थिए। नारायणी अस्पतालको प्रयोगशालामा गरिएको पिसिआर जाँचमा ती पुरुषको स्वाबको रिपोर्ट शुक्रबार राति पोजिटिभ आएको अस्पतालका चिकित्सक डाक्टर उदयनारायण सिंहले जानकारी दिए। संक्रमण पुष्टि भएको शव नारायणी अस्पतालकै शवगृहमा राखिएको छ। शवको पोष्टमार्टम रिपोर्ट नआइ सकेकाले ती पुरुषको मृत्यु कोरोना वा अन्य कुन कारणले हो भन्ने यकिन भइ नसकेको डाक्टर सिंहले बताए। भारतबाट आएर क्वारेन्टाइनमा बसेका ५ जनामा संक्रमण शुक्रबार पर्सा जिल्लामा अरु ५ जनामा पनि कोरोना संक्रमण भेटिएको छ। वीरगन्जको कन्टी इन होटलको क्वारेन्टाइनमा बसेका २ जना र सखुवा प्रसौनी गाँउपालिकाको क्वारेन्टाइनमा बसेका ३ जनामा पनि शुक्रबार राति संक्रमण पुष्टि भएको हो। कन्टी इन होटलको क्वारेन्टीनमा १२ दिनदेखि बसेका वीरगन्ज ५ कुम्हाल टोलका ३४ वर्षीय महिला र १९ वर्षीय पुरुषमा शुक्रबार राति संक्रमण पुष्टि भएको हो। उनीहरु दुवै जना एकै परिवारका सदस्य हुन्।"
मान्छे खाने क्वारेन्टाइन,"सुर्खेत : कोरोनाबाट जोगिन उनी गाउँ पुगे। बाहिरबाट गएका कारण उनलाई क्वारेन्टाइनमा राखियो। आफूमा संक्रमण भए पनि क्वारेन्टाइनमा उपचार पाउने उनको आस थियो। तर, उनले न उपचार पाए न त राम्रो खानपान नै। भद्रगोल व्यवस्थापनका कारण जुम्लाको चन्दननाथका रामसिंह सुनारको क्वारेन्टाइनमै ज्यान गयो। नगरपालिकाले वडा नम्बर ८ तलिउमस्थित एक स्कुलमा क्वारेन्टाइन बनाएको छ। आफन्तलाई संक्रमण हुने त्रास र आफ्नो ज्यान जोगाउन रामसिंह त्यहाँ बस्न सहमत भएका थिए। तर, जेठ २३ गते क्वारेन्टाइनमै उनको ज्यान गयो। बर्दियाबाट फर्किंदै गरेका उनी घर पुग्नै पाएनन्। कर्णालीमा क्वारेन्टाइनको व्यवस्थापन नहुँदा त्यहाँ बसेका व्यक्तिको ज्यानै जान थालेको छ। रोगबाट जोगाउन र सुरक्षित राख्न बनाइएका अधिकांश क्वारेन्टाइनले नै मान्छे खान अर्थात् ज्यान लिन थालेका हुन्। भारतबाट फर्किएका दैलेख दुल्लुका कर्णबहादुर थापा पनि घर पुग्न पाएनन्। नगरपालिकाले बनाएको क्वारेन्टाइनमै जेठ १७ गते उनको मृत्यु भयो। क्वारेन्टाइनमै थुनेर राखिएको र उपचार तथा खानपानमा बेवास्ता गरिएपछि अकालमै उनको ज्यान गएको आफन्तको भनाइ छ। मजदुरीका लागि भारत गएका नेपाली धमाधम स्वदेश फर्किएका छन्। उनीहरूको चाप थेग्न नसक्दा क्वारेन्टाइन व्यवस्थापन गर्न नसकिएको चन्दननाथ८ का वडाध्यक्ष रन्जित परियारले बताए। बाहिरबाट भित्रिने नागरिक धेरै भएपछि अधिकांश स्थानीय तहले त्रिपाल, स्कुल, खाली रहेका भवन र ओडारलाई क्वारेन्टाइन बनाएका छन्। व्यवस्थापन, खानपान, स्वास्थ्य परीक्षण र उपचारमा लापरवाही हुँदा क्वारेन्टाइन असुरक्षित देखिएका छन्। जाजरकोटमा त बाहिरबाट आउने स्थानीयलाई ओडारमा राखिएको छ। यसले त्यहाँ बस्नेहरू थप असुरक्षित बनेका छन्। क्वारेन्टाइनमा आवश्यक रेखदेख र स्वास्थ्य परीक्षणमा लापरवाही हुँदा सुर्खेतमा पनि एक युवाले ज्यान गुमाए। पञ्चपुरी नगरपालिकाले बनाएको क्वारेन्टाइनमा बसेका उनको क्वारेन्टाइनबाट घर पठाएकै दिन मृत्यु भयो। मृतकका आफन्त भन्छन्, रोगबाट बचाउन बनाएको भन्छन्, बजेट पनि खर्च गरेका छन्। तर, त्यस्ता मान्छे खाने क्वारेन्टाइन बनाउनेलाई कसले कारबाही गर्ने ? क्वारेन्टाइन भन्ने मात्र हुन्, मान्छेका काल बनेका छन्। कालिकोटमा पनि क्वारेन्टाइनबाट बिहीबार मात्रै घर पठाइएका नरहरिनाथ गाउँपालिका१ का काले विष्टको बाटोमै ज्यान गएको छ। उनी शुक्रबार बाटोमै मृत फेला परेको जिल्ला प्रहरी कार्यालयका सूचना अधिकारी यक्षराज जोशीले बताए। क्वारेन्टाइनबाट उचित व्यवस्थान नगरी घर पठाइँदा उनले आँगन टेक्नै पाएनन्। गाउँमा निर्माण भएका क्वारेन्टाइन मापदण्डअनुरूपका छैनन्। सुर्खेतकै बराहताल गाउँपालिकाले बनाएको क्वारेन्टाइनमा बसेका एक व्यक्तिलाई जेठ २७ मा सर्पले डस्यो। समयमै उपचार पाउँदा उनको ज्यान भने जोगियो। क्वारेन्टाइन सुधारतर्फ कसैको ध्यान पुगेको छैन। सामाजिक विकास मन्त्रालयका अनुसार कर्णालीमा २७ हजार नागरिक क्वारेन्टाइनमा छन्।"
न्याय खोज्दै प्रदर्शन,"जनकपुरधाम : सवारी दुर्घटनाका प्रतिवादीको प्रहरी हिरासतमा मृत्युपछि परिवार तथा गाउँलेले हत्याको न्यायिक छानबिनको माग गर्दै जनकपुरमा प्रदर्शन गरेका छन्। धनुषाको सबैला नगरपालिका१२ घर भएका २४ वर्षीय शम्भु सदा मुसहरको मंगलबार मध्यरातमा झुण्डिएर मृत भेटिएपछि परिवारजन तथा गाउँलेले हत्या भएको आरोप लगाउँदै न्यायिक छानबिनको माग राख्दै आन्दोलनमा उत्रिएपछि जनकपुरमा तनाव उत्पन्न भएको छ। ईलाका प्रहरी कार्यालय सबैलाको हिरासत शौचालयमा झुण्डिएको अवस्थामा भेटिएको सदालाई प्रहरीले हत्या गरी आत्महत्या देखाउन खोजेको आरोपसहित उनीहरुले जनकपुर जिल्ला प्रहरी कार्यालय अगाडी प्रदर्शन गर्दा प्रहरीसँग तनावग्रस्त बनेको थियो। बिना रोहबार शव मुचुल्का उठाई मृतकका आमा शिपाली सदालाई तिम्रो छोरो झुण्डिएर आत्महत्या गरेको र जबरजस्ती कागजमा सही छाप लगाउन लगाएको आरोपसहित उनीहरुले प्रहरीविरुद्ध नाराबाजी गर्दै प्रहरी कार्यालय घेराउ गर्न खोज्दा तनाव भएको थियो। प्रहरीले शम्भु सदा मुसहरले आत्महत्या गरेको दाबी गरे पनि पारिवारका सदस्य र स्थानीयले यो कुरा मान्न तयार छैनन्। मृतकका आमा शिपाली देवी सदाले छोराको आत्महत्या नभई, हत्या भएकोले घटनाको छानविन माग गर्दै आएकी छिन्। धनुषाको सबैलासहित अन्य स्थानहरुबाट ट्रयाक्टर तथा मोटरसाइकलमा सवार भई आएका सयौं मानिसहरुले जिल्ला प्रहरी कार्यालय धनुषा घेराउ गर्न खोज्दा प्रहरीसँग केहीबेर तनाव भएको थियो। उनीहरुले ईलाका प्रहरी कार्यालय सबैलाबिरुद्ध किटानी जाहेरी दर्ता गर्न माग गर्दै प्रहरी कार्यालय घेराउ गरेका थिए। सोही क्रममा केही बेर तनावसमेत उत्पन्न भएको थियो। 'प्रहरी हिरासतको शौचालयमा, सर्ट, भेष्टले घाँटीमा बाँधेर, मुखमा कपडा ठुसेर आत्महत्या गर्नु एउटा देखाउने कथा जस्तै भयो, मुसहर अधिकारकर्मी पच्चु माझीले भने, शवको बिना रोहबर शवको मुचुल्का उठाउनु, सर्ट र भेष्टमा झुण्डिनु, मुखमा कपडा कोचिनु जस्ता दृश्यले घटना शंकास्पद देखिन्छ। त्यसैले हामीले न्यायिक छानविनको माग गरेका हौं। शम्भुलाई प्रहरीकै संलग्नतामा मारेर आत्महत्याको नाटक रचेकोले पीडितलाई न्याय र पिडकलाई कारवाहीका लागि माग गरिरहेका छौं। राष्ट्रिय मुसहर संघका अध्यक्ष चन्देश्वर सदाले मृतक शम्भु सदाको २४ घण्टे प्रहरीको निगरानीमा हत्या वा आत्महत्या के भएको हो? त्यसको निष्पक्ष छानविन हुनुपर्छ। उनले भने, प्रहरीको निगरानीमा रहेको व्यक्ति एउटा सर्टको सहारामा त्यो पनि शौचालयमा झुण्डिनु रहस्यमय छ। छानबिन होस् घटनालाई सामान्य रुपमा नलिइयोस्।"
क्वारेन्टाइनमा बसेका एकको मृत्यु,प्यूठान : क्वारेन्टाइनमा बसेका माण्डवी गाउँपालिका४ उदयपुरकोट आँपचौरका १८ वर्षिय राजु कार्कीको मृत्यु भएको छ। स्वास्प्रश्वासमा समस्या आएपछि उपचारका लागि बुटवल लैजाँदै गर्दा बाटोमै मृत्यु भएको माण्डवी गाउँपालिका अध्यक्ष श्रीधर रोकाले जानकारी दिए। उनको पिसिआर रिपोर्ट अझै आइ नसकेको रोकाले जानकारी दिए। केही दिन अघि भारतबाट आएका उनी छिमेकी दाङको बंगलाचुली गाउँपालिकाको क्वारेन्टाइनमा बसेका थिए। जोडिएका गाउँपालिका भएकाले माण्डवी र बंगलाचुली गाउँपालिकाले सम्वन्धित जिल्ला हुँदै आएका व्यक्तिहरुलाई आआफ्नो क्वारेन्टाइनमा राख्ने गरेका छन्।
८० दिनपछि राहत पुग्यो : ४ सय बढी विपन्नले अझै पाएनन्,"वीरगन्ज : लकडाउन भएको ८० दिनपछि गाँउमा राहत आएको खबर पाएपछि ६५ वर्षीया एकल महिला अयोध्या देवी बिन शुक्रबार छिमेकीसँगै राहत लिन विद्यालयमा पुगिन् । तर राहत बाड्न खटिएकी गाँउपालिका उपाध्यक्षले नै राहतको सुचीमा नाम नभएको भन्दै जवाफ फर्काएपछि उनी निराश हुँदै रित्तो हात फर्किइन् । 'श्रीमान् छोरा कोही पनि छैनन्, जायजेथा पनि केही छैन', अयोध्या देवी भन्छिन्, 'अरुकोमा भाँडा माझेर पेट पाल्छु, काम नपाएका दिन भोकै सुत्छु । म जस्तो बेसाहारा विधुवा बुढीलाई पनि राहत दिएनन् ।' लकडाउनको ८० दिन बितिसक्दा पनि राहत वितरण नगरिएको पर्साको जीराभवानी गाँउपालिकाको वडा नम्बर ५ मा शुक्रबारदेखि भने राहत बाढ्न थालिएको छ । तर राहत वितरणमा जनप्रतिनिधिबाट काखापाखा हुँदा बेसाहारा अयोध्या देवी जस्ता पहुच नभएका झण्डै ४ सय गरिब विपन्न राहत पाउनबाट बन्चित हुन पुगेका छन् । वडा नम्बर ५ मा वडा अध्यक्षको समन्वय र सहभागिता बिना गापा उपाध्यक्ष उषा देवी थरुनी आफैँले शुक्रबारदेखि राहत बाड्न थालेकी हुन् । 'गापा उपाध्यक्षले राजनीतिक पुर्वाग्रह र काखापाखा गरेकाले पहुच नभएका गरिब, दलित राहतबाट बन्चित भएका हुन् । मेरै छिमेकी भगन माझीले आफ्नो र ६ जना छोराको अलगअलग नाम लेखाएर ७ पोका राहत ल्याए', सखुवनीयाकै एकल महिला सुहावती यादवले भनिन्, 'तर म बेसाहारा विधुवाले एक पोका पनि पाइनँ।' उनले थपिन्, 'आफ्नो पार्टीको मान्छेलाई बाउ छोराको अलग अलग नाम लेखेर पोका दिएका छन् तर बोल्न नसक्नेलाई भने लिस्टमा नाम छैन भनेर रित्तो फर्काइ दिएका छन् ।' गापा उपाध्यक्ष थरुनीले भोट बटुल्ने नियतले राहत वितरणमा काखापाखा गरेकाले उनी र उनको पार्टी निकट नभएका गरिब विपन्न र दलितले राहत पाउन नसकेको शंकरसरैयाको दलीतवस्तीका सुनरदेव मुसहरले गुनासो गरे । 'एक त ८० दिनपछि मात्रै हाम्रो वडामा राहत आयो त्यसमा पनि काखापाखा गरियो', आक्रोश पोख्दै उनले भने, 'गरिब दलितका लागि नै सरकारले पठाएको राहत हामी गरिब दलितले नै पाएनौं।' सखुवनीयाकै कान्ति देवी दासले श्रीमान्को नागरिकता नभएका कारण आफूले राहत पाउन नसकेको बताइन् ।' श्रीमान् मलेशियामा छन्, उनको नागरिकता उनीसँगै छ', उनले भनिन्, 'मैले मेरो नागरिकता देखाए यसले हुँदैन श्रीमानकै नागरिकता चाहिन्छ भने, त्यसैले मैले राहत पाइनँ ।' गापा उपाध्यक्ष भन्छिन् राहतको जिम्मा मैले पाएको हुँ तर वडाअध्यक्ष मलाई कुनै खबर छैन भन्छन् । नेपाल सरकारको निर्देशिकामा लकडाउनले समस्यामा परेका अति विपन्न, दैनिक ज्याला मजदुरी गरेर जिवीकोपार्जन गर्ने परिवारलाई सर्वदलीय समितिको समन्वयमा वडा अध्यक्षले राहत सामाग्री वितरण गर्नु पर्ने उल्लेख छ । तर जीराभवानी गाँउपालिकाको वडा नम्बर ५ मा भने गाँउपालिका उपाध्यक्ष उषादेवी थरुनी आफैँले शुक्रबारदेखि राहत बाड्न थालेकी हुन् । राहत वितरणमा वडा अध्यक्षको सहभागिता नै छैन । वडा अध्यक्ष दारा सिंह राउत भन्छन्, 'लकडाउनको ८० दिनपछि मात्रै मेरो वडामा राहत बाढिंदैछ तर मलाई कसैले केही खबर गरेको छैन , मसँग कुनै समन्वय पनि छैन । गाँपा उपाध्यक्षले आफ्ना मान्छेको एउटै परिवारमा ७ पोका राहत दिएको तर जसको श्रीमान् छोरा कोही पनि छैन त्यस्ता विधुवाले एक पोका पनि नपाएको उनले बताए । 'मलाई नबोलाएकाले म राहत बाड्ने स्थलमा त गएको छैन', उनले भने, 'तर शनिबार बिहानसम्म ४० भन्दा बढी गरिबले गापा उपाध्यक्ष र उनका कार्यकर्ताले झपारेर फिर्ता पठाइदिए भनेर फोनमा गुनासो गरिसकेका छन् ।' भोट बटुल्ने नियतले राहतको आडमा राजनीतिक रोटी सेक्ने काम भइरहेको वडा अध्यक्ष राउतले आरोप लगाए । शुक्रबार र शनिबार २ दिनमा गापा उपाध्यक्षले ९ सय परिवारलाई राहत बाडेको भए पनि काखापाखा गरिएका कारण अझै करिब ४ सय गरिब परिवार राहतबाट बन्चित रहेको वडा अध्यक्ष राउतले बताए । गापा उपाध्यक्ष थरुनीले भने राहत वितरणमा कुनै काखापाखा नगरिएको जिकिर गरिन् । 'राहत वितरणका लागि वडा अध्यक्ष सहमतिमा नआएपछि कार्यपालिका बोर्ड बैठकले निर्णय गरी राहत वितरणको जिम्मा मलाई दिएको हो', उनले भनिन्, 'बोर्डले मलाई जिम्मा दिएपछि मैले यहाँ आएर राहत बाडेको हुँ , वडा अध्यक्ष किन आएननन् त्यो उनलाई सोध्नुस् ।' वडा अध्यक्षले ४७५ परिवारको मात्रै सुची पठाएको भए पनि आफूले भने ९ सय परिवारलाई राहत बाडेको उनले बताइन् । एक परिवारलाई एउटा मात्रै राहत वितरण गरिएको भन्दै उनले प्रमाण नपुगेकालाई राहत नदिइएको बताइन् । शनिबार राहत नपाएपछि राहत वितरण भइरहेको विद्यालयको गेटअगाडि निराश भइ बसेका जीराभवानी गापा ५ का गरिब दलितहरु ।"
"मनसुन भित्रियो, सतर्कता अपनाउन आग्रह","नेपालमा यस वर्ष दुई दिन ढिलो गरी मनसुन भित्रिएको छ। मनसुन नेपालको पूर्वी भूभागमा जुन १२ मा प्रवेश गरेको र यससँगै मौसमी गतिविधि बढ्ने सम्भावना रहेकाले सतर्कता अपनाउन मौसम पूर्वानुमान महाशाखाले आग्रह गरेको छ । शुक्रबार बेलुका नेपालको पूर्वी भूभाग हुँदै प्रवेश गरेको मनसुन भोलिबाट देशभर फैलिइ मौसमी गतिविधि बढ्ने सम्भावना रहेको मौसमविद् विभूति पोखरेलले बताए । मौसम पूर्वानुमान महाशाखाले मनसुनलाई मध्यनजर गर्दै आवश्यक पूर्वतयारीमा लाग्न सबैमा अनुरोध गरेको छ । साधारणतया अङ्ग्रेजी महिनाको जुन १० देखि सेप्टेम्बरसम्मका चार महिनाको अवधिलाई दक्षिण एशियाली मनसुन अवधि मानिन्छ । सो अवधिमा नेपालमा वार्षिक वर्षाको करिब ८० प्रतिशत वर्षा हुने गर्दछ । मनसुन अवधिमा मुलुकभरको औषत वर्षाको मात्रा एक हजार ४९९ दशमलव छ मिलीमिटर रहेको छ । यो भन्दा १० मिलीमिटर बढी वा कम वर्षा भए पनि औषत वर्षा नै मानिने बताइएको छ । यस्तै काठमाडौँ उपत्यकाको वार्षिक वर्षा एक हजार ४५४ दशमलव आठ मिलीमिटर रहेको छ । गत वर्ष १० दिन ढिलो गरी जुन २० अर्थात् असार ५ मा नेपालमा भित्रिएको मनसुन औसत दिनभन्दा १९ दिन ढिलो गरी अक्टोबर १२ (असोज २५) मा मात्रै सकिएको थियो । मनसुनमा औषत वर्षा हुने मनसुन ढिलो भित्रिए पनि मुलुकभर मनसुनको समयमा औषत वर्षा हुने भएको छ । दक्षिण एशियाली जलवायु दृष्टिकोण मञ्च सास्कोप ले हालै नेपालसहित समग्र दक्षिण एशियाको मनसुन विश्लेषण गर्दा मनसुनमा मुलुकभर औषत वर्षा हुने प्रक्षेपण गरेको छ । अङ्ग्रजी महिनाको जुन, जुलाई, अगस्ट र सेप्टेम्बरमा नेपालसहित दक्षिण एशियाका लागि मनसुन अवधि मानिन्छ । सो चार महिनाको अवधिमा नेपालमा वार्षिक वर्षाको ८० प्रतिशतका हाराहरीमा पानी पर्ने गर्दछ । मौसमविद्काअनुसार कम वर्ष हुने भन्दैमा बाढीपहिरोजस्ता प्राकृतिक प्रकोप नहुने भन्ने हुँदैन केही घण्टाको मुसधारे वर्षाले पनि ठूलो प्राकतिक प्रकोप हुनसक्छ । मनसुनमा नेपालमा सबैभन्दा बढी वर्षा कास्कीको लुम्लेमा हुने गर्छ । हाल देशभर आंशिकदेखि सामान्य बदली रहेको छ । दिउँसो देशभर सामान्य बदली रही प्रदेश नं १, वाग्मती, गण्डकी, कर्णाली र सुदूरपश्चिम प्रदेशका केही स्थानमा र बाँकी प्रदेशका एकदुई स्थानमा मेघगर्जनसहित हल्कादेखि मध्यम वर्षाको सम्भावना रहेको मौसम पूर्वानुमान महाशाखाले जनाएको छ । मौसम पूर्वानुमान महाशाखाको पछिल्लो विवरणअनुसार आज काठमाडौँ उपत्यकाको न्यूनतम तापक्रम २१ दशमलव पाँच डिग्री र अधिकतम तापक्रम ३० दशमलव नौ डिग्री सेल्सियस रहेको छ । आज सबैभन्दा कम जुम्लाको न्यूनतम तापक्रम १५ दशमलव छ डिग्री र सबैभन्दा बढी नेपालगञ्जको अधिकतम तापक्रम ३८ दशमलव दुई डिग्री सेल्सियस रहेको छ ।"
दुई जना मृत भेटिए,स्याङ्जा : आँधीखोलामा तैरिएको अवस्थामा वालिङ नगरपालिका८ कटहरबोटका ५५ वर्षीय तीलबहादुर थापा शनिवार मृत भेटिएका छन्। उनी शनिबार बिहानै साढे ४ बजे घरबाट निस्केको बताइएको छ। वालिङ ९ भुम्रेस्थित पक्की पुल नजिकै उनी आँधीखोलाको ढुंगाको बिचमा तैरिएको स्थानीयले देखेपछि प्रहरी पुगेको बताइएको छ। प्राथमिक स्वास्थ्य केन्द्र वालिङमा पोष्टमार्टम गरी मृतकको शव उनका साला नाता पर्ने डिलबहादुर थापालाई बुझाइएको र यसबारे थप अनुसन्धान जारी रहेको प्रहरीले जनाएको छ। यसैगरी चापाकोट नगरपालिका६ गिनचौर बस्ने वर्ष ४९ को गिरिधारी खनाल पनि शनिबार बिहान मोटर बाटोमा मृत भेटिएका हुन। वडा प्रहरी कार्यालय वालिङबाट प्रहरी अधिकृतसहितको टोली घटनास्थलमा पुगेर शव पोष्टमार्टमको लागि प्रथामिक स्वास्थ्य केन्द्र वालिङतर्फ ल्याएको प्रहरी उपरीक्षक विमलराज कणेंलले जानकारी दिए।
कर्णालीमा कोरोना संक्रमितको संख्या ९१६ पुग्यो,"सुर्खेत : कर्णाली प्रदेशमा कोरोना संक्रमितको संख्या ९ सय १६ पुगेको छ। त्यस्तै ९१ जनाले कोरोना जितेर घर फर्किएका छन्। कर्णाली प्रदेश सामाजिक विकास मन्त्रालयले शनिबार सार्वजनिक गरेको तथ्यांक अनुसार थप ७० जनामा कोरोना संक्रमण पृष्टी भएको हो। जसमा सुर्खेत जिल्लाका ४० र दैलेख जिल्लाका ३० जना गरी ७० जना नयाँ संक्रमित थपिएका हुन्। शनिबार दैलेख अस्पतालमा रहेका ५ र दुल्लु अस्पतालमा रहेका ४ जना गरी ९ जना कोरोना जितेर अस्पतालबाट डिस्चार्ज भएका छन्। योसँगै डिस्चार्ज हुनेको जम्मा संख्या ९१ पुगेको छ। भने मृत्यु हुनेको संख्या ३ रहेको छ। शनिबार नयाँ संक्रमण पुष्टी हुने सुर्खेतका ४० जना मध्ये गुर्भाकोट नगरपालिका १२ जना, भेरीगंगा नगरपालिका १०, बराहताल गाउँपालिका ९, चौकुने गाउँपालिका ८ र वीरेन्द्रनगर नगरपालिकाका १ जना रहेका छन्। यस्तै दैलेखका ३० जना मध्ये आठबीसका २०, नौमुलेका ९ जना र डुङ्गेश्वर गाउँपालिकाका १ जना रहेका छन्। सबै ७० जनाको पुष्टी प्रदेश अस्पताल तथा पशुपन्छी रोग अन्वेषण प्रयोगशाला सुर्खेतमा भएको हो। कर्णाली प्रदेश सामाजिक विकास मन्त्रालय स्वास्थ्य सेवा महाशाखा प्रमुख डा लक्ष्मिनारायण तिवारीका अनुसार कर्णालीमा सबैभन्दा बढि दैलेखमा ५ सय २ तथा सबैभन्दा कम हुम्ला र डोल्पामा ११ र मुगुका २ जनालाई कोरोना संक्रमण पृष्टी भएको छ। कर्णालीका १० मध्य अन्य सबै जिल्लामा कोरोना संक्रमण देखिए पनि रुकुमपश्चिम भने अँझै सुरक्षित छ। कर्णालीमा पृष्टी भएको कोरोना संक्रमितहरुमा सल्यानका १ सय ३७, सुर्खेतका १ सय ९७, जाजरकोट ८, कालिकोट २८, जुम्लामा २४ र अन्य प्रदेशका १६ जना रहेका छन्। कर्णालीमा झण्डै १२ हजार बढिको पीसीआर परीक्षण गरिएको छ।"
स्वदेश फर्किने नेपालीलाई विमान भाडा घट्यो,"काठमाडौं : नेपाल वायुसेवा निगमले खाडी राष्ट्रलगायत मुख्य श्रम गन्तव्य मुलुकबाट नेपालीलाई नेपाली विमानमार्फत स्वदेश फर्काउन यसअघि जारी भाडादरका सम्बन्धमा आएका गुनासो सम्बोधन गर्दै हवाई भाडादर घटाउने निर्णय गरेको छ। नेपाल सरकारको अनुरोधबमोजिम अधिकतम प्रयासस्वरुप सो निर्णय लिइएको निगमले जनाएको छ। संस्कृति, पर्यटन तथा नागरिक उड्डयनमन्त्री योगेशकुमार भट्टराईले आजै मन्त्रालयमा छलफल गरी हालको प्रस्तावित हवाई भाडादरमा पुनरवलोकन गर्न निगम र हिमालयन एयरलाइन्सलाई अनुरोध गरेका थिए। विभिन्न देशमा रहेका नेपालीका पिरमर्कालाई ध्यानमा राखी निगमले यस विषम परिस्थितिमा मुनाफाभन्दा पनि सामाजिक उत्तरदायित्वलाई मनन गर्दै चार्टर उडानको भाडादर घटाउने निर्णय लिएको स्पष्ट गरेको छ। सो निर्णयबाट विशेष गरी खाडी राष्ट्र, मलेसिया र साइप्रसमा रहेका नेपाली नागरिकलाई प्रत्यक्ष राहत पुग्ने विश्वास लिइएको जनाउँदै निगमले आफू सम्पूर्ण नागरिकको सेवामा सदैव तत्पर रहेको प्रतिबद्धता व्यक्त गरेको छ।"
माछा मार्न गएका युवालाई नदीले बगायो,कालिकोट : जिल्लाको खाँडाचक्र नगरपालिका वडा नं २ स्थित तीला नदीमा माछा मार्न गएका युवालाई नदीले बगाएको छ । खाँडाचक्र नगरपालिका वडा नं २ का बिरखते गोरालका १६ वर्षीय छोरा गम्भीर गोराल शनिबार बिहान ७ बजेतिर तिला नदीमा बगेको जिल्ला प्रहरी कार्यालय कालिकोटका सूचना अधिकारी यक्षराज जोसीले जानकारी दिए । उनका अनुसार शेरीघाट स्थित तिला नदीमा माछा मार्न गएका युवा नदीमा बगेका हुन् । शुक्रबार बेलुका तिला नदीमा माछा मार्ने जाल हालेर घर फर्किएका गोराल शनिबार बिहान माछा मार्ने जाल निकाल्न गएका थिए । तिला नदीको छालमा माछाको जाल निकाल्ने क्रममा चिप्लिएर नदीमा बगेका स्थानीयले बताएका छन् । उनी विगतदेखि नै तिला नदीमा माछा मार्ने व्यवसाय गर्दै आएका थिए ।
भारतबाट आइपुगे डल्फिन,"टीकापुर : एक ठाउँबाट अर्को ठाउँमा बसाइ सर्न मन पराउने ग्यांगेटिक जातका डल्फिन भारतबाट कैलालीका नदीसम्म आइपुगेका छन् । भारतको घाँघरा नदी हुँदै आएका डल्फिन कैलालीको मोहना, पथरैया र काँडा नदीमा शनिबार देखिएका छन् । विश्वमै दुर्लभ स्तनधारी ग्यांगेटिक प्रजातिका डल्फिन ती नदीमा वर्षायाममा मात्रै आउने गरेका छन् । अन्य वर्षमा असार दोश्रो, तेश्रो सातादेखि आउने गरेको भए पनि यस वर्ष समयमै पानी परेपछि जेठ अन्तिममै डल्फिन देखिएका हुन् । असारदेखि असोजको महिनासम्म यी नदीमा डल्फिन सजिलै देख्न सकिन्छ । शनिबार दिउँसो मोहना र पथरैया नदीको दोभान क्षेत्रमा दुई वटा डल्फिन देखा परेको डल्फिन संरक्षण उपकेन्द्र ढुंगाना टोलका अध्यक्ष भोजराज ढुंगानाले बताए । आज दिउँसो दोभानमा दुई वटा डल्फिन देखा परेका छन्, ढुंगानाले भने, स्वच्छ र कम गहिरो हुने हुनाले बच्चा हुर्काउन वर्षेनी डल्फिन भारतबाट यहाँ आइपुग्छन् । नदीमा पानीको सतह बढेसँगै मोहना, पथरैया र काँडा नदीमा वर्षायाममा डल्फिन देखा पर्ने गर्दछन् । भारतको घाँघरा नदी हुँदै मोहना, पथरैया र काँडा नदीमा वर्षेनी वर्षाद्को समयमा आउने डल्फिन यस वर्ष जेठमै आइपुगेको स्थानीय नरेन्द्रराज रेग्मीले बताए । विश्वबाटै दुर्लभ मानिएको डल्फिन संरक्षणका लागि २०५७ सालदेखि टीकापुर नगरपालिका वडा नं ७ र भजनीका स्थानीय जुट्दै आएका छन् । खाली आँखालेसमेत नजिकै डल्फिन हेर्न सकिने हुनाले मोहना, पथरैया र काँडा नदीको दोभानमा डल्फिन हेर्न वर्षायाम विदेशी तथा नेपाली पर्यट आउने गरेका छन् । खाली आँखाले नजिकैबाट डल्फिन हेर्न सकिने हुनाले यहाँ आन्तरिक तथा बाह्य पर्यटक आउने गरेका छन्, ढुंगानाले भने, तर कारोना संन्त्रासका बीच बाह्य पर्यटक नआए पनि आन्तरिक पर्यटक आउने छन् ।' यी नदीमा डल्फिन हेर्न नेपाली पर्यटक लगायत अमेरिका, इंगल्याण्ड, थाइल्याण्ड, अस्ट्रेलिया, फ्रान्स, भारतबाट वर्षायाममा पर्यटक आउने गरेका थिए । स्थानीयले माछा भन्दै मारेर खाने गरेको डल्फिनबारे २०५७ सालमा संरक्षणकर्मी भोजराज श्रेष्ठको पहलमा संरक्षण अभियान थालिएको थियो ।"
क्वारेन्टाइनमा बसेका युवाको मृत्यु,दाङ : क्वारेन्टाइनमा बसेका एक युवाको मृत्यु भएको छ। बंगलाचुली गाउँपालिका६ भुटनेटा क्वारेन्टाइनमा बसेका १८ वर्षीय युवकको मृत्यु भएको हो। प्युठानको माण्डवी गाउँपालिका४ आपचौर निवासी ती युवा जेठ ११ गतेदेखि क्वारेन्टाइनमा बसेका थिए। मृत्यु भएका व्यक्तिको पिसिआर जाँच रिपोर्ट अझै आएको छैन्। जेठ २१ गते स्वाब संकलन गरेर परीक्षणको लागि राप्ती स्वास्थ्य विज्ञान प्रतिष्ठानमा लगिएको छ। तर अझै रिपोर्ट नआएको गाउँपालिकाले जनाएको छ। क्वारेन्टाइनमा बसेका युवालाई वान्ता हुने र स्वासप्रस्वासमा समस्या देखिएपछि शनिबार बिहान उपचारको लागि अस्पताल लगिएको थियो। तर जिल्लास्थित कुनै पनि अस्पतालले गम्भीर बिरामीलाई भर्ना नलिने बताएपछि उपचार गराउन बुटवल लैजाने क्रममा उनको मृत्यु भएको हो।
पर्वतमा थप चार जनामा कोरोना पुष्टि,"कुश्मा : पर्वतमा थप ४ जनामा कोरोना संक्रमण पुष्टि भएको छ। गण्डकी प्रदेशस्तरीय जनस्वास्थ्य प्रयोगशाला पोखरामा गरिएको परीक्षणमा ४ जनामा संक्रमित थपिएका हुन्। गण्डकी प्रदेश स्वास्थ्य निर्देशनालयका अनुसार कुस्मा नगरपालिका १० पिपलटारीका २ जना, जलजला गाउँपालिका १ का १ जना र महाशिला गाउँपालिका ५ लुंखुका १ जनामा संक्रमण पुष्टि भएको छ।उनीहरु ६ वर्षदेखि १७ बर्ष उमेर समूहका छन्। यो सँगै पर्वतमा कोरोना संक्रमितको संख्या २६ पुगेको छ। उनीहरु सबै भारतबाट आएका हुन्। उनीहरु कुश्माकै पुलिङ क्वारेन्टाइनमा रहेका थिए। यसअघि शुक्रबार १३ जनामा संक्रमण देखिएको थियो भने एक साता अघि ९ जनामा संक्रमण देखिएको थियो।"
स्याङ्जामा जीप दुर्घटना,"स्याङ्जा : भीरकोट नगरपालिका५ स्वरेकको नेटामा जीप दुर्घटना हुँदा एक जनाको मृत्यु भएको छ भने अन्य ६ जना घाइते भएका छन्। भीरकोट नगरपालिकाको बयँरघारी बजारबाट स्वरेक हिडेको ग २ च २३७३ नम्बरको महेन्द्रा जीप दुर्घटना हुदाँ १६ वर्षीया दुर्गा अर्यालको निधन भएको छ। त्यस्तै अन्य ६ जनालाई थप उपचारका लागि पोखरा पठाइएको प्रहरी उपरीक्षक विमलराज कणेलले जानकारी दिए। अर्यालको उपचारका क्रममा कालिका अस्पताल हेलुमा निधन भएको हो। घाइते हुनेमा शान्ति अर्याल, गीता अर्याल, पार्वती अर्याल, शोभा अर्याल, हिमकुमारी अर्याल र सुषमा अर्याल रहेका छन्। उनीहरुलाई उपचारका लागि गण्डकी मेडिकल कलेज पोखरा लगिएको प्रहरीले जनाएको छ। प्रहरीका अनुसार जीप सडकभन्दा १५२० मिटर तल खसेको छ। जीप चालक प्रहरी नियन्त्रणमा छन्। उनीहरु सबै एकाघरका नातेदार रहेको बताइएको छ।"
क्वारेन्टाइनबाट फर्किएका वृद्ध मृत भेटिए,कालिकोट : कालिकोटमा क्वारेन्टाइनबाट घर फर्किएका ६० वर्षीय वृद्ध बीच बाटोमा मृत अवस्थामा फेला परेका छन्। जिल्लाको नरहरीनाथ गाँउपालिका१ का ६० वर्षीय काले बिष्ट बिहीबार क्वारेन्टाइनबाट घर गएका उनी शुक्रबार दिउँसो बाटोमा मृत अवस्थामा फेला परेका हुन्। जेठ १२ गते जिल्ला सदरमुकाम मान्मस्थित होटल चन्द्र सुर्यमा क्वारेन्टाइनमा बसेर भएर बिहीबार आरडिटी परीक्षणमा नेगेटिभ देखिएपछि घर फकिएका उनी शुक्रबार लालिघाटको उकालोमा मृत अवस्थामा फेला परेको जिल्ला प्रहरी कार्यालयका सूचना अधिकारी इन्सपेक्टर यक्षराज जोसीले जानकारी दिए। उनका अनुसार मृतकका आफन्तहरुसँग बुझ्दा दमका रोगि भएको खुलेको छ। भारतबाट आएर क्वारेन्टाइनमा बसेका उनी बीच बाटोमा कसरी मृत अवस्थामा फेला परे भन्ने बिषयमा थप अनुसन्धान भइरहेको उनले बताए। स्थानिय नेत्र बिष्टका अनुसार मंसिरतिर भारत गएका उनी नरहरीनाथ गाँउपालिकाले होटल चन्द्र सुर्यमा व्यवस्थापन गरेको क्वारेन्टाइनमा १८ दिन बसेर बिहीबार घर फर्किएका थिए। शुक्रबार बिहान लालिघाट नेपाली सेनाको कर्णाली करिडोर निर्माण कार्यदलको क्याम्प नजिकै एक्लै बसेर गाडी खोजी रहेका थिए। दिउँसो ३ बजेतिर उनी त्यही क्याम्प नजिकै सडकमा मृत अवस्थामा फेला परे। उनको घरमा दुई साना छोरा र श्रीमति छन्। स्थानीय नागरिकले कोरोनाको संक्रमण भएको आशंकासमेत छन्। उनमा सामान्य रुघाखोकी र दमको समस्या थियो। स्वास्थ्य सेवा कार्यालय कालिकोटका जनस्वास्थ्य अधिकृत तथा सूचना अधिकारी कटकबहदुर महतले मृतक बिष्टको स्वाब नमुना संकलन गर्नका लागि स्वास्थ्यकर्मीको टोली घटनास्थलतर्फ पठाइएको बताए।

शीर्षक,विवरण
कर तिर्न अव्यवहारिक उर्दी,"सरकारले जेठ ३२ सम्म लकडाउन लम्ब्याएको छ। लकडाउनको ७२ दिनसम्म पनि सरकारले सम्भावित संक्रमितको परीक्षण व्यापक बनाएर आर्थिक गतिविधि खुलाउनेतर्फ कुनै गृहकार्य गर्न सकेको छैन। सुरक्षा फौज उतारेर लकडाउन गराउन जति सहज छ, रोजगारी गुमाएका, दुई छाक खान नपाएका र भविष्यको अत्यासलाग्दो त्रासले आत्तिएका जनताको पीडामा मलहम लगाउन त्यत्तिकै गाह्रो छ। जनतालाई साह्रोगाह्रो पर्दा भरथेग गर्नसक्ने विवेकी, लोकतान्त्रिक र जनमुखी सरकारको परिकल्पनामा पटकपटक व्यवस्था परिवर्तनका लागि बलिदानीपूर्ण संघर्ष गरेका जनताले उही क्रुर, अविवेकी, उन्मादी सरकारका कारण मन अमिलो बनाउनुपर्ने बाध्यता कायमै छ। सरकारका एक जिम्मेवार मन्त्रीले हरेक सरकार भनेका तानाशाही नै हुन्छन् भनेर दिएको अभिव्यक्तिले सरकार भनेको दोहन गर्ने संयन्त्र हो भन्ने आम जनताको बुझाइलाई अझै स्पष्ट गरेको छ। सरकार दोहनकारी होइन, कल्याणकारी हुनुपर्छ। सरकार विवेकी र सद्गुणी हुनुपर्छ। लोकतन्त्रमा सरकार भनेकै जनता र जनता भनेकै सरकार हुनुपर्छ। सरकार र जनताबीचको दूरी हुने, संवाद नहुने, जनताका आवाज र उनका दुःख पीडा नबुझ्ने सरकार लोकतान्त्रिक सरकारको चरित्रभित्र पर्दैन। यो पृष्ठभूमि सम्झाउनुको तात्पर्य के हो भने सरकारले लकडाउनकै बीचमा कर तिर्न उर्दी जारी गर्नु अविवेकी निर्णयको पराकाष्ठा हो। करदाता भनेका मौरीजस्ता हुन्। तिनलाई मह बनाउन लगाउनुपर्छ, स्याहारसुसार गर्नुपर्छ। कोसौं उडेर मौरीले पूलको रस जम्मा गरी मह तयार गर्छ। त्यो मह काढ्न पाइन्छ, मह काढ्दा मौरी मार्नु भएन। अहिलेको सरकारको उर्दी मौरी नै सखाप गर्नेतर्फ केन्द्रित देखिन्छ। सरकारले मौरीका लागि घार तयार गर्ने, घार वरिपरी फूल रोप्ने, मौरीलाई चरनको व्यवस्था गर्ने, त्यसको हेरविचार गर्ने र तयार हुने समय पूरा भएपछि मह निकाल्ने हो। करदाताले कर नतिरी सरकार सञ्चालनमा कठिन हुन्छ भन्ने सबैले बुझेको विषय हो। सरकार सञ्चालन हुन आर्थिक गतिविधि पनि सञ्चालन हुनुपर्छ। व्यवसायीले आयआर्जन गर्न मौका पाउनुपर्छ। नेपालजस्तो सानो अर्थतन्त्रले साढे दुई महिनाभन्दा लामो लकडाउन धान्न सक्छ त ? भन्ने संवेदनशील प्रश्नमा सरकारको ध्यान गएको देखिँदैन। किसानले उत्पादन गरेका तरकारी प्रशासनको उपस्थितिमा खाल्डो खनेर गाड्न लगाउने कस्तो प्रहरी प्रशासन तयार गरेका हौं ? प्रहरी, प्रशासन र राज्यका अन्य संयन्त्रलाई व्यवसायमैत्री अभिमुखीकरणको स्पष्ट अभाव देखिन्छ। पछिल्लो ७२ दिनयता व्यापारव्यवसाय ठप्प छ। लकडाउनका कारण निजी व्यवसायीले कर्मचारी बोलाएर कार्यालय सञ्चालन गर्न पाएका छैनन्। देशभरिबाट कारोबार विवरण संकलन गरेर कर विवरण बुझाउनुपर्ने पनि होलान्। त्यो विवरण आज तयार गर, भोलि पेस गर भनेर रातारात तयार भइहाल्ने पनि होइन। कोभिड१९ को महामारीले समस्यामा परेका उद्योग, व्यवसायलाई राहत र प्रोत्साहनको सट्टा कर विवरण तयार गर्ने समय पनि नदिएर भनेको समयमा कर नतिरे जरिबाना तिराउँछु भनेर कुनै पनि विवेकशील सरकारले भन्दैनन्। चौतर्फी आलोचना भएपछि सरकारले कर तिर्ने म्याद थप गर्यो। अर्कोतर्फ, अब आर्थिक गतिविधि खुलाउनेतर्फ पनि सरकार अग्रसर हुनुपर्छ। कोभिड१९ ले भन्दा पनि आत्महत्याका कारण धेरै मानिसको मृत्यु भइसकेको छ। अझै पनि आर्थिक गतिविधि सञ्चालन हुन नदिने हो भने ठूलो आर्थिकसामाजिक र राजनीतिक समस्या उत्पन्न हुनसक्छ। बढी जोखिममा रहेका क्षेत्रलाई बन्द गरी, मध्यम जोखिम भएका ठाउँमा आवश्यकता हेरी आंशिक र कम जोखिम भएका ठाउँमा पूर्णरूपमा आर्थिक क्रियाकलाप गर्न दिनु उत्तम हुन्छ। सरकारले कर असुल गर्नुपर्छ र आय गर्नेले राज्यको विधि र प्रक्रियाअनुसार कर तिर्नैपर्छ। तर सबैभन्दा महत्तवपूर्ण विषय भनेको व्यवहारिक हो। व्यवहारिक भएन भने त्यसले फेरि पनि जटिलता सिर्जना गर्छ, विवाद र द्वन्द्व हुन्छ। त्यसकारण, सरकार र करदाता व्यवसायीले विवाद भन्दा पनि व्यवहारिक उपायबाट यसको समाधान खोज्नु श्रेयस्कर हुन्छ।"
विमान प्रयोग गरी सगरमाथाको सर्भे,"काठमाडौं : नेपाली आकाशमा अहिले चिनियाँ विमान फाट्टफुट्ट उडेको देख्न सकिन्छ। तर, ती व्यावसायिक वा चार्टर्ड उडान भने होइन। अन्य कुनै उद्देश्य नभई सगरमाथाको उचाइ लिनका लागि चिनिया विमान आकाशमा उडेका नेपाल उड्डयन प्राधिकरणका महानिर्देशक राजन पोखरेलले जानकारी दिए। चीनले आफ्नो क्षेत्रबाट सगरमाथाको उचाइ नाप्ने प्रक्रियाअन्तर्गत सर्वेक्षण सुरु गरेको हो। दुईदेशबीचको कूटनीतिक सम्झौतापछि सरकारको निर्देशनमा नै सगरमाथा क्षेत्रमा चिनियाँ सर्वेक्षण विमान उडानका लागि अनुमति दिइएको महानिर्देशक पोखरेलले अन्नपूर्ण पोस्ट्लाई बताए। चिनियाँ साइडबाट सर्वेक्षणका लागि दुई सेप्टेम्बर ३० देखि डिसेम्बर ३१ सम्मका लागि दोस्रो चरणको समय निर्धारण गरिएको छ। सर्वेक्षणका लागि सफा मौसम आवश्यक पर्ने भएकाले पहिलो चरणअन्तर्गत अहिले चीनको साइडबाट सगरमाथाको उचाइ नाप्ने काम भइरहेको बताउँदै पोखरेलले सर्वेक्षणका लागि उडान हुने समयमा काठमाडौं विमानस्थललाई टावर सम्पर्क कार्यालय तोकिदिएको जानकारी दिए। नेपालमा वर्षायाम सुरु हुने भएकाले जुन २० देखि उता सेप्टेम्बर २९ सम्म सगरमाथा उचाइ मापनको काम रोकिने बताइएको छ। यता, नेपालको साइडबाट पनि सर्वेक्षणको काम २०७६ पुसतिर नै सकिएको नेपाल सरकार भूमि व्यवस्था सहकारी तथा गरिबी निवारण मन्त्रालय अन्तर्गतका नापी विभागका सूचना अधिकारी दामोदर ढकालले जानकारी दिए। २०७४ माघबाट समरमाथाको विभिन्न कोणबाट उचाइ नाप्ने काम सुरु गरिएको थियो। सगरमाथाको उचाइ नाप्न नेपालले यसपटक परम्परागत र आधुनिक विधि गरी दुवै विधि अपनाएको उनको भनाइ छ। दुईदेशबीचको कूटनीतिक सम्झौतापछि सरकारको निर्देशनमा नै सगरमाथा क्षेत्रमा चिनियाँ सर्वेक्षण विमान उडानका लागि अनुमति दिइएको हो। सूचना अधिकारी ढकालका अनुसार परम्परागत विधि अन्तर्गत लेबलिङ विधि रहेको छ। यसमा समतलन नापि र त्रिकोणमितिय नापी पर्दछ। समतलन नापीमा पनि परिशुद्घ समतलन र त्रिकोणमितिय समतलन नापि रहेको छ। आधुनिक विधि अन्तर्गत ग्लोबल नेभिगेसन स्याटलाइट सिस्टम(जीएनएसएस) रहेको छ। अर्को गुरुत्वोकार्षण सर्वेक्षण विधि रहेको छ। परम्परागत तथा नयाँ विधिबाट नापी लिएपछि सर्भे करेक्सनका लागि यो विधि गर्न अत्यन्त जरुरी हुने ढकालले बताए। सगरमाथाको चुचुरोमा ग्राउन्ड पेनिट्रेटिङ राडर(जीपीआर) विधिबाट सर्वेक्षण गरिएको थियो। त्यसपछि मौसमसम्बन्धी तथ्यांक पनि लिन जरुरी हुन्छ भनी ढकाल भन्छन्। यी सबै सर्वेक्षणका विधि सकेर गत पुसमा सर्वेक्षण टोली फर्किएर तथ्यांक चेकजाँचको काम भइरहेकोमा लकडाउनका कारण अहिले रोकिएको ढकालले जानकारी दिए। तथ्यांक संशोधनको अन्तिम तयारीमा रहेको बेला कोरोनाका कारण लकडाउन लागु भएपछि काम रोकिएको भन्दै ढकालले नभए गोष्ठी गरेर सगरमाथाको नयाँ उचाइ सार्वजनिक गर्ने तयारीमा नापी विभाग रहेको बताए। विश्वको सर्वोच्च शिखर सगरमाथा नेपाल र चीनको स्वशासित क्षेत्र तिब्बतको सिमानामा पर्दछ। हाल सगरमाथको उचाइ ८,८४८ मिटर रहेको छ। सो उचाइको मापन सन् १९५२ देखि १०५४ सम्म छिमेकी मुलुक भारतमा बेलायती उपनिवेशको सरकारको समयमा भएको थियो। सर्भे अफ इन्डियाका बीएल गुलाइटीको समूहले गरेको यो मापनलाई अहिलेसम्म विश्वले नै मान्यता दिइरहेको छ। त्यसपछिका समयमा पनि विभिन्न मुलुकले सगरमाथाको उचाइको मापन गरेको भए पनि अपानाइएका विधिका कारण तीनलाई अन्तर्राष्ट्रिय मान्यता दिएको पाइँदैन।"
बुच्चे नक्सालाई चुच्चे बनाउने अभियान,"काठमाडौं : अन्नपूर्ण पोस्टले २०७६ कात्तिक २६ मा समाचार प्रकाशन गर्यो, यस्तो हो खास नक्सा। जसमा पहिलोचोटि लिम्पियाधुरासम्मको भूभाग समावेश थियो। त्यो नै थियो, जनस्तर, सञ्चार माध्यममा सार्वजनिक लिम्पियाधुरासहितको पहिलो नक्सा। लिम्पियाधुरा त्रिदेशीय बिन्दु र कुटी, नाबी गुन्जी नेपालकै नक्सामा पारेर अन्नपूर्ण पोष्टमा यो समाचार प्रकाशित भएको थियो। लिम्पियाधुरासहित नक्सा सार्वजनिक गर्नुभन्दा १४ महिना अगाडि २०७५ भदौ २४ मा नेपालको नक्सामा लिम्पियाधुरा गायब भन्ने समाचार प्रकाशित गरेका थियो। त्यसपछि २०७५ भदौ २१ म निसान छापमा कालापानी गायब भन्ने प्रमुख समाचार बनाएपछि यो विषयमा चर्चामा आयो। यी दुई समाचारले आममानिसको मथिंगल हल्लाएको थियो। अब सरकारले लिम्पियाधुरासहितको नक्सा जारी गरिसकेको छ। संविधान संशोधनसँगै अनुसूची३ मा निसान छापमा कालापानी, लिपुलेक र लिम्पियाधुरासमेतको नक्सा हुनेछ। विगतमा कालापानीको विषय मूलधारका मिडियामा उठान भए। तर, लिम्पियाधुरा नेपालको भूभाग हो भन्नेमा आमनेपाली जानकार थिएनन्। सीमित अभियन्ताले यो उठाइरहे पनि त्यसमा आम जनता, नेपाली मिडिया, राजनीतिज्ञ कसैको पनि लिम्पियाधुरा नेपालकै भूभाग हो भन्नेसमेत जानकारी नभएको मैले पाएँ। पाठ्य पुस्तकमै गलत नक्साबाट पठनपाठन भएपछि जानकारी हुने कुरा पनि भएन। लिम्पियाधुरासहित चुच्चे नक्साको कुरै नगरौं, लिपुलेक र कालापानी समेटिएको बुच्चे पनि होइन, लिपुलेक र कालापानी पनि नभएको थेप्चे नक्सा प्रयोग भइरहेको विषय अन्नपूर्ण पोस्ट्ले पहिलोपटक उजागर गरेको हो। कालापानीको विषय पनि २०५३ पछि उठ्दै सेलाउँदै गरेको थियो। महाकाली सन्धिको बेला कालापानी मुद्दा बनेपछि त्यसले निरन्तरता पाउन सकेको थिएन। भारतद्वारा लामो समयदेखि अतिक्रमित लिम्पियाधुरा क्षेत्र (व्यास क्षेत्रका कुटी, नाबी, गुन्जी) नेपालको आधिकारिक नक्सामा नभएको विषयमा गम्भीर थियो। लिम्पियाधुराका सवालमा धेरै कुटनीतिज्ञ, परराष्ट्र र सीमासम्बन्धी जानकारसमेत विभाजित भए। सीमित व्यक्ति मात्र लिम्पियाधुरालाई नेपालभारत चीनको त्रिदेशीय बिन्दु ठान्थे। अधिकांशका लिम्पियाधुरा भन्दा करिब ७० किलोमिटर पूर्वको लिपुलेकलाई त्रिदेशीय बिन्दु मान्दै आएका थिए। लिम्पियाधुरा क्षेत्र अतिक्रमणका विषयमा रतन भण्डारी, बुद्धिनारायण श्रेष्ठ, जगत भुसाललगायत सीमित अभियन्ताबाहेक कसैको चासो गएको थिएन। आधिकारिक निकाय सरकार र भूमि व्यवस्था, सहकारी तथा गरिबी निवारण, परराष्ट्र मन्त्रालय, नक्सा बनाउने आधिकारिक निकाय नापी विभाग पनि लिम्पियाधुुराबारे खुल्न, बोल्न चाँहदैन थिए। अन्नपूर्ण पोस्ट्ले १५ महिनादेखि लगातार फलोअप गरिरहेको अवस्थामा एक्कासि भारतले कात्तिक १६ (नोभेम्बर २)मा भारतले नेपाली भूभाग लिम्पियाधुरा, कालापानी, लिपुलेक आफ्नो नक्सामा पारेर नक्सा जारी गर्यो। सरकारलाई लिम्पियाधुरासहित नक्सा जारी गर्न दबाव सिर्जना गर्यो। सर्भे अफ इन्डियाले जारी गरेको आठौं संस्करणमा नेपालको भूमि अतिक्रमण गरेपनि त्यो नक्सामा भारतले काली नदीको यथार्थ स्वीकार गरेको थियो। लिम्पियाधुराबाट आउने नदीलाई काली देखाएको थियो। हामीले भारतले स्वीकार्यो काली नदीको यथार्थ भनी समाचार बनायौं। तर, एक हप्ताभित्रै भारतले त्यो नक्साबाट काली नदी निकाल्यो। हामीले भारतको भ्रम: काली उही छ नक्साबाट नाम मात्र झिकियो भन्ने समाचार छाप्यौं। नेपालले आप्नो नक्सा अध्ययन गर्न सूर्यनाथ उपाध्यायको नेतृत्वमा आयोग बनाएको थियो। त्यो कार्यदलले पनि नेपालको भूभाग लिम्पियाधुरासम्म भएको ऐतिहासिक नक्साहरु संकलन गरी प्रतिवेदन बनाएको थियो। सन् २०१५ मे १५ मा नेपालको भूमि लिपुलेकलाई व्यापारिक भूमि बनाउने गरी भारत चीनबीच द्विपक्षिय व्यापार सम्झौता लाई अस्वीकार गरेको थियो। नेपालले अध्ययन गर्न उपाध्यायको संयोजकत्वमा उच्चस्तरीय अध्ययन कार्यदल बनाएको थियो। त्यो कार्यदलको प्रतिवेदन अझै सार्वजनिक भएको छैन। लिम्पियाधुरा, कालापानी र लिपुलेकमा तीन सय ९५ वर्गकिलोमिटर क्षेत्रफल अतिक्रमण भएको समाचार पनि अन्नपूर्ण पोष्टमार्फत् नै सार्वजनिक भएको हो। त्योभन्दा पहिला सीमाविद बुद्धिनारायण श्रेष्ठको नेपालको सीमा पुस्तकका आधारमा तीन सय ७२ वर्ग किलोमिटर क्षेत्र अतिक्रमण विषयमा बहसमा थियो। अन्नपूर्णले लिम्पियाधुरासहितको नक्सा, तीन सय ९५ वर्ग किलोमिटर क्षेत्र भारतद्वारा अतिक्रमण भएको तथ्य सार्वजनिक गरेपछि यतातिर ध्यान केन्द्रित भएको हो। त्यो नक्सा सञ्चारमाध्यम, सामाजिक सञ्जालमा भाइरल भयो। नक्सा जारी गरे पनि सरकारले नेपालको आधिकारिक क्षेत्रफल भने अझै सार्वजनिक गरेको छैन। चीन र भारतबीच ६६ वर्षअघि सन् १९५४ मा लिपुलेकलाई द्विपक्षीय व्यापारिक नाका बनाउने विषय, लिपुलेकमा भारत र चीनको आँखा भन्ने शीर्षकमा अन्नपूर्ण पोस्ट्ले समाचार बाहिर ल्याएको थियो। आजभन्दा १४ वर्षअघि कालापानी विवाद संयुक्त राष्ट्र संघमा दर्ता भएको, भारतको राजपत्र लिम्पियाधुरा नेपालको भन्ने लगायतका दर्जनौ समाचार प्रकाशन भए। शैक्षिक संस्थामा नक्साको विषयमा बहस छेड्दै भनी अन्नपूर्णकै सहप्रकाशन अंकुर मार्फत् नक्सा बहस विद्यालय तहसम्म पुर्याउने प्रयत्न गरेको थियो। शैक्षिक सत्र सुरु नहुँदै नयाँ पाठ्यक्रममा लिम्पियाधुरासहित नक्सा समावेश हुनुपर्ने बहसमा आएपछि शिक्षा मन्त्री गिरिजामणि पोखेरलले यो विषयमा विज्ञहरु छलफलसमेत गरे। त्यति मात्र होइन, २०१८ मा अग्रज पत्रकार भैरव रिसालको नेतृत्वमा कुटी, नाबी, गुन्जीमा जनगणना गराएको, त्योभन्दा अगाडि २०११ सालको जनगणनालगायतका विषयमा अन्नपूर्ण पोष्ट्ले लेखेको थियो। गृह मन्त्रालयका अधिकारी पुरुषोत्तम रेग्मी (२०३०), दार्चुलाका तत्कालीन प्रमुख जिल्ला अधिकारी द्वारिकानाथ ढुंगेल (२०३८), डिल्लीराज जोशी (२०४५) लगायतले पनि लिम्पियाधुरा काली नदीको उद्गमस्थल भएको प्रतिवेदन तयार गरेका थिए। पूर्व प्रजिअ वेदप्रकाश लेखकले कालापानी क्षेत्रमा सेना राख्न प्रस्तावसहित प्रतिवेदन गृह मन्त्रालयमा पेश गरेका थिए। हामीले यस विषयमा भूमि व्यवस्था, सहकारी तथा गरिबी निवारण मन्त्री पद्माकुमारी अर्याल, पूर्व जलस्रोत सचिवद्वय सूर्यनाथ उपाध्याय, द्वारिकानाथ ढुंगेललगायतका अन्तवार्ता प्रकाशित गर्यौं। त्यस्तै सीमाविद श्रेष्ठ, जल तथा नदीविद् डा भुसाललगायत यस विषयमा जानकार र विज्ञहरुका धेरै अनुसन्धानात्मक लेखरचना प्रकाशित गर्यौं। अतिक्रमणको चपेटामा लिम्पियाधुरा लेखक एवं अनुसन्धानकर्ता रतन भण्डारी, नापीका विभागका पूर्व महानिर्देशक पुण्यप्रसाद ओली र तोया बराल, त्रिभुवन विश्वविद्यालय अन्तर्राष्ट्रिय सम्बन्ध तथा कूटनीतिक विभाग प्रमुख खड्ग केसीलगायतको साथ र सहयोगबाट धेरै तथ्यप्रमाण जनसमक्ष उजागर गर्न सफल भएका हौं। भूमि व्यवस्था मन्त्रालयका सहसचिव एवं प्रवक्ता जनकराज जोशी, विभागका महानिर्देशक प्रकाश जोशी, तत्कालीन महानिर्देशक गणेशप्रसाद भट्ट, पूर्व उपमहानिर्देशक सुरेशमान श्रेष्ठ लगायतले प्रत्यक्ष तथा अप्रत्यक्ष रुपमा अन्नपूर्ण पोस्ट्मार्फत् सूचना उपलब्ध गराए। अभियन्ता भैरव रिसाल, भूगोलविद् प्राडा नरेन्द्रराज खनाल, कमल बराल, शेरबहादुर गुरुङ, दार्चुला बहुमुखी क्याम्पस प्रमुख कृष्णसिंह साउदलगायत दार्चुलाका पत्रकारहरुले यो पनि यो विषयमा सूचना उपलब्ध गराएका थिए। सरकारले यो विषयमा चासो राखी सर्वपक्षीय बैठक, भारतलाई कुटनीतिक नोट पठाउने लगायतका कामको थालनी गर्यो। तर, नक्सा बनाउने विषयमा सरकारले आनाकानी गरिरहेको थियो। त्यही क्रममा जनस्तरबाट समेत लिम्पियाधुरासहित नक्सा सार्वजनिक भएको थियो। जब भारतले २०७७ बैशाख २६ मा (मे ८)मा नेपाली भूमि लिपुलेकबाट जाने गरी धार्चुला लिपुलेक मानसरोवर लिंक रोड बनायो। तब मात्रै सरकारी पक्ष नक्सा जारी गर्ने सवालमा तातेको हो। संविधानमै त्रुटिपूर्ण निसान छाप भन्ने समाचार हामीले उजागर गरेका थियौं। अब त संविधान संशोधन प्रक्रियामा छ। सरकारी चासोका श्रृंखला निसान छापमा कालापानी गायब भन्ने समाचार छापेपछि भूमिसुधार मन्त्री अर्यालले चासो लिइन्। उनी त्यतिखेर भर्खरै स्वास्थ्य तथा जनसंख्या मन्त्रालयको राज्यमन्त्रीबाट भूमिसुधार मन्त्री भएकी थिइन्। उनले यो विषयमा तत्कालै चासो राखिन्। उनले नापी विभागबाट बनाएको नक्सा नभएका कारण भारतबाट बनाएर ल्याइएका, अनाधिकृत कन्सल्टेन्सीले प्रकाशन गरेका गलत नक्सा सच्याउने प्रतिवद्धता जनाइन्। सरकारी सञ्चार माध्यम गोरखापत्रमा गलत नक्सा प्रकाशन भएको विषयमा विभागले त्योभन्दा अगाडि परिपत्र गरे पनि कसैले यसलाई ध्यान दिएका थिएनन्। लिम्पियाधुरा: नेपालको नक्सामा गायब भन्ने समाचार आएकै दिन २०७५ भदौ २४ मा दार्चुलाका सांसद गणेशसिंह ठगुन्नाले नेपालको नक्सामा दार्चुला जिल्लाको सीमा हेरफेर गरी प्रयोग भएको सम्बन्धमा मन्त्रीको ध्यानाकर्षण गराए। सरकारी निकायमा नेपालको नक्सा प्रयोग गर्दा दार्चुलाको लिम्पियाधुरादेखि कालापानीसम्मको क्षेत्रबिनाको नक्सा प्रयोग भइरहेको भन्ने सञ्चार माध्यममा आइरहेकोबारे उनले वास्तविकता बुझ्न आग्रह गरे। साथै आधिकारिक नक्सा प्रयोगमा ल्याउन आवश्यक निर्देशन दिन र यस प्रकारको त्रुटि भए गरेको भए छानबिनसमेत गर्न सांसद ठगुन्नाले मन्त्रीको ध्यानाकर्षण गराएका थिए। त्यसपछि सबै मन्त्रालयमा गलत नक्सा र निसान छाप प्रयोग नगर्न परिपत्र नै भयो। सबै मन्त्रालयका प्रवक्तालाई बोलाएर गलत नक्सा प्रयोग भइरहेको र सच्याएर प्रयोग गर्न निर्देशन दिइयो। तर त्यो बैठकमा पनि ७८ मन्त्रालयका प्रवक्ता मात्रै सहभागी भए, अरुले यो विषयमा खासै चासो दिएनन्। त्यसपछि मन्त्रालय र नापी विभागले निसान छाप सच्याउन र गलत नक्सा प्रयोग नगर्न सार्वजनिक रुपमा आह्वान गर्यो। नापी विभागले एउटा कार्यदल बनाएर १५ दिनभित्र सिंहदबारभित्रका सबै गलत नक्सा झिक्ने काम गर्यो। फागुनमा सरकारी निकायले कालापानी र लिपुलेकसमेत समेटेको प्रशासनिक नक्सा प्रयोग गर्यो। नापी विभागका महानिर्देशक प्रकाश जोशीसहितको प्राविधिक टोली यो नयाँ नक्सा बनाएको हो। सरकार आनाकानीमै रहेको अवस्थामा विभागको टोली नक्सा बनाउन तल्लीन थियो। भूगोलविद्, सीमाविद्लगायत सीमा बचाऊ अभियानअन्र्तगतको नक्सा समितिले अन्नपूर्णले प्रकाशित गरेपछि जनस्तरमा पनि लिम्पियाधुरासहित नक्सा जारी भएको थियो। नेपाल र इस्ट इन्डिया कम्पनीबीच सन् १८१६ मार्च ४ मा सुगौली सन्धि भयो। जतिखेर भारत बेलायतको उपनिवेश थियो। त्यो सन्धिको धारा ५ मा नेपालका राजाले काली नदीपारि नेपालले दाबी नगर्ने भन्ने उल्लेख छ। त्यसपछि नेपाल कालीदेखि मेचीसम्मको भूभागमा सीमित भयो। सुगौली सन्धि अघिसम्म नेपालको भूभाग पूर्वमा टिस्टा र पश्चिममा सतलजसम्म थियो। सुगौली सन्धिको १० महिनापछि यसको पूरक सन्धि भयो। इस्ट इन्डिया कम्पनीले कोशीदेखि राप्तीसम्मको तराईको भूभाग नेपाललाई सुम्पिएका थिए। सुगौली सन्धि लगत्तै सन् १८१७ मा कुमाउँका भुटिया जमिनदारले गुन्जी, नाबी र कुटी गाउँहरू बेलायत शासितअन्तर्गत राख्न कुमाउँका कमिसनरलाई अनुरोध गरेका थिए। सो थाहा पाएपछि डोटीका तत्कालिन चौतरिया बम शाहले कुटी, नाबी, गुन्जी कालीपूर्व पर्ने हुँदा नेपालका हुन् भनी बेलायती शासकलाई विरोध पत्र पठाए। सो विवादमा इस्ट इन्डिया कम्पनी तत्कालीन कार्यवाहक मुख्यसचिव जोन एडमले ती गाउँहरू कालीनदीको पूर्वपट्टि रहेकाले नेपालमा पर्छन् भन्ने व्यहोराको पत्र तत्कालीन कुमाउँका आयुक्त जी डब्लू ट्रेलरलाई लेखे। सीमा सोही अनुसार हुनेछ भनी काठमाडौंस्थित ब्रिटिस आवासीय कमिसनर एडवर्ड गार्डनरलाई सन् १८१७ (फेब्रुअरी, मार्च) मा पत्र पठाएका थिए। सन्धिको अक्षरशः पालना गर्ने पत्रको जोड थियो। यसपछि कुटी, नाबी, गुन्जीका जनता नेपालका भएका थिए। त्यसैबीच सुगौली सन्धिलगत्तै पहिलोपटक सन् १८१९ मा कालीको उद्गम लिम्पियाधुरासहित नक्सा जारी गरेका थियो। नदीविज्ञानको मूल नदी सिद्धान्त अर्थात् नदीको लम्बाइ, पानीको मात्रा, जलाधार क्षेत्र र नदी क्रमाङ्कका आधारले पनि लिम्पियाधुराबाट आउने नदीलाई नै काली देखाउँछ। भारतले १८५६ पछि नक्सामार्फत् अतिक्रमण थाल्यो। सन् १८७९ को नक्सामा लिम्पियाधुराबाट आउने नदीलाई कुटियाङ्दी र लिपुलेकबाट आउने लिपुखोलालाई काली नदी उल्लेख गरेर नक्सा जारी गर्यो। यसरी सन् १९५० को दशकसम्म भारतले नक्सामार्फत् भूमिमाथि आँखा लगायो। सन् १९५५ मा नेपाली भूमि सुरक्षा पोस्ट् निर्माण गर्यो। १९६२ मा भारतचीनको युद्धका बेलादेखि भारतले कालापानी क्षेत्रमा इन्डोतिब्बत बोर्डर पुलिस फोर्स राख्दै आएको छ। कालापानीमा अर्धसैनिक बल राखेपछि ब्यारेजभन्दा पूर्वमा नक्कली कालीको मन्दिर, कुण्ड र त्यही कुण्डबाट बग्ने नदीलाई नक्कली काली नदी भनेर सीमा नदीको भारतले नक्सामा राख्दै आएको छ। नक्सा, भूमि अतिक्रमणपछि प्रशासनिक अक्रिमण गरेका छन्। गुन्जी, नाबी, कुटीका नेपाली जनतालाई सेवा सुविधा दिएर भारतले प्रलोभन परेको छ। रासन कार्ड, सडक निर्माण लगायतका सुविधा उपलब्ध गराएको छ। भारतसँग प्रमाण नभएपछि पछिल्लो समयमा भन्न थालेको छ, अब तिंकर खोला काली नदी हो। नेपालले लिम्पियाधुरासहित नक्सा बनाइसकेको भारतले अब त्यो अतिक्रमणित क्षेत्रबाट आफ्ना सेना फिर्ता लगेर नेपाली भूमि खाली गरिनुपर्छ। द्धिपक्षिय वार्ताको माध्यमबाट नै यो समस्या समाधान गर्नुको विकल्प छैन। नेपाली सन्धि, दस्तावेज, नक्सा नेपालका पक्षमा भएका कारण चीनलाई सहभागी बनाएर त्रिदेशीय बिन्दु लिम्पियाधुरालाई कायम गर्ने गृहकार्यको तयारी पनि गर्नुपर्छ।"
कोरोना उपचारमा १० अर्ब खर्च,"काठमाडौं : कोरोना भाइरस संक्रमण रोकथाम र नियन्त्रणका लागि सरकारले १० अर्ब रुपैयाँ खर्च गरिसकेको जनाएको छ। कोरोना नियन्त्रण उपचार, क्वारेन्टाइन निर्माण र राहत वितरणमा यो रकम खर्च भएको सरकारको भनाइ छ। यो रकम केन्द्र एउटैले मात्र गरेको खर्च विवरण भने होइन। केन्द्र, प्रदेश र स्थानीय सरकारबाट ४ महिनायता भएको खर्चको एकमुष्ट विवरण हो। खर्च भएको रकममध्ये केन्द्रीय सरकारबाट ६ अर्ब ३ करोड, सातै वटा प्रदेश सरकारबाट १ अर्ब ८ करोड र स्थानीय तहबाट २ अर्ब ७६ करोड रुपैयाँ रहेको जनाइएको छ। केही स्थानीय तहले गरेको खर्च विवरण केन्द्रमा आइनपुगेकाले यो खर्चमा नजोडिएको पनि उल्लेख छ। केन्द्र सरकारले विनियोजन गरेको बजेट, कोरोना कोषको रकम, प्रदेश सरकार र स्थानीय सरकारको बजेटबाट ९ अर्ब ८७ करोड रुपैयाँ खर्च भएको प्रधानमन्त्री तथा मन्त्रिपरिषद् कार्यालयका सचिव नारायणप्रसाद बिडारीले जानकारी दिए। अहिलेसम्म कुल ९ अर्ब ८७ करोड रुपैयाँ खर्च भइसकेको छ, यसमा केही स्थानीय तहले गरेको खर्च विवरण आइनपुगेकाले जोडिएको छैन, त्यसमा केही थप हुन सक्छ, सचिव बिडारीले भने, यसमा राष्ट्रिय संघसंस्था, दातृ निकायका अन्तर्राष्ट्रिय सहयोग पनि प्राप्त भएको छ। सार्वजनिक गरिएको खर्च विवरणमा त्यो जोडिएको छैन। सरकारले औषधि खरिद प्रक्रियादेखि अन्य कतिपय कोभिड १९ नियन्त्रण तथा रोकथामका योजनामा गरिएको खर्च विवरण पारदर्शी नबनाउँदा आर्थिक अनियमितता भएको हुन सक्ने भन्दै सम्पूर्ण खर्च एकीकृत प्रणालीबाट गरिनुपर्ने र खर्च भएका क्षेत्रबारे जानकारी दिनुपर्ने आवाज जनस्तरबाट उठ्न थालिरहेका बेला बुधबार उच्चस्तरीय समितिको बैठकमा मोटामोटी खर्च विवरण सार्वजनिक भएको हो। फागुन ४ मा चीनको हुपे प्रान्तका ६ सहरमा रहेका १ सय ७१ नेपालीलाई वुहानबाट स्वदेश ल्याउने र भक्तपुरको खरिपाटीस्थित क्वारेन्टाइनमा राख्दादेखि अहिलेसम्मको खर्चसमेत यसैमा जोडिएको सचिव बिडारीले बताए। केही स्थानीय तहले आफूले गरेको खर्चको विवरणमाथि केन्द्रमा पठाइसक्नुभएको छैन, उहाँहरूले गरेको खर्च विवरण आउन बाँकी नै छ, त्यो जोडिएको छैन, त्योसहित जोड्दा खर्च रकम स्वाभाविक रूपमा बढ्नेछ, सचिव बिडारीले भने। यो खर्च विवरणमा केन्द्र सरकारले सात वटै प्रदेशलाई क्वारिन्टाइन तथा आइसोलेसन कक्ष निर्माणका लागि प्रतिप्रदेश २ करोडका दरले उपलब्ध गराएको रकमसमेत उल्लेख गरिएको छ। औषधि, उपकरण र औषधिजन्य सामग्री खरिदको काम संघीय सरकार, अस्पताल निर्माण र स्तरोन्नति प्रदेश सरकार तथा क्वारेन्टाइन निर्माण र सञ्चालन खर्च स्थानीय तहले गरेका थिए। रक्षा मन्त्रालयमार्फत सेनाले चीनबाट औषधि खरिदका लागि खर्चेको २ अर्ब ३४ करोड रुपैयाँ पनि यसै भित्रको हो। औषधिजन्य खरिद, उपचारका लागि तयार पारिएका भवन तथा अस्पतालका पूर्वाधार निर्माण अनि परीक्षणसँग जोडिएका किट र रसायनको खरिद पनि उक्त रकमभित्रै बाट समेटिएको उच्चस्तरीय समितिका रहेका एक मन्त्रीले बताए। तर, यो खर्चमा नेपालमा रहेका अन्तर्राष्ट्रिय गैरसरकारी संस्थाले गरेको खर्च विवरण भने उल्लेख गरिएको छैन। नेपालमा रहेका त्यस्ता अन्तर्राष्ट्रिय गैरसरकारी संस्थालाई सरकारले वैशाखमै लिखित सर्कुलर गरेर आफ्ना जुनसुकै योजनामा छुट्याइएका २० प्रतिशतसम्म रकम कोभिड १९ को महामारी नियन्त्रणका लागि परिचालन गर्न निर्देशन गरेको थियो। सरकारको सोही आग्रहका आधारमा त्यस्ता संघसंस्थाले पनि डेढ अर्ब बराबरको कोरोना भाइरस नियन्त्रण र राहतसँग जोडिएका कार्यक्रममा खर्च गरेको अनुमान उच्चस्तरीय समितिले गरेको छ। ३० वटा अन्तर्राष्ट्रिय गैरसरकारी संस्थाले स्वास्थ्य सामग्री खरिद र राहत वितरण क्षेत्रमा ७० करोड ५७ लाख रुपैयाँ रकमान्तर गरिसकेका तथ्यांक अर्थ मन्त्रालयसँग छ। सरकारले नेपालमा अधिकतम १० हजार संक्रमित पुगेको अवस्थामा कोभिड१९ शीर्षकमा झन्डै सात अर्ब रुपैयाँ खर्च हुन सक्ने प्रारम्भिक अनुमान गरेको थियो। त्योभन्दा करिब ३ अर्ब रुपैयाँ अहिले नै खर्च भइसकेको छ। अझ यो खर्च कति बढ्न सक्ने भन्नेमा सरकारले केही बताएको छैन। तर, पछिल्लो साता संक्रमितको संख्या तीव्र गतिमा बढ्दै जानु र विदेशमा रहेका नेपालीलाई कतिपय अवस्थामा सरकार आफंैले खर्च व्यहोरेर समेत ल्याउनुपर्ने अवस्थाका कारण झण्डै दोब्वर मात्रामा बढ्न सक्ने अनुमान अहिले सरकारले गरेको छ। स्वास्थ्य, अस्पताल व्यवस्थापन, सूचना प्रणाली, उपचारलगायत शीर्षकमा ६ अर्ब ८९ करोड ९ लाख ३९ हजार रुपैयाँ खर्च हुने सरकारले अनुमान लगाएको थियो। अझै तेस्रो मुलुकबाट स्वदेश ल्याउने कतिपय नेपालीको सम्पूर्ण खर्चसम्म सरकारले नै गर्नुपर्ने बाध्यात्मक अवस्थामा सरकार छ। कोरोना कोषमा अहिलेसम्म कुल २ अर्ब ३२ करोड रुपैयाँ जम्मा भएको छ। सरकारले उक्त कोषबाट पनि रकम खर्च गरिरहेको छ।"
सरकारको विरोधमा प्रदर्शन : अर्थमन्त्री र मुख्यमन्त्रीको पुतला दहन,"वीरगन्ज : वीरगन्जमा बिहीबार नेपाल विधार्थी संघले अर्थमन्त्री र मुख्यमन्त्रीको पुतला जलाएर संघीय र प्रदेश सरकारविरुद्ध प्रदर्शन गरेको छ । लकडाउनले जनता भोकभोकै बस्नु पर्ने अवस्था आइसक्दा पनि सरकार भने राहत दिनुको सट्टा कर असुल्नमा मात्रै व्यस्त भएको भन्दै नेविसंघले प्रदर्शन गरेको हो । वीरगन्जको घण्टाघर चोकमा भेला भएका विधार्थी नेता कार्यकर्ताले अर्थमन्त्री डाक्टर युवराज खतिवडा र प्रदेश २ का मुख्यमन्त्री लालबाबु राउतको पुतला जलाएका हुन् । त्यसपछि दुवै तहको सरकार र मन्त्रीविरुद्ध नाराबाजी गर्दै आदर्शनगरमा पुगेका उनीहरुले कोणसभा पनि गरेका थिए । लकडाउनमा जनतालाई राहत दिनुको सट्टा सरकारले उल्टै कर असुल्ने ताकेता गरेर आहत दिएकोले प्रदर्शन गरिएको नेविसंघ पर्साका नेता विकास तिवारीले बताए । 'प्रदेश सरकार त महिनौं दिनदेखि सुतेर बसेको छ, उसलाई आफ्ना जनताको कुनै मतलब नै छैन', तिवारीले भने ,संघीय सरकार पनि राहत दिनुको सट्टा कर असुल्ने नीतिमा मात्रै लागेको छ, जनता कसरी बाचेका छन् चासो छैन । कर मात्रै चाहिएको छ।' लकडाउनले व्यपार व्यवसाय लगायत सबै क्षेत्र ठप्प रहेकाले अहिले कर तिर्न सक्ने अवस्थामा कोही पनि नरहेको उनले बताए । लकडाउन अवधिको सबै कर मिनाह गर्नु पर्ने माग आफूहरुको रहेको उनले बताए । यदि तिर्नै पर्ने हो भने कर तिर्ने अवधि असार १५ बाट बढाएर साउनसम्म तोकिनु पर्ने उनको भनाइ छ । लकडाउन अवधिको बैंकको ब्याज , घर भाडा , विद्युत , पानको महसुल सरकारले मिनाहा गर्नु पर्ने उनले बताए । सरकारको कर नीतिको विरोधमा वीरगन्जमा बुधबार पनि सत्तारुढ दल नेकपाका नेता कार्यकर्ताले आफ्नो जीउको कपडा फुकालेर अर्धनग्न भइ प्रदर्शन गरेका थिए ।"
नारायणकाजी श्रेष्ठले बैठक भत्ता नलिने,काठमाडौं : नेकपा सचिवालय सदस्य एवम् राष्ट्रियसभा सदस्य नारायणकाजी श्रेष्ठले बैठक भत्ता नलिने भएका छन्। विश्वव्यापी महामारीको रुपमा फैलिएको कोरोना भाइरस (कोभिड१९)ले सबै क्षेत्र प्रभावित भएको भन्दै श्रेष्ठले राष्ट्रिय सभाको बैठक र सम्बन्धित समितिको बैठक भत्ता राज्यकोषमा जम्मा गर्ने निर्णय गरेका हुन्। नेता श्रेष्ठले यसअघि एक वर्षको पारिश्रमिक कोरोना संक्रमण कोष र आर्थिक राहतकोषका लागि प्रदान गर्ने घोषणा गरेका थिए। उनले संकटको समयमा सबै मिलेर आर्थिक पुनत्थानका निम्ति एकतावद्ध हुनसमेत आह्वान गरेका छन्।
रोल्पा विस्फोटका मृतक बालबालिकाको परिवारलाई पाँच लाख क्षतिपूर्ति दिने मन्त्रिपरिषद्को निर्णय,"काठमाडौं : सरकारले रोल्पा बम विस्फोटमा ज्यान गुमाएका बालबालिकाको परिवारलाई पाँच लाख क्षतिपूर्ति दिने निर्णय गरेको छ। बुधबार प्रधानमन्त्रीको सरकारी निवास बालुवाटारमा बसेको मन्त्रिपरिषद् बैठकले वैशाख १८ गते साँझ बम विस्फोट हुँदा ज्यान गुमाएका रोल्पाको त्रिवेणी गाउँपालिका७ गौरीगाउँका चार बालबालिकाका परिवारलाई जनही पाँच लाख क्षतिपूर्ति दिने निर्णय गरेको हो। रोल्पामा बम विस्फोट : गोठाला गएका चार बालबालिकाको मृत्यु (अपडेट) विस्फोटमा १४ वर्षीय नोकिराम डाँगी र गौरव नेपाली, ११ वर्षीया विमला खत्री र ५ वर्षीय विजय खत्रीको मृत्यु भएको थियो। गाउँनजिकैको जंगलमा ग्वाला गएका उनीको विस्फोटमा परेर मृत्यु भएको थियो।"
संविधान संशोधनमा कांग्रेस मध्यमार्गी रहन्छ : प्रवक्ता शर्मा,"काठमाडौं : प्रमुख प्रतिपक्षी दल नेपाली कांग्रेसका प्रवक्ता विश्वप्रकाश शर्माले संविधान संशोधनमा कांग्रेस मध्यमार्गी रहने बताएका छन्। बिहीबार उनले ट्वीटमार्फत सरकारले संसदमा पेश गरेको नक्साको पक्षमा एक ढिक्का मतदानले नै राष्ट्रिय एकता मजबुत हुने विश्वास व्यक्त गरे। शर्माले संशोधनका अन्य प्रस्ताव व्यक्ति या दलका स्वभाविक हक भएको बताएका छन्। 'नक्साको पक्षमा एक ढिक्का मतदानले राष्ट्रिय एकता मजबुत हुनेछ। यसमा दायाँबायाँ किन्तुपरन्तुलाई ठाउँ हुन्न।' उनले लेखेका छन्, संशोधनका अन्य प्रस्ताव व्यक्ति या दलका स्वभाविक हक हुन्। कांग्रेस मध्यमार्गी थियो रहन्छ।' शर्माले देश र प्रदेशको फरक सिमालाई एउटै बास्केटमा राखेर नहेर्ने धारणा राखेका छन्। भारतले अतिक्रमण गरेका लिपुलेक, कालापानी र लिम्पियाधुरा समेटेर नयाँ नक्सा सार्वजनिक गरिएपछि संविधानको अनुसूची (३) मा रहेको निसान छापभित्र रहेको मुलुकको पुरानो नक्सा परिवर्तन गर्नुपर्ने अवस्था आएको हो। निसान छापमा रहेको नक्सामा लिम्पियाधुरा, कालापानी र लिपुलेक क्षेत्र समेटिएको छैन। सोमबारको संघीय संसदको बैठकमा कानुनमन्त्री शिवमाया तुम्बाहाङ्फेले नेपालको नयाँ नक्साअनुसार निशाना छाप परिवर्तन गर्न संविधान संशोधनको विध्ययेक पेश गरेकी छन्। त्यस अगाडि बुधबारको बिहान कार्यसूचीमा राखिएपनि नेपाली कांग्रेस लगायतका दलले 'ग्रिन सिंगल' नदिएपछि आवश्यक छलफल गर्नुपर्ने भन्दै कार्य सूचीबाट हटाइएको थियो। विधेयक राष्ट्रिय एकतासाथ पारितका लागि पहल गर्ने उद्देश्यले प्रधानमन्त्री केपी शर्मा ओलीले बालुवाटारमा सर्वदलीय बैठक बोलाएर संविधान संशोधन प्रस्ताव पारित गर्न आग्रह गरेका थिए। तर बैठकमा कांग्रेसले आफ्नो पार्टीको केन्द्रीय समितिको बैठक बसेर निर्णय लिने भन्दै समय माग गरेको थियो। यद्पी कांग्रेसको शनिबार बसेको केन्द्रीय समिति बैठकले सरकारले दर्ता गरेको विधेयकका पक्षमा मतदान गर्ने निर्णय गरेपनि संसदमा विद्येयक पनि दर्ता गरेका छन्। संसद्मा कानुनमन्त्री तुम्बाहाङ्फे संशोधनको विध्ययेक पेश गरेपछि राजपा, समाजवादी, कांग्रेस र राष्ट्रिय जनमोर्चाले पनि संशोधन विद्येयक दर्ता गराएका हुन्। कांग्रेसका ८ जना सांसदले संविधान संशोधनको गैरसरकारी विधेयक दर्ता गरेपछि कांग्रेससँग सत्तापक्ष नेकपा पुनः सशंकित बनेको छ। सरकारले संविधान संशोधनको ढोका खोलेसँगै त्यससँग जोडेर आफ्ना माग पनि सम्बोधन गर्नुपर्ने भन्दै मधेस केन्द्रित राजपा र समाजवादीले सर्त अघि सारिरहेका छन्। संविधान संशोधनका लागि संसदमा दुई तिहाइ मत चाहिन्छ। प्रतिनिधिसभामा सत्तारुढ नेपाल कम्युनिस्ट पार्टी (नेकपा) को मात्र दुई तिहाइ मत छैन। दुई तिहाइका लागि प्रमुख प्रतिपक्षी दल कांग्रेस वा मधेस केन्द्रित दलको सहयोग आवश्यक छ। यद्यपि सरकारले संविधान संशोधनका लागि राष्ट्रिय सहमति जुटाउने तयारी सरकारले गरेको छ। नक्सा सार्वजनिकयुगकै स्मरणीय क्षण: भूमिमन्त्री अर्यालको ऐतिहासिक सम्बोधन (पूर्णपाठ) लिम्पियाधुरासहितको नयाँ नक्सा राजपत्रमा नक्सानिसान छाप पत्रकारिता संविधान दोस्रो संशोधन विधेयक नेपाल राजपत्रमा प्रकाशित यस्तो छ संसद सचिवालयमा दर्ता भएको संविधान संशोधन विधेयक राजपा र समाजवादीद्वारा संविधान संशोधन विधेयक दर्ता संसदमा कांग्रेसको पनि संशोधन दर्ता राष्ट्रिय जनमोर्चाबाट संविधान संशोधन विधेयक दर्ता बुच्चे नक्सालाई चुच्चे बनाउने अभियान"
मन्त्रिपरिषद् बैठकमा लकडाउनको मोडालिटीबारे छलफल,"काठमाडौं : बिहीबारको मन्त्रिपरिषद् बैठक भर्खरै सकिएको छ। प्रधानमन्त्रीको सरकारी निवास बालुवाटारमा बसेको बैठकमा विश्वव्यापी महामारीको रुपमा फैलिएको कोरोना भाइरस (कोभिड१९) संक्रमण र यसको प्रभावका विभिन्न पक्षमा छलफल भएको छ। एक मन्त्रीका अनुसार लामो समयदेखि भइरहेको लकडाउनको मोडालिटी परिवर्तनको विषयमा छलफल भए पनि ठोस निर्णय हुन सकेन्। प्रधानमन्त्रीले केही दिन अहिलेकै अवस्थालाई निरन्तरता दिनुपर्छ भन्नुभयो, मन्त्रीले भने, मोडालिटीका विषयमा भने विभिन्न कोणबाट छलफल भएको छ। बैठकमा मन्त्रीहरुले लकडाउन खुकुलो पार्नुपर्ने कुरा राखेपछि प्रधानमन्त्रीले अबको एक दुई दिनमा यस विषयमा निर्णय गर्नुपर्ने धारणा राखे। प्रधानमन्त्री ओलीले कोरोना संक्रमण र मृत्युको दर बढ्दै गएको र अर्थतन्त्रको अवस्था पनि बिग्रदै गएको भन्दै सबै विषयलाई ध्यानमा राखेर मोडालिटीको विषयमा अध्ययन गरेर प्रस्ताव ल्याउन सुझाव दिएका हुन् । त्यसैगरी सरकारले रोल्पा बम विस्फोटमा ज्यान गुमाएका बालबालिकाको परिवारलाई पाँच लाख क्षतिपूर्ति दिने निर्णय गरेको छ । बैठकले वैशाख १८ गते साँझ बम विस्फोट हुँदा ज्यान गुमाएका रोल्पाको त्रिवेणी गाउँपालिका७ गौरीगाउँका चार बालबालिकाका परिवारलाई जनही पाँच लाख क्षतिपूर्ति दिने निर्णय गरेको हो । विस्फोटमा १४ वर्षीय नोकिराम डाँगी र गौरव नेपाली, ११ वर्षीया विमला खत्री र ५ वर्षीय विजय खत्रीको मृत्यु भएको थियो । गाउँनजिकैको जंगलमा ग्वाला गएका उनीको विस्फोटमा परेर मृत्यु भएको थियो ।"
कांग्रेसको प्रस्तावले सत्तापक्ष सशंकित,"काठमाडौं : सम्भावित कार्यसूचीमा राखिएको संविधान संशोधन विधेयक जेठ १४ गते प्रतिनिधिसभाको बैठकमा अघि नबढदा हल्लीखल्ली मच्चियो । विपक्षी कांग्रसले उक्त विधेयकबारे निर्णय गर्न आफ्नो केन्द्रीय समितिको बैठकसम्म पर्खिदिन गरेको आग्रहलाई लिएर कांग्रेसमाथि चौतर्फी हमला भयो । कांग्रेसले विधेयकका पक्षमा उभिने निर्णय गरेर स्यावासी त पायो, तर उसका ८ जना सांसदले संविधान संशोधनको गैरसरकारी विधेयक दर्ता गरेपछि कांग्रेससंग सत्तापक्ष पुनः सशंकित बनेको छ । भारतले अतिक्रमण गरेका लिम्पियाधुरा, लिपुलेक र कालापानी क्षेत्र समेटेर नयाँ नक्सा जारी गरेपछि सरकारले संविधानको अनुसूचीमा अद्यावधि गर्न संशोधन विधेयक जेठ ९ मा संसदमा दर्ता गर्यो । संविधानको अनुसूचीमा रहेको नक्सालाई अद्यावधिक गर्ने एक मात्र विषय समेटेर सरकारले संविधान संशोधन विधेयक ल्याएको छ । सरकारले संविधान संशोधनको ढोका खोलेसँगै त्यससँग जोडेर आफ्ना माग पनि सम्बोधन गर्नुपर्ने भन्दै मधेस केन्द्रित राजपा र समाजवादीले सर्त अघि सारे । ०७२ मा संविधानसभाले संविधान जारी गरेदेखि संशोधनको माग गर्दै आएका मधेस केन्द्रित दलले नागरिकता, भाषा, प्रदेश सिमांकन आयोग गठनलगायतका धारामा संशोधनको प्रस्ताव गरेका छन् । यद्यपी, संविधान जारी पछि कांग्रेस र माओवादी केन्द्रको तत्कालीन संयुक्त सरकारले स्वीकार गरेका बुँदामा संशोधन विधेयक पेश गरेको राजपाका नेता लक्ष्मणलाल कर्णले जानकारी दिए । संघीयताको खारेजीका लागि भन्दै राष्ट्रिय जनमोर्चाले पनि बुधबार संविधान संशोधनको गैरसरकारी विधेयक दर्ता गरेको छ । सरकारले पेश गरेको विधेकयमा विपक्षी कांग्रेसले अरु विषय जोडनु उचित नभएको सत्तासीन नेकपाका सांसद गोकुल बाँस्कोटाले बताए । 'कांग्रेसको खास्टोमा रहेको बिरालो आखिर म्याउँ गरी छाड्यो,' बाँस्कोटाले प्रतिप्रश्न गरे, 'आन्तरिक राजनीतिक मुद्धामा पछि छलफल गरे हुन्छ, तर कांग्रेस आफैले आफ्ना चार मध्ये दुई पिलर मानेको राष्ट्र र राष्टियताका विषयमा अनूचित उदेश्य सहित किचलो झिक्नु कति शोभनीय हो ?' मुलकको राष्टियता, सार्वभौमसत्ता, अखण्डताका लागि संविधान संशोधन गर्न लागिएकाले यससँग अन्य विषय नजोडन प्रधानमन्त्री केपी ओलीले सर्वदलीय बैठकमा आग्रह गरिसकेकाले यति बेला संशोधनका लागि अरु विषय उठाउनु उचित नभएको बाँस्कोटाको तर्क छ । कांग्रेसका सहमहामन्त्री प्रकाशशरण महतले सरकारले दर्ता गरेको संशोधन विधेयक र आफ्ना पार्टीका सांसदले दर्ता गरेको संशोधन विधेयक फरक फरक भएकाले एकअर्कासँग जोडन आवश्यक नभएको बताए । संविधानको अनुसूचीको नक्सा अद्यावधिक गर्न सरकारले ल्याएको संशोधन विधेयकका पक्षमा मतदान गर्ने केन्द्रीय समितिको स्पष्ट निर्णय भइसकेकाले कोही पनि भ्रममा नपर्न महतले आग्रह गरे । कांग्रेसको शनिबार बसेको केन्द्रीय समिति बैठकले सरकारले दर्ता गरेको विधेयकका पक्षमा मतदान गर्ने र पार्टी सभापति देउवा नेतृत्वको विगतको सरकारका पालामा दर्ता गरेको संविधान संशोधन विधेयक पुनः संसदमा लैजाने निर्णय गरेको थियो । कांग्रेसका एक केन्द्रीय नेताका अनुसार संसदीय दलले निर्णय गरेर संशोधन विधेयक दर्ता गर्ने निर्णय केन्द्रीय समितिबाट भएको थियो । तर मधेसबाट प्रतिनिधित्व गर्ने कांग्रेसका ८ जना सांसदले संसदीय दलले निर्णय नगर्दै मंगलबार संशोधन विधेयक दर्ता गरेका थिए । मधेस केन्द्रित राजपा र समाजवादी पार्टीले देउवा नेतृत्वको सरकारले नै दर्ता गरेको विधेयकका केही बुँदा तलमाथि गरेर संशोधन दर्ता गरेकाले कांग्रेसका मधेसबाट प्रतिनिधित्व गर्ने सांसदले हतार हतार संशोधन दर्ता गरेको कांग्रेसका सांसदहरु बताउँछन्। 'मधेसको राजनीतिलाई ध्यानमा राखेर कांग्रेसका सांसदले संशोधन प्रस्ताव हतार हतार दर्ता गरेका हुन्,' कांग्रेसका एक सांसदले भने । तर, राजपा र समाजवादीले भने सरकारले पेश गरेको संविधान संशोधन विधेयकमा आफ्नो पार्टीका माग पनि समेटन शर्त राखिसकेका छन । 'राष्ट्रियता र राष्ट्रको हितका विषयमा कसैबाट पनि विरोध नहुने अवस्था सरकारले बनाउनुपर्छ, राजपाका नेता कर्णले भने, 'हाम्रा मागलाई समेटेर सरकार अघि बढोस् भनेर नै हामीले संशोधन विधेयक दर्ता गरेका छौं।' सरकारले पेश गरेको विधेयकका पक्षमा मतदान गर्ने वा नगर्ने विषय समय आएपछि निर्णय गरिने कर्णले बताए । संविधान निर्माण हुँदा देखि नै संघीयता आवश्यक नभएको दावी गर्दै आएको राष्ट्रिय जनमोर्चाले संघीयताका खारेजीको माग गर्दै बुधबार संसदमा संशोधन विधेयक दर्ता गरेको छ । जनमोर्चाकी सांसद दुर्गा पौडेलले संविधानबाट संघीयता सम्बन्धी व्यवस्था हटाउन ९२ ठाउँमा संशोधनका लागि विधेयक दर्ता गरेको जानकारी दिइन् । संसदमा एकजना मात्र सांसद रहेको राष्ट्रिय जनमोर्चाले सरकारले पेश गरेको विधेयकका पक्षमा मतदान गर्ने जनाइसकेको छ ।"
बुच्चे नक्सालाई चुच्चे बनाउने अभियान,"काठमाडौं : अन्नपूर्ण पोस्टले २०७६ कात्तिक २६ मा समाचार प्रकाशन गर्यो, यस्तो हो खास नक्सा। जसमा पहिलोचोटि लिम्पियाधुरासम्मको भूभाग समावेश थियो। त्यो नै थियो, जनस्तर, सञ्चार माध्यममा सार्वजनिक लिम्पियाधुरासहितको पहिलो नक्सा। लिम्पियाधुरा त्रिदेशीय बिन्दु र कुटी, नाबी गुन्जी नेपालकै नक्सामा पारेर अन्नपूर्ण पोष्टमा यो समाचार प्रकाशित भएको थियो। लिम्पियाधुरासहित नक्सा सार्वजनिक गर्नुभन्दा १४ महिना अगाडि २०७५ भदौ २४ मा नेपालको नक्सामा लिम्पियाधुरा गायब भन्ने समाचार प्रकाशित गरेका थियो। त्यसपछि २०७५ भदौ २१ म निसान छापमा कालापानी गायब भन्ने प्रमुख समाचार बनाएपछि यो विषयमा चर्चामा आयो। यी दुई समाचारले आममानिसको मथिंगल हल्लाएको थियो। अब सरकारले लिम्पियाधुरासहितको नक्सा जारी गरिसकेको छ। संविधान संशोधनसँगै अनुसूची३ मा निसान छापमा कालापानी, लिपुलेक र लिम्पियाधुरासमेतको नक्सा हुनेछ। विगतमा कालापानीको विषय मूलधारका मिडियामा उठान भए। तर, लिम्पियाधुरा नेपालको भूभाग हो भन्नेमा आमनेपाली जानकार थिएनन्। सीमित अभियन्ताले यो उठाइरहे पनि त्यसमा आम जनता, नेपाली मिडिया, राजनीतिज्ञ कसैको पनि लिम्पियाधुरा नेपालकै भूभाग हो भन्नेसमेत जानकारी नभएको मैले पाएँ। पाठ्य पुस्तकमै गलत नक्साबाट पठनपाठन भएपछि जानकारी हुने कुरा पनि भएन। लिम्पियाधुरासहित चुच्चे नक्साको कुरै नगरौं, लिपुलेक र कालापानी समेटिएको बुच्चे पनि होइन, लिपुलेक र कालापानी पनि नभएको थेप्चे नक्सा प्रयोग भइरहेको विषय अन्नपूर्ण पोस्ट्ले पहिलोपटक उजागर गरेको हो। कालापानीको विषय पनि २०५३ पछि उठ्दै सेलाउँदै गरेको थियो। महाकाली सन्धिको बेला कालापानी मुद्दा बनेपछि त्यसले निरन्तरता पाउन सकेको थिएन। भारतद्वारा लामो समयदेखि अतिक्रमित लिम्पियाधुरा क्षेत्र (व्यास क्षेत्रका कुटी, नाबी, गुन्जी) नेपालको आधिकारिक नक्सामा नभएको विषयमा गम्भीर थियो। लिम्पियाधुराका सवालमा धेरै कुटनीतिज्ञ, परराष्ट्र र सीमासम्बन्धी जानकारसमेत विभाजित भए। सीमित व्यक्ति मात्र लिम्पियाधुरालाई नेपालभारत चीनको त्रिदेशीय बिन्दु ठान्थे। अधिकांशका लिम्पियाधुरा भन्दा करिब ७० किलोमिटर पूर्वको लिपुलेकलाई त्रिदेशीय बिन्दु मान्दै आएका थिए। लिम्पियाधुरा क्षेत्र अतिक्रमणका विषयमा रतन भण्डारी, बुद्धिनारायण श्रेष्ठ, जगत भुसाललगायत सीमित अभियन्ताबाहेक कसैको चासो गएको थिएन। आधिकारिक निकाय सरकार र भूमि व्यवस्था, सहकारी तथा गरिबी निवारण, परराष्ट्र मन्त्रालय, नक्सा बनाउने आधिकारिक निकाय नापी विभाग पनि लिम्पियाधुुराबारे खुल्न, बोल्न चाँहदैन थिए। अन्नपूर्ण पोस्ट्ले १५ महिनादेखि लगातार फलोअप गरिरहेको अवस्थामा एक्कासि भारतले कात्तिक १६ (नोभेम्बर २)मा भारतले नेपाली भूभाग लिम्पियाधुरा, कालापानी, लिपुलेक आफ्नो नक्सामा पारेर नक्सा जारी गर्यो। सरकारलाई लिम्पियाधुरासहित नक्सा जारी गर्न दबाव सिर्जना गर्यो। सर्भे अफ इन्डियाले जारी गरेको आठौं संस्करणमा नेपालको भूमि अतिक्रमण गरेपनि त्यो नक्सामा भारतले काली नदीको यथार्थ स्वीकार गरेको थियो। लिम्पियाधुराबाट आउने नदीलाई काली देखाएको थियो। हामीले भारतले स्वीकार्यो काली नदीको यथार्थ भनी समाचार बनायौं। तर, एक हप्ताभित्रै भारतले त्यो नक्साबाट काली नदी निकाल्यो। हामीले भारतको भ्रम: काली उही छ नक्साबाट नाम मात्र झिकियो भन्ने समाचार छाप्यौं। नेपालले आप्नो नक्सा अध्ययन गर्न सूर्यनाथ उपाध्यायको नेतृत्वमा आयोग बनाएको थियो। त्यो कार्यदलले पनि नेपालको भूभाग लिम्पियाधुरासम्म भएको ऐतिहासिक नक्साहरु संकलन गरी प्रतिवेदन बनाएको थियो। सन् २०१५ मे १५ मा नेपालको भूमि लिपुलेकलाई व्यापारिक भूमि बनाउने गरी भारत चीनबीच द्विपक्षिय व्यापार सम्झौता लाई अस्वीकार गरेको थियो। नेपालले अध्ययन गर्न उपाध्यायको संयोजकत्वमा उच्चस्तरीय अध्ययन कार्यदल बनाएको थियो। त्यो कार्यदलको प्रतिवेदन अझै सार्वजनिक भएको छैन। लिम्पियाधुरा, कालापानी र लिपुलेकमा तीन सय ९५ वर्गकिलोमिटर क्षेत्रफल अतिक्रमण भएको समाचार पनि अन्नपूर्ण पोष्टमार्फत् नै सार्वजनिक भएको हो। त्योभन्दा पहिला सीमाविद बुद्धिनारायण श्रेष्ठको नेपालको सीमा पुस्तकका आधारमा तीन सय ७२ वर्ग किलोमिटर क्षेत्र अतिक्रमण विषयमा बहसमा थियो। अन्नपूर्णले लिम्पियाधुरासहितको नक्सा, तीन सय ९५ वर्ग किलोमिटर क्षेत्र भारतद्वारा अतिक्रमण भएको तथ्य सार्वजनिक गरेपछि यतातिर ध्यान केन्द्रित भएको हो। त्यो नक्सा सञ्चारमाध्यम, सामाजिक सञ्जालमा भाइरल भयो। नक्सा जारी गरे पनि सरकारले नेपालको आधिकारिक क्षेत्रफल भने अझै सार्वजनिक गरेको छैन। चीन र भारतबीच ६६ वर्षअघि सन् १९५४ मा लिपुलेकलाई द्विपक्षीय व्यापारिक नाका बनाउने विषय, लिपुलेकमा भारत र चीनको आँखा भन्ने शीर्षकमा अन्नपूर्ण पोस्ट्ले समाचार बाहिर ल्याएको थियो। आजभन्दा १४ वर्षअघि कालापानी विवाद संयुक्त राष्ट्र संघमा दर्ता भएको, भारतको राजपत्र लिम्पियाधुरा नेपालको भन्ने लगायतका दर्जनौ समाचार प्रकाशन भए। शैक्षिक संस्थामा नक्साको विषयमा बहस छेड्दै भनी अन्नपूर्णकै सहप्रकाशन अंकुर मार्फत् नक्सा बहस विद्यालय तहसम्म पुर्याउने प्रयत्न गरेको थियो। शैक्षिक सत्र सुरु नहुँदै नयाँ पाठ्यक्रममा लिम्पियाधुरासहित नक्सा समावेश हुनुपर्ने बहसमा आएपछि शिक्षा मन्त्री गिरिजामणि पोखेरलले यो विषयमा विज्ञहरु छलफलसमेत गरे। त्यति मात्र होइन, २०१८ मा अग्रज पत्रकार भैरव रिसालको नेतृत्वमा कुटी, नाबी, गुन्जीमा जनगणना गराएको, त्योभन्दा अगाडि २०११ सालको जनगणनालगायतका विषयमा अन्नपूर्ण पोष्ट्ले लेखेको थियो। गृह मन्त्रालयका अधिकारी पुरुषोत्तम रेग्मी (२०३०), दार्चुलाका तत्कालीन प्रमुख जिल्ला अधिकारी द्वारिकानाथ ढुंगेल (२०३८), डिल्लीराज जोशी (२०४५) लगायतले पनि लिम्पियाधुरा काली नदीको उद्गमस्थल भएको प्रतिवेदन तयार गरेका थिए। पूर्व प्रजिअ वेदप्रकाश लेखकले कालापानी क्षेत्रमा सेना राख्न प्रस्तावसहित प्रतिवेदन गृह मन्त्रालयमा पेश गरेका थिए। हामीले यस विषयमा भूमि व्यवस्था, सहकारी तथा गरिबी निवारण मन्त्री पद्माकुमारी अर्याल, पूर्व जलस्रोत सचिवद्वय सूर्यनाथ उपाध्याय, द्वारिकानाथ ढुंगेललगायतका अन्तवार्ता प्रकाशित गर्यौं। त्यस्तै सीमाविद श्रेष्ठ, जल तथा नदीविद् डा भुसाललगायत यस विषयमा जानकार र विज्ञहरुका धेरै अनुसन्धानात्मक लेखरचना प्रकाशित गर्यौं। अतिक्रमणको चपेटामा लिम्पियाधुरा लेखक एवं अनुसन्धानकर्ता रतन भण्डारी, नापीका विभागका पूर्व महानिर्देशक पुण्यप्रसाद ओली र तोया बराल, त्रिभुवन विश्वविद्यालय अन्तर्राष्ट्रिय सम्बन्ध तथा कूटनीतिक विभाग प्रमुख खड्ग केसीलगायतको साथ र सहयोगबाट धेरै तथ्यप्रमाण जनसमक्ष उजागर गर्न सफल भएका हौं। भूमि व्यवस्था मन्त्रालयका सहसचिव एवं प्रवक्ता जनकराज जोशी, विभागका महानिर्देशक प्रकाश जोशी, तत्कालीन महानिर्देशक गणेशप्रसाद भट्ट, पूर्व उपमहानिर्देशक सुरेशमान श्रेष्ठ लगायतले प्रत्यक्ष तथा अप्रत्यक्ष रुपमा अन्नपूर्ण पोस्ट्मार्फत् सूचना उपलब्ध गराए। अभियन्ता भैरव रिसाल, भूगोलविद् प्राडा नरेन्द्रराज खनाल, कमल बराल, शेरबहादुर गुरुङ, दार्चुला बहुमुखी क्याम्पस प्रमुख कृष्णसिंह साउदलगायत दार्चुलाका पत्रकारहरुले यो पनि यो विषयमा सूचना उपलब्ध गराएका थिए। सरकारले यो विषयमा चासो राखी सर्वपक्षीय बैठक, भारतलाई कुटनीतिक नोट पठाउने लगायतका कामको थालनी गर्यो। तर, नक्सा बनाउने विषयमा सरकारले आनाकानी गरिरहेको थियो। त्यही क्रममा जनस्तरबाट समेत लिम्पियाधुरासहित नक्सा सार्वजनिक भएको थियो। जब भारतले २०७७ बैशाख २६ मा (मे ८)मा नेपाली भूमि लिपुलेकबाट जाने गरी धार्चुला लिपुलेक मानसरोवर लिंक रोड बनायो। तब मात्रै सरकारी पक्ष नक्सा जारी गर्ने सवालमा तातेको हो। संविधानमै त्रुटिपूर्ण निसान छाप भन्ने समाचार हामीले उजागर गरेका थियौं। अब त संविधान संशोधन प्रक्रियामा छ। सरकारी चासोका श्रृंखला निसान छापमा कालापानी गायब भन्ने समाचार छापेपछि भूमिसुधार मन्त्री अर्यालले चासो लिइन्। उनी त्यतिखेर भर्खरै स्वास्थ्य तथा जनसंख्या मन्त्रालयको राज्यमन्त्रीबाट भूमिसुधार मन्त्री भएकी थिइन्। उनले यो विषयमा तत्कालै चासो राखिन्। उनले नापी विभागबाट बनाएको नक्सा नभएका कारण भारतबाट बनाएर ल्याइएका, अनाधिकृत कन्सल्टेन्सीले प्रकाशन गरेका गलत नक्सा सच्याउने प्रतिवद्धता जनाइन्। सरकारी सञ्चार माध्यम गोरखापत्रमा गलत नक्सा प्रकाशन भएको विषयमा विभागले त्योभन्दा अगाडि परिपत्र गरे पनि कसैले यसलाई ध्यान दिएका थिएनन्। लिम्पियाधुरा: नेपालको नक्सामा गायब भन्ने समाचार आएकै दिन २०७५ भदौ २४ मा दार्चुलाका सांसद गणेशसिंह ठगुन्नाले नेपालको नक्सामा दार्चुला जिल्लाको सीमा हेरफेर गरी प्रयोग भएको सम्बन्धमा मन्त्रीको ध्यानाकर्षण गराए। सरकारी निकायमा नेपालको नक्सा प्रयोग गर्दा दार्चुलाको लिम्पियाधुरादेखि कालापानीसम्मको क्षेत्रबिनाको नक्सा प्रयोग भइरहेको भन्ने सञ्चार माध्यममा आइरहेकोबारे उनले वास्तविकता बुझ्न आग्रह गरे। साथै आधिकारिक नक्सा प्रयोगमा ल्याउन आवश्यक निर्देशन दिन र यस प्रकारको त्रुटि भए गरेको भए छानबिनसमेत गर्न सांसद ठगुन्नाले मन्त्रीको ध्यानाकर्षण गराएका थिए। त्यसपछि सबै मन्त्रालयमा गलत नक्सा र निसान छाप प्रयोग नगर्न परिपत्र नै भयो। सबै मन्त्रालयका प्रवक्तालाई बोलाएर गलत नक्सा प्रयोग भइरहेको र सच्याएर प्रयोग गर्न निर्देशन दिइयो। तर त्यो बैठकमा पनि ७८ मन्त्रालयका प्रवक्ता मात्रै सहभागी भए, अरुले यो विषयमा खासै चासो दिएनन्। त्यसपछि मन्त्रालय र नापी विभागले निसान छाप सच्याउन र गलत नक्सा प्रयोग नगर्न सार्वजनिक रुपमा आह्वान गर्यो। नापी विभागले एउटा कार्यदल बनाएर १५ दिनभित्र सिंहदबारभित्रका सबै गलत नक्सा झिक्ने काम गर्यो। फागुनमा सरकारी निकायले कालापानी र लिपुलेकसमेत समेटेको प्रशासनिक नक्सा प्रयोग गर्यो। नापी विभागका महानिर्देशक प्रकाश जोशीसहितको प्राविधिक टोली यो नयाँ नक्सा बनाएको हो। सरकार आनाकानीमै रहेको अवस्थामा विभागको टोली नक्सा बनाउन तल्लीन थियो। भूगोलविद्, सीमाविद्लगायत सीमा बचाऊ अभियानअन्र्तगतको नक्सा समितिले अन्नपूर्णले प्रकाशित गरेपछि जनस्तरमा पनि लिम्पियाधुरासहित नक्सा जारी भएको थियो। नेपाल र इस्ट इन्डिया कम्पनीबीच सन् १८१६ मार्च ४ मा सुगौली सन्धि भयो। जतिखेर भारत बेलायतको उपनिवेश थियो। त्यो सन्धिको धारा ५ मा नेपालका राजाले काली नदीपारि नेपालले दाबी नगर्ने भन्ने उल्लेख छ। त्यसपछि नेपाल कालीदेखि मेचीसम्मको भूभागमा सीमित भयो। सुगौली सन्धि अघिसम्म नेपालको भूभाग पूर्वमा टिस्टा र पश्चिममा सतलजसम्म थियो। सुगौली सन्धिको १० महिनापछि यसको पूरक सन्धि भयो। इस्ट इन्डिया कम्पनीले कोशीदेखि राप्तीसम्मको तराईको भूभाग नेपाललाई सुम्पिएका थिए। सुगौली सन्धि लगत्तै सन् १८१७ मा कुमाउँका भुटिया जमिनदारले गुन्जी, नाबी र कुटी गाउँहरू बेलायत शासितअन्तर्गत राख्न कुमाउँका कमिसनरलाई अनुरोध गरेका थिए। सो थाहा पाएपछि डोटीका तत्कालिन चौतरिया बम शाहले कुटी, नाबी, गुन्जी कालीपूर्व पर्ने हुँदा नेपालका हुन् भनी बेलायती शासकलाई विरोध पत्र पठाए। सो विवादमा इस्ट इन्डिया कम्पनी तत्कालीन कार्यवाहक मुख्यसचिव जोन एडमले ती गाउँहरू कालीनदीको पूर्वपट्टि रहेकाले नेपालमा पर्छन् भन्ने व्यहोराको पत्र तत्कालीन कुमाउँका आयुक्त जी डब्लू ट्रेलरलाई लेखे। सीमा सोही अनुसार हुनेछ भनी काठमाडौंस्थित ब्रिटिस आवासीय कमिसनर एडवर्ड गार्डनरलाई सन् १८१७ (फेब्रुअरी, मार्च) मा पत्र पठाएका थिए। सन्धिको अक्षरशः पालना गर्ने पत्रको जोड थियो। यसपछि कुटी, नाबी, गुन्जीका जनता नेपालका भएका थिए। त्यसैबीच सुगौली सन्धिलगत्तै पहिलोपटक सन् १८१९ मा कालीको उद्गम लिम्पियाधुरासहित नक्सा जारी गरेका थियो। नदीविज्ञानको मूल नदी सिद्धान्त अर्थात् नदीको लम्बाइ, पानीको मात्रा, जलाधार क्षेत्र र नदी क्रमाङ्कका आधारले पनि लिम्पियाधुराबाट आउने नदीलाई नै काली देखाउँछ। भारतले १८५६ पछि नक्सामार्फत् अतिक्रमण थाल्यो। सन् १८७९ को नक्सामा लिम्पियाधुराबाट आउने नदीलाई कुटियाङ्दी र लिपुलेकबाट आउने लिपुखोलालाई काली नदी उल्लेख गरेर नक्सा जारी गर्यो। यसरी सन् १९५० को दशकसम्म भारतले नक्सामार्फत् भूमिमाथि आँखा लगायो। सन् १९५५ मा नेपाली भूमि सुरक्षा पोस्ट् निर्माण गर्यो। १९६२ मा भारतचीनको युद्धका बेलादेखि भारतले कालापानी क्षेत्रमा इन्डोतिब्बत बोर्डर पुलिस फोर्स राख्दै आएको छ। कालापानीमा अर्धसैनिक बल राखेपछि ब्यारेजभन्दा पूर्वमा नक्कली कालीको मन्दिर, कुण्ड र त्यही कुण्डबाट बग्ने नदीलाई नक्कली काली नदी भनेर सीमा नदीको भारतले नक्सामा राख्दै आएको छ। नक्सा, भूमि अतिक्रमणपछि प्रशासनिक अक्रिमण गरेका छन्। गुन्जी, नाबी, कुटीका नेपाली जनतालाई सेवा सुविधा दिएर भारतले प्रलोभन परेको छ। रासन कार्ड, सडक निर्माण लगायतका सुविधा उपलब्ध गराएको छ। भारतसँग प्रमाण नभएपछि पछिल्लो समयमा भन्न थालेको छ, अब तिंकर खोला काली नदी हो। नेपालले लिम्पियाधुरासहित नक्सा बनाइसकेको भारतले अब त्यो अतिक्रमणित क्षेत्रबाट आफ्ना सेना फिर्ता लगेर नेपाली भूमि खाली गरिनुपर्छ। द्धिपक्षिय वार्ताको माध्यमबाट नै यो समस्या समाधान गर्नुको विकल्प छैन। नेपाली सन्धि, दस्तावेज, नक्सा नेपालका पक्षमा भएका कारण चीनलाई सहभागी बनाएर त्रिदेशीय बिन्दु लिम्पियाधुरालाई कायम गर्ने गृहकार्यको तयारी पनि गर्नुपर्छ। निसान छापको नक्सामै कालापानी गायब निसान नक्सामा अक्षम्य त्रुटि नापीको नक्सामै लिम्पियाधुरा गायब अझै सच्याइएन निसान छापको त्रुटि सरकारी निकाय अन्योलमा : निसान छाप सच्याउने जिम्मा कस्को? नापीका ४ महाशाखा प्रमुखविहीन कालापानी कहाँ हरायो सरकार ? यस्तो हो नेपालको खास नक्सा ३९५ वर्गकिलोमिटर अतिक्रमणमा भारतको भ्रम : काली उहीं छ, नक्साबाट नाम मात्र झिकियो संविधानमा नक्सा र सीमा खोइ ? नक्सा र निशान छाप र संविधान संशोधन माग गर्दै रिट : सर्वोच्चले गर्यो दरपिठ पाठ्यक्रममा लिम्पियाधुरासहित नक्सा राख्न दबाब दुई दशकअघि नै कालापानीमा सेना राख्न प्रस्ताव संविधानमै छैन नेपालको नक्सा लिपुलेक, कालापानी र लिम्पियाधुरा समेटेर नेपालको नक्सा सार्वजनिक गरिने अब नेपालको नक्सामा लिम्पियाधुरा ५ दशकअघि कालापानीमा राज्यको उपस्थिति लिम्पियाधुरा, कालापानी र लिपुलेक हाम्रो भूमि हो, फिर्ता लिएरै छोड्छौं : प्रधानमन्त्री लिम्पियाधुरा नै त्रिदेशीय बिन्दु : विज्ञ लिम्पियाधुरासहितको नेपालको नक्सा सार्वजनिक (भिडियोसहित) निसान छाप सच्याउन संविधान संशोधन गर्ने सरकारको निर्णय नक्सानिसान छाप पत्रकारिता छायामा सुस्ता कालापानीमा पोखिएको महेन्द्र राष्ट्रवाद"
राष्ट्रियसभा अध्यक्षले २०७७ चैतसम्म बैठक र भ्रमण भत्ता नलिने : रकम राजस्वको खातामा,"काठमाडौं : संघीय संसद् अन्तर्गत राष्ट्रिय सभाका अध्यक्ष गणेशप्रसाद तिमिल्सिनाले कोरोना भाइरस (कोभिड१९) महामारीको अवस्थालाई मध्यनजर गर्दै बैठक र भ्रमण भत्ता नलिने निर्णय गरेका छन्। बिहीबार संघीय संसदको आर्थिक प्रशासन शाखालाई भत्ता नलिने सम्बन्धमा अध्यक्ष तिमिल्सिनाले पत्रमार्फत् जानकारी गराएका हुन्। उनले उक्त भत्ताको रकम नेपाल सरकारको राजस्व खातामा जम्मा गरिदिन अनुरोध गरेका छन्। यतिबेला मुलुक कोरोना भाइरस संक्रमणको महामारी विरुद्ध लडिरहेको सन्दर्भमा सार्वजनिक खर्चमा मितव्ययीता ल्याउनको लागि २०७७ साल जेठ २२ गतेदेखि २०७७ चैत्र मसान्तसम्म संघीय संसद, राष्ट्रिय सभाको बैठक भत्ता तथा विभिन्न कामको सिलसिलामा मुलुकभित्र भ्रमण गर्दा समेत कुनै पनि भ्रमण भत्ता नलिने कुरा जानकारी गराउँदै उक्त भत्ता नेपाल सरकारको राजस्व खातामा जम्मा गरिदिनु, अध्यक्ष तिमिल्सिनाले पत्रमा लेखेका छन्।"
"रूकुम घटनामा बोल्यो नेकपा, अपराधीलाई कारबाही र पीडितलाई क्षतिपूर्तिको माग","काठमाडौं : सत्तारुढ दल नेकपाले जेठ १० गते रूकुम पश्चिममा भएको जातीय नरसंहारको निन्दा गरेको छ। घटनाको १० दिनपछि नेकपाले धारणा सार्वजनिक गर्दै निष्पक्ष छानबिन गर्न, अपराधीलाई कडा कानुनी कारबाही गर्न सरकारसँग माग गरेको हो। सत्तारुढ दलले औपचारिक रूपमा नबोली मौनता साधिरहेको आरोप लागिरहेका बेला महासचिव विष्णु पौडेलले बुधबार वक्तव्य जारी गरेका हुन्। रूकुम पश्चिममा घटित घटनाले हामी सबैलाई गम्भीर र चिन्तित तुल्याएको छ। हाम्रो पार्टी उक्त वीभत्स, त्रासदीपूर्ण र आपराधिक कुकृत्यको घोर निन्दा र भत्र्सना गर्दछ, महासचिव पौडेलले वक्तव्यमा लेखेका छन्, उक्त घटनाको निष्पक्ष छानबिन गर्न, अपराधीहरूलाई कडाभन्दा कडा कारबाही गर्न र पीडितहरूलाई क्षतिपूर्ति दिलाउन पार्टी सरकारको गम्भीर ध्यानाकर्षण गर्दछ। जाजरकोट भेरी नगरपालिका४ का नवराज विकले प्रेमिकालाई दुलाही बनाएर भित्र्याउने, लकडाउन खुलेसँगै प्रहरीमा जागिर खान जाने सुन्दर सपना साँचेका थिए। उनी रूकुम पश्चिमको चौरजहारीमा रहेकी प्रेमिका लिन १८ जना साथीसहित पुगेका थिए। त्यही बेला उनीसहित गणेश बुढा, सन्दीप विक, लोकेन्द्र सुनार, टीकाराम सुनार र गोविन्द शाहीले स्थानीयको आक्रमणमा ज्यान गुमाएका थिए। चौरजहारी८ सोती गाउँका स्थानीयले ढुंगामुढा गर्दै तीनतिर घेरा हाली खेद्दा भेरी नदीमा उनीहरूको ज्यान गएको जनाइएको छ। उक्त घटनापछि वडाध्यक्षसहित १२ भन्दा बढी स्थानीयलाई प्रहरीले पक्राउ गरी अनुसन्धान गरिरहेको छ। संसद्मा उक्त घटनाको विरोध भइरहेको छ। राष्ट्रसंघीय मानवअधिकार उच्चायुक्तको कार्यालयले जातीय नरसंहारको घटनाले स्तब्ध बनाएको भन्दै दोषीलाई छुट या माफी नदिई कडा कानुनी कारबाही गर्न माग गरिरहेको छ। नेकपाका नेताले व्यक्तिगत रूपमा घटनाको भत्र्सना गरे पनि पार्टीले औपचारिक टिप्पणी गरेको थिएन। केही समयअघि जारी पार्टीको आचारसंहितालाई स्मरण गराउँदै महासचिव पौडेलले पार्टीका नेताकार्यकर्ताले जातीय समानताको मान्यतालाई आत्मसात् गर्नुपर्ने, छुवाछूतजस्तो अपराधमा संलग्न व्यक्तिहरू पार्टीमा रहिरहन नसक्ने प्रस्ट पारेका छन्। उनले पार्टी संविधान, कानुन र पार्टीको विधान एवं आचारसंहिताका आधारमा यस्ता कुप्रथालाई जरादेखि नै निर्मूल गर्न कृतः संकल्पिक रहेको बताएका छन्। वास्तविक समानता र मानव गरिमा स्थापित गर्ने अभियानमा संलग्न हुन उनले सबैमा आह्वान पनि गरेका छन्। युवती लिन जाँदा हत्या घटनाको छानबिन गर्न पाँच सदस्यीय समिति गठन जातीय विभेद र छुवाछुत मानवताविरुद्धको अपराध दोषीलाई कारबाही गर : राष्ट्रसंघ रुकुम घटनाबारे गृहमन्त्रीको तर्क : अमेरिकामा पनि विभेद अन्त्य भएको छैन छुवाछुतसम्बन्धी जघन्य घटनाका अपराधीलाई सजाय दिन सरकार सम्झौता गर्दैन : प्रधानमन्त्री विभेद र हिंसाका घटना घटिरहनु गणतन्त्रका लागि चुनौती : परराष्ट्रमन्त्री ज्ञवाली"
बालुवाटारमा मन्त्रिपरिषद् बैठक : स्वास्थ्य संकटकालको प्रस्तावमाथि छलफल,"काठमाडौं : प्रधानमन्त्रीको सरकारी निवास बालुवाटारमा मन्त्रिपरिषद्को बैठक सुरु भएको छ । बिहीबार साँझ ४ बजेका लागि बोलाइएको मन्त्रिपरिषद् बैठक केही ढिला गरी सुरु भएको हो । बैठकमा कोरोना भाइरस (कोभिड१९) संक्रमणको संकट र लकडाउनको मोडालिटिको विषयमा छलफल हुँदैछ । बैठकमा स्वास्थ्य तथा जनसंख्यामन्त्री भानुभक्त ढकालले कोरोना संक्रमितको संख्या दुई हजार माथि पुगेको अवस्थामा स्वास्थ्य क्षेत्रमा संकट घोषणा गर्ने सकिने प्रवधान अनुसार प्रस्ताव लगेका छन् । उक्त प्रस्तावमाथि आजकै बैठकमा छलफल हुने मन्त्रालयले जनाएको छ । स्वास्थ्य मन्त्रालयको नियमित पत्रकार सम्मेलनमा बोल्दै बिहीबार मन्त्रालयका प्रवक्ता डा विकास देवकोटाले स्वास्थ्य क्षेत्रमा संकट घोषणाको प्रस्ताव मन्त्रालयले मन्त्रिपरिषद्मा पठाएको जानकारी दिएका हुन्। संक्रमितको संख्या दिनानुदिन बढ्दै गएको छ। मृत्युको संख्या पनि बढ्दै गएको छ। हामीले 'हेल्थ सेक्टरको इमर्जेन्सी रेस्पोन्स प्लान' बनाएका थियौँ। जो यो कोरोना पेन्डेमिकसँग सम्बन्धित थियो। जसमा दुई हजारभन्दा बढी कोरोना संक्रमित भएको अवस्थामा 'पब्लिक हेल्थ इमर्जेन्सी' घोषणा गर्न सकिने भनेर राखिएको थियो, प्रवक्ता देवकोटाले भने, त्यही अनुरुप छलफल चलाइरहेका छौँ। त्यसको लागि मन्त्रिपरिषद्बाट पारित गर्न प्रस्ताव लाने निर्णय गरेका छौँ। प्रस्ताव स्वीकृति भइसकेको छैन। प्रस्ताव जाँदै छ।"
सांसदलाई मुख्यमन्त्रीको जवाफ : गण्डकीले अभूतपूर्व काम गर्यो,"पोखरा ः गण्डकी प्रदेश सरकारले ल्याएको नीति तथा कार्यक्रममाथि सांसदले उठाएका प्रश्नको जवाफ दिँदै मुख्यमन्त्री पृथ्वीसुब्बा गुरुङले आफ्नो सरकारले अभूतपूर्व काम गरेर देखाएको बताएका छन्। कोरोनाको रोकथाम र नियन्त्रणमा प्रदेश सरकारले गरेका कामले संघीयताको औचित्य पुष्टि भएको उनको भनाइ छ। उनले कृषि अनुदानको मोडल परिवर्तन गर्ने, विपन्नलाई सहुलियत कार्ड बाँड्ने, थप पीसीआर मेसिन खरिद गर्ने, जिल्ला अस्पतालको स्तरोन्नति गर्ने, आफ्नै विद्युत आयोजना सञ्चालन गर्ने योजना पनि सुनाए। प्रदेश सभामा बिहीबार मुख्यमन्त्री गुरुङले सांसदहरुमार्फत हुने विकास निर्माणको काम नरोक्ने जानकारी पनि दिए। उनले भने, मोड्यालिटी चेन्ज हुन्छ तर निर्वाचन क्षेत्र पूर्वाधार कार्यक्रम खारेज हुँदैन। उनले पहिला आफू यसको विपक्षमा रहेको पनि स्मरण गरे। तर सांसदहरुकै अनुरोधपछि कार्यक्रम राखेको मुख्यमन्त्रीले सुनाए। कतिपय कार्यक्रमहरु संघ सरकारले अधिकार नदिँदा कार्यान्वयन गर्न नसकेको उनको भनाइ थियो। मुख्यमन्त्री गुरुङले प्रदेश सभामा राखेको विचारको संक्षिप्त अंशः कोरोना रोकथाममा प्रदेश सरकारहरुले खेलेको महत्वपूर्ण भूमिकाबाट प्रदेश सरकारको भूमिका पुन पुष्टि भएको छ। प्रदेश सरकार नभएको भए कोरोना महामारी झन् भयावह हुन्थ्यो। संघीयतामा नगएको भए २० हजार संक्रमित पुगिसक्थ्यो। संघीय शासन प्रणालीको पुष्टि फेरि पनि भएको छ। यो अप्ठेरो परिस्थितिमा प्रदेश सरकारले काम गरेर संघीय पुष्टि भएको छ। संघीय सरकारतिर फर्केर भन्छुप्रदेश सरकारको संकटको बेलाको भूमिकालाई नजरअन्दाज नगरियोस्। नेपाल सरकारले नीति तथा कार्यक्रम ल्याउँदा स्थानीय तहले प्रभावकारी भूमिका खेलेको भनेर प्रशंसा गर्यो। कोभिड १९ को रोकथाम र उपचारमा प्रदेश सरकारले प्रभावकारी ढंगले स्थानीयसँग समन्वय गरेर खेलेको भूमिका अहम् रह्यो। प्रदेश सरकारको औचित्य खोजिरहेकाहरुलाई हाम्रो व्यवहार र कामले मुतोड जवाफ दिएको छ। कठिन बेलामा नेतृत्वको पहिचान हुन्छ। प्रदेश सरकारहरुले, स्थानीय तहरुले जसरी नेतृत्व प्रदान गरे, त्यसले संघीय प्रणालीको पुष्टि गरेको छ। त्यस्ता शासकहरु पतनतिर जान्छ, जो आफ्नो काममा तालीमात्रै बजोस् भन्ने चाहन्छ। जसले प्रशंसा मात्रै चाहन्छ त्यो तानाशाहीतिर जान्छ। गण्डकी प्रदेश सरकार आलोचना, सुझाव, टिका टिप्पणीलाई सधैं स्वागत गर्छ। आलोचनालाई स्वीकार गरेर मनन गर्न सक्यौं भने हामी सबै सफल हुन्छौं। लोकतान्त्रिक मूल्य मान्यताबाट टाढा गएर, जनतामा विश्वास घात गरेर यो सरकार दायाँबायाँ जान सक्दैन। प्रदेश सरकार कहाँ छ ? के हेरिराछ छ ? मान्छेहरु आत्महत्या गरिराछ भन्ने प्रश्नहरु आएको छ। तर गण्डकी प्रदेशमा कसैले आत्महत्या गरेको छैन। क्वारेन्टाइनमा, डेडिकेटेड अस्पतालमा कसैले त्यस्तो गरेको छैन। कोरोनाबाट बचाउने कुरा हाम्रो प्रयासबाट मात्रै सम्भव हुन्छ। मन्दिरमा बलि चढाएर, धुप बालेर हुँदैन। उपचारको राम्रो प्रबन्ध हुनुपर्छ। यो काम गण्डकी प्रदेश सरकारले गरेको छ। संघीय शासन प्रणाली सफल पार्ने मामलामा गण्डकी प्रदेश सरकारले नेतृत्व गरेको कुरा कसैबाट लुकेको छैन। नेपाल सरकारबाट संघीयता कार्यान्वयन गर्ने मामलामा जुन आनाकानी भइरहेको छ, त्यसमा हामीले कहिँ पनि सम्झौता गरेका छैनौं। गण्डकी प्रदेशबासीको इज्जत तलमाथि गर्ने काम गण्डकी प्रदेशको कहिल्यै गरेको छैन। लकडाउनको भाषा गर्नुपर्छ भनेर पहिलोपटक बोल्ने, लकडाउनको निर्णय गर्ने पहिलो निर्णय गर्ने सरकार त्यो नेपाल सरकार होइन, त्यो गण्डकी प्रदेश सरकार हो। सीमा नाका बन्द गर्नुपर्छ भनेर हामीले चैत ७ गते निर्णय गरेका हौं। सौभाग्यवश नेपाल सरकारले ११ गते निर्णय गरेको हुँदा कार्यान्वयन गर्न सजिलो भयो। कोभिड १९ को रोकथाम र नियन्त्रण गर्ने सवालमा, संरचना निर्माण गर्ने सवालमा पनि गण्डकी प्रदेश सरकार अघि भयो। मुख्यमन्त्रीको नेतृत्वमा निर्देशक समिति बनाएर अर्थमन्त्रीको संयोकजत्वमा कोरोना रोकथाम र नियन्त्रण र समन्वय समिति बनायौं। बजारलाई व्यवस्थित गर्न आपूर्ति मन्त्रीको नेतृत्वमा आपूर्ति व्यवस्थापन समिति बनेको गण्डकी सरकारको मात्रै हो। १० वटा विषयगत समिति गठन गर्ने सरकार गण्डकी सरकार हो। सबै प्रदेशले कोष त खडा गरे। हामीले ५० करोड १ अर्ब बनाएर ठूलो बनाएर गएनौं। हैसियत अनुसारको कोष बनायौं। आर्थिक अनुशासनमा रहेर खर्च गर्न कार्यविधि बनायौं। यो विपत्तिमा अन्धाधुन्द खर्च नहोस् भनेर कोष सञ्चालक समिति बनायौं। अनुगमन गर्न, समन्वय गर्न प्रदेश प्रमुख सचिवको संयोजकत्वमा समिति बनाएका छौं। लडाइ लड्न सिपाही चाहिन्छ, हतियार चाहिन्छ, मनोबल चाहिन्छ। त्यस हिसाबले कुनै कमजोरी हुन दिएनौं। गण्डकी प्रदेशले उच्चतम् व्यवस्थापन गर्यो। गण्डकी सरकारले केही गरेन भन्ने कुरा मिथ्या आरोप हो। गण्डकी प्रदेश सरकारले ल्याएको नीति र कार्यक्रमको पहिलो प्राथमिकता कोभिड १९ सँगको रोकथाम हो। दोस्रो प्राथमिकता भनेको शिथिल अर्थतन्त्रलाई चलायमान बनाउने हो। हामीले देखेका छौंयुद्ध सकिएपछि महायुद्ध हुन्छ। शान्ति सम्झौतापछि पनि त्यसलाई थेग्न नसकेका धेरै उदाहरण छन्। त्यस्तो हामीले देखेका छौं। पोस्ट कोभिड १९ पछिको अवस्था पनि सम्झेर नीति बनाउने, काम गर्ने प्रदेश गण्डकी प्रदेश सरकार हो। अर्थतन्त्रलाई चलायमान बनाउन वैशाख १३ गते निर्णय गर्यौं। रोगलाई जित्न सकिएला, भोकलाई जित्न सकिन्न, पुँजी विकास गर्न घरमा बसेर सकिन्न भनेर विकास निर्माणका काम खुलायौं। हामीले निर्णय गरेको १५ दिनपछि नेपाल सरकारले पनि विकास निर्माण पनि गर्नुपर्छ भनेर निर्णय गर्यो। खाद्यवस्तु र खाद्यवस्तुसँग जोडिएका कलकारखाना खोल्नुपर्छ भनेर हामीले निर्णय गर्यौं। हाम्रा धेरै गाउँ सुरक्षित थिए। त्यहाँ खेती किसानी गर्नुपर्छ भन्यौं। गण्डकी सरकारले कुटो कोदालो लक गर्नु हुँदैन भन्यो। उत्पादनमा लाग्नुपर्छ भनेर लाग्यो। ५ नम्बर प्रदेश बेखर थियो। ३ नम्बर प्रदेश बेखर थियो। निर्माणका काम गर्न कच्चा पदार्थ ल्याउनुपर्यो। बाहिरबाट ल्याउन हामीले गरेको निर्णयको मर्म उनीहरुले बुझेनन्। नेपाल सरकारलाई नाकामा सेनिटाइज गर्दिनुहोला भन्यौं। तर धेरै ढिला गरिदिए। हामीले भोगेका समस्याबारे माननीयहरुले प्रश्न उठाउनुपर्दैन। विरोधमात्रै गरेर हुन्छ ? यो सरकार एक दिन पनि निदाएको छैन। यो मुख्यमन्त्री शनिबार पनि घरमा बसेको छैन। रातोदिन काम गरिराछौं। काम भएको छ। अभूतपूर्व ढंगले सुरक्षाकर्मीको परिचालन, कर्मचारीको परिचालन, स्थानीय तहसँग समन्वय गण्डकी प्रदेश सरकारले गरेर देखाएको छ। जस्तोसुखी महामारी आए पनि हामी समृद्ध गण्डकी प्रदेश बनाउने सुखी नागरिक बनाउने लक्ष्यबाट हामी विमुख हुन सक्दैनौं। र, हाम्रो नीति तथा कार्यक्रम विमुख भएको छैन। स्वास्थ्य सेवा प्रणाली हामीले सुदृढ गरेका छौं। खालि महामारी आएका बेला मात्रै होइन, जिल्ला अस्पतालहरुको सुदृढीकरणको काम हाम्रो चलिरहेको थियो। त्यहाँ काम गर्नेको मनोबल उठाइरहेको हुँदा ती कर्मचारीले उच्च मनोबलका साथ काम गरे। ती साथीहरुलाई धन्यवाद दिन्छु। विपन्नहरुलाई हाम्रो सामथ्र्य अनुसार राहत दिनुपर्छ भनेर नीति र कार्यक्रमले बोलेको छ। असहाय तथा अपांगता भएका व्यक्तिका लागि विशेष कार्यक्रम गर्ने नीति र कार्यक्रमले बोलेको छ। मुर्झाइरहेको अर्थतन्त्र चलायमान बनाउन हाम्रो नीति र कार्यक्रमले बोलेको छ। विदेशबाट फर्केकालाई उद्यमशीलता विकास गर्ने नीति र कार्यक्रमको महत्वपूर्ण पाटो हो। हाम्रो प्रदेशमा प्रयोगशाला स्थापना भाछ। दुइटा पिसिआर मेसिन छ। दैनिक पिसिआर क्षमता ५ सय छ। ७ मध्ये हाम्रो गण्डकी प्रदेशमात्रै हो आफैंले पिसिआर मेसिन किनेर ल्याएर परीक्षण गर्ने। अर्को पिसिआर मेसिन खरिद प्रक्रियामा छ। त्यो आयो भने दैनिक ७ सयजनाको चेकजाँच गर्न सक्छौं। साउनसम्म ३० हजार मान्छे हाम्रो प्रदेशमा आउँछ भन्ने अनुमान छ। ती सबैको पिसिआर टेस्ट गर्नुपर्छ। महिनामा १० हजारको टेस्ट गर्नसक्नुपर्छ। भिटिए ६ सय मौज्दात छ। २६ हजार खरिद गर्न १० दिने सूचना जारी गरेका छौं। केन्द्रको भर परेका छैनौं। हामीले चाहिने बेलामा सामग्री पाएका छैनौं। हाम्रो तयारी हामी आफैंले गरेका छौं। क्षमता अनुसार काम गरेका छौं। पिसिआर किट १७ हजार खरिद गर्दैछौं। ६ हजारजनाको पिसिआर परीक्षण भएको छ। ९ हजारको आरडिटी परीक्षण भइसकेको छ। ५४ वटा भेन्टिलेटर व्यवस्था गरेका छौं। ४ वटा इसिजी मेसिन खरिद गर्ने प्रक्रिया थालिसक्या छौं। ७० प्रकारका एलोपेथिक औषधी खरिद गरी सबै जिल्लाका अस्पतालमा पठाइएको छ पर्याप्त। नपुगे फेरि पनि पठाउँछौं। साउनसम्म गण्डकी प्रदेशमा ३० हजारजना बाहिरबाट आउँछन् भन्ने अनुमान गरेका छौं तिनीहरु सबैको पिसिआर परीक्षण गर्नुपर्छ भनेर तयारी गरेका छौं। ३ वटा मेसिन भयो भने त्यो सम्भव होला। १० हजार एननाइन फाइभ मास्क वितरण प्रदेश सरकारले गरेको छ। ३८३ आइसोलेसन बेड संख्या छ। कोभिड रोकथाम कोषमा ३० करोड जम्मा भएको छ। ३ करोड सहयोग आएको छ। प्रदेश स्वास्थ्य निर्देशनालयमा २६ लाख दिएका छौं। विधिअनुसार मात्रै खर्च गरेका छौं। आर्थिक अनुशासनमा चलेका छौं। जिल्ला अस्पतालमा एउटा पनि गाडी छैन। त्यसैले गाडी दिने भनेका छौं। मेसुको विलासको लागि होइन। औषधी ओसार्न, कर्मचारी ओसार्न गाडीको व्यवस्था गरेका छौं। मनाङ मुस्ताङबाहेक अरु जिल्ला अस्पतालमा ५० बेड क्षमता बनाउने काम हुन्छ। पश्चिमाञ्चल क्षेत्रीय अस्पताल कोरोनाको डेडिकेटेड अस्पताल बनाएका छौं। त्यहाँ आइसोलेसन हुनासाथ अरु बन्द हुने होइन। आउने जाने बाटो पनि अलग अलग छ। छुट्टै भवनमा छ आइसोलेसन। एउटा सरकारी अस्पतालमा आइसोलेसन नबनाएर कहाँ गर्छाैं ? त्यहाँका सबै बेड प्रयोग गर्नुपर्यो भने अरु अस्पताल प्रयोग गर्न सम्झौता गरेका छौं। निजी अस्पतालहरुसँग पनि हाम्रो सम्झौता छ। पर्यटन उद्योग जीवन्त राख्न एउटा छुटै जीवन रक्षा कोष प्रदेश सरकारले बनाउँछौं। अहिले पर्यटन जीवन्त हुने कुनै सम्भावना छैन। तर बचाइराख्नका लागि मात्रै जीवित राख्ने कुरा प्राथमिकता भएकाले कोष बनाएका छौं। पर्यटन क्षेत्र बचाइराख्न धेरै कुरा राष्ट्र बैंकसँग जोडिएका छन्। १० करोडसम्म लगानी गरेका पर्यटन व्यवसायीले सहुलियत पाउनुपर्छ। पुनर्कर्जा र पुनर्तालिककीकरण गर्नुपर्नेछ कर्जाको। यो प्रदेश सरकारले गर्न सक्दैन। हामीले यो अनुरोध गरेर माथि पठाएका छौं। हामी सार्वजनिक खपतका लागि मात्रै भनिरहेका छैनौं। हामी गरेर देखाउँछौं। तर आलोचना गर्ने नाममा तथ्यहीन कुरा नभनी दिनुहोला। दिउँसै रात पार्ने कुरा सार्वजनिक खपतका लागि नभनीदिनुहोला। लगानी सम्मेलन पहिल्यै गर्न चाहेका थियौं। लगानी सम्मेलन गर्न चाहन्छौं। तयारीबिनाको लगानी सम्मेलन गरेर उपलब्धि हुँदैन। पहिला आयोजना तयार गर्नुपर्यो। आयोजनाहरु तयार गरेर मात्रै लगानी सम्मेलन गर्छौँ । सबै आयोजनाको डिटेल रिपोर्ट हामीसँग हुनुपर्यो। त्यसको आधारमा लगानी गर्नुहरुलाई बोलाएर लगानी गर भन्न सक्छौं। कृषिमा खै के भयो भनेको पनि सुनियो। कृषिमा साढे ४ करोड रुपैयाँ सहुलियतको ऋणका लागि छुट्यायौं। कृषिमा ५ प्रतिशत ब्याजमा ऋण दिने भन्यौं। तर लाखमा मात्रै लगियो। कृषिमा सहुलियत दिनुपर्ने छ, कुन क्षेत्रमा कसरी दिने भनेर फेरि पनि छलफल गर्नुपर्नेछ। कृषि अनुदान व्यक्तिव्यक्तिलाई दिनु हुँदैन भन्ने छ। त्यस्तो अनुदान कटौती गर्छाैं। मुख्यमन्त्री वातावरण नमुना तथा जलवायु मैत्री कार्यक्रम ८५ वटामा पुर्याउने भन्ने छ। हामी यो वर्ष ५० हजार रोजगारी सिर्जना गर्न सक्ने क्षेत्र पहिचान गर्छौँ । करार खेतीका माध्यमबा, चक्लाबन्दीबाट र कृषिका अरु बाट २० हजार रोजगारी सिर्जना गर्न सक्छौं कि भन्ने छ। लघु उद्यममा पनि रोजगारी गर्न सक्छौं। त्यो क्षेत्रबाट पनि २० हजार रोजागारी सिर्जना होला भन्ने छ। प्लम्बिङ, वाइरिङ, खुद्रा पसल आदिमा १० हजारलाई रोजगार सिर्जना गर्न सक्छौं कि भन्ने लागेको छ। यो अनुसारको कार्यक्रम ल्याउँछौं। उद्देश्य ५० हजार रोजगारी सिर्जना गर्ने हो। समाजवादको आधारसँग जोडिएर विपन्न परिवारलाई सुपथ मूल्य कार्ड वितरण गर्छौँ भनेका छौं। जुन पसलसँग सम्झौता गर्छौँ । त्यहाँबाट विपन्न परिवारले खरिद गर्न सक्छन्। गरिबीको रेखामुनि रहेका परिवारलाई यो कार्यक्रममा समेट्छौं। सुपथ मूल्य कार्ड भएकाहरुले सस्तोमा गुणस्तरीय वस्तु किन्न पाउनुपर्छ। अति गरिबीको रेखामुनि रहेका घरपरिवारबाट यो कार्यक्रम सुरु गर्ने हो। त्यो समाजवादको आधार हो। ३० करोड ५० करोड लागे पनि विशिष्टीकृत सेवाको अस्पताल सुरु गर्छौँ । यो पनि समाजवाद उन्मुख कार्यक्रम हुन्छ। गण्डकी प्रदेश सरकारले भन्दै आएको कुरा नेपाल सरकारले समावेश यसपटक समावेश गरेको छ। गण्डकीले भन्यो, खाद्य बैंक स्थापना गरौं। जिल्ला जिल्लामा खाद्य बैंक बनाउन चाहन्छौं भनेपछि नेपाल सरकारले आफ्नो कार्यक्रममा समावेश गरेको छ। हाम्रो कार्यक्रममा पनि हामीले राखेका छौं। आधारभूत खानेपानीको कार्यक्रम यसपालि नेपाल सरकारले पनि राख्यो। एनजिओ आइएनजिओले खानेपानीको कार्यक्रम गरिरहेका थिए, तर सरकारको नीति बन्न सकेको थिएन। गण्डकीले भन्यो हामी जसरी पनि पूरा गर्छौँ भनेर लाग्यौं। नेपाल सरकार घरघरमा आधारभूत खानेपानी पुर्याउँछौं भन्ने हाम्रो कार्यक्रमबाट प्रभावित भएर यसपालि विशेष सहयोग भनेर खानेपानीका लागि ३० करोड रुपैयाँ दिएको थियो। अध्ययन गर्दा खेरि कालिगण्डकीको पारितिर कस्मिरी जातको कस्तुरी पाइने। कालिगण्डकीको पूर्वतिर पनि अर्काथरी कस्तुरी पाइने। मुस्ताङ र मनाङमा कस्तुरी मृगको फार्म यो वर्ष सुरु गर्ने भनेका छौं। चिनियाँ कम्पनीसँग कुरा गरेका छौं। १९५० मा चीनले कस्तुरी फार्मिङ सुरु गरेको हो। हामीले पनि गरौं न। चीन सुरु गर्दा कस्तुरीको बिनाको मूल्य सुनको भाउभन्दा ५ गुणा कम थियो। अहिले ५ गुना बढी महँगो छ। बिनाबाट अनेकथरी औषधी बन्छन्। त्यसको सम्भावना हामीकहाँ छ, कस्तुरी मृगको फार्मिङ हामी सुरु गर्छौं। लिमे भैंसीको फार्म हामी खोल्दैछौं। मासुका लागि हुन्छ। पारकोटे भैंसी ब्याउने बेला भइसक्यो दूध दिइराखेको हुन्छ, यसको बचाउ गरौं न। यसको पनि भैंसी रिसर्च फारम खोल्दैछौं। लिमे र पारिकोटे भैंसी कास्की र लमजुङका लेकलेकमा पालिन्छ। लिमे भैंसीको मासु संसारभरिकै भैंसीको भन्दा सबैभन्दा मिठो हुन्छ भन्ने अनुसन्धानले देखाएको छ। पारिकोटे भैंसी दूधालु हुन्छ। गण्डकी विश्वविद्यालयले ३ सय ५० बेडको शिक्षण अस्पताल खोल्छ। अर्का वर्ष बिडिएस लगायतको पढाइ सुरु गर्छा। आइटीको पढाइ सुरु गगर्छौँ । यसै वर्ष नर्सिङको पढाइ सुरु गर्छौँ । केही कार्यक्रम कार्यान्यवन गर्न नौवत छ। नेपाल सरकारले अझै ऊर्जा मन्त्रालय, खेलकुद र भूसिुधार मन्त्रालयको संरचना बाँडफाँड भएको छैन। केही केही कार्यान्वयनमा नौवत आएको छ। भौतिक पूर्वाधार विकास मन्त्रालयमध्ये १६ सय आयोजनामध्ये १२ सय आयोजना कार्यान्वयन भइरहेको छ। प्रदेश गौरवको आयोजना पहिचान गरेका छौं। प्रदेश प्रशासनिक केन्द्र यो वर्ष बनाउने भनेका छौं। गण्डकी विश्वविद्यालय खोल्ने काम प्रदेशको गौरवको आयोजना हो। प्रदेशको गौरवका १३ वटा आयोजना छन्। तिनको काम भइरहेको छ। उज्यालो प्रदेश कार्यक्रम निरन्तर हुन्छ। एक घर एक धारा कार्यक्रम निरन्तर हुन्छ। प्रदेशका रुपान्तरणकारी आयोजना ५ वटा छन्। नेपाल सरकारसँग तपाईंहरुले पनि लगानी गरिदिनुहोला भनेर पठाएका छौं। पोखरा त्रिवेणी सडक, फेवाताल सुधार, उत्तर गंगा जलाशययुक्त आयोजना रुपान्तरणकारी आयोजना भनेका छौं। विद्युत आयोजना प्रदेश सरकारले आफैं निर्माण गर्ने कुरा छ। प्रदेशको आम्दानी बढाउन सौर्य ऊर्जा र जलविद्युत आयोजनामा लगानी गर्नुपर्छ। सार्वजनिक निजी साझेदारी पनि हुनसक्छ। यो काम यो वर्ष सुरु गर्छौँ । खालि विद्युतको राजस्व खाएर प्रदेश बस्दैन। धौवादीको फलाम खानीमा हामीले लगानी गरेका छौं। हामीलाई ५ प्रतिशत होइन १५ प्रतिशत चाहिन्छ भनेका छौं। म्याग्दी, पर्वत र बागलुङतिरका खानी पनि सञ्चालन गरेर जानुपर्छ भनेका छौं। चिनियाँसँग मिलेर गाई फार्म खोल्न कार्यक्रम छ। जनतालाई सेयर दिएर चिनियाँले काम गर्न इच्छा देखाएपछि काम अघि बढेको छ। निजी क्षेत्रले पनि सहकार्य गर्दैछ। कम्पनीले काम अगाडि बढाएको छ। तनहुँको फिरफिरेमा खोल्ने भन्या छौं गाई फार्म। डिपिआर तयार गरेर पठाउने भनेकै बेलामा लकडाउनमा भएको छ। यो कार्यक्रम अगाडि बढाउन यो वर्ष पनि राख्छौं। गरिबी निवारणमा महत्वपूर्ण हुन्छ। धेरै जनताको सेयर हुने भएकाले जनताले प्रत्यक्ष लाभ लिने भएकाले यो प्रोजेक्ट अगाडि बढाउन चाहन्छौं। दुम्कीबास त्रिवेणी सडक पहिलाको बजेटमा थियो। काम हुन नसक्नुका कारण छन्। संघ र प्रदेशका अधिकारका कुरा नमिलेर काम अघि बढेको छैन। यो बुझिदिनुपर्छ। लेख्नका लागि मात्रै लेखेको आयोजना होइन त्यो। केन्द्र सरकारले थाक्ने बनाइराछ हामीलाई। नेपाल सरकारले अनुमति नदिइकन हामीले बनाउन नसक्ने हुनाले रोकिएको छ। बिचमा चितवन राष्ट्रिय निकुञ्ज परेको हुनाले अनुमति दिएको छैन। बहुसांस्कृतिक ग्राम पनि केन्द्र सरकारले जग्गा प्राप्ति रोकेकाले अघि बढेको छैन। हामीलाई थकाउन खोजेको छ। तर हामी थाक्दैनौं। प्रदर्शनी केन्द्र पोखराको केन्द्रमै बनाउनुपर्छ कि भन्ने मान्यतामा छौं। नभए अन्त वरिपरि भए पनि ठाउँ खोजेर काम सुरु गर्छौँ । पोखरा बृहत चक्रपथ बनाउन चाहन्छौं। चिनियाँले डिपिआर बनाउँछु भन्या छ। हामीसँग क्षमता छैन। अरुको भर पर्दा नौवत आएको छ। बागलुङको धौलागिरीको अस्पतालको भत्ताको पनि कुरा उठेको छ। त्यो कार्यविधि अनुसार हुन्छ। फ्रन्टमा काम गर्नेलाई सय प्रतिशत भनेको छ, त्यसपछि काम गर्नेलाई ५० प्रतिशत भनेको छ। १ करोड ५३ लाख रुपैयाँ भन्ने हुँदैन। कार्यविधि अनुसार हुन्छ। चुनौतीका बीचमा उभिएका छौं। अब प्रमुख जिल्ला अधिकारी केन्द्रसँगमात्रै लोयल भएर विपद व्यवस्थापन पनि हुन सक्दैन। शान्ति सुरक्षा पनि कायम हुन सक्दैन। प्रदेश सरकारसँग पनि लोयल्टी रहने गरी प्रजिअको कार्यअधिकार बाँडफाँड गरिएन भने संघीयता उल्टिन्छ। गण्डकीले निर्वाचन क्षेत्र पूर्वाधार विकास कार्यक्रम खारेज गर्दैन। पहिला यही मुख्यमन्त्री हो सांसदलाई बजेट दिनु हुँदैन भनेर लागेको। तर तपाई माननीयहरु नै अरु प्रदेश घुमेर आएपछि यहाँ पनि दिनुपर्यो भन्नुभयो। सबै ठाउँमा दिएरहेछ भनेर भन्नुभयो। माननीयहरुले भन्नुभयो भनेर दियौं। जनतासँग प्रदेश सरकारका माननीयले जाने कार्यक्रम त्यो छ। जनतासँग जोडिने गरी त्यो कार्यक्रम ल्याऊँ। उत्पादन बढाउने गरी ल्याऊँ। प्रत्यक्ष र समानुपातिक सांसदको हैसियत पनि मिलाउँछौं। मोड्यालिटी चेन्ज गरौं। तर कन्टिन्यु गरौं।"
क्वारेन्टाइन व्यवस्थित नभएको भन्दै प्रदेश सरकार विरुद्ध रिट,"भैरहवा : प्रदेश नम्बर ५ मा रहेका आइसोलेसन वार्ड र क्वारेन्टाइन व्यवस्थित नभएको भन्दै प्रदेश ५ सरकार विरुद्ध उच्च अदालत तुलसीपुर बुटवल इजलासमा रिट दायर भएको छ। आइसोलेसन वार्ड र क्वारेन्टाइन मापदण्ड अनुसार संचालन नरहेको भन्दै प्रदेश पाँचको मुख्यमन्त्री तथा मन्त्रिपरिषदको कार्यालयलाई विपक्षी बनाइ रिट दायर भएको उच्च अदालत तुलसीपुर बुटवलका सूचना अधिकारी सुवर्णप्रसाद खनालले जानकारी दिए। रिटमाथि सुनुवाइका लागि शुक्रबार पेशी तोकिएको उनले बताए। रिटमा जिल्ला प्रशासन कार्यालय रुपन्देही र जिल्ला प्रशासन कपिलवस्तु तथा यी दुवै जिल्लाको दश स्थानीय तहलाई पनि विपक्षी बनाइएको छ। क्वारेन्टाइनमा रहेका व्यक्तिले खाना, शुद्ध खानेपानी, सुत्ने व्यवस्था, सरसफाई, विद्युत, शौचालय जस्ता न्यूनतम अधारभूतको उचित प्रबन्ध नरहेको र त्यसको तत्काल व्यवस्थापनको माग गर्दै कपिलवस्तु मायादेवी गाउँपालिका ५ का सुनिलकुमार चौहानले प्रदेश पाँचको रिट दर्ता गराएका हुन्। दर्ता गराइएको रिटमा क्वारेन्टाइन तत्काल मापदण्ड अनुसार संचालन हुनुपर्ने, क्वारेन्टाइनको अनुमगन तथा कारवाहीको लागि उच्चस्तरीय अनुमगन सयन्त्रको निर्माण र जिल्लामा कोरोना अस्पताल र आइसोलेसन वार्डको व्यवस्थापनको माग गरिएको छ। दर्ता गरिएको रिटमा प्रदेश पाँच सरकारले केही कार्य गरेपनि क्वारेन्टाइनलाई व्यवस्थापन गर्नका लागि आर्थिक, भौतिक, प्राविधिक, अनुगमन लगायतको दायित्वलाई वेवास्ता गरेको उल्लेख छ। त्यस्तै क्वारेन्टाइनमा रहेका व्यक्तिको निरन्तर स्वास्थ्य परीक्षण हुन नसकेको, भौतिक दुरी कायम नगरिएको, भारतबाट आएका व्यक्ति र अन्य स्थानका व्यक्तिलाई एकै ठाउँमा राखिएको, टेन्टमुनी राखेको, स्वास्थ्यकर्मी नभएको, एउटा कोठामा क्षमता भन्दा बढी व्यक्तिलाई राख्ने कार्य गरीएको दाबी गरिएको छ। क्वारेन्टाइन व्यवस्थित नहुदाँ त्यहाँका व्यक्तिको टाउको दुख्ने, ज्वरो, चक्कर आउने लगायतका समस्या देखा परेका छन्, रिटमा भनिएको छ, जसले गर्दा केही मानिस क्वारेन्टाइनबाट भाग्ने गरेको र त्यसले संक्रमणको जोखिम बढेको छ। साथै क्वारेन्टाइनमा रहेका व्यक्तिलाई गुणस्तरीय खानाको व्यवस्थापन नहुँदा उनीहरुका लागि घरबाटै आउने गरेको, उनीहरुको परिवारले कपडा धुने जस्ता क्रियाकलापमा जोखिम बढेको रिटमा उल्लेख गरिएको छ।"
विदेशबाट यसरी 'होल्डिङ सेन्टर'मा राखिने,"काठमाडौं : विदेशबाट उद्धार गरेर ल्याइने नागरिकलाई राख्न उपत्यकामा सात होल्डिङ सेन्टर तयार गरिएका छन् । दुई भने जगेडामा राखिएका छन् । विदशेबाट आएर सम्बन्धित जिल्लाको क्वारेन्टाइन वा सेल्फ क्वारेन्टाइनमा नजाँदासम्म बस्ने स्थान (होल्डिङ सेन्टर) झण्डै तीन हजार क्षमताको बनाइएको छ । सरकारले कोभिड१९ को विश्वव्यापी सङ्क्रमणका कारण उत्पन्न असहज अवस्थामा स्वदेश आउनैपर्ने परिस्थितिमा रहेका नेपाली शुक्रबारदेखि नेपाल फर्काउँदैछ । काठमाडौँमा तीन, ललितपुरमा दुई र भक्तपुरमा दुई सेन्टर निर्माण गरिएको छ । काठमाडौँ र ललितपुरमा दुई होल्डिङ सेन्टर आवश्यक पर्दा प्रयोग गर्ने गरी जगेडामा तयारी अवस्थामा राखिएको छ । काठमाडौँ र भक्तपुरमा एकएक हजार क्षमताका बनाइएको छ भने ललितपुरमा ९०० क्षमताका छन् । सबै होल्डिङ सेन्टरको व्यवस्थापनको जिम्मेवारी भने नेपाली सेनालाई दिइएको छ । नेपाली सेनाका प्रवक्ता विज्ञानदेव पाण्डेले सेन्टरको आवश्यक तयारी पुरा भइसकेको जानकारी दिए। अन्य निकायको सहयोगमा सेनाले विमानस्थलबाट आएदेखि होल्डिङसेन्टरमा राख्ने र सम्बन्धित प्रदेशमा नबुझाउँदासम्मको प्रक्रिया, सुरक्षा तथा अन्य व्यवस्थापनको काममा सेनाको महत्वपूर्ण भूमिका रहने उनले जानकारी दिए। सरकारले काठमाडौँको यती पार्टी प्यालेस बसुन्धरा, स्काईजन पार्टी प्यालेस सुकेधारा र कुण्डलिनी पार्टी प्यालेस बसुन्धारामा होल्डिङ सेन्टर तयार पारेको छ जगेडाका रुपमा मिराकल पार्टी प्यालेस सुकेधारालाई तयारी अवस्थामा राखिएको छ । काठमाडौँमा रहेको होल्डिङ सेन्टरमा बाग्मती प्रदेश, गण्डकी प्रदेश र प्रदेश नं ५ का नागरिकलाई छुट्टाछुट्टै रुपमा राखिनेछ । भक्तपुरमा एक हजार क्षमताका दुई पार्टी प्यालेसलाई होल्डिङ सेन्टर बनाइएको छ । जसमा सूर्यविनायक नगरपालिका५ कटुञ्जेस्थित इम्पेरियर बैंक्वेट र मध्यपुरथिमि नगरपालिका४ स्थित हेरिटेज बैंक्वेट रहेको प्रमुख जिल्ला अधिकारी हुमकला पाण्डेले जानकारी दिए। यहाँ प्रदेश नं १ र २ का नागरिकलाई छुट्टाछुट्टै रुपमा राखिने छ । प्रजिअ पाण्डेले भक्तपुरमा फोटोसहितको फर्म भर्ने व्यवस्था मिलाइएको तथा राति बस्नुपर्ने अबस्था हुन सक्ने भएकाले आवश्यक बेडको समेत व्यवस्थापन गरिएको राससलाई जानकारी दिइन्। ललितपुरमा ९०० जनाका लागि डिलाईट पार्टी भेन्यू महाक्ष्मीस्थान र मण्डला पार्टी भेन्यू खरिबोट ग्वार्कोमा होल्डिङ सेन्टर बनाइएको छ । यहाँ जगेडाका रुपमा सिद्धार्थ कलेज धोवीघाट तयार पारिएको छ । ललितपुरका प्रमुख जिल्ला अधिकारी नारायणप्रसाद भट्टले यहाँको होल्डिङस्थलमा आएका नागरिकलाई सरल र सुरक्षित रुपमा व्यवस्थापन गरेर सम्बन्धित क्षेत्रमा पुयाउने विषयमा आवश्यक तयारीको काम पूरा गरिएको जानकारी दिए। यहाँको खाने बस्ने व्यवस्थापन भने सरकारले गर्नेछ । सबै होल्डिङ सेन्टरको अन्तर्राष्ट्रिय मापदण्डअनुसार वैज्ञानिक रुपमा व्यवस्थापन गरिएको छ । अभिलेख राख्नेदेखि स्वास्थ्य जाँच गर्ने, विश्राम गर्ने स्थानको समेत आवश्यक व्यवस्थापन गरिएको छ । सेन्टरमा विशेषज्ञ चिकित्सकसहिको टोली रहनेछ । विदेशमा रहेका नेपाली मध्ये पहिलो चरणमा शुक्रबार संयुक्त अरब इमिरेट्स (युएई) को सारजहाबाट १५० जनाभन्दा बढी नेपाली स्वदेश फर्कने निश्चित भएको छ । श्रम करारका साथै प्रवेशाज्ञाको अवधि समाप्त भएका, रोजगारी गुमाएका, विद्यार्थी, छोटो अवधिका लागि भ्रमणमा गएका व्यक्ति, तालिम तथा सेमिनारमा भाग लिन गएका कर्मचारी, आफन्तको मृत्यु भई काजकिरिया गर्न आउनुपर्ने व्यक्ति तथा उपचारका लागि गएका बिरामीको आगमनलाई प्राथमिकतामा राखिएको छ । त्यसैगरी आममाफी पाएर नेपाल आउन नपाएका, विभिन्न भिसामा गएका र नेपाल आउन नपाएका, कोरोनाबाहेक अन्य कारणले अस्वस्थ रहेका, सुत्केरी तथा गर्भवती, बालबालिका, ज्येष्ठ नागरिक र अपाङ्गता भएकालाई पनि स्वदेश फर्काउने प्राथमिकताको सूचीमा समावेश गरिएको छ । ४० हजार हाराहारीका नागरिकले स्वदेश आउन चाहना राखेका छन्। व्यवस्थापनमा नेपाली सेनाको भूमिका समग्र होल्डिङ सेन्टरको व्यवस्थापनको जिम्मेवारी भने नेपाली सेनालाई दिइएको छ । अन्य काममा समेत सेनालाई सहयोगी भूमिकामा राखिएको छ । विमानस्थलबाट आउनेलाई होल्डिङ सेन्टर पुयाउने र त्यसपछि होटल, क्वारेन्टिन, स्थानीय क्वारेन्टिनसम्म पुयाउनका लागि नेपाली सेनासहित प्रशासन, स्थानीय तह, यातायात व्यवस्थापन विभाग र प्रहरीको भूमिका रहेको छ । क्वारेन्टिन इलाकाको सुरक्षा रेखदेखको पूर्ण जिम्मेवारी नेपाली सेनालाई दिइएको सेनाका प्रवक्ता पाण्डेले जानकारी दिए । त्यसमा गृह मन्त्रालय अन्तरगतका निकाय र स्थानीय तहको सहयोगी भूमिका हुन्छ । आएका व्यक्तिको हेल्थ फर्म भर्न लगाएर स्वास्थ्य जाँचको नेतृत्व स्वास्थ्य तथा जनसङ्ख्या मन्त्रालयले गर्नेछ । त्यसमा नेपाली सेनाका चिकित्सकसहितको टोलीले सहयोग गर्नेछन् । नेपाल प्रवेश गरेकालाई स्थानीय तहको क्वारेन्टिनसम्म पुयाउनका लागि प्रदेश र स्थानीय तहलगायत त्यहाँ रहेका स्थानीय कोभिड१९ संकट व्यवस्थापन समितिले जिम्मेवारी लिनेछ । त्यसमा पनि सहयोगी भूमिका सेनाको रहनेछ । क्वारेन्टिनमा बसेकाको स्वास्थ्य परीक्षण सेनाको सहयोगमा स्वास्थ्य तथा जनसङ्ख्या मन्त्रालयले गर्नेछ । विदेशबाट उद्धार गरेर ल्याईएकाको समग्र मूल व्यवस्थापनको जिम्मेवारी तथा सञ्चालन, अनुगमन भने कोभिड१९ संकट व्यवस्थापन (सिसीएमसी) ले गर्नेछ भने नेपाली सेनाको सहयोगी भूमिका हुनेछ । कुन प्रदेशमा कुन मन्त्रीको जिम्मवारी विदेशबाट आएका नागरिकलाई सम्बन्धित प्रदेशसम्म पुयाउनका लागि आवश्यक समन्वय गर्न सरकारले सात मन्त्रीलाई जिम्मेवारी तोकिसकेको छ । जसअनुसार प्रदश नं १ को जिम्मेवारी भौतिक पूर्वाधार तथा यातायातमन्त्री वसन्तकुमार नेम्वाङ र प्रदेश नं २ को जिम्मेवारी श्रम, रोजगार तथा सामाजिक सुरक्षामन्त्री रामेश्वर राय यादवलाई तोकिएको छ । वाग्मती प्रदेशको जिम्मेवारी महिला, बालबालिका तथा ज्येष्ठ नागरिकमन्त्री पार्वत गुरुङ, गण्डकी प्रदेशको जिम्मेवारी भूमि व्यवस्था, सहकारी तथा गरिबी निवारणमन्त्री पद्माकुमारी अर्याल, प्रदेश नं ५ को जिम्मेवारी ऊर्जा, जलश्रोत तथा सिँचाइमन्त्री वर्षमान पुन, कर्णाली प्रदेशको जिम्मेवारी वन तथा वातावरणमन्त्री शक्तिबहादुर बस्नेत र सुदूरपश्चिम प्रदेशको जिम्मेवारी खानेपानीमन्त्री बीना मगरलाई तोकिएको छ । रासस। नारायण अधिकारी"
मुस्ताङमा कामदार भित्र्याउन रोक,"जोमसोम : चालु आर्थिक वर्ष सकिन एक महिना मात्र बाँकी रहँदा हिमाली जिल्ला मुस्ताङका ५ स्थानीयतहले विकास पूर्वाधारका निमित्त टेन्डर आह्वान गरेका छन् । स्थानीय तहले चालु आवको विकास बजेट फ्रिज हुने देखिएपछि बिनियोजित बजेट खर्च गर्न विकासको कामलाई अघि बढाउन थालेका हुन् । मुस्ताङका स्थानीयतहले चालु विकास बजेट खर्च गर्न जिल्लामा नयाँ कामदार मजदुर भित्र्याउन थालेपछि कोरोना संक्रमणको जोखिम बढेको हो । पछिल्लो समय देशका ६४ जिल्ला कोरोना प्रभावित बनेकाले संक्रमित जिल्लाका कामदार मुस्ताङ ल्याउँदा कोरोनाको थप समस्या जटिल बन्न सक्ने हुनाले जिल्ला स्तरीय राहत संकलन तथा व्यवस्थापन समितिले नयाँ कामदार ल्याउन रोक लगाएको हो । जिसस मुस्ताङकी अध्यक्ष छिरिङ ल्हामो गुरुङको अध्यक्षतामा बुधबार बसेको कोरोना रोकथाम तथा नियन्त्रणका लागि बसेको उच्चस्तरीय बैठकले जेष्ठ ३२ गतेसम्म नयाँ कामदार ल्याउन रोक लगाउने निर्णय गरेको जिसस अघिकारी पुष्प कटुवालले जानकारी दिए । कोरोना रोकथामका लागि बसेको बैठकले जिल्लामा उपकरण चलाउने अपटेरबाहेक अन्य कामदारलाई जिल्ला प्रवेश गर्न रोक लगाउने निर्णय गरेको छ । जिल्लामा काम गर्न आउने नयाँ उपकरण चालक ल्याउँदा निर्माण कम्पनी, ठेकेदार र उपभोक्ता समितिले मुस्ताङ र म्याग्दीका सीमानाकामा अनिवार्य आरडीटी परीक्षण गराएर त्यसको रिपोर्टको आधारमा जिल्ला भित्रिन दिने निणर्य गरेको छ। कास्की ,चितवन ,बाग्लुङ ,रुपन्देही र बर्दिया लगायतका जिल्लाबाट ३ दिनअघि कामदार तथा निर्माण सामाग्री लिएर आएका चालक तथा सहचालकमा आरडीटी पोजिटिभ देखिएपछि जिल्ला स्तरीय समितिले सीमानाकामा कडाइ गर्ने निर्णय गरेको हो । पछिल्लो समयसम्म मुस्ताङबाट १० जना व्यक्तिको स्वाब नमूना पोखराको पीसीआर प्रयोगशालामा पठाइएको छ । जसमध्ये ८ जनाको रिपोर्ट नेगेटिभ आएको छ भने २ जना स्वास्थ्यकर्मी पीसीआर रिपोर्ट आउन बाँकी छ । जिल्ला स्तरीय राहत संकलन तथा व्यवस्थापन समिति र जिल्ला विपद व्यवस्थापन समितिको संयुक्त बैठकले जिल्लामा कोरोना रोकथामका लागि सामूहिक रुपमा प्रतिकार्य गर्ने निर्णय गरेको छ । बैठकमा मुस्ताङका सिडिओ वेदप्रकाश अर्यालले कोरोना नियन्त्रण गर्न ७ बुँदे कार्यपत्र पेश गरे । कार्यपत्रमा गण्डकी प्रदेशका केही जिल्लामा कोरोना संक्रमण देखिएकाले सचेत रहनु पर्ने भन्दै स्थानीय तह, सुरक्षा निकाय र सरोकारवालाबीच समन्वय र सहकार्य आवश्यक भएको सिडिओ अर्यालले बताए । कोरोना रोकथाम बैठकले विभिन्न ७ बुँदे निर्णय गरेको छ । मुस्ताङको सीमानाकामा आरडीटी परीक्षणलाई थप प्रभावकारी र विश्वसनीय बनाउने , जिल्लामा आरडीटी पोजिटिभ देखिएकाको स्वाब संकलन गरी पोखरा पठाउन २ वटा सवारी साधनलाई तयारी अवस्थामा राख्ने, आइसोलेसन र क्वारेन्टाइन स्थान र संख्या तोक्ने जिम्मा चिकित्सकलाई दिने, आइसोलेसन र क्वारेन्टाइनमा बिरामी थपिए पालिकामा रहेका स्वास्थ्यकर्मी खटाउने लगायतको निर्णय गरेको छ । यस्तै, बैठकले हिमपात र कोरोनाले सिर्जित लकडाउनका कारण चालु आवका विकास योजना सम्पन्न हुने अवस्था नरहेकाले जिल्लाको विकास बजेट प्रिपज हुने एवम् आयोजना अधुरो रहने हुँदा हिमाली जिल्ला मुस्ताङका लागि कार्तिक मसान्तसम्म थप गर्न कानुनी तथा नीतिगत व्यवस्थापनका लागि संघ तथा प्रदेश सरकारलाई अनुरोध गर्ने निर्णय गरेका सिडिओ वेदप्रकाश अर्यालले जानकारी दिए ।"
धनुषाका ५० पत्रकारको कोरोना बिमा,"जनकपुरधाम : कारोना महामारीको उच्च जोखिममा रहेर आम नागरिकको घरदैलोमा सूचना पुर्याउने अग्रमोर्चामा खटिएका पत्रकारको कोरोना बिमा गरिएको छ।प्रतिनिधिसभा सांसद मातृका प्रसाद यादवले पहिलो चरणमा धनुषाका ५० जना पत्रकारको कोरोना उपचार बिमाको लागि आवश्यक सहयोग रकम हस्तान्तरण गरेका छन्। नेपाल पत्रकार महासंघ धनुषा शाखाको पहलमा पूर्वमन्त्री मातृका प्रसाद यादवले उनीहरुको बिमा गरिदिएको हो । पूर्वमन्त्री यादवले पत्रकार महासंघका अध्यक्ष अनिल मिश्रलाई ५० पत्रकारको विवरणसहित रकम हस्तान्तरण गरेको छ । बिमा गरिएका पत्रकारमा कोरोना संक्रमण देखिए १ लाख रुपैयाँ बिमा कम्पनीले उपलब्ध गराउने छ । दोश्रो चरणमा पत्रकार महासंघका अन्य सदस्य र जिल्लामा क्रियाशील पत्रकारको समेत बिमा गरिने महासंघले जनाएको छ । प्रतिनिधिसभा सदस्य मातृका प्रसाद यादवले समाचार संकलनका क्रममा विभिन्न स्थानमा पुग्दा कोरोना जोखिम हुने भएकाले सानो सहयोग स्वरुप पत्रकारको बिमा गरिएको बताए ।उनले भने, 'कोरोना महामारीको समयमा समाचार संकलन गर्न जोखिम भएकाले पत्रकारलाई कोभिड १९ पोजिटिभ देखिए राहत होस् भन्ने अभिप्रायका साथ बिमा गरिएको हो ।' उनले समाजलाई सुसूचित गराउन जोखिम मोलेर अग्रपंक्तिमा खटिने पत्रकारको सुरक्षालाई ध्यानमा राख्दै बीमा गराउन आर्थिक सहयोग प्रदान गरेको बताए । मातृकाले भने, 'पत्रकारको सुरक्षालाई ध्यानमा राख्दै पाउदै आएको सेवा सुविधालाई कटाएर बीमाका लागि रकम दिएका हौँ, यो महामारीको समयमा तपाईंहरुलाई यसले आफ्नो कर्तव्य पूरा गर्न थप हौसला मिल्छ भन्ने आशा गरेको छु ।' नेपाल पत्रकार महासंघका महासचिव किरण कुमार कर्णले महासंघ धनुषाले गर्न लागेको बिमा कार्यक्रमले जिल्ला भरका पत्रकारलाई फाइदा पुगने बताए ।पत्रकारहरुको पेशागत हकहित एवम सुरक्षाका विषयमा गम्भीर भएर लागेको गतिलो उदाहरणका रुपमा यस बिमा योजनालाई लिन सकिने महासचिव कर्णको भनाइ छ। सहयोग रकम बुझ्दै अध्यक्ष मिश्रले कार्यस्थलको जोखिमलाई ध्यानमा राख्दै पत्रकारको बीमा गराउन सहयोग गरेकाले पत्रकारलाई कार्यस्थलमा खटिन थप हौसला मिल्ने धारणा राखे । साथै उनले कार्यस्थलमा खट्दा पत्रकार आफै पनि सजग बन्नुपर्ने बताए । मिश्रले भने,' हाम्रो कामको जोखिमलाई ध्यानमा राखेर जुन काम गर्नुभएको छ, यसका लागि शाखाको तर्फबाट धेरै धन्यवाद दिन चाहन्छु ।' पत्रकार आवद्ध सञ्चारगृहबाट तलब नआउने अवस्थामा संक्रमण देखिए अस्पतालमा बस्नुपरेमा पत्रकारको परिवारलाई आइपर्ने आर्थिक समस्यामा समाधानमा बीमा कम्पनीबाट प्राप्त हुने रकमले केही राहत मिल्ने राईले बताए ।"
क्वारेन्टाइन व्यवस्थित नभएको भन्दै प्रदेश सरकार विरुद्ध रिट,"भैरहवा : प्रदेश नम्बर ५ मा रहेका आइसोलेसन वार्ड र क्वारेन्टाइन व्यवस्थित नभएको भन्दै प्रदेश ५ सरकार विरुद्ध उच्च अदालत तुलसीपुर बुटवल इजलासमा रिट दायर भएको छ। आइसोलेसन वार्ड र क्वारेन्टाइन मापदण्ड अनुसार संचालन नरहेको भन्दै प्रदेश पाँचको मुख्यमन्त्री तथा मन्त्रिपरिषदको कार्यालयलाई विपक्षी बनाइ रिट दायर भएको उच्च अदालत तुलसीपुर बुटवलका सूचना अधिकारी सुवर्णप्रसाद खनालले जानकारी दिए। रिटमाथि सुनुवाइका लागि शुक्रबार पेशी तोकिएको उनले बताए। रिटमा जिल्ला प्रशासन कार्यालय रुपन्देही र जिल्ला प्रशासन कपिलवस्तु तथा यी दुवै जिल्लाको दश स्थानीय तहलाई पनि विपक्षी बनाइएको छ। क्वारेन्टाइनमा रहेका व्यक्तिले खाना, शुद्ध खानेपानी, सुत्ने व्यवस्था, सरसफाई, विद्युत, शौचालय जस्ता न्यूनतम अधारभूतको उचित प्रबन्ध नरहेको र त्यसको तत्काल व्यवस्थापनको माग गर्दै कपिलवस्तु मायादेवी गाउँपालिका ५ का सुनिलकुमार चौहानले प्रदेश पाँचको रिट दर्ता गराएका हुन्। दर्ता गराइएको रिटमा क्वारेन्टाइन तत्काल मापदण्ड अनुसार संचालन हुनुपर्ने, क्वारेन्टाइनको अनुमगन तथा कारवाहीको लागि उच्चस्तरीय अनुमगन सयन्त्रको निर्माण र जिल्लामा कोरोना अस्पताल र आइसोलेसन वार्डको व्यवस्थापनको माग गरिएको छ। दर्ता गरिएको रिटमा प्रदेश पाँच सरकारले केही कार्य गरेपनि क्वारेन्टाइनलाई व्यवस्थापन गर्नका लागि आर्थिक, भौतिक, प्राविधिक, अनुगमन लगायतको दायित्वलाई वेवास्ता गरेको उल्लेख छ। त्यस्तै क्वारेन्टाइनमा रहेका व्यक्तिको निरन्तर स्वास्थ्य परीक्षण हुन नसकेको, भौतिक दुरी कायम नगरिएको, भारतबाट आएका व्यक्ति र अन्य स्थानका व्यक्तिलाई एकै ठाउँमा राखिएको, टेन्टमुनी राखेको, स्वास्थ्यकर्मी नभएको, एउटा कोठामा क्षमता भन्दा बढी व्यक्तिलाई राख्ने कार्य गरीएको दाबी गरिएको छ। क्वारेन्टाइन व्यवस्थित नहुदाँ त्यहाँका व्यक्तिको टाउको दुख्ने, ज्वरो, चक्कर आउने लगायतका समस्या देखा परेका छन्, रिटमा भनिएको छ, जसले गर्दा केही मानिस क्वारेन्टाइनबाट भाग्ने गरेको र त्यसले संक्रमणको जोखिम बढेको छ। साथै क्वारेन्टाइनमा रहेका व्यक्तिलाई गुणस्तरीय खानाको व्यवस्थापन नहुँदा उनीहरुका लागि घरबाटै आउने गरेको, उनीहरुको परिवारले कपडा धुने जस्ता क्रियाकलापमा जोखिम बढेको रिटमा उल्लेख गरिएको छ।"
सुनसान रारा (फोटो फिचर ),"मुगु : चैत्रदेखि असारसम्म रारा घुम्ने उपयुक्त समय हो । कोरोना भाइरस संक्रमण रोकथाम तथा नियन्त्रणका लागि सरकारले चैत्र ११ गते लक डाउन लागु गरेपछि योपटक रारा आउनेको संख्या शुन्य भएको छ । सडक यातायात पुगेपछि केही वर्ष यताबाट चैत्र महिनादेखि असारसम्म रारा घुम्न आउने आन्तरिक पर्यटकको संख्या निकै बढेको थियो । लक डाउन लागु गरेपछि रारा क्षेत्र सुनसान रहेको छ भने आसपासमा रहेका होटल बन्द छन् । अन्य वर्ष यो समयमा तालको किनार तथा अन्य तालका आसपासका रमरणीय क्षेत्रमा फोटो खिचाउन उभिएका भिडका भिड मानिस देखिन्थे । लक डाउनका कारण यसपालि चैत्रबाट एक जना पनि आएका छैनन् । सबै होटल बन्द गरेर ब्यवसाही आआफ्नो घर गइसकेका छन् । बाटोभरि घोडा सफारी र तालमा डुङ्गा सयर गर्ने मानिसको अभावमा रारा ताल मौन छ । ताल वरिपरि रहेका घाँसे मैदान सुनसान छन् । माझ घट्ट, सल्लेरी, हुटु र लामाचौरका होटल सबै बन्द गरिएको होटल व्यवसाही चक्र रोकाया बताउँछन् । रारा आउने पर्यटकलाई घोडा सफारी गराउन मुर्मा, झयारी, टोप्ला गाँउका झण्डै सयौ जनाले घोडा ब्यवसाय गरेका थिए । पर्यटक नआएपछि दैनिक २ हजारदेखि ३ हजारसम्म आम्दानी गर्ने घोडा ब्यवसायसमेत चौपट भएको छ । दानपानी गर्ने खर्चसमेत नभएपछि घोडा पाटन क्षेत्र छोडेको ब्यवसाही अर्जन राजवलले बताए । रारा घुम्ने सिजनमा अघिल्ला वर्ष दिनहुँ २ सय देखि ३ सयसम्म आन्तिरिक पर्यटक आउने गरेका थिए । लक डाउन लागु हुनुभन्दा पहिले रारा आउनका लागि सयौँ जनाले होटल बुक गराइसकेका थिए । कोरोना भाइरस नियन्त्रण नहुन्जेल रारा सुनसान हुने होटल डाँफेका म्यानेजर बलि शाहीले बताए ।"
प्रदेश २ मा १०२ जनामा कोरोना पुष्टि : संक्रमितको संख्या ९६१ पुग्यो,"काठमाडौं : भारतीय सीमावर्ती जिल्लासँग सीमानाका जोडिएको प्रदेश २ कोरोना भाइरस (कोभिड१९) संक्रमणको जोखिम बढ्दै गएको छ । पछिल्लो २४ घण्टामा थप १०२ जनामा संक्रमण पुष्टि भएसँगै संक्रमितको संख्या ९६१ पुगेको छ। प्रदेशका ८वटै जिल्ला कोभिड १९ को चपेटमा छन्। संक्रमण बढ्दै गएपनि परीक्षणको दायरा घट्दो छ। संक्रमितको संख्या पछिल्लो पाँच दिनमा सदरदर सयको हाराहारीमा बढ्दै गएपछि परीक्षणको दायरा केही बढाइए पनि त्यो पर्याप्त नरहेको स्वास्थ्यकर्मी बताउँछन्। प्रदेशका आठ जिल्लामध्ये रौतहट सबैभन्दा बढी ३८४ जना संक्रमित छन् । भारतबाट खुला सीमानाका भएकै कारण कोरोनाको जोखिम उच्च भएपनि परीक्षण अन्य प्रदेशको तुलनामा निकै कम रहेको छ। पछिल्लो २४ घण्टामा रौतहटमा ६५, बारामा १२, सप्तरीमा१२,धनुषामा ६, महोतरीमा ३, सर्लाहीमा ३ र पर्सा जिल्लामा १ जना गरी कूल १०२ जना संक्रमित फेला परेको छ । प्रदेश २ का रौतहटमा ३८४, सर्लाही १४९, पर्सा ११४, धनुषा ८८, सप्तरी ६९, बारा ६७, बारा ४७ र सिरहामा ४३ जना संक्रमित भेटिएका छन् । यसैगरी महोत्तरी१, धनुषाका ४, सर्लाही१, रौतहट३, बारा२ र पर्साका ९३ जनागरी कुल १ सय ५ जना संक्रमित उपचार पछि निको भएर आआफ्नो घर फर्किसकेको सामाजिक विकास मन्त्रालयका सचिव डाक्टर रामप्रसाद घिमिरेले बताए ।"
भीरबाट लडेर युवाको मृत्यु,"रुकुम : रुकुम पश्चिममा भीरबाट लडेर एक युवकको मृत्यु भएको छ । जिल्लाको आठबीसकोट नगरपालिका१४, का २२ वर्षीय चन्द्रबहादुर बुढाथोकीको भिरबाट लडेर मृत्यु भएको जिल्ला प्रहरी कार्यालयका प्रहरी निरीक्षक हरिबहादुर ओलीले जानकारी दिए । काठ लिएर जंगलबाट फर्कने क्रममा उनको स्थानीय सञ्जयी भीरबाट लडेर मृत्यु भएको उनले बताए । बुढाथोकी बाटोबाट झण्डै तीन सय मिटर तल खसेका थिए । उनको घटनास्थलमै मृत्यु भएको प्रहरी निरीक्षक ओलीले जनाए । उनको शव पोष्टमाटमका लागि जिल्ला अस्पताल सल्ले ल्याइएको छ । पोष्टमाटमपछि आफन्तलाई बुझाइने बताइएको छ ।"
गोरखाबाट रिहा हुनेबित्तिकै उमा भुजेल पक्राउ,"गोरखा : पाँच जिल्लाको मुद्दा खेप्दै बुधवार गोरखा आइपुगेकी नेत्रविक्रम चन्द विप्लव समूहकी केन्द्रीय सदस्य उमा भुजेललाई बिहीवार जिप्रका ललितपुरले पक्राउ गरेको छ । जिल्ला अदालत गोरखाबाट पाँच हजार रुपैयाँ धरौटी तिरेर रिहा भएलगत्तै जिप्रका ललितपुरको पुर्जीअनुसार नियन्त्रणमा लिएर पठाइएको प्रहरी प्रमुख एसपी ओम अधिकारीले जानकारी दिए । सार्वजनिक शान्तिविरुद्धको कसुर मुद्दा खेपी गोरखाबाट रिहा हुनेबित्तिकै उनलाई सोही मुद्दामा जिप्रका ललितपुरको पक्राउ पुर्जी थमाइएको थियो । गत पुस १२ गते सुनसरी जिल्लाबाट पक्राउ परेकी उनलाई यसैगरी झापा, धनुषा, कैलाली जिल्ला हुँदै गोरखा ल्याइएको हो । उनी राजनीतिक गतिविधिमा प्रतिबन्धित विप्लव समूहको मेचीकोशी ब्यूरो प्रमुख तथा पोलिटव्यूरो सदस्य हुन् । १० वर्षे सशस्त्र विद्रोहका बेला २०५७ सालको चैत १७ गते उनको नेतृत्वमा छ जना महिलाहरुले गोरखा जेल ब्रेक गरेर फरार भएका थिए ।"
कागेश्वरीको 'मेयर कोरोना संक्रमण रोकथाम कोष',"काठमाडौं : कोरोना भाइरस संक्रमण रोकथाम तथा नियन्त्रण गर्न कागेश्वरी मनोहरा नगरपालिकाले 'मेयर कोरोना रोकथाम (कोभिड१९)कोष' स्थापना गरेको छ।बुधबार बसेको नगरपालिकाको बैठकले नगरवासीको स्वास्थ्यलाई ख्याल गर्दै मेयर कोरोना रोकथाम कोष स्थापना गरेको कागेश्वरी मनोहरा नगरपालिकाका नगरप्रवक्ता राजाराम पुडासैनीले जानकारी दिए। कोरोना कोषमा नगरपालिकाका मेयर कृष्णहरी थापाले एक लाख रुपैयाँ सहयोग गर्ने बताएका छन्। उक्त कोषमा नगरपालिकाका जनप्रतिनिधिहरुको एक महिना बराबरको भत्ता पनि जम्मा गरिनेछ। नगरपालिकाका उपप्रमुख, कार्यपालिका सदस्य,वडा अध्यक्ष तथा नगर सदस्यहरुको एक महिना बराबरको भत्ता जम्मा गरिने नगरपालिकाकी उपप्रमुख बिन्दु पुडासैनीले बताइन्। उनले भनिन्,' नगरभित्र कोरोना महामारी रोकथाम गर्न कोरोना कोष स्थापना गरिएको हो।यसले कोरोना भाइस नियन्त्रणमा केही सहयोग गर्ने अपेक्षा लिएका छौं।' उपमेयर पुडासैनीका अनुसार उक्त कोषमा नगरपालिकामा कार्यरत कर्मचारीको लकडाउन अवधि तीन महिनाको प्रति महिना एक दिन गरी तीन दिन बराबरको तबल पनि जम्मा गरिनेछ।उक्त कोषमा अन्य सहयोगी संघसंस्था, चन्दादाताहरुले पनि सहयोग गर्न सक्नेछन्। प्रवक्ता पुडासैनीका अनुसार कोषमा जम्मा भएको रकमबाट प्रस्तावित नगर अस्पताल मुलपानीमा कोरोना परीक्षणका लागि आवश्यक पर्ने भिटिएम किट खरिद गरिनेछ। वडाको सिफारिसमा प्रत्येक हप्ताको सोमबार आरडीटी र शुक्रबार पीसीआर परीक्षण गरिने प्रवक्ता पुडासैनीले बताए।कोरोना परीक्षण भने आवश्यकताअनुसार गरिनेछ।नगरको योजनाअनुसार एक घर एक व्यक्तिको कोरोना परीक्षण हुने नगरपालिकाले जनाएको छ। नगरभित्र कोरोना नियन्त्रण तथा रोकथामका लागि नगरपालिकाले पटक पटक कोरोना परीक्षण गराउँदै आएको छ।परीक्षणका क्रममा विदेशबाट आएका दुईजनामा कोरोना भाइरस संक्रमण देखिएको थियो। तर उपचार पछि निको भएर दुवैजना घर फर्किसकेका छन्।हाललाई नगरपालिका कोरोनामुक्त रहेको नगरपालिकाले जनाएको छ। यस्तै संक्रमित क्षेत्र वा बाहिरी मुलुकबाट नगरभित्र आउने जोकोही व्यक्तिलाई समयमै कोरोना परीक्षण गराउन नगरपालिकाले आग्रह गरेको छ।बाहिरबाट आएका व्यक्तिको विवरण संकलन भइरहेको नगरपालिकाले जनाएको छ।"
सप्तरीमा थपिए १३ जना कोरोना संक्रमित,"राजविराज : सप्तरीको चारवटा स्थानीय तहमा बिहीबार थप १३ जनामा कोरोना संक्रमण पुष्टि भएको छ। बीपी कोइराला स्वास्थ्य विज्ञान प्रतिष्ठान धरानमा गरिएको परीक्षणअनुसार हनुमाननगर कंकालिनी नगरपालिकाका ६, छिन्नमस्ता गाउँपालिकाका ५, राजविराज र शम्भुनाथ नगरपालिकाका ११ जना थप भएका हुन् । राजविराजबाहेक अन्य तीनवटा स्थानीय तहमा पहिलो पटक संक्रमित भेटिएका हुन् । कोरोना संक्रमति १३ जना थप भएसँगै सप्तरीमा कोरोना संक्रमितको सङ्ख्या ६९ पुगेको छ । संक्रमित १३ जना पुरुष रहेको र भारतको विभिन्न राज्यबाट जेठको पहिलो साता आएको सम्बन्धित स्थानीय तहका स्वास्थ्य संयोजकले बताएका छन् । हनमाननगर कंकालिनी नगरपालिका ४ का ४० वर्षीय, वडा नम्बर ५ का ४८ वर्षीय, वडा नम्बर ९ का ४० वर्षीय, वडा नम्बर ११ का १७ वर्षीय तथा वडा नम्बर १४ का २१ र ४० वर्षीय पुरुषमा कोरोना संक्रमित भएको स्वास्थ्य संयोजक रामदेव यादवले जानकारी दिए । उनीहरु जेठ १ देखि ६ गतेभित्र भारतको हरियाणा र जयपुरबाट आएका हुन् । छिन्नमस्ता गाउँपालिकास्थित २ मोहनपुरका १७ र २९ वर्षीय पुरुष, वडा नम्बर ६ कोचाबखारीका २४ र २९ वर्षीय पुरुष तथा वडा नम्बर ६ खुदीबखारीका ३२ वर्षीय पुरुषमा कोरोना संक्रमण पुष्टि भएको छ। पाँचैजना जेठ ३ गते भारतको हरियाणाबाट आएको छिन्नमस्ता गाउँपालिका वडा नम्बर ३ का वडा अध्यक्ष दिपेन्द्रकुमार यादवले जानकारी दिएका छन् । उनीहरु छिन्नमस्ता गाउँपालिकाको गोबिन्दपुरस्थित क्वारेन्टाइनमा बसेका छन् । यसैगरी राजविराज नगरपालिकाका स्वास्थ्य संयोजक निरञ्जनप्रसाद यादवका अनुसार संक्रमित पुष्टि भएका राजविराज ९ मलेठका २८ वर्षीय पुरुष जेठ ६ गते भारतको हरियाणाबाट आएका हुन् । शम्भुनाथ नगरपालिकाका स्वास्थ्य संयोजक महेश यादवका अनुसार शम्भुनाथ७ का संक्रमित ३२ वर्षीय पुरुष जेठ ७ गते बिहारको रौताबाट आएका हुन् । स्वास्थ्य तथा जनसङ्ख्या मन्त्रालयले भारतको मुम्बइबाट आएका राजगढ गाउँपालिका२ का २० वर्षीय युवकमा मङ्गलबार र भारतको हरियाणाबाट आएका तिरहुत गाउँपालिका४ डिमनका २८ वर्षीय युवकमा बुधबार संक्रमण पुष्टि गरेको थियो। सप्तरी जिल्लामा हालसम्म बोदेबसाईन नगरपालिकाको सबैभन्दा बढी १९ जना, राजगढ गाउँपालिकाको १३, डाक्नेश्वरी नगरपालिकाको १२, हनुमाननगर कंकालिनी नगरपालिकाको ६, राजविराज नगरपालिका र छिन्नमस्ता गाउँपालिकाको ५५, बलान बिहुल गाउँपालिकाको ४ जना संक्रमित भएका छन् । खडक, सुरुङ्गा र शम्भुनाथ नगरपालिका तथा विष्णुपुर र तिरहुत गाउँपालिकाका ११ जना कोरोना संक्रमित पुष्टि भएको स्वास्थ्य कार्यालय सप्तरीका निमित्त प्रमुख दुनियालाल यादवले बताए । संक्रमित पुष्टि भएकामा २ महिला र ६७ पुरुष छन् । संक्रमित सबैलाई राजविराजस्थित साइकृष्णा मेडिकल कलेज एण्ड हस्पिटलस्थित आइसोलेसन सेन्टरमा राखिएको छ । गजेन्द्रनारायण सिंह अस्पताल राजविराजको आइसोलेसन कक्षमा रहेका १८ वर्षीय युवक बिहीबार नै डिस्चार्ज भएसँगै अस्पतालको आइसोलेसन खाली भएको छ ।"
दाङमा एकै दिन थपिए १५ कोरोना संक्रमित,"दाङ : दाङमा एकै दिन १५ जना कोरोना संक्रमित थपिएका छन्। बिहीबार राप्ती स्वास्थ्य विज्ञान प्रतिष्ठान दाङले सार्वजनिक गरेको पीसीआर परीक्षण रिपोर्टमा चार पालिकाका १५ जनामा कोरोना भाइरस संक्रमण पुष्टि भएको हो । घोराही उपमहानगरपालिका, बंगलाचुली, राजपुर र बबई गाउँपालिकाका १५ जनामा कोरोना पोजिटिभ देखिएको छ । घोराही उपमहानगरपालिका वडा नं २ र ९ का ५ जना, बंगलाचुली गाउँपालिका वडा नं ३ र ४का ६ जना, राजपुर गाउँपालिकाका वडा नं २,३,४ का ३ जना र बबई गाउँपालिका ५ का एक जनामा कोरोना पुष्टि भएको हो । संक्रमित सबै १६ वर्षदेखि ३६ वर्षसम्म उमेर समूहका छन्। १५ जना संक्रमितमध्ये १ जना महिला छिन्। उनीहरु सबै पालिकाले सञ्चालन गरेको क्वारेन्टाइनमा रहेको बुझिएको छ । बिहीबार ४ सय ८७ जनाको गरिएको पीसीआर परीक्षणमा १५ जनाको रिपोर्ट पोजिटिभ आएको प्रतिष्ठानले जनाएको छ। योसहित दाङमा ७१ जनामा कोरोना संक्रमण देखिएको छ।"
मोटरसाइकलको 'ट्याङ्की'बाट २२ लाख बरामद,"वीरगन्ज : भारतसँग सीमा जोडिएको पर्साको गाउँबाट सशस्त्र प्रहरीले बिहीबार बिहान श्रोत नखुलेको ठूलो रकमसहित १ युवकलाई पक्राउ गरेको छ । सशस्त्र प्रहरीले पर्साको बाहुदरमाई नगरपालिका५ भौराटारका २० वर्षीय प्रकाश साहलाई २२ लाख ४८ हजार रुपैयाँसहित पक्राउ गरेको हो । सीमावर्ती क्षेत्र भिस्वाबाट आफ्नो गाउँ भौराटार जाँदै गरेका साह सवार ना ४३ प २८०२ नम्बरको मोटरसाइकल छिपहरमाई गाउँपालिका ४ बन्जारीमा सशस्त्र प्रहरीले चेकजाँच गर्दा २२ लाख ४८ हजार रुपैयाँ बरामद भएको हो । विशेष सूचनाको आधारमा बन्जारीमा साहको मोटरसाइकल चेक गर्दा मोटसाइकलको ट्यांकीमा बनाइएको फल्स बटम भित्रबाट हजार, पाँच सय, सय र ५० का नोटहरु बरामद भएको सशस्त्र प्रहरी बोर्डर आउट पोस्ट भिस्वाका सशस्त्र प्रहरी निरीक्षक हरिकुमार पराजुलीले जानकारी दिए । साहले रकमको श्रोत खुलाउन नसकेकाले उनलाई रकम र मोटरसाइकलसहित नियन्त्रणमा लिइ आवश्यक कारवाहीका लागि जिल्ला प्रहरी कार्यालय पर्सामा पठाएको सशस्त्र प्रहरी निरीक्षक पराजुलीले बताए ।"
घरानामा जुवा मोह : अनुसन्धान फाइल सरकारी वकिल कार्यालय बुझाइयो,"काठमाडौं : जुवा खेल्दाखेल्दै पक्राउ परेका प्रतिष्ठित व्यापारिक घरानाका आठ जनामाथि प्रहरीले अनुसन्धान गरेर फाइल जिल्ला सरकारी वकिल कार्यालय काठमाडौंमा बुझाएको छ। बिहीबार प्रहरीले अनुसन्धानको फाइल सरकारी वकिल कार्यालय बुझाएको हो। पक्राउ परेका आठविरुद्ध प्रहरीले मुुलुकी अपराध संहिताको दफा एक सय २५ को उपदफा एक को क अनुसारको काबारहीको मागदाबी गरेको छ। गत सोमबार राति महानगरीय प्रहरी वृत्त दरबारमार्गले कमलादीस्थित रिजेन्सी बुटिक होटल बाई गंगोरबाट व्यापारी नन्दकिशोर शर्मा, अशोककुमार अग्रवाल, गोविन्दराम सरिया, पुरुषोत्तम अग्रवाल, सुरेश अग्रवाल, रामचन्द्र संघाई, विमल अहुजा र विमलकुमार खेतानलाई पक्राउ गरेको थियो। वृत्तका डीएसपी रञ्जनकुमार दाहालको नेतृत्वमा गएको टोलीले उनीहरुलाई रंगेहात पक्राउ गरेको हो। होटलको आवरणमा जुवा खेलाउने कोलकाताका निक्की जोगाई समेत प्रहरी नियन्त्रणमा छन्। पक्राउ परेका सबै उच्च घरानाका हुन्। महानगरीय प्रहरी परिसर टेकुका प्रमुख प्रहरी वरिष्ठ उपरीक्षक (एसएसपी) श्यामलाल ज्ञवालीले व्यावसायिक रुपमा जुवा खेलाउने गरेको विशेष सूचनाका आधारमा छापा मार्दा आठ जुवाडेसहित होटल सञ्चालक पक्राउ गरिएको थियो। उनीलाई दरबारमार्ग वृत्तको हिरासतमा राखेर प्रहरीले अनुसन्धान गरिरहेको छ। पक्राउ मध्ये अशोककुमार अग्रवाल गिनीका अवैतनिक वाणिज्य दूत हुन्। उनी विशाल ग्रुपका संचालकसमेत हुन्। यस्तै, रामचन्द्र संघाई त्रिवेणी ग्रुपका संचालक र एनआईसी एशिया बैंकका निर्देशकसमेत हुन्। छापा मार्न पुगेको प्रहरीले होटलमा जुवा खेलिरहेका व्यापारीबाट ५० रुपैंयादेखि एक हजारसम्मका एक सय ७९ वटा चिप्स र दुई लाख ७७ हजार नगद बरामद गरेको थियो। बरामद चिप्स क्यासिनोमा जुवा खेलाउनका लागि प्रयोग गर्ने चिप्स हुन्। यी चिप्सको यथार्थ भन्दा बढी मूल्य हुने आशंका प्रहरीले गरेको छ। व्यापारी संघाइलाई सरकारले गत वर्ष विभूषित समेत गरेको थियो। पक्राउ मध्येकै पुरुषोत्तम घिराइया कपडा व्यापारी हुन् भने गोविन्दराम सरिया चिया उद्यमी हुन्। दरबारमार्ग वृत्तका प्रमुख डिएसपी रञ्जनकुमार दाहालका अपराध संहितामा उल्लेख भए अनुसार पहिलो पटक जुवा खेल्ने वा खेलाउनेलाई तीन महिनासम्म कैद वा ३० हजार रुपैयाँ जरिवाना तिर्नुपर्ने प्रावधान छ।"
कर्णालीमा थपिए ११४ जना संक्रमित : संक्रमण नभएकालाई पनि कोरोना पुष्टि,"दैलेख : कर्णाली प्रदेशमा एकै दिन ११४ जनामा कोरोना संक्रमण देखिएको छ । कर्णाली प्रदेश अस्पताल सुर्खेतस्थित पशुपंक्षी रोग अन्वेषण प्रयोगशाला र कर्णाली स्वास्थ्य विज्ञान प्रतिष्ठान जुम्लास्थित प्रयोगशालामा गरिएको परीक्षणमा थप ११४ जनामा कोरोना संक्रमण पुष्टि भएको सामाजिक विकास मन्त्रालय अन्तरगर्तको स्वास्थ्य सेवा महाशाखाले जनाएको छ । अब योसहित कर्णालीमा संक्रमितको संख्या ३ सय ८९ पुगेको छ । दैलेखका १ सय १३ जना र मुगुका १ जनाको कोरोना संक्रमण पुष्टि भएको स्वास्थ्य सेवा महाशाखाका प्रमुख डा लक्ष्मीनारायण तिवारीले जनाएका छन् । डा तिवारीका अनुसार दैलेखको नारायण नगरपालिकाका मात्रै १ सय ८ जनामा कोरोना संक्रमण देखिएको हो । दैलेखको नारायण नगरपालिका वडा नम्बर १ का १ जना, वडा नम्बर २ का २१ जना, वडा नम्बर ३ का १५ जना, वडा नम्बर ४ का २८ जना, वडा नम्बर ५ का ६ जना, वडा नम्बर ६ का १४ जना, वडा नम्बर ९ का ३ जना, वडा नम्बर १० का १० जना, वडा नम्बर ११ का १० जनामा कोरोना संक्रमण देखिएको छ । त्यसैगरी नौमूले गाउँपालिका१ का २ जना, वडा नम्बर २ का ३ जनामा कोरोना संक्रमण पुष्टि भएको हो । यस्तै खत्याड गाउँपालिकाका एकजनामा कोरोना संक्रमण पुष्टि भएको छ । योसँगै दैलेखमा कोरोना संक्रतिको संख्या २ सय १७ पुगेको छ। कोरोनाका कारण एकजनाको मृत्यु भइसकेको छ । कोरोना संक्रमण नभएकालाई कोरोना पुष्टि सामाजिक विकास मन्त्रालयअन्तरगर्तको स्वास्थ्य सेवा महाशाखाले गत सोमबार बनगाड कुपिण्डे नगरपालिका३ सल्यान निवासी १७ र १९ वर्षीय पुरुष र दैलेखको चामुण्डाविन्द्रासैनी नगरपालिका ७ का ४५ वर्षीय पुरुषमा कोरोना संक्रमण पुष्टि गर्यो । तर, बिहीबार उनीहरुमा कोरोना संक्रमण नदेखिएको स्वास्थ्य सेवा महाशाखाले जनाएको छ । ती ३ जनामा भुलबस रिपोटिङ भएको महाशाखाले जनाएको छ।"
सप्तरीका पहिलो कोरोना संक्रमित डिस्चार्ज,"राजविराज : सप्तरीको पहिलो संक्रमित १८ वर्षीय युवक कोरोना भाइरस (कोभिड१९) लाई जितेर घर फर्किएका छन्। वैशाख २९ गते संक्रमण पुष्टि भएर गजेन्द्रनारायण सिंह अस्पतालको आइसोलेसनमा रहेका डाकनेश्वरी नगरपालिका३ का युवक २५औं दिनमा डिस्चार्ज भएका हुन् । अस्पतालका प्रमुख मेडिकल सुपरिटेन्डेन्ट डा चुमनलाल दासका अनुसार संक्रमित पुष्टि भएको १४औं दिन र २०औं दिन गरिएको परीक्षणमा दुबै रिपोर्ट नेगेटिभ आएपछि डिस्चार्ज गरिएको बताए । पहिलो संक्रमितका साथै उनी डिस्चार्ज हुने पहिलो व्यक्ति भएको डा दासले बताए ।सप्तरीको २ महिलासहित ५६ संक्रमितमध्ये १२ जना डाकनेश्वरी नगरपालिकाकै छन् ।उनमा कोरोनाको कुनै लक्षण नदेखिएकाले सामान्य अवस्थामा अस्पतालमा राखिएको डा रणजितकुमार झाले बताए । मजदुरीका लागि चितवन गएका उनी लकडाउनका वेला वैशाख ८ गते मध्यराती घर आएका थिए।उनीसहित १३ जना मजदुर ट्रकबाट पथलैयासम्म आएका थिए । पथलैयाबाट पैदल हिड्दै आउँदै गरेका उनीहरूले जङ्गलमा पुन: अर्को ट्रकमा आएका थिए। बीचबीचमा पैदल हिँडदै आएका उनीहरू कठौनाबाट ट्याक्टरमा चढेर पातोस्थित क्वारेन्टाइन पुगेका थिए । वैशाख २८ गते पीसीआर रिपोर्ट नआउँदै उनलाई नेगेटिभ आएको भनेर घर पठाइएको थियो। वैशाख २९ गते रिपोर्ट पोजिटिभ आएपछि आइसोलेसनमा राख्न राजविराज ल्याइएको थियो। आफूलाई संक्रमण भएको खबरपछि सुरुमा केही आत्तिएको तर बुवाआमा, दिदी र अस्पतालका चिकित्सक, नर्सहरूको हौसला र सल्लाहपछि आत्मबल बलियो भएको उनले बताए। आत्मबल बलियो बनाएमा कोरोनालाई जित्न सकिने उनले अनुभव सुनाए । यी युवकमा संक्रमण पुष्टि भएको ११ दिनपछि भारतको हरियाणाबाट आएका बलान बिहुल गाउँपालिका४ का ३५ वर्षीय युवकमा जेठ ९ गते कोरोना संक्रमित पुष्टि भयो । त्यसयता भारतको विभिन्न राज्यबाट आएका र उनीहरूको सम्पर्कमा क्वारेन्टाइनमा रहेको २ प्रहरी र १ कार्यालय सहयोगी गरी सप्तरीमा ५६ जनामा संक्रमण पुष्टि भएको छ।"
बढी मूल्यमा मास्क बेच्नेलाई दुई लाख जरिवाना,"नेपालगन्ज : संयुक्त बजार अनुगमन समिति बाँकेले ग्लोबल साइन्टिफिक कर्पोरेसन नेपालगन्जलाई दुई लाख रुपैयाँ जरिवाना गरेको छ। वाणिज्य, आपूर्ति तथा उपभोक्ता संरक्षण कार्यालय बाँकेका प्रमुख कृष्णप्रसाद पौड्यालको नेतृत्वमा गएको अनुगमन टोलीले कर्पोरेसनले केएन ९५ मास्क बढी मूल्य बिक्री गरेको र अन्य व्यवसायीसँग मिलेमतोमा इन्फारेट थर्मामिटरको मूल्य वृद्धि गरेको पाइएको थियो। त्यसैगरी समितिले नेपालगन्ज १४ को बीपी चोकमा रहेको नेपालगन्ज सर्जिकलले मूल्य सूची नराखी एमआरपी उल्लेख नभएका पीपीइ, सेनिटाइजर बिक्री गरेको पाइएकाले ६० हजार रुपैयाँ जरिवाना गरिएको पौडेलले बताए। अनुगमन टोलीले मनकामना सर्जिकेयर र औद्योगिक क्षेत्र अगाडिको देउती सर्जिकलमा एमआरपी उल्लेख नभएका सेनिटाइजर भेटिएकाले फिर्ता गर्न निर्र्देशन दिएको छ। अनुगमन समितिमा वाणिज्य, आपूर्ति तथा उपभोक्ता संरक्षण कार्यालय, जिल्ला प्रशासन कार्यालय, औषधि व्यवस्था विभाग, नेपालगन्ज उपमहानगरपालिका र उपभोक्ता हित संरक्षण मन्चका प्रतिनिधिहरुको सहभागिता रहेको थियो ।"
'लकडाउन' मै भित्रियो पाठ्यपुस्तक,"बेनी : कोरोना भाइरस (कोभिड१९) को जोखिम र नियन्त्रणका लागि गरिएको लकडाउनका बीच म्याग्दीमा नयाँ शैक्षिक सत्रका लागि पाठ्यपुस्तक भित्र्याइएको छ । पुस्तक पाएपछि विद्यार्थीलाई स्वअध्ययन गर्ने वातावरण बनेको छ । शिक्षा मन्त्रालयले लकडाउनको अवस्थामा असार १ गतेदेखि बैकल्पिक व्यवस्था गरेर पठनपाठन गराउन निर्देशिका जारी गरेसँगै म्याग्दीका विद्यालयले विद्यार्थीलाई स्वअध्ययन गराउने तयारीमा जुटेका छन्। विद्यार्थीलाई नयाँ पाठ्यपुस्तक उपलब्ध गराएर विद्यालय नखुलेपनि घरमै बसेर पढ्ने वातावरण बनाउन लागेको बेनी९ नेप्टेचौरको राष्ट्रिय माविका शिक्षक रामचन्द्र शर्माले बताए । 'सामाजिक दुरी कायम र लकडाउनको परिपालना गरेर विद्यार्थीको हातहातमा पुस्तक पुर्याउन लागेका छौं,' उनले भने 'वैकल्पिक माध्यमबाट पढाउन भनेपनि स्पष्ट नभएकाले पुस्तक पाएपछि विद्यार्थीलाई स्वअध्ययन गर्न उपयोगी हुन्छ ।' भौगोलिक विकटता र प्रविधिको पहुँच नभएका ठाउँमा अनलाइनको माध्यमबाट पठनपाठन सञ्चालन गर्न चुनौति छ । सबै वर्ग र क्षेत्रका विद्यार्थीमा रेडियोटेलिभिजनको पहुँच पनि छैन् । विद्यार्थीले घरमै बसेर पढ्ने, अभ्यास गर्ने, सिकाइ वृद्धि र विद्यालय खुलेपछि व्यवस्थापन गर्न सहज हुने भएकाले जेठ महिना भित्र नै पुस्तक वितरण गरिसक्ने विद्यालयहरुको योजना छ । पुस्तक तथा स्टेशनरी व्यवसायी महासंघ, म्याग्दीले सदरमुकाम बेनीमा सामुदायिक विद्यालयको पुस्तक ल्याएर बिक्री कक्ष स्थापना गरेका छन् । जनक शिक्षा सामग्री केन्द्र लिमिटेडको पोखरा स्थित क्षेत्रीय कार्यालय, जिल्ला प्रशासन र शिक्षा विकास तथा समन्वय इकाईसँग समन्वय गरे कक्षा १ देखि १० सम्मको पुस्तक आयात भएको छ । स्थानीय तहका शिक्षा शाखा मार्फत तथ्याङ्क संकलन गरेर मागको आधारमा पुस्तक ल्याइएको महासंघका जिल्ला अध्यक्ष मुकुन्दप्रसाद आचार्यले बताए । 'पुस्तक अभाव नहोस भनेर पर्याप्त मात्रामा ल्याएका छौ,' उनले भने, 'टाढाका विद्यालयलाई प्राथमिकता दिएर पुस्तक पठाउन थालेका छौं ।' एनका अनुसार पुस्तक अभाव र पूर्ण सेटमा नपाउने समस्या हुन नदिनका लागि लकडाउन भएपनि शैक्षिक सत्र सुरु हुनु अघिनै ढुवानी गरिएको हो। पालिकाहरुले विद्यालयलाई पुस्तक खरिदका लागि माग गरिएको मध्य ७० प्रतिशत बजेट पेश्की उपलब्ध गराएका छन् । आन्तरिक स्रोत जुटाएर पुस्तक खरिद वापतको रकम भुक्तानी गरिएको रघुगंगा४ दग्नामको जनता माविका प्रअ गुन पुनले बताए । २३२ वटा सामुदायिक विद्यालय भएको म्याग्दीमा पुस्तक खरिदमा वार्षिक एक करोड रुपैयाँ बजेट खर्च हुने गरेको छ । एउटा कक्षाका लागि एक हजार सात सय देखि दुई हजार दुई सय पचास सेट पुस्तक आवश्यक पर्छ । कोरोनाको जोखिम र लम्बिदो लकडाउनका कारण तत्कालै विद्यालय खुल्ने सम्भावना नभएपनि पुस्तक पाएपछि विद्यार्थीलाई स्वअध्ययनको वातावरण बन्ने अपेक्षा गरिएको छ । मंगला गाउँपालिकाले तल्लो कक्षाका विद्यार्थीका लागि सिकाइ सामग्री तयार पारेर वितरणको तयारी गरेको शिक्षा शाखा संयोजक डेकबहादुर बानियाले बताए ।"
स्वास्थ्य विभागका महानिर्देशक श्रेष्ठको सरुवा,काठमाडौं : स्वास्थ्य तथा जनसंख्या मन्त्रालयले स्वास्थ्य सेवा विभागका महानिर्देशक डा महेन्द्रप्रसाद श्रेष्ठको सरुवा गरेको छ । चीनबाट स्वास्थ्य समाग्री खरिद विवादमा मुछिएका महानिर्देशक श्रेष्ठलाई मन्त्रालय तानिएको छ भने उनको ठाउँमा डा दिपेन्द्ररमणसिंहलाई विभागको महानिर्देशक बनाइएको छ । एक हप्ताअगाडि मात्रै स्वास्थ्य सामग्री खरिदमा मुछिएका स्वास्थ्य सचिव यादव प्रसाद कोइरालाको प्रधानमन्त्री कार्यालयमा तानिएको थियो । श्रेष्ठका साथै आपूर्ति महाशाखा विभागका प्रमुख डाभोगेन्द्रराज डोटेलको पनि सरुवा भएको छ । डोटेलको ठाउँमा राष्ट्रिय एड्स तथा यौन रोग केन्द्रका डा रमेश खरेललाई लगिएको छ । मन्त्रालयले परोपकार प्रसूति गृह थापाथलीका निर्देशक डा जागेश्वर गौतमलाई पनि सरुवा गरिएको छ । गौतमको ठाउँमा ठाउँमा डा संगीता कौशललाई लगिएको छ।
कोरोना भाइरस संक्रमण : कुन प्रदेशमा कति संक्रमित ?,"काठमाडौं : कोरोना भाइरस संक्रमण दिनप्रतिदिन बढ्दै गएको छ। बिहीबार मात्र थप ३३४ जनामा कोरोना भाइरस संक्रमण देखिएको स्वास्थ्य तथा जनसंख्या मन्त्रालयले पुष्टि गरेको छ।योसहित संक्रमितको संख्या २६ सय ३४ पुगेको छ।विभिन्न प्रयोगशालामा गरिएको परीक्षणमा एकैदिन यति ठूलो संख्यामा कोरोना संक्रमण देखिएको हो। स्वास्थ्य तथा जनसंख्या मन्त्रालयका प्रवक्ता डाविकास देवकोटाका अनुसार सबै प्रदेशमा कोरोनाको संक्रमण देखिएको छ। जसमध्ये प्रदेश १ मा १९७ जनामा कोरोना भाइरस संक्रमण देखिएको छ।प्रदेश १ का सबै १२ जिल्लामा कोरोना भाइरस संक्रमण फैलिएको छ। यस्तै प्रदेश २ का आठ जिल्लामा ९६३ जना, बागमती प्रदेशका १२ जिल्लामा ५९ जना, गण्डकी प्रदेशका ७ जिल्लामा ५३जनामा पनि कोरोना संक्रमण देखिएको छ। प्रदेश ५ का ११ जिल्लमा ८९८ जना, कर्णाली प्रदेशका ६ जिल्ला मुगुसहित ३८३ जना र सुदूरपश्चिम प्रदेशका ९ जिल्लामा ८१ गरी कुल २ हजार ६ सय ३४ जनामा कोरोना भाइरस संक्रमण देखिएको मन्त्रालयले जनाएको छ। संक्रमित जिल्लाको संख्या ६५ पुगेको छ। यस्तै बिहीबार पीसीआर विधिबाट ८४ हजार एक सय ३४ र आरडीटी विधिबाट एक लाख २५ हजार पाँच सय ६४ को नमुना परीक्षण गरिएको छ। पछिल्लो २४ घण्टामा पीसीआर विधिबाट तीन हजार आठ सय ६७ र आरडीटी विधिबाट पाँच हजार एक सय ८५ जनाको नमुना परीक्षण गरिएको छ। जसमध्ये पुरुष दुई हजार चार सय ५० छन् भने महिला १८४ जना छन्। बिहीबारसम्म २९० जनाले कोरोना जितेका छन् भने १० जनाको मृत्यु भइसकेको छ। कोरोना अपडेट : स्वास्थ्य मन्त्रालयको नियमित पत्रकार सम्मेलन (लाइभ) थप ३३४ जनामा कोरोना पुष्टि : संक्रमितको संख्या २६ सय ३४ पुग्यो कोरोनाले मृत्यु हुनेको संख्या १० पुग्यो : २९० डिस्चार्ज"
पिकनिक खान गएका युवा मृत भेटिए,स्याङ्जा : पिकनिक खान गएका एक युवा मृत भेटिएका छन् । गल्याङ नगरपालिका ४ का ३२ वर्षीय पदम पाण्डे बुधबार पिकनिक खान गएका थिए । गल्याङ ५ स्थित रुपाखानीमा पिकनिक खाइ बुधबार साँझ घर फर्कने क्रममा साउदीको भीरबाट खस्दा उनको मृत्यु भएको हुनसक्ने प्रहरी अनुमान छ । गल्याङ स्थित सेतीवेणी जाने कच्ची सडक अन्तरगत पर्ने सो भीरमा मानिस अड्किएको अवस्थामा स्थानीयले देखेपछि बिहीबार बिहान प्रहरीलाई खवर गरेका थिए । खबर पाउनासाथ घटनास्थल पुगेको प्रहरी टोलीले भीरमा अड्किएको अवस्थामा पाण्डेलाई मृत भेटिएको जनाएका छन् । कच्ची सडकदेखि झण्डै ३ सय मिटर तल पाण्डेको शव भएको प्रहरीले जनाएको छ । घटना कसरी भयो भन्ने बारेमा प्रहरीको टोलीले थपअनुसन्धान सुरु गरिसकेको प्रहरी उपरीक्षक विमलराज कणेलले जानकारी दिए ।
उसर्वानीको कुरा गर्दा थामिंदैन इशुको आँशु,"गोरखा : जब छरछिमेक आँगनमा भेला हुन्छन् र उसर्वानीप्रति सहानुभूति दर्शाउन थाल्छन्, इशुका आँखा राता हुन थालिहाल्छन् । एक दुई शब्द बोल्न थालेपछि थुचुक्क बस्छन्, शिर घुँडामुनि लगेर घुँक्कघुक्क गरिहाल्छन् । उनको आकास र धर्तीले नभेट्ने रोगले अर्धाङ्गिनी उसर्वानीलाई ओछ्यानको ओछ्यान थला पारेको छ । हरेक राति उसर्वानीको चित्कारले सुत्न नसकेको दुई महिना भयो । आफ्नोभन्दा पनि क्यान्सरले ग्रस्त भएर लडेकी उसर्वानीको ओछ्यानमा खेल्दै गरेको काखे छोराको माया लाग्छ । भर्खरै आठ कक्षामा पढ्दै गरेको अर्को छोरा र किशोरीवयमा पुगेकी छोरीको मायाले इशुको आँखा सुक्न दिंदैन । उसर्वानीलाई क्यान्सर लाग्नुमा उनीहरुको कुनै हेलचेक्र्याइँ छैन । जब असह्य पेट दुख्न थाल्यो, इशुले उनलाई नजिकैको अर्याल मेडिकलमा जँचाउन लगेकै थिए । असामान्य लक्षण देखेपछि मेडिकलले गोरखा अस्पताल पठाउँदा उनीहरु गएकै थिए । गोरखा अस्पतालले भरतपुर अस्पताल पठाउँदा पनि उनीहरु गएकै थिए । भरतपुरले चितवन मेडिकल कलेज, चितवन मेडिकल कलेजले भरतपुर क्यान्सर अस्पताल पठाउँदा पनि इमान्दार भएर गएकै थिए । तर जब क्यान्सर अस्पतालले उनीहरुको धर्ती र आकास बेचे पनि नपुग्ने खर्च लाग्ने सुनायो, तब उनीहरुको पाइला थाक्यो ।अस्पतालले पित्तथैलीको क्यान्सर भएको छ । छ सात लाख रुपैयाँ लाग्छ, अहिलेचाहिँ एकलाख रुपैयाँ तयार गर भन्यो । १२ दिनसम्म अस्पताल चाहर्दा चाहर्दैमा बस्ने, खाने खर्च पनि सकिएको थियो, रसाएका आँखा छोप्दै इशु मियाले भने, अस्पतालमै रुँदैरुँदै मागेर पाँच हजार रुपैयाँ बनाएँ । अनि एउटा एम्बुलेन्स खोजेर घर फर्कियौं । अब त अस्पताल जाने खर्च पनि नभएको उनले बताए । उनी २०६२ सालमा बारा जिल्लाबाट गोरखा आइपुगेका थिए । नयाँबजारमा सिलाइ काम गरेर गुजारा चलाउन थालेको १५ वर्ष भयो । यत्तिका वर्ष काम गरेको नाताले छरछिमेकले सक्दो सहयोग गरेकोमा उनी कृतज्ञ छन् । तर अहिले छरछिमेकको सहयोगले मात्र पनि नपुग्ने अवस्था भयो ।पहिले अस्पताल जाँदा पनि छरछिमेकीले दुई हजार, चार हजार, पाँच हजार गर्दै दिनुभएको थियो । अब फेरि कोसँग माग्ने ?, रुवाइ मिश्रित स्वरमा उनी भन्छन्, काखको दुई वर्षको छोरा छ । अरु दुई छोराछोरी छन् । न खानेबस्ने खर्च छ, न उपचार गर्ने खर्च छ । महिनाको छ हजार रुपैयाँ भाडा तिर्नुपर्छ । लकडाउनले काम गर्न पनि पाएको छैन । काम नपाउँदा छाक टार्न मुस्किल छ, क्यान्सरको औषधी कसरी गर्ने ? यी छोराछोरीको बिजोक हुने भयो ।"
पाटनका कोरोना संक्रमितको सम्पर्कमा रहेका ३० जनाको रिपोर्ट 'नेगेटिभ ',"बैतडी : बैतडीको पाटन नगरपालिका ८ का ३१ वर्षीय कोरोना संक्रमित युवकको प्रत्यक्ष सम्पर्कमा रहेका ३० जनाको कोरोना रिपोर्ट नेगेटिभ आएको छ । पाटन नगरपालिका ६ स्थित भीमदत्त प्राविधिक शिक्षालय क्वारेन्टाइनमा बसेका ती पुरुषमा गत सोमबार कोरोना संक्रमण पुष्टि भएपछि प्रत्यक्ष सम्पर्कमा रहेका ३१ जनाको स्वाब संकलन गरेर धनगढी पठाइएको थियो । ३१ जनामध्ये ३० जनाको कोरोना रिपोर्ट नेगेटिभ आएको र एकजनाको रिपोर्ट आउन बाँकी रहेको स्वास्थ्य कार्यालयका प्रमुख योगेशप्रसाद भट्टले बताए । संक्रमित युवकसँगै क्वारेन्टाइनमा बसेका व्यक्ति, खाना पकाउने भान्छे र स्वास्थ्यकर्मीसहित ३१ जनाको स्वाब संकलन गरेर कोरोना परीक्षणका लागि पठाइएकोमा ३० जनाको रिपोर्ट नेगेटिभ आएको र १ जनाको रिपोर्ट आउन बाँकी रहेको उनले बताए । ती संक्रमित पुरुषको पाटन प्राथमिक स्वास्थ्य केन्द्रको आइसोलेसनमा उपचार भइरहेको छ । बैतडीका पहिलो कोरोना संक्रमित बुधबार कोरोना जितेर डिस्चार्ज भइसकेका छन् । बैतडीका ६ जना कोरोना संक्रमितमध्ये ४ जनाको सेती प्रादेशिक अस्पतालमा उपचार भइरहेको छ भने एकजनाको पाटन प्राथमिक स्वास्थ्य केन्द्रको आइसोलेसन कक्षमा उपचार भइरहेको छ ।"
"लकडाउनले गाँस छिन्यो, हेरिदिने कोही छैन","जनकपुरधाम : लम्बिँदै गएको लकडाउनले गरिब र असहाय भोकभोकै मर्नुपर्ने अवस्था निम्त्याएको छ। प्रदेश २ मा कतै रोजगारी अभावले भोकमरी ल्याएको छ भने कतै घर फर्किने कडा प्रयास र मिहिनेतले सर्वसाधारणको ज्यान लिन थालेको छ। गरिबीका कारण खान नपाई सप्तरीको कञ्चनरूप नगरपालिका५ पथरी रामपुरका मलर सदा मुसहरले लकडाउन अवधिमै ज्यान गुमाए। उनको परिवारमा चार दिनसम्म चुलो बलेको थिएन। भोकसँग लड्न खाली पेट काम खोज्न हिँडेका ५० वर्षीय मलर खेतमा ढलेका थिए। त्यही नै उनको प्राण गएको थियो। उनकी श्रीमती जलेश्वरी श्रीमान्को वियोगमा गरिबी र भोकसँग लड्दै बाँचिरहेकी छन्। धनुषाको सहिदनगर नगरपालिका९ घर भएका ३० वर्षीय वीरेन्द्र गोडवैता यादवले बुधबार भोक र उपचार अभावमा सीमा नाकामै ज्यान गुमाउनुपर्यो। चरम गरिबीले पिरोलिएका वीरेन्द्र रोजीरोटीका लागि चार महिनाअघि भारतको सुरत गएका थिए। तर, लकडाउनले रोजगारी खोसिएपछि उनी घर फर्किन हिँडे। लामो यात्राले थलिएका उनी सीमा नाकामा आइपुग्दा खाली पेट र कमजोर शरीरले साथ नदिएपछि अस्ताए। उनले त ज्यान गुमाएपछि परिवारमा ठूलो संकट थपिएको छ। ३ वर्षका छोरा सुरज गुरमैता यादवले बुवाको काजकिरिया गरेका छन्। आर्थिक अवस्था कमजोर हुँदा छोरा र ६ महिनाकी छोरी लक्ष्मीनियाँलाई पाल्न वीरेन्द्रकी श्रीमती २६ वर्षीया सवितादेवी यादवलाई आपत् परेको छ। श्रीमान् गुमाएको शोक र एक्लै छोराछोरी पाल्ने चिन्ताले सवितादेवीलाई मर्नु न बाँच्नु बनाएको छ। कोरोना संक्रमणले गरिबलाई रोगभन्दा पनि भोकले मर्ने स्थिति बनाएको जनकपुरका पप्पु साह बताउँछन्। गाडी चालकको काम गर्दै आएका साह लकडाउनले गर्दा बेरोजगार बनेका छन्। घरपरिवार पाल्न गाडी चलाउँथें तर तीन महिनायता काम छैन, उनी दुखेसो पोख्छन्, थोरबहुत जम्मा पुँजी थियो त्यो पनि सकियो। अब यस्तै रहिरह्यो भने कसरी परिवार पाल्ने ? ठूलो चिन्ता छ। लकडाउन लम्बिँदै गए पनि व्यापार, उद्योग र यातायात सञ्चालनका लागि कुनै योजना सरकारले ल्याएको छैन। मान्छेलाई थुनेर ७० दिनसम्म राखिएको छ, नेपाल उद्योग वाणिज्य संघ प्रदेश २ का अध्यक्ष शिवशंकर साह हीरा भन्छन्, आर्थिक गतिविधि सञ्चालनतर्फ तीनै तहका सरकारको कुनै नीति छैन। यस्तोमा अब व्यापारीहरू विद्रोहमा उत्रिन थालेका छन्। प्रदेश २ कै वीरगन्ज, जनकपुरलगायत सहरमा पसल खोल्न थालिएको छ। प्रदेश सरकारले राहत वितरणमा ६० दिनसम्म ढिलाइ गर्यो। संघ सरकारले आफ्ना नागरिकलाई सहज व्यवस्थापनको बन्दोबस्त गरेन। स्थानीय तहले आफू मातहतका क्वारेन्टाइन र आइसोलेसनको बन्दोबस्त पनि मिलाउन नसक्नु निन्दनीय छ, हीरा भन्छन्, मात्रै लकडाउन लम्ब्याएर केही हुँदैन। यसले रोगभन्दा भोकमरीको त्रास बढाएको छ। सीमामा अलपत्र नेपाली भोकभोकै, खुल्ला अकाशमा रात काट्न बाध्य जनकपुरमा क्वारेन्टाइनभित्रै भोक हड्ताल भोकले आत्महत्या प्रयास"
कपिलवस्तुमा नाम मात्रैका आइसोलेसन,"कपिलवस्तु : जिल्लामा निर्माण गरिएका आइसोलेसन वार्डहरु मापदण्ड विपरितका छन् । कोरोना संक्रमण भएका सर्वसाधारणको सघन उपचारका लागि निर्माण गरिएका आइसोलेसन वार्डमा पोषिलो खाने कुरा, बसाइ व्यवस्थापनलगायतका अति आवश्यक सेवा प्रवाह हुन सकेको छैन । आइसोलेसन वार्डको मापदण्ड अनुसारका बेड पनि राखिएका छैनन् । २४ घण्टा स्वास्थ्यकर्मी, मेडिकल अफिसरको ड्युटीको प्रबन्ध पनि हुन सकेको छैन । जिल्लाका विभिन्न पालिकाले ५ सय बढी आइसोलेसन वार्ड स्थापना गरेको बताएका छन् । तर केही वार्डबाहेक अधिकांश वार्ड क्वारेन्टाइनसरह नै छन् । अहिले निर्माण गरिएका आइसोलेसन वार्डमा कोरोना संक्रमितलाई कुनै जटिल समस्या देखिइ हाल्यो भने उनीहरुलाई थप उपचार गर्न जिल्लामा कोरोना विशेष अस्पताल स्थापना हुन सकेको छैन । जिल्लाका दक्षिणी क्षेत्रका गाउँपालिकामा कोरोना विशेष अस्पताल बनाउने खालका भवन उपलब्ध नभएका कारण सदरमुकाम तौलिहवामामा तत्काल कोरोना विशेष अस्पताल निर्माण गरिनुपर्ने यशोधरा गाउँपालिकाका प्रमुख गिरिजेश कुमार पाण्डेयले बताए । मुलुकमै संक्रमितको संख्या बढी भएको जिल्लामा कोरोना संक्रमण रोकथामका लागि गर्नुपर्ने प्रयास प्रशस्त मात्रामा हुन नसकेको तौलिहवाका अगुवा युवा प्रकाश घिमिरेले बताए । प्रदेश सरकार र केन्द्र सरकारले आवश्यक उपकरणहरु तत्काल उपलब्ध गराएर कोरोना विशेष अस्पताल निर्माण गर्नुपर्छ । जिल्लामा रहेका ३ सय २ जना संक्रमितमा कुनै जटिल समस्या देखिए उपचार नै नपाएर मर्ने अवस्था नहोस्, अगुवा युवा घिमिरेले भने, 'क्वारेन्टाइन व्यवस्थापनसम्म जिल्लाका पालिका सक्षम थिए तर आइसोलेसन वार्ड निर्माणका लागि प्रदेश र केन्द्र सरकारको अहयोग जरुरी छ, होइन भने क्वारेन्टाइनको अव्यवस्थित व्यवस्थापन जस्तै हालत आइसोलेसन वार्डको हुनसक्छ, यसतर्फ समयमै सोच्नुपर्छ।'"
भोकले आत्महत्या प्रयास,"हेटौंडा : हेटौंडा४ का एक मजदुरले यसै साता आत्महत्या प्रयास गरे। छिमेकीले तत्काल थाहा पाएपछि उद्धार गरी उनलाई सान्त्वना मात्र दिएनन्, केही रकम जम्मा गरी दाल, चामलको जोहो गरिदिए। लकडाउनका कारण दैनिक ज्यालादारीको काम गर्न नपाएपछि ती अधबैसे पुरुषले आत्महत्या प्रयास गरेका थिए। मजदुरी गरेर जीविका चलाउँदै आएका उनले आफ्ना ससाना चार छोराछोरीलाई यो खाऊ भन्ने चीज केही दिन नसकेपछि आफू मर्ने निधो गरेका रहेछन्, स्थानीय मिलन श्रेष्ठ भन्छन्। लकडाउनका कारण काम बन्द भएपछि दैनिक ज्यालादारी गरी जीविका चलाउँदै आएका मजदुरको दैनिकी कष्टकर बन्दै गएको छ। संक्रमण फैलन नदिन सरकारले लकडाउन जारी राखेका बेला यस्ता विपन्न परिवारलाई सरकारले स्थानीय तहमार्फत राहत दिने निर्णय गरे पनि कतिपय ठाउँमा सेवा पुग्न नसक्दा उनीहरू मारमा छन्। राहतमा प्राप्त खाद्यान्न सकिँदा पनि लकडाउन नखुलेपछि कतिपय भोकभोकै मर्ने अवस्थामा पुगेका छन्। मकवानपुरमा मात्र संगठित र असंगठित गरी करिब १५ हजार मजदुर रहेको मजदुर सम्बद्ध संगठनहरूको अनुमान छ। नेकपा, नेपाली कांग्रेस र अन्य राजनीतिक दलसम्बद्ध १० हजार मजदुर र बाँकी ५ हजार असंगठित मजदुर लकडाउनका कारण घरमै बस्न बाध्य छन्, एकीकृत ट्रेड युनियन महासंघ मकवानपुरका अध्यक्ष गंगा भट्टराई भन्छन्, सरकारले दिएको राहत पनि सबैले पाएका छैनन्। दैनिक बिहानबेलुका काम गरेर खानुपर्ने मजदुरले सबैभन्दा बढी बाँच्नका लागि संघर्ष गरिरहनुपरेको छ।"
चक्रवात 'निसर्ग'को प्रभाव : देशभर बदलीसँगै वर्षाको सम्भावना,"काठमाडौं : चक्रवात निसर्ग को प्रभावले आगामी तीन दिन देशभर बदलीसँगै वर्षाको सम्भावना देखिएको छ। अरब सागरको दक्षिणपूर्वी भूभागमा बुधबारदेखि विकसित भएको निसर्ग चक्रवातको अप्रत्यक्ष प्रभाव नेपालमा पनि पर्ने मौसमविद् शान्ति कँडेलले बताए। उक्त चक्रवातको असर नेपालमा शुक्रबार र शनिबार बढी पर्ने बताइएको छ। 'नेपालको अधिकांश स्थानमा मध्यमदेखि भारी वर्षा गराउनुको साथै उच्च पहाडी तथा हिमाली भूभागमा यसले हिमपात गराउने सम्भावना छ', मौसमविद् कँडेलले भने। भारतमा बुधबारदेखि प्रवेश गरेको निसर्ग चक्रवातको प्रभाव अमपुनको तुलनामा नेपालमा बढी देखिने मौसमविद्को अनुमान छ। निसर्ग चक्रवात हाल भारतको अलिवाग नजिकै मुम्बइबाट ७५ किमी र पुणेबाट ६५ किमी टाढा रहेको छ। त्यसपछि यो चक्रवात क्रमशः कमजोर बन्दै उत्तरपूर्वी दिशातर्फ मोडिने सम्भावना रहेको छ। यस चक्रवातको अप्रत्यक्ष प्रभाव नेपालमा परिसकेको छ। देशको खासगरी मध्य र पूर्वी क्षेत्रका अधिकांश स्थानमा बदली रही केही ठाउँमा हल्लका वा मध्यम वर्षा भएको छ। दिउँसो सुदूरपश्चिम प्रदेश कर्णाली तथा गण्डकी प्रदेश र प्रदेश नं ५ मा पूर्ण बदली रही केही स्थानमा मेघगर्जनसहित वर्षाको सम्भावना रहेको मौसम पूर्वानुमान महाशाखाले जनाएको छ। शुक्रबार सुदूरपश्चिम प्रदेश, कर्णाली तथा गण्डकी प्रदेश र प्रदेश नं ५ का धेरै स्थानमा र बाँकी प्रदेशका केही स्थानमा वर्षाको सम्भावना छ। शनिबार प्रदेश नं १, प्रदेश नं २, वाग्मती प्रदेशका केही र अन्य प्रदेशका एकदुई स्थानमा मेघगर्जन र चट्याङसहित हल्कादेखि मध्यम वर्षाको सम्भावना रहेको औँल्याएको छ।"
कालिकोटमा बालबालिका स्याहार सम्बन्धि माइकिङ,"कालिकोट : जिल्लाको तिलागुफा नगरपालिकामा माइकमार्फत बालबालिका स्याहार सम्बन्धि सचेतना दिने गरिएको छ । सेभ चिल्डेन र भिडिसेफ नेपालको साझेदारीमा संचालित शुभारम्भ परियोजनाको सहयोग तथा तिलागुफा नगरपालिकाको समन्वयमा नगरका ९ वटै वडामा बालबालिकाको स्याहार सम्बन्धि सचेतना माइकमार्फत दिन थालिएको हो । विश्वभरि महामारीका रुपमा फैलिएको कोरोना भाइरस संक्रमणका कारण सरकारले गरेको निरन्तर लकडाउने सबै बालबालिका घरमै रहेका बेला उनीहरुको स्याहारमा अभिभावकले ख्याल गर्नु पर्ने कुराहरु माइकिङ गरेर जानकारी दिने गरिएको नगरपालिका प्रमुख रतनबहादुर शाहीले बताए । उनले भने, 'लकडाउनले घरमै बसेका बालबालिकाको खानपिन र स्यहारको ख्याल गरी कुपोषणको समस्या न्यूनीकरण गर्ने लक्ष्य रहेको छ । त्यसै लक्ष्यलाई पूरा गर्न शुभारम्भ परियोजनाका सामाजिक परिचालकलाई परिचालन गरी माइकमार्फत बालबालिका स्याहार सम्बन्धि अभिभावकलाई शिक्षा दिन थालिएको हो ।' शुभारम्भ परियोजना संयोजक सन्ध्या सुवेदीले कुपोषण न्यूनीकरणका लागि टोल टोलमा गएर संचालन गर्ने सम्पर्क कक्षालाई लकडाउनका बेला स्थानीय रेडियो र हरेक वडामा कर्मचारी खटाएर माइकिङसमेत गर्ने गरिएको जानकारी दिइन् । उनले भनिन्, 'लकडाउनको अवस्थामा बालबालिकाको स्याहारमा कमी नहोस् भन्ने उद्देश्यले माइकिङ गरेर सचेतना दिने गरिएको हो । टेलिफोन, रेडियो लगायतका संचारका साधन नभएका टोलमा माइकिङ अभिभावक शिक्षाका लागि निकै उपयोगी साधन बनेको छ ।' उनका अनुसार शुभारम्भ परियोजनाका सामजिक परिचालक र एलआरपीले हातमा माइक लिएर गाउँको अग्लो ठाउँ गएर कथा भनेर खेलिने खेल, स्नेह र सामिप्यता, बालबालिकालाई उचित मार्गदर्शनसहितको हेरचाह, बालबालिकाको विचार र भावना बुझ्नु, बालबालिकालाई शान्त बनाउने, बिरामी बालबालिकको हेरचाहको बारेमा जानकारी दिने गरिएको छ । गर्भा अवस्थादेखि ३ वर्षमुनिका बालबालिकाहरुको पोषण अवस्था सुधार गर्ने उद्देश्यले गाँउ गाँउमा अभिावकलाई सन्तुलित भोजनका विषयमा पनि जानकारी दिने गरिएको छ । माइकबाट दिइने अभिभावक शिक्षा घरमा खान पकाउँदै, खान खाँदै, घरको काम गर्दै गरेका मानिसहरुले सहजै सुन्ने र व्यवहारमा प्रयोग गर्ने गरेका छन् । स्थानीय पूर्णकला शाहीले आफूहरूले गाउँमा बालबालिकालाई कसरी स्याहार गर्ने भन्ने विषयमा माइकबाट जानकारी दिने गरेको बताइन् । उनले भनिन्, 'नगरपालिका र संस्थाका कर्मचारी पहिले गाउँमै आएर यसबारे सिकाउने गरेका थिए । अहिले लकडाउनका कारण माथि डाँडाबाट माइकबाट सल्लाह दिन्छन् ।' हामीले अहिले उनीहरुले सिकाए अनुसार बालबालिकालाई समय दिएर स्याहार गर्ने गरेको उनले बताइन् । भिडिसेफ नेपालका व्यवस्थापक राजेन्द्र सहकारीले लकडाउनका बेला बालबालिकाको खानपिन तथा अन्य स्याहारका विषयमा ख्याल गर्नु पर्ने कुराहरु माइकबाट सिकाउने कार्य निकै उपयोगी भएको बताए ।"
कोरोना रिपोर्ट नआउँदै क्वारेन्टाइनबाट घर पठाइयो,"डोटी : डोटीमा भारतबाट आइ क्वारेन्टाइनमा बसेकालाई कोरोना रिपोर्ट नआउँदै घर पठाउन थालिएको छ। सिलगढीस्थित पपमुना माविको क्वारेन्टाइनमा रहेका ५८ जनालाई घर पठाएको हो।उनीहरुमध्ये केहीको पीसीआर परीक्षणको रिपोर्ट नआउँदै घर पठाइएका हो। आरडीटी रिपोर्ट भने सबैको नेगेटिभ आएको जिल्ला स्वास्थ्य कार्यालयले जनाएको छ। जिल्ला स्वास्थ्य कार्यालयका प्रमुख रमेश मलासीले पाँच दिनदेखि १० दिनको बीचमा पीसीआर परीक्षण लिनुपर्ने हो तर पीसीआर भीटीएम अभावका कारण सबैको पीसीआर नलिएर आरडीटी परीक्षण गरिएको हो। 'नमूना पीसीआर परीक्षणको पनि रिपोर्ट आएको छैन, प्रमुख मलासीले भने, '१४ दिन पुगेपछि आरडीटी चेकजाँच गरेर सबैको नेगेटिभ आएकाले घर पठाएका हौं ।' यदि उनीहरुबाट लिइएको पीसीआर नमूना परीक्षणमा पोजिटिभ देखिए सम्बन्धित व्यक्तिको घरमै गएर आइसोलेसनमा राखिने र कन्ट्र्याक्ट ट्रेसिङ गरिने समेत मलासीले बताए । 'एक हप्ता होम क्वारेन्टाइनमै बस्नु भनेर उनीहरुलाई सम्झाएर घर पठाएका छौं, प्रमुख जिल्ला अधिकारी टेकनारायण पौडेलले भने, 'भारतबाट जिल्ला फर्कनेको संख्यामा कमी नभएकाले क्वारेन्टाइनको व्यवस्थापन गर्नमै समस्या भएकाले १४ दिन पुग्ने वित्तिकै घर पठाउनुपर्ने बाध्यता आएको हो।' उनीहरु बसेको क्वारेन्टाइनमा नयाँ आउने व्यक्तिलाई पनि राख्नुपर्ने भएकाले घर पठाउनु परेको दिपायल सिलगढी नगरपालिकाले जनाएको छ। दिपायल सिलगढी नगरपालिकाका मेयर मञ्जु मलासीले भनिन्, '२१ दिनसम्म राख्ने कुरा गरेका हौं तर व्यवस्थापनमा कठिनाइ हुने भएकाले होम क्वारेन्टाइनमै बस्ने गरी सबैको कागजपत्र बनाएर घर पठाएका हौं ।'"
"थप ५ जना डिस्चार्ज, कोरोना जित्नेको संख्या २८३ पुग्यो","वीरगन्ज : वीरगन्जको अस्पतालबाट कोरोना जितेर बिहीबार ५ जना घर फर्किएका छन् । गण्डकस्थित विशेष कोरोना अस्पतालबाट बिहीबार बिहान पर्साका ३ र बाराका २ गरी ५ जना निको भइ फर्किएका हुन् । यो सहित कोरोना जित्नेको संख्या २८३ पुगेको छ। पर्साको जिराभवानी गाउँपालिका ४ का २५ वर्षीय पुरुष, वीरगन्ज महानगरपालिका ५ का २५ वर्षीय पुरूष र वीरगन्ज महानगरपालिका १६ का ७० वर्षीय पुरूष डिस्चार्ज गरिएको अस्पताले जनाएको छ। यस्तै बाराको कलैयास्थित नेपाली सेनाको गणमा कार्यरत ३५ र ३६ वर्षका २ सेनालाई पनि बिहीबार नै डिस्चार्ज गरिएको अस्पतालका कोर्डिनेटर डाक्टर उदयनारायण सिंहले जानकारी दिए । अस्पताल बसाइको पछिल्लो लगातार दोश्रो पटकको पीसीआर रिपोर्ट नेगेटिभ आएको र स्वास्थ्यमा कुनै समस्या नभएपछि उनीहरुलाई डिस्चार्ज गरिएको सिंहले जानकारी दिए। बिहीबार ५ जनालाई डिस्चार्ज गरिएपछि गण्डकस्थित विशेष कोरोना अस्थायी अस्पतालमा अब २८ जना संक्रमित रहेको सिंहले जानकारी दिए । अस्पतालमा पर्साका २२ जना , बाराका ३ जना र रौतहटको ३ गरी २८ जना संक्रमित उपचाररत रहेको डाक्टर सिंहले बताए ।"
कोरोना संक्रमण पुष्टि भएका युवा आइसोलेसनमा भर्ना,"सिन्धुली : कोरोना भाइरस (कोभिड१९) पुष्टि भएका युवालाई सिन्धुली अस्पतालको आइसोलेनसन कक्षमा राखेर उपचार थालिएको छ । जिल्लामै पहिलो पटक कमलामाई नगरपालिका १४ स्थित रानिवास क्वारेन्टाइनमा रहेका २३ वर्षीय पुरुषमा कोरोनाभाइरसको संक्रमण भएको पुष्टि भएपछि उनलाई बिहीबार सिन्धुली अस्पताल ल्याइएको हो । रानीवासको चन्दनपुरस्थित क्वारेन्टाइनबाट ती पुरुषलाई सिन्धुली अस्पतालको विशेष टोलीमार्फत ल्याइएको र उनलाई आइसोलेसन कक्षमा भर्ना गरिएको सिन्धुली अस्पतालका प्रवक्ता डाक्टर प्रसन्नराज भण्डारीले जानकारी दिए । डाक्टर राजभण्डारीका अनुसार ती युवाको स्वास्थ्य अवस्था भने सामान्य रहेको छ । जनस्वास्थ्य कार्यालय सिन्धुलीका प्रमुख जितेन्द्र कुमार शाहका अनुसार संक्रमित पुरुष भारतबाट आइ चन्दनपुर माविको क्वारेन्टाइनमा बस्दै आएका थिए । उनको हेटौंडा प्रादेशिक अस्पतालमा गरिएको पीसीआर टेष्टमा कोरोना संक्रमण भएको पुष्टि भएको हो।उक्त क्वोन्टाइनबाट पहिलो चरणमा ५१ जना र दोस्रो पटक ७१ जना गरी १ सय २२ जनाको नमुना संकलन गरी कोरोना परीक्षणका लागि पठाइएकोमा ६९ जनाको परीक्षण सम्पन्न गर्दा एकजनामा कोरोनो पोजिटिभ देखिएको हो । अन्यको रिपोर्ट आउन बाँकी नै छ। उता जिल्लामा पहिलोपटक कोरोना भाइरसको संक्रमित भेटिएपछि उच्च सतर्कता अपनाउन भनिएको छ । प्रमुख जिल्ला अधिकारी योगेन्द्रप्रसाद पाण्डेले जिल्लाबासीलाई संयमित र सतर्क भएर बस्न भनेका हुन् । उनले जिल्लामा थप संक्रमण हुनसक्ने खतरालाई मध्यनजर गर्दै लकडाउनलाई कडाइ गरिने बताए । प्रमुख जिल्ला अधिकारी पाण्डेले भने, 'लकडाउनका समयमा अत्यावश्यकीय बाहेक पनि पसल संचालन गरेर जोखिम बढाइएको पाएको त्यस्तो कार्यको हामी बन्द गराउँछौं। अटेर गरे कानुनअनुसारको कारबाही हुन्छ।'"
डोटीमा क्वारेन्टाइनमै जन्मिए दुई शिशु,"डोटी : डोटीमा एकै दिन दुई महिलाले क्वारेन्टाइनमा शिशुलाई जन्म दिएकी छिन्। दिपायल सिलगढी नगरपालिका २, खातिवडास्थित देवी माविमा रहेको क्वारेन्टाइनमा रहेकी २१ वर्षीया गीता आउजी र शिखर नगरपालिका ३, छडिमाडौंस्थित भवानी आवि खन्याडीमा रहेको क्वारेन्टाइनमा रहेकी २५ वर्षीया पूजा सार्कीले शिशुलाई जन्म दिएकी हुन्। दिपायल सिलगढी नगरपालिका२ खुल्लेखमा घर भएकी आउजीले बुधबार राती १ बजेर ४४ मिनेटमा छोरालाई जन्म दिएको वडा अध्यक्ष राजेन्द्र खड्काले जानकारी दिए । उता शिखर नगरपालिका ३ नकुराला घर भएकी सार्कीले बिहीबार बिहान ५ बजेर ३० मिनेटमा छोरा जन्माएको शिखर नगरपालिकाका स्वास्थ्य इकाइ इन्चार्ज हरिष शाहले जानकारी दिए । भारतको राजस्थानबाट जेठ १२ गते गीता आउजी श्रीमान अमर आउजी र एक बच्चाका साथ घर फर्किएकी थिइन भने पूजाले १५ जेठमा भारतको मुम्बैबाट श्रीमान गगन सार्कीसँगै आएकी थिइन् । उनीहरुलाई क्वारेन्टाइनमै अलग्गै सुरक्षितसँग राखिएको छ । अहिले दुबै बच्चा र आमाको स्वास्थ्य अवस्था सामान्य रहेको स्वास्थ्यकर्मीले जानकारी दिएका छन् । यसअघि पनि जेठ १६ गते शिखर नगरपालिका १ कपल्लेकीकी २७ वर्षीया मञ्जु खातीले सोहि वडामा रहेको क्वारेन्टाइनमा छोरालाई जन्म दिएकी थिइन् ।"
मुम्बइबाट आएका युवाको क्वारेन्टाइनबाट घर फर्किएपछि मृत्यु,सुर्खेत : पश्चिम सुर्खेतको जनता मावि विद्यापुर क्वारेन्टाइनमा बसेर घर गएका एक युवकको मृत्यु भएको छ। पञ्चपुरी नगरपालिका१ का १९ वर्षीय युवकको घरमा बिहीबार बिहान मृत्यु भएको हो। उनी यही जेठ ९ गते भारतको मुम्बइबाट आएका थिए। बुधबार साढे ४ बजे आरडिटी जाँच गर्दा नतिजा नेगेटिभ आएपछि घर पठाइएको थियो। नगरप्रमुख उपेन्द्रबहादुर थापाले स्वाब सङ्कलनका लागि स्वास्थ्यकर्मीको टोली त्यसतर्फ खटिसकेको जानकारी दिए। स्वाब परीक्षणको नतिजापछि मात्रै शव दाहसंस्कारको टुङ्गो लाग्नेछ। इलाका प्रहरी कार्यालय बाबियाचौरका इञ्चार्ज प्रहरी निरीक्षक असरफ अलि अन्सारीका अनुसार राति १२ बजेतिर घर पुगेका ती युवकको बिहान सवा २ बजेतिर मृत्यु भएको हो। ती युवालाई घरदेखि ४०० मिटरको दूरीमा मौरीपालनका लागि निर्माण गरिएको घरमा होम क्वारेन्टाइनका रुपमा बसालिएको थियो।
सिन्धुलीमा एक जनालाई कोरोना संक्रमण,सिन्धुली : सिन्धुली जिल्लामा पहिलो पटक एकजनामा कोरोना भाइरस (कोभिड१९) को संक्रमण भएको पुष्टि भएको छ। जिल्लाको कमलामाई नगरपालिका१४ स्थित रानिवास क्वारेन्टाइनमा रहेका २३ वर्षीया पुरुषमा कोरोना भाइरसको संक्रमण भएको पुष्टि भएको हो। जनस्वास्थ्य कार्यालय सिन्धुलीका प्रमुख जितेन्द्र कुमार शाहका अनुसार संक्रमित पुरुष भारतबाट आई चन्दनपुर माविको क्वारेन्टाइनमा बस्दै आएका थिए। उनको हेटौंडा प्रादेशीक अस्पतालमा गरीएको पिसिआर टेष्टमा कोरोना संक्रमण भएको पुष्टि भएको हो। पहिलो चरणमा ५१ जना र दोस्रो पटक ७१ जना गरि १ सय २२ जनाको नमुना संकलनगरी कोरोना टेष्टका लाई पठाइएकोमा ६९ जनाको परिक्षण सम्पन्न गर्दा एक जनामा कोरोनो पोजिटिभ देखिएको हो। संक्रमितलाई सिन्धुली अस्पतालको आइसोलेसनमा भर्नाका लागि ल्याउने तयारी भइरहेको स्वास्थ्य कार्यालय सिन्धुलीका प्रमुख शाहले बताए। संक्रमितमा कोरोना भाईरसको कुनै लक्षण नदेखिएको उनले बताए। यसअघि सिन्धुली ठेगाना भई काठमाडौंमा बस्ने एक २७ वर्षीय महिलामा कोरोना संक्रमण देखिएको पनि जिल्लामा भने यो पहिलो संक्रमण हो।
दक्षिण कोरियामा जनसंख्या घट्दो,"सउल : दक्षिण कोरियाको जनसङ्ख्या क्रमिकरूपमा घटेको छ। दक्षिण कोरियाको आन्तरिक तथा सुरक्षा मन्त्रालयको एक तथ्याङ्कअनुसार गएको डिसेम्बरमा ५१८५१ मिलियन रहेकोमा मे अन्तिमसम्ममा जनसङ्ख्या ५१८४१ मिलियनमा झरेको छ। मृत्युदर्ता, जन्मदर्ता तथा बसाइँसराइलाई आधार मानि सार्वजनिक गरिएको सो तथ्याङ्कमा १० हजार ५६ ले घटेको हो। उक्त अवधिमा सबैभन्दा धेरै गत फेब्रुअरीमा दुई हजार ८८२ ले घटेको छ भने सबैभन्दा कम अप्रिलमा ७७१ ले घटेको छ। कोरियामा यसभन्दा अघि सन् २००८ को मार्च र २००९ को अप्रिलमा पनि जनसङ्ख्या केही घटेको थियो भने एक दशकयता भने निरन्तर बढ्दो क्रममा थियो। तथ्याङ्कका अनुसार जनसङ्ख्या घट्नुको कारण कोरोनाका कारण भने न्यून विन्दुमा देखिएको छ। कोरोना भाइरस सङ्क्रमणका कारण कोरियामा २७१ जनाको मात्र मृत्यु भएको छ। स्थायी बसोबास गर्नेले पुनः प्रवेशाज्ञा लिनुपर्ने कोरोना रोकथामलाई प्रभावकारी बनाउने उद्देश्यका साथ यहाँ स्थायी बसोबास गर्ने सम्पूर्ण विदेशी नागरिक जुनसुकै देशमा भए पनि कोरिया फर्कंदा जुन १ तारिखदेखि स्थानीय अध्यामनबाट पुनः प्रवेश अनुमति लिनुपर्ने नियम बनाइएको छ। सो नियमानुसार यहाँ स्थायी बसोबास गर्ने नेपाली नेपाल वा कोरियाबाहेक अन्य मुलुकमा बसी कोरिया प्रवेश गर्न लागेको छ भने स्थानीय अध्यागमनबाट अनिवार्य प्रवेशआज्ञा लिनुपर्नेछ। यहाँको न्याय मन्त्रालयका अनुसार यहाँ लामो समय बसोबास गरी केही समयका लागि बाहिर गएका विदेशी नागरिकले सरकारले तोकेका निश्चित मापदण्ड पूरा गरी स्थानीय अध्यागमनबाट पुनः प्रवेशाज्ञा लिनुपर्ने भएको हो। मापदण्डअनुसार प्रवेशाज्ञा लिँदा ४८ घण्टाभित्र अनिवार्यरूपमा उक्त देशको सरकारी मान्यता प्राप्त अस्पतालबाट स्वास्थ्य जाँच गरेको रिपोर्ट बुझाउनु पर्ने जनाइएको छ। रिपोर्टमा ज्योरो, रुघाखोकी, शरीर चिलाउने, टाउको दुख्ने, स्वासप्रस्वाससम्बन्धी समस्या आदिको लक्षण भएनभएको अनिवार्यरूपमा खुलेको हुनुपर्ने छ। रिपोर्ट कोरियन वा अङ्ग्रेजी भाषामा लेखिएको हुनुपर्ने र मान्यताप्राप्त चिकित्सकको हस्ताक्षरसमेत भएको हुनुपर्ने प्रावधान छ। तर कूटनीतिक भिसा, अफिसियल भिसा, सन्धि सम्झौतासम्बन्धी भिसा तथा विदेशमा बस्ने कोरियन नागरिकका लागि भने भिसाको लागि यो नियम लागू नहुने जनाइएको छ।"
"धरानमा विद्युत सट भएर आगलागी, आमा छोरीको मृत्यु","धरान : सुनसरीको धरान उपमहानगरपालिका१५ स्थित स्विमिङ पुल नजिक रहेको नरबहादुर श्रेष्ठको घरमा आगलागी हुँदा आमा छोरीको मृत्यु भएको छ। बिहीबार बिहान सुरुमा विद्युत सट भएर घरमा आगो लागेको हो। घरमा आगो लागेपछि खाना पकाउने ग्यास पड्किएर नरबहादुरकी आमा धनमाया श्रेष्ठ र अशक्त छोरी सीताको जलेर मृत्यु भएको इलाका प्रहरी कार्यालय धरानका डीएसपी ढुडिराज न्यौपानेले बताए। नरबहादुरको दुई तले काठको घरमा आगो लागेपछि धनमाया अशक्त छोरीलाई बचाउनका लागि घरभित्र पसेकी थिइन्। धनमाया आगलागी रहेको घरभित्र पस्नासाथ ग्यास पड्किएर विष्फोट हुँदा दुइ जनाकै जलेर मृत्यु भएको छिमेकी नरेन मारले जानकारी दिए। धरान उपमहानगरपालिकाबाट ढिलो पुगेको दमकल र स्थानीय वासिन्दाले आगो नियन्त्रणमा लिएका छन्। आगलागीबाट नरबहादुरको गरगहना, लत्ताकपडा, खाद्यान्न, भाडावर्तन जलेर नष्ट भएका छन्।"
गाउँमै थन्कियो कृषि उपज,"उदयपुर : लकडाउन लम्बिदै जाँदा उदयपुरको ग्रामीण भेगमा उत्पादित जडिबुटी तथा कृषिजन्य वस्तुहरू किसानको घरमै थन्किएका छन्। बिक्री गर्ने समयमा सरकारले कोरोना भाइरसका कारण देखाउँदै गत चैत्र ११ गतेदेखि लकडाउनको घोषणा गरेपछि किसानले आफ्नो खेत तथा वारीमा लगाएका कृषिजन्य बस्तुहरू तेजपत्ता, अलैँची, आलु, अदुवा, बेसार, तरकारी, दाल, आरुवखडा, आल्चा लगायतका कृषिजन्य बस्तु तथा जडिबुटीहरू घरमा थन्काउन बाध्य भएका हुन्। उत्पादित वस्तु बजारसम्म ल्याउन नपाएपछि किसान मर्कामा परेका छन्। पहाडी भेगमा सुन्तलापछि मुख्य आम्दानीको रूपमा तेजपत्तालाई लिइन्छ। जिल्लाको रौतामाई, उदयपुरगढी, ताप्ली र लिम्चुङबुङ गाउँपालिकाका किसानले तेजपत्ता व्यवसायिक खेतीकै रूपमा गर्दै आएको कृषि ज्ञान केन्द्रका प्रमुख नरनाथ रेग्मीले बताए। उनले भने, किसानले उत्पादन गरेका वस्तु कसरी बजारसम्म ल्याउने भन्नेमा छलफल भइरहेको छ। सदरमुकाम आसपासका क्षेत्रका किसानले उत्पादन गरेको तरकारी बजारसम्म पुर्याउने माध्यम बनिसकेको छ। उनले थपे, पहाडी भेगमा तरकारी तथा जडिबुटीहरू प्रशस्त छैन, बिग्रन नदिनका लागि प्रशासनसँग समन्वय भइरहेको छ। नबिग्रने वस्तुलाई थाति राख्दै सड्ने गल्ने वस्तुलाई तत्काल बजारसम्म ल्याउनका लागि ज्ञान केन्द्रको समन्वयमा स्थानीय तहमार्फत प्रशासनसँग कुरा भएको छ, केहि दिन भित्र निकास निस्कन्छ। त्रियुगा नगरपालिकाका मेयर बलदेव चौधरीले उत्पादित वस्तुलाई नगरपालिकाले गाडी पठाएर बजारसम्म ल्याउने विषयमा छलफल भइरहेको बताए। उनले भने, किसान मर्कामा छन्, त्यो हामीले बुझेका छौं, त्यसलाई कसरी व्यवस्थापन गर्ने नगरपालिकाले नै जिम्मा लिएर ल्याउने कि कुनै सहकारी वा किसानमार्फत बजारमा ल्याएर बिक्री गर्ने भन्ने विषयमा छलफल जारी छ। रौतामाई५ का किसान सिताराम राई भन्छन्, अहिले गाउँको प्रत्येक घरमा तेजपत्ताको पात टिपेर कसैले बोरामा त कसैले तेत्तिकै राखेका छन्। कहिले लकडाउन खुल्छ र बिक्री गरौंला भनेर कृषकहरू कुरिरहेका छन्। यतिबेला पहाडी क्षेत्रमा आलु, तेजपत्ता, आल्चा, आरुवखडा, तरकारी पर्याप्त उत्पादन हुन्छ। उत्पादित वस्तु बिक्री गर्न नपाएपछि गाउँमा आर्थिक संकटसँगै खाद्यान्न अभाव हुने सम्भावना बढेको रौतामाई गाउँपालिकाका अध्यक्ष गजेन्द्रबहादुर खड्काले बताए। मुख्य आयस्रोतका रूपमा रहेको तेजपत्ता बिक्री हुन छाडेपछि समस्या उत्पन्न भएको छ, अध्यक्ष खड्काले भने, तेजपत्ताको पैसाले किनेको चामल सकिएपछि कतिपय किसानकोमा खाद्यान्न अभाव हुन थालेको छ। किसान कमल राई भन्छन्, कोरोनाले गर्दा चैत्रमा पात टिपेको तेजपत्ता अझै घरमै राख्नु पर्दा समस्या सिर्जना भएको बताउँछन्। टिपेर राखेको तेजपत्तालाई आगो र पानीबाट जोगाउन सकस भएको उनले बताए। किसानले उत्पादन गरेको वस्तु सम्बन्धित निकायले खरिद गर्ने वातावरण मिलाए गाउँघरका गरिब किसान भोकै बस्नु पर्ने अवस्था नआउने उनीहरूको भनाइ छ। चैत अन्तिमदेखि वैशाख पहिलो सातासम्म तेजपत्ता बिक्री हुने गर्दछ। रौतामाई५ धोद्रेमा मात्रै अहिले ४० टनभन्दा बढी तेजपत्ता संकलन गरी राखिएको वडाध्यक्ष पाण्डोव राई बताउँछन्। अझै किसानको घरघरमा राखिएको तेजपत्ता आउँन बाँकी रहेको राईले बताए।"
सप्तरीका पहिलो कोरोना संक्रमित डिस्चार्ज,"राजविराज : सप्तरीको पहिलो संक्रमित १८ वर्षीय युवक कोरोना भाइरस (कोभिड१९) लाई जितेर घर फर्किएका छन्। वैशाख २९ गते संक्रमण पुष्टि भएर गजेन्द्रनारायण सिंह अस्पतालको आइसोलेसनमा रहेका डाकनेश्वरी नगरपालिका३ का युवक २५औं दिनमा डिस्चार्ज भएका हुन् । अस्पतालका प्रमुख मेडिकल सुपरिटेन्डेन्ट डा चुमनलाल दासका अनुसार संक्रमित पुष्टि भएको १४औं दिन र २०औं दिन गरिएको परीक्षणमा दुबै रिपोर्ट नेगेटिभ आएपछि डिस्चार्ज गरिएको बताए । पहिलो संक्रमितका साथै उनी डिस्चार्ज हुने पहिलो व्यक्ति भएको डा दासले बताए ।सप्तरीको २ महिलासहित ५६ संक्रमितमध्ये १२ जना डाकनेश्वरी नगरपालिकाकै छन् ।उनमा कोरोनाको कुनै लक्षण नदेखिएकाले सामान्य अवस्थामा अस्पतालमा राखिएको डा रणजितकुमार झाले बताए । मजदुरीका लागि चितवन गएका उनी लकडाउनका वेला वैशाख ८ गते मध्यराती घर आएका थिए।उनीसहित १३ जना मजदुर ट्रकबाट पथलैयासम्म आएका थिए । पथलैयाबाट पैदल हिड्दै आउँदै गरेका उनीहरूले जङ्गलमा पुन: अर्को ट्रकमा आएका थिए। बीचबीचमा पैदल हिँडदै आएका उनीहरू कठौनाबाट ट्याक्टरमा चढेर पातोस्थित क्वारेन्टाइन पुगेका थिए । वैशाख २८ गते पीसीआर रिपोर्ट नआउँदै उनलाई नेगेटिभ आएको भनेर घर पठाइएको थियो। वैशाख २९ गते रिपोर्ट पोजिटिभ आएपछि आइसोलेसनमा राख्न राजविराज ल्याइएको थियो। आफूलाई संक्रमण भएको खबरपछि सुरुमा केही आत्तिएको तर बुवाआमा, दिदी र अस्पतालका चिकित्सक, नर्सहरूको हौसला र सल्लाहपछि आत्मबल बलियो भएको उनले बताए। आत्मबल बलियो बनाएमा कोरोनालाई जित्न सकिने उनले अनुभव सुनाए । यी युवकमा संक्रमण पुष्टि भएको ११ दिनपछि भारतको हरियाणाबाट आएका बलान बिहुल गाउँपालिका४ का ३५ वर्षीय युवकमा जेठ ९ गते कोरोना संक्रमित पुष्टि भयो । त्यसयता भारतको विभिन्न राज्यबाट आएका र उनीहरूको सम्पर्कमा क्वारेन्टाइनमा रहेको २ प्रहरी र १ कार्यालय सहयोगी गरी सप्तरीमा ५६ जनामा संक्रमण पुष्टि भएको छ।"
सीआईबीले थाल्यो रुकुम घटनाको अनुसन्धान,"जाजरकोट : ६ जनाको ज्यान जाने गरी पश्चिम रुकुमको चौरजहारी ८ सोतीमा भएको घटनाको नेपाल प्रहरीको केन्द्रीय अनुसन्धान ब्यूरो (सीआईबी) ले अनुसन्धान थालेको छ। अन्तर्जातीय प्रेमको विषयलाई लिएर भएको घटनाको सूक्ष्म अनुसन्धान गर्न प्राविधिक टोली घटनास्थल रुकुम पुगेको हो। भेरी नगरपालिका ४ का नवराज विक र चौरजहारी ८ सोतीकी मल्ल थरकी किशोरीबीच तीन वर्षदेखि प्रेमसम्बन्ध भएको र परिवारले स्वीकार नगर्दा घटना भएको हो। प्रेमीप्रेमीकाका फोन सम्वाद, फेसबुक कुराकानी, घटनाको दिन किशोरीका आमाबुबा र दाइले गरेको संवाद, वडाध्यक्ष डम्बरबहादुर मल्लसँग किशोरीका परिवारले गरेको फोन संवादबारे टोलीले अनुसन्धान गर्ने प्रहरी नायव उपरीक्षक किशोरकुमार श्रेष्ठले बताए। संघीय प्रहरी इकाई कार्यालय कर्णाली प्रदेश प्रमुख प्रहरी वरिष्ठ उपरीक्षक पोषराज पोखरेल नेतृत्वमा अनुसन्धान भइरहेको छ। कसैको दवाब र प्रभावमा नपरी सत्यतथ्य अनुसन्धानका लागि प्रहरीको केन्द्रीय नेतृत्वले समेत निर्देशन दिइसकेको छ। कर्णाली प्रहरी प्रदेश प्रमुख प्रहरी नायव महानिरीक्षक वसन्त पन्तले घटनास्थलमै पुगेर सत्यतथ्य अनुसन्धानका लागि जाजरकोट र रुकुम प्रहरीलाई निर्देशन दिएर फर्किएका छन्। घटनामा संलग्न भनिएका आरोपित सबैको पोलिग्राफ टेष्टसमेत गरिने भएको छ। सोका लागि पनि एक टोली रुकुममा प्रस्थान गरेको छ। बिहीबारदेखि आरोपितको पोलिग्राफ टेष्ट गरिने भएको हो। पोलिग्राफले बयानको क्रममा झुटो बोलेको पाइए संकेत दिने र सोही आधारमा अनुसन्धान अघि बढाउन सहयोग मिल्ने प्रहरीको भनाइ छ। घटनाको सत्यतथ्य छानबिनका लागि सरकारद्धारा गठित उच्चस्तरीय समिति रुकुममै छ। गृह मन्त्रालयका सहसचिव जितेन्द्र बस्नेत नेतृत्वको टोलीले सरोकारवालासँग भेटघाट र अनुसन्धान गरिरहेको जनाएको छ। राष्ट्रिय मानव अधिकार आयोगको टोली पनि रुकुममै बसेर घटनाको अनुसन्धान गरिरहेको छ। नेकपा सचिवालय बैठकमा मन्त्री ज्ञवाली, खतिवडा र नेता रावल सहभागी छुवाछुतसम्बन्धी जघन्य घटनाका अपराधीलाई सजाय दिन सरकार सम्झौता गर्दैन : प्रधानमन्त्री विभेद र हिंसाका घटना घटिरहनु गणतन्त्रका लागि चुनौती : परराष्ट्रमन्त्री ज्ञवाली रूकुम घटनामा बोल्यो नेकपा, अपराधीलाई कारबाही र पीडितलाई क्षतिपूर्तिको माग"
एक हजार ४१७ वर्ष पुरानो पनौती जात्रा स्थगित,"कोरोना भाइरस संक्रमणको उच्च जोखिमका कारण ऐतिहासिक नगरी पनौतीमा एक हजार ४१७ वर्षदेखि सञ्चालन हुँदै आएको पनौती जात्रा (ज्या पुन्ही) यस वर्ष स्थगन गरिएको छ । यौनिकता दर्शाउने नेपालकै पुरानो मानिएको यस जात्रा जेष्ठ शुक्ल पूर्णिमाका अवसरमा तीन दिनसम्म सञ्चालन हुँदै आएको थियो । जात्रामा काभ्रेपलाञ्चोकलगायत छिमेकी जिल्ला तथा राजधानीबाट समेत उल्लेख्य सहभागिता रहने भएकाले दर्शनार्थीको आवतजावत तथा भीडभाडले स्वास्थ्य सुरक्षामा गम्भीर असर पर्ने जनाउँदै पनौती नगरपालिकाले यस वर्ष क्षमापूजामात्रै गरिने जनाएको छ । नगरका वरिष्ठ प्रशासकीय अधिकृत इन्द्रप्रसाद अधिकारीले यस वर्षको पनौती जात्रा जेठ पूर्णिमाका दिन क्षमापूजामा मात्रै सीमित हुने बताए । उनले भने, क्षमापूजामा पनि सामाजिक दूरी कायम गरीदिन आग्रह गरेका छौँ । नगरले आगामी वर्ष नियमित एवं भव्यरूपमा जात्रा मनाइनेसमेत सार्वजनिक अपिल गरेको छ । 'जेष्ठ शुक्ल पूर्णिमाको दिन जात्रा नमान्ने र मङ्सिर पूर्णिमाको रात निद्रा नपुयाउनेले कहिल्यै सुख पाउँदैन' भन्ने भनाइमा पनौती जात्रामा सामेल हुनैपर्ने परम्परागत मान्यता रहँदै आएको थियो । त्रयोदशीदेखि पूर्णिमाको रात रहुञ्जेल हिलेजात्रा मनाउँदै आएका थिए स्थानीयवासी । जात्रा सकिएको भोलिपल्टदेखि खेतको काम थाल्ने चलन रहँदै आएको थियो यहाँ । जात्रा सकेर खेतमा रोपाइँ शुरु गर्ने परम्परा पहिल्यैदेखि चलिआएकाले यसलाई हिलेजात्रा अर्थात् ज्याःपुन्ही पनि भनिएको हो । यहाँको जनविश्वासअनुसार जात्रा अविधिभर र चार दिनदेखि पनौतीमा हावाहुरी चल्छ, अनि वर्षा शुरु हुन्छ । प्रत्येक वर्ष यस्तै हुँदै आएको अनुभव पनि छ यहाँका बासिन्दासँग। किंवदन्तीअनुसार परापूर्वकालमा यसै समयमा पनौती पारिपट्टिका ब्रम्हायणी र भद्रकालीको पूजा गर्न जान समस्या परेपछि ललितपुरको बुङ्मतीबाट बासुकी नाग पनौती आएर पुण्यमाताको उर्लंदो बाढीमा पुलजस्तै तेर्सो परी देवतालाई तार्ने काम गरेका थिए । त्यसैको स्मरणमा जात्रा शुरु गरिएको मानिँदै आइएको बताइन्छ । साथै जात्राको मुख्य आकर्षण अर्थात् पूर्णिमाका दिन सबेरै बजारमा भद्रकाली, महादेव र इन्द्रेश्वरका तीनवटा रथको भागदौडसँगै यौन क्रियाकलापमा रुमलाउँदै एकापसमा जुधाउने काम हुन्थ्यो । किंवदन्तीअनुसार भाग्ने र पिछा गर्ने कार्यका रूपमा रथ जुधाइन्छ । धार्मिक विश्लेषणका आधारमा रथ जुधाउने परम्परालाई यौनजन्य प्रस्तुतिका रुपमा लिइन्छ । रथ जुधाउँदा जोश झनै बढ्ने भएकाले युवायुवती रथ जुधाउन तछाडमछाड गर्दथे । रथ जुधाइमा कामोत्तेजक कार्य प्रदर्शन गर्नुपर्ने भएकाले पहिलेपहिले झिसमिसे अगावै रथ जुधाइने गरिएको स्थानीय युवा सौगात बस्नेतले बताए। उनका अनुसार कुनै वर्ष कारणवश जात्रा रोकेमा पनौतीमा ठूलो अनिष्ठ हुने, खडेरीले दुःख दिनेजस्ता आध्यात्मिक विश्वास मनमा पाल्नेले यसअघि जात्रालाई निरन्तरता दिएको विश्वास गरिँदै आइएको छ ।"
स्याङ्जामा एक संक्रमित थपिए,"स्याङ्जा : स्याङ्जामा एक जना कोरोना संक्रमित थपिएका छन्। गण्डकी प्रादेशिक प्रयोगशालाले बिहीवार बिहान सो बारे जानकारी गराएको हो। कालीगण्डकी गाउँपालिकाको क्वारेन्टाइनमा बसेका १८ वर्षका ती पुरुषमा कोरोना संक्रमण देखिएको हो। सोही पालिकाका उनी केही दिनअघि भारतबाट आएका थिए। योसँगै स्याङजामा कोरोना संक्रमितको संख्या १३ पुगेको छ। यसअघि वालिङका ५, गल्याङका २ , चापाकोट ४ र बिरुवाका १ जनामा कोरोना संक्रमण देखिएको थियो। उनीहरु सबैलाई आइसोलेसनमा राखी उपचार भइरहेको छ। ५ जना जिल्ला अस्पताल स्याङ्जामा, ५ जना कालिका सामुदायीक अस्पतालमा र एक महिलालाई पोखराको आइशोलेशनमाराखी उपचार भैरहेको छ।"
भरियाको भारी खोसियो,"गोरखा : भारी बोकेर यताउता लैजानुपर्दा गोरखा बजारका सबैले सम्झिने इमानदार भरियाको नाम हो, गोपी नेपाली। ३९ वर्षका गोपीले २० वर्षदेखि गोरखा बजारमा भारी बोकेर सोझो र इमानी भरियाका रुपमा नाम कमाएका छन्। कोरोना भाइरस भन्ने नयाँ समस्या देखापर्यो। यसले विश्वसँगै नेपाललाई पनि गाँज्यो। यसबाट जोगिन सरकारले लकडाउन गर्यो। यो लम्बिँदै जाँदा ७२ दिन कटिसक्यो तापनि बन्दको बन्द हुँदा चुलो नबल्ने अवस्थामा पुगेको गोपीको चिन्ता छ। हामीजस्तालाई काम नगरी खान एक दिनलाई पो पुग्छ। दुई दिनलाई पो पुग्छ, उनी भन्छन्, सरसापट मागेर पनि एक दिनलाई पो गुजारा चल्छ, दुई दिनलाई पो चल्छ। सधंै त कसरी चल्छ ? लकडाउन सुरु भएको दुई सातापछि सरकारले राहतको चर्चा चलायो। राहत भनेर एकफेर १५ किलो चामल दिएको थियो, उनी भन्छन्, पाँच जनाको परिवारलाई त्यति राहतले साता दिनलाई पुग्यो। अब फेरि बिहानै के खाम, बेलुकै के खाम भइहाल्यो। सिरानचोक गाउँपालिका६ का उनी २० वर्षअघि गोरखा बजार आए। बसपार्कमा गाडीबाट भारी ओह्राल्ने काम गरे। साहुको भारी बोकेर घरघरमा पुर्याए। लकडाउनअघि उनी भारी बोकेर दैनिक ५ सय रुपैयाँभन्दा बढी कमाउँथे। त्यसबाट दुई छोरी, एक छोरा र दम्पती पालिएका थिए। दीर्घ रोगी छोरालाई औषधोपचार गराउँथे। तर, लकडाउनका कारण दुःखमा परेको उनको गुनासो छ। काम खोज्न बाहिर निस्कौं भने पुलिस लाठी ताक्दै आउँछ। फर्किहाल् भन्छ, उनी भन्छन्, हुन त बजारै बन्द छ। निस्किए पनि काम पो के पाउने हो र ? सीमामा अलपत्र नेपाली भोकभोकै, खुल्ला अकाशमा रात काट्न बाध्य भोकले आत्महत्या प्रयास लकडाउनले गाँस छिन्यो, हेरिदिने कोही छैन"

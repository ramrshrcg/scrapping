शीर्षक,विवरण
महँगो इन्टरनेट,"इन्टरनेट विश्व बजारमा सस्तिए पनि नेपाली उपभोक्ता भने महँगो मूल्य तिर्न बाध्य छन्। नियमन निकायको कमजोरीका कारण उपभोक्ता ठगिइरहेका छन्। यो क्षेत्रको सुक्ष्म अध्ययन गरेर समयसापेक्ष मूल्य समायोजन हुनुपर्छ। विश्व बजारमा केही समयअघि एक मेगाबीट इन्टरनेटको प्रतिमहिना ३० अमेरिकी डलरसम्म पर्थ्यो। अहिले यो मूल्य घटेर ६ अमेरिकी डलरमा झरेको छ। तैपनि नेपाली उपभोक्ताले पहिलेकै मूल्यमा इन्टरनेट चलाइरहेका छन्। कोभिड १९ को संक्रमण त्रासका कारण लकडाउन भएसँगै नेपाली बजारमा इन्टरनेट प्रयोगकर्ता बढिरहेको छ। लकडाउनले गर्दा स्कुल तथा कलेजले अनलाइनबाट पढाउन थालेका छन्। कर्मचारीले घरबाटै कार्यालयको काम गरिरहेका छन्। सरकारी तथा गैरसरकारी संस्थाहरूले समेत ठूला बैठक र निर्णय अनलाइनबाटै गरिरहेका छन्। यसले इनटरनेटको महत्तव र उपयोगिता विगतको तुलनामा निकै बढेको पुष्टि हुन्छ। यसको बजार र गुणस्तर प्रणाली भने पुरानै पाराको छ। शुल्कबारे मात्र होइन हामीले चलाइरहेको इन्टरनेटको गुणस्तरको विषयमा पनि समीक्षा हुनुपर्छ। मुलुकमा कुल जनसंख्याको ७३ प्रतिशतमा इन्टरनेट पहुँच छ। यस्ता प्रयोगकर्तामध्ये तार जोडेर इन्टरनेट प्रयोग गर्नेको संख्या १६ प्रतिशत छ। बाँकी सबै मोबाइलबाट इन्टरनेट चलाउनेहरू छन्। जे भए पनि दुईतिहाइ जनसंख्यासँग प्रत्यक्ष जोडिएको यस क्षेत्रलाई राज्यले कम प्राथमिकतामा राख्नुहुन्न। इन्टरनेट सेवाप्रदायकले ग्राहकलाई एमबीपीएसमा गणना गरेर इन्टरनेट सेवा दिइरहेका हुन्छन्। उनीहरूले ब्यान्डवीथ (नेटवर्क) सेवा प्रदायकसँग इन्टरनेट खरिद गर्छन्। ब्यान्डवीथ सेवा प्रदायकले भारत, चीनलगायत मुलुकका ठूला कम्पनीसँग सेवा खरिद गर्छन्। नेपाली बजारमा विशेषगरी भारतका एयरटेल र टाटा कम्पनीबाट ब्यान्डवीथ किन्ने गरिएको छ। नेपालमा १ सय २५ वटा इन्टरनेट सेवाप्रदायक संस्था छन्। ब्यान्डवीथ नेटवर्क सेवाप्रदायक १६ वटा छन्। इन्टरनेट सेवाको गुणस्तर र शुल्कको प्रसंग आउँदा राज्यले अनावश्यक कर थोपरेको कारण शुल्क महँगो भएको गुनासो सेवाप्रदायकबाट सुनिन्छ। तर राज्यले कर थुपार्यो भन्दैमा उपभोक्ताबाट शुल्क असुल्नु गलत हो। यो परिपाटीले लाखौं ग्राहकलाई पिरोलेको छ। कम्पनीहरूले उपभोक्तालाई सर्वसुलभ मूल्यमा सेवाप्रवाह गरेर राज्यसँग शुल्क छुटको सौदावाजी गर्नुपर्छ। यसो गर्दा उनीहरूको गुनासोमा उपभोक्ताबाट पनि सहानुभूति आउन सक्छन्। यति मात्र होइन, हरेक ग्राहकको घरमा इन्टरनेट सेवाप्रदायकले जोडिदिने गरेको निश्चित एमबीपीएस बराबरको इन्टरनेट जडान गरिएको छ कि छैन भन्ने विषयमा पनि गुनासा सुनिन्छ। पटकपटक इनटरनेट सेवा काटिनु, इन्टरनेटको सिग्नल आए पनि प्रभावकारी रूपमा काम नगर्नु जस्ता समस्या पनि उपभोक्ताले भोगिरहेका छन्। यसको अनुगमन गर्ने सरकारी निकाय नेपाल दूरसञ्चार प्राधिकरण यो समस्याप्रति सचेत छैन। यसमा दरो अनुगमन संयन्त्र बन्नुपर्छ। इन्टरनेटको क्षमता विकास र शुल्क सस्तो नहुनुमा सरकार पनि दोषी छ। केही वर्षयताका अधिकांश नीति तथा कार्यक्रममा सरकारी सेवालाई सूचना प्रविधिमा जोड्ने, हरेक नागरिकको पहुँच सूचना प्रविधिमा पुर्याउनेलगायतका कार्यक्रम समावेश भएको पाइन्छ। कार्यक्रम कार्यान्वयनका लागि जुटाउनुपर्ने पूर्वाधारको विकासमा भने चासो दिएको देखिँदैन। कार्यान्वयन नहुने नीतिको कुनै अर्थ छैन। लकडाउनको समयमा इन्टरनेटको महत्तव बढेकाले छलफललाई पनि घनीभूत बनाउने तर लकडाउन घट्नेबित्तिकै बिर्सने गर्नुहुँदैन। यो क्षेत्रमा देखिएका समस्या समाधानका लागि सरकारले सरोकारवालाका सुझावलाई पनि मनन गर्नुपर्छ। एकपक्षीय रूपमा आएको नीति तथा कार्यक्रम कार्यान्वयन गराउन कठिन हुन्छ। इन्टरनेट सेवाप्रदायकका पनि समस्या हुनसक्छ। उनीहरूमाथि राज्यले लगाएको करको दायरलाई घटाउन सकिन्छ कि भन्ने विषयमा अध्ययन र छलफल गर्नुपर्छ। अबको विश्व सूचना र प्रविधिको जगमै उभिने हो। विदेशतिरका राम्रा अभ्यासलाई यो क्षेत्रमा पनि लागू गर्नुपर्छ। मुख्य कुरा यसमा राज्यको लगानी बढ्नुपर्छ।"
सिन्धुपाल्चोकमा बाढी बितन्डा (फोटोभिडियो),काठमाडौं : बिहीबार बिहानका राति भोटेकोसी नदीमा आएको बाढीले सिन्धुपाल्चोकमा ठूलो क्षति पुर्याएको छ । जिल्ला प्रशासन कार्यालय सिन्धुपाल्चोकका अनुसार बाह्रबिसे नगरपालिका५ जम्बु र भोटेकोशी गाउँपालिका५ लाम्बोटेमा बाढी र पहिरोले ठूलो क्षति पुर्याएको हो । बाह्रबिसे नगरपालिका५ मा पहिरोले ११ घर बगाएको छ । जहाँ १४ जना हराइरहेका छन् । दुई जनाको शव भेटिएको छ भने तीन जना घाइतेको उद्धार भएको छ । उता भोटेकोशी गाउँपालिका५ लाम्बोटेमा २ वटा घर बजाएको छ । जहाँ चारजना बेपत्ता छन् भने दुई जना घाइते छन् । बाढीले अरनिको राजमार्गको पुलसमेत बगाएको छ। थाकसेलमा पनि बाढीले बस्ती बगाएको छ । सोतागंमा पनि पहिरो गएको छ। बाढीले मध्ये भोटेकोशी जलविद्युत आयोजनाको स्टोर पनि बगाएको छ।
"पेट्रोलियम पाइपलाइन निर्माण, दोस्रो चरणको काम सुरु हुँदै","काठमाडौं : नेपाल आयल निगमले पेट्रोलियम पाइपलाइन दोस्रो चरणको भौतिक पूर्वाधार निर्माणको काम सुरु गर्ने भएको छ। निर्धारित समयअनुसार यही असारमा सम्पन्न हुनुपर्नेमा काम ढिलो गरी सुरु हुन लागेको हो। दोस्रो चरणको भौतिक पूर्वाधार सम्पन्न नहुँदा पाइपलाइनबाट डिजेल मात्र आयात हुने गरेको छ। निगमले मुख्य गरी पाइपलाइनबाट पेट्रोल आयात गर्ने गरी भौतिक पूर्वाधार निर्माण अघि बढाउन लागेको छ। निगमका कार्यकारी निर्देशक सुरेन्द्र पौडेलले दोस्रो चरणअन्तर्गत पेट्रोल भण्डारण गर्ने ट्यांकी, अत्याधुनिक प्रविधिमा आधारित अग्नि नियन्त्रण प्रणाली र २४ वटा ट्यांकरमा एकै पटक इन्धन लोड अनलोड गर्न मिल्ने नयाँ स्टेसन निर्माण गर्न लागिएको जानकारी दिए। इण्डियन आयल कर्पोेरेसन (आईओसी) सँग सहकार्य गरी दोस्रो चरणको भौतिक निर्माण खर्च अध्ययन र विस्तृत डिजाइन सुरु भएको छ, कार्यकारी निर्देशक पौडेलले भने, लागत खर्च र डिजाइनको काम सके लगत्तै दोस्रो चरणको काम सुरु गर्छौं। पाइपलाइन सञ्चालनमा आए पनि पेट्रोल भण्डारण गर्ने ट्यांकी निर्माण नभएका कारण पाइपलाइनबाट पेट्रोल आयात गर्न नसकिएको दोस्रो चरणको परियोजना प्रबन्धक भरत रेग्मीले जानकारी दिए। उनका अनुसार पाइपलाइनबाट पेट्रोल ल्याउन ४१४१ लाख (कुल ८ हजार २ सय किलोलिटर) क्षमताका दुईवटा ट्यांकी निर्माण हुनेछन्। द्विपक्षीय सम्झौताअनुसार यी ट्यांकी एउटा आईओसी र अको निगमको खर्चमा निर्माण हुनेछन्। करिब १५ लाख लिटर क्षमताको अर्को इन्टरफेस प्रडक्ट राख्ने ट्यांकी पनि निर्माण गरिनेछ। हामीसँग पेट्रोल भण्डार गरेर राख्ने ठूलो क्षमताको ट्यांकी नहुँदा पाइपलाइनबाट पेट्रोल आयात गर्न नसकिएको हो, रेग्मीले भने,यो ट्यांकी निर्माणपछि पेट्रोल ल्याउन सहज हुनेछ। यसबाहेक अन्तर्राष्ट्रिय मापदण्डअनुसार ३२ वटा प्यारामिटरमा इन्धनको गुणस्तर परीक्षण हुने गरी अत्याधुनिक प्रयोगशाला निर्माण गर्न लागिएको छ। हाल यस्तो प्रयोगशाला स्वदेशमा नहुँदा निगमले इन्धनसम्बन्धी सम्पूर्ण परीक्षण भारतको आईओसीको प्रयोगशालाबाट गराउँदै आएको छ। निगमले २४ वटा ट्यांकरमा एकै पटक नयाँ प्रविधिमार्फत इन्धन लोड अनलोड गर्ने स्टेसन पनि अमलेखगञ्जस्थित क्षेत्रीय डिपोमा निर्माण गर्ने तयारी गरेको छ। हाल यस्तो स्टेसन भए पनि पुरानो प्रविधिमा आधारित छ। यस्तै ३० लाख लिटर क्षमताको अत्याधुनिक अग्नि नियन्त्रण प्रणाली पनि सोही डिपोमा निर्माण गरिने रेग्मीको भनाइ छ। अग्नि नियन्त्रण प्रणाली र अमलेखगञ्ज डिपोभित्र आवश्यक सम्पूर्ण आन्तरिक पाइपलाइन ओछ्याउने काम आईओसीले आफ्नो खर्चमा गर्नेछ। निगमले प्रयोगशाला, एक थान ट्यांकी र लोड अनलोड स्टेसन निर्माण गर्न आफैले खर्च गर्नुपर्नेछ। ५ वर्षअघि यस्ता पूर्वाधार निर्माणका लागि करिब ७५ करोड लाग्ने अनुमान गरिए पनि ढिलाइका कारण लागत खर्च बढ्न सक्ने निगमले जनाएको छ। क्षेत्रीय डिपो अमलेखगञ्जमा हाल पाइपलाइनलबाट डिजेल ल्याएर भण्डारण गर्न ४३४३ लाख लिटर क्षमताको दुईवटा, ४५४५ लाख लिटर क्षमताका दुईवटा र ७ लाख ६० हजार लिटर क्षमताका पाँचवटा ट्यांकी छन्। यसबाहेक उक्त डिपोमा २० लाख लिटर क्षमताको पेट्रोल भण्डारण गर्न मिल्ने एक ट्यांकी छ। पाइपलाइनबाट २ लाख ९४ हजार लिटर प्रतिघण्टा इन्धन ल्याउने क्षमता भए पनि हाल २ लाख ४० हजार लिटरको क्षमतामा डिजेल ल्याउने काम भइरहेको छ। दक्षिण एसियाकै पहिलो क्रस बोर्डर पेट्रोलियम पाइपलाइन मोतिहारीअमलेखगञ्ज गत भदौ २४ गतेदेखि सञ्चालनमा आएको हो। पहिलो चरणमा ओछ्याइएको पाइपलाइनमा आईओसीले २ अर्ब ७५ करोड भारतीय रुपैयाँ लगानी गरेको थियो। प्रधानमन्त्री केपी ओली र भारतका प्रधानमन्त्री नरेन्द्र मोदीले हाइटेक प्रविधिमार्फत संयुक्त रुपमा पाइपलाइन सञ्चालनमा आएको सुरुगरेका थिए। राष्ट्रिय गौरवको आयोजनामध्ये निर्धारित समयभन्दा पहिले सम्पन्न भएको यो पाइपलाइन पहिलो थियो। निर्माण सुरु भएको ३० महिना भित्र सम्पन्न गर्नुपर्ने सम्झौता भए पनि निर्धारित समयभन्दा १५ महिना अगाडि सम्पन्न भएको थियो। यो आयोजनाको सम्झौतापत्रमा २०७३ भदौ ७ गते तत्कालीन वाणिज्य तथा आपूर्तिमन्त्री सुनिलबहादुर थापा र भारतीय समकक्षी धमेन्द्र प्रधानले हस्ताक्षर गरेका थिए।"
संवैधानिक नियुक्ति अड्केको अड्क्यै,"काठमाडौं : ० अख्तियारका तत्कालीन प्रमुख आयुक्त दीप बस्न्यात २०७४ माघ २९ गते अवकाश भए। घुस खाएको आरोप लागेपछि अर्का आयुक्त राजनारायण पाठकले २०७५ फागुन ३ मा राजीनामा दिए । नेपाल इन्जिनियरिङ कलेजको विवाद मिलाइदिने भन्दै ७८ लाख रुपैयाँ घुस लिएको आरोप पाठकलाई लागेको छ। बस्न्यातविरुद्ध ललिता निवास जग्गा प्रकरण र पाठकविरुद्ध घुस काण्डलाई विशेष अदालतमा मुद्दा चलिरहेको छ। अख्तियारमा प्रमुख आयुक्त र चार आयुक्त रहने संवैधानिक व्यवस्था छ। हाल प्रमुख आयुक्त नवीनकुमार घिमिरे, आयुक्तहरू डा गणेशप्रसाद जोशी र डा सावित्रा गुरुङ थापा मात्रै कार्यरत छन्। दुई आयुक्तको पद लामो समयदेखि रिक्त छ। ० निर्वाचन आयोगमा दुर्ई आयुक्त पद १५ महिनादेखि रिक्त छन्। ईला शर्मा र सुधीरकुमार शाहको अवकाशपछि नयाँ नियुक्ति नभएको हो। शर्मा २०७५ चैत ११ मा र शाह २०७५ चैत २८ मा पदमुक्त भएका थिए। ० लोकसेवा आयोगमा एक सदस्य रिक्त छ। गोविन्दप्रसाद कुसुमको अवकाशपछि उनको ठाउँमा नियुक्ति गरिएको छैन। अन्य संवैधानिक निकायमा पाँच जना रहने व्यवस्था भए पनि लोकसेवामा अध्यक्षसहित सात सदस्य रहन्छन्। ००० यी तथ्यसहित १३ संवैधानिक आयोगमध्ये ११ वटामा ४० पद रिक्त छन्। संवैधानिक परिषद्मा एकमत नहुँदा लामो समयदेखि नियुक्ति हुन नसकेको हो। प्रधानमन्त्री केपी शर्मा ओलीले यस विषयमा प्रमुख प्रतिपक्षी दलका नेता शेरबहादुर देउवासँग परामर्शसमेत गरेका छन्। तापनि, नियुक्ति अड्किएको अड्किएकै छ। सरकारले नियुक्तिको प्रावधानलाई सहज बनाउन भन्दै अध्यादेशसमेत ल्यायो। अध्यादेशमा गणपूरक संख्या घटाई परिषद्का अध्यक्षसहित ६ सदस्यमध्ये बहुमतको उपस्थितिमा बैठक बसेर नियुक्तिलगायत निर्णय गर्न सक्ने प्रावधान राखियो। तर, त्यसको विरोध भएपछि सरकारले अध्यादेशै फिर्ता लिनुपर्यो। अख्तियार सबैभन्दा आकर्षणको केन्द्र रहँदै आएको छ। भागबन्डा नमिलेका कारण अख्तियारमा नियुक्ति हुन सकेको छैन। प्रधानमन्त्री ओली र कांग्रेस सभापति देउवाबीच यहींनेर विवाद देखिएको छ। प्रधानमन्त्री ओली पूर्वगृहसचिव प्रेमकुमार राईलाई आयुक्त बनाएर प्रमुख आयुक्त बनाउन लागिपरेका छन्। सभापति देउवाले जयबहादुर चन्दलाई आयुक्त बनाउन दबाब दिइरहेका छन्। प्रमुख आयुक्त घिमिरेको पदावधि यही असोजमा सकिँदै छ। परिषद् बैठकमा ओली र देउवाबीच विवाद रहँदै आएको छ। अन्य नेता पनि अख्तियारमा आफूनिकट व्यक्ति पठाउन लागिपरेका छन्। परिषद्मा प्रधानमन्त्री अध्यक्ष, प्रधानन्यायाधीश, सभामुख राष्ट्रियसभा अध्यक्ष, विपक्षी दलका नेता र उपसभामुख सदस्य रहन्छन्। प्रधानमन्त्री र विपक्षी दलका नेता पुनः परामर्शमा जुटेका छन्। ओलीदेउवा भेटमा संवैधानिक निकायमा नियुक्तिका विषयमा छलफल भएको विषय कांग्रेस नेता डा मीनेन्द्र रिजालले सार्वजनिक गरेका थिए। महालेखापरीक्षक, लोकसेवा आयोगका अध्यक्ष र चार सदस्य, अख्तियारमा प्रमुख आयुक्त र चार आयुक्त, मानवअधिकार आयोगका अध्यक्ष र चार सदस्य, निर्वाचन आयोगका प्रमुख आयुक्त र चार आयुक्त संवैधानिक परिषद्को सिफारिसमा राष्ट्रपतिले नियुक्त गर्ने संवैधानिक व्यवस्था छ। महालेखापरीक्षक र मानवअधिकार आयोगमा मात्रै पूर्ण पदाधिकारी छन्। संवैधानिक आयोगकै रूपमा रहेका राष्ट्रिय महिला आयोग र राष्ट्रिय दलित आयोगको अवस्था त झनै दयनीय छ। २०५८ सालमा स्थापित यी आयोगमा एक जना पनि पदाधिकारी छैनन्। आयोगमा एकएक अध्यक्ष र चारचार सदस्य रहने व्यवस्था छ। दुई निकायमा १० पद नै रिक्त छन्। यी प्रमुख संवैधानिक आयोगका साथै २०७२ मा जारी नयाँ संविधानले थप ६ आयोगको व्यवस्था गरेको छ। राष्ट्रिय प्राकृतिक स्रोत तथा वित्त आयोग, राष्ट्रिय समावेशी आयोग, आदिवासी जनजाति आयोग, मुस्लिम आयोग, मधेसी आयोग र थारू आयोग छन्। यी आयोगमा एकएक अध्यक्ष र चारचार सदस्य रहने व्यवस्था छ। आदिवासी जनजाति आयोग संविधान जारी भएदेखि नै गठन हुन सकेको छैन। एक अध्यक्ष र चार सदस्य सबै पद रिक्त छन्। राष्ट्रिय प्राकृतिक स्रोत तथा वित्त आयोगमा अध्यक्ष बालानन्द पौडेल मात्र छन्। बाँकी चार पदमा नियुक्ति भएको छैन। मुस्लिम आयोगका अध्यक्षमा सलिम मियाँ अन्सारी नियुक्त भएका छन्। चार सदस्यमा नियुक्ति बाँकी छ। राष्ट्रिय समावेशी आयोग अध्यक्षमा शान्तराज सुवेदी र सदस्यमा विष्णुमाया ओझा नियुक्त भएका थिए। अध्यक्ष सुवेदीले राजीनामा दिइसकेका छन्। यो आयोगमा अध्यक्ष र तीन सदस्य पद रिक्त छन्।थारू र मधेसी आयोगमा एकएक जना अध्यक्ष मात्र छन्। बाँकी चारचार सदस्य पद रिक्त छन्। थारू आयोगका अध्यक्षमा विष्णुप्रसाद चौधरी र मधेसी आयोगका अध्यक्ष मात्रै विजयकुमार दत्त नियुक्त भएका छन्। सबै संवैधानिक आयोगका पदाधिकारीको पदावधि नियुक्ति भएको मितिले ६ वर्षको हुने व्यवस्था छ। उमेर हद ६५ वर्ष तोकिएको छ। ००० राजनीतिक भागबन्डा गर्नु हुँदैन सूर्यनाथ उपाध्याय, पूर्वप्रमुख आयुक्त, अख्तियार दुरुपयोग अनुसन्धान आयोग लामो समयदेखि अख्तियारमा दुई आयुक्त पद रिक्त छन्। पाँच जना हुनुपर्ने तीन जना मात्रै छन्। विपक्षी दलको नेतासमेतको सहमतिमा चाँडो नियुक्ति गर्नुपर्छ। अहिले जुन व्यक्ति नियुक्त हुन्छन्, तिनै व्यक्ति सम्भवतः केही समयपछि प्रमुख आयुक्त नियुक्त हुन्छन्। लामो समयदेखि आयुक्त नियुक्त नहुँदा अख्तियारप्रतिको विश्वास घट्दै जान्छ। जनशक्तिबिना काम गर्न पनि अप्ठ्यारो हुन्छ। राम्रो मान्छे नियुक्त हुनुपर्छ। अख्तियारलगायत संवैधानिक निकायको नियुक्ति राजनीतिक भागबन्डाका आधारमा गरिनु हुँदैन। व्यक्तिका क्षमता, नैतिकता, साहसको मूल्यांकनका आधारमा गर्नुपर्छ। उसले कहाँ, कसरी, कुन अवस्थामा, कोसँग के काम गर्यो, के प्राप्ति भयो, के विवाद बन्यो, जसमा उसको के भूमिका थियो वा थिएन। उसका पढाइदेखि काम गर्दासम्मका इतिहास के थियो भन्ने यावत् कुराको प्रोफाइलको उचित मूल्यांकन हुन आवश्यक छ। यस्तो मूल्यांकनमा सार्वजनिक पदमा बसेका व्यक्तिका हकमा आम सार्वजनिक अवधारणा पनि महत्वपूर्ण हुन्छन्। यो लुकाएर पनि लुक्दैन। यी कुरालाई पृष्ठभूमिमा राखेरै क्लिन व्यक्तिको चयन हुन आवश्यक छ। आयुक्तमा एक जना कानुनी क्षेत्रको हुनु पर्छ।"
"ओलीप्रचण्डको 'वान टु वान"" झनै कुरा बिग्रियो","काठमाडौं : नेकपा अध्यक्षद्वयबीच चार दिनयता जारी छलफल बुधबार आएर झनै बिग्रिएको छ। प्रधानमन्त्री केपी शर्मा ओली र अर्का अध्यक्ष पुष्पकमल दाहालबीच अब बिहीबार छलफल हुन्छहुन्न भन्ने टुंगो पनि छैन। आइतबार आरोपप्रत्यारोप चल्यो। सोमबार प्रधानमन्त्री ओली र मंगलबार अध्यक्ष दाहालले आफ्ना कुरा खुलस्त राखे। सहमतिको उपाय खोज्न बुधबार साँझ दुई घण्टा प्रधानमन्त्री निवास बालुवाटारमा बैठक बसेको थियो। बुधबारको छलफल झन् बिग्रियो। प्रधानमन्त्री ओली र अध्यक्ष प्रचण्ड (दाहाल) दुवै जना आआफ्नै अडानमै रहनुभयो, नेकपा सचिवालयका एक सदस्यले भने, त्यसपछि प्रधानमन्त्रीले पार्टी बैठक राखेर बहुमतबाट निर्णय गर्नुहोस् न किन पछि हटिरहनुभएको छ भन्नुभएछ। फेरि चर्काचर्की भएर उहाँहरू उठनुभएछ।दाहालले बुधबार प्रधानमन्त्री र पार्टी अध्यक्षमध्ये एक पद छोड्न ओलीसमक्ष माग गरे। तर, ओलीले पार्टीका नेताहरूले भनेकै आधारमा आफूले दुवै पद नछोड्ने अडान लिए। तपाईंले केही पनि छोड्दिनँ भनेर कहाँ छुट पाउनुहुन्छ, एउटा पद स्वेच्छाले त्याग्नुस्, दुवै त्याग्नुपर्छ भनेका छैनौं। प्रधानमन्त्री पद त्याग्नुस्। सहमतिमा निकास दिनुहोस्, दाहालले छलफलमा ओलीलाई भनेको उद्धृत गर्दै ती सचिवालय सदस्यले भने, प्रधानमन्त्रीले पनि पार्टी बैठक राखेरै बहुमतको निर्णय गरेर देखाउन चुनौती दिनुभएछ। त्यसपछि हिजोअस्ति बनेको छलफलको वातावरण झन् बिथोलिएछ। ओलीले २०७६ मंसिर ४ कै सहमतिभन्दा अगाडि जान नसकिने बटमलाइन दाहाललाई सुनाए। त्यसबेला नेकपा सचिवालयमा दाहाललाई दल (पार्टी) र ओलीलाई पाँच वर्ष प्रधानमन्त्री चलाउन दिने गरी दुई अध्यक्षको कार्यविभाजनमा सहमति बनेको थियो। तपाईंहरूको बटमलाइन दुईमध्ये एक पद बनाउन खोज्नुभएको हो भने मेरो पनि बटमलाइन एउटै छ। त्यो भनेको मंसिर ४ कै सहमतिको थप व्याख्या आवश्यक भए गरेर जाने, त्यसभन्दा अगाडि धेरै बढ्न अहिले सकिँदैन। सहमति खोज्ने हो भने यसमै आउनुस्, होइन भने थप केही कुरा छैन, ओलीले दाहालसँग बुधबार भने। उनले महाधिवेशनपछि आफू नेतृत्वमा नआउने, अर्काे चुनावपछि प्रधानमन्त्री बन्ने रहर पनि नगर्ने भन्दै अहिले जस्तो गरी कार्यविभाजन भएको छ दुई अध्यक्षबीच उसरी जान दाहालसँग आग्रह गरेको पनि ती नेताले बताए। अहिले केही पनि हुँदैन। जसो छ उसैगरी जाऔं। महाधिवेशनपछि तपाईं (दाहाल) हुनुहोला नि अध्यक्ष। अर्काे चुनावपछि बन्नुहोला नि प्रधानमन्त्री, दाहालसँग ओलीले व्यक्त गरेको भनाइ उद्धृत गर्दै छलफलको ब्रिफिङ सुनेका एक सचिवालय सदस्यले भने। त्यसपछि भने दुई नेताबीच चर्काचर्की परेको थियो। दुवै जना अडानमा टसमस नभएपछि प्रधानमन्त्रीले दाहालसँग भने, तपाईंहरू स्थायी समितिमा बहुमत भएको मान्छे, बैठक राख्नुहोस्, म छोड्नेवाला छैन। दाहालले ओलीलाई भने, तपाईंले के गर्न खोज्नुभएको ? मिल्ने कुनै बिन्दुमा लचक हुने कुरै गर्नुहुन्न ? पार्टी एकता गर्न मन छैन तपाईंलाई ? ओलीले पनि दाहाललाई भने, के गर्न खोजेको भन्ने त देखिहाल्नुभएको छ नि ! पार्टी एकता भए त हुन्छ नि तर हुँदैन भने के गर्ने ? दाहालले प्रधानमन्त्रीको पक्षमा देशभर भइरहेको प्रदर्शनप्रति आपत्ति जनाएका थिए। सडकमा आफ्ना मान्छे उतार्ने र पार्टी नेताहरूविरुद्ध नाराबाजी गर्ने काम भइरहेको भन्दै दाहालले त्यस्तो नाराबाजी र प्रदर्शन रोक्न ओलीसमक्ष आग्रह गरेका थिए। दाहालले भने, देशभर प्रदर्शन गर्न लगाएर तपाईंले के गर्न खोज्नुभएको ? यो राम्रो भएन। जवाफमा ओलीले भने, दुईतिहाइ झन्डै जनमत भएको प्रधानमन्त्री, राष्ट्रवादी प्रधानमन्त्रीलाई जबरजस्ती फाल्न खोजेपछि प्रदर्शन हुनु स्वाभाविक हो। प्रदर्शन हुन्छ, जनताले स्वाभाविक रूपमा जुलुस निकाल्छन्।यसरी बुधबारको बैठक बिनानिष्कर्ष टुंगियो। १८ असारयता स्थायी समिति बैठक मिति तोक्दै शुक्रबार (असार २६ सम्म) सारेर दुई नेता सहमति खोज्न छलफलमा बसेका थिए। छलफलको वातावरण झनै बिग्रिएपछि बिहीबार थप छलफल हुनेनहुने टुंगो छैन। दाहालका प्रेस सल्लाहकार विष्णु सापकोटा (जुगल)ले नेताहरूका अडान यथावत् रहेको बताए। बिहीबार छलफल हुनेनहुनेसम्म टुंगो लागेको छैन, उनले भने। १० असारदेखि जारी स्थायी समिति बैठकमा प्रधानमन्त्री ओलीले लिम्पियाधुरासम्मको नक्सा सार्वजनिक गरेपछि आफूलाई सरकारबाट हटाउन भारत लागेको र त्यसका लागि नेपालका नेताहरू पनि सक्रिय रहेको आरोप १४ असारमा लगाएका थिए। त्यसपछि दाहाल र वरिष्ठ नेता माधवकुमार नेपाललगायत आक्रोशित बनेका थिए। उनीहरूले १६ असारको बैठकमा ओलीबाट अब पार्टी पनि नचल्ने, सरकारको नेतृत्व पनि गर्न नसक्ने भन्दै दुवै पदबाट राजीनामा दिन माग गरेका थिए। दुई दिन ओलीको अभिव्यक्ति र निर्वाचन आयोगमा नेकपा एमाले नामक दल दर्ताका लागि परेको आवेदनमा केन्द्रित छलफल हुँदै गर्दा १८ असारमा सरकारले संसद्को जारी अधिवेशन अन्त्यको निर्णय लिएको थियो। त्यसपछि ओली र दाहाल नेपाल पक्षबीचको सम्बन्धमा थप तिक्तता आएको थियो। त्यसयता चार पटक स्थायी समितिको मिति सार्दै सहमतिको खोजीका लागि दुई अध्यक्षको तहमा, दोस्रो पुस्ताका नेताहरूको तहमा अनेक वार्ता भए पनि सहमति जुटन सकेको थिएन। आइतबारयता लगातार ओली र दाहालले बालुवाटारमा नियमित दुई घण्टा छलफल गर्दै आएका थिए। उहाँहरू (ओली र दाहाल)बीच छलफल भए पनि कुरा मिलेको छैन। बुधबारको छलफल पनि निकास दिने खालको भएन, प्रवक्ता नारायणकाजी श्रेष्ठले अन्नपूर्णसँग भने, अर्को बैठकको पनि टुंगो लागेको छैन। ओलीले दाहालसँगको भेटपछि राष्ट्रपति विद्यादेवी भण्डारीसँग भेटवार्ता गरेका छन्। नियमित भेटघाट भएको प्रधानमन्त्रीको निजी सचिवालयले जनाएको छ। छलफल सकारात्मक नदेखिएपछि अब बैठक धेरै रोकिनराख्न दाहालनेपाल पक्षलाई आफ्नै समूहका नेताले दबाब बढाउन थालेका छन्।"
आत्महत्या बढ्दो,"इटहरी : इटहरीका ४५ वर्षीय रमेश दाहाल झन्डै डेढ वर्षअघि झुन्डिएको अवस्थामा फेला परे। उनी इटहरीस्थित घरभन्दा केही परको डेरामा मृत फेला परेका थिए। उनले पैसा दिनुपर्ने केही मानिसहरूलाई बैंक अगाडि आउनु भनेर खबर गरेका थिए। मानिसहरू पैसा लिन बैंक पुग्दा नपुग्दै दाहालले आत्महत्या गरिसकेका थिए। आर्थिक तनावका कारण उनले आत्महत्या गरेको अनुमान गरिएको छ। आत्महत्यापछि उनलाई पैसा दिएको भन्दै केही मानिसहरू अगाडि आए। सबैको पैसा जोड्दा डेढ करोडभदा बढी रकम देखियो। तर त्यतिका पैसा उनले कहाँ, केमा लगानी गरे वा कसलाई दिए अहिलेसम्म थाहा हुन सकेको छैन। इटहरीका ३० वर्षीय जीवन खनाल धरानस्थित एक होटलमा मृत भेटिए। भेन्टिलेसनमा तन्नाको पासो लगाएको अवस्थामा उनलाई देखेपछि नजिकका साथी नै अचम्ममा परे। दुई दिनअघि मात्र भेट भएको थियो, इटहरीका जीबी गजलले भने, त्यस्तो तनाव केही देखिँदैनथ्यो, हाँसेर बोल्ने मान्छे। आत्महत्या भनिए पनि शंकास्पद रहेको उनले बताए। खनाल जग्गा कारोबार गर्थे। उनले विभिन्न व्यक्तिसँग गरी तीन करोड रुपैयाँ लिएको अनुमान गरिएको छ। तर उक्त रकम उनले कहाँ, के गरे भन्ने खुलिसकेको छैन। यी दुई प्रतिनिधि पात्र मात्र हुन्। हेर्दा सरल जीवनयापन गर्ने तर भित्रभित्रै परिवारलाई समेत थाहै नदिई ठूलो आर्थिक कारोबार गर्नेमा आत्महत्याको नौलो प्रवृित्त देखिएको छ। जसको एउटै निर्णयले परिवारलाई त प्रत्यक्ष प्रभावित पारेको छ नै, उनीहरूलाई लगानी गर्ने अरू कयौं परिवारसमेत समस्यामा छन्। आर्थिक लेनदेनका कारण आत्महत्या गर्नेको सख्या यो वर्ष प्रदेश १ मा दोब्बर छ। १ नं प्रदेश प्रहरी कार्यालयले दिएको तथ्यांकअनुसार गत आर्थिक वर्षमा ४८ जनाले आत्महत्या गरेकोमा यो वर्ष १ सय ४ जनाले आत्महत्या गरे। यो आर्थिक वर्षमा सुनसरी जिल्लामै पनि घरायसी विवाद र मानसिक तनावका कारण आत्महत्या गर्नेको संख्या झन्डै २९ प्रतिशतले बढेको छ। गतवर्ष ८० जनाले आत्महत्या गरेकोमा यो वर्षको असार १५ गतेसम्ममा ९७ जनाले घरायसी विवाद र मानसिक तनावको कारण आत्महत्या गरेको सुनसरी प्रहरीले जानकारी दिएको छ। प्रेममा इगोको असर आर्थिक मात्र होइन, सुनसरीमा प्रेममा हुने असफलतासमेत आत्महत्याको अर्को प्रमुख कारकको रूपमा छ। गत माघमा १० वर्ष लामो प्रेमसम्बन्ध रहेकी युवतीको अर्कैसँग विवाह हुने भएपछि सप्तकोसीमा हाम फालेर इटहरीका राजेश बानियाँले आत्महत्या गरे। युवतीको फूलमालाको फोटो फेसबुकमा पोस्ट गरेलगत्तै उनले सप्तकोसीको पुलबाट हामफालेका थिए। पुस महिनामा इटहरीकै एक किशोरीले प्रेम सम्बन्धमा तनाव आएपछि आत्महत्या गरिन्। आत्महत्याअघि फेसबुकमा लेखिन्, तिमीसँग मिलेर संसार सजाउने दुनियाँ जित्ने मन थियो। तर तिमीले अर्कैसँग मिलेर मलाई नै हरायौ। यी त भए थाहा दिएर आत्महत्या गर्नेहरू। कतिपय किशोरकिशोरी र बालबालिका भने कारण थाहै नदिई आत्महत्याको बाटो रोजेका छन्। जुन कारण आत्महत्या पछि अनुसन्धानको क्रममा खुल्ने गरेको छ। गत आर्थिक वर्षमा १५ जनाले प्रेममा धोका पाएपछि आत्महत्या गरेका थिए भने यो आर्थिक वर्षमा १६ जनाले प्रेमकै कारण ज्यान गुमाएका छन्। प्रेमका कारण किशोरावस्थामै आत्महत्या गर्ने प्रवृत्ति बढ्दो छ। गत आर्थिक वर्षमा १४ जना बालबालिकाले आत्महत्या गरेकोमा यो आर्थिक वर्षमा १६ जना बालबालिकाले आत्महत्या गरीसकेका छन्। प्रेमसम्बन्धमा तनाव उत्पन्न भएपछि युवा युवतीले आत्महत्याको बाटो लिने गरेको समाजशास्त्री प्राध्यापक अर्जुन उप्रेती बताउँछन्। प्रेममा पाएको धोकालाई लिएर इगो राख्ने प्रवृित्तले मृत्युको मुखसम्म पुर्याउने गरेको उनको भनाइ छ। यो देखासिकीमा रूपान्तरण हुँदै छ, उनी भन्छन्। साइकोलोजिकल अटप्सीको आवश्यकता मानसिक, सामाजिक रूपमा उपेक्षित अनुभव गर्नेहरूले आत्महत्याको बाटो रोज्ने गरेका छन्। यस्ता मानिसहरूमा इगोको मात्रा बढी हुनेसमेत विश्लेषण गरिएको छ। बीपी प्रतिष्ठान धरानका मनोचिकित्सक डा दिनेश सापकोटाका अनुसार आत्महत्या गर्ने ९० प्रतिशत बढीलाई मानसिक रोग लागेको हुन्छ भने तीमध्ये प्रायमा डिप्रेसन पाइने गरेको छ। उनका अनुसार यस्तो डिप्रेसन लामो समयदेखि व्यक्तिमा रहन्छ र आत्महत्या गर्न प्रेरित गर्छ। सापकोटा आत्महत्याको विषयमा अध्ययन गर्ने परिपाटी नै नभएकोले विकराल रूप लिन सक्नेमा चिन्ता व्यक्त गर्छन्। यसमा गहन अध्ययन गर्नुपर्ने उनको जोड छ। उनी भन्छन्, मानिसको शरीरलाई पोस्टमार्टम गरेझैं आत्महत्या गर्नेको मनोविज्ञानलाई केलाउन साइकोलोजिकल अटप्सी गर्नुपर्छ। विश्वस्वास्थ्य संगठनले बिरामीको शारीरिकका साथै मानसिक र आध्यात्मिक पाटोलाई पनि ध्यान दिनुपर्ने मान्यता राखेको छ। तर नेपालमा भने खासै वास्ता नगरेको उनी बताउँछन्। उनले प्रतिष्ठानले मनोसामाजिक चिकित्साको लागि ओपीडी, हेल्पलाइन सेवा, टेलिमेडिसिन सेवा दिइरहेको उनले जानकारी दिए। उनले प्राइमरी हेल्थ सेन्टरदेखि नै मनोसामाजिक परामर्शहरू दिनुपर्नेमा जोड दिएका छन्। सुनसरीमा गतवर्षभन्दा यो वर्ष आत्महत्या २० प्रतिशतले बढेको पाइएको छ। आर्थिक वर्ष २०७६७७ को असार १५ गतेसम्ममा सुनसरीमा एक सय ९९ जनाले आत्महत्या गरेका छन्। जबकि अघिल्लो आर्थिक वर्ष २०७५७६ सालमा एक सय ६५ जनाले आत्महत्या गरेका छन्। आत्महत्या गर्ने पुरुषहरूको अनुपात गत वर्षभन्दा बढी छ। गत वर्ष ८७ जना पुरुषले आत्महत्या गरेकोमा यो वर्ष एक सय १६ जनाले आत्महत्या गरेका छन्। बालबालिकाको संख्या भने गत वर्ष १४ रहेकोमा यो वर्ष १६ रहेको छ।"
स्वाब लिने कहाँबाट ? नाकबाट,"काठमाडौं : कोरोना संक्रमण भएनभएको पत्ता लगाउने कसरी ? यसको जवाफ आउँछ, स्वाब प्रयोग गरी पीसीआर प्रविधिबाट परीक्षण। स्वाब परीक्षणमा पनि मुलुकपिच्छे फरकफरक तरिका अपनाएको देखिन्छ। नेपालको सन्दर्भमा विज्ञ भन्छन्, ओरोफेरेन्जेल (मुखभित्र घुसाएर निकालिएको स्वाब) नभई नेजोफेरेन्जेल (नाकभित्र घुसाएर निकालिएको स्वाब) नै परीक्षण गरौं। अमेरिकाको टेक्सासस्थित सोनिक रेफरेन्स ल्याबको क्लिनिकल मोलिकुलर बायोलोजी विभागका निर्देशक डा विजय ढकाल नेजोफेरेन्जेलबाट निकालिएको स्वाब परीक्षण उपयुक्त हुने बताउँछन्। घाँटीको स्वाब संकलनबाट संक्रमण पत्ता लगाउने सेन्सिटिभिटी (क्षमता) सापेक्षमा न्यून हुन्छ। नेजोफेरेन्जेल स्वाब संकलन गर्नुपर्छ। त्यो केही हदसम्म अप्ठेरो हुन्छ तर भरपर्दो र विश्वसनीय हुन्छ, उनी भन्छन्, सिंहदरबारमा सांसदहरूलाई लाइन लगाएर आँ गर्न लगाई जुन ढंगले स्वाब संकलन गरियो त्यो ओरोफेरेन्जेल स्वाब (घाँटीको स्वाब) संकलनको उदाहरण हो। अझ नेजोफेरेन्जेल र ओरोफेरेन्जेल दुवै नमुना संकलन गर्न सके परीक्षणको संक्रमण पत्ता लगाउने क्षमता अधिक हुने उनी बताउँछन्। ओरोफेरेन्जेल स्वाब संकलनको अर्को नकारात्मक पक्ष नमुना संकलक स्वास्थ्यकर्मी आफैं संक्रमित हुन सक्ने जोखिम हो, उनी भन्छन्। डा ढकालको भनाइसँग टेक्सासकै सोनिक हेल्थ केयर क्लिनिकल प्याथोलोजी ल्याबोरेटरिज प्रयोगशालाका सुपरभाइजर द्रोण पाण्डेय सहमत देखिन्छन्। ओरोफेरेन्जेलभन्दा नेजोफेरेन्जेल स्वाब संकलन गरी परीक्षण गर्दा रिपोर्ट बढी विश्वसनीय हुने उनी बताउँछन् छ। विज्ञका अनुसार कोरोना परीक्षणमा घाँटीको स्वाबको सेन्सिटिभिटी तुलनात्मक रूपमा न्यून हुन्छ। कोरोना भाइरसले स्वासप्रश्वास प्रणालीमा असर गर्छ। भाइरस श्वासप्रश्वास प्रणालीको केन्द्रबिन्दु नाक हुँदै छिरेर फोक्सोसम्म पुग्ने हो। डा ढकालका अनुसार श्वासप्रश्वासको तल्लो भाग अर्थात् फोक्सो र श्वासप्रश्वास नलीबाट उत्पत्ति हुने खकारमा मुख र नाकभन्दा बढी सेन्सिटिभिटी हुन्छ। यो परीक्षण गर्दा अझ बढी भरपर्दो रिपोर्ट आउने उनी सुनाउँछन्। त्यसपछि नेजोफेरेन्जेल स्वाब उपयुक्त हुन्छ, उनी भन्छन्, नेजोफेरेन्जेल पनि लिन नसके ओरोफेरेन्जेल स्वाब हो। अध्ययनले नेजोफेरेन्जल स्वाबको सेन्सिटिभिटी ७० र ओरोफेरेन्जेलको लगभग ५५ प्रतिशत रहेको देखाएका छन्। दुवै नमुना संकलन गरी परीक्षण गरियो भने सेन्सिटिभिटी ८० प्रतिशतभन्दा माथि रहने पाण्डेय बताउँछन्। कोरोना लक्षण देखिएको सात दिनभित्र परीक्षण गर्दा नतिजा बढी विश्वसनीय हुने अध्ययनले देखाएका छन्। सातापछि लिइएको नमुनाको सेन्सिटिभिटी धेरै घटेर जाने हुन्छ। संक्रमण पुष्टि भएका सबै बिरामीमा नेजोफेरेन्जेल गर्न नसकेको अवस्थामा ओरोफेरेन्जेल स्वाब लिन सकिन्छ। तर, नेपालमा कोरोना संक्रमितको अवस्था जटिल नभएकाले नेजोफेरेन्जेललाई नै जोड दिनुपर्ने विज्ञको तर्क छ। नेपालमा सुरुदेखि नै ओरोेफेरेन्जेल स्वाबलाई नै प्राथमिकता दिइयो। यहाँबाट हामीले वेबिनार गरेर, रिसर्च आर्टिकल पठाएर नेजोफेरेन्जेल स्वाबलाई प्राथमिकता दिन आग्रह गरेका हौं, उनी भन्छन्, सकभर नेजोफेरेन्जेलको विकल्प नखोजौं। नेपालमा संकलन भइरहेको स्वाबको आकार पनि ठूला भएको, नमुना संकलन उपयुक्त नभएको डा ढकाल बताउँछन्। घाँटी हेरी हाड निल्नु भन्ने नेपाली उखानजस्तै नाकको प्वाल हेरेर त्यही साइजको स्वाब पसाएर मात्र नमुना लिनुपर्छ, उनी भन्छन्, नेजोफेरेन्जेल नमुना संकलन गर्ने स्वाब सानो हुन्छ किनकि स्वाब नाकको पछिल्लो भित्री भागसम्म पसाउनुपर्छ। शुक्रराज ट्रपिकल तथा सरुवा रोग अस्पतालको क्लिनिकल रिसर्च युनिट संयोजक डा शेरबहादुर पुन पनि नाकभित्र छिराएर लिइने नेजोफेरेन्जेल स्वाब परीक्षण बढी प्रभावकारी हुने बताउँछन्। कतिपय मुलुकले एउटै नेजोफेरेन्जेल र ओरोफेरेन्जेल दुवैबाट संकलन गरिएको स्वाब नै परीक्षण गर्दै आएका छन्, उनी भन्छन्, घाँटीभन्दा तुलनात्मक रूपमा नाकबाट स्वाब नमुना लिँदा त्यसको सेन्सिटिभिटी (क्षमता) बढी हुन्छ।"
तटबन्ध छाडेर पार्क,"विराटनगर : विराटनगर महानगरपालिका५ शंकरबारी चोकस्थित सुकुमबासी बस्तीमा ६० भन्दा बढी परिवार बसोबास गर्छन्। उक्त बस्तीमा २०७४ साल साउनमा आएको बाढीले क्षति पुर्याएपछि स्थानीय एक महिनासम्म भोकभोकै बाहिर बसे। वर्षा कम भएर खोलामा बाढी आउन छाडेपछि उनीहरू घर मर्मत गर्न तर्फ लागे। उत्तरपश्चिम हुँदै बग्ने केसलिया खोलामा आएको बाढी ओभरफ्लो भएर बस्तीमा पसेको थियो। बाढीले क्षति गरे पनि कुनै राहत पाउन नसकेको स्थानीयको गुनासो छ। स्थानीय दुर्गाप्रसाद चौधरीले मानवीय क्षति नभए पनि बाढीले बगाएर लगेका कतिपय सानातिना टहराको लेखाजोखा नै नभएको बताए। अहिले बाढीले खोलो उर्लिएको छ। कतिबेला के हुने हो टुंगो छैन, चौधरी भन्छन्, हामी रातभर निदाउँदैनौं। खोलो नियन्त्रणका लागि हाम्रीले गरेको आग्रह कसैले सुन्दैन। उनले बाढीसँगै पानीको बहाव बढेकाले पूर्वतर्फ कटान तीव्र भएको र बस्ती जोखिममा परेको बताए। अहिले प्रदेश १ सरकारको ठूलो लगानीमा हरित नाम दिएर पूर्वतर्फ खोलाको डिलमा धमाधम पार्क निर्माण भइरहेको छ तर खोलो नियन्त्रणका लागि तटबन्ध निर्माण भने गरिएको छैन। तटबन्ध निर्माण गर्दै खोलो नियन्त्रण गरी बस्तीलाई सुरक्षित बनाएपछि मात्रै पार्क निर्माण गर्नुपर्ने स्थानीय राधेश्याम मेहताले बताए। खोलाले बस्ती बगाउने अवस्था छ। पहिले बाँध निर्माण गर्नुपर्ने हो, उनले भने, तर बस्ती जोखिममा परिरहेका बेला धमाधम पार्क निर्माणको काम भइरहेको छ। मेहताका अनुसार पुरानै हिसाबमा खोलाले बाढी नाघेर ओभरफ्लो भयो भने सुरुमा त्यही पार्क बगाउँछ। त्यसपछि बाढी बस्तीतिर पस्ने उनको भनाइ छ। बस्तीसँगै निर्माणाधीन पार्क उच्च जोखिममा रहेको स्थानीय बासिन्दाको भनाइ छ। प्रदेश १ को उद्योग, पर्यटन, वन तथा वातावरण मन्त्रालयको पर्यटक विकास आयोजनाअन्तर्गत ५० लाख रुपैयाँको लागतमा आर्थिक वर्षको अन्तिममा हरित पार्क निर्माण भइरहेको हो। वर्षा भइरहे पनि मन्त्रालयले उपभोक्ता समिति गठन गर्दै वैशाख २३ गते सम्झौता गरी जेठदेखि पार्कको काम अघि बढाइएको हो। सुरुमा तटबन्ध बनाएर खोला नियन्त्रण गरेपछि मात्रै पार्क बनाउँदा बस्ती र पार्क दुवै सुरक्षित हुने थियो, पार्क निर्माण अनुगमन समितिका सदस्य डोमा मण्डलले भने। उनले असारे विकासका रूपमा अगाडि बढिरहेको पार्क निर्माणको काम अपारदर्शी रहेको गुनासो गरे। वडाध्यक्ष मीनकुमार आचार्यको विशेष पहलमा बजेट विनियोजन गरी मनोज खड्काको अध्यक्षतामा उपभोक्ता समिति गठन गर्दै एक बिघा १२ कट्ठा क्षेत्रफलमा पार्क निर्माण भइरहेको मण्डलले बताए। खोलाको कटानका कारण बढेको जोखिमका बारेमा जनप्रतिनिधिदेखि मुख्यमन्त्री शेरधन राईसम्मलाई जानकारी गराइसकिएको स्थानीयको भनाइ छ। पार्क निर्माणस्थलमा केशलिया खोलाले गरिरहेको कटान देखाउँदै स्थानीय। पार्क निर्माण उपभोक्ता समितिका सदस्य सनोज मण्डलले आफूखुसी हिसाबमा उपभोक्ता समितिका अध्यक्ष खड्काले काम अघि बढाएको आरोप लगाए। समितिमा रहेका हामीले लागतदेखि सबै स्टमेट हेर्न माग्दा पनि उपलब्ध गराइएको छैन, उनले भने, मनोमानी हिसाबमा भइरहेको निर्माणको क्रममा कति खर्च भइसक्यो र कसरी काम सम्पन्न गर्नुपर्ने हो भन्ने थाहै छैन। सबै हिसाबकिताब देखाउन आलटाल गरिएकाले शंका उब्जिएको मण्डलको भनाइ छ। उनका अनुसार कमसल सामग्रीको प्रयोग र लापरबाहीपूर्ण तथा गुणस्तरहीन कामका कारण निर्माणको सुरुमै पार्क निर्माण विवादित बनेको थियो। खोला नियन्त्रणको माग पटकपटक गर्दा पनि सुनुवाइ नभएको स्थानीय अशोक मण्डलले बताए। वडाध्यक्ष आचार्यले तटबन्ध बनाउँदै खोला नियन्त्रण गरेर बस्ती र पार्क सुरक्षित बनाउन गरिएको पहल खेर गएको बताए। सरकारले खोला नियन्त्रण गर्नेभन्दा बजेट दिँदैन। मन्दिर र पार्क बनाउन दिन्छ। तटबन्ध निर्माणमा आफ्नो वडाको क्षमताले नभ्याउने आचार्यको भनाइ छ। पार्क निर्माण उपभोक्ता समितिका अध्यक्ष मनोज खड्काले आन्तरिक एवं बाह्य पर्यटकलाई घुमफिर गर्ने एवं बालबालिकालाई खेल्ने ठाउँको अभाव पूरा गर्न पार्क बनाउने काम भइरहेको बताए। यसलाई निकट भविष्यमा पिकनिक स्पट का रूपमा विकास गर्ने उनको दाबी छ। खड्काले खोला नियन्त्रण नगरेसम्म बस्ती र पार्क सुरक्षित हुन भने नसक्ने बताए। उनले भने, मलाई खोला नियन्त्रणका लागि गर्नुपर्ने तटबन्धका बारेमा कुनै जानकारी छैन। तर मुख्यमन्त्रीबाट यसका लागि जतिसक्दो चाँडो प्रक्रिया सुरु गर्ने आश्वासन प्राप्त भएको छ। कटानको समस्या समाधानका लागि अहिलेसम्म कुनै योजना भने नपरेको खड्काले बताए। धमाधम भइरहेको पार्क निर्माणको सबै हिसाबकिताब पारदर्शी रहेकाले यो वा त्यो बहानामा विवाद गर्नुको कुनै अर्थ नरहेको उनको दाबी छ। पार्क निर्माण स्थलमा कम्पाउन्ड वाल, चौतारो, शौचालय बनाउने र वालको बुट्टा काट्ने काम भइरहेको जानकारी दिए। उपभोक्ता समितिका सदस्यले भने बिमसहित ६ वटा रड राखेर पिलर उठाउँदै वाल बनाउनु पर्नेमा त्यसअनुरूप काम नभएको आरोप लगाए। मन्त्रालयका पर्यटन विकास आयोजना प्रमुख टपबहादुर श्रेष्ठले धमाधम पार्कको काम भइरहेकाले खोट लगाउने ठाउँ नभएको दाबी गरे।"
सेप्टेम्बरदेखि उडान गर्ने तयारी,"काठमाडौं : सरकारले सेप्टेम्बरदेखि उडान सुरु गर्ने तयारी गरेकोे छ। संस्कृति, पर्यटन तथा उड्डयन मन्त्रालयले यसका लागि सरोकारवालासँग छलफल थालेको छ। कोभिड १९ (कोरोना) महामारी नियन्त्रण गर्न सरकारले गत चैत्र ११ गतेदेखि उडान बन्द छ। बन्द सबै उडान सुरु गर्ने तयारीमा सरकार जुटेको हो। सरकारले चैत्र ११ गतेदेखि लकडाउन लागू गर्दै राष्ट्रिय र अन्तर्राष्ट्रिय उडान साउन ७ गतेसम्मका लागि बन्द नै गरेको छ। पर्यटन मन्त्रालयका सहसचिव बुद्धिसागर लामिछानेले खोल्ने विषयमा छलफल सुरु भएको जानकारी दिए। सेप्टेम्बरदेखि सन् २०२० का लागि दोस्रो पर्यटकीय मौसम सुरु हुने भएकाले उडान सुरु गर्ने पक्षमा व्यवसायी छन्। छिमेकी मुलुक भारत र चीनले पनि बन्द गरेको आन्तरिक उडान सुरु गरिसकेको छ। छलफल सुरु भए पनि तत्कालै खोल्ने विषयमा निर्णय हुँदैन, लामिछानेले भने,छलफल गर्दै छौं। अर्कोतर्फ कोरोनाको संक्रमण बढ्दै गएको अवस्थालाई पनि मूल्यांकन गर्र्दै छौं। परिस्थिति मूल्यांकन गरी उडान कहिलेदेखि खुलाउने भन्ने विषयमा निर्णय गर्नेछौं। मन्त्रालयले गत महिना नै उड्डयनसम्बन्धी सुरक्षा निर्देशिका जारी गरिसकेको छ। अन्तर्राष्ट्रिय मान्यता अनुरुप सुरक्षित उडानका लागि नेपाल तयार रहेको बताइएको छ। ३ महिनाभन्दा बढी समयदेखि सबै उडान बन्द हुँदा मुलुकको पर्यटन तथा उड्डयन क्षेत्रले आगामी साउन ७ गतेसम्म लकडाउन अवधिभर करिब ४१ अर्ब रुपैयाँ क्षति व्यहोर्ने आँकलन सरकारको छ। यसमा उड्डयन क्षेत्रले मात्रै करिब ४ अर्ब रुपैयाँ बराबरको क्षति व्यहोर्ने नेपाल वायुसेवा सञ्चालक संघका प्रवक्ता योगराज कँडेल शर्माले बताए। यस अघिका वर्षको साउनमा हुने हेलिकप्टर उडानबाट कैलाशको यात्राबाट करिब साढे २ अर्ब रुपैयाँ बराबरको आम्दानी पनि गुमेको उनले अन्नपूर्णलाई जानकारी दिए। अब सेप्टेम्बरबाट पनि उडान खुलेन भने निजी विमान कम्पनीले १० अर्ब रुपैयाँभन्दा बढी नोक्सानी व्यहोर्ने अनुमान संघको छ। उड्डयन व्यवसायलाई टिकाउनुका साथै कर्मचारीको रोजगारी, बैंकको किस्ता र सरकारलाई कर बुझाउन पनि सरकारले उडान सेवा सुरु गर्नुपर्छ, संघका प्रवक्ता कँडेलले भने। सेप्टेम्बरबाट आन्तरिक उडान मात्रै खुलेको अवस्थामा सञ्चालन खर्च केही धान्न सहज हुने उनले बताए। उद्धार उडान जुलाई १२ सम्म कोरोनाका कारण विदेशमा रोजगारी गुमाएका र अलपत्र परेका नेपाली स्वदेश फर्काउने अभियान आगामी जुलाई १२ सम्मका लागि तय गरिएको छ। सरकारले जुन १४ गतेबाट जुन ३० तारिखसम्मका लागि तय गरिएको उद्धार उडान अहिले जुलाई १२ सम्मका लागि पुर्याइएको पर्यटन मन्त्रालयका सहसचिव बुद्धिसागर लामिछानेले जानकारी दिए। जुलाई १२ बाट भने उद्दार उडान बन्द गरिने लामिछानेले बताए। सरकारले सुरुमा जुन ३० तारिकसम्म उद्धार उडान गर्ने र करिब १२ हजार नेपाली स्वदेश फर्काउने तयारी गरेको थियो। आवश्यकता अनुसार जुलाई १२ सम्म उडान थप गरेर करिब २५ हजार नेपाली स्वदेश फर्काउने पछिल्लो तयारी रहेको सहसचिवले जानकारी दिए। त्यसपछि अब उद्धार उडान नहुने उनले बताए। जुलाई १२मा नेपाल एयरलाइन्सको दुबई उडान तय भएको छ। सरकारले उद्धार उडान गर्न नेपाल एयरलाइन्स, हिमालय एयरलाइन्स र केही विदेशी विमान कम्पनीलाई अनुमति दिएको छ।"
उपत्यका कति जोखिममा ?,"काठमाडौं। राजधानीमा कोरोना भाइरस संक्रमित पुष्टि भएकोे पाँच महिनापछि उपत्यकामा दिनहुँजसो संक्रमितको ग्राफ बढेको छ। उपत्यकाका तीन जिल्लामा दुई सातायता झन्डै तीन सय संक्रमित फेला परेका छन्। हालसम्म कोरोनाबाट मुलुकभर मृत्यु भएका ३५ जनामध्ये उपत्यकाका तीन जना छन्। जसमध्ये ललितपुरका दुई जना र काठमाडौंका एक जना रहेका छन्। स्वास्थ्य सेवा विभाग, इपिडिमियोलोजी तथा रोग नियन्त्रण महाशाखा (ईडीसीडी) का निर्देशक डा बासुदेव पाण्डेले केही सातायता काठमाडौंमा संक्रमणको धेरै केस देखिएको बताए। उपत्यकाबाहिर संक्रमणको स्थिति घटिरहेको छ। तर काठमाडौंमा अलि जोखिम देखिएको छ। विशेष सावधानी अपनाउनुपर्ने देखिन्छ, डा पाण्डेले भने। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमका अनुसार, उपत्यका बाहिर संक्रमित हुनेको संख्या दिनहुँ घटिरहेको छ। आइसोलेसनमा बस्नेहरूको संख्या पनि घट्दो छ। तर, उपत्यकाबाहिर कोरोना संक्रमण दर घटेको छ। ७७ जिल्लामध्ये तेह्रथुम, भोजपुर, सोलुखुम्बु, हुम्लामा कोरोना संक्रमण मुक्त छन। तर, काठमाडौंमा भने मंगलबार थप २८ जना नयाँ संक्रमित पुष्टि भएका छन्। शैय्या भरिँदै संघीय राजधानी बाहिर आइसोलेन कक्ष रित्तिँदै गइरहेका बेला उपत्यकाका कोरोना अस्पतालका शैया संक्रमितले भरिएका छन्। पाटन अस्पतालमा ९२ जना कोरोना संक्रमित उपचाररत छन्। शुक्रराज ट्रपिकल तथा सरुवा रोग अस्पताल टेकुमा ३५ जना संक्रमितको उपचार भइरहेको छ। त्रिभुवन विश्वविद्यालय शिक्षण अस्पताल महाराजगन्जमा आइसोलेसन र सघन उपचार कक्ष (आईसीयू) मा ९ जनाको उपचार भइरहेको छ। सहिद गंगालाल राष्ट्रिय हृदय केन्द्रमा भर्ना भएका केही बिरामीमा गरिएको परीक्षणमा कोरोना भाइरस पोजेटिभ पाइएपछि आकस्मिक सेवा बाहेकका सेवा स्थगन गरिएको छ। इपिडिमियोलोजी तथा रोग नियन्त्रण महाशाखाका निर्देशक डा पाण्डेका अनुसार, संक्रमितमध्ये अधिकांश लक्षणविहीन छन्। लकडाउन अलि खुकुलो भएपछि काठमाडौंमा २ सय ६७ केस देखिएको छ। त्यसमध्ये १ सय ७५ जना काठमाडौं, ४३ जना भक्तपुर र ४१ जना ललितपुरका छन्। यीमध्ये ७९ जना विदेशबाट आएका हुन्। उनीहरू विभिन्न मुलुकबाट स्वदेश फर्कने क्रममा संक्रमित हुन पुगेको डा पाण्डेले जानकारी दिए। स्वाब थुप्रिँदै उपत्यकामा पीसीआर विधिबाट स्वाब परीक्षण गरिने चारवटा प्रयोगशालामा स्वाब थुप्रिँदै गएका छन्। काठमाडौं, भक्तपुर र ललितपुरका साथै उपत्यका बाहिरबाट पनि संकलित स्वाबको परीक्षण गर्न स्वास्थ्यकर्मीलाई भ्याइनभ्याइँ छ। अधिकांश विदेशबाट आएका व्यक्तिको स्वाब संकलन र परीक्षण भइरहेको रोग नियन्त्रण महाशाखाका निर्देशक डा पाण्डे बताउँछन्। राष्ट्रिय जनस्वास्थ्य प्रयोगशाला टेकु, शुक्रराज ट्रपिकल अस्पताल, पाटन अस्पताल , वीर अस्पताल, त्रिभुवन विश्वविद्यालय शिक्षण अस्पताल महाराजगन्जमा रहेको प्रयोगशालाहरूमा पीसीआर परीक्षणका लागि स्वाब थुप्रिएका छन। शिक्षण अस्पताल, कोभिड बिरामीको उपचार संयोजक डा सन्तकुमार दासका अनुसार दैनिक एक सयको हाराहारीमा नयाँ स्वाब संकलन हुने गरेको छ। डा दास भन्छन्, कोरोनाको जोखिम घटेको छैन। स्वाब संकलन हुने क्रम दैनिक बढिरहेको छ। पाँच महिनादेखि कोरोना संक्रमितको उपचार गरिरहेको शुक्रराज ट्रपिकल तथा सरुवा रोग अस्पतालको आइसोलेसन र अति सघन उपचार कक्ष (आईसीयू) मा संक्रमितको भीडभाड छ। अस्पतालका निर्देशक डा सागरकुमार राजभण्डारी भन्छन्, कोरोना भाइरस छ छैन भन्दै दिनहुँ आठ सयदेखि एक हजारको हाराहारीमा आउँछन्। जाँच गर्न अस्पताल पुग्नेमध्ये झन्डै तीन सयको मात्र स्वाब संकलन गर्ने गरिएको अस्पतालले जनाएको छ। बाँकीलाई आवश्यक परामर्श दिने गरिएको निर्देशक भण्डारीले बताए। कसरी बढे संक्रमित ? कोरोना प्रभावित मुलुकबाट उद्धारका क्रममा स्वदेश फर्किएका व्यक्तिका कारण संक्रमितको संख्या बढेको ईडीसीडीका निर्देशक डा पाण्डेले बताए। कुनै पनि मुलुकमा नागरिक पठाउँदा कोरोना नभएको आरटीपीसीआर गरेर पठाउनुपर्छ। ईडीसीडीको रेकर्डमा भएका १७ हजारमध्ये ३५ प्रतिशतको पीसीआर परीक्षण भएको डा पाण्डेले जानकारी दिए। झन्डै ३५ प्रतिशतले आरडीटी गरेर आएका छन। आरडीटी र पीसीआर नगरेका पनि आएका छन्। कतिपय त कोरोना लक्षणसहितका पनि प्लेन चढेर आए। उनले भने। परीक्षण गरेको रिपोर्ट नलिई आएकालाई क्वारेन्टाइन र आइसोलेसनमा राखिएको छ। लक्षणसहितका संक्रमितलाई विमानस्थलबाट सिधै अस्पताल लगिएको डा पाण्डेले बताए। साउदी अरेबिया, कुबेतलगायतका मुलुकबाट संक्रमित आएका छन्। शल्यक्रिया गर्न तथा गर्भवती वा अन्य कारणले उपत्यकाका अस्पतालमा आएका व्यक्ति पनि जाँचका क्रममा संक्रमण हुन पुगेको पाइएको छ। काठमाडौंको महाराजगन्ज, कपन, चन्द्रागिरि बूढानीलकण्ठ,गोल्फुटार, नैकापलगायतका स्थानमा नयाँ संक्रमितहरू भेटिएका छन्। त्यस्तै भक्तपुरका सल्लाघारी, चाँगुनारायण, बालकोटलगायतका क्षेत्रमा पनि संक्रमित भेटिएका छन्। ललितपुरका चापागाउँ, धोबिघाट, गोदाबरी, भैंसेपाटी, ठेचोलगायतका स्थानका व्यक्ति अस्पताल गएको बेला संक्रमित भएको पाइएको स्वास्थ्य सेवा विभागले जनाएको छ। विदेशबाट आएका तर ट्रेकिङको दायरामा नपरेका व्यक्तिबाट पनि संक्रमण फैलिएको छ। संक्रमितमध्ये कतिपयको ट्राभल हिस्ट्री छैन। यसबारे काठमाडौं महानगरपालिकाको समन्वयमा मन्त्रालयले विभिन्न ठाउँको नमुना संकलन गरी जाँचपड्ताल गर्न सुरु गरिएको छ। जाँचपड्ताल सकिएपछि काठमाडौंको के स्थिति छ ? कहाँबाट संक्रमित भएका हुन् भन्ने थप जानकारी आउँछ। डा पाण्डेले भने। संक्रमणको उच्च जोखिम क्षेत्रका रूपमा अस्पताललगायतका सार्वजनिक स्थान रहेका छन। डा पाण्डेका अनुसार, चिकित्सक नर्सलगायत एक सयभन्दा बढी स्वास्थ्यकर्मी उपचारका क्रममा संक्रमित भएका छन्। लकडाउन खुकुलो भएपछि बैंक, मालपोतलगायतका सरकारी कार्यालय एवं भीडभाड हुने अन्य एक दर्जन स्थानलाई ईडीसीडीले संक्रमणको उच्च जोखिम क्षेत्रका रूपमा लिएको छ। धेरैजसो व्यक्तिमा कोरोनासँग लड्न सक्ने क्षमता छ। अरू मुलुकका भन्दा नेपालीहरू अलि बलिया छौं। मृत्युको संख्या पनि कम छ। मधुमेह, उच्च रक्तचाप , क्यान्सर भएका व्यक्तिको मात्र मृत्यु भएको छ। हामी बलिया छौं भन्दै सतर्कता नअपनाएको देखिन्छ। डा पाण्डेले भने। उपचार रणनीति फेरिँदै उपत्यकामा संक्रमित बढेपछि अस्पतालमा उपचार रणनीति फेरिएको छ। शुक्रराज अस्पतालका निर्देशक डा भण्डारीका अनुसार, कोेरोना भाइरस संक्रमणको लक्षण भएका र दीर्घ रोगीलाई मात्र अस्पताल भर्ना गरिने भएको छ। उच्च रक्तचाप, क्यान्सरलगायतका दीर्घ बिरामीमा कोरोना भाइरसको लक्षण देखिए जटिलता हुने भएकोले उपचारमा प्राथमिकता दिइने भएको छ। लक्षण नदेखिएका तर कोरोना संक्रमणको पुष्टि भएका व्यक्तिलाई भरसक होम क्वारेन्टाइनका रूपमा आइसोलेसनमा बस्न प्रेरित गरिनेछ। घरमा आइसोलेसन कक्षमा बस्न सम्भव भएको अवस्थामा अस्पतालमा भर्ना नगर्ने नीति छ। घरमा बस्न सम्भव नभएकालाई मात्र अस्पताल भर्ना गर्ने नीति छ। डा भण्डारीले भने।१२ वटा जोखिमस्थलहरू अस्पताल तरकारी बजार फलफूल पसल चिया पसल दुग्धडेरी रेस्टुरेन्ट किराना पसल बैंक सरकारी निकाय सपिङ सेन्टर सैलुन ब्युटिपार्लर सार्वजनिक यातायात के गर्ने ? मास्क ठीकसँग लगाउनेफुकाउने भौतिक दूरी न्यूनतम २ मिटर राख्ने कम्तीमा २० सेकेन्ड मिचीमिची हात धुने सेनिटाइजरको प्रयोग गर्ने संक्रमितले शैया भरिएपछि घरमै आइसोलेसनमा राख्ने रणनीति अपनाइँदै"
ट्रेकिङ क्षेत्र डामाडोल,"ओखलढुंगा : ओखलढुंगाका पेम्बा शेर्पा काठमाडौंस्थित घरमा कोचिएर बसेको पाँच महिना भइसक्यो। जेल जस्तो भो जीवन। न कमाइ छ। न कतै निस्केर हिँड्न पाइएको छ, पेम्बाले भने, विरक्त लाग्दो छ, यस्तै हो भने के खाएर बाँच्ने भन्ने थाहा छैन। सरकारले विकल्प खोज्न ढिला गरिरहेको छ। ट्रेकिङ र पर्वतारोहणका गाइड हुन् उनी। अघिल्ला वर्ष पेम्बाले वर्षमा बढीमा दुई महिनामात्र घरमा समय बिताउँथे। अधिकांश समय पर्यटक लिएर पहाड र हिमालका टाकुरामा चाहार्दै दिन बित्थे। बाँकी समय विदेश यात्रा। उनको दैनिकी पूरै फेरिएर कोठामा सीमित छ। उनी जस्ता हजारौं ट्रेकिङ र पर्वतारोहणका गाइडको हविगत कोरोनाका कारण यस्तै बनेको छ। एकातिर पर्यटन क्षेत्रमा काम गर्ने मजदुर तुलनात्मक रूपमा खर्चालु हुन्छन्। अर्को सिजनमा कमाइ भइहाल्छ अहिले खर्च गरिहालौं भन्ने प्रवृत्ति धेरैमा देखिन्छ। त्यसैले गर्दा आर्थिक बचत नभएका ट्रेकिङ क्षेत्रका मजदुरलाई लकडाउन झेल्न समस्या भइसकेको छ। लामो समयको लकडाउनले निराशा उत्पन्न भएको छ, पेम्बाले भने, अधिकांशलाई डिप्रेसन सुरु भइसकेको छ। सरकारले पर्यटन वर्ष २०२० घोषणा गरेका कारण ट्रेकिङ गाइड उत्साहित थिए। तर, सिजनको सुरुवातमै कोभिड१९ का कारण लकडाउन भयो। एकातिर पर्यटकीय सिजनका लागि आर्थिक लगानी प्राय कम्पनीले गरिसकेका थिए। लगानी भइसकेका कारण आर्थिक मौज्दात कम्पनीसँग भएन। लकडाउन लम्बिएपछि आफ्नो कम्पनी मातहतका मजदुरलाई राहत दिने अवस्थामा कम्पनी नरहेको व्यवसायी बताउँछन्। आआफ्नो सम्पर्क, योजनाअनुसार पर्वतारोहण र ट्रेकिङका लागि कम्पनीले न्यूनतम लाखदेखि अधिकतम करोडसम्म खर्च गरिसकेका थिए, पर्यटन व्यवसायी आङबाबु शेर्पाले भने, धेरैले ऋण गरेर लगानी गर्ने र सिजन सकिएपछि मुनाफा लिएर ऋण तिर्ने चलन छ। तर, यसपाली फिर्ता हुने कुरा भएन। ब्याज तिर्ने चिन्ता सबैलाई छ। ठमेलक्षेत्रमा कार्यालय सञ्चालन गर्ने सयौं कम्पनीले घरभाडा तिर्न नसकेपछि कार्यालय सार्न र बन्द गर्न थालेका छन्। राहत खोज्दै मजदुर नेपालमा ट्रेकिङ गाइड २५ हजारको हाराहारीमा छन्। त्यसमध्ये सक्रिय १५ हजारजति रहेको ट्रेकिङ गाइड एसोसिएसन अफ नेपाल (टिगान) को भनाइ छ। यी मजदुर लकडाउन अवधिमा राहतविहीन भए। ट्रेकिङ एजेन्सिज एसोसिएसन अफ नेपाल (टान) र नेपाल पर्यटन बोर्डले मजदुरलाई राहत दिनुपर्ने माग टिगानले पटक पटक गर्यो। ती निकायमा करोडौं रकम मौज्दातको रूपमा रहेको उनीहरूको भनाइ छ। तिनै मजदुरबाट संकलित उक्त रकम राहत दिनुपर्ने र पछि अवस्था सामान्य भएपछि उनीहरूलाई फेरि ट्रेकिङ क्षेत्रमै फर्काउन सकिने टिगानका महासचिव सार्की शेर्पाले बताए। तर, टान र पर्यटन बोर्डले त्यो काम गर्न नसकेको उनले बताए। हालैमात्र सरकारले साउनपछि पर्वतारोहण गाइडलाई ६ हजार मिटरभन्दा माथि र ट्रेकिङ गाइडलाई त्यसभन्दा तलका क्षेत्रमा सरसफाइलगायत काममा लगाउने आश्वासन दिएको छ। नयाँ आर्थिक वर्षसँगै बजेट वितरण गरेपछि मजदुरलाई राहत हुने गरी सफाइमा लगाइने भनिएको छ, महासचिव सार्की शेर्पाले भने, यदि यो निर्णय कार्यान्वयन भए केही राहत पुग्नसक्छ। टिगानले ट्रेकिङ गाइडलाई असर पर्ने किसिमले नेपाल सरकारले बनाएको कानुनको विरोधमा आन्दोलनसमेत गरिरहेको छ। ट्रेकिङ क्षेत्रका पर्यटन व्यवसायीले सरकारले अन्तर्राष्ट्रिय उडान सुचारु गर्नुपर्ने र देशभित्र पर्यटक सवारी चल्न दिनुपर्ने माग गरेका छन्। सुरक्षाका आवश्यक मापदण्ड अपनाएर भए पनि पर्यटन क्षेत्रलाई खुलाउनुपर्ने उनीहरूको माग छ। हामीले पर्यटनमन्त्री र सम्बन्धित सरकारी निकायका प्रतिनिधिसँग छलफल गरेर माग गरेका छौ, ट्रेकिङ एजेन्सिज एसोसिएसन अफ नेपाल (टान) का अध्यक्ष खुमबहादुर सुवेदीले भने, त्यही माग कार्यान्वयनका लागि आजै प्रेस विज्ञप्ति जारी गर्दै छौ। कोरोना भाइरसबाट ग्रस्त बनेको कतिपय देशले पर्यटनको क्षेत्रलाई बन्द नगरेको उदाहरण दिँदै ट्रेकिङ क्षेत्रका पर्यटन व्यवसायीले तत्काल सरकारले पर्यटनलाई खोल्नुपर्ने माग गरेका छन्।"
नवनियुक्त प्रहरी महानिरीक्षक थापालाई दर्ज्यानी चिह्न प्रदान,"काठमाडौं : गृहसचिव महेश्वर न्यौपानेले नवनियुक्त प्रहरी महानिरीक्षक शैलेश थापा क्षेत्रीलाई दर्ज्यानी चिह्न प्रदान गरेका छन्। यसअघिका प्रहरी महानिरीक्षक ठाकुरप्रसाद ज्ञवालीले ३० वर्षे उमेरहदका कारण गएरातिदेखि अवकाश लिएकाले सरकारले उनलाई प्रहरी महानिरीक्षकमा बढुवा गरेको हो। गृह मन्त्रालयमा आज बिहान आयोजित एक समारोहका बीच दर्ज्यानी चिह्न प्रदान गर्दै गृहसचिव न्यौपानेले कानूनको परिपालनामा थापाको कार्यकालमा उच्च व्यावसायिकता प्रदर्शन हुने विश्वास व्यक्त गरे। कानूनको पालनाका सन्दर्भमा निर्मम हुन आग्रह गर्दै उनले गलत प्रवृत्तिविरुद्ध हिट गर्न निर्देशनसमेत दिए। 'मैले पहिले पनि भनेको हुँ, अहिले पनि भन्छु, सङ्गठनमा कुनै पनि गलत प्रवृत्ति देखियो भने निकालेर फालौँ, कुनै भनसुन चल्दैन, हरेक निर्णय कानून र निष्पक्षतामा रहेर हुन्छ', उनले भने। प्रहरी जनतामा घुलमिल हुने सङ्गठन भएकाले नागरिकमैत्री व्यवहार हुनुपर्नेमा उनले जोड दिए। प्रहरी सङ्गठनमा एकढिक्का बनाएर लैजानुपर्ने, मनोबल र सेवा सुविधा बढाउनुपर्ने, कानूनको परिपालनालाई प्रभावकारी बनाउनुपर्ने चुनौती रहेको उनले बताए। उनले अपराध अनुसन्धानमा शून्य सहनशीलता अपनाउन प्रहरी अधिकृतलाई निर्देश गरे। उनले तीन तहको राज्य संरचनाअनुसार प्रहरी समायोजन गर्ने अभिभारा प्रहरी महानिरीक्षकसामु रहेको बताए। सरुवा, बढुवा, तथा वृत्तिविकासमा दबाब र प्रभावमा पर्नुपरेको भन्ने कुरा सुन्नमा आएको उल्लेख गर्दै उनले मूल्याङ्कनमा अब्बल व्यक्ति नै छनोट हुने प्रष्ट पारे। बर्दीमा दाग लगाए निर्मम कारवाही नवनियुक्त प्रहरी महानिरीक्षक शैलेश थापा क्षेत्रीले देश, जनता र सरकारको निःस्वार्थ सेवाका लागि प्रतिबद्ध रहेको बताए। समारोहमा उनले कानूनले तोकिएको जिम्मेवारी इमान्दारि पूर्वक निर्वाह गर्ने विश्वास दिलाए। प्रहरी व्यक्तिगतभन्दा संस्थागत निर्णयमा चल्ने भएकाले सोही वातावरण सिर्जना गर्न आफू दत्तचित्त भएर लाग्ने उनले धारणा व्यक्त गरे। थापाले आफ्नो स्वभाव नै नम्र भएकाले त्यसलाई कमजोरी नठान्न आग्रह गरे। उनले भने, 'कसैले पनि बर्दीमा दाग लगाउँछ भने निर्ममरुपमा कारवाही गरिन्छ ।' उनले जीवनमै नभोगिएको स्वास्थ्य महामारीको चपेटामा मुलुक रहेकाले सङ्क्रमण रोक्न सिक्दै अघि बढ्ने बताए। प्रहरी समायोजनलाई सही निष्कर्षमा पुर्याउनेसमेत थापाले प्रतिबद्धता जनाए।"
नेतृत्व जुटाउने प्रयासमा नेकपाको दोस्रो पुस्ता,"काठमाडौं : सत्तारुढ नेपाल कम्युनिस्ट पार्टी (नेकपा) अध्यक्ष एवम् प्रधानमन्त्री केपी ओली र अर्का अध्यक्ष पुष्पकमल दाहाल प्रचण्डले आन्तरिक विवाद समाधान गर्न नसकेपछि दोस्रो पुस्ताका नेताले समाधानको पहल सुरु गरेका छन्। एक सातादेखि अध्यक्षद्वय र दुवै पक्षका केही शीर्ष नेताबीचको वार्ताले ठोस निर्णय गर्न नसकेपछि दोस्रो पुस्ताका नेता तातेका हुन्। दोस्रो पुस्ताका नेताले प्रधानमन्त्री ओली र प्रचण्ड पक्षीय समूहलाई एकजुट बनाउने सूत्रको खोजी सुरु गरेका हुन्। बिहीबार कृषिमन्त्री घनश्याम भुसालहित ११ नेताले पार्टी नेतृत्व मिलाउने विषयमा छलफल गरे। सिंहदरबारमा भएको छलफलले पार्टी एकताका लागि नेतृत्वलाई दबाब दिने निष्कर्ष निकालेको छ। दोस्रो पुस्ताको रणनीति नेतृत्वसम्म पुर्याउने र दबाब दिने तयारी नेताहरुको छ। दोस्रो पुस्ताका नेताले हस्ताक्षर, प्रदर्शन, धर्ना र सामाजिक सञ्जालमा गाली र तालीको अवस्था अन्त्य गर्नुपर्नेमा जोड दिएका छन्। बिहीबार सिंहदरबारमा भएको छलपलमा नेताहरु शंकर पोखरेल, प्रदीप ज्ञवाली, विष्णु रिमाल, योगेश भट्टराई, सुरेन्द्र पाण्डे, मणि थापा, जनार्दन शर्मा, वर्षमान पुनलगायत सहभागी थिए। निर्णायक भनिएको बालुवाटार बैठक सकियो : कुरा मिलेन देश र जनतालाई धोका नदिन प्रदेश १ का नेकपा नेताको सुझाव नेकपा स्थायी समिति बैठक तेस्रो पटक स्थगित प्रधानमन्त्री ओली र प्रचण्डबीच बालुवाटारमा दुई घण्टा छलफल नेकपा विवाद : सप्तरीमा दुई पक्षबीच चर्काचर्की विभाजनको संघारमा नेकपा ! छलफलमा पार्टी एकताका लागि महासचिव विष्णु पौडेलमार्फत् लिखित अनुरोध गर्ने विषयमासमेत कुराकानी भएको मणि थापाले अन्नपूर्णलाई जनकारी दिए। नेताहरुले यो छलफल ११ नेतामा मात्र सीमित नराखेर सबैसँग बसेर अघि बढ्ने तयारीसमेत गरेका छन्। पछिल्लो चारदिनसम्म लगातार छलफल गरेर निष्कर्षबिहीन बनेका अध्यक्षद्वय ओली र प्रचण्डबीच भने बिहीबार कुराकानी भएन्। शुक्रबारका लागि सरेको स्थायी कमिटी बैठकलाई अगाडि बढाउने विषयमा दोस्रो तहका नेताले भने छलफललाई तिब्रता दिएका छन्।"
भारतीय मिडियालाई नारायणकाजीको चेतावनी : बकवास बन्द गर,"काठमाडौं : नेपाल कम्युनिस्ट पार्टी (नेकपा) का प्रवक्ता नारायणकाजी श्रेष्ठले प्रधानमन्त्री तथा नेकपाका अध्यक्ष केपी शर्मा ओलीबारे भारतीय सञ्चार माध्यमले गरेको अनर्गल प्रचारलाई बकवास भएको बताएका छन्। 'भारतीय सञ्चार माध्यमले हाम्रो सरकार र प्रमकाबारेमा गरेको अनर्गल प्रचारले सीमा नाघ्यो। हद भयो। बकवास बन्द गर' श्रेष्ठले ट्वीट गरेका छन् 'हाम्रो राष्ट्रिय सार्वभौमिकता र भौगोलिक अखण्डताको रक्षाको निम्ति हामी एक्ढिक्को छौं। विदेशीको फुटाउ र स्वार्थ पुरा गर नीति सफल हुन दिने छैनौ। यहाँ के गर्ने भन्ने हाम्रो कुरा हो।' भारतीय सञ्चार माध्यमले हाम्रो सरकार र प्रमकाबारेमा गरेको अनर्गल प्रचारले सीमा नाघ्यो।हद भयो।बकवास बन्द गर।हाम्रो राष्ट्रीय सार्वभौमिकता र भौगोलिक अखण्डताको रक्षाको निम्ति हामी एक्ढिक्को छौं।बिदेशीको फुटाउ र स्वार्थ पुरा गर नीति सफल हुन दिनेछैनौ।यहाँ के गर्ने भन्ने हाम्रो कुरा हो।  ()  ,"
आईजीपी ज्ञवालीको बिदाइ,"काठमाडौं : करिब चार महिना प्रहरी नेतृत्व सम्हालेर महानिरीक्षक ठाकुरप्रसाद ज्ञवालीले बुधबार ३० वर्षे सेवाअवधिका कारण अवकाश पाए। प्रहरी प्रधान कार्यालयले उनको बिदाइ गरेको छ। सरकारले २०७६ माघ २८ मा ज्ञवालीलाई महानिरीक्षकमा नियुक्त गरेको थियो। आफूलाई लो प्रोफाइल मा राख्न रुचाउने ज्ञवालीका लागि झन्डै चार महिनाको अवधिमा खासै ठूलो काम गर्न नसकेपनि संगठनलाई विवादमा तान्न नदिने प्रण पहिल्यै थियो। उनले महानिरिक्षकको नियुक्ती पाएपछि मातहतलाई निर्देशन दिँदै भनेका थिए, म कुनै बाघ मार्न आएको होइन। मेरो इमान्दारितालाई ख्याल राखेर सरकारले महानिरीक्षक बनाएको हो। संगठन सुदृढीकरण र व्यवसायीकतामा आँच आउन दिन्न। संगठन भित्रै पनि इमान्दार अधिकृतमा रुपमा परिचित ज्ञवालीले प्रारम्भमै सचिवालयका कर्मचारीलाई हेरफेर गरे। त्यतिमात्रै होइन, उनले कर्मचारी प्रशासन महाशाखा (कप्र) का प्रमुख पनि फेरे। सचिवालयमा आफूलाई काम गर्न सजिलो कर्मचारी राख्नु स्वभाविकै पनि हो। तर, अरु पुरानै अनुहार कर्मचारी सचिवालयमा ल्याएको भन्दै संगठन भित्र केही असन्तुष्टीको छाँया पनि देखापर्यो। आफू पछिको उत्तराधिकारी चयन गर्ने चुनौति पनि थियो। प्रहरी अतिरिक्त महानिरिक्षक (एआईजी) को दरबन्दी कटौतीको कारण जनपथतर्फ तीन जना एआईजी बढुवा भए। नियम संगत बढुवालाई उनले मार्न दिएनन्। एक नम्बरमै रहेका शैलेश थापा क्षेत्री आफ्नो ब्याचका मध्येबाट एआईजीमा पहिलो नम्बरमै बढुवा भए। गृहमन्त्री र प्रधानमन्त्रीलाई कन्भिन्स गराउन ज्ञवालीको त्यो भूमिका राम्रै थियो। तर, एसएसपीबाट डीआईजी बढुवामा भने उनले गृहसचिव महेश्वर न्यौपानेसँग उनको ठूलै मतभेद देखियो। २२ जना डीआईजी पद खाली रहँदा जम्मा १० जनाको मात्रै बढुवा भयो। यो प्रकरणले प्रहरी कर्मचारीको वृत्ति विकासमा गम्भीर असर परेको बुझाइ संगठनकै अधिकृतको थियो र छ पनि। प्रहरीलाई अहिले पनि सोधिने निर्मला हत्या प्रकरणको दोषी को हो ? भन्ने प्रश्न ज्ञवालीलाई पनि तेर्सिए। तर उनले खासै चासो देखाएनन्। घटना अहिले पनि रहस्यमै छ। संगठनको नेतृत्व लिएको दुई महिनामै विश्वव्यापी महामारी कोरोना भाईरस (कोभिड १९) को संक्रमण नेपालमा पनि देखिन थाल्यो। बन्दाबन्दी, संक्रमितको सुरक्षा लगायतमै प्रहरीको ठूलो जनशक्ति खर्चिनुपर्यो। समग्रमा उनको कार्यकालमा कुनै उल्लेखनीय काम हुन पाएन। ठुला खरिद बिक्री पनि भएनन्। सरुवाबढुवा नियमित प्रक्रिया उनले पनि गरे।"
सभामुख सापकोटासहितको टोली भोटेकोशी बाढी प्रभावित क्षेत्रमा,"सिन्धुपाल्चोक : गए रातीको भारी वर्षाका कारण भोटेकोशी नदीमा आएको बाढीले बाह्रबिसे नगरपालिका५, जम्बुमा बस्ती नै बगाएपछि घटनास्थलको निरीक्षण र घाइतेको उद्दारका लागि प्रतिनिधिसभाका सभामुखसहितको टोली घटनास्थल पुगेको छ। बिहान प्रतिकुल मौसमका कारण हेलिकोप्टरमा जान सम्भव नभएपछि अपरान्ह सभामुख अग्निप्रसाद सापकोटासहितको टोली घटनास्थल पुगेको हो। घटनास्थल सभामुख सापकोटाको निर्वाचन क्षेत्र हो। सापकोटासहित बागमती प्रदेशका सामाजिक विकासमन्त्री युवराज दुलाल, आन्तरिक मामिलामन्त्री शालिकराम जम्मरकट्टेल लगायतको टोली घटनास्थल पुगेको प्रमुख जिल्ला अधिकारी उमेशकुमार ढकालले जानकारी दिए। वर्षाका कारण अरनिको राजमार्ग ठाउँ ठाउँमा अवरुद्ध हुँदा घाइतेको उद्दारमा समेत ढिला भएको थियो। सडकअवरुद्ध भएका कारण सुरक्षाकर्मीको टोली समेत बिहान अबेर मात्र घटनास्थल पुगेका थिए। भोटेकोसी बाढी अपडेट : २ को मृत्यु, १९ जना बेपत्ता (नामावलीसहित) सिन्धुपाल्चोक बाढी : घाइतेलाई हेलिकोप्टरबाट काठमाडौं ल्याइयो (अपडेट) बेसीसहर चामे सडकमा दर्जनौं पहिरो, सडक अवरुद्ध भोटेकोशी गाउँपालिकाको बुल्कोटका घाइते फूर्वा लामा, सोही ठाउँकी १० दिने शिशु तथा बाह्रबिसे४, जम्बुका ६० वर्षीया बुद्धिमाया तामाङ, २३ वर्षीया सविना बस्नेत र १९ वर्षीय सुरेश तामाङलाई उपचारका लागि हेलिकप्टरबाट काठमाडौं पठाइएको इलाका प्रहरी कार्यालय बाह्रबिसेका प्रहरी निरीक्षक नवराज न्यौपानेले बताए। थप घाइते दुई जनालाई उपचारका लागि पठाउने तयारी भइरहेको प्रहरीले जनाएको छ। घटनास्थल निरीक्षण र घाइतेको उद्दारपछि सभामुखसहितको टोलीले जिल्लास्थित सुरक्षा निकायका प्रमुखसँग घटनाको विषयमा जानकारी लिएका छन्।"
सरिता गिरीको सांसद पद रिक्त रहेको सचिवालयको जानकारी,काठमाडौं : संघीय संसद् सचिवालयले सांसद सरिता गिरीलाई पदमुक्त गरेपछि उनको पद रिक्त रहेको जानकारी गराएको छ । संघीय संसद्का महासचिव डा भरतराज गौतमले विज्ञप्ति निकालेर सरिता गिरीलाई सांसद् पदबाट मुक्त गरेको जानकारी दिएका हुन् । सरिता गिरीको प्रस्ताव खारेज सांसद सरिता गिरीलाई जन्मकैदको माग गर्दै जाहेरी दर्ता सरिता गिरीसँग स्पष्टीकरण सरिता गिरीलाई कारबाही गर्ने निर्णय सरिता गिरीलाई पार्टीबाट निकाल्ने समाजवादीको निर्णय सरिता गिरीको ठाउँमा सांसद बन्दै लीला समाजवादी पार्टीको तर्फबाट समानुपातिक प्रतिनिधि गर्दै प्रतिनिधिसभामा प्रतिनिधित्व गरेकी गिरीलाई पार्टीको संसदीय दलले नै प्रतिनिधि सभा सदस्यबाट निष्काशन गर्ने निर्णय गरेको थियो । त्यही जानकारीका आधारमा सांसद् गिरीको पद रिक्त रहेको सूचना सचिवालयले सार्वजनिक गरेको हो ।
तुलसीपुर उपमहानगरका जनप्रतनिधिको तीन वर्ष,"दाङ : तीन वर्से कार्यकाल पूरा भएको अवसरमा तुलसीपुर उपमहानगरपालिकाका जनप्रतिनिधिले समीक्षा गरेका छन्। तीन वर्षको समयमा धेरै उत्कृष्ट काम भएको र केही अधुरा रहेको उल्लेख उनीहरुको निष्कर्ष छ। उपमहानगरपालिका नगरप्रमुख घनश्याम पाण्डेले तीन वर्षमा तीन उत्कृष्टसहित नगरमा नमुनायोग्य काम भएको बताए। यो अवसर नगरबासीमा खुसी साटासाट गर्नुपर्ने अवसर हो, उनले भने। पदभार ग्रहण गरेको ३ वर्ष पुगेको अवसरमा आयोजित पत्रकार सम्मेलनमा उनले ३ वटा क्षेत्रमा तुलसीपुर उपमहानगरपालिका उत्कृष्ट भएको जानकारी दिए। २० वर्षदेखि रिक्त रहेको स्थानीय तहको कार्य सम्पादन तथा मूल्यांकनमा मुलुकभर अन्तिम स्थानमा हुने उपमहानगरपालिका जनप्रतिनिधि आएपछि, उत्कृष्ट भएको छ, उनले भने। नेपाल सरकार सहरी विकास मन्त्रालयले प्रत्येक वर्ष गर्ने नागरिकको सेवामा उत्कृष्ट नगरपालिका घोषणा, स्मार्ट सिटीको अवधारणमा सुरु भएको अनलाइन सिस्टम मार्फत सबै वडामा पञ्जीकरण सेवा सञ्चालन गरेमार्फत् उत्कृष्ट उपमहानगरपालिका र युवा राष्ट्रिय परिषद्ले युवा मैत्री नगर तुलसीपुर उपमहानगरपालिकाको रुपमा सरकारले घोषणा गर्दै ५ लाख नगदसहित सम्मान भएको नगरप्रमुख पाण्डेले बताए। हामीले तीन वर्षमा तीन उत्कृष्ट कार्य गर्यौँ, उनले भने, कति हामीले सुरु गरेका नीतिहरु संघ र प्रदेश सरकारले समेत अबलम्वन गरेका छन्। यो पनि हाम्रो उपलब्धि हो। महिला मैत्री लैङ्गिक नगरपालिकाको अवधारण अनुसार सबै वडामा स्वास्थ्य संस्था सञ्चालन गरिएको, सामुदायिक शिक्षा सुधारमा काम गरिएको मेयर पाण्डेले जानकारी दिए। उनले साधारण शिक्षा बाट प्राविधिक शिक्षा सञ्चालन गर्न ८ वटा विद्यालयमा लागु गरिएको बताए। पहिलो चरणमा मेट्रो र बहुप्राविधिक शिक्षालय अन्तर्गत वन विज्ञान सुरु भएको छ। विभिन्न वडाका गरेर ३२ वटा सामुदायिक विद्यालयलाई मर्ज गरिएको छ। नगरले विकास निर्माणका कामलाई अघि बढाउनका लागि विकास प्राधिकरणको अवधारणा अघि सारेको छ। तुलसीपुर उपमहानगरपालिकाले विकास प्राधिकरण गठन गरेपछि अन्य पालिकाले पनि त्यसलाई पछ्याएको उनले बताए। विकास प्राधिकरण स्थापना भएपछि ८० किलोमिटर सडक निर्माण गरेको उनको भनाइ छ। नगरप्रमुख पाण्डेका अनुसार तीन वर्षको अवधिमा केही योजना भने अझै अपुरा रहेका छन्। स्मार्ट सिटीदेखि नमुना पुस्तकालय, ट्रेड टावर र पार्किङ बनाउने योजना अझै अधुरो रहेका छन्। साउन देखि नो क्यास उपमहानगरपालिकालाई आगामी आर्थिक वर्ष अर्थात् साउन १ गतेदेखि डिजिटल प्रविधिमा लैजान योजना रहेको नगरप्रमुख पाण्डेले बताए। नगरमा कागजको प्रयोग र नगद कारोबारलाई पूर्णरुपमा बन्द गर्ने तयारी भएको बताए। उनले भने, त्यसका लागि प्रक्रिया अघि बढिसकेको छ, नगद कारोबार बन्द गर्नका लागि बैंकसँग पनि सहमति भइसकेको छ।"
जनता समाजवादी पार्टी निर्वाचन आयोगमा दर्ता,"काठमाडौं : जनता समाजवादी पार्टी नेपालले औपचारिक रुपमा राजनीतिक दलको मान्यता पाएको छ । जसपा निर्वाचन आयोगमा दर्ता भएसँगै नयाँ दल बनेको हो । आयोगको बुधबार बसेको बैठकले जसपा दर्ता गर्ने निर्णय भएको निर्वाचन आयोगका प्रवक्ता राजकुमार श्रेष्ठले जानकारी दिए। जसपालाई दल दर्ताको प्रमाणपत्र लिन शुक्रबार बोलाइएको छ । गत वैशाख १० गते समाजवादी पार्टी र राष्ट्रिय जनता पार्टीबीच एकीकरण भइ जसपा गठन गर्ने सहमति भएको थियो । एकीकरण घोषणा भएको जसपाले दल दर्ताका लागि जेठ २५ गते आयोगमा आवश्यक कागजात बुझाएको थियो । जसपाका नेता केशव झाले आयोगमा आधिकारिक रुपमा दल दर्ता भएपछि पार्टी एकीकरणका बाँकी काम अघि बढाइने बताए। आयोगमा अहिले १ सय ३२ राजनीतिक दल दर्ता भएका छन् । दुई पार्टी राजपा र समाजवादी पार्टी एकीकरण भएपछि अब आयोगमा दर्ता भएका १ सय ३१ दल हुनेछन् । जसपाको सहमतिअनुसार पार्टीको केन्द्रीय कार्यकारिणी समिति अध्यक्षमा महन्थ ठाकुर र उपेन्द्र यादव रहेका छन् । पार्टीका वरिष्ठ नेतात्रयमा अशोककुमार राई, डा बाबुराम भट्टराई र राजेन्द्र महतो छन् । तत्कालका लागि ३० सदस्यीय कार्यकारिणी सदस्य घोषणा गरिएको छ ।"
"प्रेस काउन्सिलले पठायो भारतलाई पत्र, नेपालको बदनाम गर्ने मिडियामाथि एक्सन लिन आग्रह","काठमाडौँ : भारतीय मिडियाले नेपालबारे गरेको टिप्पणीप्रति आपत्ति जनाउँदै प्रेस काउन्सिल नेपालले भारतको प्रेस काउन्सिलको नामलाई पत्र लेखेको छ । भारतीय प्रेस काउन्सिलका अध्यक्ष चन्द्रमौली कुमार प्रसादलाई सम्बोधन गर्दै काउन्सिलले यही जुलाइ १० मा पत्र लेखेको हो । पत्रमा भारतीय केही टेलिभिजन च्यानलले नेपालका प्रधानमन्त्री र भिनियाँ राजदूतलाई जोडेर गरिएका अनर्गल प्रचारप्रति कदम चाल्न भारतीय प्रेस काउन्सिललाई आग्रह गरिएको छ । काउन्सिलका अध्यक्ष किशोर श्रेष्ठको हस्ताक्षर सहितको पत्रमार्फत भारतीय मिडियाले आधारहिन समाचार पस्केको भन्दै आपत्ति जनाइएको छ । साथै त्यस्ता सामग्रीले नेपालको स्वाभिमान र निष्ठामाथि हमला भएको काउन्सिलले जनाएको छ । नेपालका प्रधानमन्त्री र नेपालका लागि चिनियाँ राजदूतको प्रेम सम्बन्ध भएको भन्ने जस्ता कलोकल्पित र बनावटी भिडिओ भारतको जी न्युज च्यानलबाट प्रशारण भएका छन् । र जुन सामाजिक सञ्जालमा सनसनीपुर्ण रुपमा प्रचार गरिएको छ । यस्तो बनावटी भिडिओले कपोकल्पित सूचना मात्रै दिएको छैन, बरु सार्वभौम राष्ट्रको निष्ठामाथि आक्रमण पनि भएको छ, काउन्सिलले जारी गरेको पत्रमा उल्लेख छ । नेपालको सार्वभौमिकतामा आक्रमण हुने गरी अन्य टेलिभिजन च्यानलले पनि आधारहिन सामग्री उत्पादन र प्रशारण गरेकोमा काउन्सिलले ध्यानाकर्ष गरेको छ । यस्तै लिम्पियाधुरा, लिपुलेक र कालापानीलाई समेटेर नेपालले नयाँ नक्सा जारी गरेको ऐतिहासिक निर्णयमा पनि भारतीय टिभी च्यानलले बनावटी समाचार प्रशारण गर्न थालेको पत्रमा उल्लेख छ । भारतीय मिडियाले नेपालबारे टिप्पणी गरेकोमा नेपालको तर्फबाट कुनै कदम नचालिएको भन्दै सामाजिक सञ्जालमा प्रश्न सोध्न थालिएपछि काउन्सिलले यस्तो पत्र लेखेको हो । यसअघि अर्थ तथा सञ्चारमन्त्री युवराज खतिवडाले पनि भारतीय मिडियाबारे कानुनी तथा राजनीतिक उपचार खोज्नसकिने प्रतिक्रिया दिएका थिए । साथै प्रधानमन्त्रीका प्रेस सल्लाहकार सूर्य थापाले भारतीय मिडियाको गतिविधिप्रति आपत्ति जनाउँदै चेतावनी दिएका थिए । भारतका लागि नेपाली राजदूत निलाम्बर आचार्यले भने यसबारे कदम अघि बढाएका छैनन् ।"
सिन्धुपाल्चोक पहिरोमा परेकाको उद्धारमा खटिन देउवाको निर्देशन,"काठमाडौं : नेपाली कांग्रेसले बुधबार राती सिन्धुपाल्चोकको भोटेकोशी र अन्य नदीमा आएको बाढीले पुर्याएको जनधनको क्षतिप्रति दुःख व्यक्त गरेको छ । बाढीमा परी हालसम्म दुईजनाको मृत्यु, दुईजना गम्भीर घाइते र १४ जना हराइरहेको तथा अरनिको राजमार्गसमेत अवरुद्ध भएको जनाइएको छ । कांग्रेसले तत्काल युद्धस्तरमा उद्धारको कार्य गर्न सरकारसँग माग समेत गरेको छ । कांग्रेस सभापति एवं पूर्वप्रधानमन्त्री शेरबहादुर देउवाले बिहीबार एक विज्ञप्ति जारी गर्दै सो घटनाप्रति दुःख व्यक्त गर्दै सरकारलाई छिटोभन्दा छिटो उद्धार टोली खटाएर थप मानवीय र भौतिक क्षति रोक्न आग्रह गरेका छन्। साथै उनले सिन्धुपाल्चोकका कांग्रेसका नेता कार्यकर्तालाई तत्काल उद्धारमा खटिन निर्देशनसमेत दिएका छन्। उनले बाढीका कारण जीवन गुमाउने व्यक्तिका परिवारजनप्रति समवेदना व्यक्त गर्दै घाइतेको शीघ्र स्वास्थ्यलाभको कामना गरेका छन्। वर्षाको समयमा हरेक वर्षझैं यसवर्ष पनि बाढीपहिरोको घटना विकराल बन्नसक्ने स्थिति दृष्टिगत गर्दै कांग्रेस केन्द्रीय कार्यसमितिको यही असार २२ गतेको बैठकले यसबारे विपद् व्यवस्थापनको उच्चस्तरीय तयारी प्रारम्भ गर्न सरकारको विशेष ध्यानाकर्षण गराएको थियो । यस बारेमा पुनःसरकारको ध्यानाकृष्ट गराएको विज्ञप्तिमा उल्लेख छ ।"
सार्वजनिक यातायात सञ्चालन गर्ने सरकारको निर्णय : ५० प्रतिशत भाडा बढ्यो,"काठमाडौं : सरकारले सार्वजनिक यातायातका साधन सञ्चालन गर्ने निर्णय गरेको छ । सरकारका प्रवक्ता अर्थ र सञ्चार तथा सूचना प्रविधिमन्त्री डा युवराज खतिवडाका अनुसार सरकारले कोभिड१९ संक्रमण जोखिम नियन्त्रणका लागि आवश्यक सुरक्षा मापदण्ड पूरा गरेर सार्वजनिक यातायात सञ्चालन गर्न दिने निर्णय भएको जानकारी दिएका हुन् । सरकारको नियमित पत्रकार सम्मेलनमा मन्त्रिपरिषद् निर्णय सार्वजनिक गर्दै मन्त्री खतिवडाले यो जनाकारी दिएका हुन् । सरकारको निर्णय अनुसार काठमाडौंमा उपत्यका भित्र मात्र र अन्य जिल्लाको हकमा जिल्लाभित्र मात्र सार्वजनिक यातायात चल्न पाउने छन् । मन्त्री खतिवडाका अनुसार सार्वजनिक सवारी साधनमा ट्याक्सी तत्काल चल्नेछन् भने अन्य यातायातका साधन सञ्चालनका लागि समय लाग्ने छ । ट्याक्सीको हकमा चालकबाहेक दुई जना मात्र चढ्न पाउने छन् । सरकारले सर्वाजनिक सवारी साधनमा आधा मात्र यात्रु चढाउन पाउने निर्णय गरेको छ । सँगै यो निर्णय कार्यान्वयन हुँदासम्म ५० प्रतिशत भाडा बढी लिन पाउने निर्णय गरेको छ । सरकारको यो निर्णयसँगै अब सार्वजनिक सवारी साधनमा चढ्दा अहिलेको भाडा भन्दा डबल पैसा तिर्नु पर्नेछ । लामो दूरीका सार्वजनिक सवारी साधनको विषयमा भने सरकारले कुनै निर्णय गरेको छैन । असार २३ गते बसेको मन्त्रिपरिषद्को बैठकले सम्पूर्ण स्वास्थ्य मापदण्ड पूरा गरेर सवारी साधन चल्न दिने निर्णय गरेको हो। कोरोनाको सङ्क्रमण हुने जोखिमलाई न्यून गर्दै सम्पूर्ण सुरक्षाका मापदण्ड पूरा गरेर सवारी साधनमा ५० प्रतिशत मात्रै यात्रु राखेर सञ्चालन गर्न दिइने भएको छ। काठमाडौँ उपत्यकाभित्र र बाहिरको हकमा सम्बन्धित जिल्लामा मात्रै सार्वजनिक सवारी साधन चल्न सक्नेछन्। मन्त्री खतिवडाले सार्वजनिक यातायात सञ्चालनका लागि तयारी गर्नुपर्ने भएकाले केही दिन लाग्नसक्ने बताए। विश्वव्यापी महामारीको रुप लिएको कोभिड१९ को सङ्क्रमण सम्बन्धमा नेपाल सरकार मन्त्रिपरिषद्को गत जेठ २८ गते र असार १५ गतेको निर्णयानुसार सङ्क्रामक रोग ऐन, २०२० को दफा २ बमोजिम जारी भएको आदेशमा केही हेरफेर गरिएको अर्थमन्त्री डा खतिवडाले जानकारी दिए। काठमाडौँ उपत्यकाभित्र र अन्य जिल्लाको हकमा सम्बन्धित जिल्लाभित्र मात्र जोरबिजोर प्रणालीमा सञ्चालन हुने गरी निजी सवारी साधन सञ्चालन हुन सक्नेछ। निजी सवारी साधनमा चालकबाहेक थप दुई जनासम्म र परिवारभित्रका पाँच वर्षसम्मका बालबालिका मात्र सवार हुने र जोरबिजोर प्रणाली भने कायम रहनेछ। जोरबिजोर प्रणाली मोटर साइकलका हकमा समेत लागू हुनेछ। काठमाडौँ उपत्यकाभित्र र अन्य जिल्लाका हकमा सम्बन्धित जिल्लाभित्र मात्र सञ्चालन हुने यात्रुवाहक सवारी सार्वजनिक यातायात सञ्चालन हुन पाउनेछन्। सरकारको निर्णयानुसार चालकसहित सिट क्षमताको ५० प्रतिशत यात्रु रहन पाउनेछन्। यस्तै एक पङ्क्तिको सिटमा सामाजिक दूरी कायम हुनेगरी एक जनामात्रै राख्ने, सबै यात्रुले अनिवार्य रुपमा मास्कको प्रयोग गर्ने, सवारी साधनमा यात्रु चढ्ने समयमा सवारी साधनको ढोकामा र सवारी साधनभित्र स्यानिटाइजरको व्यवस्था गर्नुपर्नेछ। यस्तै चालक तथा सहचालकले समेत अनिवार्यरुपमा मास्क, भाइजर र पञ्जा लगाउने र सवारी साधनलाई दैनिक निसङ्क्रमण गराउनुपर्नेछ। सरकारले तोकेअनुसार आगामी साउन ६ गतेसम्मका लागि मात्रै ट्याक्सीबाहेक अन्य सवारी साधनका हकमा तोकिएको भाडा दरको ५० प्रतशितसम्म थप भाडा लिन पाइनेछ। यस्तै उद्योग, प्रतिष्ठान र निजी सेवाप्रदायक कार्यालयका श्रमिक तथा कर्मचारी ओसारपसार गर्न प्रयोग गरिने सवारी साधनले पनि सिटको एक लहरमा एकजना मात्रै यात्रु राख्नुपर्नेछ। सबै यात्रु्ले अनिवार्य रुपमा मास्कको प्रयोग गर्ने, स्यानिटाइजरको व्यवस्था गर्ने तथा सवारी साधनलाई दैनिक निसङ्क्रमण गराउनु पर्नेछ। यातायात व्यवसायीले लकडाउनका कारण आफूहरु मर्कामा परेको भन्दै तत्काल सार्वजनिक सवारी साधन सञ्चालन गर्न दिन माग गर्दै आएका थिए। कास्कीमा बैंक तथा वित्तीय संस्थाले किस्ता तिर्न ताकेता गरेको भन्दै सवारी साधनको चाबी नै बुझाएका थिए। यस्तै ट्याक्सी चालक तथा व्यवसायीले पनि आफूहरु मारमा परेको भन्दै आफ्नो सवारी साधन सञ्चालन गर्न माग गर्दै आएका थिए।"
संवैधानिक नियुक्ति अड्केको अड्क्यै,"काठमाडौं : ० अख्तियारका तत्कालीन प्रमुख आयुक्त दीप बस्न्यात २०७४ माघ २९ गते अवकाश भए। घुस खाएको आरोप लागेपछि अर्का आयुक्त राजनारायण पाठकले २०७५ फागुन ३ मा राजीनामा दिए । नेपाल इन्जिनियरिङ कलेजको विवाद मिलाइदिने भन्दै ७८ लाख रुपैयाँ घुस लिएको आरोप पाठकलाई लागेको छ। बस्न्यातविरुद्ध ललिता निवास जग्गा प्रकरण र पाठकविरुद्ध घुस काण्डलाई विशेष अदालतमा मुद्दा चलिरहेको छ। अख्तियारमा प्रमुख आयुक्त र चार आयुक्त रहने संवैधानिक व्यवस्था छ। हाल प्रमुख आयुक्त नवीनकुमार घिमिरे, आयुक्तहरू डा गणेशप्रसाद जोशी र डा सावित्रा गुरुङ थापा मात्रै कार्यरत छन्। दुई आयुक्तको पद लामो समयदेखि रिक्त छ। ० निर्वाचन आयोगमा दुर्ई आयुक्त पद १५ महिनादेखि रिक्त छन्। ईला शर्मा र सुधीरकुमार शाहको अवकाशपछि नयाँ नियुक्ति नभएको हो। शर्मा २०७५ चैत ११ मा र शाह २०७५ चैत २८ मा पदमुक्त भएका थिए। ० लोकसेवा आयोगमा एक सदस्य रिक्त छ। गोविन्दप्रसाद कुसुमको अवकाशपछि उनको ठाउँमा नियुक्ति गरिएको छैन। अन्य संवैधानिक निकायमा पाँच जना रहने व्यवस्था भए पनि लोकसेवामा अध्यक्षसहित सात सदस्य रहन्छन्। ००० यी तथ्यसहित १३ संवैधानिक आयोगमध्ये ११ वटामा ४० पद रिक्त छन्। संवैधानिक परिषद्मा एकमत नहुँदा लामो समयदेखि नियुक्ति हुन नसकेको हो। प्रधानमन्त्री केपी शर्मा ओलीले यस विषयमा प्रमुख प्रतिपक्षी दलका नेता शेरबहादुर देउवासँग परामर्शसमेत गरेका छन्। तापनि, नियुक्ति अड्किएको अड्किएकै छ। सरकारले नियुक्तिको प्रावधानलाई सहज बनाउन भन्दै अध्यादेशसमेत ल्यायो। अध्यादेशमा गणपूरक संख्या घटाई परिषद्का अध्यक्षसहित ६ सदस्यमध्ये बहुमतको उपस्थितिमा बैठक बसेर नियुक्तिलगायत निर्णय गर्न सक्ने प्रावधान राखियो। तर, त्यसको विरोध भएपछि सरकारले अध्यादेशै फिर्ता लिनुपर्यो। अख्तियार सबैभन्दा आकर्षणको केन्द्र रहँदै आएको छ। भागबन्डा नमिलेका कारण अख्तियारमा नियुक्ति हुन सकेको छैन। प्रधानमन्त्री ओली र कांग्रेस सभापति देउवाबीच यहींनेर विवाद देखिएको छ। प्रधानमन्त्री ओली पूर्वगृहसचिव प्रेमकुमार राईलाई आयुक्त बनाएर प्रमुख आयुक्त बनाउन लागिपरेका छन्। सभापति देउवाले जयबहादुर चन्दलाई आयुक्त बनाउन दबाब दिइरहेका छन्। प्रमुख आयुक्त घिमिरेको पदावधि यही असोजमा सकिँदै छ। परिषद् बैठकमा ओली र देउवाबीच विवाद रहँदै आएको छ। अन्य नेता पनि अख्तियारमा आफूनिकट व्यक्ति पठाउन लागिपरेका छन्। परिषद्मा प्रधानमन्त्री अध्यक्ष, प्रधानन्यायाधीश, सभामुख राष्ट्रियसभा अध्यक्ष, विपक्षी दलका नेता र उपसभामुख सदस्य रहन्छन्। प्रधानमन्त्री र विपक्षी दलका नेता पुनः परामर्शमा जुटेका छन्। ओलीदेउवा भेटमा संवैधानिक निकायमा नियुक्तिका विषयमा छलफल भएको विषय कांग्रेस नेता डा मीनेन्द्र रिजालले सार्वजनिक गरेका थिए। महालेखापरीक्षक, लोकसेवा आयोगका अध्यक्ष र चार सदस्य, अख्तियारमा प्रमुख आयुक्त र चार आयुक्त, मानवअधिकार आयोगका अध्यक्ष र चार सदस्य, निर्वाचन आयोगका प्रमुख आयुक्त र चार आयुक्त संवैधानिक परिषद्को सिफारिसमा राष्ट्रपतिले नियुक्त गर्ने संवैधानिक व्यवस्था छ। महालेखापरीक्षक र मानवअधिकार आयोगमा मात्रै पूर्ण पदाधिकारी छन्। संवैधानिक आयोगकै रूपमा रहेका राष्ट्रिय महिला आयोग र राष्ट्रिय दलित आयोगको अवस्था त झनै दयनीय छ। २०५८ सालमा स्थापित यी आयोगमा एक जना पनि पदाधिकारी छैनन्। आयोगमा एकएक अध्यक्ष र चारचार सदस्य रहने व्यवस्था छ। दुई निकायमा १० पद नै रिक्त छन्। यी प्रमुख संवैधानिक आयोगका साथै २०७२ मा जारी नयाँ संविधानले थप ६ आयोगको व्यवस्था गरेको छ। राष्ट्रिय प्राकृतिक स्रोत तथा वित्त आयोग, राष्ट्रिय समावेशी आयोग, आदिवासी जनजाति आयोग, मुस्लिम आयोग, मधेसी आयोग र थारू आयोग छन्। यी आयोगमा एकएक अध्यक्ष र चारचार सदस्य रहने व्यवस्था छ। आदिवासी जनजाति आयोग संविधान जारी भएदेखि नै गठन हुन सकेको छैन। एक अध्यक्ष र चार सदस्य सबै पद रिक्त छन्। राष्ट्रिय प्राकृतिक स्रोत तथा वित्त आयोगमा अध्यक्ष बालानन्द पौडेल मात्र छन्। बाँकी चार पदमा नियुक्ति भएको छैन। मुस्लिम आयोगका अध्यक्षमा सलिम मियाँ अन्सारी नियुक्त भएका छन्। चार सदस्यमा नियुक्ति बाँकी छ। राष्ट्रिय समावेशी आयोग अध्यक्षमा शान्तराज सुवेदी र सदस्यमा विष्णुमाया ओझा नियुक्त भएका थिए। अध्यक्ष सुवेदीले राजीनामा दिइसकेका छन्। यो आयोगमा अध्यक्ष र तीन सदस्य पद रिक्त छन्।थारू र मधेसी आयोगमा एकएक जना अध्यक्ष मात्र छन्। बाँकी चारचार सदस्य पद रिक्त छन्। थारू आयोगका अध्यक्षमा विष्णुप्रसाद चौधरी र मधेसी आयोगका अध्यक्ष मात्रै विजयकुमार दत्त नियुक्त भएका छन्। सबै संवैधानिक आयोगका पदाधिकारीको पदावधि नियुक्ति भएको मितिले ६ वर्षको हुने व्यवस्था छ। उमेर हद ६५ वर्ष तोकिएको छ। ००० राजनीतिक भागबन्डा गर्नु हुँदैन सूर्यनाथ उपाध्याय, पूर्वप्रमुख आयुक्त, अख्तियार दुरुपयोग अनुसन्धान आयोग लामो समयदेखि अख्तियारमा दुई आयुक्त पद रिक्त छन्। पाँच जना हुनुपर्ने तीन जना मात्रै छन्। विपक्षी दलको नेतासमेतको सहमतिमा चाँडो नियुक्ति गर्नुपर्छ। अहिले जुन व्यक्ति नियुक्त हुन्छन्, तिनै व्यक्ति सम्भवतः केही समयपछि प्रमुख आयुक्त नियुक्त हुन्छन्। लामो समयदेखि आयुक्त नियुक्त नहुँदा अख्तियारप्रतिको विश्वास घट्दै जान्छ। जनशक्तिबिना काम गर्न पनि अप्ठ्यारो हुन्छ। राम्रो मान्छे नियुक्त हुनुपर्छ। अख्तियारलगायत संवैधानिक निकायको नियुक्ति राजनीतिक भागबन्डाका आधारमा गरिनु हुँदैन। व्यक्तिका क्षमता, नैतिकता, साहसको मूल्यांकनका आधारमा गर्नुपर्छ। उसले कहाँ, कसरी, कुन अवस्थामा, कोसँग के काम गर्यो, के प्राप्ति भयो, के विवाद बन्यो, जसमा उसको के भूमिका थियो वा थिएन। उसका पढाइदेखि काम गर्दासम्मका इतिहास के थियो भन्ने यावत् कुराको प्रोफाइलको उचित मूल्यांकन हुन आवश्यक छ। यस्तो मूल्यांकनमा सार्वजनिक पदमा बसेका व्यक्तिका हकमा आम सार्वजनिक अवधारणा पनि महत्वपूर्ण हुन्छन्। यो लुकाएर पनि लुक्दैन। यी कुरालाई पृष्ठभूमिमा राखेरै क्लिन व्यक्तिको चयन हुन आवश्यक छ। आयुक्तमा एक जना कानुनी क्षेत्रको हुनु पर्छ।"
भौगोलिक अखण्डताको रक्षा गर्नु प्रत्येक नागरिकको कर्तव्य हो : भट्टराई,"काठमाडौं : पूर्वप्रधानमन्त्री एवम् जनता समाजवादी पार्टी (जसपा)का वरिष्ठ नेता डा बाबुराम भट्टराईले भौगोलिक अखण्डताको रक्षा गर्नु प्रत्येक नागरिकपार्टीको कर्तव्य भएको उल्लेख गरेका छन्। समानुपातिक कोटाबाट सांसद बनेकी सरिताले नेपाल सरकारले नयाँ नक्सा जारी गरेपछि त्यसको विरुद्ध अभिव्यक्ति दिएपछि समाजवादी पार्टीले कारवाही गरेको छ। सोहि विषयमा टिकाटिप्पणी हुन थालेपछि भट्टराईले यस्तो बताएका हुन्। उनले देश, राष्ट्रियताको गम्भीर विषयमा पार्टीको ह्विप विपरित जाने सांसद स्वत:दण्डको भागी हुने भएकाले क्षेत्र, लिंगको कुरा गर्नु सान्दर्भिक नहुने स्पष्ट पारेका छन्। विचार अभिव्यक्तिकै कारण कसैलाई दण्डित गर्नु बेठीक हो। तर राष्ट्रियराज्य रहुन्जेल भौगोलिक अखण्डताको रक्षा गर्नु प्रत्येक नागरिकपार्टीको कर्तव्य हुन्छ। बुधबारबाट बेलुका उनले ट्वीटमा लेखेका छन्, झन् त्यस्तो संगीन विषयमा पार्टीको ह्विप विपरित जाने सांसद स्वत:दण्डको भागी हुन्छ। यहाँ क्षेत्रलिंगको कुरा गर्नु सान्दर्भिक हुन्न। असार ८ गते समाजवादी पार्टीको पदाधिकारी बैठकले सांसद गिरीलालाई स्पष्टीकरण सोध्ने निर्णय गरेको थियो। पार्टीले त्यतिबेला उनलाई सात दिनभित्र स्पष्टिकरण पेश गर्न निर्देशन दिने निर्णय गरेपनि उनले स्पष्टीकरण दिएकी थिइनन्। सांसद गिरीले लिपुलेक, कालापानी र लिम्पियाधुरा समेटेर जारी गरको नयाँ राजनीतकि नक्साको विरोध गर्दै आएकी थिइन्। सरकारले ल्याएको संविधान संशोधन प्रस्ताव विरुद्ध पनि उनले संशोधन राखेकी थिइन्। गिरीलाई कारवाही गरेपछि बन्द सूचीको अनुक्रममा उनीपछि नाम रहेकी लीलालाई पार्टीले सांसद बनाउने भएको हो। समाजवादी पार्टीकी केन्द्रीय सदस्य सिटौला ललितपुर महानगरपालिका १३ की बासिन्दा हुन्। समाजवादीको तर्फबाट आदिवासी जनजातिको कोटामा राजेन्द्र श्रेष्ठ सांसद छानिनुका साथै गिरी खस आर्यको कोटामा परेकी थिइन्। जेठ ५ गते मन्त्रिपरिषद्ले कालापानी लिम्पियाधुरा समेटिएको नयाँ राजनीतिक र प्रशासनिक नक्सा पास गर्यो। जेठ ९ गते निशान छापमा अंतिक भएको नेपालको पुरानो नक्सा परिवर्तन गर्न संविधान संशोधनको प्रस्ताव संसदमा दर्ता गरायो। आम नेपालीले सरकारको यस कदमलाई स्वीकार गरिरहेका बेला सांसद गिरी भने विपक्षमा उभिएकी थिइन्। गिरीले दर्ता गराएको संशोधन प्रस्तावलाई उनको पार्टी संघीय समाजवदी पार्टीलेसमेत समर्थन गरेन। यतिमात्र होइन, संशोधन फिर्ता नलिए कारबाही गर्नेसम्मको चेतवनी पार्टीले थियो। तर, उनी अन्तिम समयसम्म पनि पछि हटिनन्। सांसद गिरी भारतको विहार प्रदेशस्थित हाजीपुरसोनपुल जिल्लामा जन्मिएकी हुन्। उनी भारतमै हुर्किएकी हुन्। उनले आइएस्सीसम्मको अध्ययन भारतमै गरेकी थिइन्। गिरी भारतको विहारबाट विवाह गरेर नेपाल आएकी हुन्। २०४६ सालको आन्दोलनताका गिरी नेपाली कांग्रेस पार्टीमा आवद्ध थिइन्। त्यसपछि उनी नेपाल सद्भावना पार्टीको सदस्य भइन्। २०७२ सालमा नेपालको संविधान जारी भएपछि गिरी तत्कालीन संघीय समाजवादी पार्टीको तर्फबाट समानुपालिक सांसद बनेकी हुन्।"
"ओलीप्रचण्डको 'वान टु वान"" झनै कुरा बिग्रियो","काठमाडौं : नेकपा अध्यक्षद्वयबीच चार दिनयता जारी छलफल बुधबार आएर झनै बिग्रिएको छ। प्रधानमन्त्री केपी शर्मा ओली र अर्का अध्यक्ष पुष्पकमल दाहालबीच अब बिहीबार छलफल हुन्छहुन्न भन्ने टुंगो पनि छैन। आइतबार आरोपप्रत्यारोप चल्यो। सोमबार प्रधानमन्त्री ओली र मंगलबार अध्यक्ष दाहालले आफ्ना कुरा खुलस्त राखे। सहमतिको उपाय खोज्न बुधबार साँझ दुई घण्टा प्रधानमन्त्री निवास बालुवाटारमा बैठक बसेको थियो। बुधबारको छलफल झन् बिग्रियो। प्रधानमन्त्री ओली र अध्यक्ष प्रचण्ड (दाहाल) दुवै जना आआफ्नै अडानमै रहनुभयो, नेकपा सचिवालयका एक सदस्यले भने, त्यसपछि प्रधानमन्त्रीले पार्टी बैठक राखेर बहुमतबाट निर्णय गर्नुहोस् न किन पछि हटिरहनुभएको छ भन्नुभएछ। फेरि चर्काचर्की भएर उहाँहरू उठनुभएछ।दाहालले बुधबार प्रधानमन्त्री र पार्टी अध्यक्षमध्ये एक पद छोड्न ओलीसमक्ष माग गरे। तर, ओलीले पार्टीका नेताहरूले भनेकै आधारमा आफूले दुवै पद नछोड्ने अडान लिए। तपाईंले केही पनि छोड्दिनँ भनेर कहाँ छुट पाउनुहुन्छ, एउटा पद स्वेच्छाले त्याग्नुस्, दुवै त्याग्नुपर्छ भनेका छैनौं। प्रधानमन्त्री पद त्याग्नुस्। सहमतिमा निकास दिनुहोस्, दाहालले छलफलमा ओलीलाई भनेको उद्धृत गर्दै ती सचिवालय सदस्यले भने, प्रधानमन्त्रीले पनि पार्टी बैठक राखेरै बहुमतको निर्णय गरेर देखाउन चुनौती दिनुभएछ। त्यसपछि हिजोअस्ति बनेको छलफलको वातावरण झन् बिथोलिएछ। ओलीले २०७६ मंसिर ४ कै सहमतिभन्दा अगाडि जान नसकिने बटमलाइन दाहाललाई सुनाए। त्यसबेला नेकपा सचिवालयमा दाहाललाई दल (पार्टी) र ओलीलाई पाँच वर्ष प्रधानमन्त्री चलाउन दिने गरी दुई अध्यक्षको कार्यविभाजनमा सहमति बनेको थियो। तपाईंहरूको बटमलाइन दुईमध्ये एक पद बनाउन खोज्नुभएको हो भने मेरो पनि बटमलाइन एउटै छ। त्यो भनेको मंसिर ४ कै सहमतिको थप व्याख्या आवश्यक भए गरेर जाने, त्यसभन्दा अगाडि धेरै बढ्न अहिले सकिँदैन। सहमति खोज्ने हो भने यसमै आउनुस्, होइन भने थप केही कुरा छैन, ओलीले दाहालसँग बुधबार भने। उनले महाधिवेशनपछि आफू नेतृत्वमा नआउने, अर्काे चुनावपछि प्रधानमन्त्री बन्ने रहर पनि नगर्ने भन्दै अहिले जस्तो गरी कार्यविभाजन भएको छ दुई अध्यक्षबीच उसरी जान दाहालसँग आग्रह गरेको पनि ती नेताले बताए। अहिले केही पनि हुँदैन। जसो छ उसैगरी जाऔं। महाधिवेशनपछि तपाईं (दाहाल) हुनुहोला नि अध्यक्ष। अर्काे चुनावपछि बन्नुहोला नि प्रधानमन्त्री, दाहालसँग ओलीले व्यक्त गरेको भनाइ उद्धृत गर्दै छलफलको ब्रिफिङ सुनेका एक सचिवालय सदस्यले भने। त्यसपछि भने दुई नेताबीच चर्काचर्की परेको थियो। दुवै जना अडानमा टसमस नभएपछि प्रधानमन्त्रीले दाहालसँग भने, तपाईंहरू स्थायी समितिमा बहुमत भएको मान्छे, बैठक राख्नुहोस्, म छोड्नेवाला छैन। दाहालले ओलीलाई भने, तपाईंले के गर्न खोज्नुभएको ? मिल्ने कुनै बिन्दुमा लचक हुने कुरै गर्नुहुन्न ? पार्टी एकता गर्न मन छैन तपाईंलाई ? ओलीले पनि दाहाललाई भने, के गर्न खोजेको भन्ने त देखिहाल्नुभएको छ नि ! पार्टी एकता भए त हुन्छ नि तर हुँदैन भने के गर्ने ? दाहालले प्रधानमन्त्रीको पक्षमा देशभर भइरहेको प्रदर्शनप्रति आपत्ति जनाएका थिए। सडकमा आफ्ना मान्छे उतार्ने र पार्टी नेताहरूविरुद्ध नाराबाजी गर्ने काम भइरहेको भन्दै दाहालले त्यस्तो नाराबाजी र प्रदर्शन रोक्न ओलीसमक्ष आग्रह गरेका थिए। दाहालले भने, देशभर प्रदर्शन गर्न लगाएर तपाईंले के गर्न खोज्नुभएको ? यो राम्रो भएन। जवाफमा ओलीले भने, दुईतिहाइ झन्डै जनमत भएको प्रधानमन्त्री, राष्ट्रवादी प्रधानमन्त्रीलाई जबरजस्ती फाल्न खोजेपछि प्रदर्शन हुनु स्वाभाविक हो। प्रदर्शन हुन्छ, जनताले स्वाभाविक रूपमा जुलुस निकाल्छन्।यसरी बुधबारको बैठक बिनानिष्कर्ष टुंगियो। १८ असारयता स्थायी समिति बैठक मिति तोक्दै शुक्रबार (असार २६ सम्म) सारेर दुई नेता सहमति खोज्न छलफलमा बसेका थिए। छलफलको वातावरण झनै बिग्रिएपछि बिहीबार थप छलफल हुनेनहुने टुंगो छैन। दाहालका प्रेस सल्लाहकार विष्णु सापकोटा (जुगल)ले नेताहरूका अडान यथावत् रहेको बताए। बिहीबार छलफल हुनेनहुनेसम्म टुंगो लागेको छैन, उनले भने। १० असारदेखि जारी स्थायी समिति बैठकमा प्रधानमन्त्री ओलीले लिम्पियाधुरासम्मको नक्सा सार्वजनिक गरेपछि आफूलाई सरकारबाट हटाउन भारत लागेको र त्यसका लागि नेपालका नेताहरू पनि सक्रिय रहेको आरोप १४ असारमा लगाएका थिए। त्यसपछि दाहाल र वरिष्ठ नेता माधवकुमार नेपाललगायत आक्रोशित बनेका थिए। उनीहरूले १६ असारको बैठकमा ओलीबाट अब पार्टी पनि नचल्ने, सरकारको नेतृत्व पनि गर्न नसक्ने भन्दै दुवै पदबाट राजीनामा दिन माग गरेका थिए। दुई दिन ओलीको अभिव्यक्ति र निर्वाचन आयोगमा नेकपा एमाले नामक दल दर्ताका लागि परेको आवेदनमा केन्द्रित छलफल हुँदै गर्दा १८ असारमा सरकारले संसद्को जारी अधिवेशन अन्त्यको निर्णय लिएको थियो। त्यसपछि ओली र दाहाल नेपाल पक्षबीचको सम्बन्धमा थप तिक्तता आएको थियो। त्यसयता चार पटक स्थायी समितिको मिति सार्दै सहमतिको खोजीका लागि दुई अध्यक्षको तहमा, दोस्रो पुस्ताका नेताहरूको तहमा अनेक वार्ता भए पनि सहमति जुटन सकेको थिएन। आइतबारयता लगातार ओली र दाहालले बालुवाटारमा नियमित दुई घण्टा छलफल गर्दै आएका थिए। उहाँहरू (ओली र दाहाल)बीच छलफल भए पनि कुरा मिलेको छैन। बुधबारको छलफल पनि निकास दिने खालको भएन, प्रवक्ता नारायणकाजी श्रेष्ठले अन्नपूर्णसँग भने, अर्को बैठकको पनि टुंगो लागेको छैन। ओलीले दाहालसँगको भेटपछि राष्ट्रपति विद्यादेवी भण्डारीसँग भेटवार्ता गरेका छन्। नियमित भेटघाट भएको प्रधानमन्त्रीको निजी सचिवालयले जनाएको छ। छलफल सकारात्मक नदेखिएपछि अब बैठक धेरै रोकिनराख्न दाहालनेपाल पक्षलाई आफ्नै समूहका नेताले दबाब बढाउन थालेका छन्।"
किसानका लागि यस्तो सहकारी,"बुटवल : कोरोना महामारी नियन्त्रणका लागि गरिएको लकडाउनपछि तिलोत्तमा१५ टिकुलीगढका किसान अरबिन्द केवटको तरकारी बिक्री भएन्। खेतमा रहेको तरकारी बिक्री नभएपछि उनी निराश थिए। उनी आवद्ध जनउत्थान सहकारीका कर्मचारीले फोन गरे। तरकारी बिक्री भएको छैन भने सहकारी बेच्दिन्छ यो सुनेपछि उनी खुसीले गदगद भए। जनउत्थान सहकारीले लकडाउनमा आफ्ना सबै सदस्य किसानको तरकारी बिक्री गर्यो। सहकारीकी अध्यक्ष ज्ञानु पौडेल भन्छिन,लकडाउनको अवधिमा करिव आधा करोडको तयारी बिक्री भएछ। किसानले उत्पादन गरेको तरकारी सस्तो मुल्यमै उपभोक्ताको घरमा पुग्यो। तिलोत्तमा र भैरहवा बजारमा तरकारी खपत भयो। सहकारीमा १९ हजार ३ सय बढी सदस्य छन्। तीमध्ये अधिकांश कृषिमा आश्रित छन्। सहकारीले किसानको उत्पादन बिक्रीका लागि टिकुलीगढस्थित आफ्नै कार्यालय परिसरमा हाट बनाएको छ। सोही हाटमा आउने तरकारी बिक्री गर्छन्। लक्ष्मी सुनार अटो रिक्सामा तरकारी बेच्न ल्याउछिन्। दिनको ४५ को बिक्री हुन्छ, उनले भनिन्। सहकारीबाटै लगेको सहुलियत ऋणबाट उनी तरकारी उत्पादनमा लागेकी हुन्। १ अर्ब ७७ करोड पुँजी भएको सहकारीले विपन्न र कृषिमा आश्रित किसानलाई अर्थ उपार्जनमा मद्यत गरिरहेको छ। बाख्रा पालनका लागि बिना ब्याज ऋण उपलब्ध गराउछ। हरेक वर्ष १२ जना किसाने यो रकम पाउछन्। ब्याज तिर्नेहरुका लागि पनि सहकारीको ब्याज निकै सस्तो छ। सहकारीले कुल पुँजीको ४३ प्रतिशत कृषि उत्पादनमै लगानी गरेको छ। १ अर्ब ३६ करोड लगानी गरेको सहकारीले कृषिबाहेक घरजग्गा, सवारी साधन, साना व्यवसायमा लगाएको छ। कृषिमा ऋण लिनेले ११ प्रतिशतमा ब्याजदरमा ऋण पाउछन्। ५ लाखसम्म ऋण लिनेले धितो बुझाउनु पर्दैन। जमिन नभएर ऋण पाइएन भन्ने समस्या सदस्यले भोग्नु पर्दैन, अध्यक्ष पौडेल भन्छिन,उत्पादनमुलक काममा सकेसम्म सहुलियत ऋण दिने योजना छ। किसानले सहकारीबाट ५० लाखसम्म ऋण पाउँछन्। बचत गर्नेले पनि ११ प्रतिशत ब्याज पाउँछन्। बुटवलभैरहवाकै अधिकांश सहकारीमा कृषि पेशा गर्नेले पनि १४ देखि १८ प्रतिशत ब्याज लिने गरेका छन्। धेरै नाफा कमाएर धेरै शेयर हुनेले पैसा कुम्ल्याउने प्रवृति छन्। तर जनउत्थानले विपन्न सदस्यलाई सहुलियत र शेयर राख्नेलाई पनि १८ प्रतिशतसम्म बोनस बाढ्दै आएको छ। गत वर्ष ६ करोड नाफा आर्जन गरेको व्यवस्थापक रनबहादुर थापाले बताए। सहकारीले ब्याज उठाएर बढी नाफा आर्जन गर्ने भन्दा कृषि उत्पादन बढाउने योजना बनाएको छ। कृषिमा लगानी गर्दा विपन्न समुदायको आर्थिकस्तर उकासिने भन्दै साधारणसभाले नै सञ्चालक समितिलाई यो अधिकार दिएको हो। शेयर सदस्यको स्वास्थ्यो उपचारमा पनि सहकारीले सहुलियत दिएको छ। सहकारी सदस्य परिचयपत्रको आधारमा मणिग्रामको क्रिमशन अस्पताल, भैरहवाको युनिभर्सल मेडिकल कलेज र सिद्धार्थ सिटी अस्पतालमा ११ देखि २० प्रतिशतसम्म छुटको व्यवस्था छ। बुटवलभैरहवाको माइक्रोबसमा पनि सदस्यले २० प्रतिशत छुट पाउछन्। सहकारीका सदस्यका छोराछोरीले पढ्ने विद्यालयको भौतिक पूर्वाधारमा समेत लगानी गरिएको छ। हरेक वर्ष छात्रवृद्धि वितरण हुन्छ। मुलुककै उत्कृष्ट बन्दै कैयौं पुरस्कार पाएको सहकारीको नेतृत्वमा महिला छन्। १४ जना सञ्चालक समितिमा १० जना महिला छन्। अध्यक्ष, सचिव, कोषाध्यक्षसहितका सञ्चालक महिला हुन्। सहकारी रुपन्देहीको सबैभन्दा धेरै कर तिर्ने संस्था पनि बनेको छ। सुपौलीमा कृषि गाउँ सहकारीले कोटिहवाकै सुपौली गाउँमा सामूहिक धान खेती गरेको छ। सहकारीमा आवद्ध रहेका सदस्यको एउटा समूह निर्माण गरी उनीहरुकै खेतमा सामूहिक रुपमा खेती गरिएको हो। सामूहिक खेती यस क्षेत्रमै पहिलो हो। यो मोडल सरकारी बजेटमा हरेक वर्ष आउने चक्लाबन्दी जस्तै हो। सरकारी योजना कागजमा मात्रै सिमित भइरहदा सहकारीले रोलमोडलका रुपमा थालेको छ। सहकारीकी अध्यक्ष पौडेलले कृषि उत्पादन बढाउन र विपन्न किसानको जीवनस्तर उकास्ने गरी सहकारीले काम गरिरहेको बताइन्। सहकारीले यो कृषि गाउँका लागि १५ लाख रुपैयाँ र एकजना विएस्सी एजी पास कर्मचारी अनुदान दिएको छ। सुपौली कृषि गाउँमा ४७ घर परिवार आवद्ध छन्। २६ बिगाहा चार कठ्ठा जमिनमा रोपाई गरिएको छ। दुई कठ्ठा मात्रै खेत भएका समेत यो समूहमा छन्। सबै खेतलाई चार खण्डमा विभाजन गरिएको छ। कृषि गाउँका संयोजक मेघराज पुनका अनुसार यो खेतको तीन खण्डमा गोरखनाथ र एक खण्डमा सावा मन्सुली धान लगाइएको छ। ३ सय ५४ किलो गोरखनाथ र २ सय ४५ किलो सावा मन्सुलीको धानको बिउँको ब्याड बनाइएको थियो, सोही ब्याडका धान एकैसाथ रोपेका छौं, संयोजक पुनले भने। धान रोप्नका लागि पानी, जोताई, बीउँ र मलखाद खर्च सहकारीको अनुदानमा भएको छ। १५ लाख अनुदानमध्ये केही रकम बचेको र धान पाक्ने बेलासम्म मल छर्न पुग्ने संयोजक पुनले बताए। सामूहिक धान खेतीका फाइदा धेरै छन्। धानको ब्याड एकै स्थानमा राखिने भएकाले हरेक व्यक्तिलाई झन्झट हुँदैन। खेत जोत्ने काम एकै पटक हुन्छ। रोपाई एकैनाशले हुन्छ। खेतमा पानी लगाउनका लागि हानथाप गरिरहनु परेन। एक दिन एउटा ब्लक र अर्को दिन अर्को ब्लकमा लगाइन्छ। धानको बीऊँ खोजिरहनका लागि ४७ घर नै धाउन परेन। समितिले काम गर्छ। मल अभाव भइरहेका बेला भौतारिनु पथ्र्थो। अहिले सामूहिक खेती गर्दा एकैसाथ मल आएको छ। सामूहिक धान खेतीले उत्पादनमा पनि फाइदा हुन्छ। कसैका खेतमा कम उत्पादकत्व र कसैकोमा बढी हुनसक्थ्यो। सामूहिकखेती भएपछि सबैको हिस्सा जमिन अनुसार बराबर हुन्छ। खेतमा काम गर्ने मजदुरको अभाव हुदैन। सामूहिकखेतीमा जोडिएका परिवारबाटै मजदुरहरु स्वर्तस्फूर्त रुपमा आउछन्। मजदुरले तोकिएको ज्याला पाउछन्। धान गोडमेल, कटान, भित्र्याउने काम समेत समूहमै हुन्छ। धानको रखेदेखका लागि समितिले कर्णबहादुर पुनलाई जिम्मेवारी दिएको छ। यो खेतीमा उन्नत बीऊ समेत उत्पादन हुन्छ। सहकारीले १० वर्षको रणनीतिका रुपयमा यो योजना अगाडि बढाएको हो। सामूहिकखेती भएको सुपौली गाउँलाई होमस्टेका रुपमा विकास गर्ने योजनासमेत छ। अध्यक्ष पौडेल भन्छिन, सहकारी अध्ययन केन्द्र बनाउने योजना हाम्रो हो, यसको सफलता हेरेर अन्य क्षेत्रमा काम गर्छौँ । प्रदेश ५ की भूमि व्यवस्था कृषि तथा सहकारी मन्त्री आरती पौडेलले असार १५ मा यो सामूहिकखेतीमा धान रोपिन। उनले सरकारले बनाएको चक्लाबन्दीको योजना यस्तै रहेको बताइन। सरकारले चाहेको खेती प्रणाली यही हो, यो निकै उत्कृष्ट काम छ। अन्य सहकारीले जनउत्थानको अनुकरण गर्नुपर्छ, उनले भनिन्।"
स्याङ्जाका ३६ संक्रमितले जिते कोरोना,"स्याङ्जा : स्याङ्जामा ३६ जनाले कोरोना जितेर भएर घर फर्किएका छन्। योसंगै कोरोना जितेर घर फर्कनेको संख्या ९९ पुगेको छ। पछिल्लो समय मंगलबार साँझ १० जना र बुधबार साँझ २६ जनाको पीसीआर रिपोर्ट नेटेटिभ आएको प्रादेशिक कार्यालय स्वास्थ्य निर्देशक डा बिनोदबिन्दु शर्माले जानकारी दिए। कोरोना जितेर घर फर्कनेमा गल्याङका १४, लीगण्डकीका ६ र चापाकोटका ६ रहेका छन्। गल्याङ नगर अस्पतालको आइसोलेसनमा रहेका उनीहरु बिहीबार घर फर्केका छन्। यसैगरी, मंगलबार वालिङ, आँधीखोला, चापाकोट र कालीगण्डकीका गरेर १० जनाको पीसीआर परीक्षण नेगेटिभ आएको स्वास्थ्य कार्यालय प्रमुख यामप्रसाद शर्माले जानकारी दिए। जिल्लामा अहिलेसम्म कोरोना सक्रमितको संख्या १ सय ८८ पुगेको छ। ती मध्ये २ जनाको निधन भएको छ भने ९९ घर फर्केर बाँकी संक्रमित विभिन्न आइसोलेसनमा छन्। संक्रमित मध्ये भीरकोटस्थित कालिका सामुदायिक अस्पतालमा ५१ जना, गल्याङ् नगर अस्पतालमा १२, वालिङस्थित कुँवर समाज हलमा १९, पुतलीबजार स्थित करेन्डाँडा स्वास्थ्य चौकीमा १, पोखरामा २, नवलपरासीमा १ जना आइसोलसनमा रहेका हुन्। हालसम्म जिल्लामा २ हजार ३ सय ७१ जनाको पीसीआर टेष्ट गरिएकोमा ६ जना महिलासहित एक सय ८२ पुरुषमा कोरोना संक्रमण देखिएको स्वास्थ्य कार्यालय स्याङजाले जनाएको छ।"
"लमजुङमा कोरोना संक्रमित ६२ पुगे, २२ जना निको भए","बेंसीसहर : लमजुङमा बिहीबार थप ५ जनामा कोरोना भाइरस संक्रमण पुष्टि भएको छ । संक्रमित सुन्दरबजारस्थित कृषि क्याम्पसमा रहेको क्वारेन्टाइनमा बसेकाहरु रहेको जिल्ला प्रशासन कार्यालय लमजुङले जनाएको छ । संक्रमित हुनेमा दूधपोखरी गाउँपालिका६ का ४२ वर्षीय पुरुष, सुन्दरवजार नगरपालिका८ का २८ वर्षीय पुरुष, राइनास नगरपालिका६ का २५ वर्षीय पुरुष, राइनास नगरपालिका ८ कै २५ वर्षीय पुरुष र सुन्दरबजार नगरपालिका६ का २६ वर्षीय पुरुष रहेका छन् । बुधबार लमजुङ राइनास नगरपालिकाका ३४ वर्षीय पुरुषमा कोरोना भाइरस पुष्टि भएको थियो । उनको भक्तपुर केएमसी अस्पतालको आइसोलेसनमा उपचार भइरहेको छ । लमजुङमा कोराना संक्रमित संख्या ६२ पुगेको छ । लमजुङ स्थायी ठेगाना भइ वाह्य जिल्लामा बस्ने ५ जना रहेका छन् ।लमजुङको विभिन्न स्थानका आइसोलेसनमा उपचार गरी २० जना, तनहुँ छिम्केश्वरी अस्पताल र काठमाडौ बनस्थलीको आइसोलेसनमा एकएक जना गरी २२ जना संक्रमित निको भएर घर फर्केका छन् ।"
सिन्धुपाल्चोकमा बाढी बितन्डा (फोटोभिडियो),काठमाडौं : बिहीबार बिहानका राति भोटेकोसी नदीमा आएको बाढीले सिन्धुपाल्चोकमा ठूलो क्षति पुर्याएको छ । जिल्ला प्रशासन कार्यालय सिन्धुपाल्चोकका अनुसार बाह्रबिसे नगरपालिका५ जम्बु र भोटेकोशी गाउँपालिका५ लाम्बोटेमा बाढी र पहिरोले ठूलो क्षति पुर्याएको हो । बाह्रबिसे नगरपालिका५ मा पहिरोले ११ घर बगाएको छ । जहाँ १४ जना हराइरहेका छन् । दुई जनाको शव भेटिएको छ भने तीन जना घाइतेको उद्धार भएको छ । उता भोटेकोशी गाउँपालिका५ लाम्बोटेमा २ वटा घर बजाएको छ । जहाँ चारजना बेपत्ता छन् भने दुई जना घाइते छन् । बाढीले अरनिको राजमार्गको पुलसमेत बगाएको छ। थाकसेलमा पनि बाढीले बस्ती बगाएको छ । सोतागंमा पनि पहिरो गएको छ। बाढीले मध्ये भोटेकोशी जलविद्युत आयोजनाको स्टोर पनि बगाएको छ।
डोल्पा पुग्यो सलह : मकै खाएपछि कृषक चिन्तित,"डोल्पा : डोल्पामा पनि सहल किराको बथान पुगेको छ। सलह किरा डोल्पाको जगदुल्ला गाउँपालिकामा पुगेर मकै बारी नै सकाएपछि कृषक चिन्तित भएका छन्। सुरुसुरुमा छिटफुट देखिएका सहल बिहीबार बिहानैदेखि ठुलो झुण्डमा मकै बारीमा बसेको र मकै सबै खाएपछि कृषहरु आत्तिएको जगदुल्ला गाउँपालिकाका प्रमुख प्रशासकीय अधिकृत केशबराज जैसीले जानकारी दिए। 'जैशीका अनुसार हजारौंको संख्यामा छन्। मकैमा बसे भने डाँठ मात्रै बाँकी राख्ने गरेपछि स्थानीय थाल बजाएर भगाउन थाले पनि सकेनन्। बिहानैदेखि ठुलो संख्यामा सहलले मकै खान थालेपछि सबै कृषक मकै बारीमा सलह धपाउँदै बसेका छौं', स्थानीय नन्दबहादुर लामाले बताए, 'बिहानै ठुलो संख्यामा सलह किरा उडे र मकै बारी छोपे। भगाउनलाई विभिन्न उपाय लगाएका छौं तर सकेनौं।' कोरोनाले यार्सागुम्बाबाट कमाउन नपाएको र बारीको मकै पनि सलहले सखाप पारेकाले भोकै मर्ने बेला आएको भन्दै उनी निकै भावुक बने। सलह आयो मकै सखाप पारे पनि धपाउन कुनै उपकरण र कीटनाशक नभएको कृषि शाखाका प्राविधिक नरेश आचार्याले जानकारी दिए। उनले भने, 'पूर्वतयारी थिएन किटनाशक हान्न उपकरण पनि छैन। निकै चिन्ताको विषय हो यो।' डोल्पामा सबैभन्दा धेरै उत्पादन हुने र धेरै जसो कृषि योग्य जमिनमा लगाइने मकै नै सलहले खान थालेपछि कृषहरु आत्तिएर स्थानीय सरकार र सरोकारवाला कार्यालयमा गुहार गरिरहेका छन्। 'कृषकको गुनासो दैनिक आएको छ। हामीले भगाउने उपाय सिकाएका छौँ', कृषि विकास कार्यालय डोल्पाका प्रमुख भिमबहादर धरालाले भने, ' बिहान साँझ उड्न सक्दैन छोप्ने र मार्नेभन्दा अरु कुनै विकल्प छैन। हामीले निरन्तर मन्त्रालयमा जानकारी गराइरहेका छौँ।' सलह किरा डोल्पाको मुड्केचुला, जगदुल्ला, त्रिपूरासुन्दरी नगरपालिका, ठुलीभेरी नगरपालिका, काइकेसम्म पुगेको छ। हालसम्म माथिल्लो डोल्पामा भने पुग्न सकेको छैन। डोल्पामा मकै उत्पाद धेरै हुने भएकोले पनि मकै सलहले खाएपछि भोकै बस्नुपर्ने अवस्था आउने भएको भन्दै कृषक चिन्तित भएका छन्।"
फर्निचर व्यवसायी पक्राउ,स्याङ्जा : प्रहरीले साल र मौवाको काठसहित फर्निचर संचालक भानु अधिकारीलाई पक्राउ गरेको छ ।कालीगण्डकी गाउँपालिकामा संचालित अम्बिका फर्निचर उद्योगमा अवैध काठ लुकाइ छिपाइ राखेको भन्दै साल र मौवाको काठसहित अधिकारीलाई प्रहरीले बुधबार पक्राउ गरेको हो । काठ फर्निचर उद्योगमा लुकाइ राखेको भन्ने सूचनाको आधारमा सालको चिरान काठ ४१ वटा (७४ क्यूफिट) र मौवाको ३ वटा चिरान काठ (५ क्यूफिट) प्रहरीले नियन्त्रणमा लिएको जनाएको छ । फर्निचर संचालक ४० वर्षीय अधिकारीलाई पक्राउ गरी आवश्यक कारबाहीका लागि डिभिजन वन कार्यालय स्याङ्जामा बुझाइएको प्रहरी नायब उपरीक्षक राजेन्द्रप्रसाद अधिकारीले जानकारी दिए ।
"ओखलढुंगामा ट्रक दुर्घटना, चालकको घटनास्थलमै मृत्यु",ओखलढुंगा : निर्माण सामाग्री बोकेको ट्रक दुर्घटना हुदाँ चालकको घटनास्थलमै मृत्यु भएको छ । बिहीबार बिहान सिद्धिचरण नगरपालिका ८ सेतिदेवीमा बा ३ ख ९६ नम्बरको ट्रक दुर्घटना हुँदा चालक दोलखाको जिरी नगरपालिका ४ का २५ वर्षीय नवराज कार्कीको घटनास्थलमै मृत्यु भएको हो । काठमाडौंबाट अपर सोलुखोला बेनी हाईड्रो कम्पनीको तारजाली तथा रड बोकेर सोलुखुम्बुतर्फ जाँदै गरेको ट्रक सडकबाट करिब १ सय मिटर तल खसेर दुर्घटनामा परेको जिल्ला प्रहरी कार्यालय ओखलढुंगाका प्रहरी निरीक्षक मिलन बस्नेतले जानकारी दिए । ट्रकमा चालक मात्र थिए । बिहानको समयमा हुस्सु तथा कुहिरो लागेको र चालक रातभर अनिदो भएका कारणले समेत दुर्घटना भएको हुन सक्ने प्रहरीको भनाइ छ । मृतकको शव पोष्टमार्टमका लागि जिल्ला अस्पताल रुम्जाटार पठाइएको छ ।
"सर्पको टोकाइबाट श्रीमानको मृत्यु, श्रीमतीको उपचार हुँदै",दैलेख : सुतिरहेका बेला सर्पले डसेर दैलेखमा एक युवकको मृत्यु भएको छ । मृत्यु हुनेमा नारायण नगरपालिका२ कुसाडाका २० वर्षीय ललित नेपाली रहेको जिल्ला प्रहरी कार्यालय दैलेखले जनाएको छ । बुधबार राती २ बजेतिर उनलाई सर्पले डसेको थियो । प्रहरी निरीक्षक नैनबहादुर साउदका अनुसार ललितकी श्रीमती भद्रा नेपालीलाई पनि सर्पले डसेको छ । उनको दैलेख अस्पतालमा उपचार भइरहेको छ । उनको अवस्था सामान्य रहेको प्रहरी निरीक्षक साउदले बताए ।
लागुऔषध कारोबारी पक्राउ,विराटनगर : 'लकडाउन' को समयमा भारतदेखि लागूऔषध लिएर आउँदै गर्दा विराटनगरबाट एकजना पक्राउ परेका छन् । पक्राउ पर्नेमा विराटनगर महानगरपालिका७ का २० वर्षीय आनन्दकुमार पासवान रहेको मोरङ प्रहरीका प्रवक्ता डीएसपी मानबहादुर राईले बताए। उनकाअनुसार जिल्ला प्रहरी कार्यालय मोरङबाट सादा पोशाकमा खटिएको प्रहरी टोलीले बिहीबार बिहान ६ बजे विराटनगर१६ दरैयाबाट पासवानलाई पक्राउ गरेको हो। भारततिरबाट पैदल आउँदै गरेको अवस्थामा शंका लागेर चेकजाँच गर्दा उनको साथबाट एक सय मिलिलिटर दरका ३९ बोतल डाइलेक्स डिसी नामक लागुऔषध बरामद भएको प्रहरीले जनाएको छ। पासवानविरुद्ध लागूऔषध ऐनअन्तर्गतको मुद्दा चलाउन अनुसन्धान भइरहेको डीएसपी राईले बताए।
"भोटेकोसी बाढी अपडेट : २ को मृत्यु, १९ जना बेपत्ता (नामावलीसहित)","सिन्धुपाल्चोक : सिन्धुपाल्चोकको भोटेकोसी नदीमा आएको भीषण बाढीमा परी २ जनाको मृत्यु भएको छ भने १९ जना बेपत्ता छन्। पहिरोले दर्जनभन्दा बढी घर बगाएको छ । बाह्रबिसे नगरपालिकाको जम्बु भन्ने ठाउँमा बाढीले घरहरु बगाएको छ। बाह्रबिसेको जम्बु बजार डुबानमा परेको छ। बुधबार राती आएको बाढीले बस्ती नै डुबानमा परेको बाह्रबिसे नगरपालिकाकी उपमेयर सुशिला पाख्रिनले जानकारी दिइन। उनका अनुसार हालसम्म जम्बु निवासी २० वर्षीय नीकेश बस्नेत र उनकी तीन वर्षीय छोरीको शव फेला परेको छ भने अन्य १९ जना बेपत्ता छन्। बाढीले अरनिको राजमार्गको पुलसमेत बगाएको छ। थाकसेलमा पनि बाढीले बस्ती बगाएको छ । सोतागंमा पनि पहिरो गएको छ। बाढीले मध्ये भोटेकोशी जलविद्युत आयोजनाको स्टोर पनि बगाएको छ। बेपत्ता हुनेको नामावली भोटेकोशी गाउँपालिका४, फुल्पिङकट्टीका १ ९ वर्षका पासाङनोर्वु तामाङ २ २७ वर्षकी मञ्जु तामाङ ३ छ वर्षकी पायल तामाङ र नाम नखुलेका १० दिनका नाबालक बाह्रबिसे नगरपालिका ५, जम्बु १ भिमबहादुर वाइबा २ चिनमाया वाइबा ३ लिलामाया वाइबा ४ पासाङदोर्जे वाइबा ५ निमाडोल्मा वाइबा ६ लक्ष्मण वाइबा ७ सुनमाला वाइबा ८ जनकबहादुर थिङ ९ सविना तामाङ १० आकाश तामाङ ११ हिमेश शर्मा ( मध्यभोटेकोशी आयोजनाका कर्मचारी १२ आकाश केसी ( जाइका परियोजनाका इन्जिनियर) १३ तोकबहादुर तामाङ १४ सलिनी तामाङ १५ सुरेश तामाङ १६ युक्तबहादुर तामाङ स्रोत : जिल्ला प्रहरी कार्यालयका प्रहरी नायव उपरीक्षक माधवप्रसाद काफ्ले सिन्धुपाल्चोकमा बाढी बितन्डा (फोटो फिचर)"
विपदबाट जोगिन माइकिङ,मुगु : मुगुमा कार्मारो गाउँपालिका९ वडाका १६ वस्तीमा कोरोना भाइरस रोकथाम तथा नियन्त्रण र अन्य दैवी प्रकोपबाट जोगिनका लागी दैनिक माईकिङ्ग गर्न थालेका छन्। मुगुम कार्मारोङ्ग गाउँपालिकामा ९ वडाका १६ वस्ती छन्। सबै वडामा अहिले कारोना र अन्य प्रकोपबाट जोगिनका लागी सबै वडाले युवा क्लबमार्फत आफ्ना वडा वस्तीमा दैनिक माईकिङ्ग गरेर सचेत गराउन थालेका हुन्। युएम एन कलष्टरको आर्थिक सहयोगमा करानी सामुदायिक विकास केन्द्रद्धारा सञ्चालित सुशासन परियोजना अन्तर्गत प्रत्येक वस्तीलाई १२ हजार बराबरका डिजे माईक वडा कार्यलयमार्फत हस्तान्तरण गरी सबै खाले प्रकोपमा जोगिन युवा क्लबका सदस्यहरुले जानकारी मुलक सन्देश आफनो वस्तीमा डिजे माईकमार्फत दिनहु दिने गरेको करानी समुदायिक विकास केन्द्रका जिल्ला संयोजक बासु रावलले जानकारी दिए।
सिन्धुपाल्चोक बाढी : घाइतेलाई हेलिकोप्टरबाट काठमाडौं ल्याइयो (अपडेट),"काठमाडौं : सिन्धुपाल्चोकको बाह्रबिसे५ मा आएको बाढीबाट प्रभावितको उद्धारका लागि हेलिकप्टर घटनास्थल पुगेको छ। नेपाल कम्युनिष्ट पार्टी (नेकपा) का केन्द्रीय सदस्य माधव सापकोटा सुबोधको टोली घाइतेलाई उद्धारका लागि कैलाश एयरको हेलिकप्टर लिएर घट्नास्थल गएका हुन्। भोटेकोसीमा भीषण बाढी : बस्ती डुबानमा, थुप्रै बेपत्ता, दुईको शब भेटियो सिन्धुपाल्चोकमा बाढी बितन्डा (फोटो फिचर) भोटेकोसी बाढीले अरनिको राजमार्ग पनि ब्लक : मौसम खराबीले हेलिकोप्टर जान सकेन भोटेकोसी बाढीले अरनिको राजमार्ग ब्लक : उद्धारमा समस्या, हेलिकोप्टर आकाशबाटै फर्कियो भोटेकोसी बाढी अपडेट : २ को मृत्यु, १९ जना बेपत्ता (नामावलीसहित) सापकोटाका अनुसार हेलिकोप्टरबाट गम्भीर घाइते सविना बस्नेतलाई उद्धार गरी काठमाडौंस्थित ह्याम्स अस्पताल ल्याइएको छ। अर्का घाइते सिंहबहादुर वाइवालाई पनि हेलिकोप्टरबाटै काठमाडौं ल्याउने तयारी भइरहेको छ। हेलिकोप्टरमा घाइतेलाई सुताएर राख्न पर्ने भएकाले एक पटकमा एक जनालाई भन्दा बढी लैजान नसकिएको सापकोटा अन्नपूर्ण अनलाइनलाई जानकारी दिए। बिहीबार बिहान घाइतेलाई उद्धारका लागि काठमाडौंबाट उडेको हेलिकोप्टर मौसम प्रतिकूलताले काभ्रेपलाञ्चोकको मंगलटारमा अवतरण गरिएको थियो। मंगलटारमा करिब २ घण्टा बसेपछि घाइतेलाई उद्धारका लागि हेलिकोप्टर बाह्रबिसे पुगेको थियो।"
नालीमा पुरुषको शव भेटियो,विराटनगर : विराटनगर महानगरपालिका ६ स्थित वडा कार्यालय छेउमा बिहीबार बिहान एक पुरुषको शव फेला परेको छ ।पहिचान नखुलेका अन्दाजी ५० वर्षीय पुरुषको शव बिहान ८:३० बजे फेला परेको मोरङ प्रहरीका प्रवक्ता डीएसपी मानबहादुर राईले बताए । घटनास्थल नजिकै शिव मन्दिर पनि रहेको छ । राईकाअनुसार नालीमा डुबिरहेको अवस्थामा शव फेला परेपछि घटनाको अनुसन्धान सुरु गरिएको छ । शव पोस्टमार्टमका लागि कोसी अस्पताल लगिएको छ । विराटनगरमा भेटिएको पुरुषको शव ।
बर्सेनि बाढीको त्रास,"सिन्धुली : दुधौली नगरपालिका १२ जिनाखु बुढीटारका हीराबहादुर पौडेल आफन्तको आश्रय लिएर बसेको एक वर्ष भयो। गत वर्ष असार २८ गते आएको बाढी, पहिरोले परिवारका सबै सदस्यसहित घरगोठ बगाएपछि पौडेल विस्थापित भएका हुन्। उदयपुरको खोक्सास्थित आफन्तको घरमा बस्दै आएका उनी एक वर्ष हुँदासमेत गाउँ फर्किन सकनेन्। घरसँगै बेपत्ता उनका ६ वर्षीय छोरा सागर पौडेलको शव अझै फेला पार्न सकिएको छैन। उक्त घटनामा पौडेलकी श्रीमती सुनिता र छोरी सविताको भने एक सातापछि शव फेला परेको थियो। हीराबहादुर पनि घाइते भएका थिए। उनलाई स्थानीयले उद्धार गरी उपचार गराए। शरीरको घाउ निको भए पनि मनको घाउ ठीक नहुँदा गाउँ फर्काउन नसकिएको वडाध्यक्ष बाघसिं पाख्रिन बताउँछन्। पौडेलले परिवारसहित घर, गोठ, खेतीपाती सबै गुमाउनु पर्यो। उनका छोराको शव अझै फेला परेको छैन, उनले भने, श्रीमती र छोरी सँगै २०२२ मुरी धान फल्ने खेतसमेत पहिरोले बगाएपछि उनी गाउँ फर्कन सकेका छैनन्। नगरपालिकाले पौडेललाई केही राहत दिए पनि घर बनाउन र पहिरोमा परिणत भएको खेत बनाउन नसेकेको पाख्रिन बताउँछन्। गत वर्ष असार अन्तिम साता दुधौली ४ कै डकाहाबाट कमलानदीको बाढीले बगाउँदा वेपत्ता भएका रेणु कापरीका ७ वर्षीय छोरा आन्धी कापरी र उनकी ६० वर्षीया आमाजू मरणी कापरीको शव फेला परेको छैन्। कमला नदीकिनारास्थित बगरमा झुप्रो बनाएर जीवन चलाउँदै आएका ६ जनालाई कमला नदीको बाढीले बगाएकोमा दुई जनालाई मृत र दुई जनालाई सकुशल उद्धार गएिको थियो। स्थानीय १५ घर मुसहरहरू विस्थापित भए पनि उनीहरूको पुनस्र्थापनाका लागि सरकारी स्तरबाट खासै सहयोग नपाउँदा चिन्ता थपिएको छ। गत वर्ष ६ सय १९ घरमा आंशिक क्षति र एक सय ५४ घर जोखिममा परेको जिल्ला विपद् व्यवस्थापन समितिको तथ्यांक छ। जोखिममा परेकाहरू विस्थापित छन्। उनीहरू हिउँदमा जोखिमयुक्त घरमै फर्किए पनि राज्यको तर्फबाट सहयोग प्राप्त भएको छैन। उनीहरूका परिवारमा वर्षायाम सुरु भएसँगै बर्सेनि बाढी र पहिरोको त्रास बढ्ने गरेको छ। कमला नदी, चदाहा, ककुरठाकुर खोलाका साथै चुरे क्षेत्रबाट आउने खहरेसहितको बाढी र पहिरोले यहाँका स्थानीयलाई बर्सेनि त्रसिद बनाउने गरेको दुधौली नगरपालिका ९ का दीपेन्द्र बुढाथोकीको भनाइ छ। २०५० सालयता मात्र कमलानदीले कमलाखोंज क्षेत्रको झन्डै १२ सय रोपनी बढी खेतीयोग्य जमिन कटान गरिसकेको छ। अविरल वर्षाका कारण कमला नदीमा आएको बाढीले केही वर्षदेखि आफ्नोसहित दर्जनभन्दा बढी कृषकको खेत कटान गर्दै आए पनि नियन्त्रणका लागि भने कुनै पहल नभएको दुधौली नगरपालिका ७ निवासी रामबहादुर स्याङ्तानको गुनासो छ। कमला नदीको कटानबाट दुधौली नगरपालिकाका नर्कटे, जितपुर, हतपते, रानीवास, निपाने, हर्षाही, टाँडी, सिर्थौलीका कृषक प्रभावित छन्। कमलाखोंच क्षेत्रमा कमला र चदाहा नदी नियन्त्रण सबैभन्दा ठूलो चुनौतीको विषय बनेको नगरप्रमुख घनश्याम राउत बताए। कमलाखोंच जस्तै जिल्लाको नौ वटै स्थानीय तहमा वर्षासँगै बाढी र पहिरोको जोखिम बढेको छ। विपत् व्यवस्थापनमा भने राज्यले पूर्वतयारी र सावधानमा ध्यान दिन नसकेको गुनासोे छ। चालू आर्थिक वर्षका लागि प्रकोप विपद् व्यवस्थापन कोषमा २० लाख रुपैयाँ आएकोमा १० लाख रुपैयाँ खर्च भइसकेको प्रमुख जिल्ला अधिकारी योगेन्द्रप्रसाद पाण्डेले बताए।"
तटबन्ध छाडेर पार्क,"विराटनगर : विराटनगर महानगरपालिका५ शंकरबारी चोकस्थित सुकुमबासी बस्तीमा ६० भन्दा बढी परिवार बसोबास गर्छन्। उक्त बस्तीमा २०७४ साल साउनमा आएको बाढीले क्षति पुर्याएपछि स्थानीय एक महिनासम्म भोकभोकै बाहिर बसे। वर्षा कम भएर खोलामा बाढी आउन छाडेपछि उनीहरू घर मर्मत गर्न तर्फ लागे। उत्तरपश्चिम हुँदै बग्ने केसलिया खोलामा आएको बाढी ओभरफ्लो भएर बस्तीमा पसेको थियो। बाढीले क्षति गरे पनि कुनै राहत पाउन नसकेको स्थानीयको गुनासो छ। स्थानीय दुर्गाप्रसाद चौधरीले मानवीय क्षति नभए पनि बाढीले बगाएर लगेका कतिपय सानातिना टहराको लेखाजोखा नै नभएको बताए। अहिले बाढीले खोलो उर्लिएको छ। कतिबेला के हुने हो टुंगो छैन, चौधरी भन्छन्, हामी रातभर निदाउँदैनौं। खोलो नियन्त्रणका लागि हाम्रीले गरेको आग्रह कसैले सुन्दैन। उनले बाढीसँगै पानीको बहाव बढेकाले पूर्वतर्फ कटान तीव्र भएको र बस्ती जोखिममा परेको बताए। अहिले प्रदेश १ सरकारको ठूलो लगानीमा हरित नाम दिएर पूर्वतर्फ खोलाको डिलमा धमाधम पार्क निर्माण भइरहेको छ तर खोलो नियन्त्रणका लागि तटबन्ध निर्माण भने गरिएको छैन। तटबन्ध निर्माण गर्दै खोलो नियन्त्रण गरी बस्तीलाई सुरक्षित बनाएपछि मात्रै पार्क निर्माण गर्नुपर्ने स्थानीय राधेश्याम मेहताले बताए। खोलाले बस्ती बगाउने अवस्था छ। पहिले बाँध निर्माण गर्नुपर्ने हो, उनले भने, तर बस्ती जोखिममा परिरहेका बेला धमाधम पार्क निर्माणको काम भइरहेको छ। मेहताका अनुसार पुरानै हिसाबमा खोलाले बाढी नाघेर ओभरफ्लो भयो भने सुरुमा त्यही पार्क बगाउँछ। त्यसपछि बाढी बस्तीतिर पस्ने उनको भनाइ छ। बस्तीसँगै निर्माणाधीन पार्क उच्च जोखिममा रहेको स्थानीय बासिन्दाको भनाइ छ। प्रदेश १ को उद्योग, पर्यटन, वन तथा वातावरण मन्त्रालयको पर्यटक विकास आयोजनाअन्तर्गत ५० लाख रुपैयाँको लागतमा आर्थिक वर्षको अन्तिममा हरित पार्क निर्माण भइरहेको हो। वर्षा भइरहे पनि मन्त्रालयले उपभोक्ता समिति गठन गर्दै वैशाख २३ गते सम्झौता गरी जेठदेखि पार्कको काम अघि बढाइएको हो। सुरुमा तटबन्ध बनाएर खोला नियन्त्रण गरेपछि मात्रै पार्क बनाउँदा बस्ती र पार्क दुवै सुरक्षित हुने थियो, पार्क निर्माण अनुगमन समितिका सदस्य डोमा मण्डलले भने। उनले असारे विकासका रूपमा अगाडि बढिरहेको पार्क निर्माणको काम अपारदर्शी रहेको गुनासो गरे। वडाध्यक्ष मीनकुमार आचार्यको विशेष पहलमा बजेट विनियोजन गरी मनोज खड्काको अध्यक्षतामा उपभोक्ता समिति गठन गर्दै एक बिघा १२ कट्ठा क्षेत्रफलमा पार्क निर्माण भइरहेको मण्डलले बताए। खोलाको कटानका कारण बढेको जोखिमका बारेमा जनप्रतिनिधिदेखि मुख्यमन्त्री शेरधन राईसम्मलाई जानकारी गराइसकिएको स्थानीयको भनाइ छ। पार्क निर्माणस्थलमा केशलिया खोलाले गरिरहेको कटान देखाउँदै स्थानीय। पार्क निर्माण उपभोक्ता समितिका सदस्य सनोज मण्डलले आफूखुसी हिसाबमा उपभोक्ता समितिका अध्यक्ष खड्काले काम अघि बढाएको आरोप लगाए। समितिमा रहेका हामीले लागतदेखि सबै स्टमेट हेर्न माग्दा पनि उपलब्ध गराइएको छैन, उनले भने, मनोमानी हिसाबमा भइरहेको निर्माणको क्रममा कति खर्च भइसक्यो र कसरी काम सम्पन्न गर्नुपर्ने हो भन्ने थाहै छैन। सबै हिसाबकिताब देखाउन आलटाल गरिएकाले शंका उब्जिएको मण्डलको भनाइ छ। उनका अनुसार कमसल सामग्रीको प्रयोग र लापरबाहीपूर्ण तथा गुणस्तरहीन कामका कारण निर्माणको सुरुमै पार्क निर्माण विवादित बनेको थियो। खोला नियन्त्रणको माग पटकपटक गर्दा पनि सुनुवाइ नभएको स्थानीय अशोक मण्डलले बताए। वडाध्यक्ष आचार्यले तटबन्ध बनाउँदै खोला नियन्त्रण गरेर बस्ती र पार्क सुरक्षित बनाउन गरिएको पहल खेर गएको बताए। सरकारले खोला नियन्त्रण गर्नेभन्दा बजेट दिँदैन। मन्दिर र पार्क बनाउन दिन्छ। तटबन्ध निर्माणमा आफ्नो वडाको क्षमताले नभ्याउने आचार्यको भनाइ छ। पार्क निर्माण उपभोक्ता समितिका अध्यक्ष मनोज खड्काले आन्तरिक एवं बाह्य पर्यटकलाई घुमफिर गर्ने एवं बालबालिकालाई खेल्ने ठाउँको अभाव पूरा गर्न पार्क बनाउने काम भइरहेको बताए। यसलाई निकट भविष्यमा पिकनिक स्पट का रूपमा विकास गर्ने उनको दाबी छ। खड्काले खोला नियन्त्रण नगरेसम्म बस्ती र पार्क सुरक्षित हुन भने नसक्ने बताए। उनले भने, मलाई खोला नियन्त्रणका लागि गर्नुपर्ने तटबन्धका बारेमा कुनै जानकारी छैन। तर मुख्यमन्त्रीबाट यसका लागि जतिसक्दो चाँडो प्रक्रिया सुरु गर्ने आश्वासन प्राप्त भएको छ। कटानको समस्या समाधानका लागि अहिलेसम्म कुनै योजना भने नपरेको खड्काले बताए। धमाधम भइरहेको पार्क निर्माणको सबै हिसाबकिताब पारदर्शी रहेकाले यो वा त्यो बहानामा विवाद गर्नुको कुनै अर्थ नरहेको उनको दाबी छ। पार्क निर्माण स्थलमा कम्पाउन्ड वाल, चौतारो, शौचालय बनाउने र वालको बुट्टा काट्ने काम भइरहेको जानकारी दिए। उपभोक्ता समितिका सदस्यले भने बिमसहित ६ वटा रड राखेर पिलर उठाउँदै वाल बनाउनु पर्नेमा त्यसअनुरूप काम नभएको आरोप लगाए। मन्त्रालयका पर्यटन विकास आयोजना प्रमुख टपबहादुर श्रेष्ठले धमाधम पार्कको काम भइरहेकाले खोट लगाउने ठाउँ नभएको दाबी गरे।"
जंगली च्याउ खाँदा आमा र छोरा बिरामी,विराटनगर : मोरङको मिक्लाजुङ गाउँपालिका६ कसेनीमा जंगलबाट ल्याएको च्याउ पकाएर खाँदा एउटै परिवारका आमा र छोरा बिरामी परेका छन् । तरकारीका रुपमा जंगली च्याउ खाँदा ५४ वर्षीया तिलमाया चौहान र उनका छोरा १७ वर्षीय पूर्णबहादुर चौहान गम्भीर बिरामी परेको मोरङ प्रहरीका प्रवक्ता डीएसपी मानबहादुर राईले बताए । उनीहरुले बुधबार साँझ च्याउको तरकारी बनाएर खाएका थिए । बिरामी परेपछि राती १२ बजे उपचारका लागि झापाको दमकस्थित आम्दा अस्पताल लगिएको प्रहरीले जनाएको छ ।
विवाह मण्डपबाटै बेहुलासहित ५ जना पक्राउ,"दमौली : नाबालिकालाई विवाह गराउने काममा संलग्न भएको भन्दै तनहुँ प्रहरीले मण्डपबाटै बेहुला, बेहुला बेहुलीका बाबु आमा र पण्डितलाई पक्रेको छ। व्यास ११ मा १४ वर्षीया बालिकालाई २३ वर्षका युवासँग विवाह गराउन लागिएको अवस्थामा उनीहरूला२ पक्राउ गरी अनुसन्धान थालिएको प्रहरी नायव उपरीक्षक युवराज तिमिल्सेनाले बताए। बालिकासँग विवाह गर्न लागेको आरोपमा पक्राउ परेकामा बेहुला गोरखा लखन गाउँपालिका २ निवासी २३ वर्षका सन्तोष अर्याल हुन्। बाबु आमा र पण्डितको परिचय भने प्रहरीले खुलाएको छैन। बाल विवाह भइरहेको सूचनाका आधारमा मण्डपमै गएर उनीहरुलाई पक्राउ गरिएको प्रहरीको भनाइ छ। उनीहरुलाई विवाह मण्डपबाट बुधबार पक्राउ गरेको डिएसपी तिमिल्सेनाले बताए। विवाह मण्डपबाट विवाह गरेर बेहुली अन्माउने अवस्थामा उनीहरुलाई नियन्त्रणमा लिएका हौं, उनले भने, घटनाको अनुसन्धानका लागि तनहुँ जिल्ला अदालतबाट म्याद लिएका छौं।"
"बेसीसहर चामे सडकमा दर्जनौं पहिरो, सडक अवरुद्ध","बेसीशहर : हिमाली जिल्ला मनाङ जोड्ने बेंसीसहरचामे सडकको विभिन्न स्थानमा पहिरो जाँदा सडक अवरुद्ध भएको छ । जिल्ला प्रहरी कार्यालय लमजुङका अनुसार बेसीसहरदेखि चामेसम्म दर्जन बढी ठाउँमा पहिरो गएको छ । बाढीले बेंसीसहर नगरपालिका७ पुमाखोलामा कल्भडसहित सडक बगाएको छ । बेंसीसहर६ बेलौतीविसौना नजिकै उतिसघारी खरखरेमा झरेको पहिरोले सडक पुरिएको छ । बुधबार साँझदेखि परेको वर्षाले बेंसीसहर चामे सडकअन्तर्गत पर्ने खरखरे भीर, सिमपानी, खुदी, अर्खलेबेंसी, घोप्टेभीर, काप्रेभीर, रामबजार, स्याँगे, शिरचौर, च्याम्चेलगायतका ठाउँमा पहिरो झरेको छ । कतिपय स्थानमा ग्याविन जालीसहति सडक भासिएको छ । ठूलो पहिरो खसेकाले सवारी आवागमन बन्द भएको छ । पदैलयात्रु जोखिम मोलेर यात्रा गरेका छन् । प्रहरी नायव उपरिक्षक गंगाबहादुर थापाका अनुसार पहिरो पन्छाउने कार्य सुरु भएपनि पूर्णरुपमा सडक खुलाउन अझै दुई दिन लाग्नेछ । पहिरोमा बगेको पानीले थप समस्यामा पारेको छ । पहिरोका कारण मनाङ र उत्तरी लमजुङको मस्र्याङ्दी गाउँपालिकाका नागरिक समस्यामा परेका छन् । सदरमुकाम बेसीसहरबाट तीन किलोमिटरको दुरीमा रहेको उतिसघारी खरखरेमा हिउँद बर्खा दुवै समय पहिरो खस्ने गरेको स्थानीय बताउँछन् । पहिरो पन्छाउने दिर्घकालीन उपाय नअपनाउँदा सधैं सास्ती खेप्नुपरेको बेसीसहर चामे सडक सरोकार समितिका संयोजक सुर्यप्रकाश कतिलाले बताए । 'सडक स्तरवृद्धिका लागि पटकपटक सम्बन्धित निकायलाई झकझकाएका छौं, सुनुवाइ नै हुँदैन,' कतिलाले भने । मस्र्याङ्दी गाउँपालिकाका अध्यक्ष अर्जुन गुरुङले पहिरो नियन्त्रण र सडक स्तरवृद्धिको दीर्घकालीन उपाय खोज्न डिभिजन सडक कार्यालय र सम्बन्धित मन्त्रालयलाई बारम्बार घचघचाएको बताए । पहिरोले घर पुरिए बुधबार राती परेको वर्षाका कारण पहिरो चल्दा लमजुङका विभिन्न स्थानमा घर पुरिएका छन् । जिल्ला प्रहरी कार्यालयका अनुसार बेंसीसहर नगरपालिका६ चनौटेस्थित भण्डारी टोलमा २ घर पहिरोले क्षति पुगेको छ । भण्डारी टोलका मिना आले र महेन्द्र भण्डारीको घर पहिरोले भत्काएको डिएसपी गंगाबहादुर थापाले बताए । घर भत्किएपनि आलेको परिवार छिमेकीको घरमा र थापाको परिवार आमा समूहको भवनमा बसेका छन् । यसैगरी मस्र्याङ्दी गाउँपालिका८ भुलभुलेमा पहिरोले २ घरमा क्षति पुर्याएको छ । गाउँपालिकाका अध्यक्ष अर्जुन गुरुङका अनुसार रणबहादुर तामाङ र सुकाजी कतिलाको घरमा पहिरोले क्षति पुगेको छ । गाउँपालिकाको विभिन्न स्थानमा झरेका पहिरोले स्थानीय सडकहरु अबरुद्ध बनेको छ । मस्र्याङ्दी२ घनपोखराका अध्यक्ष चेतबहादुर गुरुङका अनुसार भाचेस्थित भदौरे गाउँमा पहिरोका कारण १५ घर जोखिममा परेको छ ।"
पहिरोको उच्च जोखममा बैतडीका ८ स्थानीय तह,"बैतडी : बैतडीका ८ वटा स्थानीय तह पहिरोको उच्च जोखिममा रहेका छन् । जिल्ला विपद् व्यवस्थापन समितिले तयार पारेको विपद् पूर्वतयारी तथा प्रतिकार्य योजना अनुसार मेलौली नगरपालिका, दोगडाकेदार गाउँपालिका, पुरचौंडी नगरपालिका, सिगास गाउँपालिका, शिवनाथ गाउँपालिका, पञ्चेश्वर गाउँपालिका, दशरथचन्द नगरपालिका र डिलाशैनी गाउँपालिका पहिरोको उच्च जोखिममा रहेका हुन् । विभिन्न प्रकोपको हिसाबले जिल्लाका अन्य स्थानीय तहमा जोखिम रहेको भएपनि आठवटा स्थानीय तहमा पहिरोको उच्च जोखिम रहेका सहायक प्रमुख जिल्ला अधिकारी लोकेन्द्रसिंह नेगीले बताए । अहिलेसम्म पहिरोले पुर्याएो क्षति, प्रकोपको स्तरीकरण र सम्भावित जोखिमको विश्लेषण गर्दा ८ वटा स्थानीय तह पहिरोको उच्च जोखिममा रहेका नेपाल रेडक्रस सोसाइटी शाखा बैतडीका कार्यक्रम संयोजक तेजप्रसाद पाण्डेयले बताए । उनले भने, ' ८ वटा स्थानीय तह पहिरोको उच्च जोखिममा छन् । सुर्नया र पाटन पनि जोखिममा छन् । तर अन्य ठाउँको तुलनामा ती दुई स्थानीय तहमा पहिरोको जोखिम कम छ ।' जिल्लामा विभिन्न किसिमका प्रकोपको जोखिम रहेको र ती प्रकोपबाट हुने क्षति न्यूनीकरणका लागि विपद् पूर्व तयारी तथा प्रतिकार्य योजनालाई अद्यावधिक गरिएको सहायक प्रमुख जिल्ला अधिकारी नेगीले बताए । जिल्लाको डिलाशैनी गाउँपालिकाको बांगाबगर,गोकुलेश्वर, रुद्रेश्वर, साउनगाउँ, देवगाउँ, ल्वारीखेत लगायतका ठाउँ पहिरोको उच्च जोखिममा छन् भने दोगडाकेदार गाउँपालिकाको सित्तड र न्वाली पहिरोको उच्च जोखिममा छन् । 'हामी वर्षौंदेखि पहिरोको मारमा परिरहेका छौं । पहिरोले बर्षेनि घरखेत बगाउँदै आएको छ । पहिरो रोकथामका लागि पनि त्यस्तो खासै योजना छैन्, दोगडाकेदार ६ डोलका लोकराज जोशीले भने, 'बर्षातको समयमा कतिखेर घर बग्छ भन्ने चिन्ताले सताउँछ ।राम्रोसँग निदाउन पाइएको छैन् ।' यस्तै जिल्लाको पुरचौंडी नगरपालिकाको मल्लादेही क्षेत्र र मेलौली नगरपालिकाको विशालपुर क्षेत्र पनि पहिरोको उच्च जोखिममा छन् । मल्लादेहीको लामुनी पहिरोका कारण प्रत्येक वर्ष धनजनको क्षति हुने गरेको स्थानीय नरेन्द्र साउँदले बताए । स्थानीय तहमा योजना अभाव प्रत्येक स्थानीय तहमा स्थानीय विपद् व्यवस्थापन समिति र विपद् व्यवस्थापन योजना हुनुपर्ने भएपनि जिल्लाका ४वटा स्थानीय तहले विपद् व्यवस्थापन योजना बनाउन सकेका छैनन् । जिल्लाको सुर्नया गाउँपालिका, पाटन नगरपालिका, सिगास गाउँपालिका र पञ्चेश्वर गाउँपालिकाले अझै पनि विपद् व्यवस्थापन योजना बनाएका छैनन् । उनीहरुले कार्यविधि बनाएर काम गरिरहेका छन् । जिल्लाको पुर्चौंडी नगरपालिकाले पनि योजना बनाएको भएपनि नगरसभाबाट पारित भनेगर्न सकेको छैन् । चालु आर्थिक वर्षमा विपद् व्यवस्थापन योजना बनाएको नगरपालिकाले केही दिनमा पारित गर्ने तयारी गरेको नगरपालिकाका सूचना अधिकारी प्रवीन धानुकले बताए । स्थानीय तहसँग विपद् व्यवस्थापन योजना नहुँदा विपद्को समयमा के गर्ने कसो गर्ने भन्ने अलमल हुने गरेको नेपाल रेडक्रस सोसाइटीका कार्यक्रम संयोजक तेजप्रसाद पाण्डेयले बताए । स्थानीय सरकारसँग विपद् व्यवस्थापन योजना नहुँदा विपद्को समयमा राहत,उद्धार तथा अन्य कार्यहरु परिचालन गर्न समस्या हुने गरेको सहायक प्रमुख जिल्ला अधिकारी नेगीले बताए । उनले भने, 'हामीले पनि विपद् व्यवस्थापन योजना नबनाएका तहसँग योजना बनाउन भनेका छौं । योजनाअनुसार काम गरेमा विपदबाट हुने क्षति न्यूनीकरण गर्न सकिन्छ ।हामी उद्धारका १२ प्रकारका सामग्री किन्न पनि स्थानीय तहहरुलाई भनिसकेका छौं ।'"
काठमाडौंमा थप ५ जनामा देखियो कोरोना संक्रमण,"काठमाडौं : काठमाडौंमा कोरोना भाइरस (कोभिड१९) का संक्रमित भेटिने क्रम जारी छ। बिहीबार पनि ५ जनामा कोरोना संक्रमण देखिएको स्वास्थ्य तथा जनसंख्या मन्त्रालयले जनाएको छ। विभिन्न प्रयोगशालामा गरिएको परीक्षणमा ५ जनामा कोरोना संक्रमण देखिएको स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले जानकारी दिए। बुधबार पनि ६ जनामा कोरोना संक्रमण देखिएको थियो। मन्त्रालयका अनुसार बिहीबार मुलुकभर १०८ जनामा कोरोना संक्रमण देखिएको छ।हालसम्म कोरोनाबाट संक्रमित हुनेको १६ हजार ५३१ संख्या पुगेको छ। गत २४ घन्टामा पीसीआर विधिबाट ४ हजार ५८८ नमूना परीक्षण भएका छन्। मन्त्रालयका अनुसार २५ वटा प्रयोगशालाबाट पीसीआर परीक्षण भइरहेको छ। गरिएको मन्त्रालयका अनुसार क्वारेन्टाइनमा बस्नेको संख्या पुगेको २४ हजार ४२५ छ भने आइसोलेसनमा ८ हजार ६०५ जना रहेका छन्। गत २४ घन्टामा १३९ जना स्वास्थ्य लाभ गरी घर फर्किएका छन्। मन्त्रालयका प्रवक्ता डागौतमका अनुसार योसहित कोरोना जित्नेको ७ हजार ८९१ संख्या पुगेको छ। यस्तै मन्त्रायका अनुसार धनकुटा, भोजपुर, सोलुखुम्बु, मुस्ताङ र हुम्ला गरी पाँच जिल्ला कोरोनामुक्त भएका छन्। नेपालमा दिनप्रतिदिन कोरोना संक्रमण घट्दै गएको मन्त्रालयको दावी छ। हालसम्म कोरोनाबाट ३५ जनाको मृत्यु भइसकेको छ। घट्दै कोरोना संक्रमित : बिहीबार १०८ जनाको रिपोर्ट पोजिटिभ"
अछाममा कोरोना संक्रमितको संख्या ६०७ पुग्यो,"अछाम : अछाममा कोरोना संक्रमितको संख्या ६ सय ७ पुगेको छ । बिहीबार मंगलसेन नगरपालिकामा १ जना, साँफेबगर नगरपालिकामा २ जना र चौरपाटी गाउँपालिकामा १ जना गरी ४ जनामा कोरोना पुष्टि भएको हो। योसँगै कोरोना संक्रमितको संख्या ६ सय ७ पुगेको जिल्ला स्वास्थ्य कार्यालय अछामले जानकारी दिएको छ। साँफेबगर नगरपालिकामा आज २ जनालाई कोरोना पुष्टि भएको छ। साँफेबगर नगरपालिकाका ३६ र ३० वर्षीयाका महिलामा कोरोना पुष्टि भएको हो। योसँगै साँफेबगरमा कोरोना संक्रमितको सख्या १ सय ५२ पुगेको छ । यस्तै मंगलसेन नगरपालिका १४ का ७५ वर्षका पुरुषमा कोरोना पुष्टि भएको हो । योसँगै मंगलसेनमा संक्रमितको संख्या ६९ पुगेको छ । यस्तै चौरपाटी गाउँपालिकाका २३ वर्षीया महिलामा कोरोना पुष्टि भएको हो ।त्यहाँ संक्रमितको सख्या ५१ जना पुगेको छ । हालसम्म मेल्लेखमा कोरोना संक्रमितको सख्या १ सय १, रामारोशन गाउँपालिकामा १ सय ४ जना, वान्नीगढी जयगढ गाउँपालिकामा ३४ जना, ढकारी गाउँपालिकामा २८ जना, पन्चदेवल विनायक नगरपालिकामा २० जना, कमलबजार नगरपालिकामा २५ जना र तुर्माखाँद गाउँपालिकामा २३ जनालाई कोरोना पुष्टि भएको छ। कोरोना निको हुनेको सख्या १५८ पुगेको छ । सुदूरपश्चिम प्रदेशका पहाडि जिल्लामा सबैभन्दा बढी बाजुरामा ६ सय १५, अछामका ६०७, डोटीका ५७७, कञ्चनपुरका ४४३ जना, डडेल्धुराका २८०, बैतडीका २७४, बझाङ १६६ र दार्चुलामा १९ जनामा कोरोना पुष्टि भएको मन्त्रालयले जनाएको छ।"
"पाँच जिल्ला कोरोनामुक्त, छ जिल्लामा ५ सय बढी संक्रमित","काठमाडौं : पछिल्लो समय कोरोना संक्रमण घट्दै गएपछि पाँच जिल्ला कोरोनामुक्त भएका छन्। स्वास्थ्य तथा जनसंख्या मन्त्रालयका प्रवक्ता डाजागेश्वर गौतमले पाँच जिल्ला कोरोनामुक्त भएको जानकारी दिए। धनकुटा, भोजपुर, सोलुखुम्बु, मुस्ताङ र हुम्ला गरी पाँच जिल्ला कोरोनामुक्त भएको उनले पुष्टि गरेका हुन्। यस्तै मन्त्रालयका अनुसार छ जिल्लामा भने कोरोना संक्रमित बढिरहेका छन्।महोत्तरी, रौतहट, पाल्पा, अछाम, कैलाली र बाजुरामा ५ सय भन्दा बढी कोरोनाका बिरामी रहेको मन्त्रालय जनाएको छ। नेपालमा कोरोना संक्रमण घट्दै गएको मन्त्रालयको दावी छ। मन्त्रालयका प्रवक्ता डा गौतमले जिल्लाका धेरैजसो क्वारेन्टाइन र आइसोलेसन रित्तिदै गएको समेत जानकारी दिए। मन्त्रालयका अनुसार बिहीबार १०८ जनामा कोरोना संक्रमण देखिएको छ।हालसम्म कोरोनाबाट संक्रमित हुनेको १६ हजार ५३१ संख्या पुगेको छ। गत २४ घन्टामा पीसीआर विधिबाट ४ हजार ५८८ नमूना परीक्षण भएका छन्। मन्त्रालयका अनुसार २५ वटा प्रयोगशालाबाट पीसीआर परीक्षण भइरहेको छ। गरिएको मन्त्रालयका अनुसार क्वारेन्टाइनमा बस्नेको संख्या पुगेको २४ हजार ४२५ छ भने आइसोलेसनमा ८ हजार ६०५ जना रहेका छन्। गत २४ घन्टामा १३९ जना स्वास्थ्य लाभ गरी घर फर्किएका छन्। मन्त्रालयका प्रवक्ता डागौतमका अनुसार योसहित कोरोना जित्नेको ७ हजार ८९१ संख्या पुगेको छ। हालसम्म कोरोनाबाट ३५ जनाको मृत्यु भइसकेको छ। घट्दै कोरोना संक्रमित : बिहीबार १०८ जनाको रिपोर्ट पोजिटिभ काठमाडौंमा थप ५ जनामा देखियो कोरोना संक्रमण"
गाँउपालिका प्रमुखविरुद्ध ५८ कर्मचारीको उजुरी,"मुगु : कोरोना राहत कोषको रकम अनियमिता भएको भन्दै सोरु गाँउपालिका प्रमुख लोकबहादुर शाहीले प्रमुख प्रशासकीय अधिकृत र लेखापालविरुद्ध प्रशासनमा उजुरी दिएका थिए । त्यसको केही दिनमै पुन गाँउपालिका प्रमुखविरुद्ध कर्मचारीले उजुरी दर्ता गराएका छन्। राहत कोषमा बचेको १९ लाख रकम प्रमुख प्रशासकीय अधिकृत धान्ने बुढा र लेखापाल जेठबहादुर बुढाले हिनामिना गरेको र काम नभएको योजनाको रकम भुक्तानी दिन लागेको भन्दै गाँउपालिकाका प्रमुख शाहीले असार २१ गते कारवाहीको लागि जिल्ला प्रशासन कार्यालय मुगुमा उजुरी दिएका थिए। त्यसको दुई दिनपछि सोरु गाँउपालिकामा कार्यरत ५८ जना कर्मचारीले विभिन्न शीर्षकमा अनमिता गरेको भन्दै शाहीविरुद्ध नै प्रशासनमा उजुरी दर्ता गराएका हुन्। प्रमुख प्रशासकीय अधिकृत बुढासहित ५८ जना कर्मचारीको दस्तखतमा गाँउपालिका प्रमुख शाहीविरुद्ध दिइएको उजुरीमा वडा नं ६ मा पर्ने झिरझिर पानीदेखि खोची खोलासम्मको सडक मर्मत गर्ने कार्यमा कार्यालय सहायक चन्द्र दमाईको नाममा पेश्की फर्स्यौट गरी २ लाख ८४ हजार आफ्नै खातामा लिएको आरोप छ। त्यस्तै गाडी मर्मतका नाममा २ लाख लिए पनि पुनः अर्को विल प्रयोग गरी १ लाख १७ हजार भुक्तानी लिइ आर्थिक अनियमिता गरेको, जिन्सी शाखाबाट विभिन्न सामान तथा सवारी साधन घर र नातेदारले प्रयोग गरी चरम पदीय दुरुपयोग गरेको, आफ्ना छोराले स्थापना गरेको ह्याचरीलाई पालिका अध्यक्ष कोषबाट ९ लाख पेश्कि दिन लगाएको आरोप छ । कार्यलय सहयोगी चन्द्र दमाईको नाममा जनप्रतिनिधि तालिम कार्यक्रम शीर्षकबाट ३ लाख लिए पनि हालसम्म तालिम संचालन नगरेको, भ्रमण खर्च बाफपत १ लाख पेश्किी लिए पनि अझै सोको बिल भरपाई पेश नगरेको, एकल टिप्पणी आदेशमा अख्तियार दुरुपयोग अनुशन्धान आयोगमा अनुसन्धानको क्रममा रहेका योजनालाई भुक्तानी दिन दवाव दिइ भुक्तानी लिएको जस्ता ११ वटा आरोप लगाएका छन्। उनले पदिय दुरुपयोग र आर्थिक अनियमितता गरेको भन्दै कानुन अनुसार कारवाही गर्न जिल्ला प्रशासन कार्यालयमा उजुरी दिएको प्रमुख प्रशासकीय अधिृकत धान्ने बुढाले जानकारी दिएका छन्। मंगलबार जारी गरिएको प्रेस विज्ञप्तीमा असार २१ गते प्रमुख शाहीले जिल्ला प्रशशासन कार्यालयमा पेश गरेको उजुरीको खण्डन गरिएको छ। 'शाहीले प्रमुख प्रशाकीय अधिकृत र लेखापाल बुढालाई लगाएको आरोप कपोकल्पित र कुनै सत्यतामा आधारित छैन बरु अध्यक्ष शाहीले तारापानीनुवाकोटरुम सडकको अन्तिम भुक्तानीमा १ लाख ५० हजार, प्रकोप व्यवस्थापन कोषबाट ३ लाख घुस माग्दा उपभोक्ता समिति र कार्यालय प्रमुख, लेखापालले नदिएपछि सडकको नक्कली कागजात आफैँ बनाइ सार्वजनिक गरेको, प्रमुख प्रशासकीय अधिकृतले आफनो व्यक्तिगत प्रयोजनका लागि प्राइभेट होटेलमा दिएको अर्डर स्लिपमा अध्यक्ष स्वयंले लिइ कार्यालयमा छाँप लगाइ बदनाम गरेकका छन्', विज्ञप्तिमा भनिएको छ, 'अध्यक्षले पालिका केन्द्रका विभिन्न होटेलमा मादक पदार्थ खाएको ठाँउमा अन्य सामानको बिल हाली पटक पटक भुक्तानी गर्न दवाव दिने गरेको सोरु गाँउपालिकाका कर्मचारीहरु बताउँछन्। ' यो आर्थिक वर्षको अन्तमा योजनाको रकम तथा कर्मचारीहरुको तलब निकास गर्न कर्मचारी रात दिन नभनी काम गर्दै गरेका बेला अध्यक्षले लेखा र प्रमुख प्रशासकीय अधिकृतसहित अन्य कर्मचारीलाई झुटा आरोप लगाएका कारण न्यायको लागि गाँउपालिकाका ५८ जना कर्मचारी सदरमुकाम गमगढी आइपुगेको लेखा प्रमुख जेठबहादु बुढाले बताए । गाउँपालिका प्रमुख शाही आफूमाथि लगाएको सबै आरोप झुटा भएको बताउँछन्। उक्त आरोपको प्रमाणसहति आउन सबै कर्मचारीलाई उनले आग्रह गरेका छन्। सबै कुरा प्रमाणले देखाउने र छानविनका आधारमा हुने हुँदा दोहोरी खेल्नु आवश्यक नरहेको गाँउपालिका प्रमुख शाहीको भनाइ छ।"
सुनको मूल्य अहिलेसम्मकै उच्च : तोलाको पुग्यो ९२ हजार ४ सय,काठमाडौं : नेपाली बजारमा सुनको मूल्यले नयाँ रेकर्ड कायम गरेको छ। बिहीबार तोलामा ९ सय रुपैयाँले बढेर ९२ हजार ४ सय रुपैयाँ पुगेर नयाँ रेकर्ड कायम भएको हो। नेपाल सुनचाँदी महासंघका अनुसार नेपाली बजारमा यो अहिलेसम्मकै सबैभन्दा उच्च मूल्य हो। महासंघका अनुसार बुधबार सुन तोलाको ९१ हजार ५ सय रुपैयाँमा कारोबार भएको थियो। बिहीबार तोलामा ९ सयले वृद्धि भएर तोलाको ९२ हजार ४ सय रुपैयाँमा कारोबार भइरहेको महासंघले जनाएको छ। यस्तै चाँदीको मूल्यमा पनि सामान्य वृद्धि भएको छ।बिहीबार चाँदी तोलाको ९८० रुपैयाँमा कारोबार भइरहेको छ। बुधबार भने तोलाको ९५५ रुपैयाँमा कारोबार भएको महासंघले जनाएको छ।
आत्महत्या बढ्दो,"इटहरी : इटहरीका ४५ वर्षीय रमेश दाहाल झन्डै डेढ वर्षअघि झुन्डिएको अवस्थामा फेला परे। उनी इटहरीस्थित घरभन्दा केही परको डेरामा मृत फेला परेका थिए। उनले पैसा दिनुपर्ने केही मानिसहरूलाई बैंक अगाडि आउनु भनेर खबर गरेका थिए। मानिसहरू पैसा लिन बैंक पुग्दा नपुग्दै दाहालले आत्महत्या गरिसकेका थिए। आर्थिक तनावका कारण उनले आत्महत्या गरेको अनुमान गरिएको छ। आत्महत्यापछि उनलाई पैसा दिएको भन्दै केही मानिसहरू अगाडि आए। सबैको पैसा जोड्दा डेढ करोडभदा बढी रकम देखियो। तर त्यतिका पैसा उनले कहाँ, केमा लगानी गरे वा कसलाई दिए अहिलेसम्म थाहा हुन सकेको छैन। इटहरीका ३० वर्षीय जीवन खनाल धरानस्थित एक होटलमा मृत भेटिए। भेन्टिलेसनमा तन्नाको पासो लगाएको अवस्थामा उनलाई देखेपछि नजिकका साथी नै अचम्ममा परे। दुई दिनअघि मात्र भेट भएको थियो, इटहरीका जीबी गजलले भने, त्यस्तो तनाव केही देखिँदैनथ्यो, हाँसेर बोल्ने मान्छे। आत्महत्या भनिए पनि शंकास्पद रहेको उनले बताए। खनाल जग्गा कारोबार गर्थे। उनले विभिन्न व्यक्तिसँग गरी तीन करोड रुपैयाँ लिएको अनुमान गरिएको छ। तर उक्त रकम उनले कहाँ, के गरे भन्ने खुलिसकेको छैन। यी दुई प्रतिनिधि पात्र मात्र हुन्। हेर्दा सरल जीवनयापन गर्ने तर भित्रभित्रै परिवारलाई समेत थाहै नदिई ठूलो आर्थिक कारोबार गर्नेमा आत्महत्याको नौलो प्रवृित्त देखिएको छ। जसको एउटै निर्णयले परिवारलाई त प्रत्यक्ष प्रभावित पारेको छ नै, उनीहरूलाई लगानी गर्ने अरू कयौं परिवारसमेत समस्यामा छन्। आर्थिक लेनदेनका कारण आत्महत्या गर्नेको सख्या यो वर्ष प्रदेश १ मा दोब्बर छ। १ नं प्रदेश प्रहरी कार्यालयले दिएको तथ्यांकअनुसार गत आर्थिक वर्षमा ४८ जनाले आत्महत्या गरेकोमा यो वर्ष १ सय ४ जनाले आत्महत्या गरे। यो आर्थिक वर्षमा सुनसरी जिल्लामै पनि घरायसी विवाद र मानसिक तनावका कारण आत्महत्या गर्नेको संख्या झन्डै २९ प्रतिशतले बढेको छ। गतवर्ष ८० जनाले आत्महत्या गरेकोमा यो वर्षको असार १५ गतेसम्ममा ९७ जनाले घरायसी विवाद र मानसिक तनावको कारण आत्महत्या गरेको सुनसरी प्रहरीले जानकारी दिएको छ। प्रेममा इगोको असर आर्थिक मात्र होइन, सुनसरीमा प्रेममा हुने असफलतासमेत आत्महत्याको अर्को प्रमुख कारकको रूपमा छ। गत माघमा १० वर्ष लामो प्रेमसम्बन्ध रहेकी युवतीको अर्कैसँग विवाह हुने भएपछि सप्तकोसीमा हाम फालेर इटहरीका राजेश बानियाँले आत्महत्या गरे। युवतीको फूलमालाको फोटो फेसबुकमा पोस्ट गरेलगत्तै उनले सप्तकोसीको पुलबाट हामफालेका थिए। पुस महिनामा इटहरीकै एक किशोरीले प्रेम सम्बन्धमा तनाव आएपछि आत्महत्या गरिन्। आत्महत्याअघि फेसबुकमा लेखिन्, तिमीसँग मिलेर संसार सजाउने दुनियाँ जित्ने मन थियो। तर तिमीले अर्कैसँग मिलेर मलाई नै हरायौ। यी त भए थाहा दिएर आत्महत्या गर्नेहरू। कतिपय किशोरकिशोरी र बालबालिका भने कारण थाहै नदिई आत्महत्याको बाटो रोजेका छन्। जुन कारण आत्महत्या पछि अनुसन्धानको क्रममा खुल्ने गरेको छ। गत आर्थिक वर्षमा १५ जनाले प्रेममा धोका पाएपछि आत्महत्या गरेका थिए भने यो आर्थिक वर्षमा १६ जनाले प्रेमकै कारण ज्यान गुमाएका छन्। प्रेमका कारण किशोरावस्थामै आत्महत्या गर्ने प्रवृत्ति बढ्दो छ। गत आर्थिक वर्षमा १४ जना बालबालिकाले आत्महत्या गरेकोमा यो आर्थिक वर्षमा १६ जना बालबालिकाले आत्महत्या गरीसकेका छन्। प्रेमसम्बन्धमा तनाव उत्पन्न भएपछि युवा युवतीले आत्महत्याको बाटो लिने गरेको समाजशास्त्री प्राध्यापक अर्जुन उप्रेती बताउँछन्। प्रेममा पाएको धोकालाई लिएर इगो राख्ने प्रवृित्तले मृत्युको मुखसम्म पुर्याउने गरेको उनको भनाइ छ। यो देखासिकीमा रूपान्तरण हुँदै छ, उनी भन्छन्। साइकोलोजिकल अटप्सीको आवश्यकता मानसिक, सामाजिक रूपमा उपेक्षित अनुभव गर्नेहरूले आत्महत्याको बाटो रोज्ने गरेका छन्। यस्ता मानिसहरूमा इगोको मात्रा बढी हुनेसमेत विश्लेषण गरिएको छ। बीपी प्रतिष्ठान धरानका मनोचिकित्सक डा दिनेश सापकोटाका अनुसार आत्महत्या गर्ने ९० प्रतिशत बढीलाई मानसिक रोग लागेको हुन्छ भने तीमध्ये प्रायमा डिप्रेसन पाइने गरेको छ। उनका अनुसार यस्तो डिप्रेसन लामो समयदेखि व्यक्तिमा रहन्छ र आत्महत्या गर्न प्रेरित गर्छ। सापकोटा आत्महत्याको विषयमा अध्ययन गर्ने परिपाटी नै नभएकोले विकराल रूप लिन सक्नेमा चिन्ता व्यक्त गर्छन्। यसमा गहन अध्ययन गर्नुपर्ने उनको जोड छ। उनी भन्छन्, मानिसको शरीरलाई पोस्टमार्टम गरेझैं आत्महत्या गर्नेको मनोविज्ञानलाई केलाउन साइकोलोजिकल अटप्सी गर्नुपर्छ। विश्वस्वास्थ्य संगठनले बिरामीको शारीरिकका साथै मानसिक र आध्यात्मिक पाटोलाई पनि ध्यान दिनुपर्ने मान्यता राखेको छ। तर नेपालमा भने खासै वास्ता नगरेको उनी बताउँछन्। उनले प्रतिष्ठानले मनोसामाजिक चिकित्साको लागि ओपीडी, हेल्पलाइन सेवा, टेलिमेडिसिन सेवा दिइरहेको उनले जानकारी दिए। उनले प्राइमरी हेल्थ सेन्टरदेखि नै मनोसामाजिक परामर्शहरू दिनुपर्नेमा जोड दिएका छन्। सुनसरीमा गतवर्षभन्दा यो वर्ष आत्महत्या २० प्रतिशतले बढेको पाइएको छ। आर्थिक वर्ष २०७६७७ को असार १५ गतेसम्ममा सुनसरीमा एक सय ९९ जनाले आत्महत्या गरेका छन्। जबकि अघिल्लो आर्थिक वर्ष २०७५७६ सालमा एक सय ६५ जनाले आत्महत्या गरेका छन्। आत्महत्या गर्ने पुरुषहरूको अनुपात गत वर्षभन्दा बढी छ। गत वर्ष ८७ जना पुरुषले आत्महत्या गरेकोमा यो वर्ष एक सय १६ जनाले आत्महत्या गरेका छन्। बालबालिकाको संख्या भने गत वर्ष १४ रहेकोमा यो वर्ष १६ रहेको छ। आत्महत्याको समाजशास्त्र बलात्कारीलाई कठोर सजाय सुदूरपश्चिममा बढ्दै बलात्कार"
"भोटेकोसीमा भीषण बाढी : बस्ती डुबानमा, थुप्रै बेपत्ता, दुईको शब भेटियो","सिन्धुपाल्चोक : सिन्धुपाल्चोकको भोटेकोसी नदीमा आएको भीषण बाढीले दर्जनभन्दा बढी घर बगाएको छ । थुप्रै बेपत्ता भएको आशंका गरिएको छ र दुईजनाको शव फेला परेको छ। बाह्रबिसे नगरपालिकाको जम्बु भन्ने ठाउँमा बाढीले घरहरु बगाएको हो। बाह्रबिसेको जम्बु बजार डुबानमा परेको छ।गएराति आएको बाढीले बस्ती नै डुबानमा परेको बाह्रबिसे नगरपालिकाकी उपमेयर सुशिला पाख्रिनले अनपूर्ण अनलाइनलाई जानकारी दिइन्। उनका अनुसार हालसम्म १८ जना बेपत्ता छन्।बाढीले अरनि राजमार्गको पुलसमेत बगाएको छ। उनका अनुसार हालसम्म जम्बु निवासी २० वर्षीय नीकेश बस्नेत र उनकी तीन वर्षीय छोरीको शव फेला परेको छ। थाकसेलमा पनि बाढीले बस्ती बगाएको छ । सोतागंमा पनि पहिरो गएको छ। बाढीले मध्ये भोटेकोशी जलविद्युत आयोजनाको स्टोर पनि बगाएको छ। इलाका प्रहरी कार्यालय बाह्रबिसेका प्रहरी निरीक्षक नवराज न्यौपानेले बाढीले घरहरु बगाएको र केही व्यक्ति बेपत्ता भएको बताए। मेरो इलाका प्रहरी कार्यालयको अघिको पुल र अरनिको राजमार्ग समेत बाढीले बगाएको छ, घर बगाएको ठाउँ चार किलोमिटर मात्रै रहेपनि सडक नभएकाले दुई घन्टा लाग्ला म त्यतै जाँदैछु ।प्रहरी निरीक्षक न्यौपानेले बताए।"
"ठेक्का लिँदै, अलपत्र पार्दै","गोरखा : ठेकेदारले निर्धारित समयभित्र काम नगर्दा १० वर्षअघि सम्झौता भएकासहित सातवटा पुल अलपत्र छन्। २०६८ असारमा सम्झौता गरिएको सोतीखोला पुलको निर्माण अहिलेसम्म ७० प्रतिशत मात्र भएको छ। २५ मिटर लामो सो पुल निर्माण गर्न दुई करोड ३६ लाखमा रायमाझी इशान जेभी निर्माण कम्पनीसँग सम्झौता भएको थियो। बारकिलो छेपेटार भालुस्वाँरा बारपाक सडक योजना कार्यालयका इञ्जिनियर राजेश यादवले भने, पुलको दुवैतिरको जीप तयार भइसकेको छ, तर स्ल्याब राख्न बाँकी छ। आठ वर्षदेखि रोकिएको काम गत वर्षबाट सुरु भएर अहिले जीप तयार भएको उनले बताए। चीनको तिब्बतसँगको सीमा जोड्ने बेनिघाट, आरुघाट, लार्के सडकमा पर्ने सो पुललाई रणनीतिक महत्वको मान्ने गरिन्छ। सोही सडकको अजुवाखोलामा निर्माणाधीन पुलको पनि अहिलेसम्म ४० प्रतिशत मात्र प्रगति भएको छ। कन्काइ गोरखा जेभीसँग आर्थिक वर्ष २०७३०७४ मा सम्झौता भएको थियो। सो पुल सोही वर्षको असार मसान्तभित्र निर्माण सम्पन्न गरिसक्नु पर्ने भए पनि अहिलेसम्म काम अघि नबढेको गोरखास्थित सडक योजना कार्यालयका इञ्जिनियर यादवले जानकारी दिए। पाँच वर्षमा १२ प्रतिशत मात्रै प्रगति पप्पु कन्स्ट्रक्सनले ६ वर्षअघि ठेक्का सम्झौता गरेको बुटार पुलको काम अहिलेसम्म १२ प्रतिशत मात्र सकिएको छ। २०७१ असार २९ मा ठेक्का सम्झौता भएको सो पुलको जग पनि तयार नभएको छैन। विगतमा जे जति काम भए पनि यो वर्ष केही प्रगति नभएको इञ्जिनियर यादवले बताए। त्रिशुलीपारि जीपको १८ मिटर जग खन्ने क्रममा १० मिटर खनेपछि धेरै ठूलो र कडा चट्टान भेटियो। त्यसलाई फुटाउने मेसिन त्यहाँ पुर्याउन नसकेपछि काम हुन सकेको छैन, उनले भने, सो चट्टान फुटाउन सरकारले पप्पु कन्स्ट्रक्सनलाई बेलिब्रिज दिने निर्णय गरेको थियो तर कार्यान्वयन हुन सकेन। सो कन्स्ट्रक्सनले २०७४ मङ्सिर ३० भित्र निर्माण सम्पन्न गर्ने गरी १७ करोड ४६ लाख ३३ हजार दुई सय ८६ रुपियाँमा सम्झौता गरेको थियो। ठेकेदार हरिनारायण रौनियारले पेश्कीस्वरुप एक करोड ४९ लाख रुपियाँ भुक्तानी लगिसकेका कार्यालयले जनाएको छ। २०७६ असोजभित्र निर्माण सम्पन्न हुनुपर्ने पालुङ्टार नगरपालिकाको बडहरेखोला पुल पनि अलपत्र छ। गत असोज मसान्तभित्र निर्माण सम्पन्न गर्ने गरी अधिकारी निर्माण सेवाले पुल निर्माणको ठेक्का लिएको थियो, इञ्जिनियर यादवले भने, अहिले ९० प्रतिशत काम सम्पन्न भएर रोकिएको छ। काम अलपत्र पार्ने सबै ठेकेदारलाई सचेत गराइएको उनले बताए। सोतीखोला र अजुवाखोला पुल संघीय मन्त्रालयअन्तर्गतका हुन्। प्रदेशअन्तर्गतको पूर्वाधार विकास कार्यालय लम्जुङले २०७३ मा निर्माण सुरु गरेको १० किलोस्थित दरौंदी खोला पुल पनि अहिलेसम्म अलपत्र छ। गोरखा नगरपालिका र पालुङ्टार नगरपालिका जोड्ने सो पुल तीन वर्षमा जम्मा ३५ प्रतिशत मात्र प्रगति भएको कार्यालय प्रमुख राम पराजुलीले जानकारी दिए। धनथान एड्भेञ्चर कम्पनी प्रालिले एकातर्फको जग मात्र तयार गरेको उनले बताए। गोरखा नगरपालिका र शहीद लखन गाउँपालिका जोड्ने लुदीखोला पुलको अवस्था पनि अलपत्र छ। म्याद सकिँदा पनि पुलको प्रगति ७५ प्रतिशत मात्रै भएको पूर्वाधार विकास कार्यालयले जनाएको छ। गत असोजभित्र निर्माण सम्पन्न गर्ने गरी निलगिरी, अधिकारी जेभीले २०७४ मा सो पुल निर्माण गर्ने ठेक्का लिएको थियो। पालुङ्टार नगरपालिकाको लकामखोला पुल पनि निर्धारित समयमा निर्माण भएको छैन। गत असोजसम्म निर्माण भइसक्नु पर्ने पुल जम्मा ८५ प्रतिशत मात्र तयार भएको कार्यालय प्रमुख पराजुलीले जानकारी दिए। सो पुल निर्माणको ठेक्का पनि अधिकारी निर्माण सेवाले लिएको थियो।काम गर्ने भन्दा पनि दलका नेतालाई अघिपछि लगाएर हिड्ने ठेकेदार भएपछि काम अलपत्र हुने गरेको इञ्जिनियर यादव बताउँछन्। ललितपुरका पाँच स्थानमा आकाशेपुल बनाउन अध्ययन पुल तर्न शुल्क पुलमा झेल, जोखिम उस्तै"
क्वारेन्टाइनमै कोरोना भाइरस संक्रमण,"दाङ, बैतडी : दाङको घोराही उपमहानगरपालिका४ को मावि गोग्ली क्वारेन्टाइनमा रहेका १ सय १६ जना मध्ये ६१ जनामा कोरोना संक्रमण देखियो। यो क्वारेन्टाइनमा बसेको संख्याको झन्डै ५२ प्रतिशत बढी हो। संक्रमित सबै भारतबाट आएका हुन्। घोराही उपमहानगरपालिकाले नै सञ्चालन गरेको वडा नं १ को हर्नोक मावि क्वारेन्टाइनमा ७४ जना बसेका थिए। त्यसमा २९ जनामा कोरोना संक्रमण देखियो। उपमहानगरपालिका वडा नं १७ हरिद्वार प्राविको क्वारेन्टाइनमा बसेका १४ मध्ये ८ जनामा कोरोना पोजेटिभ देखियो। बंगलाचुली गाँउपालिका ६ को झुलनेटामा क्वारेन्टाइन बसेका ६५ जनामध्ये ४५ जनामा कोरोना संक्रमण भयो। त्यस्तै, बंगलाचुली२ को कालिका प्रावि बढीपोखरा र नमुना मावि बढीपोखराको क्वारेन्टाइनमा ७६ जना बसेका मध्ये ४३ जनामा कोरोना संक्रमण देखियो। जिल्लामा क्वारेन्टाइनको अवस्था र संक्रमणलाई हेर्दा क्वारेन्टाइन नै संक्रमण फैलाउने केन्द्र देखिएका छन्। क्वारेन्टाइन नै संक्रमणको केन्द्र देखिएका छन्। मापदण्डअनुरूप सञ्चालन नहुँदा एकबाट अर्काे व्यक्तिमा कोरोना संक्रमण भएको हो। क्वारेन्टाइनको अवस्था अहिले पनि उस्तै छ। घोराही उपमहानगरपालिकाका कोरोना फोकल पर्सन तथा जनस्वास्थ्य निरीक्षक विकेश रेग्मीले क्वारेन्टाइन व्यवस्थापनमा कतै समस्या भएको बताए। उनले सही व्यवस्थापन भएको क्षेत्रमा संक्रमण कम देखिएको र अन्य ठाउँमा तुलनागत रूपमा संक्रमण बढी देखिएको बताए। घोराहीमा मात्रै २ सय ५४ जना संक्रमित फेला परेका छन् भने बंगलाचुलीमा १ सय ५९ जना संक्रमित फेला परेका छन्। भद्रगोल क्वारेन्टाइन दाङका पालिकामा सञ्चालन भएको क्वारेन्टाइन भद्रगोल रहेका छन्। दंगीशरण गाउँपालिकाले सञ्चालन गरेको क्वारेन्टाइनमा राति सर्प देखिन थालेपछि ड्युटीमा रहेका प्रहरी रातभर जागाराम भएर सर्प लखेट्नेसम्म काम गरेको पाइएको छ। क्वारेन्टाइनमा बस्नेले दैनिकजसो क्वारेन्टाइन क्षेत्रमा आएका सर्प मार्ने गरेको क्वारेन्टाइनमा बसेका तुलसीपुरका एक युवाले बताए। स्कुलको क्वारेन्टाइनमा न झ्याल, ढोकाले हावा, पानी छेक्छ, न त किरा फट्याङग्राबाट बच्ने अवस्था छ। केहीले त्रिपाल ओड्नुपर्ने अवस्था छ। जिल्लामा क्वारेन्टाइन संख्या बढेसँगै अस्तव्यस्त र भद्रगोल भएका हुन्। क्वारेन्टाइन भद्रगोल हुनुमा परीक्षणको रिपोर्ट ढिलो आउँदा पनि हो, एक स्वास्थ्यकर्मीले भने, रिपोर्ट आउन २०२२ दिन लागेपछि कसरी क्वारेन्टाइन व्यवस्थित गर्न सकिन्छ ? व्यवस्थित नहुँदा कति क्वारेन्टाइनमा आन्दोलनसमेत भयो भने कति क्वारेन्टाइनबाट भागेको अवस्थासमेत रहेको छ। दाङका प्रमुख जिल्ला अधिकारी गोविन्द रिजालले मापदण्डअनुसार क्वारेन्टाइन व्यवस्थापन हुन नसकेको स्वीकार्छन्। उनले भने, तर स्थानीय तहले भ्याएसम्म प्रयास गरेका छन्। परीक्षण बिनै गाउँमा उता बैतडीका १० ओटै स्थानीय तहमा कोरोनाका बिरामी भेटिएका छन्। कोरोना संक्रमण पुष्टि भएका अधिकांश नागरिक गाउँमै छन्। स्वाब संकलन गरेर पठाए पनि ढिलो रिपोर्ट आउँदा उनीहरू परीक्षण बिनै घर पुगेका हुन्। स्वाब संकलन भएको एक महिनासम्म पनि रिपोर्ट नआउँदा क्वारेन्टाइनमा बसेका नागरिक घर फर्केका हुन्। घर फर्केपछि उनीहरूमा कोरोना पुष्टि भएकाले गाउँगाउँमा संक्रमित पुगेका दोगडाकेदार गाउँपालिकाका स्वास्थ्य शाखा प्रमुख नरेन्द्र नाथले बताए। बैतडीमा २ सय ९५ जनामा कोरोना पुष्टि भइसकेको छ। तीमध्ये अधिकांश परीक्षण बिनै घरमा पुगेका छन्। कोरोना संक्रमण पुष्टि भएपछि दोस्रो पटक उनीहरूको परीक्षण नहुँदा गाउँमा कोरोना त्रास पनि बढ्दै गएको छ। स्वास्थ्य मन्त्रालयले जारी गरेको निर्देशिका अनुसार १४ दिनसम्म कुनै लक्षण नभएका बिरामीहरूलाई घर पठाउन सकिनेछ। सोही निर्देशिका अनुसार कोरोना पुष्टि भएका तर क्वारेन्टाइनमा १४ दिन बसी कुनै लक्षण नदेखिएकाहरूलाई घर पठाएको स्वास्थ्य कार्यालयका प्रमुख योगेशप्रसाद भट्टले बताए। उनले भने पछिल्लो समयमा कोरोना पुष्टि भएका कसैको पनि दोस्रोे पटक परीक्षण गरिएको छैन। सुरुसुरुमा कोरोना पुष्टि भएका १४ जनाको मात्रै तीनपटक परीक्षण गरेर घर पठाएका हौं। अहिले कोरोना संक्रमण पुष्टि भएका ८७ जना मात्रै स्थानीय तहले बनाएका क्वारेन्टाइन तथा आइसोलेसनमा बसेका छन्। कोरोना संक्रमण पुष्टि भएकाहरू समेत निर्धक्क गाउँमा घुम्ने भएकाले कोरोना संक्रमणको जोखिम बढ्दै गएको दोगडाकेदार गाउँपालिका १ का नरेन्द्र बिष्टले बताए। उनले भने, सरकारको फितलो व्यवस्थापनका कारण कोरोना संक्रमणको जोखिम बढ्दै गएको छ। जिल्लाको पञ्चेश्वरमा सबैभन्दा बढी ६० जना संक्रमित रहेको पञ्चेश्वर गाउँपालिकामा ५२ जना आइसोलेसनमा छन्। शिवनाथ गाउँपालिकाका ४८ जनामा कोरोना पुष्टि भएकोमा सबै घरमै रहेको स्वास्थ्य कार्यालयले जनाएको छ। शिवनाथ गाउँपालिकाका स्वास्थ्य शाखा प्रमुख नरेन्द्र महतोले भने, संक्रमण पुष्टि भएकाको कसैको पनि दोस्रो पटक कोरोना परीक्षण गरिएको छैन।दोगडाकेदार गाउँपालिकामा पनि ४३ जनामा कोरोना पुष्टि हुँदा सबैलाई यसअघि नै होम आइसोलेसनमा पठाइसकिएको गाउँपालिकाका स्वास्थ्य संयोजक नरेन्द्र नाथले बताए। उनले भने कोरोना पुष्टि भए पनि भारतबाट फर्किएर एक महिनासम्म पनि क्वारेन्टाइनमा बस्दासमेत केही लक्षण नदेखिएपछि होम आइसोलेसनमा बस्ने सर्तसहित घरमा पठाइएको हो। यस्तै सिगास गाउँपालिकामा ४० जनामा कोरोना पुष्टि भएकोमा २१ जना आइसोलेसनमा रहेका छन् भने १९ जना होम आइसोलेसनमा पठाइएको छ। ३४ जनामा कोरोना देखिएको दशरथ चन्द नगरपालिकामा एक जना मात्रै आइसोलेसनमा रहेका छन् भने अन्य ३३ जना होम आइसोलेसनमा रहेको छन्। मेलौली नगरपालिकामा २७ जनामा कोरोना पुष्टि भएकोमा २४ जनालाई होम आइसोलेसनमा पठाइएको छ। सुर्नया गाउँपालिकामा १४ जनामा संक्रमण देखिएकोमा सबैलाई घर पठाइएकोे छ। त्यस्तै, पाटन नगरपालिकामा १४ जनामा कोरोना पुष्टि हुँदा २ जना मात्रै आइसोलेसनमा छन्। यसका साथै पुर्चौडी नगरपालिकामा ८ संक्रमितमध्ये १ जना मात्रै आइसोलेसनमा रहेका छन्। डिलाशैनी गाउँपालिका ७ जनामा कोरोना पुष्टि भएको उनीहरू पनि सबै होम आइसोलेसनमा रहेका छन्। जिल्लामा संक्रमण पुष्टि भएकामध्ये १४ जना मात्रै कोरोना जितेर डिस्चार्ज भएका हुन्। जसमा पञ्चेश्वरका ८, पाटनका ५ र शिवनाथका १ जना रहेको स्वास्थ्य कार्यालयका कोभिड १९ सम्पर्क व्यक्ति जोशीले बताए। अन्य सबैलाई कोरोनाका लक्षण नदेखिएको भन्दै १४ दिन क्वारेन्टाइनमा राखेर घर पठाइएको हो।"
"भोटेकोसी बाढीले अरनिको राजमार्ग ब्लक : उद्धारमा समस्या, हेलिकोप्टर आकाशबाटै फर्कियो","काठमाडौं : सिन्धुपाल्चोकको बाह्रबिसे नगरपालिका५ जम्बु बजार बाढीले अरनिको राजमार्ग अवरुद्द भएपछि उद्धारमा समस्या भएको छ। गएराति आएको बाढीले सडक सञ्जाल टुटेपछि उद्धारमा समस्या परेको हो। मौसम खराबीको कारण हेलिकोप्टर अझै पुग्न सकेको छैन्। मौसम अनुकूल हेलिकोप्टर धुलिखेलको आकाशबाट फर्कीएको सभामुख अग्निप्रसाद सापकोटाको प्रेस सल्लाहकार श्रीधर न्यौपानेले जानकारी दिए। अरनिको राजमार्गमा रहेको ड्यामसाइडस्थित जुरे पहिरोको मुखमा भोटेकोसी नदीले कटान गर्दा आवतजावत रोकिएको छ। आवतजावत रोकिँदा सदरमुकाम तथा राजधानीबाट उद्धारको टोली घटनास्थल पुग्न सकेका छैनन्। राजमार्गको नयाँपुल भन्ने ठाउँमा सडक अवरुद्ध भएकाले सीमा प्रहरी चौकी तथा सशश्त्र प्रहरी बल सीमा सुरक्षा पोष्ट तातोपानीको टोलीसमेत घटनास्थल आउन नसक्दा घाइते, मृतक र बेपत्ताको उद्धारमा थप कठिन भएको प्रहरीले जनाएको छ।"
भोटेकोसी बाढीले अरनिको राजमार्ग पनि ब्लक : मौसम खराबीले हेलिकोप्टर जान सकेन,"काठमाडौं : सिन्धुपाल्चोकको बाह्रबिसे नगरपालिका५ जम्बु बजार बाढीले अरनिको राजमार्ग अवरुद्द भएपछि उद्धारमा समस्या भएको छ। गएराति आएको बाढीले सडक सञ्जाल टुटेपछि उद्धारमा समस्या परेको हो। मौसम खराबीको कारण हेलिकोप्टर अझै पुग्न सकेको छैन्। अरनिको राजमार्गमा रहेको ड्यामसाइडस्थित जुरे पहिरोको मुखमा भोटेकोसी नदीले कटान गर्दा आवतजावत रोकिएको छ। आवतजावत रोकिँदा सदरमुकाम तथा राजधानीबाट उद्धारको टोली घटनास्थल पुग्न सकेका छैनन्। राजमार्गको नयाँपुल भन्ने ठाउँमा सडक अवरुद्ध भएकाले सीमा प्रहरी चौकी तथा सशश्त्र प्रहरी बल सीमा सुरक्षा पोष्ट तातोपानीको टोलीसमेत घटनास्थल आउन नसक्दा घाइते, मृतक र बेपत्ताको उद्धारमा थप कठिन भएको प्रहरीले जनाएको छ।"
"पुलमा झेल, जोखिम उस्तै","झापा : यसपटक पुल बन्ला अनि नेपालतर्फ सजिलै आवतजावत गर्न पाइएला भन्ने लागेको थियो। तर यसपटक झनै जोखिम हुने भयो, पुलको दायाँ बायाँ जाली हालेको छैन। पुलसम्म जाने बाटो पनि छैन, मेचीपारिकी जानुका गणेश भन्छिन्। यो गुनासो उनको मात्रै होइन, समग्र मेचीपारिका स्थानीयको हो। वर्षा र बाढी सुरु भएपछि हरेक वर्ष त्यहाँका नागरिक अन्य बस्तीसँग जोडिन सक्दैनन्। यो वर्ष पुरानो समस्या नदोहोरिनेमा उनीहरु ढुक्क थिए। ठेकेदारको लापरबाहीका कारण पाँच वर्ष अघि निर्माण सुरु भएको झोलुङ्गे पुल अधुरो छ। लकडाउन सुरु हुनुभन्दा केही महिना अघिसम्म धमाधम काम भए पनि कोरोना त्राससँग पुलको काम रोकिएको छ। झापाको भद्रपुर नगरपालिका ३ मा पर्ने मेचीपारि जोड्ने यो पुल २०७२ मा निर्माण सुरु भएको हो। १८ महिनामा निर्माण सम्पन्न हुने भनिए पनि ठेकेदारको चरम लापरबाहीका कारण स्थानीय सास्ती व्यहोर्न बाध्य छन्। मेचीपारि गाउँकी मीना यादवले भनिन्, दशैंदेखि बेपत्ता भएका ठेकदारले लकडाउन हुनु अघि १५ जना मजदुरलाई काममा लगाएका थिए, बीचमा फेरि बेपत्ता भए। यो बर्खामा पुल भन्छ भन्ने आश थियो, काम झनै अलपत्र बन्यो। मेचीपारिको समस्या हल गर्न २०७२ मा कांग्रेस नेता कृष्णप्रसाद सिटौलाले उक्त पुल शिलान्यास गरेका थिए। तर, बन्दा बन्दैको पुल छाडेर पटक पटक ठेकेदार बेपत्ता भए। सो ठाउँका एक मात्र जनप्रतिनिधि अरुण राजबंशी भन्छन्, यो वर्ष पनि ठेकेदारले बीचमै काम छोडेर भागे अहिले दुई चार जना मान्छे पुलमा भिडाएका छन्, यो वर्ष पुलबाट महिला केटाकेटी आवतजावत गर्न गाह्रो छ। पुल जाने बाटो, पुलमा जाली नहुँदा नदीमा खस्ने जोखिम रहेको उनको भनाइ छ। राजवंशीका अनुसार करिब दुई सय ८० मिटर लामो र १ मिटर चौडाइको सो पुल जडान गर्न पुल चढ्ने र ओर्लने बाटो निर्माण गर्न अझै बाँकी छ। अधकल्चो पुल बालबालिकाका लागि निकै जोखिम छ। जाली नलगाएको र लठ्ठामात्र टागेको पुलमा हिड्दा नदीमा झर्ने जोखिम छ। ठूला मान्छे पुलबाट हिड्दा रिंगटा लागेर थचक्क बसिन्छ, स्थानीय शिक्षक कैलाश राइले भने। वारितर्फ पनि सडकबाट पुलसम्म जान वर्षाको समयमा पानीले बाटो भरिन्छ। पारि पनि बाटोको निकास नहुँदा ओहोर दोहोर गर्न समस्या छ। असारसम्म निर्माण सम्पन्न गर्ने म्याद रहेको उक्त पुलको कार्य पुन: सुरु भए पनि सामान र मजदुरको अभाव भएको पुलमा खटिएका राजेश तामाङ बताउँछन्। हामीलाई ठेकेदारले काम गर्न बोलाए, सामान र मान्छे नहुँदा काम भएको छैन। हरेक दिनको वर्षाले पनि काम गर्न समस्या छ, उनले भने। विगतमा पनि गाउँ बीचबाट बग्ने मेची नदीमा गत वर्ष भारतले तटबन्ध लगाएपछि भेल सोझै नेपालतर्फ भएर बग्छ। तत्कालीन संघीय मामिला तथा स्थानीय विकास मन्त्रालयले पुल निर्माणको ठेक्का आवहान गर्दा निलगिरी सेवा प्राली काठमाडौंले दुई करोड ८५ लाख ९८ हजार दुई सय ५९ रुपैयाँमा निर्माण सम्पन्न गर्ने सम्झौता गरेको थियो। भद्रपुर नगरपालिका ३ की वडाअध्यक्ष कमला थुलुङले भनिन्, पुल निर्माण सम्पन्न गर्न ठेकेदारलाई निरन्तर दबाब दिइरहेका छौं। यो बर्खामा सक्ने कुरा थियो। जनतालाई धोका दिने काम मात्र भयो। झनै डरमर्दो बनाएर बर्खामा अलपत्र पार्ने काम भयो।"
सिन्धुपाल्चोकमा बाढी बितन्डा (फोटो फिचर),"सिन्धुपाल्चोक : सिन्धुपाल्चोकको भोटेकोसी नदीमा आएको भीषण बाढीले दर्जनभन्दा बढी घर बगाएको छ । थुप्रै बेपत्ता भएको आशंका गरिएको छ र दुईजनाको शव फेला परेको छ। बाह्रबिसे नगरपालिकाको जम्बु भन्ने ठाउँमा बाढीले घरहरु बगाएको हो। बाह्रबिसेको जम्बु बजार डुबानमा परेको छ।गएराति आएको बाढीले बस्ती नै डुबानमा परेको बाह्रबिसे नगरपालिकाकी उपमेयर सुशिला पाख्रिनले अनपूर्ण अनलाइनलाई जानकारी दिइन्। उनका अनुसार हालसम्म १८ जना बेपत्ता छन्।बाढीले अरनि राजमार्गको पुलसमेत बगाएको छ। उनका अनुसार हालसम्म जम्बु निवासी २० वर्षीय नीकेश बस्नेत र उनकी तीन वर्षीय छोरीको शव फेला परेको छ। थाकसेलमा पनि बाढीले बस्ती बगाएको छ । सोतागंमा पनि पहिरो गएको छ। बाढीले मध्ये भोटेकोशी जलविद्युत आयोजनाको स्टोर पनि बगाएको छ। इलाका प्रहरी कार्यालय बाह्रबिसेका प्रहरी निरीक्षक नवराज न्यौपानेले बाढीले घरहरु बगाएको र केही व्यक्ति बेपत्ता भएको बताए। मेरो इलाका प्रहरी कार्यालयको अघिको पुल र अरनिको राजमार्ग समेत बाढीले बगाएको छ, घर बगाएको ठाउँ चार किलोमिटर मात्रै रहेपनि सडक नभएकाले दुई घन्टा लाग्ला म त्यतै जाँदैछु ।प्रहरी निरीक्षक न्यौपानेले बताए। (सबै तस्बिर सामाजिक सञ्जाल)"
क्वारेन्टाइनमा बाढीको जोखिम,"गुलरिया : महामारीका रूपमा फैलिरहेको कोभिड १९ नियन्त्रण तथा रोकथामका लागि बर्दियामा स्थापना गरिएका कतिपय क्वारेन्टाइन बाढीको जोखिममा छन्। कर्णाली र बबई नदीको बाढी प्रभावित क्षेत्रका विद्यालयहरूमा स्थापना गरिएका क्वारेन्टाइन बाढीको उच्च जोखिममा परेका हुन्। बर्दियाका १ सय ४७ स्थानमा ६ हजार २२ बेडका क्वारेन्टाइन स्थापना भएको बर्दियाका प्रमुख जिल्ला अधिकारी लीलाधर अधिकारीले बताए। जसमा ४० वटा विद्यालय छन्। गुलरिया ११, मधुवन १०, राजापुर ५, ठाकुरबाबा २, बाँसगढी नगरपालिकामा ३ वटा र गेरुवा ५ तथा बढैयाताल गाउँपालिकाका ४ वटा विद्यालय क्वारेन्टाइन का रूपमा सञ्चालित छन्। जिल्लाका विभिन्न पालिकाहरूका ४ वटा विद्यालयमा ३ सय ७७ आइसोलेसन बेड सञ्चालनमा छन्। बर्दियामा २५ शैयाको आइसोलेसन कक्ष थपिने तयारीमा छ। प्रजिअ अधिकारी भन्छन्, जिल्ला विपद् व्यवस्थापन समिति बर्दियामार्फत मनसुन पूर्वतयारी तथा प्रतिकार्य योजना निर्माण गरी बाढीको जोखिम न्यून गर्ने तयारी गरेका छौं। जिल्लाका कर्णाली, गेरुवा, औराही, बबई, मानखोलालगायत यसका शाखा खोलामा बाढीको प्रभाव बढी छ। बबई, कर्णालीलगायत शाखा नदीमा बाढी पूर्वसूचना प्रणालीलाई सक्रिय पारिएको छ। बाढी प्रभावित क्वारेन्टाइनलगायत आइसोलेसन कक्षहरूका लागि वैकल्पिक स्थान तयारी गर्न स्थानीय तहहरूलाई अनुरोध गरिएको प्रजिअ अधिकारीले बताए। बाढीका बेला क्वारेन्टाइनहरूमा आउन सक्ने विपत्तिलाई मध्यनजगर गरी र्यापिड रेस्पोन्स टिम तयारी अवस्थामा राखिएको प्रजिअको भनाइ छ। रबरबोट, लाइफ ज्याकेटलगायतका खोज तथा उद्धार सामग्रीको व्यवस्थापन भएको छ। बर्दियाका चार स्थानमा हेलिप्याड निर्माण गरिएका छन्। पूर्वतयारीका विभिन्न क्लस्टरलाई तयारी हालतमा राखिएको छ। मनसुन पूर्वतयारी तथा प्रतिकार्य योजना २०७७ अनुसार विगतका वर्षहरूमा झै यस वर्ष बाढी आए २० हजार घरपरिवारका १ लाख जनसंख्या उच्च प्रभावमा पर्न सक्ने पूर्वानुमान गरिएको छ। जिल्लाका ८ वटै पालिकाहरू बाढीको उच्च जोखिममा छन्। स्थानीय तहहरूमा उद्धार तथा राहत सामग्री भण्डारका लागि उपयुक्त कक्षको व्यवस्थापन गरिएका छैनन्। गुलरिया नगरपालिका४ स्थित कोटही माध्यमिक विद्यालयमा स्थापित जिल्लाकै एकमात्र महिला क्वारेन्टाइन पनि बाढी प्रभावित क्षेत्रमा अवस्थित छ। बर्दियामा १ सय ४८ आधारभूत र ४३ वटा माध्यमिक विद्यालय छन्। जसमध्ये ४० वटा विद्यालयहरूमा क्वारेन्टाइन सञ्चालनमा छ। क्वारेन्टाइन सञ्चालन भएका विद्यालयमध्ये १६ वटा विद्यालय बाढीको उच्च जोखिममा रहेको जिल्ला प्रशासन कार्यालय बर्दियाका सूचना व्यवस्थापन अधिकृत रूपन ज्ञवालीले बताए। अनुमानअनुसारको बाढी आए समस्या थपिन सक्छ। बाढी आएको अवस्थामा क्वारेन्टाइन मा बसेका सेवाग्राहीलाई समेत उद्धार गर्नुपर्ने अवस्था आउन सक्छ। बाढीपूर्व सूचना प्रणाली कार्यदललाई सक्रिय पारिएकाले बाढीको अग्रिम जानकारी आउने उनले बताए। कर्णाली नदी तटीय क्षेत्रमा ४६ र बबई तटीय क्षेत्रमा ३७ गरी ८३ जनाको कार्यदल गठन गरिएको छ।"

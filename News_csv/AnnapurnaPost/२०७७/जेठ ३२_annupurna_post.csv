शीर्षक,विवरण
युवा आक्रोश,"पछिल्ला केही दिनयता युवाले सरकारबाट जवाफदेहिता खोज्दै दिनहुँजसो देशभर प्रदर्शन गर्दै आएका छन्। स्वदेशमा भविष्य खोजिरहेका युवालाई सरकारका कामकारबाही र रवैयाले दिक्क पारेपछि उनीहरू अति भयो भन्दै सडकमा निस्केका हुन्। युवाहरूले शान्तिपूर्ण ढंगले आफ्ना आक्रोश सिर्जनात्मक ढंगले प्रस्तुत गरेका छन्। कुनै दल विशेषको आह्वानबिना स्वतस्फूर्त ठूलो संख्यामा युवा जमात सडकमा आएको बिरलै घटना छन्। युवा परिवर्तनको संवाहक हो। युवामा सरकारको कामकारबाहीप्रति चरम निराशा देखिन्छ भने राजनीतिक दलका विद्यमान नेतृत्व पंक्तिबाट उनीहरू आशावादी हुन सकेका छैनन्। यतिबेला मुलुक कोरोना भाइरसको महामारीले आक्रान्त छ। पहिलो केस फेला परेको ६ महिनासम्म कोरोनासँग जुध्न सरकारले कुनै तयारी गर्न नसक्नुले युवालाई उद्वेलित तुल्याएको हो। कुनै विश्वसनीयता नै नभएको र्यापिड डाइग्नोस्टिक टेस्ट (आरडीटी) परीक्षण गरी घर पठाउँदा समुदायमा कोरोना फैलिने जोखिम बढाएको छ। विदेशबाट फर्केका मानिस राख्न तयार गरिएका क्वारेन्टिनहरूमा कुनै सुविधा छैन। क्वारेन्टिनमै कोरोना संक्रमण फैलने जोखिम छ। अर्कोतर्फ, क्वारेन्टिनमा बसेका मानिसलाई समेत अस्पताल पुर्याउन नसकेर मृत्यु भएको छ। क्वारेन्टिनमा बसेका बाँकेका एक युवकको मृत्यु हुनुमा समयमा एम्बुलेन्स उपलब्ध नहुनु भनिएको छ। एम्बुलेन्स चालकदेखि अस्पतालमा र अग्रपंक्तिमा काम गर्नेहरूलाई समेत व्यक्तिगत सुरक्षा उपकरण (पीपीई) को व्यवस्था हुन सकेको छैन। यसैबीच सरकारले कोरोना नियन्त्रणका लागि पछिल्लो तीन महिनामा १० अर्ब रुपैयाँ खर्च भएको जानकारी सार्वजनिक गरेको छ। करदाताको पैसा प्रभावकारी ढंगले खर्च हुनुपर्छ। त्यसको विवरण सार्वजनिक गर्नुपर्छ। महामारीसँग लड्न पर्याप्त तयारीका लागि स्रोतको समुचित सदुपयोग होस् भन्ने युवा चाहनालाई यथोचित मान्नुपर्छ। युवाको प्रदर्शन र मागपछि सरकारले खर्चको मोटो विवरण त सार्वजनिक गरेको छ तर अझै पनि यो चित्तबुझ्दो र कसले कहाँ, कसरी खर्च गरेको हो भन्ने प्रष्ट छैन। खर्चका प्राथमिकता पनि ठीक देखिन्नन्। मुलुकमा अत्यावश्यक पोलिमरेज चेन रियाक्सन (पीसीआर) विधिबाट परीक्षणका लागि उच्च क्षमताको मेसिनको अभावमा क्वारेन्टिनमा बसेकाहरू र सम्पर्क पहिल्याएर (कन्ट्याक्ट ट्रेसिङ) संकलन गरिएका स्वाब परीक्षण हुन सकेको छैन। अर्कोतिर सांसद्, नेता, शक्तिशालीहरूले सौख पूरा गरेजसो अनावश्यक रूपमा परीक्षण गराइरहेका छन्। हुँदा हुँदा क्वारेन्टिनमा बसेकालाई लक्षण नदेखिए बिनापरीक्षण घर पठाउने भन्नेजस्ता अमानवीय निर्णयसमेत हुन थालेपछि कोरोनाको संक्रमण भयावह हुने जोखिमले सबैलाई आक्रान्त तुल्याएको छ। सरकारले समयमा आवश्यक तयारी नगरेका कारण समस्या भयावह बन्दै गएको आम बुझाइ छ। समय छँदै पीसीआर, क्वारेन्टिन, आवश्यक पीपीईलगायतका स्वास्थ्य उपकरण जोहो गर्न नसक्नु सरकारको ठूलो कमजोरी रह्यो। खरिद प्रक्रियामा उल्टै अनियमितताका खबर आए। युवामा उद्वेलनको अर्को मुख्य कारण भनेको निरन्तरको लकडाउन हो। सरकारले ८० दिनपछि बल्ल लकडाउन खुकुलो बनाउने निर्णय गरेको छ। कोरोना संक्रमण फैलन नदिन र आवश्यक तयारीका लागि लकडाउनको विकल्पलाई सबै सरकारले प्रभावकारी रूपले लागू गरेका छन्। उनीहरूले लकडाउन खोलेपछि बढ्न सक्ने संक्रमणको अवस्था व्यवस्थापनका लागि आवश्यक पूर्वतयारीका रूपमा प्रयोग गरे। तर हामीकहाँ एकोहोरो लकडाउन लम्ब्याउने काम मात्र भयो। त्यसक्रममा रोजगारी गुमाएकालाई राहत, अर्थतन्त्र पुनरुत्थान, आवश्यक स्वास्थ्य सामग्री तथा लकडाउनपछि आर्थिक गतिविधि खुलाउँदा लागू गर्ने आवश्यक स्वास्थ्य र सुरक्षासम्बन्धी मापदण्डको टुंगोसमेत लागेन। बरु सत्तारुढ दल उल्टै राजनीतिक खिचातानी र दल विभाजनको जोडघटाउ गर्ने अध्यादेश ल्याउनेतर्फ केन्द्रित भयो। समग्र घटनाक्रम र सरकारले सिर्जना गरेको वितृष्णाका कारण उत्पन्न युवा आक्रोशलाई सरकारले गम्भीरतापूर्वक लिई जिम्मेवार ढंगले महामारीको प्रतिकार्य गर्न जरुरी छ।"
भीडभाडमा असावधानी आत्मघाती,"काठमाडौं : कोरोना संक्रमणको जोखिम उच्च रहेकाले भीडभाडमा जानेक्रममा सुरक्षात्मक र सावधानीका उपाय नअपनाउँदा आत्मघाती हुने चेतावनी विज्ञले दिएका छन्। कोरोना भाइरस रोकथाम, नियन्त्रण र उपचारमा समेत चुनौती थपिने विज्ञको भनाइ छ। स्वतस्फूर्त र स्वतन्त्र रूपमा प्रदर्शन भइरहेका सभा, समारोह एवं प्रदर्शनीले जोखिम बढाएको संक्रामक रोग विशेषज्ञ बताउँछन्। वरिष्ठ सघन उपचार (आईसीयू) विशेषज्ञ डा अर्जुन कार्की भन्छन्, भौतिक दूरी कायम पनि नगर्ने र मुखमा मास्क पनि नलगाउने हो भने कोरोना संक्रमणको जोखिम बढ्छ। विश्व स्वास्थ्य संगठन (डब्लुएचओ) ले दुईजनाबीच कम्तीमा पनि एक मिटरको दूरी कायम गर्नुपर्ने सुझाव दिएको छ। मुलुकमा अहिले दिनहुँ तीन सयको हाराहारीमा कोराना संक्रमित फेला परेको स्वास्थ्य सेवा विभाग, इपिडिमियोलोजी तथा रोग नियन्त्रण महाशाखाले जनाएको छ। पछिल्लो चौबिस घण्टामा २ सय ७३ जनामा संक्रमणको पुष्टि भएको छ। प्रदर्शनमा सामाजिक दूरी कायम नहुने, नारा लगाउँदा कोरोना भाइरस मुखको थुकको छिटाको माध्यमबाट बाहिर निस्कने हुँदा धेरैजना संक्रमित हुने खतरा भएको विज्ञहरूको भनाइ छ। अत्यावश्यक कामबाहेक बाहिर निस्कनु जोखिम निम्त्याउनु हो। बाहिर केके छोइएको हुन्छ। कोकोसँग भेटघाट भएको हुन्छ। घरमा फर्कंदा कोराना भाइरस ल्याएर आउने जोखिम हुन्छ, डा कार्कीले भने। बाहिर डुलिहिँड्ने समूहका व्यक्तिमा नै कोरोेनाको संक्रमण उच्च रहेको स्वास्थ्य तथा जनसंख्या मन्त्रालयले पनि जनाएको छ। सबैभन्दा बढी २१ देखि ३० वर्ष उमेर समूहमा कोरोना संक्रमण उच्च देखिएको छ। कुल संक्रमितमध्ये यो वर्गका दुई हजार ६८ जना व्यक्ति संक्रमित देखिएका छन्। अहिलेसम्म मुलुकका ७२ वटा जिल्लामा कोरोना संक्रमण फैलिएको छ। स्वास्थ्य तथा जनसंख्या मन्त्रालयले पनि महामारीको समयमा भीडभाड तथा जुलुस प्रदर्शन गर्ने क्रममा आत्मघाती हुने जनाउँदै सावधानी अपनाउन अनुरोध गरेको छ। प्रवक्ता डा गौतमले भने, स्वास्थ्यकर्मी, सुरक्षाकर्मी एवं अत्यावश्यक सेवा सञ्चालनमा संलग्न व्यक्तिलाई संक्रमण बढ्छ। परिवारको कुनै सदस्य संक्रमण भए घरमा रहेका ज्येष्ठ नागरिक, गर्भवती, सुत्केरी, बालबालिका एवं दीर्घरोगीलाई संक्रमण भई ज्यान जान सक्ने उनले बताए। मुलुकमा हालसम्म कोरोना संक्रमणबाट १८ जनाको ज्यान गइसकेको छ। काठमाडौं उपत्यकालगायत सहरीक्षेत्रका घनाबस्तीमा संक्रमण भए अस्पतालले धान्न नसक्ने उनको भनाइ छ। संक्रमणको पुष्टि भएका ४ हजार ४ सय ४ जना मुलुकभरका विभिन्न आइसोलेसनमा उपचाररत छन्। असार १५ गतेसम्म दैनिक १० हजार परीक्षण गर्ने योजना छ। गौतमका अनुसार, भीडभाडले धेरै संक्रमण भए दैनिक १० हजारको परीक्षण गर्ने संख्या पनि अपुग हुनेछ। कुल संक्रमितको संख्या ५ हजार ३ सय ३५ पुगेको मन्त्रालयले जनाएको छ। संक्रमितमध्ये कुल ९ सय १३ जना निको भई डिस्चार्ज भइसकेका छन्।"
कोरोना संक्रमितमाथि प्रहरीको लाठी,"सुर्खेतदैलेख : कर्णालीमा कोरोना संक्रमितको व्यवस्थापनमा गम्भिर चुनौती देखिएको छ। संक्रमितहरु आइसोलेसन र क्वारेन्टाइन छाडेर सडकमा निस्कन थालेका छन्। यहीक्रममा प्रहरीले दैलेखमा संक्रमितमाथि लाठी बर्साएको हो। सडकमा निस्किएकाहरुलाई नियन्त्रणमा लिन प्रहरीले लाठी चार्ज गर्दा चारजना संक्रमित घाइते भएका छन्। दैलेखमा संक्रमितको संख्या धेरै भएपछि व्यवस्थापनमा सकस भएको छ। आफूहरुको व्यवस्थापनमा लापरबाही भएको, उपचार तथा परीक्षणमा ढिलाइ गरिएको र आइसोलेसनको नाममा क्वारेन्टाइनमै थुन्ने काम भएको भन्दै संक्रमितहरु आन्दोलित भएका छन्। विभिन्न माग राख्दै शनिवार नारायण नगरपालिकास्थित त्रिभुवन माविको क्वारेन्टाइनमा राखिएका संक्रमितहरु सडकमै निस्किए। प्रहरीले बल प्रयोग गरेर उनीहरुलाई नियन्त्रणमा लिएको हो। नारायण नगरपालिकाका विभिन्न वडाका कोरोना संक्रमितहरुलाई त्यही विद्यालयमा राखिएको छ। वडा नम्बर १ का वडाध्यक्ष तिर्थनारायण श्रेष्ठका अनुसार २९ जना संक्रमितसहित ४३ जनालाई सँगै राखिएको छ। उनीहरु ३२ दिनसम्म क्वारेन्टाइनमा बस्दा पनि रिपोर्ट नआएको र घर जान पाउनुपर्ने भन्दै आन्दोलनमा उत्रिएका हुन् घाइतेहरुलाई सरस्वती मावि तर्ताङ्गमा रहेको आइसोलेसन वार्डमा उपचार भइरहेको प्रहरीले जनाएको छ। आन्दोलनमा उत्रिएका कोरोना संक्रमितका आफन्तले भने जनप्रतिनीधिहरुले नै लाठीचार्ज गर्न लगाएको बताएका छन्। मेरै अगाडी प्रहरीले मेरो छोरालाई कुटे, घरबाट ल्याएको सामान नै छोरालाई दिन पाइँन स्थानीय सुर्यप्रसाद रेग्मीले भने,परीक्षण समयमै नगर्ने, स्कुलमै थुनेर कहिलेसम्म राख्ने हो ? राम्रो उपचार र रिपोर्ट छिटो निकाल्नु पयो भन्दा संक्रमितलाई नै निर्मम तरिकाले कुट्ने काम गरिएको छ, यो राज्यकै असफलता हो। जिल्ला प्रहरी कार्यालय दैलेखका प्रहरी निरीक्षक उपेन्द्रप्रसाद आचार्यले भने अवस्था नियन्त्रणमा लिन बल प्रयोग गरिएको बताए। संक्रमितहरु बजारमै निस्केर आन्दोलन गर्न थालेपछि थप संक्रमणको जोखिम भयो, हामीले सडकमा नआउन भनी सम्झाउँदा नमानेपछि दोहोरो झडप भएको हो। आन्दोलनमा उत्रिएका संक्रमितहरु लट्ठी लिएर बजारमा निस्केको र प्रहरीलाई नै आक्रमण गर्न खोजेपछि लाठी चार्ज गर्नुपरेको प्रहरीको दाबी छ। दैलेखमा शनिवारसम्म संक्रमितको संख्या पाँच सय नाघेको छ। यसले उनीहरुको उपचार र व्यवस्थापन भद्रगोल बनेको छ। स्थानीय तहले थेग्न नसकेपछि संक्रमितहरु सडकमा उत्रिन थालेका हुन्। जिल्लाकै चुप्रामा पनि शनिवार संक्रमितले सडकमै निस्केर प्रदर्शन गरे। संक्रमितहरु चिसो भुइँमै सुत्न बाध्य छन्। डाक्टरको निगरानी, उपचार तथा औषधीको व्यवस्थासमेत छैन। यही कारण देखाउँदै संक्रमित आन्दोलित भएका हुन्। कोरोना पुष्टि भएको दुई दिनपछि एउटा क्वारेन्टाइनबाट अर्को क्वारेन्टाइनमा पठाइएका डुङ्गेश्वर गाउँपालिकाका ३५ जना कोरोना संक्रमित पनि शनिवार आन्दोलनमा उत्रिए। खाना, बस्ने ठाउँ, शौचालय र पानीको असुविधा भएपछि उनीहरु आन्दोलनमा उत्रिएका हुन्। गाउँपालिकाले संक्रमितहरुलाई वडा नम्बर १ चुप्रास्थित त्रिवेणाी माविको राख्ने निणर्य गरेको थियो। सोही निर्णयअनुसार ३५ जनालाई शुक्रवार हिँडाएरै चुप्रा पठाइएको थियो। तर संक्रमितले त्यहाँ असुविधा भएको भन्दै आन्दोलन गरेपछि सिता माविमा लिएर राखिएको गाउँपालिकाका अध्यक्ष नगेन्द्रबहादुर मल्लले बताए।"
"२५ अर्बको बिजुली खेर जाँदै, टाट पल्टँदै प्राधिकरण","काठमाडौं : सरकारले नीतिगत सम्बोधन नगरेको र भारतीय बजार खुला नभएका कारण आगामी वर्ष न्यूनतम २५ अर्ब रुपैयाँभन्दा बढीको बिजुली खपत नभई खेर जाने भएको छ। सिँचाइ, विद्युतीय परिवहन, विद्युतीय चुलो (इन्डक्सन) मा बिजुली खपत गराउन सरकारले नीतिमार्पत सम्बोधन नगरेको, कोभिड१९ ले माग घटाएको र भारतसित विद्युत् निर्यातसम्बन्धी सम्झौता नभएकाले विद्युत् प्राधिकरणले घटीमा हजार मेगावाट बिजुली उपयोग नगरे पनि तिर्नुपर्ने भएको छ। प्राधिकरणका कार्यकारी निर्देशक कुलमान घिसिङले आगामी वर्ष माथिल्लो तामाकोसीलगायत प्राधिकरणअन्तर्गत सहायक कम्पनीका ६ सय र निजी क्षेत्रका सात सय मेगावाट बिजुली थप हुँदै छ। उत्पादन हुने बिजुली घटीमा एक हजार मेगावाटको खपत हुने कुनै संयन्त्र, उपाय छैन, घिसिङले शनिबार अन्नपूर्णसित भने, खपत भएन भने बिजुली स्पिल (जगेडा) हुनेछ। प्राधिकरणले उसका सहायक कम्पनीसहित निजी क्षेत्र गरी ६ हजार मेगावाट बिजुलीको खरिद सम्झौता गरिसकेको छ। यस्तो सम्झौता भएकामध्ये तीन हजार मेगावाटका आयोजनाको वित्तीय व्यवस्थापन भई निर्माणाधीन छन्। यी आयोजना तीन वर्षभित्र निर्माण पूरा भई उत्पादन थाल्नेछन्। प्राधिकरणलाई त्यतिबेला यति धेरै परिमाणको बिजुली के गर्ने भन्ने टाउको दुखाइको विषय भएको छ। अर्थमन्त्री डा युवराज खतिवडाले ०७७७८ को बजेटमा विद्युतीय परिवहनमा ८० प्रतिशतसम्म कर बढाएर आयात गर्नै नसकिने अप्रतिस्पर्धी बनाएका छन् भने विद्युतीय चुलोमा पनि भन्सार थप गरेर उपयोगलाई निरुत्साहित तुल्याएका छन्। डा खतिवडाले सिँचाइका लागि बिजुलीको मुद्दा पनि सम्बोधन नगरी वास्तै नगरेकाले कृषि क्षेत्रलाई पनि प्रभावित तुल्याएका छन्। उचित सिँचाइलगायत कारणले स्वदेशमा उत्पादन हुन नसकी वर्षको २० अर्ब रुपैयाँको अन्नबाली आयात हुँदै आएको छ। प्राधिकरणले गरेको अध्ययनअनुसार तराई क्षेत्रमा सिँचाइका लागि दुई सय मेगावाट बिजुली खपत हुन सक्छ। भारतको हरियाणा र पञ्जाव राज्यमा मात्रै १२ हजार मेगावाट बिजुली सिंचाइमा खपत हुने गर्छ। नेपालमा सिँचाइमा खपत हुने बिजुलीको परिमाण नगण्य छ। आगामी आर्थिक वर्षमा न्यूनतम १३ सय मेगावाट बिजुली प्रणालीमा जोडिँदै छ। माथिल्लो तामाकोसी (४५६ मेगावाट) सहित विद्युत् प्राधिकरणको ६ सय निजी क्षेत्रको सात सय मेगावाट बिजुली जोडिएपछि मुलुकको कुल विद्युत् जडित क्षमता २५३३ पुग्दै छ। ०७६७७ को फागुन मसान्तसम्म देशको कुल जडित क्षमता १२३३१ मेगावाट पुगेको यो वर्षको आर्थिक सर्वेक्षणमा उल्लेख छ। मुलुक कोभिड१९ को चपेटामा पर्नुअघि नै देशभरको विद्युत् माग गत वर्ष ११५० मेगावाट थियो। आगामी वर्ष प्राधिकरणले मुस्किलले थप दुई सय मेगावाट माग वृद्धि हुने जनाएको छ। यसअनुसार आगामी वर्ष कुल विद्युत् माग १३५० मेगावाटभन्दा बढी हुनेछैन। तर, प्रणालीमा बिजुली उपलब्ध भएअनुसार आन्तरिक र बाह्य बजार नभएका कारण ११८३ मेगावाट खेर जाने तथ्यांकले देखाएको छ। बिजुली खपत हुने प्रमुख क्षेत्रमध्येको उद्योगको अवस्था पनि सन्तोषजनक छैन। उद्योगले मुस्किलले ३ सय ५० मेगावाट बिजुली खपत गर्ने घिसिङले बताए। धेरै बिजुली उपयोग हुने सिमेन्ट उद्योगस्थलसम्म प्रसारण लाइन पुयाउन नसकेका कारण खपत हुन सकेको छैन। नवलपरासीमा स्थापित होङ्सी सिमेन्टले ८० मेगावाट बिजुली मागिरेको घिसिङले बताए। तर, रूख काट्ने अनुमति मन्त्रिपरिषद्बाट नहुने प्रसारण लाइन तान्न सकिएको छैन। होङ्सीलगायत अन्य सिमेन्ट उद्योगमा पनि यही समस्या छ। मन्त्रिपरिषद्ले हालै लकडाउनका कारण रूखको कटानी, फँडानी र चोरी निकासी बढेको भन्दै साललगायत कुनै पनि रूख काट्न नपाउने निर्णय गरेका कारण तत्कालका लागि यस्ता प्रसारण लाइन बनाउने प्रयासमा चिसोपानी खन्याइएको छ। सरकारले नेपालमा बिजुलीको बजार र खपत उच्च रहने देखाउन वर्ष (सन् ०२०२१) मा कुल माग २३०० मेगावाट हुने प्रक्षेपण गरेको थियो। प्राधिकरणले परम्परागत रूपमा गर्दै आएको माग प्रक्षेपणमा वर्षको सयदेखि १ सय ५० मेगावाट थियो। तर, जलविद्युत् आयोजनाका लाइसेन्स किनबेचलाई सहज तुल्याउन जल तथा ऊर्जा आयोगले कुल गार्हस्थ उत्पादन (जीडीपी) को वृद्धिदर ७२ प्रतिशत हुने देखाएर माग प्रक्षेपण गरेको थियो। आयोगको उक्त महŒवाकांक्षी प्रक्षेपणमा प्राधिकरण पनि सहभागी थियो। कोभिड१९ प्रकोपअघि नै प्राधिकरणको उच्चतम (पिक लोड) माग १३५० मेगावाटभन्दा कहिले बढेन। कोभिड१९ का कारण मुलुकको जीडीपी वृद्धिदर २३ प्रतिशत छ। यही माग प्रक्षेपणका आधारमा प्राधिकरणले पीपीए गर्दै गयो तर माग मिलेन, अब प्राधिकरण डुब्ने निश्चित छ, प्राधिकरणका एक अधिकारीले भने। आगामी आर्थिक वर्षको पहिलो वर्ष न्यूनतम २५ अर्ब र त्यसपछिका वर्षमा प्राधिकरणले निजी उत्पादकलाई विद्युत्को भुक्तानीबापत तिर्न नसक्ने रकम थुप्रँदै जानेछ। त्यतिबेला निजी क्षेत्रले बैंकहरूसित लिएको ऋण तिर्न सक्ने अवस्था नहुने ती अधिकारीले बताए। बैंकसँगै सर्वसाधारणको लगानी र बचत पनि डुब्ने देखियो, उनले भने। प्राधिकरणले भारतबाट आयातसमेत गरी निजी क्षेत्रलाई कुल आयको ५० प्रतिशत भुक्तानी गर्ने गर्छ। उसको मासिक आय ६ अर्ब रुपैयाँ (कोभिड१९ अघि) छ भने निजी क्षेत्रलाई बिजुली खरिदमा मात्र मासिक साढे ३ अर्ब रुपैयाँ तिर्दै आएको छ। प्राधिकरणको वार्षिक कुल आय ७५ अर्ब रुपैयाँ छ। स्वदेशी बिजुली उत्पादनसँगै प्राधिकरणले यतिबेला २ सय मेगावाट बिजुली जगेडा छ। यता, भारतमा बिजुली निर्यातसम्बन्धी कुनै सम्झौता हुन सकेको छैन। दुई देशका ऊर्जा सचिवस्तरीय बैठकमा व्यापक छलफल भए पनि सम्झौता हुन नसकेका कारण उसको बजार अनिश्चित भएको हो।"
संसद्को ऐतिहासिक निर्णय : लिम्पियाधुरासहितको नक्सा सर्वसम्मत,"काठमाडौं : भारतले वर्षौंदेखि हडपेका लिम्पियाधुरा, लिपुलेक र कालापानी क्षेत्र समेटिएको नयाँ नक्सालाई प्रतिनिधिसभाले सर्वसम्मत पारित गरेको छ। संविधानको अनुसूचीमा रहेको निसान छापभित्रको नक्सा सच्याउन सरकारले पेस गरेको संशोधन विधेयकलाई प्रतिनिधिसभाको दुई तिहाइ बढी मतले शनिबार पारित गरेको हो। यससँगै नेपालको बुच्चे नक्साले चुच्चे आकार लिने संवैधानिक र कानुनी मान्यता पाएको छ। प्रतिनिधिसभामा उपस्थित सबै सांसदले नयाँ नक्साको पक्षमा मत दिएका थिए। नयाँ नक्सा अद्यावधिसम्बन्धी संविधान संशोधन विधेयक पारित गर्न दुईतिहाइ मत चाहिन्छ। २ सय ७५ सदस्यीय प्रतिनिधिसभामा दुई तिहाइका लागि १ सय ८३ मत आवश्यक पथ्र्यो। तर, नयाँ नक्साका पक्षमा बैठकमा उपस्थित २ सय ५८ जनै सांसदले मत दिएका थिए। सभामुख अग्नि सापकोटाले दुई तिहाइ बढी मतले संशोधन विधेयक पारित भएको घोषणा गर्नासाथ सांसदहरूले टेबुल ठोकेर ताली बजाएका थिए। संशोधन विधेयकको विपक्ष र तटस्थमा भने एक मत पनि परेन। नेकपाका ४, कांग्रेसका ३, राजपाका ३ र समाजवादीका २ गरी १२ जना सांसद बैठकमा अनुपस्थित थिए। सभामुखले मत बराबर भए मात्र निर्णायक मत दिन पाउँछन्। निलम्बनमा रहेका ४ जना सांसद भने बैठकमा उपस्थित हुन पाउँदैनन्। सुदूरपश्चिमको दार्चुला जिल्लाका कालापानी, लिपुलेक र कालापानी क्षेत्रमा भारतले सैन्य अखडा जमाएर राजनीतिक र प्रशासनिक हस्तक्षेप गरिरहेको छ। नेपालको भूमिमा सडक बनाउने र नेपाली भूमि समेटेर भारतले नयाँ नक्सा जारी गरेपछि नेपाल सरकारले पनि आफ्नो भूमि समेटेर नयाँ नक्सा जारी गरेको थियो। नयाँ नक्सा अनुसारको संविधानको अनुसूचीको नक्सा अद्यावधि गर्न जेठ ९ मा सरकारले संशोधन विधेयक दर्ता गरेको थियो। मुलुकको भौगोलिक अखण्डता, स्वाधीनता, राष्ट्रियता र सार्वभौमिकताको पक्षमा एक ठाउँमा रहेको सन्देश दलहरूले दिएका छन्। उनीहरूले भारतसँग कूटनीतिक वार्ता र राजनीतिक वार्ताका लागि सरकारको ध्यानाकर्षण गरेका छन्। सत्तासीन नेकपा अध्यक्ष पुष्पकमल दाहालले भारतसँग असल छिमेकीकै हैसियतले वार्ता र संवादका पक्षमा आफूहरू रहेको बताए। भारतका नेताले चुनौती दिएकै कारण नेपालले आफ्नो नक्सा जारी गरेको दाबी गर्दै पूर्व प्रधानमन्त्री दाहालले भने, भारतका नेताहरूले चुनौती नदिएको भए हामी यो तरिकाले जाँदैनथ्यौँ। तपाईंहरूलाई धन्यवाद छ। तर, हामी भारतसँग वार्ताबाटै समाधान खोजेका छौ। हाम्रो तर्फबाट अधिकतम प्रयास गरेकै थियौँ। विगतमा राजतन्त्रले गुमाएको भूमि गणतन्त्रले फिर्ता लिन थालेको दाहालले बताए। शान्ति प्रक्रिया, संविधान निर्माण र प्राकृतिक विपत्तिका बेला नेपालका दलले राष्ट्रिय एकता प्रदर्शन गर्ने गरेको उल्लेख गर्दै दाहालले राष्ट्रियता, सार्वभौमसत्ता र स्वाधीनताका पक्षमा सिंगो मुलुक एक भएको बताए। आज हामी गुमेको भूभाग फिर्ता लिने नयाँ चरणमा आइपुगेका छौँ, दाहालले भने, सर्वदलीय सहमति गर्दै, सर्वसम्मतिका लागि प्रयास गर्दै राष्ट्रिय समझदारी बनाउँदै नयाँ नक्सा सच्याउने पहलकदमी भयो, दाहालले भने, यसका लागि प्रधानमन्त्री र सरकारलाई धन्यवाद। राजनीतिक दल, नागरिक समाज र जनतालाई धन्यवाद र बधाई। सामूहिक विशेषको प्रतिफल हो। व्यक्ति विशेषले गरेर मात्र हुने होइन। छिमेकी भारत र चीनसँग सुमधुर र असल सम्बन्ध विकास गरेर जनताको समृद्धि र आकांक्षालाई अघि बढाउन खोजिएको उल्लेख गर्दै दाहालले भने, भारतका नेता, पत्रकार र बुद्धिजीवी र सरकारलाई नेपाली जनताको भावना र संवेनशीलता बुझिदिन आग्रह गर्छु। प्रमुख विपक्षी कांग्रेस सभापति शेरबहादुर देउवाले सुगौली सन्धिले काली नदी पूर्वको जमिन नेपालको हो भन्ने स्पष्ट गरेको बताए। नयाँ नक्साको पक्षमा सबै पार्टीको समर्थन देखिएको, राष्ट्रियता एकता देखिएको र देशको हितमा सबै दल एकठाउँ रहेको देउवाले बताए। जुनसुकै ठाउँका नेपाली सार्वभौमसत्ता, अखण्डताको पक्षमा एक छन् भन्ने स्पष्ट सन्देश गएको छ, देउवाले भने। राजपाका सांसद राजेन्द्र महतोले संविधानप्रति असन्तुष्टि रहे पनि नयाँ नक्साका पक्षमा आफ्नो दलको पनि समर्थन रहेको बताए। महतोले नेपालको नक्साबाट एकाएक लिम्पियाधुरा सहितको नक्सा हराउन लगाउनेमाथि कारबाही माग गरे। उनले नक्सा जारी गरेर मात्र नपुग्ने भन्दै प्रधानमन्त्री ओलीलाई जमिन फिर्ता ल्याउन पनि आग्रह गरे। समाजवादीको उपेन्द्र यादवले महाकाली सन्धि गर्नेले माफी माग्नुपर्ने बताए। महाकाली सन्धिले सुगौली सन्धिलाई पछाडि धकेलेको भन्दै यादवले महाकाली सन्धिमा गल्ती भएको भनेर परराष्ट्रमन्त्रीले स्वीकार गरिसकेकाले प्रधानमन्त्रीले माफी माग्नुपर्ने बताए। कालापानी, लिपुलेक र लिम्पियाधुरामा विवाद रहेको कुरा भारतका प्रधानमन्त्री नरेन्द्र मोदीले ०७१ मै स्वीकार गरेको पूर्वपरराष्ट्रमन्त्रीसमेत रहेका यादवले बताए। नेकपामा महासचिव विष्णु पौडेलले नेपालले भारतसँग सम्बन्ध बिगार्न नभई आफ्नो भूमिमाथि हक स्थापित गरेको बताए। नेमकिपाका प्रेम सुवालले ३० वर्षयताका प्रधानमन्त्री, परराष्ट्रमन्त्री र भूमिसुधारमन्त्रीसँग संसद्ले प्रश्न गर्नुपर्ने बताए। नेपालले आफ्नो भूमिबारे बोलेको कुरालाई अन्य मुलुकले उक्साएको भन्ने भारतीय सेना सरकारी अधिकारीको भनाइ ब्वाँसोले पाठोलाई पानी धमिल्याएको आरोप लगाएजस्तो भएको उनले बताए। सरिता गिरिको संशोधन अस्वीकृत संघीय समाजवादी पार्टीकी सांसद सरिता गिरिले मुलुकको नयाँ नक्सा अद्यावधि गर्ने संविधान संशोधन विधेयक खारेज गर्न राखेको प्रस्तावलाई सभामुख अग्नि सापकोटाले अस्वीकृत गरेका छन्। राष्ट्रियता, सार्वभौमसत्ता र अखण्डताका पक्षमा देश एकजुट भएका बेला गिरिले भने आधार र प्रमाणबिना नयाँ नक्सा जारी गरेको भन्दै खारेजीको प्रस्ताव गरेकी थिइन्। समाजवादी पार्टीले प्रस्ताव फिर्ता लिन गिरिलाई निर्देशन दिए पनि उनले मानिनन्। राष्ट्रियताविरुद्ध आफ्नो मत संसद्मा रेकर्ड गराउन खोज्ने प्रयास असफल भएपछि गिरि बैठकबाट बाहिरिएकी थिइन्।"
एमसीसी पास भए अमेरिकी सेना आउने कुरा निराधार : कांग्रेस प्रवक्ता शर्मा,"झापाः नेपाली कांग्रेसका प्रवक्ता विश्वप्रकाश शर्माले एमसीसी पास भए अमेरिकी सेना नेपाल पस्ने कुरा निराधार भएको बताएका छन्। कांग्रेस झापाले आइतबार गरेको कार्यक्रममा उनले एमसीसी पारित भए अमेरिकी सेना नेपाल पस्छ भन्ने हल्ला निराधार भएको बताएका हुन्। अमेरिकाले विश्वका कुनै पनि मुलुकमा अनुमति मागेर प्रवेश गरेको छैन, इराकमा पनि अनुमति लिएर प्रवेश गरेको होइन, उनले भने, अमेरिकी सेना पस्ने हल्ला निराधार हो। सुनेको भरमा टिप्पणी गर्ने प्रचलनले एमसीसी गलत हो भन्ने आमजनधारणा बनेको उनको भनाइ छ। अक्षरशः पढ्नुस्, अनि एमसीसी सम्झौता कार्यान्वयनका बारे धारणा बनाउनुस्, यो राष्ट्रिय हितमा भए हितमा छ भन्नुस्, नभए छैन भन्नुहोस्', उनले भने, सुनेको भरमा धारणा बनाउनु हुँदैन। मुलुकको विद्युत् प्रसारण लाइन विस्तार, उत्पादित बिजुली बिक्रीवितरणका लागि एमसीसी परियोजना लाभदायी हुने उनको भनाइ थियो। प्रवक्ता शर्माले सरकारले कोरोना परीक्षणमा प्रभावकारी कार्य गर्न नसकेको आरोप पनि लगाए। यता, कोरोना सङ्क्रमणको जोखिमबाट जनधनको सुरक्षा गर्न माग गर्दै नेपाली कांग्रेस झापाले सरकारलाई ज्ञापनपत्र बुझाउने भएको छ। केन्द्रीय समितिको निर्देशनबमोजिम कांग्रेस झापाले असार २ गते जिल्ला प्रशासन कार्यालयमार्फत प्रधानमन्त्रीलाई ज्ञापनपत्र पठाउने निर्णय गरेको पार्टीका झापा सभापति उद्धव थापाले बताए। रासस"
नेपालको अतिक्रमित भूमि फिर्ता ल्याउने राष्ट्रिय सङ्कल्प,"काठमाडौं : राष्ट्रियसभाको बैठकमा कानून, न्याय तथा संसदीय मामिलामन्त्री डा शिवमाया तुम्बाहाङ्फेले प्रतिनिधिसभाबाट सन्देशसहित प्राप्त नेपालको संविधान (दोस्रो संशोधन) विधेयक, २०७७ माथि विचार गरियोस् भन्ने प्रस्ताव प्रस्तुत गरेकी छन्। बैठकमा सो प्रस्ताव माथिको सैद्धान्ति छलफल जारी रहेको छ। आजको बैठकमा भाग लिँदै नेपाल कम्युनिष्ट पार्टी (नेकपा) का डा बेदुराम भुसालले प्रस्तावको समर्थन गर्दै एकताबद्ध भएर विधेयक पारित गरी भूमि फिर्ता गर्न सिङ्गो देश एक भइ लाग्नुपर्ने बताए। नेपाली काँग्रेसका अनिता देवकोटाले लिपुलेक, कालापानी र लिम्पियाधुरा नेपालको नक्सामा समावेश भइसकेको हुँदा अब एकताबद्ध भएर भूमि फिर्ता ल्याउनुपर्ने बताइन्। उनले सो प्रस्तावको समर्थन गरेकी छन्। नेकपाका देवेन्द्र दाहालले देशको सार्वभौमसत्ता रक्षाका लागि राष्ट्रिय एकता शनिबारको प्रतिनिधिसभाको बैठकबाट देखिएको बताए। सोही पार्टीका ठगेन्द्रप्रकाश पुरीले नेपालको अतिक्रमित भूमि फिर्ता ल्याउन वर्तमान सरकारले चालेको कदमको स्वागत गर्दै अब गुमेको भूमि कूटनीतिक वार्तामार्फत फिर्ता ल्याउनुपर्ने धारणा राखे। नेपाली काँग्रेसका जीतेन्द्रनारायण देवले नेपालको सम्पूर्ण भूभागको नक्सा सार्वजनिक भएर सरकारले ल्याएको विधेयकको स्वागत गर्दै भूमि फिर्ता ल्याउनका लागि सबै लाग्न आग्रह गरे। नेकपाका दीलकुमारी रावलले नेपालको भूमिमाथि बेलाबेलामा अतिक्रमण गर्ने गरेको हुँदा अबको नक्साअनुसार भूमि फिर्ता ल्याउन एकजुट भइ अगाडि बढ्नुपर्ने धारणा राखिन्। सांसद कोमल वलीले नेपालको राष्ट्रिय एकताका सन्दर्भमा गरिब भएर बाँच्लान् तर आफ्नो भूमि गुमेको देख्न सक्दैनन् र गुमेको भूमि एकताबद्ध भएर लिनेछन् भन्ने राष्ट्रिय सङ्कल्प देखिएको बताइन्। सांसद जगप्रसाद शर्मा र भैरवसुन्दर श्रेष्ठले नेपालको भूमि फिर्ता हुने विश्वास व्यक्त गरे। राष्ट्रिय जनता पार्टीका मृगेन्द्रकुमार सिंह यादवले नक्सा पाउनु महत्वपूर्ण उपलब्धि भएको र भूमिको भोग गर्न पनि छिट्टै पाउनुपर्नेमा जोड दिए। नेकपाका रामनारायण बिडारीले एउटा नेपाली नागरिकले गर्नुपर्ने भूमिका अहिले आएको उल्लेख गर्दै भक्ति थापा तथा अमरसिंह थापाले जोगाएको भूमिलाई फिर्ता ल्याउनैपर्ने धारणा राखे। प्रस्ताव माथिको छलफल जारी रहेको छ।"
आर्थिक पारदर्शिता माग गर्दै नेविसंघको सरकार विरोधी प्रदर्शन,"काठमाडौँ : सरकारले क्वारेन्टाइन व्यवस्थापनमा लापरवाही गरेको, आर्थिक अनियमितता गरेको जस्ता आरोप लगाउँदै प्रमुख प्रतिपक्षी दल नेपाली कांग्रेसको विद्यार्थी संगठन नेविसंघले प्रदर्शन गरेको छ । महामारीको संकटका बेला पनि सरकारले अनियमितता गरेको भन्दै आर्थिक पारदर्शिता देखाउनुपर्ने माग उनीहरुको छ । सोमबार दिउँसो काठमाडौँको बिजुलीबजारबाट निस्किएको र्याली नयाँ वानेश्वरसम्म पुगेर कोणसभामा टुंगिएको नेविसंघका अध्यक्ष राजीव ढुंगानाले जनाए । प्रदर्शनमा सहभागी विद्यार्थी नेता तथा कार्यकर्ताहरुले सरकारसँग १० अर्बको हिसाब खोइ ? भन्दै नारावाजी समेत गरेका थिए । कोरोना संक्रमणका शंकास्पदहरुमा पीसीआर परीक्षण बढाउनुपर्ने, विपन्नहरुलाई राहत दिनुपर्ने लगायत माग पनि उनीहरुको थियो । पछिल्ला दिनमा नेविसंघका नेता तथा कार्यकर्ता सरकारको विरोध गर्दै सामाजिक दूरी कायम राख्दै प्रदर्शनमा उत्रिएका छन् ।"
"४ बजे नेकपा सचिवालय बैठक, रावल र ज्ञवाली पनि सहभागी हुने",काठमाडौ : सत्तारुढ दल नेपाल कम्युनिष्ट पार्टी(नेकपा)को सचिवालय बैठक आइतबार बस्दैछ । आइतबार अपरान्ह ४ बजेका लागि सचिवालय बैठक डाकिएको नेकपा सचिवालय स्रोतले जानकारी दिएको छ । प्रधानमन्त्री निवास बालुवाटारमा बस्ने बैठकमा स्थायी समिति सदस्य भीम रावल र प्रदिप ज्ञवालीलाई पनि डाकिएको स्रोतले जनाएको छ । स्रोतका अनुसार नेकपामा विवादित बनेको अमेरिकी सहयोग नियोग मिलेनियम च्यालेन्ज कर्पोरेसन (एमसीसी)बारे छलफलका लागि सचिवालय बैठक बोलाइएको हो ।
विप्लवद्वारा संसद्बाट नक्सा पास गर्ने कार्यको समर्थन,"काठमाडौं : नेपाल कम्युनिष्ट पार्टीका महासचिव नेत्रविक्रम चन्द विप्लवले लिम्पियाधुरा, लिपुलेक र कालापानी समेटिएको नेपालको नक्सा पारित गर्ने कार्यको समर्थन गरेका छन् । जेठ ३१ गते संसद्बाट नक्सा परित गरिएको कार्यको विप्लवले जेठ ३२ गते विज्ञप्तिमार्मत समर्थन गरेका हुन् । उनले भारतले नेपाली भूमि कब्जा गरेको कार्यको देशभक्त नागरिकले गरेको विरोधले सरकार संसद्बाट नक्सा पारित गर्न बाध्य भएकोबताएका छन्। 'भारतले नेपालका लिम्पियाधुरा, लिपुलेक, कालापानी ५८ वर्षदेखि आफ्नो कब्जामा राखेको छ । त्यसका विरुद्ध नेपाली देशभक्त जनता, विज्ञ, बुद्धिजीवी, क्रान्तिकारी शक्तिहरूले निरन्तर सङ्घर्ष गर्दै आएका छन्', उनले भने, 'उक्त जनमत र सङ्घर्षको दवाबमा परेर केपी वली सरकार २०७७ जेठ ३१ गते उक्त भूभागहरू समेटिएको नक्सा संसद्बाट पास गर्न बाध्य भएको छ ।' विरोधको कारणले सरकारले नक्सा पास गरेको भए पनि यो कार्य देशको हितमा रहेको उनले बताएका छन् । 'सरकार संसद्को यो निर्णय देशको हितमा एक कदम भए पनि अगाडि बढेको छ', उनले भने, 'हामी नक्सा पास गरेर जनजागरणलाई मत्थर मात्र पार्ने कार्यमा सीमित नरही यथाशीघ्र कूटनीतिक र राजनीतिक पहल गरेर कालापानी क्षेत्रबाट भारतलाई फर्काउन र यी भूभागलाई नेपालको प्रत्यक्ष स्वामित्वमा लिन अगाडि बढ्न आवश्यक छ भन्ने धारणा स्पष्ट पार्न चाहन्छौं ।' उनले आमनागरिकहरूलाई पनि सरकारको मुख मात्र नताकेर देशको सार्वभौमिकता र स्वाधीनताका पक्षमा हरदम जागरुक रहन अनुरोध गरेका छन् । विज्ञप्तिमा उनले आफ्नो पार्टीले देशमाथिका कुनै पनि साम्राज्यवादी अतिक्रमणलाई सहन नगर्ने बरु डटेर प्रतिरोध गर्ने प्रतिबद्धता व्यक्त गरेका छन् ।"
एसएसपी राईलाई विप्लव समूहको चेतावनी,"ललितपुर : विप्लव नेतृत्वको नेपाल कम्युनिस्ट पार्टीले ललितपुर महानगरीय प्रहरी परिसरका प्रमुख एसएसपी टेक प्रसाद राईलाई चेतावनी दिएको छ । ललितपुर जिल्ला पार्टी सेक्रेटरी बिदुसीले एक विज्ञप्ति जारी गर्दै आफ्नो पार्टीविरुद्ध गलत प्रचार गरेको र अनावश्यक धरपकड गरेको भन्दै राईलाई चेतावनी दिएका हुन्। शुक्रबार ललितपुर महानगरपालिकाको ११ वडा स्थित इखाछेका सानुराजा बज्राचार्यलाई पक्राउ गरेको विषयलाई लिएर उक्त विज्ञप्ति आएको हो। डेरामा विस्फोटक वस्तु भण्डारण गरिराखेको आरोपमा बज्राचार्य ललितपुर प्रहरीले पक्राउ गरेको थियो । बज्राचार्य लामो समयदेखि पार्टी सम्पर्कमा नरहेको दाबी नेकपाले गरेको छ। त्यस्तै राईले सामान्य नागरिक भएर बाच्ने अधिकार हनन गरेको आरोप लगाइएको छ । कसैको चरित्र हत्या, खानतलासी, धरपकड नगर्न र शारीरिक र मानसिक यातना दिने काम तुरुन्त बन्द गर्न विज्ञप्तिमार्फत भनिएको छ। एसएसपी राईले कानुन बमोजिम काम गरेको बताएका छन् । विप्लपका सबै मान्छेहरुको बारेमा सन्पूर्ण जानकारी भएको र उनीहरु छिटै नियन्त्रणमा आउने राईले दाबी गरे। उनले भने ' यस्तो विज्ञप्तीले उहाँहरुलाई नै थ्रेट भयो।' बज्राचार्यले केही समय पहिला गाभाहलमा बम राखेको दाबी प्रहरीको छ। त्यसपछि उनी प्रहरीको निशानामा परेका थिए । उनको इखाछेस्थित घरको तेस्रो तल्लामा लुकाइछिपाई राखेको अवस्थामा ३ थान सकेट बम र एक थान कटुवा पेस्तोल बरामद गरिएको थियो । त्यस्तै काठमाडौंको तार्केस्वर नगरपालिका११ नेपालटारमा समेत कोठा भाडामा लिएर विस्फोटक पदार्थ भण्डारण गरी राखेको फेला पारेको प्रहरीले जनाएको छ । शनिबार प्रहरीले उनलाई साथै लिएर नेपालटारस्थित कोठा पुगेको थियो । उनको कोठामा भारी मात्रामा थप विस्फोटक पदार्थ लुकाएर राखेको भेटीएको थियो । प्रहरीको अनुसार नेपालटारस्थित कोठामा १ थान कटुवा पेस्तोल, बोत्तलको बाहिर टेपले टालिएको स्वीच जोडीएको विस्फोटक पदार्थ ३ थान, हेन्ड ग्रीनेड बनाउन प्रयोग हुने सामान ८५ र त्यस्तै प्रकृतिको ग्रीनेड बनाउने सामान ९८ थान, विस्फोटक भरिएको सामान ३५ थान, स्टील बल २१ थान लगायत भारी मात्रामा सामग्रीहरु बरामद गरेको जानकारी प्रहरीले दिएको छ । उनको कोठामा विप्लवको विभिन्न दस्तावेज, पर्चा, पम्प्लेट र बज्राचार्यको राहदानी साथै नागरिकता बरामद गरिएको थियो ।"
आफैंले चलाएको गाडी दुर्घटना हुँदा गाउँपालिका अध्यक्षको मृत्यु,परासी : पश्चिम नवलपरासीको प्रतापपुर गाउँपालिका अध्यक्ष राजकुमार शर्माको सडक दुर्घटनामा परी मृत्यु भएको छ । आइतबार गाउँपालिकाबाट जिल्ला विपद् व्यस्थापन समितिको परासीमा राखिएको बैठकमा सहभागी हुन गएका उनको बर्दघाटमा भएको दुर्घटनामा मृत्यु भएको हो । दुर्घटना भएको गाउँपालिकाको गाडी उनी आफैंले चलाएका थिए । अगाडीबाट साइकलमा आउँदै गरेका यात्रुलाई जोगाउन खोज्दा गाडी कल्भर्टमा ठोकिएर दुर्घटना भई उनी च्याप्पिएका थिए। उनको उपचारको क्रममा चिसापानी अस्पताल बर्दघाटमा मृत्यु भएको हो । ५१ वर्षीय शर्मा नेपाली कांग्रेसबाट गाउँपालिका अध्यक्ष निर्वाचित भएका थिए।
भारतीय रक्षामन्त्रीले भने : नेपालसँग हाम्रो 'रोटी और बेटीका रिश्ता',"भारत : लिम्पियाधुरा, लिपुलेक र कालापानी समेटिएको नक्सासहितको संविधान संशोधन पारित गरेलगत्तै भारतीय रक्षामन्त्री तथा सत्तारुढ दलका वरिष्ठ नेता राजनाथ सिंहले नेपालसँग 'रोटी और बेटीका रिश्ता' रहेको बताएका छन्। राजनाथ सिंहले सोमबार ट्वीट गर्दै यस्तो टिप्पणी गरेका हुन्। सोमबार उत्तराखण्ड जनसंवादलाई सम्बोधन गर्दै सिंहले नेपाली भूमि लिपुलेक हुँदै तिब्बतको मानसरोवर जोड्ने लिंक रोडबारे नेपालमा असमझदारी पैदा भए पनि त्यसले दुई देशबीचको सम्बन्धमा असर नपर्ने दाबी गरे । रक्षामन्त्री सिंहले नै गत वैशाख २६ गते नेपाली भूमि कालापानी, लिपुलेक हुँदै चीनको तिब्बतस्थित मानसरोवर जाने सडकमार्गको उद्घाटन गरेका थिए। नेपालको दुवै संसदले नयाँ नक्सा पारित गरेर भारतसँग उच्चस्तरमा वार्ता गर्ने पहल भइरहेका बेला रक्षामन्त्रीको यो अभिव्यक्तिलाई अर्थपूर्ण रुपमा हेरिएको छ। नेता सिंहले नेपालसँग आध्यात्मिक, सांस्कृतिक तथा ऐतिहासिक सम्बन्ध रहँदैआएको पनि बताएका थिए । उनले संवादको क्रममा नेपालमा रहेको पशुपतिनाथको पनि प्रशंसा गरेका छन् । उनले ट्वीटमा लेखेका छन्, बाबा पशुपतिनाथलाई हामीले कसरी बिर्सन सक्छौं । बाबा पशुपतिनाथ होस् वा हाम्रो काशी विश्वनाथ, सोमनाथ यी सबैलाई अमरनाथसँग कसरी अलग गर्न सकिन्छ रु यो सम्बन्ध यो लोकको होइन, म यो सम्बन्ध अर्कै लोकको हो भन्नेमा विश्वास राख्छु । यो सम्बन्धलाई कसैले चाहेर पनि परिवर्तन गर्न सक्दैन । नेता सिंहले भारतको उत्तराखण्डमा महाकालीको भक्तहरु रहेको प्रसंग निकाल्दै गोर्खा भारतीय सेनाको पनि प्रशंसा गर्न भ्याए । जहाँ उनले नेपालसँग आध्यात्मिक सम्बन्ध रहेको र त्यसलाई केही गरेर पनि तोड्न सम्भव नभएको उनको तर्क थियो । भारतीय रक्षामन्त्री सिंहले गत वैशाख २६ गते भारतको धार्चुलाबाट नेपालको भूमि लिम्पियाधुरा हुँदै तिब्बत जोड्ने सडक उद्घाटन गरेका थिए । नेपाल सरकारले त्यसमा आपत्ति जनाउँदै पत्र लेखेपछि उनले भारतले आफ्नै भूमिमा सडक बनाएको दावी गरेका थिए । सोही प्रसंगमा भारतीय सेनाका प्रमुख एमएम नाराभानेले भने नेपाललाई चीनबाट निर्देशित भएको आरोप लगाएका थिए । नेपालको संसदले उक्त नक्सालाई नेपाली भूमिमै समेटेर पारित गरिसकेपछि भने भारतीय रक्षामन्त्री, सेनाप्रमुख र भाजपाका अन्य नेताहरुले नेपालको प्रशंसा हुने किसिमका प्रतिक्रिया दिएका छन् । यद्यपि राजनाथ सिंहले लिपुलेकमा नेपालसँग उत्पन्न भएको सीमा विवाद वार्ताद्वारा नै हल गर्ने बताएका थिए ।"
भारतसँग तत्काल वार्ता हुन्छ : प्रधानमन्त्री,"काठमाडौं : प्रधानमन्त्री केपी ओलीले राष्ट्रियताको विषयमा एउटा अध्याय पूरा भएको र अर्को अध्यायका लागि भारतसँग वार्ता हुने बताएका छन्। नयाँ नक्सा अनुसार निशान छाप परिर्वतन गर्ने संविधान संशोधन विधेयक सर्वसम्मतले पारित भएलगत्तै प्रधानमन्त्रीले यस्तो प्रतिक्रिया दिएका हुन्। उनले तत्काल भारतसँग दुईपक्षीय वार्ता सुरु गरिने र त्यसबाट आफ्नो भूमि पूर्णरूपमा फिर्ता लिने बचन दिएका हुन्। प्रधानमन्त्री ओलीले संसद्बाट फर्कने क्रममा भने, राष्ट्रियताको पक्षमा मुलुक एकजुट हुनु राम्रो र सुखद सन्देश हो। भारतसँग तत्काल वार्ता हुन्छ। राष्ट्रियता र भौगोलिक अखण्डताको पक्षमा यो बहुत राम्रो एकता देखिएको छ। केही साथीहरु अनुपस्थित हुनु बेग्लै कुरा हो। विपक्षमा कोही छैनन्। सिंगो देश एकजुट भएको छ, प्रधानमन्त्रीले भने, अब छिट्टै वार्ता हुनेछ। वार्ता प्रक्रिया अगाडि बढ्छ। हाम्रो असहमति छ : भारत नयाँ नक्सालाई निसान छापमा समेट्न नेपालको संसद्ले शनिबार गरेको संविधान संशोधनप्रति छिमेकी भारतले असहमति जनाउँदै वार्ताको बाटो बिराएको प्रतिक्रिया दिएको छ। नेपालले संविधान संशोधन गर्दै सीमा विवादलाई वार्ताबाट हल गर्ने आपसी समझदारीको उल्लघंन गरेको दाबी भारतको छ। उक्त घटनालाई निकै गम्भीर र चासोको रूपमा लिएको भारतले जनाएको छ। संविधान संशोधन भएको केही बेरमा नै भारतीय विदेश मन्त्रालयले यस्तो धारणा बाहिर ल्याएको हो। भारतको भूभाग समावेश गरिएको नयाँ नक्साका लागि संविधान संशोधन विधेयक नेपालको संसद्ले पारित गरेको घटनालाई हामीले चासोका साथ हेरेका छौं, विदेश मन्त्रालयका प्रवक्ता अनुराग श्रीवास्तवद्वारा जारी विज्ञप्तिमा भनिएको छ, यो कार्यले दुई मुलुकबीच सीमासम्बन्धी विवादित मुद्दालाई वार्ताद्वारा सुल्झाउने समझदारीको उल्लघंन भएको छ। नेपालले कृत्रिम तरिकाले भूभागको विस्तारको नक्सा जारी गरेको भारतीय दाबी छ। ऐतिहासिक तथ्य र प्रमाणबिना कृत्रिम तरिकाले भूभागको विस्तार गर्नु मान्य छैन, विज्ञप्तिमा भनिएको छ। सीमा विवादका सम्बन्धमा आफ्नो पुरानै अडानलाई भारतले दोहोर्याएको छ। भारतले नेपालसँगको सीमा विवाद विदेशसचिव स्तरीय बैठक मार्फत अघि बढाउने भन्दै कोभिड १९ को प्रकोपसम्म अडिन भनेको थियो। आफूहरू वार्तामा आउने तर नेपाल त्यसका लागि सकारात्मक र रचनात्मक हुनुपर्ने भारतीय धारणा थियो। भारतीय सेना प्रमुख नरम यसैबीच शनिबार नै भारतीय सेना प्रमुख मनोजमुकुन्द नरवणेले नेपालर भारतबीचको सम्बन्ध आफैंमा घनिष्ठ र विशेष रहेको बताएका छन्। नेपाली सेनाका समेत मानर्थ जनरल समेत रहेका उनले नेपाल कसैको इसारामा भारतको त्यस भूभागबारे बोलेको विवादस्पत धारणा सार्वजनिक गरेको झण्डै एक महिनापछि उनले यस्तो अभिब्यक्ति दिएका हुन्। उनले यसअघि दिएको अभिव्यक्ति अहिले सच्चिएको देखिन्छ। नेपालसँग भारतको घनिष्ठ सम्बन्ध रहेको र भविष्यमा पनि रहिरहने ठोकुवा उनले गरेका छन्। देहरादुनस्थित भारतीय सैनिक एकेडेमीको एक कार्यक्रममा नेपाल र भारतबीचको सीमा विवादबारे सोधिएको जिज्ञासामा स्थल सेनाप्रमुख नरवणेले त्यस्तो धारणा ब्यक्त गरेका हुन्। नेपाल र भारतबीच भौगोलिक, सांस्कृतिक, ऐतिहासिक र परम्परागत सम्पर्कको साथै अझ बलियो सम्पर्क जनस्तरमा रहेको छ उनलाई उद्धृत गर्दै भारतीय सञ्चारमाध्यमले लेखेको छन्, यो सम्पर्क थप बलियो बनाएर लैजान पर्छ।"
संसद्को ऐतिहासिक निर्णय : लिम्पियाधुरासहितको नक्सा सर्वसम्मत,"काठमाडौं : भारतले वर्षौंदेखि हडपेका लिम्पियाधुरा, लिपुलेक र कालापानी क्षेत्र समेटिएको नयाँ नक्सालाई प्रतिनिधिसभाले सर्वसम्मत पारित गरेको छ। संविधानको अनुसूचीमा रहेको निसान छापभित्रको नक्सा सच्याउन सरकारले पेस गरेको संशोधन विधेयकलाई प्रतिनिधिसभाको दुई तिहाइ बढी मतले शनिबार पारित गरेको हो। यससँगै नेपालको बुच्चे नक्साले चुच्चे आकार लिने संवैधानिक र कानुनी मान्यता पाएको छ। प्रतिनिधिसभामा उपस्थित सबै सांसदले नयाँ नक्साको पक्षमा मत दिएका थिए। नयाँ नक्सा अद्यावधिसम्बन्धी संविधान संशोधन विधेयक पारित गर्न दुईतिहाइ मत चाहिन्छ। २ सय ७५ सदस्यीय प्रतिनिधिसभामा दुई तिहाइका लागि १ सय ८३ मत आवश्यक पथ्र्यो। तर, नयाँ नक्साका पक्षमा बैठकमा उपस्थित २ सय ५८ जनै सांसदले मत दिएका थिए। सभामुख अग्नि सापकोटाले दुई तिहाइ बढी मतले संशोधन विधेयक पारित भएको घोषणा गर्नासाथ सांसदहरूले टेबुल ठोकेर ताली बजाएका थिए। संशोधन विधेयकको विपक्ष र तटस्थमा भने एक मत पनि परेन। नेकपाका ४, कांग्रेसका ३, राजपाका ३ र समाजवादीका २ गरी १२ जना सांसद बैठकमा अनुपस्थित थिए। सभामुखले मत बराबर भए मात्र निर्णायक मत दिन पाउँछन्। निलम्बनमा रहेका ४ जना सांसद भने बैठकमा उपस्थित हुन पाउँदैनन्। सुदूरपश्चिमको दार्चुला जिल्लाका कालापानी, लिपुलेक र कालापानी क्षेत्रमा भारतले सैन्य अखडा जमाएर राजनीतिक र प्रशासनिक हस्तक्षेप गरिरहेको छ। नेपालको भूमिमा सडक बनाउने र नेपाली भूमि समेटेर भारतले नयाँ नक्सा जारी गरेपछि नेपाल सरकारले पनि आफ्नो भूमि समेटेर नयाँ नक्सा जारी गरेको थियो। नयाँ नक्सा अनुसारको संविधानको अनुसूचीको नक्सा अद्यावधि गर्न जेठ ९ मा सरकारले संशोधन विधेयक दर्ता गरेको थियो। मुलुकको भौगोलिक अखण्डता, स्वाधीनता, राष्ट्रियता र सार्वभौमिकताको पक्षमा एक ठाउँमा रहेको सन्देश दलहरूले दिएका छन्। उनीहरूले भारतसँग कूटनीतिक वार्ता र राजनीतिक वार्ताका लागि सरकारको ध्यानाकर्षण गरेका छन्। सत्तासीन नेकपा अध्यक्ष पुष्पकमल दाहालले भारतसँग असल छिमेकीकै हैसियतले वार्ता र संवादका पक्षमा आफूहरू रहेको बताए। भारतका नेताले चुनौती दिएकै कारण नेपालले आफ्नो नक्सा जारी गरेको दाबी गर्दै पूर्व प्रधानमन्त्री दाहालले भने, भारतका नेताहरूले चुनौती नदिएको भए हामी यो तरिकाले जाँदैनथ्यौँ। तपाईंहरूलाई धन्यवाद छ। तर, हामी भारतसँग वार्ताबाटै समाधान खोजेका छौ। हाम्रो तर्फबाट अधिकतम प्रयास गरेकै थियौँ। विगतमा राजतन्त्रले गुमाएको भूमि गणतन्त्रले फिर्ता लिन थालेको दाहालले बताए। शान्ति प्रक्रिया, संविधान निर्माण र प्राकृतिक विपत्तिका बेला नेपालका दलले राष्ट्रिय एकता प्रदर्शन गर्ने गरेको उल्लेख गर्दै दाहालले राष्ट्रियता, सार्वभौमसत्ता र स्वाधीनताका पक्षमा सिंगो मुलुक एक भएको बताए। आज हामी गुमेको भूभाग फिर्ता लिने नयाँ चरणमा आइपुगेका छौँ, दाहालले भने, सर्वदलीय सहमति गर्दै, सर्वसम्मतिका लागि प्रयास गर्दै राष्ट्रिय समझदारी बनाउँदै नयाँ नक्सा सच्याउने पहलकदमी भयो, दाहालले भने, यसका लागि प्रधानमन्त्री र सरकारलाई धन्यवाद। राजनीतिक दल, नागरिक समाज र जनतालाई धन्यवाद र बधाई। सामूहिक विशेषको प्रतिफल हो। व्यक्ति विशेषले गरेर मात्र हुने होइन। छिमेकी भारत र चीनसँग सुमधुर र असल सम्बन्ध विकास गरेर जनताको समृद्धि र आकांक्षालाई अघि बढाउन खोजिएको उल्लेख गर्दै दाहालले भने, भारतका नेता, पत्रकार र बुद्धिजीवी र सरकारलाई नेपाली जनताको भावना र संवेनशीलता बुझिदिन आग्रह गर्छु। प्रमुख विपक्षी कांग्रेस सभापति शेरबहादुर देउवाले सुगौली सन्धिले काली नदी पूर्वको जमिन नेपालको हो भन्ने स्पष्ट गरेको बताए। नयाँ नक्साको पक्षमा सबै पार्टीको समर्थन देखिएको, राष्ट्रियता एकता देखिएको र देशको हितमा सबै दल एकठाउँ रहेको देउवाले बताए। जुनसुकै ठाउँका नेपाली सार्वभौमसत्ता, अखण्डताको पक्षमा एक छन् भन्ने स्पष्ट सन्देश गएको छ, देउवाले भने। राजपाका सांसद राजेन्द्र महतोले संविधानप्रति असन्तुष्टि रहे पनि नयाँ नक्साका पक्षमा आफ्नो दलको पनि समर्थन रहेको बताए। महतोले नेपालको नक्साबाट एकाएक लिम्पियाधुरा सहितको नक्सा हराउन लगाउनेमाथि कारबाही माग गरे। उनले नक्सा जारी गरेर मात्र नपुग्ने भन्दै प्रधानमन्त्री ओलीलाई जमिन फिर्ता ल्याउन पनि आग्रह गरे। समाजवादीको उपेन्द्र यादवले महाकाली सन्धि गर्नेले माफी माग्नुपर्ने बताए। महाकाली सन्धिले सुगौली सन्धिलाई पछाडि धकेलेको भन्दै यादवले महाकाली सन्धिमा गल्ती भएको भनेर परराष्ट्रमन्त्रीले स्वीकार गरिसकेकाले प्रधानमन्त्रीले माफी माग्नुपर्ने बताए। कालापानी, लिपुलेक र लिम्पियाधुरामा विवाद रहेको कुरा भारतका प्रधानमन्त्री नरेन्द्र मोदीले ०७१ मै स्वीकार गरेको पूर्वपरराष्ट्रमन्त्रीसमेत रहेका यादवले बताए। नेकपामा महासचिव विष्णु पौडेलले नेपालले भारतसँग सम्बन्ध बिगार्न नभई आफ्नो भूमिमाथि हक स्थापित गरेको बताए। नेमकिपाका प्रेम सुवालले ३० वर्षयताका प्रधानमन्त्री, परराष्ट्रमन्त्री र भूमिसुधारमन्त्रीसँग संसद्ले प्रश्न गर्नुपर्ने बताए। नेपालले आफ्नो भूमिबारे बोलेको कुरालाई अन्य मुलुकले उक्साएको भन्ने भारतीय सेना सरकारी अधिकारीको भनाइ ब्वाँसोले पाठोलाई पानी धमिल्याएको आरोप लगाएजस्तो भएको उनले बताए। सरिता गिरिको संशोधन अस्वीकृत संघीय समाजवादी पार्टीकी सांसद सरिता गिरिले मुलुकको नयाँ नक्सा अद्यावधि गर्ने संविधान संशोधन विधेयक खारेज गर्न राखेको प्रस्तावलाई सभामुख अग्नि सापकोटाले अस्वीकृत गरेका छन्। राष्ट्रियता, सार्वभौमसत्ता र अखण्डताका पक्षमा देश एकजुट भएका बेला गिरिले भने आधार र प्रमाणबिना नयाँ नक्सा जारी गरेको भन्दै खारेजीको प्रस्ताव गरेकी थिइन्। समाजवादी पार्टीले प्रस्ताव फिर्ता लिन गिरिलाई निर्देशन दिए पनि उनले मानिनन्। राष्ट्रियताविरुद्ध आफ्नो मत संसद्मा रेकर्ड गराउन खोज्ने प्रयास असफल भएपछि गिरि बैठकबाट बाहिरिएकी थिइन्। संविधान संशोधनमा साना दलको समर्थन बुच्चे होइन, चुच्चे नक्सा अब नेपालको संविधानमा : दुई तिहाइ भन्दा बढी मतले संशोधन पारित बुच्चे नक्सालाई चुच्चे बनाउने अन्नपूर्णको अभियान सफल सिंगो संसद तरंगित गर्ने राजेन्द्र र उपेन्द्रको दमदार भाषण (भिडियो) यी हुन् संविधान संशोधनमा अनुपस्थित १५ सांसद संविधान संशोधन विधेयक : दफावार छलफलदेखि पारितसम्मका १३ समाचार प्रधानमन्त्रीको प्रतिक्रिया : अब भूमि फिर्ताका लागि भारतसँग वार्ता हुन्छ"
अन्नपूर्ण समाचार प्रभाव : सरकारी पोर्टलमा राखियो नयाँ नक्सा,"काठमाडौं : नेपाल सरकारको आधिकारिक पोर्टलमा पुरानो नक्सा हटाएर नयाँ नक्सा राखिएको छ। अन्नपूर्णमा सरकारी पोर्टलमा पुरानै नक्सा भन्ने समाचार प्रकाशित भएपछि सरकारले शनिबार लिम्पियाधुरा सहितको नयाँ नक्सा राखेको हो। पोर्टलमा नक्सा जारी भएको तीन सातासम्म पनि लिम्पियाधुरा सहितको नक्सा राखिएको थिएन। शनिबारबाट अब सरकारी पोर्टलमा नयाँ नक्सा देख्न पाइने भएको हो। नेपालका ७ प्रदेश, ७५३ स्थानीय तहका साथै देशको इतिहास, भूगोल, भाषा, जनता, ठाउँलगायत सबै जानकारी प्राप्त गर्ने माध्यम नै आधिकारिक पोर्टल हो। देशको सबै जानकारी प्राप्त गर्ने सरकारी पोर्टलमा यति लामो समयमा नेपालको नक्सा नै गलत राख्नु गैरजिम्मेवारीपना भएको जानकार बताउँछन्। समाचार प्रकाशित अगाडि यस्तो थियो पूरानो नक्सा राष्ट्रपतिबाट लालमोहर लागेपछि निशान छाप प्रयोगमा भारतले वर्षौंदेखि हडपेका लिम्पियाधुरा, लिपुलेक र कालापानी क्षेत्र समेटिएको नयाँ नक्सालाई प्रतिनिधिसभाले सर्वसम्मत पारित गरेको छ। संविधानको अनुसूचीमा रहेको निसान छापभित्रको नक्सा सच्याउन सरकारले पेस गरेको संशोधन विधेयकलाई प्रतिनिधिसभाको दुई तिहाइ बढी मतले शनिबार पारित गरेको हो। यससँगै नेपालको बुच्चे नक्साले चुच्चे आकार लिने संवैधानिक र कानुनी मान्यता पाएको छ। प्रतिनिधिसभामा उपस्थित सबै सांसदले नयाँ नक्साको पक्षमा मत दिएका थिए। पारित विधेयकलाई राष्ट्रियसभामा पठाइनेछ। राष्ट्रियसभाले भने सर्वसाधारणलाई जानकारीका लागि सूचना प्रकाशन नगरी सोझै सैद्धान्तिक छलफल गरी विधेयक पारित गर्ने प्रक्रिया अघि बढाउन सक्छ। दुवै सदनबाट पारित भएको विधेयक लालमोहरका लागि राष्ट्रपतिसमक्ष पठाउनुपर्ने संवैधानिक व्यवस्था छ। तत्पश्चात सरकारी निकायमा आधिकारिक रुपमा निशान छापको प्रयोग गरिनेछ। बुच्चे नक्सालाई चुच्चे बनाउने अभियान सिक्किमको डकुमेन्ट्रीमा लिम्पियाधुरासहित नेपालको चुच्चे नक्सा प्रयोग (भिडियो) बुच्चे होइन, चुच्चे नक्सा अब नेपालको संविधानमा : दुई तिहाइ भन्दा बढी मतले संशोधन पारित बुच्चे नक्सालाई चुच्चे बनाउने अन्नपूर्णको अभियान सफल संसद्को ऐतिहासिक निर्णय : लिम्पियाधुरासहितको नक्सा सर्वसम्मत"
ऐतिहासिक कदम : विज्ञ,"काठमाडौं : संसद्को सिंगो प्रतिनिधिसभाले संविधानमा रहेको निसान छापमा लिम्पियाधुरासहित नक्सा समेट्ने प्रस्ताव पारित गरेसँगै सर्वत्र स्वागत भएको छ। सीमा, नक्सा, नदी, कूटनीतिक क्षेत्रका विज्ञले संविधानको अनुसूची ३ मा रहेको निसान छापभित्रको नक्सामा लिम्पियाधुरा, लिपुलेक र कालापानी समेट्ने प्रस्ताव संसद्ले एकमत पारित गर्नुलाई ऐतिहासिक कदम भएको बताएका छन्। संविधानमा भएको निसान छापभित्रको नक्सामा लिम्पियाधुरा, कालापानी, लिपुलेक गायब थिए। नेपालको इतिहासमै संविधानको निसान छाप पहिलो पटक लिम्पियाधुरासहितको नक्सा समावेश गरिएको छ। पूर्वप्रशासक एवं सीमासम्बन्धी अध्ययन गर्न बनेको उच्चस्तरीय कार्यदलका संयोजक सूर्यनाथ उपाध्यायले संसद्बाट संविधान संशोधन प्रस्ताव अनुमोदन हुनु स्वागतयोग्य कदम भएको बताए। यो राम्रो कुरा हो, यसले नेपाली जनताको सार्वभौकिताप्रतिको अठोट प्रतिविम्बित गरेको छ, उनले भने। बलियो सरकार र सबै दल एक ठाउँ भएर संविधान संशोधन प्रस्ताव अनुमोदन हुनु भारत र विश्वलाई स्वाधीनता, राष्ट्रिय सम्प्रभुताप्रति नेपालीहरू ऐक्यबद्ध छन् भन्ने सन्देश दिएको बताए। यो सन्देशले नेपालबारे भारत सोच्न बाध्य बनाएको उनको भनाइ छ। अब भारतले नेपाललाई नयाँ दृष्टिकोणले हेर्नुपर्छ भन्ने सन्देश दिएको छ, उनले भने, अब पुरानै दृष्टिकोणले भारतले नेपाललाई व्यवहार गर्न सक्दैन। नेपाल गौरवशाली इतिहास बोकेको राष्ट्र भएको हुँदा उसले छोटे भाइ होइन समानताका आधारमा नेपालसँग सम्बन्ध स्थापित गर्नुपर्ने उनको ठहर छ। सीमाविद् एवं नापी विभागका पूर्वमहानिर्देशक पुण्यप्रसाद ओलीले ठूलो उपलब्धि भएको बताए। यो ऐतिहासिक कदम हो, हामीलाई यसले धेरै खुसी लागेको छ, उनले भने। सरकारले नक्सा जारी गरेर संसद्बाट अनुमोदन गर्नुले अब वैधानिकता पाएको उनको भनाइ छ। उनका अनुसार लोगो, लेटरप्याड, छापलगायत २४२५ ठाउँमा निसान छापमा नक्सा परिवर्तन गर्नुपर्ने हुन्छ। शोधकर्ता एवं सीमा बचाउ अभियानका सदस्य कोमलचन्द्र बरालले संविधान संशोधन गरी निसान छापको नक्सा परिवर्तन गर्ने प्रस्ताव संसद्बाट अनुमोदन हुनुलाई स्वागतयोग्य र सकारात्मक कदम भनेका छन्। यो सकारात्मक कुरो हो, उनले भने, नक्साविरुद्ध नक्सा प्रतिरोध भएको छ, त्यसको सुरक्षा व्यवस्था सबल बनाउनुपर्छ, सशस्त्रले मात्र हुँदैन, सेना नै लानुपर्छ। उनले कालापानी क्षेत्रबाट भारतीय सेना हट भनेर नेपाल सरकारले पत्राचार गर्नुपर्ने बताए। निसान छाप गलत भनेर ०७५ भदौ २१ मा अन्नपूर्ण पोस्ट्ले पहिलो पटक समाचार प्रकाशन गरेको थियो। त्यसको ३ दिनपछि नेपालको नक्सामा लिम्पियाधुरा गायब भनेर समाचार प्रकाशन गरेको छ। ०७६ कात्तिक २६ मा जनस्तरमा पहिलो पटक अन्नपूर्ण पोस्ट् लिम्पियाधुरासहित नक्सा प्रकाशन गरेको थियो। निसान छाप र नक्साका विषयमा यस बीचमा सयभन्दा बढी समाचार अन्नपूर्ण पोस्ट्मा प्रकाशित छन्। निसान छापको विषयमा अन्नपूर्ण पोस्ट्मा समाचार आएपछि नै सरकारले चासो दिएको हो। भूमि व्यवस्था, सहकारी तथा गरिबी निवारणमन्त्री पदमाकुमारी अर्यालले निसान छाप गलत भएको समाचारमा चासो व्यक्त गरेकी थिइन्। सन् १८५६ देखि भारत (तत्कालीन इस्ट इन्डिया कम्पनी)ले नक्सा अतिक्रमण थालेको हो। सन् १९५० को दशकदेखि नै कालापानी क्षेत्रमा सुरक्षाफौज राख्दै आएको छ। सन् १९६२ मा भारतचीनको युद्धपछि त इन्डो तिब्बत बोर्डर पुलिस फोर्स नै त्यहाँ राखेको छ। नक्सा, भूभाग, प्रशासनिक अतिक्रमण गर्दै आएको भारतले ०७६ कातिक १६ (नोभेम्बर २) मा लिम्पियाधुरा, लिपुलेक र कालापानी भारतमा पारेर आठौं संकरणको नक्सा जारी गर्यो। त्यसको ६ दिनपछि कात्तिक २२ (नोभेम्बर ८) मा काली नदी गायब गरेर नवौं संकरण जारी गर्यो। कात्तिक २३ मा प्रधानमन्त्री केपी ओलीद्वारा आयोजित सर्वपक्षीय भेलाले लिम्पियाधुरा, लिपुलेक, कालापानी नेपाली भूभाग भएको निष्कर्ष निकाल्यो। सरकारले भारतलाई कूटनीतिक नोट दियो। संसदीय समितिले सरकारलाई लिम्पियाधुरासहितको नक्सा जारी गर्न निर्देशन दिए। सरकारले नक्सा जारी नगर्दै भारतका रक्षामन्त्री राजनाथ सिंहले ०७७ वैशाख २२ मा नेपाली भूभाग लिपुलेक हुँदै मानसरोवर जाने लिंकरोडको उद्घाटन गरे। जेठ २ मा सरकारको नीति तथा कार्यक्रममा लिम्पियाधुरासहितको नक्सा जारी गर्ने घोषणा भयो। जेठ ५ मन्त्रिपरिषद्बाट नक्सा जारी गर्ने निर्णय गरी जेठ ७ गते लिम्पियाधुरासहित नयाँ नक्सा जारी भयो। उनीहरूले गुगल, एप्पलजस्ता वेबसाइटमा पनि नक्सा परिवर्तनका लागि तत्काल सरकारले पत्राचार गर्नुपर्ने सुझाव दिए। उनीहरूले संयुक्त राष्ट्रसंघमा पनि तत्काल नयाँ नक्सा पठाइहाल्नुपर्ने बताए।"
अबको कार्यभार भूमि फिर्ता : कांग्रेस,"काठमाडौं : प्रमुख प्रतिपक्षी कांग्रेसले संविधान संशोधनसँगै भूमि फिर्ताको राष्ट्रिय अभियानमा मुलुक प्रवेश गरेको जनाएको छ। संविधान संशोधन विधेयक शनिबारको प्रतिनिधिसभा बैठकबाट सर्वसम्मत रूपमा पारित भएसँगै कांग्रेसले भूमि फिर्ता लिन दोस्रो चरणको अभियानमा गम्भीर कूटनीतिक पहल गर्नुपर्ने खाँचो औंल्याएको हो। उक्त पार्टीले राष्ट्रियताका सवालमा मुलुकभित्र ऐतिहासिक राष्ट्रिय एकता कायम भएको निष्कर्ष निकालेको छ। भारतले अतिक्रमण गरेका नेपाली भूमि लिम्पियाधुरा, लिपुलेक र कालापानी समावेश गरी सरकारले हालै नेपालको नयाँ राजनीतिक तथा प्रशासनिक नक्सा जारी गरेको थियो। त्यसअनुरूप संविधानको धारा ९ (२) सँग सम्बन्धित अनुसूची ३ मा संशोधन गर्न प्रतिनिधिसभामा प्रस्तुत विधेयक सर्वसम्मत रूपमा पारित हुनु ऐतिहासिक रूपले महŒवपूर्ण भएको कांग्रेस प्रवक्ता विश्वप्रकाश शर्माले बताए। राष्ट्रियताको पक्षमा आज प्रस्तुत राष्ट्रिय ऐक्यबद्धतापछि अब लिम्पियाधुरा, लिपुलेक र कालापानीमा नेपालको हक निर्बाध ढंगले स्थापित गर्न सरकारले यो राष्ट्रिय एकतालाई परिपक्व ढंगले उपयोग गर्न जरुरी छ। त्यो क्षमता सरकारले प्रस्तुत गर्नुपर्छ, प्रवक्ता शर्माले भने, कांग्रेस उच्चस्तरीय कूटनीतिक पहल प्रभावकारी र परिणाममुखी ढंगले गर्न सरकारलाई आग्रह गर्दछ। उनले राष्ट्रियताको सवालमा कांग्रेसले संयमपूर्वक संस्थागत निर्णय गर्दै आएको उल्लेख गरे। कांग्रेसले केन्द्रीय कार्यसमिति र संसदीय दलका छुट्टाछट्टै बैठकबाट संविधान संशोधनका पक्षमा मतदान गर्ने निर्णय गरेको थियो। कांग्रेस महामन्त्री पूर्णबहादुर खड्काले संशोधन विधेयक पारित हुनुलाई ऐतिहासिक सुरुआतको संज्ञा दिए। लिम्पियाधुरा, लिपुलेक, कालापानी नेपालका भूभाग हुन्। सो भूमि नेपालको नक्सामा समेटिएको संविधान संशोधन प्रस्ताव प्रतिनिधिसभाबाट सर्वसम्मतिले पारित भएको गौरवको क्षण हो यो, उनले भने, अब राष्ट्रियसभाबाट पनि सर्वसम्मतिले पास हुने विश्वास छ। प्रतिनिधिसभाबाट पारित भएको सूचनासँगै यो विधेयक आइतबार राष्ट्रियसभामा पेस गर्ने कार्यसूची छ। त्यहाँबाट पनि पारित भएपछि राष्ट्रपतिले प्रमाणीकरण गर्नुपर्ने संवैधानिक व्यवस्था छ। कांग्रेस सांसद गगनकुमार थापाले विधेयक सर्वसम्मत पारित हुनुलाई इतिहासकै सुनौलो दिनको संज्ञा दिए। उनले स्वाभिमानको लडाइँमा आजको दिन (जेठ ३१) सदा स्मरणीय रहने विश्वास व्यक्त गरे। एकढिक्का भएर परिवर्तित नक्सालाई संविधानको अंग बनाएको यो क्षणमा गर्वको अनुभूति भइरहेको छ, उनले भने, संसद् सदस्य हुनुको नाताले गौरवको अनुभूति भएको छ। उनले नक्सामा समेटिएको नेपाली भूभागमा रहेको विदेशी सेना हटाउने प्रमुख कार्यभार बाँकी रहेको उल्लेख गरे। सँगसँगै चुनौती पनि छ कि नक्सामा समेटिएको भूभागबाट विदेशी सेनालाई फिर्ता पठाउने र हाम्रो सार्वभौम उपस्थिति गराउने ऐतिहासिक कार्यभार छ, उनले भने, त्यसका लागि आन्तरिक एकता आवश्यक छ। नेताहरूले आज संसद्मा व्यक्त गरेका धारणाले हामीलाई थप एकताबद्ध बनाएको छ। आजबाट सुरु भएको यो यात्रा भूमि फिर्ता नभएसम्मका लागि हो। कांग्रेस केन्द्रीय सदस्य अर्जुननरसिंह केसीले विधेयक पारित भएसँगै राष्ट्रिय सार्वभौमिकताको पक्षमा सम्पूर्ण एकताको सन्देश गएको बताए। संविधान संशोधनसँगै नक्सामा समेटिएको भूभागमा नेपालको व्यावहारिक उपस्थिति कायम गराउन सरकार सफल हुनुपर्ने उनको भनाइ छ। सरकारले उत्तेजना र अहंकारले होइन, ऐतिहासिक दस्तावेज र प्रमाणका आधारमा कूटनीतिक कौशल र वार्तालाई तीव्रता दिँदै निसान छापमा मात्र होइन, वास्तविकतामा परिणत गर्ने कार्यमा सरकार नचुकोस्, उनले भने। नेपालको नयाँ नक्सा कामकाजमा आइसके पनि निसान छापमा रहेको पुरानो नक्सा परिमार्जन गर्न संविधान संशोधन आवश्यक थियो। सरकारले निसान छापमा रहेको नक्सा परिमार्जन गर्न विधेयक ल्याएको हो।"
भक्तपुरमा दुर्लभ सालक भेटियो,"भक्तपुर : भक्तपुरमा दुर्लभ स्तनधारी जनावर सालक फेला परेको छ । नेपालमा रहेका स्तनधारी जनावरमध्ये लोपोन्मुख जातिभित्र पर्ने सालक गएको बुधबार राती भक्तपुर नगरपालिका ७ जगातीमा फेला परेको हो । महानगरीय प्रहरी वृत्त जगातीबाट सुरक्षा गस्तीमा गएको प्रहरी टोलीले फेला पारेको थियो । प्रहरीले उक्त सालक इलाका वन कार्यालय सूर्यविनायकको जिम्मा लगाएको थियो । इलाका वन कार्यालय सूर्यविनायकले भने भक्तपुरकै सूर्यविनायक नपा ८ सिपाडोलस्थित तौडोल छाप सामुदायिक वन उपभोक्ता समूहलाई उक्त सालक हस्तान्तरण गरेको छ । इलाका वन कार्यालयकी फरेस्टर रोशनी बुढाथोकीले तौडोलछाप सामुदायिक वन उपभोक्ता समूहका अध्यक्ष महेश्वर बोहरालाई उक्त सालक हस्तान्तरण गरेकी हुन् । समूहले प्राप्त गरेको उक्त सालक इलाका वन कार्यालय सालकसम्बन्धी अध्ययेता तुलसीलक्ष्मी सुवाल, समूहका पूर्वअध्यक्ष दीपेन्द्र थापा, सल्लाहकार रामेश्वर बोहरा, सञ्चारकर्मीलगायतको उपस्थितिमा सामुदायिक वनमा छोडिएको छ । तौडोल छाप सामुदायिक वनमा यसरी विभिन्न ठाउँमा फेला परेका ११ वटा सालक छोडिइसकेको छ । जिल्ला वन कार्यालयले उक्त सामुदायिक वनलाई सालक संरक्षण क्षेत्रसमेत घोषणा गरेको छ । त्यसैले जिल्लाभित्र कतै दुर्लभ सालक भेटिए तौडोल छाप सामुदायिक वनमै छोड्ने गर्दै आएको समूहका अध्यक्ष बोहराले जानकारी दिए । उनका अनुसार तौडोल छाप सामुदायिक वन क्षेत्रमा करिब ७० वटाको सालक रहेका छन् । उक्त वनमा सालकको संख्या तथा उनीहरुको गतिविधि अवलोकन गर्न क्यामरा ट्रापिङ र जीपीएस कोडिङको व्यवस्था गरिएको थियो । उक्त क्यामेरा ट्राफिङमा सालक देखिएको अध्यक्ष बोहराले जानकारी दिए श्र क्यामेरा ट्रापिङमा धेरै सालक देखिएपछि हामीले सामुदायिक वनलाई सालक संरक्षित क्षेत्र नै बनाएर यसको रेखदेख गर्दै आएका छौं, उनले भने, सालक संरक्षित क्षेत्र भएकाले यहाँ वर्सेनि सालक अध्ययन गर्न भनी विभिन्न विश्वविद्यालयका विद्यार्थीहरुसमेत आउने गरेका छन् । भक्तपुरमा फेला परेर उक्त वनमा छोडिएको सालक वयस्क भाले भएको इलाका वन कार्यालय सूर्यविनायककी फरेस्टर बुढाथोकीले जानकारी दिइन् । उक्त सालकको लम्बाइ ८९ सेन्टिमिटर र तौल ५१ किलोग्राम रहेको छ । लामो समयदेखि सालकसम्बन्धी अनुसन्धान गर्दै आएकी तुलसीलक्ष्मी सुवालले सालक दिनभरि सुत्ने र खानाको लागि रातीमात्रै आफ्नो दुलोबाट बाहिर आउने बताइन् । त्यसैले उक्त सालक खाना खोज्दै तौडोल छापबाट जगातीसम्म पुगेको हुनसक्ने उनले अनुमान गरिन् । बुधबार सालक भेटिएको जगाती र तौडोल छाप सामुदायिक वनको दूरी करिब तीन किलोमिटर रहेको छ । सामुदायिक वनबाट खाना र पानीको खोजीमा राती निस्केको सालक बाटो भुलेर जगाती पुगेको हुनसक्छ, उनले भनिन्, सालक दिनभरि सुत्छ र राती खाना तथा पानीको लागि दुलोबाट बाहिर आउँछ । उनका अनुसार सालक उत्तर मोहदाको सेपिलो र भिरालो जंगल क्षेत्रमा बढी पाइन्छ । जसअनुसार भक्तपुरको सूर्यविनायक वनको पूर्वपश्चिम फैलिएको उत्तर मोहदाको जंगलमा सालक पाइएको आफ्नो अनसुन्धानमा देखिएको उनले जानकारी दिइन् । सूर्यविनायक नपा ८ स्थित तौडोल छाप सामुदायिक वनमा दुर्लभ सालक छाड्दै इलाका वन कार्यालय सूर्यविनायककी फरेस्टर रोशनी बुढाथोकी । तस्बिर : अन्नपूर्ण"
कोरोना जित्नेको संख्या ९७४ पुग्यो : एकै दिन ४२४ मा संक्रमण,काठमाडौं : कोरोना भाइरस (कोभिड१९) संक्रमणपछि उपचारमा रहेका ६१ जना आइतबार डिस्चार्ज भएका छन्। स्वास्थ्य तथा जनसंख्या मन्त्रालयका प्रवक्ता प्रवक्ता डा जागेश्वर गौतमका अनुसार पछिल्लो २४ घन्टामा विभिन्न अस्पतालको आइसोलेसनमा उपचार गराइरहेका ६१ जना कोरोना जितेर डिस्चार्ज भएका हुन्। आइतबार ६१ जना डिस्चार्ज भएसँगै कोरोना जित्नेको संख्या ९७४ पुगेको छ। जसमध्ये ८७७ पुरुष र ९७ महिला रहेका छन्। यस्तै आइतबार थप ४२५ जनामा कोरोना संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता गौतमका अनुसार आइतबार ४२५ जनाको रिपोर्ट पोजिटिभ आएको हो। योसँगै कोरोना संक्रमितको संख्या पाँच हजार सात सय ६० पुगेको छ। नयाँ संक्रमितमध्ये ३७५ पुरुष र महिला ५० महिला छन्। अहिलेसम्म पीसीआर विधिबाट १ लाख ३३ हजार ३७७ र आरडीटी विधिबाट २ लाख १० हजार ७२१ जनाको नमुना परीक्षण गरिएको छ। पछिल्लो २४ घण्टामा पीसीआर विधिबाट ६ हजार ८९ र आरडीटी विधिबाट २० हजार १३९ जनाको नमुना परीक्षण गरिएको छ। मन्त्रालयका प्रवक्ता डा गौतमका अनुसार १ लाख ४३ हजार ६४१जना क्वारेन्टाइनमा छन् भने यस्तै आइसोलेसनमा ४ हजार ७६८ जना रहेका छन्। नेपालमा कोरोनाकै कारण मृत्यु हुनेको संख्या १८ पुगेको छ। शुक्रबार एकै दिन दुई जनाको कोरोनाकै कारण मृत्यु भएको पुष्टि भएको थियो।
अब उपत्यका आउन नगरपालिकाको अनुमति चाहिने,"काठमाडौं : सरकारले काठमाडौं उपत्यका प्रवेशका लागि थप कडाइ गरेको छ। अब उपत्यकाका प्रवेशका लागि आफू बस्ने नगरपालिकाको अनुमति चाहिने भएको छ। बाहिर रहेका तर काठमाडौं उपत्यका फर्किन चाहनेका लागि आफू बसोबास गरिरहेको नगरपालिकाको अनुमति चाहिने व्यवस्था गरेको गृह मन्त्रालयले जनाएको छ। गृहकाअनुसार नगरपालिकाले प्रवेशका लागि अनुमति दिएपछि मात्र व्यक्तिले उक्त अनुमतिपत्रसहित आफू रहेको जिल्ला प्रशासन कार्यालयमा सवारी पासका लागि निवेदन दिनुपर्नेछ। त्यसपछि जिल्ला प्रशासन कार्यालयले संक्रमण जोखिम विश्लेषण, यात्रा औचित्यतालाई प्रस्ट्याइ हुने कागजातसमेत विचार गरी पास दिन सक्ने गृहका प्रशासकीय अधिकृत मानबहादुर बुढाले जानकारी दिए। त्यस्तै काठमाडौं उपत्यकाबाहिर जान चाहनेहरुका लागि भने अत्यावश्यक कामका लागि भए सोअनुसारको कागजात पेश गरेमा तुरुन्तै सवारी पास दिने व्यवस्था गृह मन्त्राल गरेको छ । यस्तै भित्र जोर विजोर प्रणाली लागू भइसकेकाले काठमाडौं जिल्लाभित्रको हकमा भने सवारी पास हाललाई बन्द गरिएको गृहले मन्त्रालयले छ।"
रामेछापका थप दुई जनामा कोरोना भाइरस पुष्टि,"काठमाडौं : रामेछापमा थप २ जनामा कोरोना भाइरस संक्रमण देखिएको छ। स्वास्थ्य तथा जनसंख्या मन्त्रालयका प्रवक्ता डा जागेश्वर गौतमले धुलिखेल अस्पतालमा गरिएको परीक्षणमा आइतबार २ जना पुरुषमा कोरोना पुष्टि भएको जानकारी दिए। स्वास्थ्य कार्यालय रामेछापका प्रमुख जितेन्द्र कर्णले लिखु तामाकोसी गाउँपालिका३ का २९ वर्षीय पुरुष र मन्थली नगरपालिका४ का १९ वर्षीय पुरुषलाई कोरोना पुष्टि भएको बताए। उनकाअनुसार दुबै जना भारतबाट आएर पालिकाले बनाएको क्वारेन्टाइनमा बसेका व्यक्ति हुन् । यस अगाडि भारतका विभिन्न स्थान र नवलपरासी, रौतहट जिल्लाबाट आएर गोकुलगंगा र लिखुतामाकोसी गाउँपालिकाको क्वारेन्टाइनमा राखिएका व्यक्तिको स्वाब संकलन गरी धुलिखेल अस्पतालमा परीक्षण गर्दा १७ जनाको पोजिटिभ आएको थियो। गोकुलगंगा गाउँपालिका २२,२२,२३,२४,२६,२६,२७,२८ र ३८ वर्षका ९ जना पुरुष र लिखुतामाकोशी गाउँपालिकाको क्वारेन्टइनमा रहेका १७,२१,२१,२४, २५ र २६ वर्षका ६ जना पुरुष गरी जम्मा १५ जना व्यक्तिहरुलाई जेठ २३ गते रातिदेखि जिल्ला अस्पतालको आइसोलेसनमा राखेर उपचार भइरहेको छ। त्यसैगरी जेठ २५ गतेबाट गोकुलगंगा ४ का २६ वर्षिय पुरुष र गोकुलगंगा४ कै ४९ पुरुषलाई जिल्ला अस्पतालको आइसोलेसनमा राखिएको छ। लिखुतामाकोसी गाउँपालिका ७ का २६ वर्षीय पुरुषलाई बिहीबार पाटन स्वास्थ्य विज्ञान प्रतिष्ठान, पाटन अस्पतालमा रेफर गरिएको जिल्ला अस्पतालका प्रमुख डा आनन्द प्रसाद आचार्यले विज्ञप्तिमार्फत जानकारी दिए। उनकाअनुसार रामेछापका १७ जनामध्ये तिल्पुङका २६ वर्षीय पुरुषलाई आएकै दिनदेखि ज्वरो आएको र उपचार गर्दासमेत ज्वरो कम हुन नसकेपछि पाटन अस्पतालमा पठाइएको हो। रामेछापका १८ जनामा कोरोना भाइरस संक्रमण पुष्टि कोरोना रिपोर्ट नआउदै ११ जना संक्रमित छाडियो, एक सम्पर्कविहीन रामेछापका एक कोरोना संक्रमितको स्वास्थ्यमा समस्या देखिएपछि पाटन अस्पतालमा रेफर रामेछापमा बोलेरो दुर्घटना : दुई जना घाइते, हेलिकप्टरमार्फत काठमाडौं ल्याइँदै"
थप ४२५ जनामा कोरोना संक्रमण: संक्रमितको संख्या ५७ सय ६० पुग्यो,काठमाडौं : आइतबार एकै दिन थप ४२५ जनामा कोरोना भाइरस (कोभिड१९) संक्रमण पुष्टि भएको छ।स्वास्थ्य तथा जनसंख्या मन्त्रालयका प्रवक्ता डा जागेश्वर गौतमकाअनुसार आइतबार ४२५ जनाको रिपोर्ट पोजिटिभ आएसँगै संक्रमितको संख्या ५७ सय ६० पुगेको हो। नयाँ संक्रमितमध्ये ३७५ पुरुष र महिला ५० महिला रहेका छन्। आइतबार मात्रै २७३ जनामा कोरोना संक्रमण पुष्टि भएको थियो। हरेक दिन संक्रमितको संख्या बढ्दै गएको छ। बिहीबार पीसीआर विधिबाट १ लाख ३३ हजार ३७७ र आरडीटी विधिबाट २ लाख १० हजार७२१ जनाको नमुना परीक्षण गरिएको छ। पछिल्लो २४ घण्टामा पीसीआर विधिबाट ६ हजार ०८९ र आरडीटी विधिबाट २० हजार १३९ जनाको नमुना परीक्षण गरिएको छ। मन्त्रालयका प्रवक्ता डा गौतमका अनुसार १ लाख ४३ हजार ६४१जना क्वारेन्टाइनमा छन् । यस्तै आइसोलेसनमा ४ हजार ७६८ जना रहेका छन्। यस्तै आइतबार थप ६१ जना डिस्चार्ज भएका छन् । स्वास्थ्य तथा जनसंख्या मन्त्रालयका प्रवक्ता प्रवक्ता डाजागेश्वर गौतमले गत २४ घन्टामा विभिन्न स्थानका आइसोलेसनबाट ६१ जनाले कोरोना जितेर डिस्चार्ज भएको जानकारी दिए।योसहित निको हुनेको संख्या ९७४ पुगेको छ। जसमध्ये ८७७ र ९७ महिला रहेका छन्।नयाँ डिस्चार्ज हुनेमा ५५ पुरुष र ६ जना महिला रहेको मन्त्रालयलले जनाएको छ।
कालिकोटमा चार महिने शिशुसहित २५ जनाले जिते कोरोना,"कालिकोट : कालिकोटमा चार महिनाका शिशुसहित २५ जनाले कोरोना जितेर घर फकिएका छन्। करिब १४ दिन अगाडि कोरोना पोजेटिभ देखिएका चार महिनाका शिशुसहित २५ जना संक्रमितको पछिल्लो पटक कर्णाली स्वास्थ्य विज्ञान प्रतिष्ठानमा गरिएको पीसीआर जाँचमा रिपोर्ट नेगेटिभ आएपछि उनीहरुलाई घर पठाइएको हो। जिल्ला स्वास्थ्य कार्यालयका सूचना अधिकारी कटकबहादुर महतका अनुसार जिल्ला सदरमुकाममा रहेको आइसोलेसनमा भर्ना भएका चार महिनाका शिशुसहित २९ जना कोरोना संक्रमितमध्ये २५ जनाले कोरोना जितेर घर फर्किएको जानकारी दिए। उनका अनुसार जिल्लाको शुभकालिकागाउँपालिकाका १२ जना, महाँवै गाउँपालिकाका ८ जना, तिलागुफा नगरपालिकाका १ जना, खाँडाचक्र नगरपालिकाका २ जना, पलाँता गाउँपालिकाका १ जना र बाजुराका १ जना रहेका छन्। आइतबार महाँवै गाउँपालिका अध्यक्ष नन्दबहादुर सिंह, शुभकालिका गाउँपालिका उपाध्यक्ष पम्फाकुमारी शाही, प्रमुख जिल्ला अधिकारी चन्द्रप्रसाद गैरे, जिल्ला अस्पतालका डा विज्ञान प्रजापती, नेपाली सेनाका मेजर उत्तम कटुवाल, डा भिष्म पोख्रेललगायतका व्यक्तिले कोरोना जितेर घर फर्किने २५ जनालाई बिधाई समेत गरेका छन्। अब जिल्ला सदरमुकाम मान्ममा रहेको आईसोलेसनमा ४ जना मात्र संक्रमित रहेका छन्। आत्मबल बलियो बनाऊ कोरोना जितिन्छ कालिकोटको आइसोलेसनबाट घर फर्किएकी चार महिने शिशुकी आमा रोसनी सिंहले आतमबल बलियो बनाए सहजै कोरोना जित्न सकिने बताएकी छन्। मलाई कोरोना लागेको कुनै महसुस भएन्। म १४ दिन क्वारेन्टाइनमा बसरे कोरोना पोजिटिभ देखिएपछि आइसोलेसनमा भर्ना भएकी हुँ। दश दिन आइसोलेशनमा बसे। कोरोनाका लक्षणसमेत केही देखिएनन्, उनले भनिन्, यहाँ बस्दा पनि कोरोना जित्छु भन्ने पुर्ण आत्मविश्वास थियो। अब घर गएर २१ दिन होम क्वारेन्टाइनमा बस्छु । यस्तै शुभकालिकाका रमेस जैसी, नेत्र भट्टराईले भारतबाट आउदा मनमा रहेको सामान्य कोरोनाको त्रास पनि घर फर्किदा समाप्त भएको बताए। हामीलाई कोरोनाको कुनै महसुस भएन। कोरोना संक्रमण भएपछि मरिहालिन्छ कि भन्ने त्रास थियो, उनले भने, तर रहेन रहेछ ।"
प्रधान सम्पादकबाट थापाको राजीनामा : अखण्ड भण्डारीलाई सम्पादकीय नेतृत्व,"काठमाडौं : अन्नपूर्ण पोस्ट् दैनिकका प्रधान सम्पादक हरिबहादुर थापाको राजीनामा स्वीकृत भएसँगै अन्नपूर्ण पोस्ट्को सम्पादकीय नेतृत्व अखण्ड भण्डारीलाई दिइएको छ। आइतबार अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले एक कार्यक्रमबीच भण्डारीलाई सम्पादकीय नेतृत्व प्रदान गरेका हुन्। सम्पादक भण्डारीलाई सम्पादकीय नेतृत्व प्रदान गर्दै अध्यक्ष थापाले सफल कार्यकालको शुभकामना दिए। यत्तिबेला हामी कोभिड१९ को संक्रमणबाट कसरी बाँच्ने भन्ने चिन्तामा छौँ, अध्यक्ष थापाले भण्डारीले चुनौतीपूर्ण समयमा नेतृत्व पाएको भन्दै भने, यो चुनौतीको समयमा अन्नपूर्णको सम्पादकीय नेतृत्व पाउनु भएको छ। टिम बनाएर अन्नपूर्णलाई थप उचाईमा लाने गरी काम गर्नुहोला । कान्तिपुर दैनिकको विभिन्न विभागको नेतृत्वदायी भूमिकामा रहेर १८ वर्षसम्म काम गरेका भण्डारी दुई वर्षअघि अन्नपूर्ण पोस्ट्को सम्पादक नियुक्त भएका हुन्। भण्डारीका समाचारको भाषा र मलाया एक्सप्रेस दुई कृति प्रकाशित छन्। अध्यक्ष क्याप्टेन थापाले निवर्तमान प्रधान सम्पादक हरिबहादुर थापालाई दुई वर्षसम्मको सफल सहकार्यको लागि धन्यवाद दिए।प्रधान सम्पादक थापाको नेतृत्वमा अन्नपूर्णले एउटा उचाई हासिल गरेको छ। उहाँ सधै अन्नपूर्ण परिवारको सदस्यको रुपमा रहनु हुनेछ। अन्नपूर्णमा योगदानका लागि धन्यवाद, अध्यक्ष थापाले भने, हाम्रा लागि उहाँसँगको सहकार्य अनुकरणीय र अनुशरणीय छ । कार्यक्रममा अन्नपूर्ण मिडिया नेटवर्कका निर्देशक सचन थापा, प्रमुख कार्यकारी अधिकृत (सीईओ) मानस घिमिरे, अन्नपूर्ण पोस्ट् डटकमका सम्पादक विष्णु सुवेदी, 'अन्नपूर्ण एक्सप्रेस'का सम्पादक विश्वास बराल, 'अन्नपूर्ण सम्पूर्ण'का सम्पादक राजन नेपाल, 'अंकुर' सम्पादक रामकला खड्का लगायत विभिन्न विभागका विभागीय प्रमुखको उपस्थिति थियो।"
"दैलेखमा थप ३७ जनामा कोरोना संक्रमण, संक्रमितको संख्या ५३८ पुग्यो","दैलेख : दैलेखमा कोरोना संक्रमितको संख्या ५ सय ३८ पुगेको छ । शनिबार थप ३७ जनामा कोरोना संक्रमण पुष्टि भएसँगै संक्रमितको संख्या ५ सय ३८ पुगेको छ । कर्णाली प्रदेश सामाजिक विकास मन्त्रालयअन्तरगर्त स्वास्थ्य सेवा महाशाखाका अनुसार प्रदेश अस्पतालको पशुपन्छी रोग अन्वेषण प्रयोगशाला सुर्खेतमा गरिएको परीक्षणमा दैलेखको नौमूले गाउँपालिकाका ३५ जनामा कोरोना संक्रमण पुष्टि भएको हो । नौमूले गाउँपालिका१ मा १३, २ मा चार, ३ मा तीन, ५ मा दुई, ६ मा दुई, ७ मा छ र ८ मा पाँचजनामा संक्रमण पुष्टि भएको हो । यस्तै कर्णाली स्वास्थ्य विज्ञान प्रतिष्ठान जुम्लास्थित प्रयोगशालामा गरिएको परीक्षणमा नारायण नगरपालिका२ का दुईजनामा कोरोना संक्रमण देखिएको स्वास्थ्य सेवा महाशाखामा प्रमुख डालक्ष्मीनारायण तिवारीले जानकारी दिए । कोरोना संक्रमितमध्ये दैलेखको नारायण नगरपालिकाका एक सय ९६, दुल्लुका ६७, चामुण्डाविन्द्रासैनीका एक र आठबीस नगरपालिकाका २१ जना छन् । यस्तै डुङ्गेश्वरका ६८, महाबुका एक सय ८, भैरबीका ९, गुराँसका २, भगवतीमाईका ९, नौमूलेका ५४ र ठाटीकाँध गाउँपालिकाका तीनजना छन् । संक्रमितमध्ये ३८ जनाले कोरोना जितेर डिस्चार्ज भएका छन् । आइतवार नारायण नगरपालिका२ का दुई जना निको भएर डिस्चार्ज भएको स्वास्थ्य सेवा कार्यालय दैलेखका कोभिड१९ फोकल पर्सल थीरप्रसाद रेग्मीले बताए । योसहित नारायण नगरपालिकाका २९ जना, दुल्लु नगरपालिकाका ७ जना, आठबीस नगरपालिकाका एक र डुङ्गेश्वर गाउँपालिकाका एकजना कोरोना जितेर डिस्चार्ज भएका छन् ।"
रूकुम हत्या प्रकरण : ३४ जनाविरुद्ध मुद्दा,"रूकुम : रूकुम पश्चिमको चौरजहारी८ सोतीमा जेठ १० गते भएको घटनामा ३४ जना प्रतिवादी बनाइएका छन्। सरकारी वकिल कार्यालयले ती आरोपितविरुद्ध आजीवन कारावास माग गर्दै जिल्ला अदालतमा मुद्दा दर्ता गरेको हो। सोतीमा सामूहिक आक्रमण हुँदा ६ जना युवा मारिएका थिए। त्यसकारण पीडितको न्यायका लागि आजीवन कारावास माग गरिएको सरकारी वकिल कार्यालयले जानकारी दिएको छ। घटनामा संलग्न रहेको आरोपमा ३४ जनाविरुद्ध मुद्दा दर्ता भएको अदालतका स्रेस्तेदार कृतबहादुर बोहराले बताए। युवती लिन जाँदा हत्या घटनाको छानबिन गर्न पाँच सदस्यीय समिति गठन सीआईबीले थाल्यो रुकुम घटनाको अनुसन्धान रुकुम नरसंहारले दिएको सन्देश रुकुम घटनामाथि गीत रुकुम घटना छानविन गर्न संसदीय विशेष समिति गठन रुकुम घटनालाई तोडमोड गर्ने षड्यन्त्र भयो रुकुम घटनाका सबै आरोपी पक्राउ अभियुक्तमध्ये दुई जना बालबालिका छन्। एक जनालाई मतियारका रुपमा राखिएको छ। ३१ जनाविरुद्ध ज्यान मार्ने उद्योग, कर्तव्य ज्यान र जातीय विभेद तथा छुवाछूत कसुरविरुद्धको मुद्दा चलाइएको स्रेस्तेदार बोहराले बताए। धेरै मान्छे भएकाले आइतबार मुद्दा दर्ता मात्रै भएको छ, उनले भने, सोमबार थुनछेक बहस सुरु हुन्छ। २९ जना पक्राउ परेको र बाँकी ५ जना फरार रहेको प्रहरीले जनाएको छ। उक्त घटनामा जाजरकोटको भेरी नगरपालिका४ का नवराज विक, गोविन्द शाही, लोकेन्द्र सुनार, गणेश बुढा, सन्दीप विक र चौरजहारीका टीकाराम सुनारको ज्यान गएको थियो। पीडित परिवारले जेठ १३ गते २० जनाविरुद्ध प्रहरीसमक्ष किटानी जाहेरी दर्ता गरेका थिए। प्रहरीले उक्त घटनामा स्थानीयको कुटाइबाट युवाहरूको ज्यान गएको निष्कर्ष निकालेको छ। आक्रमणको त्रासपछि भाग्दै गरेका युवालाई स्थानीयले योजनाबद्ध रूपमा लखेटेर कुटेको प्रहरीले जनाएको भनाइ छ।"
स्याङ्जामा थप ३ जनाले जिते कोरोना,"स्याङजा : स्याङ्जामा आइतबार थप ३ जनाले कोरोना जितेको छन्। तेस्रो पटक गरिएको पीसीआर परीक्षणमा उनीहरुको रिपोर्ट नेगेटिभ आएको पश्चिमाञ्चल क्षेत्रीय अस्पताल पोखराको प्रयोगशालाले जनाएको छ । उनीहरु अस्पताल बसाइको १६ र १८ औं दिनमा घर फर्किएका हुन् । वालिङको क्वारेन्टाइनमा रहेका २० र २९ वर्षीय युवा जेठको १३ गते र अर्का २६ वर्षीय युवा १५ गतेदेखि जिल्ला अस्पतालको आइसोलेसनमा रहेका थिए । कोरोना संक्रमण जितेसँगै उनीहरुलाई जिल्ला अस्पताल स्याङजाबाट डिस्चार्ज गरिएको हो । वालिङ नगरपालिकाल पठाएको सवारी साधन चढेर उनीहरु आआफना घरतर्फ लागेको अस्पतालले जनाएको छ । कोरोना जित्नेमा वालिङ नगरपालिकाका २०, २६ र २९ वर्षीय पुरुष हुन्। उनीहरुलाई अस्पतालका प्रमुख डा शुशिल मरासीनीलगायत चिकित्सकीय समूहले विदाइ गरेका हुन्। अस्पतालले २ हप्ता होम क्वारेन्टाइनमा बस्ने गरी डिस्चार्ज गरेको अस्पतालका कोरोना फोकल पर्सन डाक्टर अन्जु अर्यालले जानकारी दिइन् । यसैसाता, अस्पतालको आइसोलेसनमा रहेका ३ जनाले कोरोना जितेर घर गइसकेका छन् । अब जिल्ला अस्पतालको आइसोलेसनमा कोही छैनन् । जिल्ला अस्पतालको आइसोलेसनमा राखिएका ६ जना सबै घर फर्केका छन्। भीरकोटस्थित कालिका सामुदायिक अस्पतालको आइसोलेसनमा एक महिलासहित ५१ जना उपचारत छन् । ६ जनाले कोरोना जितेका छन् भने २ जना पोखरामा उपचाररत छन् । कोरोनाबाट ६० वर्षीय एक पुरुषको मृत्यु भइसकेको छ। योसँगै जिल्लामा संक्रमितको संख्या ६० पुगेको छ ।"
पत्रकार परियारलाई धम्की दिएकोप्रति महासंघको आपत्ति,"काठमाडौं : चार्टर्ड उडानमा महँगो भाडा लिएको समाचार प्रकाशित गरेको भन्दै सुमेग ट्राभल एजेन्सीका सञ्चालक मेघ केसीले काठमाडौं प्रेसका प्रबन्ध सम्पादक गोविन्द परियारलाई धम्की दिएका छन्। नेपाल पत्रकार महासंघले समाचार प्रकाशित भएकै नाममा प्रबन्ध सम्पादकलाई धम्की दिएको भन्दै आपत्ति जनाएको छ। प्रकाशित समाचारको विषयमा चित्त नबुझे या गुनासो रहे त्यस उपर कानुनी उपचार खोज्ने वैधानिक विधि र स्थापित पद्धति छ। त्यसलाई वेवास्ता गर्दै पत्रकारलाई ठाडो चुनौती दिँदै अपशब्द प्रयोग गर्दै सिध्याइदिन्छु भन्ने र धम्की दिनु प्रेस स्वतन्त्रता विरोधी कार्य हो, महासंघका महासचिव रमेश विष्टले सार्वजनिक गरेको विज्ञप्तिमा भनिएको छ, महासंघ पत्रकार परियारलाई दिएको धम्की घटनाको कडा शब्दमा भत्र्सना गर्दै धम्की दिने व्यक्तिलाई तत्काल कानुनी दायरामा ल्याउन र पत्रकारलाई सुरक्षाको प्रत्याभूति दिलाउन सम्बन्धित निकायसँग माग गर्दछु । आइतबार बिहान केसीले ९८५१०८२५१२ नम्बरको मोबाइलबाट फोन गरेर परियारलाई धम्की दिएका हुन्। काठमाडौं प्रेसले चार्डर्ड उडानमा ब्रम्हलुट, क्यानको निर्देशन विपरित धमाधम चार्टर्ड उडानलगायत समाचार प्रकाशित गरेको थियो।"
पहिरोमा पुरिएका दुई परिवारका आठ शव भेटियो : एक बेपत्ता,"पर्वत : दिनभरी घर तथा खेतवारीमा काम गरेर फर्किएका यहाँका एक गाउँका ९ जना बासिन्दा पहिरोले सखाप बनाएको छ। शनिबार साँझ ७ बजेतिरको समय हो। मेलापातबाट फर्किएर घरमा खाना बनाउने र खाने चटारोमा थिए दुवै परिवार। त्यतिकैमा ठूलो गर्जनसहित वर्षा भयो। दिनभर कामकाज गरेका उनीहरु खाना बनाउन र खानका लागि व्यस्त बनिरहेका थिए। बालबच्चा मोवाइल टिभीमा व्यस्त थिए। यत्तिकैमा घरमाथि रहेको जंगलबाट पहिरो आएर दुबै घर छोप्यो र ९ जनालाई कहिल्यै नफर्कने गरी लग्यो। घटना शनिबार रातिको हो। पर्वतको कुश्मा नगरपालिका वडा नम्बर ३ दुर्लुङको काहुलेमा बस्ती भन्दा माथिबाट आएको पहिरोले पुरिएर दुई घरपरिवारका आठ जनाको शव भेटिएको छ भने एकजना बेपत्ता छन्। स्थानीय तुलबहादुर थापाको परिवारका ६ जना र विकास विकको परिवारका तीन जनालाई पुरेको हो। पहिरोले पुरिनेमा ५३ वर्षीय तुलबहादुर थापा, उनकी श्रीमती ५२ वर्षीय मिनकुमारी थापा, नातिनी ८ वर्षीया बिबिसा र नाती १४ वर्षीय सम्राट थापा, तुलबहादुरकी विवाहित छोरी ३४ वर्षीय दिपा थापा र दिपाका छोरा १७ वर्षीय विवेक थापाको मृत्यु भएको छ। त्यसैगरी विकास विककी श्रीमती ३२ वर्षीया कमला बिक तथा उनकी छोरी ८ वर्षीया प्रमिशा बिकको मृत्यु भएको छ। १३ वर्षीय जेनिस बिकको भने शव भेटिएको छैन। खोजी कार्य जारी रहेको छ। तुलबहादुरका छोरा अम्मर थापा र बुहारी रिमाया थापा भने ज्यान जोगाउन सफल भएका छन्। उनीहरु घरदेखि झण्डै पाँच सय मिटर परको डाँडामा पसल संचालन गर्दै आएका थिए। उनीहरु पसलमै रहेका कारण ज्यान जोगिएको स्थानीय ऋषिराम पौडेलले जानकारी दिए। हामी पसलमै भएकाले बाच्न सफल भयौँ। न बाबुआमाको मुख देख्न र पानी खुवाउन पायौँ, न आफैँले जन्माएका दुई सन्तान सम्राट र विविशालाई नै, उनले भने, छोराछोरी र बाबुआमा गुमाएर यो संसारमा बाँच्नुको कुनै अर्थ रहेन । यता कमला विकका श्रीमान विकास विक भने रोजगारीका लागि साउदीमा छन्। उनी लकडाउन खुले लगत्तै स्वदेश फर्किने तयारीमा थिए। दिनभरी स्थानीय रामप्रसाद रेग्मीको खेतमा धान रोप्न गएकी उनी साँझ घर फर्किएर थकाई मार्न नपाउँदै पहिरोमा पुरिएकी हुन्। परिवारका तीनैजनाको मृत्युपछि साउदीमा रहेका विकास भावविह्ल बनेका छन्। कोरोना भाइरसका कारण उनी फर्किन सक्ने सम्भावना छैन। तुलबहादुरी छोरी दिपाको घर बागलुङको जैमिनी नगरपालिका१ पैंयुथन्थाप हो। उनी कुश्माबजारमा छोरा पढाएर बस्दै आएपनि छोराको एसईई परीक्षा अन्योल र लामो समयको लकडाउनका कारण माइतीमा गएर बसेकी थिइन्। उनका श्रीमान समेत रोजगारीका लागि खाडी मुलुक साउदीमा रहेका छन्। आमाछोराको मृत्युपछि उनीहरुको घर पैँयुथन्थाप शोकमा छ । पहिरो गएलगत्तै कुश्माबाट पुगेको सुरक्षाकर्मी र स्थानीयको सक्रियतामा राति १ बजेसम्म तीन र बाँकी ५ शव बिहान निकालिएको हो। जेनिश विकको भने खोजी भैरहेको पर्वतका प्रहरी प्रमुख विश्वराज अधिकारीले बताए। उनले भनेखोजीकार्य अझै जारी छ । मृतकको शव दिनभरी स्थानीय स्वास्थ्य चौकीमा राखेर साँझ पोष्टमार्टमका लागि जिल्ला अस्पतालमा ल्याइएको छ। पोष्टमार्टम सकिएपछि सोमबार सामुहिक दाहसंकार गरिने स्थानीय प्रभु गुरुङले जानकारी दिए। बस्ती आसपासमा रहेका झण्डै आधा दर्जन घर जोखिममा परेका छन्। उनीहरुलाई सुरक्षित स्थानमा बस्न प्रशासनले आग्रह गरेको छ। स्थानीय स्वास्थ्य चौकीमा राखिएका मृतकहरुको शव। पीडित पविारलाई राहत दिँदै गण्डकी प्रदेशका मन्त्री विकास लम्साल र हरिबहादुर चुमान।"
हिमाली स्याउ बेंसीमै फल्यो,"बेंसीसहर : हिमाली चिसो हावापानीमा फल्ने स्याउ पहाडका बेंसी क्षेत्रमासमेत फलेको छ । क्व्होलासोंथर गाउँपालिका१, बाग्लुङपानी र सुन्दरबजार नगरपालिका१ कुन्छामा लगाइएको स्याउ फल्न थालेका छन् । बाग्लुङपानीको जनज्योति माध्यामिक विद्यालय परिसरमा लगाइएका स्याउमा दाना लागेको वडाअध्यक्ष पेमा गुरुङले बताए । समुन्द्री सतहबाट १ हजार ५ सय मिटर उचाइमा रहेको सो क्षेत्रमा सुरुमा डोर्सेट गोल्ड र चिनाइको स्टोबेरी जातका ६७ विरुवा रोपिएको थियो । सबै विरुवा राम्रोसँग हुर्किएको र फल लागेको विद्यालयका प्रधानाध्यापक विलप्रसाद गुरुङले बताए । एभ्रिथिङ अर्गानिक नर्सरी धुलिखेलका प्राविधिकले स्याउ लगाउन उपयुक्त भएको बताएपछि विद्यालयका शिक्षक, विद्यार्थी र स्थानीयले स्याउ लगाउने तरिका, कटिङ गर्ने तरिकाको बारेमा तालिम लिएका थिए । पहिलोपटक रोपेको स्याउ राम्रो फल लागेकाले आगामी दिनमा विद्यालय वरपर स्याउ विस्तार गरिने प्रधानाध्यापक गुरुङले बताए । सुन्दरबजार नगरपालिका१, कुन्छाको हिर्कुस एग्रो फार्म प्रालिका सञ्चालक गोवर्द्धन गौलीले पनि आफ्नो बारीमा स्याउ फलाएका छन् । कागती, सुन्तला, अदुवा, कफी खेती गर्दै आएका गौलीले परीक्षणका रूपमा स्याउको बिरुवा रोपेका थिए । चितवनबाट स्याउको बिरुवा ल्याएर रोपेको र अहिले फल राम्रो लागेको उनले बताए । विशेषगरी चिसो हावापानी र सामान्यतया दुई हजार मिटर उचाई माथिको जमिनमा स्याउ खेती राम्रो हुने प्राविधिक बताउँछन् । यसअघि बेंसीसहर नगरपालिका१० साँधुको चित्रेलेक र मर्स्याङ्दी गाउँपालिका५ चिप्लाको लेकमा स्याउ खेती गरिएको थियो । हाल ती स्थानमा अहिले व्यवसायिक स्याउ खेती छैन। विसं १९७५ सालमा कृषि वर्षको अवसरमा चिप्लामा स्याउ खेती सुरु गरिएको थियो । यसैगरी साँधुको चित्रेलेकमा पनि चितवनबाट आएका एक किसानले स्याउ फलाएका थिए । ती स्थानमा लोचिलिङ अन्नाभेरिड जातका स्याउ खेती गरिएको किसानहरु बताउँछन् । कृषि ज्ञान केन्द्र लमजुङका कृषि प्रसार अधिकृत रोहिणीराज लौडारीका अनुसार लमजुङका उच्च क्षेत्रमा स्याउ फल्ने भए पनि व्यवसाय बढाउन हालसम्म कुनै कार्यक्रम भने गरिएको छैन।"
६० वर्षे बाबुको काँधमा दुई जवान छोरा बचाउने जिम्मेवारी,"भक्तपुर : जीवनको उत्तराद्र्धमा छोराछोरीले आफूलाई पालनपोषण गर्ने आशा सबै आमाबुबाले पालेका हुन्छन्। यही आशाले दुःखजिलो गरेर छोराछोरी हुर्काइन्छ। जसै छोराहरु वयस्क हुँदै केही कमाउन सक्षम हुन्छन् अनि आमाबुबाले सोच्छन्, अब त आफ्नो जिम्मेवारी र दायित्व पूरा भयो। अब त जीवनमा सुखसँग बित्छ। तर यसको ठीक उल्टो आफूलाई पाल्ला भन्ने आश गरिएका छोराछोरी रोगाएर थला परे र वृद्ध अवस्थामा पनि आफैले सबै हेर्नुपर्ने भयो भने ती आमाबुबामा के बित्ला ? यस्तो अवस्था ती आमाबुबाले कसरी भोग्ला ? उत्तर सहज छैन। यस्तै अवस्था काभ्रेको मन्डन देउपुर नगरपालिका ८ कुन्तावेसीका ६० वर्षीय गोविन्द ठकुरीले भोग्नुपरेको छ। उनी आफ्ना तीन छोराहरु वयस्क हुँदै आएकामा धेरै खुसी थिए। ३२ वर्षीय जेठा छोरा सुरजले काम गरेर केही पैसा पनि कमाउन थालेका थिए। माइलो छोरा २९ वर्षीय सुमन र २७ वर्षीय कान्छो छोरा अध्ययन गर्दै थिए। पेसाले भाडाको गाडी चलाउने चालक गोविन्दसँग घरखेत पनि छ। त्यसैले उनको घरपरिवारको दैनिकी चल्दै थियो तर जब माइलो छोरा सुमनका दुवै म्रिगौला फेल भयो तब गोविन्दको परिवारको दैनिकी नराम्ररी खलबलिन थाल्यो। तीन वर्षअघि मात्रै सुमनका दुवै म्रिगौला काम नलाग्ने गरी बिग्रिसकेको गोविन्दको घरपरिवारले थाहा पायो। सुमनको जीवन रक्षाको लागि नियमित डाइलासिस अघि बढ्यो। म्रिगौला फेर्ने कुरा घरपरिवारमा अघि बढ्यो तर यहीं बीच जेठो छोरा सुरजको पनि दुइटै म्रिगौला बिग्रिए। काम गरेर घर खर्चमा सहयोग गरिरहेका जेठो छोराको पनि दुइटै म्रिगौला बिग्रेको थाहा भएपछि आफू छानाबाट खसेजस्तो भएको बाबु गोविन्दले सुनाए। सुरजको पनि साढे एक वर्षदेखि नियमित डाइलासिस भइरहेको उनी बताउँछन्। सुखदुःखबीच छोराहरु हुर्काए, मलिन स्वरमा गोविन्दले अन्नपूर्णसँग भने, अब त छोराहरुले पाल्छन् भन्ने सोच्नै नपाई दुई छोराका दुइटै म्रिगौला काम नलाग्ने भए। कुराकानीको क्रममा बीचबीचमा गला अवरुद्ध गरेर गोविन्दले थपे, ऋण गरेर छोराहरुको नियमित डाइलासिस गराइरहेको छु। अहिलेसम्म कति खर्च भयो हिसाबै छैन। खानलाउन दैनिक काम गर्नुपर्ने भएकाले छोराहरुको विवाहबारे समेत सोच्न नपाएको उनी सुनाउँछन्। अहिले त झन् मिग्रौलाले पीडित बनायो, गोविन्द भन्छन्, अब त उपचार गर्नलाई नै समस्या छ। गोविन्दको परिवार अहिले काठमाडौंको स्वयम्भूमा बस्छन्। उनले दुवै छोराको डाइलासिस गोंगबुस्थित बुलन्द सिटी अस्पतालमा गराइरहेका थिए। सरकारले म्रिगौला पीडित बिरामीलाई निःशुल्क डाइलासिसको व्यवस्था गरेको छ तर गोविन्दले बुलन्द सिटीमा डाइलासिस गराउँदा शुल्क तिर्नुपरेको सुनाए। अस्पतालले के के बहाना बनाएर डाइलासिस गराउने बिरामीसँग शुल्क उठाउने गरेको उनी बताउँछन्। उक्त अस्पतालमा समस्या भएपछि अहिले भक्तपुरको दूधपाटीस्थित सहिद धर्मभक्त राष्ट्रिय प्रत्यारोपण केन्द्रमा सुरज र सुमनको डाइलासिस भइरहेको छ। लकडाउनबीच नै बुलन्द सिटीबाट भक्तपुर पुग्दा डाइलासिस गराउन धेरै सास्ती भोग्नु परेको सुरजले गुनासो गरे। उनले स्वयम्भूबाट भक्तपुर आउजाउ गर्दा भाडामात्रै दुई हजार रुपैयाँ तिर्नुपरेको सुनाए। त्यसमाथि केन्द्रमा पालो पाउन मुस्किल हुँदा कहिलेकाहीं रातीमात्रै पालो पर्ने सुरजको भनाइ थियो। त्यसैले वीर अस्पतालमा डाइलासिस गर्ने व्यवस्था मिलाइदिन केन्द्रमा आग्रह गर्दै आएको उनले सुनाए। वीरसँगै आफन्तको घर भएकाले त्यहाँ बसेर नियमित डाइलासिस गर्दा खर्च कटौती हुने उनको भनाइ थियो। भक्तपुरसम्म आउँदा आउजाउमै धेरै खर्च हुने भयो। भक्तपुरमा भाडामा बस्न सकिने अवस्था पनि छैन, सुरजले भने, आर्थिक समस्याले दुई भाइको उपचारमै समस्या छ। त्यसैले खर्च क मगर्न वीरमा रिफर मागेका छौं।"
"पहिरोमा पुरिएर मृत्यु हुनेको संख्या ६ पुग्यो, तीन जनाको खोजी हुँदै","पर्वत : पर्वतको कुस्मा नगरपापिलका वडा नं ३ दुर्लुङको ढकालबारी गए राती पहिरोमा पुरिएका ९ जनामध्ये ६ जनाको शव भेटिएको छ भने अझै तीन जना बेपत्ता रहेका छन् । घरभन्दा माथिबाट आएको पहिरोले दुई घर पुरिंदा दुई परिवारका ९ जना पुरिएका हुन् । पहिरोमा पुरिएका मध्ये ५८ वर्षीय तुलबहादुर थापा, उनकी श्रीमती मीनकुमारी थापा र नातिनी विविशा थापा, दिपा थापा र तथा अर्को परिवारका कमला विक र प्रमिशा विकको शव भेटिएको हो । थप तीन जनाको खोजी कार्य भैरहेको प्रहरीले जनाएको छ । पहिरोमा पुरिएका सम्राट थापा, विवेक थापा र जेनिस विकको खोजी कार्य जारी रहेको जिल्ल प्रहरी कार्यालय पर्वतका प्रहरी निरिक्षक बुद्धी सुवेदीले जानकारी दिए । घटना घटे लगत्तैदेखि अहिलेसम्म नेपाल प्रहरी, नेपाली सेना, ससस्त्र प्रहरी र स्थानीय उद्दारमा खटिएका छन् । गएराती १ बजेसम्म खोजी गरे पनि वर्षा नरोकिएकाले समस्या भएपछि सुरक्षाकर्मी फर्किएको थियो । आज बिहानवाट पुनः उद्धार कार्य सुरु गरिएपछि तीन जनाको शव फला पार्न सफल भएको प्रहरीले जनाएको छ । तीन जनाको भने राती नै शब भेटिएको थियो । शनिबार साँझ ६ बजेदेखि झण्डै दुई घण्टा आएको मुसलधारे पानीपछि पहिरो गएको हो । पहिरोले उनीहरूका घरमा रहेका अन्य पशुचौपायासमेत मरेका छन् । स्थानीयका अनुसार झण्डै तीन सय मिटरभन्दा माथिबाट पहिरो आएको छ । वर्षाकै कारण पहिरो आएको हुनसक्ने स्थानीय प्रभु गुरुङले जानकारी दिए ।"
मल अभावले किसान चिन्तित,"मलंगवा : धान रोप्ने समयमा जिल्लामा मल अभाव भएपछि सर्लाही सदरमुकाम मलंगवा लगायत आसपासका गाउँका किसानहरु चिन्तित बनेका छन् । रोपाइँका लागि खेतमा ब्याड तयार भएको छ । एक हप्तापछि पानी पर्यो भने रोपाइँ सुरु हुन्छ । तर, सहज रुपमा मल उपलब्ध नहुँदा किसान चिन्तित बनेका छन् । केही व्यापारीले मल राखे पनि अभावको फाइदा उठाउँदै चर्को मूल्यमा बिक्री गर्दै आएका किसानले गुनासो गरेका छन् । कोरोना भाइरसका कारण जिल्लामा मल नआउँदा बिक्री वितरणमा समस्या भएको कृषी सामाग्री संस्थान लिमिटेडले जनाएका छन् । जिल्लामा अहिले मलको अभाव भएकाले किसान मारमा परेको संस्थानले जनाएको छ । मलको अभावमा बीउ पनि त्यतिकै छरेको मलंगवा ७ गणेशियाका किसान जोगेन्द्र रायले बताएका छन् । ब्याडका लागि बीउ छर्नुभन्दा अगाडि डिएपी मल खेतमा हाल्दा राम्रो हुन्छ । ब्याड चाडै बढ्ने र सप्रिने हुन्छ । तर, मल नपाउँदा त्यत्तिकै बीउ छर्नु परेको गुनासो रायको रहेको छ । बीउ छर्ने बेलामा मल नहाल्दा ब्याड यस वर्ष राम्रो हुन सकेन, रायले भने, ब्याड राम्रो भएन भने धान पनि त्यति राम्रो फल्दैन । एक महिना अगाडि छरेको ब्याड राम्रो भएन । मल नहुँदा फेरि ब्याडका लागि बीउ छर्नु परेको छ । बजारमा मल छैन् । भारतबाट ल्याउन जाउ भने लकडाउनका कारण प्रहरीले जान दिँदैन् । अरु वर्ष नेपाली बजारमा अभाव हुँदा भारतबाट ल्याएर पनि खेती गर्थ्यौं । यसवर्ष कुनै उपाय छैन। जिल्लामा अहिले मलको अभाव रहेको कृषी सामग्री संस्थान लिमिटेडका प्रमुख बज्रमणि लामाले जानकारी दिएका छन् । 'धान खेतीका लागि मात्रै जिल्लामा १५ सय मेट्रिक टन डिएपी र २ हजार मेट्रिक टन युरिया मलको आवश्यक्ता पर्छ । अहिले संस्थानमा करिब १ सय ५० मेट्रिक टन डिएपी र २ ट्रक युरिया छ । पोटास अलिकति पनि छैन', उनले भने, 'गोदाममा भएको मलले त एक दुई गाउँलाई पनि पुग्दैन। अहिलेलाई डिएपीको माग बढ्दो छ । श्रावण तिर रोपाइँ भइसकेपछि युरिया चाहिन्छ । माग गरेका छौं । आयो भने सहज हुन्छ । केही दिन अगाडि आएको मल मकै खेतीका लागि किसानहरुले लिएर गएका र अहिले धान खेतीको समय छ गोदाममा मल नभएको उनले बताए । किसान मलका लागि फोन गरेर हैरान बनाएको छ । अषाढ १ गतेदेखि मल सहकारीमार्फत बिक्री वितरण गर्ने तयारी गरेको उनले बताए ।"
कोरोना कहर : आरडीटी पोजिटिभ देखिएकाको व्यवस्थापनमा समस्या,"बैतडी : जिल्लाका विभिन्न क्वारेन्टाइनमा बसिरहेकामध्ये शुक्रबारसम्म ५७६ जनाको आरडीटी पोजिटिभ देखिएको छ । आरडीटी पोजिटिभ देखिएकामध्ये ३३३ जनाको मात्रै स्वाब संकलन भएको छ । बाँकी २४३ जनाको स्वाब संकलन हुन सकेको छैन् । आरडीटी पोजिटिभ देखिका तर स्वाब संकलन नभएका नागरिकलाई क्वारेन्टाइनमा राख्न निकै असहज भएको मल्लादेही स्वास्थ्यचौकीका प्रमुख हेमराज भट्टले बताए । उनले भने, 'आरडीटी पोजिटिभ देखिएकालाई कति दिनसम्म क्वारेन्टाइनमा राख्ने टुंगो छैन । धेरैजसो स्वाब नै सकंलन हुन सकेको छैन् । यसले गर्दा क्वारेन्टाइन व्यवस्थापनमा समेत चुनौती देखिएको छ ।' स्वाब संकलन गरिएका ३३३ जनामध्ये ४१ जनाको मात्रै रिपोर्ट आएको छ । बाँकीको रिपोर्ट आउन बाँकी छ । स्वाब संकलन भएको एक हप्ता बढी भइसकेको भएपनि रिपोट नआउँदा महिनादिनसम्म क्वारेन्टाइनमै बस्नुपर्ने बाध्यता रही आएको शिवनाथ गाउँपालिकाको क्वारेन्टाइनका एकजनाले बताए । पहिला पठाएका स्वाबको समेत रिपोर्ट नआएकाले आरडीटी पोजिटिभ देखिएका अन्य नागरिकको स्वाब संकलन नभएको स्वास्थ्य कार्यालयका प्रमुख योगेशप्रसाद भट्टले बताए । आरडीटी कीटको अभाव जिल्लामा आरडीटी कीट अभाव भएपछि क्वारेन्टाइनमा बसेका नागरिकलाई घर पठाउन समस्या भएको छ । भारतका विभिन्न ठाउँबाट स्वदेश फर्केर क्वारेन्टाइनमा १४ दिन पूरा गरेका नागरिकलाई घर पठाउन समस्या भएको हो । १४ दिने क्वारेन्टाइन बसाइपछि आरडीटी चेक गरेर रिपोर्ट नेगेटिभ आएपछि घर पठाउने भनिएको भएपनि कीटको अभावमा परीक्षण गर्न सकिने अवस्था नरहेको सुर्नया गाउँपालिकाका स्वास्थ्य शाखा प्रमुख रामसिंह महराले बताए । उनले भने, 'हाम्रो पालिकामा ३ सय बढी नागरिक क्वारेन्टाइनमा छन् । उनीहरुमध्ये धेरैजसोलाई १४ दिन पूरा भइसकेको छ । तर कीट अभावमा परीक्षण गर्न सकिएको छैन् ।' आरडीटी कीट अभावमा क्वारेन्टाइनमा बसेका नागरिकको परीक्षणमा समस्या भएको मल्लादेही स्वास्थ्यचौकीका प्रमुख हेमराज भट्टले बताए । जिल्लाका १०वटै स्थानीय तहका विभिन्न क्वारेन्टाइनमा ३ हजार ९ सय जना छन् । उनीहरुमध्ये अधिकांशले १४ दिन पूरा गरिसकेका छन्। सुदूरपश्चिम प्रदेश सरकारसँग कीट मौज्दात नरहेको सुदूरपश्चिम प्रदेश स्वास्थ्य निर्देशनालयका निर्देशक डा गुणराज अवस्थीले बताए । संघ र प्रदेश सरकारले आरडीटी कीट पठाउन छोडेपछि बैतडीका स्थानीय तहहरु आफैले कीट किन्ने तयारी गरेका छन् । क्वारेन्टाइनमा बसेका नागरिकको कम्तीमा आरडीटी परीक्षण गर्नैपर्ने भएकाले कीट किन्ने निर्णय भएको पाटन नगरपालिकाका प्रमुख केशवबहादुर चन्दले बताए । उनले भने, 'प्रदेश सरकार र संघीय सरकारबाट तत्काल कीट प्राप्त हुने अवस्था नभएपछि हामीले धनगढीबाट कीट किन्ने निर्णय गरेका छौं । क्वारेन्टाइनमा बसेकाहरुलाई बिनाजाँच कसरी पठाउने ? पाटन नगरपालिकाले चारसय कीट खरीद गरेको नगरपालिकाका स्वास्थ्य शाखा प्रमुख मदनसिंह महराले बताए । उनले भने ,'नगरपालिकाका विभिन्न क्वारेन्टाइनमा चार सयको हाराहारीमा नागरिक क्वारेन्टाइनमा छन् । उनीहरुको आरडीटी परीक्षणका लागि कीट किनेका हौं ।' जिल्लाको दोगडाकेदार गाउँपालिकाले पनि तत्कालका लागि २ सय आरडीटी कीट खरीद गरेको स्वास्थ्य शाखा प्रमुख नरेन्द्र नाथले बताए । जिल्लाको पुर्चौंडी नगरपालिका,सुर्नया गाउँपालिका, दशरथचन्द नगरपालिका, शिवनाथ गाउँपालिका, मेलौली नगरपालिका, सिगास गाउँपालिका र पञ्चेश्वर गाउँपालिकाले आफै कीट किन्ने तयारी गरेका छन् ।"
राहतबाट वञ्चित विपन्न दलित परिवारले पाए सहयोग,"वीरगन्ज ः जनप्रतिनिधिको राजनीतिक प्रतिशोधका कारण राहतबाट वञ्चित भएका पर्साको जीराभवानी गाँउपालिका५ का विपन्न दलित परिवारले राहत भएका छन्। अन्नपूर्ण पोष्टमा यसबारे समाचार प्रकाशन भएको थियो । लकडाउनको ८० दिनसम्म पनि राहत नपाउदा विपन्न दलित परिवार बिजोगमा परेको समाचार आएपछि उक्त वडाका दलितलाई दाताहरुले नगद र जिन्सी सहयोग गरेका हुन् । सामाजिक अभियन्ता प्रकाश थारुले वडा नम्बर ५ को दलित बस्तीका ९ परिवारलाई आफनो निजी खर्चमा खाद्यान्न (चामल, दाल, तेल, आलु) सहयोग गरेका गरेका छन् । दलित बस्तीका दुवै खुट्टा विकलाङ रहेका शिवशंकर मुसहरलाई थारुले एक महिना खान पुग्ने खाद्यान्न दिएका छन । अन्य ८ परिवारलाई एक हप्ता पुग्ने खाद्यान्न प्रदान गरेका हुन्। अन्नपूर्ण पोष्टमा गरिब दलितको विजोग भएको समाचार पढेपछि दलित बस्तीमा पुगेर आफूले सकेको सहयोग गरेको थारुले बताए । विकलाङ शीवशंकर मुसहरलाई सहयोग गर्न भनेर दलित बस्तीमा पुगेको थिएँ थारुले भने, त्यहाँ अरु ८ परिवारको पनि चुल्हो नै नबलेको थाहा पाएपछि उनीहरुलाई पनि सकेको जति सहयोग गरेँ। पर्साको कालिकामाइ गाउँपालिकाका प्रमुख प्रशाकीय अधिकृत राजु साहले दलित बस्तीका विकलाङ शिवशंकर मुसहरलाई नगद १० हजार रुपैयाँ सहयोग गरेका छन् । प्रदेशसभा सांसद अन्जु यादवले वडा नम्बर ५ का १५० भन्दा बढी दलित परिवारलाई खाद्यान्न बाँडेकी छिन् । त्यसपछि गाँउपालिकाले वडा नम्बर ५ मा ९ सय परिवारलाई राहत बाडेको छ । तर गाँउपालिका उपाध्यक्ष उषा देवी थरुनी र वडा अध्यक्ष दारा सिंह राउतबीचको राजनीतिक प्रतिशोधका कारण उक्त वडामा अझै ४ सय परिवार राहतबाट वञ्चित छन् । राहत पाउनबाट वञ्चित भएका अन्य परिवारलाई पनि सहयोगका लागि आफूले दाताहरुसँग समन्वय गरिरहेको सामाजिक अभियन्ता थारुले बताए।"
दाङमा एकैदिन थपिए ४७ कोरोना सक्रंमित,"दाङ : दाङमा एकैदिन ४७ जना कोरोना संक्रमित थपिएका छन् । राप्ती स्वास्थ्य विज्ञान प्रतिष्ठान दाङमा गरिएको पीसीआर परीक्षणमा आइतबार ४७ जनामा कोरोना पोजिटिभ देखिएको हो । बगंलाचुली गाउँपालिका ६ को एउटै स्वारेन्टानमा रहेका ४४ जना, अन्य तुल्सिपुर उपमहानगर पालिक १ र घोराही उपमहानगरपालिकाका रहेका छ्न् । जिल्लामा सबैभन्दा बढी सक्रंमित बङ्गलाचुली गाउँपालिकामा भेटिएका छन् । यसअघि दाङमा ९६ जनामा कोरोना पुष्टि भएको थियो । योसँगै दाङमा १४३ जना कोरोना संक्रमित भेटिएका छन्।"
बेनीमा युवाको प्रर्दशन,"बेनी : कोरोना भाइरस नियन्त्रणका लागि सरकारले लिएको नीति सुधार गर्न माग गर्दै बेनीका युवाले आइतबार प्रर्दशन गरेका छन् । जिल्ला प्रशासन कार्यालय अगाडि जम्मा भएका युवाले प्ले कार्डसहित भौतिक दुरि कायम गर्दै विरोध प्रर्दशन गरेका हुन् । बिहान १० देखि ११ बजेसम्म प्रशासन कार्यालय अगाडिको चोकमा बसेर उनीहरुले प्रर्दशन गरेका थिए । सरकारलाई खबरदारी गर्न सामाजिक सञ्जाल फेसबुकमार्फत अपिल गरेका थियौं, प्रर्दशनको अगुवाइ गरेका छवीलाल आचार्यले भने, बेथितिको खबरदारी र सुधारका लागि दवाव दिन रचनात्मक शैलीमा प्रर्दशन गरेका हौँ । उनीहरुले पीसीआर विधिबाट कोरोनाको परीक्षणमा तीव्रता दिनुपर्ने, बजेटको सही परिचालन गर्नुपर्ने, क्वारेन्टाइनलाई मापदण्ड अनुसारको बनाउनुपर्ने, अनियमितता गर्नेलाई कारबाही गर्नुपर्ने, जनजीवन सहज बनाउनुपर्ने लगायतका माग राखेका थिए । भारतले कब्जा गरेको लिम्पियाधुरा, कालापानी र लिपुलेकलाई नेपालको निशान छाप तथा संविधानमै समावेश गर्ने वातावरण मिलाएकोमा सरकारलाई धन्यवादसमेत दिएका थिए । राष्ट्रिय मुद्दाका साथै स्थानीय विषयमा पनि जनप्रतिनिधिलाई खबरदारी गरेका थिए । बेनीको कालीपुल बसपार्क निर्माणमा ढिलाइ भएको र बेनीमा कोल्ड स्टोर निर्माणमा आएका एक करोड किन फिर्ता भयो भनेर प्रश्न गरेका थिए । छातिमा प्लेकार्ड टाँसेका केही प्रर्दशनकारीले नेपालको झण्डा समाएका थिए । सरकारले अहिलेको समस्यालाई व्यवस्थापन गर्न नसकेकाले राजधानीबाट सुरु भएको आन्दोलनको हिस्सा अन्तरगत बेनीमा पनि प्रर्दशन गरेका हुन् । अधिकांश युवा सामाजिक सञ्जाल फेसबुकमा कुराकानी गरेर छोटो समयमै भेला भएका बिनिता खत्रीले बताइन् ।"
कर्णालीमा थप ५२ जनामा कोरोना संक्रमण : संक्रमितको संख्या ९ सय ६७ पुग्यो,"सुर्खेत : कर्णाली प्रदेशमा थप ५२ जनामा कोरोना पृष्टि भएको छ । प्रदेश अस्पताल तथा पशुपंक्षी रोग अन्वेषण प्रयोगशाला सुर्खेतमा गरिएको पीसीआर परीक्षण रिपोर्ट अनुसार ५० र कर्णाली स्वास्थ्य विज्ञान प्रतिष्ठानमा जुम्लामा गरिएको पीसीआर परीक्षणमा २ जना गरी थप ५२ जनामा कोरोना पृष्टि भएको हो । कर्णाली प्रदेश सामाजिक विकास मन्त्रालय स्वास्थ्य सेवा महाशाखाका अनुसार कर्णालीमा कुल संक्रमितको संख्या ९ सय ६७ पुगेको छ भने हालसम्म ९४ जनाले कोरोना जीतेर घर फर्किएका छन् । आइतबार पृष्टि भएका थप ५२ जनामा सुर्खेतका १५ र दैलेखका ३७ जना रहेका छन । महाशाखा प्रमुख डा लक्ष्मिनारायण तिवारीका अनुसार दैलेख अिस्पतालको आइसोलेसनमा बसेका २ र कर्णाली स्वास्थ्य विज्ञान प्रतिष्ठानको आइसोलेसन कक्षमा रहेका १ जना कोरोना संक्रमित निको भएपछि आइतबार डिस्चार्ज गरिएको हो । कर्णालीमा सबैभन्दा बढी दैलेखमा ५ सय ३९ तथा सबैभन्दा कम हुम्ला र डोल्पामा ११ र मुगुका २ जनामा कोरोना संक्रमण पृष्टि भएको छ। अन्य जिल्लामा कोरोना संक्रमण देखिए पनि रुकुमपश्चिम भने अझै सुरक्षित छ । कर्णालीमा पृष्टि भएका कोरोना संक्रमितमा सल्यानका १ सय ३७, सुर्खेतका २ सय १२, जाजरकोट ८, कालिकोट २८, जुम्लामा २४ र अन्य प्रदेशका १६ जना रहेका छन् । कर्णालीमा झण्डै १२ हजार बढीको पीसीआर परीक्षण गरिएको छ भने ३ जनाको कोरोनाबाट मृत्यु भइसकेको छ।"
"'धौलागिरिको चिसो हावा सिंहदरबार पठाउँछौं, पीसीआर पठाइदेउ'","बागलुङ : सरकार कोरोना रोकथाम तथा नियन्त्रणमा उदासीन बनेको भन्दै बागलुङका युवाहरू आइतबार विरोधमा उत्रिएका छन् । कोरोना संकटका बीच विरोध प्रदर्शनमा उत्रिएका उनीहरुले संयमित र सिर्जनशिल विरोधको शैली अपनाएका छन् । उनीहरुले बागलुङ बजारको लोकतान्त्रिक चोकमा सामाजिक दूरी कायम गर्दै सरकारलाई खबरदारी गर्ने वजिभिन्न प्ले कार्डसहित प्रर्दशन गरेका थिए । देशमा कोरोना भाइरस (कोभिड१९) को नियन्त्रणका लागि ८० दिनभन्दा बढी लकडाउन गर्दा पनि यसबीचमा सरकारले आवश्यक तयारी नगरेको र संक्रमण दैनिक फैलिदो क्रममा भएकाले सरकारलाई खबरदारी स्वरुप स्वतन्त्र रुपमा प्रर्दशन गरिएको सुमन जिसीले बताए । मध्यान्हको टण्टलापुर चर्को घामका बाबजुद युवाले 'धौलागिरीको चिसो हावा सिहंदरबार पठाइदिन्छौँ, पीसीआर मेसिन धौलागिरी पठाउदेऊ', 'त्रास के को ? कोरोनाको कि सरकारको लापरवाहीको ?', 'बाँचुन्जेल लाठीचार्ज हाहाकार मरेपछि पिसीआर', 'यत्रो दिन बसाएर घर, कहाँबाट तिर्ने कर ?', 'चिया छानेको १० अर्ब पचाउन कति जानेको', 'भन्छौ कोरोनाको उपचार लसुन अदुवा बेसार, बढाऔ पीसीआर' लगायतका प्ले कार्ड बोकेका थिए । युवाहरुले प्रर्दशनका बीच देशभक्ति गीत गाएका थिए भने राष्ट्रिय गानसहित विरोध कार्यक्रमम बिसर्जन गरेका थिए ।"
इनरुवा बजारमा आगलागी : दुई पसल जले,"इटहरी : सुनसरी सदरमुकाम इनरुवा १ मा रहेको मुख्य बजारमा आगलागी हुँदा दुई वटा पसल पूर्णरुपमा जलेका छन् । बजारमा रहेको हनुमान बस्त्रालयमा आइतबार बिहान लागेको आगोका कारण हनुमान बस्त्रालय र सिर्जना फाईनन्स जलेको हो । सँगै रहेको सप्तकोसी हार्डवेयरमा पनि केही क्षति पुगेको छ । ६ घण्टामा आगो नियन्त्रणमा आएको थियो । इनरुवा नगरपालिकासँग आफ्नो दमकल नहुँदा आगो नियन्त्रणमा आउन ढिलाइ भएको बताइएको छ । आगलागी नियन्त्रणमा लिन धरान, इटहरी, बराहक्षेत्र, दुहबी र मोरङको सुन्दर हरैचाका ६ वटा दमकल, नेपाली सेना, सशस्त्र प्रहरी, नेपाल प्रहरी र स्थानीयवासीले प्रयास गरेका थिए । आगलागीको कारण र क्षतीबारे खुलिसकेको छैन् ।"
केही स्थानमा भारी वर्षाको सम्भावना,"मनसुनी वायुको प्रभावले आइतबार देशको केही स्थानमा भारी वर्षा हुने भएको छ । शुक्रबार देशको पूर्वी भूभागबाट प्रवेश गरेको मनसुनी वायुको प्रभावले आज प्रदेश नं १ र प्रदेश नं २ को एकदुई स्थानमा भारी वर्षाको सम्भावना रहेको मौसम पूर्वानुमान महाशाखाले जनाएको छ । मनसुन देशभर फैलिन एक साता लाग्ने मौसमविद् समिर श्रेष्ठले बताए । नेपालमा मनसुन भित्रिएसँगै मौसमी गतिविधि बढ्ने सम्भावना रहेकाले आवश्यक सतर्कता अपनाउन मौसम पूर्वानुमान महाशाखाले अनुरोध गरेको छ । हाल देशको प्रदेश नं १ र सुदूरपश्चिम प्रदेशको तराईका भूभाग तथा पहाडी भूभागमा आंशिकदेखि सामान्य बदली रहेको छ । दिउँसो प्रदेश नं १, प्रदेश नं २, वाग्मती प्रदेश, प्रदेश नं ५ का केही स्थानमा र बाँकी प्रदेशका थोरै स्थानमा मेघगर्जन, चट्याङसहित वर्षाको सम्भावना रहनुका साथै प्रदेश नं १ र २ का एकदुई स्थानमा भारी वर्षाको सम्भावना रहेको मौसम पूर्वानुमान महाशाखाले जनाएको छ । सोमबार देशभर पूर्ण बदली रही प्रदेश नं १, २, वाग्मती, गण्डकी र प्रदेश नं ५ का केही स्थानमा र बाँकी प्रदेशका केही स्थानमा मेघगर्जन, चट्याङसहित वर्षाको सम्भावना रहेको बताइएको छ । मङ्गलबार सुदूरपश्चिम र कर्णाली प्रदेशमा सामान्य बदली रही बाँकी प्रदेशमा पूर्ण बदली रही प्रदेश नं १, २, गण्डकी र प्रदेश नं ५ का एकदुई स्थानमा भारी वर्षाको सम्भावना रहेको छ । महाशाखाको पछिल्लो विवरणअनुसार आज काठमाडौँ उपत्यकाको न्यूनतम तापक्रम २१ दशमलव पाँच डिग्री र अधिकतम तापक्रम ३० दशमलव दुई डिग्री सेल्सियस रहेको छ । आज सबैभन्दा कम जुम्लाको न्यूनतम तापक्रम १५ दशमलव छ डिग्री र सबैभन्दा बढी नेपालगञ्जको अधिकतम तापक्रम ३७ दशमलव छ डिग्री सेल्सियस रहेको छ ।"
"पहिरोले दुई घर पुर्यो : तीनको मृत्यु, ६ जना वेपत्ता","पर्वत : पर्वतको कुस्मा नगरपापिलका वडा नं ३ दुर्लुङको ढकालबारी भन्ने ठाउँमा शनिबार रातिको भीषण वर्षासँगै बस्ती माथिबाट आएको पहिरोले पुरिएर तीन जनाको मृत्यु भएको छ । ६ जना वेपत्ता भएका छन् । साँझ करिब २ घण्टासम्म परेको मुसलधारे वर्षापछि आएको पहिरोमा पुरिएका ५८ वर्षीय तुलबहादुर थापा, उनकी श्रीमती मीन कुमारी थापा र नातिनी विविशा थापाको शव फेला परेको छ । थापाको घरमा रहेका अन्य तीन र कमला विकको घरमा रहेका ३ जना वेपत्ता भएका भएका छन् । बेपत्ता हुनेहरुमा सम्राट थापा, दिपा थापा, विवेक थापा, कमला विक, जेनिस विक र प्रमिसा विक रहेका छन् । उनीहरुको स्काभेटर प्रयोग गरी खोजी कार्य जारी रहेको जिल्ला प्रहरी कार्यालय पर्वतले जनाएकोे छ । घटनालगत्तै नेपाल प्रहरी, नेपाली सेना, ससस्त्र प्रहरी र स्थानीय उद्धारमा खटिएका थिए । स्थानीयबासी र सुरक्षाकर्मीले खोजी गर्ने क्रममा तीन जनाको शव फेला परेको जिल्ला प्रहरी कार्यालय पर्वतका प्रहरी निरीक्षक बुद्धि सुवेदीले जानकारी दिए । बेपत्ताको उनीहरुको खोजी भहरहेको प्रहरी निरीक्षक सुवेदीले बताए। राति १ बजेसम्म खोजी गरेपछि वर्षा नरोकिएकाले समस्या भएपछि सुरक्षाकर्मी फर्किएको थियो । विहानबाट पुनः खोजी सुरु भएको कुस्मा नगरपालिका३ का वडा अध्यक्ष तेजप्रसाद पाध्याले बताए । शनिबार साँझ ६ बजेदेखि करिब दुई घण्टा परेको मुसलधारे पानीपछि पहिरो गएको हो । पहिरोले घरमा रहेका पशुचौपायासमेत मरेका छन् । स्थानीयका अनुसार झण्डै तीन सय मिटर भन्दा माथिबाट पहिरो आएको छ ।"
"थप १७ जनामा कोरोना पुष्टि, पर्सामा संक्रमितको संख्या १४४ पुग्यो","वीरगन्ज : पर्सामा आइतबार एकै दिन १७ जना कोरोना संक्रमित थपिएका छन्। वीरगन्जस्थित नारायणी अस्पतालको प्रयोगशालामा गरिएको परीक्षणमा आइतबार पर्साका ३ जना महिला र १४ जना पुरुषमा कोरोना संक्रमण पु्ष्टि भएको जिल्ला स्वास्थ्य कार्यालयका अधिकृत जयमोद ठाकुरले जानकारी दिए। उनीहरुमध्ये पोखरिया नगरपालिकाको क्वारेन्टाइनका १० जना, विन्दवासनी गाउँपालिकाको झौवा क्वारेन्टाइनका २ जना र पटेर्वासुगौली गाँउपालिकाका २ जना छन्। यस्तै पर्सागढी नगरपालिकाका १ जना, जिराभवानी र धोबीनी गाँउपालिकाका ११ जना छन्। उनीहरु २० देखि ४५ वर्ष उमेर समूहका रहेका छन्। भारतबाट फर्किएर जिल्लाका विभिन्न पालिकास्थित क्वारेन्टाइनमा बसेकामा कोरोना संक्रमण पुष्टि भएको हो। विभिन्न पालिकाका क्वारेन्टाइनबाट जेठ २५ र २६ गतेका दिन संकलन गरिएको स्वाब, नारायणी अस्पतालमा ल्याएर पिसिआर परीक्षण गर्दा तीमध्ये आइतबार १७ जनाको रिपोर्ट पोजेटिभ आएको स्वास्थ्य कार्यालयका अधिकृत ठाकुरले बताए। पर्सा जिल्लामा कोरोना संक्रमितको संख्या १ सय ४४ पुगेको छ। यसअघि शुक्रबार राति पर्साका ६ जनामा संक्रमण पुष्टि भएको थियो।"
"रुकुम घटना : ३४ जनाविरुद्ध आजीवन कारावासको माग गर्दै मुद्दा, पाँच फरार","रुकुम : गत जेठ १० गते रुकुम पश्चिमको चौरजहारी नगरपालिका८ सोतीमा भएको घटनाका आरोपी विरुद्ध जिल्ला अदालत रुकुममा मुद्दा दर्ता भएको छ । सरकारी वकिलको कार्यालयले आजीवन कारावासको माग गर्दै मुद्दा दर्ता गरेको हो । सोती घटनामा भएको सामूहिक आक्रमणपछि ६ जना युवाहरुको हत्या भएकाले पीडितको न्यायका लागि आजीवन कारावासको माग गरिएको सरकारी वकिलको कार्यालयले जानकारी दिएको छ । घटनामा संलग्न रहेको आरोपमा ३४ जना विरुद्ध जिल्ला अदालत रुकुममा मुद्दा दर्ता भएको अदालततका श्रेस्तेदार कृतबहादुर बोहराले जानकारी दिए । मुद्दा दर्ता गरिएकामध्ये दुई जना बालबालिका छन् भने एक जनालाई मतियारका रुपमा राखिएको छ । अन्य ३१ जनाविरुद्ध ज्यान मार्ने उद्योग, कर्तव्य ज्यान र जातीय विभेद तथा छुवाछुत कसुर विरुद्धको मुद्दा दर्ता भएको श्रेस्तेदार बोहराले बताए । धेरै मान्छे भएकाले आइतबार मुद्दा दर्ता मात्रै भएको छ, उनले भने, सोमबारबाट थुनछेक बहस सुरु हुन्छ । ३४ जना विरुद्ध मुद्दा दर्ता भए पनि अहिलेसम्म २९ जना पक्राउ परेको र बाँकी ५ जना फरार रहेको प्रहरीको भनाइ छ । उक्त घटनामा जाजरकोट परी भेरी नगरपालिका४ का २१ वर्षीय नबराज विक, गोविन्द शाही, लोकेन्द्र सुनार, गणेश बुढा, सन्दिप विक र रुकुम पश्चिम चौरजहारीका टिकाराम सुनाको मृत्यु भएको थियो । गत जेठ १३ गते पीडित परिवारले २० जनाविरुद्ध प्रहरी समक्ष किटानी जाहेरी दर्ता गरेका थिए ।"
"पहिरोमा पुरिएका थप २ शव भेटिए, ४ जना अझै वेपत्ता","पर्वत : पर्वतको कुस्मा नगरपापिलका वडा नं ३ दुर्लुङको ढकालबारीमा शनिबार राति आएको पहिरोमा पुरिएका थप दुई जनाको शव फेला परेको छ । पहिरोले पुरीएका दिपा थापा र कमला विकको शव भेटिएको हो । थप चार जनाको खोजी भइरहेको प्रहरीले जनाएको छ । यसअघि शनिबार साँझै पहिरोमा पुरिएका ५८ वर्षीय तुलबहादुर थापा, उनकी श्रीमती मीन कुमारी थापा र नातिनी विविशा थापाको शव फेला परेको थियो । अझै बेपत्ता हुनेहरुमा सम्राट थापा, विवेक थापा, जेनिस विक र प्रमिसा विक रहेका छन् । उनीहरुको जारी रहेको जिल्ल प्रहरी कार्यालय पर्वतले जनाएको को छ । घटनालगत्तै नेपाल प्रहरी, नेपाली सेना, ससस्त्र प्रहरी र स्थानीय उद्धारमा खटिएका थिए । स्थानीयबासी र सुरक्षाकर्मीले खोजी गर्ने क्रममा थप तीन जनाको शव फेला परेको जिल्ला प्रहरी कार्यालय पर्वतका प्रहरी निरीक्षक बुद्धि सुवेदीले जानकारी दिए । उनीहरुको खोजी कार्य भइरहेको प्रहरी निरीक्षक सुवेदीले बताए। राति १ बजेसम्म खोजी गरेपछि वर्षा नरोकिएकाले समस्या भएपछि सुरक्षाकर्मी फर्किएको थियो । अहिले बिहानबाट पुनः खोजी कार्य सुरु भएको कुस्मा नगरपालिका वडा न ३ का वडा अध्यक्ष तेजप्रसाद पाध्याले बताए । शनिबार साँझ ६ बजेदेखि झण्डै दुई घण्टा आएको मुसलधारे पानीपछि पहिरो गएको हो ।"
बाँदरबाट बाली जोगाउनै सकस,"बेनी : पहाडी क्षेत्रका कृषकलाई बाँदरबाट बाली जोगाउन हम्मेहम्मे परेको छ । विज्ञान र प्रविधिको विकासले विश्वले फड्को मारे पनि नेपालका कृषकले बाँदर धपाएर समय बिताउनुपरेको छ । बेनी नगरपालिको रत्नेचौर, धवलागिरिको ताकम, मालिकाको बिम, देविस्थान, मंगलाको अर्मन, अन्नपूर्णको पाउद्वार र छिमेकी पर्वतको जलजला गाउँपालिकाको मल्लाजमा केही वर्षयता बाँदरले आतंक मच्चाएको छ । बाँदरबाट बाली जोगाउन दिनभर खेतबारिमै बस्ने गरेको मल्लाजका कृषक केशर खत्रीले बताए । उज्यालो हुनेबित्तिकै खेतबारीमा पुग्नुपर्छ, उनले भने, साँझ नपरुन्जेलसम्म बाली कुरेर बस्नु हाम्रो दिनचर्या बनेको छ । खेतीबाली लगाउने र हुर्काउन जस्तै बाँदरबाट जोगाउनु चुनौति बनेको छ । बाँदर धपाउन कृषकको धेरै श्रम, पसिना र समय खर्च भएको छ ।आँखा झिमिक्क गर्दा साथ बाँदरले सारा खेतीबाली नष्ट गरिदिन्छ । खाना र खाजा खाने फुर्सद पनि पाइँदैन, मल्लाजका मिनबहादुर खत्रीले भने, बाँदर हेर्न बसेको ठाउँमै खानाखाजा ल्याइदिन्छन् । बाँदर धपाउँदा कतिले भिरबाट लडेर ज्यान गुमाएका छन् । बाँदरले खेतबारीमा फल्दै गरेका बाली मात्र होइन, मान्छे नभएको मौकामा घरभित्रै पसेर अन्नपात नास गरेको छ । खाद्यबालीका साथै तरकारी र फलफूल खानुका साथै बिरुवा उखेलेर नष्ट गरिदिने अर्का कृषक सुनिल केसीले बताए ।बाँदरको हुल पसेपछि क्षणभरमै खेतीबाली खाने र नष्ट गर्छन्, उनले भने, धान र गहुँको समयमा खासै दुःख नदिने बाँदरले मकै पाक्ने याममा बढी समस्यामा पारेको छ । बाँदरको समस्याले वर्षमा बीस मुरी धान फल्ने खेतमा बाली लगाउनै छाडेको ताकमकी कृषक रेखा भण्डारीले बताइन् । वर्षभरिलाई पुग्ने खाद्यान्न एकैछिनमा सखाप पार्ने भएपछि अरु कामधन्दा छाडेर बाँदर धपाउनु परेको कृषकको भनाइ छ । बाँदर धपाउनका लागि खेतबारीको डिलमा छाप्रो नै बनाएका छन् । वनको विस्तारसँगै जंगल वरपरका खेतबारीमा खेती हुन छाडेका छ । आहाराको खोजीमा बाँदर लगायत बन्यजन्तु बस्तीमै आउन थालेका डिभिजन वन कार्यालय म्याग्दीका निमित्त प्रमुख सन्तोष खनालले बताए । बाँदरलाई लखेट्न, पक्रन, घाइते बनाउन, मार्न, बन्ध्याकरण गर्न, स्थानान्तरण गर्न, घरमा पाल्न नपाउने नियम छ, उनले भने, टिमुर सतुवा, चिराइतो, कुरिलो, ओखार, बेसार, कागती, केरा, फूल र घाँस लगायत बैकल्पिक खेती गर्न सकिन्छ । नेपालमा आसामी रातो, रातो र सेतो रंगको हनुमान लंगुर बाँदर पाइन्छ । आसामी रातो बाँदर संरक्षित स्तनधारी वन्यजन्तु हो । सेतो हनुमान लंगुर बाँदर एकदुई वटाको संख्यामा बस्छ । आसामी र रातो बाँदर भने समुहमा बस्छन् । केही स्थानीय तहले बाँदर स्थानान्तरण, धपाउने औजारको विकास र घाँस खेति गरे पनि सबै ठाउँमा यस्तो प्रयास हुन सकेको छैन । बाँदर आतंक नेपालका धेरै ठाउँका कृषकको साझा समस्या हो । सरकारले दीर्घकालीन योजना र उपायको खोजी गरेर बाँदरको समस्या समाधान गर्नुपर्ने कृषकको माग छ ।"
"रामेछापमा बोलेरो दुर्घटना : दुई जना घाइते, हेलिकप्टरमार्फत काठमाडौं ल्याइँदै","काठमाडौं : रामेछाप जिल्लामा बोलेरो दुर्घटना हुँदा २ जना घाइते भएका छन्। आइतबार बिहान पौने ९ बजेतिर सुनापति गाउँपालिका४ लोप्राङमा बा १४ च १६१७ नम्बरको बोलेरो दुर्घटना हुँदा चालक र अर्का एक जना घाइते भएको जिल्ला प्रहरी कार्यालय रामेछापका प्रवक्ता टेकेन्द्र पौडेलले जानकारी दिए। उनका अनुसार सुनापति गाउँपालिका४ बेथानका करिब ४० वर्षीय चालक कल्याण खत्री र १४ वर्षीय रविन खत्री घाइते भएका छन्। पौडेलले चालकको अवस्था गम्भीर रहेको बताए। उनले भने, 'चालकको हात, खुट्टा र टाउकोमा गम्भीर चोट लागेकाले हेलिकप्टरबाट उपचारका लागि काठमाडौं लैजाने तयारी भइरहेको र युवकको खुट्टामा चोट लागेकाले एम्बुलेन्समार्फत काठमाडौं पठाइसकिएको छ।' लोप्राङबाट बेथान जाँदै गरेको बोलेरो सडकबाट २ सय मिटर तल खसेको प्रहरीले जनाएको छ। बुलेरोमा २ जनामात्र सवार थिए। प्रहरीले दुर्घटना कसरी हुन पुग्यो भन्ने सम्बन्धमा अनुसन्धान थालेको छ।"
वालिङमा भेटियो दुर्लभ सुँगुरे भालु,"स्याङजा : वालिङमा लोपोन्मुख अवस्थामा रहेको सुँगुरे भालु भेटिएको डिभिजन वन कार्यालय स्याङजाले जनाएको छ । सुँगुरको जस्तै लामो थुतुनो, शरीरभरि बाक्ला, लामा काला र सेता धर्से रौं र लामा नङग्रासहितको वन्यजन्तु बस्तीनजिक आएपछि गाउँलेले समाएर वन कार्यालयमा खबर गरेका हुन् । भालु वालिङ् नगरपालिका११ को तल्लो पेखु ओराले भन्ने ठाउँमा बारीका भेटिएको स्थानीयले जानकारी दिएका छन् । घर नजिकैको बारीमा हिँडिरहेको देखेपछि स्थानीयले घरमा ल्याउपछि स्थानीय सुरेश अर्यालले कार्यालयमा खबर गरेका हुन् । अनौठो प्रजातिको वन्यजन्तु देखेपछि गाउँलेले समाएर घरमा ल्याएर दूध खुवाएर राखे । उसले दूध खायो । त्यसपछि कार्यालयमा खबर गरेका हुन् । भालुलाई सोही दिन साँझ भेटिएको स्थाननजिकैको पेखु सामुदायिक वनमाछाडिएको डिभिजन वन कार्यालय स्याङ्जाका प्रमुख कोमलराज काफ्लेले जानकारी दिए । सुँगुरे भालु स्याङ्जामा पहिलो पटक देखिएको हो । प्रमुख काफ्लेले भनेनेपालमा पाइने एक प्रकारको जनावर हो । अहिले यो दुर्लभ मानिन्छ । काफ्लेका अनुसार धु्रवीय भालु पूर्णरुपमा मांशहारी हुन्छ भने यसकै अर्को प्रजाती ठूलो पाण्डा बाँस मात्र खाएर बाँच्ने गर्दछ । यी दुई प्रजातिबाहेक ६ प्रजातिका भालुहरू जसले वनस्पति र जनावर दुवैलाई आफ्नो आहार बनाउने गर्छन् । यसको लामो थुतुनो, रौंहरूले ढाकेको खुट्टाहरू, लामा र बलिया नङ्ग्रा भएका पन्जाहरू र छोटो खालको पुच्छर हुन्छ । भालु एक हिँस्रक तथा खतरनाक जनावर हो । भालुहरू एक्लै हिड्ने र एकान्तप्रिय जनावरहरू हुन् । भालुको सुंघ्ने क्षमता तीक्ष्ण हुन्छ । ठूलो र रौं भरिएको भद्दा जीऊ भएपनि छिटोछिटो दौडिन, रुखमा चढ्न र पानीमा पौडन भालु निपुण हुन्छन् । मानव बस्तीनजिक बस्ने भालुहरू साँझपख र राति पनि सक्रिय हुने गर्छन । यिनीहरु गुफा र खाडलहरूमा बस्ने गर्दछन् । विभिन्न जातजाती र समुदायहरूको कला, धर्म र सांस्कृतिक सम्पदामा भालुको महत्वपूर्ण भूमिका रहन्छ । मानिसले अनावश्यक हस्तक्षेपका कारण भालु लोप हुने अवस्थामा पुगेको छ । भालुको छाला, भुत्ला र औषधियुक्त गुण भएको पित्त लगायत विभिन्न अंगहरूको समेत अवैद्य व्यापार हुने गरेको छ।"
असार १ गतेदेखि रेडियो र टेलिभिजनबाट पढाइ हुने (तालिकासहित),"काठमाडौं : कोरोना महामारीका कारण शिक्षालय खुल्न नसकेको स्थितिमा सूचना, सञ्चार र प्रविधिको प्रयोगबाट देशभर पढाइ हुन थालेको छ। सरकारले आफ्नो परिवेश र उपलब्ध सञ्चार पहुँचका आधारमा दूर तथा खुला शिक्षालगायत वैकल्पिक प्रणालीको माध्यमबाट प्रभावकारी र व्यवस्थितरूपमा सिकाइमा निरन्तरता दिन भनेपछि यो प्रक्रिया अघि बढेको हो। शिक्षा, विज्ञान तथा प्रविधि मन्त्रालयले यही जेठ १८ गते वैकल्पिक प्रणालीबाट विद्यार्थीको सिकाइ सहजीकरण निर्देशिका, २०७७ जारी गरी असार १ गतेदेखि अनिवार्य कार्यान्वयन गर्न आग्रह गरेको थियो। बढ्दो स्वास्थ्य जोखिम र जारी बन्दाबन्दीको स्थितिमा स्थानीय तह र विद्यालयले आफ्नो ढङ्गबाट तयारी गरिरहेका बेला सरकारको मार्गदर्शनपछि वैकल्पिक प्रणालीलाई हालका लागि निर्विकल्प मानिएको छ तर प्रत्यक्ष कक्षामा पढ्ने आदत र परीक्षामुखी प्रणालीको अभ्यासमा यो विकल्प स्थापित गर्न तत्काल सहज हुन भने गाह्रो रहेको विज्ञहरुको भनाइ छ। निर्देशिकाले निर्दिष्ट गरेअनुसार शिक्षा तथा मानव स्रोत विकास केन्द्रद्वारा पाठ्यक्रम र पाठ्यपुस्तकमा आधारित भई उत्पादन गरिएका विषयगत श्रव्यदृश्य पाठहरू प्रसारण हुन थालेका छन्। यद्यपि काठमाडौँकै धेरैजसो अभिभावकका पनि स्मार्टफोन, ट्याब्लेट, ल्यापटप कम्प्युटर, इन्टरनेट नहुने, बिजुली गइरहने समस्याले अनलाइन कक्षाको पहुँच सहज नभएको पाइएको छ। गत चैत ११ गतेदेखि जारी भएको बन्दाबन्दीका कारण सबै तहका शिक्षालयको पठनपाठन र परीक्षा स्थगन छन्। शिक्षामन्त्री गिरिराजमणि पोखरेलले उच्चस्तरीय समिति गठन गरी वैकल्पिक विधिको अनलाइन या दूरशिक्षाबारे अल्पकालीन र दीर्घकालीन सुझाव तयार गराई महामारीको यस अवस्थालाई शिक्षाको सूचना प्रविधिको फड्को मार्ने अवसर र चुनौतीका व्याख्या गर्दै आएका छन्। उक्त निर्देशिकामा रेडियो, एफ रेडियो, टेलिभिजन, अनलाइन, स्वअध्ययन तथा अफलाइनका माध्यमबाट सिकाउन सकिने उल्लेख छ। निर्देशिकामा सबै किसिमको प्रविधिको पहुँच भएका, रेडियो वा टेलिभिजनमा पहुँच भएका, कम्प्युटर भएको तर अनलाइन कनेक्टिभिटी नभएका र इन्टरनेट तथा सूचना सञ्चार प्रविधिका साधनमा पहुँच भएका विद्यार्थीका समूहहरुमा वर्गीकरण गरी उनीहरुलाई त्यही परिवेशअनुसारको सिकाइ निरन्तरता दिन भनिएको छ। शिक्षा तथा मानव स्रोत विकास केन्द्रका महानिर्देशक डा तुल्सीप्रसाद थपलियाले केन्द्रले हालसम्म सिकाइ पोर्टल र स्वअध्ययन सामग्री तयार गरेको र कक्षा १ देखि ८ सम्मका पाठहरुको भिडियो सामग्री तयार गरिएको जानकारी दिए। अर्थ मन्त्रालयले प्रकाशन गरेको आर्थिक वर्ष २०७६७७ को आर्थिक सर्वेक्षणअनुसार मुलुकभर सञ्चालित ३५ हजार ५२० विद्यालयमध्ये २९ हजार ६०७ सामुदायिक विद्यालय छन्। सामुदायिक विद्यालयमध्ये आठ हजार ३६६ विद्यालयमा कम्प्युटर सुविधा उपलब्ध छ। यी विद्यालयमध्ये तीन हजार ६७६ विद्यालयले शिक्षण सिकाइ क्रियाकलापमा सूचना प्रविधिको प्रयोग गर्दै आएका छन्। विद्यालयमा भएको कम्प्युटर प्रयोगशला बन्दाबन्दीमा घरमा रहेका विद्यार्थीले उपयोग गर्न नपाए पनि विद्यालयको प्रशासन सञ्चालन हुँदा शिक्षकलाई सहज हुनेछ। चालू आवमा थप एक हजार माध्यमिक विद्यालयमा सूचना प्रविधिको प्रयोगशाला स्थापनाको लक्ष्य राखिएको थियो। सर्र्वेक्षणमा कक्षा १ देखि १२ सम्म कूल ७० लाख २१ हजार ६२२ विद्यार्थी छन्। शिक्षा मन्त्रालयको सहकार्यमा नेपाल टेलिभिजनको एनटिभी प्लस च्यानलबाट बिहान ९ बजेदेखि साँझ ५ :४० बजेसम्म विभिन्न अनिवार्य विषयमा क्रमशः कक्षा १ देखि १० सम्मका विषयका शिक्षकले भिडियो माध्यमबाट पढाइ थालेका छन्। कक्षा ९ र १० का विषयगत पाठहरू डिसमिडिया नेटवर्क लिमिटेड, डिसहोम, एनआइटिभी स्ट्रिम प्रालि, नेट टिभी, मेगा म्याक्स टिभीबाट कक्षा सञ्चालन हुँदैछ। यही जेठ २८ गतेदेखि काठमाडौँ महानगरपालिको शिक्षा विभागको सहकार्यमा मेट्रो एफएम ९४ दशमलव ६ मा हरेक दिन बिहान ९ देखि साँझ ५:३० बजेसम्म कक्षा १ देखि १० सम्मका विषयमा पढाइ गराइएको छ। निजी तथा आवासीय विद्यालय अर्गनाइजेसन नेपाल (प्याब्सन) को सहकार्यमा जनता टेलिभिजन, टिभी टुडे र योहो टिभीबाट पनि नियमित कक्षा सञ्चालन हुन थालेको छ। विभिन्न जिल्लामा सामुदायिक रेडियोले पनि कक्षा शुरु गरेका छन्। काठमाडौँ महानगरले शुरु गरेको रेडियोमार्फतको पढाइमा महानगरपालिकाभित्रका ९१ सार्वजनिक विद्यालय, तीन विशेष विद्यालय र ६४३ संस्थागत (निजी) विद्यालयमा अध्ययनरत तथा आसपासका विद्यार्थी प्रत्यक्षअप्रत्यक्षरूपमा लाभान्वित हुनेछन्।"

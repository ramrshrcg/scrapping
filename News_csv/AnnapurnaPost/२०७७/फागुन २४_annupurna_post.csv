शीर्षक,विवरण
सोच बदलौं,"महिलाको सुरक्षा, सम्मान र रोजगार; समृद्ध नेपालको आधार भन्ने राष्ट्रिय नाराका साथ १११ औं अन्तर्राष्ट्रिय श्रमिक महिला दिवस आज मनाइँदै छ। श्रमिक महिलाको हकहितका लागि आवाज उठाउँदै विश्वस्तरमै मनाउन सुरु भएको यो दिवसलाई नेपालले पनि विशेष ढंगले मनाउँछ। जब महिला दिवस नजिक आउँछ, तब नेपाल सरकार तथा महिलाका विषयमा काम गर्ने संंघसंस्थाले अनेक कार्यक्रम गर्ने गर्छन्। पछिल्लो समय महिला दिवसलाई औपचारिक कार्यक्रममै सीमित पारिएको छ। दिवसका अवसरमा अधिकारका विषयमा बोल्ने, नारा लगाउने, जुलुस गर्ने, बैठक गर्ने, पर्चा पम्पलेट बाँड्नेलगायत कार्य गरिन्छ। यस्ता कार्यक्रमले दिवस मनाउनुको प्रभावकारितामाथि नै प्रश्न उठ्ने गरेको छ। अहिलेसम्म पनि समाजमा महिलाको स्तरमा खासै परिवर्तन आउन सकेको छैन। हरेक दिनजसो महिला हिंसामा परिरहेका छन्। बालिका बलात्कृत भएर मारिइरहेका छन्। अन्यायमा परेका दिदीबहिनी न्यायका लागि भौंतारिरहेका छन्। जबसम्म आम मानिसको सोच र व्यवहारमा परिवर्तन आउँदैन तबसम्म समाजमा महिलाको अवस्था उस्तै रहन्छ। महिला दिवसको प्रभावकारिता सार्थक हुन सक्दैन। महिला हिंंसा, घरेलु हिंसा, बलात्कार, दाइजोका नाममा हत्याजस्ता महिलामाथि हुने अपराधको संख्या बढिरहेको छ। गत महिना मात्रै बलात्कारपछि हत्या गरिएकी बैतडीकी भागरथी भट्टको न्यायका लागि महिला सडकमै आउन बाध्य भए। त्यो घटना भने प्रहरीको तदारुकतामा चाँडै किनारा लागेको छ। महिलाका अधिकांश मुद्दामा सरकार पनि गम्भीर भएको पाइँदैन। पितृसत्तात्मक हाम्रो समाजमा दलित तथा सीमान्तकृत महिलाको अवस्था झन् भयावह छ। हुन त पछिल्लो समय सरकारले एसिड अपराध तथा यौनजन्य अपराधका सबालमा कानुन परिवर्तन गरी केही कडारूपमा संशोधन गरेको छ। कानुन राम्रो हँुदाहुँदै पनि कार्यान्वयनको पक्ष फितलो देखिन्छ। महिला तथा बालबालिकाको मुद्दामा घटना नै दर्ता नहुने, मिलापत्र गराइने, भद्रभलाद्मीले निर्णय गर्नेजस्ता प्रचलन अर्कातिर यथावतै छन्। यसले गर्दा समाजमा दण्डहीनता मौलाएको अनुभूति हुन्छ। अपराधीलाई राजनीतिक संरक्षण हुने प्रचलनले महिला समस्यामा पर्दै गएका छन्। त्यसैले महिलामाथिको हिंसा, विभेद कम गर्न कानुन कार्यान्वयनको पाटो प्रभावकारी हुन जरुरी छ। महिला पीडित हुने घटनामा प्रमाण जुटाउने, अनुसन्धान गर्ने र पीडितलाई न्याय तथा क्षतिपूर्ति दिलाउने, पीडकलाई सजाय दिलाउने जिम्मेवारी राज्यको हो। यस्ता मुद्दामा सरकार संवेदनशील हुनुपर्छ। प्रभावकारी ढंगले अनुसन्धान गरी अपराधीलाई कानुनी दायरामा ल्याउनु सरकारको प्रमुख जिम्मेवारी हो। मुद्दा अनुसन्धान सरकार नै कमजोर रूपमा प्रस्तुत भइदिँदा पीडक झनै बलिया हुन्छन्। जहाँजहाँ पुरुष पुगेका छन् उनीहरूले जटिल र अप्ठेरा काम सम्हालेका छन्, ती काममा पनि महिलाले सफलता देखाइसकेका छन्। वायुयानदेखि युद्ध विमान उडाउने कार्यकौशल महिलाले विकास गरिसके। महिला घरदेखि राष्ट्रप्रमुख भएर देश चलाउने हैसियतमा पुगिसके। अब कुनै पनि काम महिला पुरुषको भन्ने नै रहेन। समाजका हरेक तह र तप्कामा महिलाको समान उपस्थिति देखिन थालिसक्यो। उनीहरू सक्षम र कुशल ठहरिइसके। त्यसैले पितृसत्तात्मक समाजमा महिलामाथि गरिने दोस्रो दर्जाको व्यवहार अब बन्द हुन जरुरी छ। त्यसो त पछिल्लो समय महिला अधिकार र सुरक्षाका विषयमा निकै चर्चा र छलफल हुने गरेको छ। नयाँ पुस्तामा समान सोचको विकास भएको पाइन्छ। उनीहरू महिलामाथि हुने शोषण, दमन उत्पीडन र हिंसाबारे खुलेर बोल्न थालेका छन्। समाजमा छलफल हुन थालेको छ। यस्ता हिंसा अन्त्य गर्न सकारात्मक पहल र अभ्याससहित घरघरमा जनचेतना फैलाउन जरुरी छ। नारी र पुरुषको समान अस्तित्व स्वीकार गरी समतामूलक समाज निर्माण गर्न परम्परावादी सोच बदल्न जरुरी छ।"
काठमाडौंको तिर्खा मेट्दै मेलम्ची,"काठमाडौं : काठमाडौंवासीले लामो प्रतीक्षापछि मेलम्चीको पानी पिउन पाउने भएका छन्। वैशाख दोस्रो सातादेखि मेलम्चीकै पानी प्रत्येक घरमा आउने मेलम्ची खानेपानी विकास बोर्डले जनाएको छ। बोर्डका कार्यकारी निर्देशक तिरेशप्रसाद खत्रीले आंशिक रूपमा परीक्षण गरेर चैत दोस्रो सातादेखि नै वितरण गर्न सकिने बताए। पूर्णरूपमा परीक्षण गरी वितरण गर्न भने अझै डेढ महिनाजति लाग्छ, कार्यकारी निर्देशक खत्रीले भने, वैशाख दोस्रो सातादेखि वितरण हुन सक्छ। परीक्षणका क्रममा साढे २६ किलोमिटर सुरुङ पार गरी मेलम्चीको पानी शनिबार मात्रै सुन्दरीजलमा खसालिएको छ। प्रधानमन्त्री केपी शर्मा ओलीले स्विच थिचेर सुन्दरीजलमा पानी खसालेका थिए। सिन्धुपाल्चोकको हेलम्बु अम्बाथानस्थित हेडबक्सबाट फागुन ११ गते सुरुङमा पानी प्रवेश गराइएको थियो। सुरुङ निर्माण थालिएको १२ वर्षमा सम्पन्न गरी सुन्दरीजलमा पानी आइपुगेको हो। मेलम्चीको पानी आउन थालेपछि काठमाडौं उपत्यका खानेपानी लिमिटेडको वितरण क्षेत्रभित्र दिनहुँ साढे दुईदेखि तीन घण्टासम्म पानी दिइने कार्यकारी निर्देशक खत्रीले बताए। पानी वितरण गर्न अझै डेढ महिना लाग्नेछ। सुन्दरीजलमा रहेका दुईवटा प्रशोधन केन्द्रको परीक्षण भएको छैन। सुरुङको मात्रै परीक्षण भएको छ। वितरण पाइपलाइन र थोक वितरण प्रणालीलगायत अरू संरचनाको पनि परीक्षण गर्नुपर्ने हुन्छ। सबै परीक्षण पूरा गरी पानी वितरणमा भने केही समय लाग्ने खत्रीको भनाइ छ। आंशिक परीक्षणलगत्तै वितरण गर्दा छिटो हुने उनले बताए। सुन्दरीजलस्थित प्रशोधन केन्द्रको क्षमता १७ करोड लिटर छ। मेलम्ची खोलाबाट प्रतिदिन १७ करोड लिटर पानी आउँछ। बोर्डका अनुसार सुन्दरीजलका दुई प्रशोधन केन्द्रले यो प्रशोधन गरेर पानी वितरणका लागि पठाइनेछ। महांकाल, बाँसबारी, बालाजु, मनमैंजु, अनामनगर र भक्तपुरको टिँगनीमा ६ वटा पुराना पोखरी छन्। तिनै स्थानमा नयाँ १० वटा पोखरी निर्माण गरिएका छन् । पुरानामा साढे ४ करोड लिटर र नयाँमा साढे ६ करोड लिटर पानी संकलन गरिने जनाइएको छ। ती पोखरीबाट वितरण लाइनमार्फत घरघरमा पानी पुर्याउने तयारी छ । सुन्दरीजलस्थित प्रशोधन केन्द्रबाट ७६ किमि मुख्य पाइप लाइनबाट पोखरीमा पानी पुर्याइनेछ। घरघर पानी वितरण गर्न १ हजार २ सय किमि पाइपलाइन बिछ्याइएको छ। चक्रपथभित्र मात्रै १ हजार ७ सय किमि पाइपलाइन छ। सुरुवातमा पुराना पाइपलाइनबाट पानी वितरण गरिने खत्रीले बताए। काठमाडौंमा १ लाख १० हजारभन्दा बढी नयाँ धारा जडान गरिएका छन्। २ लाख २५ हजार पुरानै धारा छन्। काठमाडौं उपत्यकामा दैनिक ४० करोड लिटर खानेपानीको माग छ। खानेपानी लिमिटेडका अनुसार हिउँदमा ८९ करोड र वर्षामा १२१३ करोड खानेपानी आपूर्ति हुँदै आएको छ। २०५५ सालमा मेलम्ची खानेपानी विकास बोर्ड बनाएर काम अघि बढाइएको थियो। सुरुङ निर्माणको काम भने २०६५ सालदेखि भएको खत्रीले बताए। बीचमा पूर्वाधारको काम भयो, सुरुङको काम २०६५ सालदेखि भएको हो, उनले भने। मेलम्चीको सुरङ, हेडबक्स, सडकलगायतमा २९ अर्ब ५० करोड खर्च भएको छ। काठमाडौंको खानेपानीको माग पूरा गर्न यांग्री र लार्केबाट थप १७ करोड लिटर ल्याउने काम सुरु भएको उनले सुनाए।"
वैदेशिक रोजगार : दुर्घटना रोक्न नयाँ उपाय,"काठमाडौं : वैदेशिक रोजगारीमा सडक दुर्घटना रोक्न सरकारले नयाँ उपाय निकालेको छ। गन्तव्य मुलुकमा ट्राफिकको सामान्य नियम नबुझ्दा कामदारको अकालमै निधन हुने क्रम बढेपछि दुर्घटना रोक्न सरकारले उपाय निकालेको हो। वैदेशिक रोजागार बोर्डले सडक दुर्घटना न्यूनीकरण गर्न अभिमुखीकरण तालिममा कडाइ गरेको छ। पूर्वप्रस्थान तालिम पाठ्यक्रम परिमार्जन गरी बोर्डले ट्राफिक सचेतनालाई पहिलो प्राथमिकतामा राखेको छ। बोर्डका कार्यकारी निर्देशक राजनप्रसाद श्रेष्ठले नयाँ पाठ्यक्रमअनुसार श्रमिकलाई प्रशिक्षण दिइने बताए। सुरक्षा कवच पहिर्याएर श्रमिकलाई विदेश पठाउन सकियो भने धेरै सुरक्षित हुन्छन्, उनले भने। पछिल्लो एक दशकमा करिब १० हजार जनाको ज्यान गएको छ। वैदेशिक रोजगारीका क्रममा दैनिक त्रिभुवन अन्तर्राष्ट्रिय विमानस्थलमा दुई, तीन जनाको शव आउने गरेको छ। कतिपय उतै दाहसंस्कार गर्ने चलन पनि छ। बोर्डले अभिमुखीकरण प्रभावकारी नहुँदा वैदेशिक रोजगारीमा निधन हुने क्रम बढेको भन्दै पाठ्यक्रम परिमार्जन गरेको जनाएको छ। नयाँ पाठ्यक्रमबारे बोर्डले प्रशिक्षकलाई प्रशिक्षण दिएको छ। अभिमुखीकरण प्रशिक्षकले नेपालको वैदेशिक रोजगारसम्बन्धी कानुन, काम गर्न जाने मुलुकको श्रम, अध्यागमन र ट्राफिक नियमको जानकारी, गन्तव्य मुलुकको भौगोलिक, सामाजिक, सांस्कृतिक तथा राजनैतिक भाषिक, धार्मिक पक्षलगायत जानकारी र त्यस अनुरूप अपनाउनुपर्ने आचरण र रहनसहनबारे सिकाउनुपर्छ। विदेश जाने कामदारलाई कार्यस्थलमा अपनाउनुपर्ने सावधान तथा हुन सक्ने दुर्घटना, स्वास्थ्य तथा व्यवसायजन्य सुरक्षाबारे अनिवार्य जानकारी गराउनुपर्छ। तालिम सञ्चालन गर्दा कम्तीमा ६० प्रतिशत श्रमदृश्य सामग्रीको प्रयोग गर्नुपर्नेछ। अभिमुखीकरण प्रभावकारी नहुँदा धेरै कामदारले सास्ती पाइरहेका छन्। प्रमाणपत्र किनेरसमेत कामदारलाई पठाइने गरेको आरोप अभिमुखीकरण व्यवसायीलाई लाग्दै आएको थियो। व्यवसायीले सात सय रुपैयाँमा प्रमाणपत्र दिने र नपढाउने गरेपछि बोर्डले अभिमुखीकरणमा कडाइ गरेको उपसचिव दिनबन्धु सुवेदीले बताए। अब बोर्डले जतिबेला पनि अभिमुखीकरण कक्षाको नियमन गर्नेछ, उनले भने। अपर्याप्त आराम, न्यून पारिश्रमिक, स्वास्थ्यमा लापरबाही र पारिवारिक झमेला तथा दबाबका कारण वैदेशिक रोजगारीमा रहेका कामदारको मृत्यु हुने गरेको छ।"
"सर्वोच्चको आदेशपछि अब कसको हालत के हुन्छ, यस्ता छन् सरकार बनाउने चार विकल्प","काठमाडौं : सर्वाेच्च अदालतको आदेशले नेकपाको दाहालनेपाल समूहका अध्यक्ष माधवकुमार नेपाल र गृहमन्त्री रामबहादुर थापालगायत नेतालाई सबैभन्दा असजिलो पर्ने देखिएको छ। राजनीतिक दलसम्बन्धी ऐनको दफा ३३ को २ मा कुनै दलको केन्द्रीय समिति र संघीय संसद्का संसदीय दलका कम्तीमा ४० प्रतिशत सदस्यले छुट्टै नयाँ दल बनाएमा वा अर्को कुनै दलमा प्रवेश गरेमा त्यस्तो संसदीय दलका सदस्यले दल त्याग गरेको मानिने छैन भन्ने व्यवस्था छ। यो व्यवस्थाका कारण कुनै पनि पक्षले पार्टी विभाजन गर्नुपरे केन्द्रीय समिति र संसदीय दलमा ४० प्रतिशत संख्या पुर्याउनुपर्ने हुन्छ। एमालेभित्र नेपाल पक्षको केन्द्रीय समितिमा ४० प्रतिशत संख्या रहे पनि संसदीय दलमा ४० प्रतिशत पुग्दैन। दुवैतिर ४० प्रतिशत नपुर्याई पार्टी विभाजन गर्न मिल्दैन। त्यसरी पार्टी विभाजन गर्न खोजे सांसद पद रहँदैन। पार्टी र दलको विधानका आधारमा कारबाही हुन सक्छ। यसअर्थमा नेपाल पक्षलाई यो निर्णयले सबैभन्दा अप्ठ्यारो पारिदिएको छ। गृहमन्त्री थापा, ऊर्जामन्त्री टोपबहादुर रायमाझी र सहरी विकासमन्त्री प्रभु शाहलाई पनि आदेशले अप्ठ्यारो पारेको छ। माओवादी समूहमै नफर्किए उनीहरूलाई पार्टीले कारबाही गर्न सक्छ। त्यसो हुँदा सांसद पद गुम्ने देखिन्छ। खानेपानीमन्त्री मणिचन्द्र थापा र युवा तथा खेलकुदमन्त्री दावा तामाङ भने सांसद नरहेका कारण प्रतिनिधिसभा पुन:स्थापना भएकाले गैरसांसदका रूपमा मन्त्री छन्। उनीहरू नियुक्त भएदेखि ६ महिना मात्र मन्त्री हुन पाउँछन्। उनीहरू ओली खेमामै लाग्दा पनि गुमाउनुपर्ने केही देखिँदैन। थापा, रायमाझी र शाहले भने आफ्नो सांसद पद गुमाउनुपर्ने हुन्छ। सांसद पद गुमाएपछि सरकारमा रहन उनीहरूलाई पनि गैरसांसदकै सहारा लिनुपर्ने हुन्छ। नेकपा गठनपछि निर्वाचित जनप्रतिनिधिको हैसियत पनि अब के हुन्छ भन्ने अन्योल छ। नेकपा एमाले र माओवादी केन्द्रबीच एकतापछि नेकपाबाट राष्ट्रियसभामा १७ सांसद निर्वाचित भएका थिए। प्रतिनिधिसभामा कास्की २ बाट विद्या भट्टराई, लुम्बिनी प्रदेशमा विमलाकुमारी खत्रीलगायत निर्वाचित भएका थिए। स्थानीय तहमा पनि नेकपाबाट निर्वाचित जनप्रतिनिधि छन्। अदालतको आदेशले प्रधानमन्त्री केपी शर्मा ओलीलाई पनि पार्टीगत हैसियत र चुनाव चिह्न सूर्यका लागि सहज बनाइदिएको छ। तर, सरकारका लागि भने अप्ठ्यारो निम्तिएको देखिन्छ। दाहालनेपाल पक्षका नेताले अदालतको आदेशपछि नै ओलीलाई कुन दलको प्रधानमन्त्री भनेर प्रश्न गरेका छन्। तर, ओलीले यो आदेशको स्वागत गरेका छन्। उनले साँझ संसदीय दलको बैठकसमेत बालुवाटारमा बसालेका छन्। नयाँ बानेश्वरस्थित संसद् भवनमा ओलीले अदालतको आदेशको पूर्ण पाठ हेरिनसकेको तर अदालतको आदेशलाई मान्ने र त्यसको कार्यान्वयन गरेर जाने बताए। ओली पक्षका संसदीय दलका उपनेता सुवास नेम्बाङले त अब आफूहरूलाई नेकपा नभन्न र एमाले नै भन्न आग्रह गरे। ओलीलाई सरकारमा बहुमत देखाउन अर्को दलको साथ चाहिने देखिएको छ। आफू नेतृत्वको सरकार टिकाउन ओलीले १ सय ३८ सांसदको साथ लिनुपर्छ। एमालेका १ सय २१ सांसद छन्। तीमध्ये एक जनाको निधन भएको छ। यसभित्र नेपाल पक्ष पुष्पकमल दाहालसँग मिलेको छ। ह्विप नलागेको अवस्थामा नेपाल पक्षले ओलीलाई साथ दिने देखिन्न। त्यसअर्थमा प्रधानमन्त्रीलाई विश्वासको मत लिनुपर्ने अवस्था निम्तिएको छ। ओलीले बालुवाटार बैठकमा अदालतले एमाले ब्युँताइदिएकाले अब एमालेको दलको बैठक बोलाउने बताएका थिए। अदालतले ऋषिराम कट्टेललाई नेकपाको आधिकारिकता दिएपछि राजनीतिक रूपले मुलुकलाई सही कोर्समै लैजाने देखिएको ओलीको भनाइ थियो। एमालेको दल बैठक बोलाएर अगाडि जाने बताएको सहभागी एक सांसदले बताए। ऋषि कट्टेललाई नेकपा दिने अदालतको आदेशले राजनीतिक रूपमा मुलुकको कोर्सलाई पनि सकारात्मक दिशामै लगेको छ। अब एमाले दलको बैठक बसेर अगाडि जानुपर्छ, प्रधानमन्त्रीको भनाइ उद्धृत गर्दै ती सांसदले भने, सरकार पनि संयुक्त सरकारको रूपमा पुगेको छ। माओवादी केन्द्रले विश्वासको मत फिर्ता लिए अन्य शक्तिसँग सहकार्यको लागि अगाडि जानुपर्ने हुन्छ। विश्वासको मत लिनुपर्ने हुन्छ। एक महिनाभित्र विश्वासको मत लिएर अगाडि जाने हुन्छ। ओलीले सभामुख साझा हुन नसकेको आरोप लगाए। सभामुख साझा व्यक्ति हो। तर, उहाँ सीधै राजनीतिक विषयमा प्रवेश गर्नुभयो। यो संसद्को गरिमाअनुरूप भएन, प्रधानमन्त्रीको भनाइ उद्धृत गर्दै ती सांसदले भने। ओलीले नेकपा गठन भएपछि निर्वाचित जनप्रतिनिधिहरूको पदीय हैसियतमा उठ्न सक्ने प्रश्नलाई सम्बोधन गर्ने बाटोमा पनि जानुपर्ने औँल्याए। त्यसका लागि उनले सरकारले आवश्यक तयारी पूरा गर्ने बताए। चार तरिकाबाट बन्न सक्छ सरकारअदालतको आदेशपछि अब संसद्मा नेकपा एमाले, माओवादी केन्द्र, कांग्रेस र जसपा गरी चार पार्टी मात्रै रहन्छन्। राष्ट्रिय जनमोर्चा, राष्ट्रिय प्रजातन्त्र पार्टी र नेपाल मजदुर किसान पार्टीका एकएक सांसद रहे पनि राष्ट्रिय मान्यताप्राप्त दल हुन आवश्यक मत छैन। त्यसकारण उनीहरूको हैसियत स्वतन्त्रका रूपमा रहनेछ। अब संसद्को गणितमा एमाले १२१ (प्रत्यक्ष ८० र समानुपातिक ४१), माओवादी केन्द्र ५३ (प्रत्यक्ष ३६ र समानुपातिक १७), कांग्रेस ६३ (प्रत्यक्ष २३ र समानुपातिक ४०) जसपा ३५ (प्रत्यक्ष २२ र समानुपातिक १३ ) सांसद छन्। यसो हुँदा अब संविधानको धारा ७६ (१) अनुसार एउटै दलको बहुमतप्राप्त सरकारको नेतृत्वका रूपमा संसदमा ओली रहेनन्। ओली अब प्रधानमन्त्री कायम रहन धारा ७६ (२) अनुसार अर्को दलको साथ लिएर मात्र प्रधानमन्त्री टिकिरहन सक्छन्। माओवादी केन्द्रले विश्वासको मत फिर्ता लिए विश्वासको मत लिन अर्को साथ खोज्नुपर्ने हुन्छ। बहुमतका लागि कुल १ सय ३८ सांसद आवश्यक पर्छ। त्यो अवस्थामा चार तरिकाले सरकार बन्न सक्ने देखिन्छ। पहिलो : एमाले र माओवादी केन्द्रबीचको सहकार्यको सरकार। सर्वाेच्चले साबिक पार्टी ब्युँताउने निर्णय गरेका कारण यही सहकार्यको सरकारका रूपमा परिणत भएको छ। तर, ओलीसँग पुष्पकमल दाहालको सहकार्य हुने देखिन्न। यी दुई शक्ति मिल्दा संसद्मा १७४ सांसद संख्या हुन्छ। तर, एमालेतर्फका सानु शिवाको निधन भएकाले १ सय ७३ सांसद छन्। सभामुख माओवादी पक्षका भएकाले त्यो संख्या घटाउने हो भने १७२ हुन्छ। यो सुविधाजनक बहुमत हो। तर, यो समीकरण रहिरहन सक्ने अवस्था देखिन्न। दोस्रो : एमाले र कांग्रेस मिलेर बन्ने सरकार। एमालेतर्फका निधन भएका एक सांसद छाडेर १ सय २० र कांग्रेसतर्फका विजयकुमार गच्छदार भ्रष्टाचार मुद्दामा निलम्बित रहेको र मोहम्मद अफताफ आलम जेलमा रहेका कारण यी दुईलाई छाडेर ६१ सांसद हुनेछन्। दुई शक्ति जोड्दा दुई तिहाइको सरकार बन्छ। अर्थात् १ सय ८१ सांसदको समर्थन रहेको सरकार बन्न सक्छ। तेस्रो : एमाले र जनता समाजवादी पार्टी मिलेर बन्ने सरकार। एमालेतर्फका निधन भएका एक सांसद छाडेर १ सय २० र जनता समाजवादीका भ्रष्टाचार मुद्दामा निलम्बित हरिनारायण रौनियार र रेशम चौधरी जेलमा रहेकालाई छाडेर हिसाब गर्ने हो भने पनि १ सय ५३ सांसद पुग्छन्। यसरी पनि सरकार बन्न सक्छ। चौथो : कांग्रेस, माओवादी केन्द्र र जसपा मिलेर बन्ने सरकार। कांग्रेसतर्फका गच्छदार र आलम छाडेर हुने ६१, माओवादी केन्द्रका सभामुख छाडेर ५२ र जसपाको रौनियार र चौधरी छाडेर हुने ३३ लाई जोडेर १४६ सांसद हुन्छन्। सरकार बनाउन यो संख्या पनि पुग्छ। अन्य तीन स्वतन्त्र हैसियतमा रहेका मजदुर किसान पार्टी, राप्रपा र राष्ट्रिय जनमोर्चाका सांसद भने निर्णायक रूपमा देखिँदैनन्।"
परीक्षण उडानमै सीमित,"ओखलढुंगा : जिल्लाको खिजीदेम्वा गाउँपालिका३ स्थित खिजीचण्डेश्वरीको दोमस विमानस्थल परीक्षण उडानमै सीमित बनेको छ। गत वर्ष पुस ७ गते परीक्षण उडान गरिएको थियो। त्यसयता उडान भएको छैन। विमानस्थल सुधार तथा नियमित उडान गर्ने प्रतिबद्धता गरिए पनि उडान तालिका र सुधारका लागि बजेट व्यवस्थापन नहुँदा अहिले गौचरनमा परिणत हुन लागेको छ। पर्यटनमन्त्री योगेश भट्टराई, सांसद यज्ञराज सुनुवारसहितको टोली विमानस्थलको परीक्षण उडानमा सहभागी थियो। परीक्षण उडानपछि नियमित उडान भर्ने तयारी गर्ने प्रतिबद्धतासहित नागरिक उड्डयन प्राधिकरणका पदाधिकारी, सांसद र मन्त्री फर्किएका थिए। उनीहरू फर्किएको एक वर्ष बिते पनि उडान हुन सकेको छैन। पर्यटन प्रवद्र्धनमा विमानस्थलले महŒवपूर्ण योगदान गर्ने आशमा रहेका खिजीबासी निराश बनेको स्थानीय युवा चम्पक सुनुवार बताउँछन्। उडान नभएपछि कच्ची विमानस्थल अहिले गौचरन जस्तो भएको छ। कतै भत्किएको छ भने कतै झाडी पलाएको छ। पर्यटकीय क्षेत्रलाई लक्ष्य गरेर निर्माण थालेको उक्त विमानस्थल २०७६ मंसिरमा पूरा भएको थियो। निर्माण सकिएको एक हप्तामै परीक्षण उडान भए पनि नियमित उडानका लागि आवश्यक सुधारका कामसमेत भएको छैन। कालोपत्रे गर्न माग विमानस्थलको स्तरोन्नति र कालोपत्रे नभए वर्षामा उडान नहुने भएकाले कालोपत्रे गर्नु पर्ने स्थानीयको माग छ। विमानस्थलमा उडान हुँदा हवाईमार्गबाट आएका पर्यटकलाई देम्बा, पिके हुँदै सगरमाथा लैजान सकिन्छ। सगरमाथा जाने पदमार्ग पनि स्तरोन्नति गरेर विमानस्थल सञ्चालन गर्न सके यस क्षेत्रमा पर्यटन प्रवद्र्धनमा टेवा पुग्ने स्थानीय युवा सुदीप सुनुवारले बताए। तर, निर्माण सकिन १३ वर्ष लागे जस्तै परीक्षण उडान भएको १३ महिना पुग्नै लाग्दासमेत विमानस्थल सुधारको काम हुन सकेन। परीक्षण उडान भएको दुई महिनापछि नै कोरोना संक्रमण, लकडाउनलगायत संकट आइलागेकाले पर्यटकीय क्षेत्र खिजीदेम्बाको विमानस्थल ओझेलमा परेको सांसद यज्ञराज सुनुवार बताउँछन्। ओखलढुंगा हुँदै सगरमाथा जाने पदमार्गका बीचमा रहेको विमानस्थल नियमित चल्न सके पर्यटक भित्र्याउन सहज हुने भएकाले मन्त्रालयमा यसबारे पुनः ध्यानाकर्षण गराइने सांसद सुनुवारको भनाइ छ। परीक्षण उडानकै समयमा स्थानीयले मन्त्री समक्ष मागपत्र नै पेस गरेर खिजी क्षेत्रको पर्यटन विकासमा ध्यान दिन माग गरेका थिए। उनीहरूले ओखलढुंगा टुरिजम डेभलपमेन्ट कमिटीको अगुवाइमा माग पत्र पेस गर्दै खिजीचण्डेश्वरी विमानस्थलमा ठूला जहाज अवतरण गर्न मिल्ने गरी स्तरोन्नति र कालोपत्रेको माग गरेका थिए। निर्माण गर्नै १३ वर्ष रनवे करिब ४० मिटर चौडा र ५ सय ८० मिटर लामो छ। विमानस्थल सम्पन्न गर्नै १३ वर्ष लागेको थियो। ३ करोड बढी खर्चेर बनाइएको उक्त विमानस्थल २०६३ सालमा निर्माण सुरु भएको थियो। पर्यटकीय क्षेत्र, सडक यातायातको पहुँच कम, तथा खिजीबाट लुक्लालगायत ठाउँमा पर्यटक जान नजिक र सस्तो पर्ने भएकाले यो विमानस्थल सञ्चालन गर्नुपर्ने स्थानीयको माग छ। यो विमानस्थल खिजीको लाइफलाइन भएकाले कालोपत्रे गरेर नियमित उडान गर्नुपर्नेमा स्थानीयको जोड छ। यो विमानस्थलबाट चार घण्टा पैदल दूरीमा नेपालका सात अग्ला डाँडामध्येको एक देम्बाडाँडा पर्छ। यो पहाडी क्षेत्रकै पर्यटकीयस्थल हो। विमानस्थलदेखि देम्बासम्म संघीय सरकारको अनुदानमा पद मार्ग निर्माण भएको छ। तर देम्बा आउने पर्यटक ल्याउनका लागि दोमस विमानस्थल सुरु गर्ने काममा स्थानीय सरकारले समेत चासो नदिएको स्थानीय गुनासो गर्छन्।"
"नेकपा कट्टेललाई, एकीकरण बदर","काठमाडौं : सर्वोच्च अदालतले नेपाल कम्युनिस्ट पार्टी (नेकपा)को आधिकारिकता ऋषिराम कट्टेलले दर्ता गरेको दलले पाउने निर्णय गरेको छ। यसले नेकपाको एकीकरणलाई खारेज गर्दै नेकपा (एमाले) र नेकपा (माओवादी केन्द्र)लाई पूर्ववत् रूपमा जगाएको छ। नेकपा एकीकरणसम्बन्धी निर्वाचन आयोगको निर्णय बदरपश्चात् साविकमा आयोगमा राजनीतिक दलका रूपमा दर्ता रहेका नेपाल कम्युनिस्ट पार्टी (एकीकृत माक्र्सवादी लेनिनवादी) र नेपाल कम्युनिस्ट पार्टी (माओवादी केन्द्र) अलगअलग राजनीतिक दलका रूपमा साविककै अवस्थामा कायम रहने सर्वोच्चले जनाएको छ। अब यी दुई राजनीतिक दलले एकीकरण गर्ने भएमा राजनीतिक दलसम्बन्धी ऐन तथा नियमविपरीत नहुने गरी निर्णय गरी अविलम्ब निर्वाचन आयोगमा उपस्थित हुन जानकारी दिई शीघ्र कानुनबमोजिम आवश्यक निर्णय गर्नूगराउनू भनी विपक्षीमध्येका निर्वाचन आयोगका नाममा परमादेशसमेत जारी गरिदिएको छ, सर्वोच्चको आदेशमा लेखिएको छ। नेकपा एमाले र नेकपा माओवादी केन्द्रबीच एकीकरण भई प्रधानमन्त्री केपी शर्मा ओली र पुष्पकमल दाहाल प्रचण्ड नेतृत्वको नयाँ दल नेपाल कम्युनिस्ट पार्टी (नेकपा) नाम राखेर आयोगमा दर्ता भएपछि उक्त विवाद सर्वोच्चमा पुगेको थियो। आयोगले आफ्नो नाममा रहेको दलको नाम ओली र दाहाल नेतृत्वको पार्टीलाई दिएको भन्दै नेता कट्टेलले रिट दायर गरेका थिए। आफ्नो पार्टीको नामसँग मेल खाने गरी ओली र दाहालले आयोगमा अर्को दल दर्ता गरेको तर त्यसअघि नै आफूले नेपाल कम्युनिस्ट पार्टी दर्ता गरिसकेकाले हकदाबी आफ्नो रहने जिकिर कट्टेलको थियो। कट्टेलको रिटमा निर्णय सुनाउँदै न्यायाधीश बमकुमार श्रेष्ठ र कुमार रेग्मीको संयुक्त इजलासले ओली र दाहालको नेतृत्वमा दर्ता भएको नेकपालाई आधिकारिकता दिने आयोगको निर्णय आइतबारदेखि बदर गरिदिएको हो। यससँगै अब नेकपाको मान्यता प्रधानमन्त्री ओली र दाहालले नपाउने भएका हुन्। राजनीतिक दलसम्बन्धी ऐन, २०७३ को दफा १० बमोजिम पहिले नै निर्वाचन आयोगमा दर्ता भएका राजनीतिक दल एकीकरण गरी नयाँ दल निर्माण हुँदासमेत सोही ऐनको दफा ६ को दल दर्ता हुन नसक्ने भनी ऐनमा व्यवस्था भएका प्रावधान उल्लंघन गर्ने गरी दल दर्ता गर्न मिल्ने देखिँदैन, आदेशमा लेखिएको छ। नेपाल कम्युनिस्ट पार्टी (नेकपा) नाम गरेको पार्टी आयोगमा पहिले नै दर्ता भइसकेको अवस्थामा सोही नामसँग मिल्ने गरी आयोगबाट भएको २०७५ साल जेठ २३ गतेको नयाँ पार्टी दर्ता गर्नेसम्बन्धी निर्णय र त्यसलाई सदर गर्ने गरी भएको २०७५ साल कात्तिक ९ गतेको अर्को निर्णय राजनीतिक दलसम्बन्धी ऐन, २०७३ को दफा ६ (१(ङ) र राजनीतिक दलसम्बन्धी नियमावली, २०७४ को नियम ९ मा भएको कानुनी व्यवस्थाविपरीत देखिएकाले उत्प्रेषणको आदेशद्वारा बदर गरिदिएको आदेशमा जनाइएको छ। कानुनले स्पष्ट रूपमा कुनै काम गर्न मिल्दैन भनी प्रतिबन्ध लगाएको कुरालाई अन्यथा गर्ने गरी कुनै निर्णय गर्न वा कुनै कामकारबाहीलाई अनुमति प्रदान गर्न मिल्दैन, आदेशमा लेखिएको छ, जुन कामकुरा कानुनले प्रत्यक्ष रूपमा गर्न पाइँदैन भनेको छ सो कुरा अप्रत्यक्ष रूपमा गर्नसमेत पाइँदैन। नेपाल कम्युनिस्ट पार्टीका संयोजक रहेका कट्टेलले ०७० साउन २२ गते आयोगमा दल दर्ता गरेका थिए। आयोगमा कट्टेल नेतृत्वको नेकपाको दर्ता कायमै रहेको अवस्थामा २०७४ सालको प्रतिनिधिसभा निर्वाचनमा चुनावी तालमेल गरेका नेकपा (एमाले) र नेकपा (माओवादी केन्द्र)ले २०७५ जेठ ३ गते एकीकरण गरी दलको नाम नेपाल कम्युनिस्ट पार्टी (नेकपा) भन्दै दर्ता गरेका थिए। ओलीदाहाल नेतृत्वको पार्टीले दलको नाम र कोष्ठभित्रको नामसमेत हुबहु मिल्ने गरी राखेको दाबी कट्टेलले गरेका थिए। भनेका थिए, नागरिकले राजनीतिक दलमार्फत आफूमा निहित सार्वभौमसत्ता संसद्मार्फत अभिव्यक्त गर्ने भएकाले नागरिकका मौलिक हक, राजनीतिक दल र मसमेतको मौलिक हकमा समेत निर्वाचन आयोगको निर्णयले बन्देज लाग्न गएको छ। रिटमा नेकपाको संवैधानिक एवं कानुनी हक संरक्षण गरी संसदीय मर्यादासमेत कायम गरिपाउन गरिएको मागको पक्षमा सर्वोच्चबाट अन्तिम निर्णय आएसँगै नामको विवादमा पनि अन्तिम किनारा लागेको छ।"
काठमाडौंको तिर्खा मेट्दै मेलम्ची,"काठमाडौं : काठमाडौंवासीले लामो प्रतीक्षापछि मेलम्चीको पानी पिउन पाउने भएका छन्। वैशाख दोस्रो सातादेखि मेलम्चीकै पानी प्रत्येक घरमा आउने मेलम्ची खानेपानी विकास बोर्डले जनाएको छ। बोर्डका कार्यकारी निर्देशक तिरेशप्रसाद खत्रीले आंशिक रूपमा परीक्षण गरेर चैत दोस्रो सातादेखि नै वितरण गर्न सकिने बताए। पूर्णरूपमा परीक्षण गरी वितरण गर्न भने अझै डेढ महिनाजति लाग्छ, कार्यकारी निर्देशक खत्रीले भने, वैशाख दोस्रो सातादेखि वितरण हुन सक्छ। परीक्षणका क्रममा साढे २६ किलोमिटर सुरुङ पार गरी मेलम्चीको पानी शनिबार मात्रै सुन्दरीजलमा खसालिएको छ। प्रधानमन्त्री केपी शर्मा ओलीले स्विच थिचेर सुन्दरीजलमा पानी खसालेका थिए। सिन्धुपाल्चोकको हेलम्बु अम्बाथानस्थित हेडबक्सबाट फागुन ११ गते सुरुङमा पानी प्रवेश गराइएको थियो। सुरुङ निर्माण थालिएको १२ वर्षमा सम्पन्न गरी सुन्दरीजलमा पानी आइपुगेको हो। मेलम्चीको पानी आउन थालेपछि काठमाडौं उपत्यका खानेपानी लिमिटेडको वितरण क्षेत्रभित्र दिनहुँ साढे दुईदेखि तीन घण्टासम्म पानी दिइने कार्यकारी निर्देशक खत्रीले बताए। पानी वितरण गर्न अझै डेढ महिना लाग्नेछ। सुन्दरीजलमा रहेका दुईवटा प्रशोधन केन्द्रको परीक्षण भएको छैन। सुरुङको मात्रै परीक्षण भएको छ। वितरण पाइपलाइन र थोक वितरण प्रणालीलगायत अरू संरचनाको पनि परीक्षण गर्नुपर्ने हुन्छ। सबै परीक्षण पूरा गरी पानी वितरणमा भने केही समय लाग्ने खत्रीको भनाइ छ। आंशिक परीक्षणलगत्तै वितरण गर्दा छिटो हुने उनले बताए। सुन्दरीजलस्थित प्रशोधन केन्द्रको क्षमता १७ करोड लिटर छ। मेलम्ची खोलाबाट प्रतिदिन १७ करोड लिटर पानी आउँछ। बोर्डका अनुसार सुन्दरीजलका दुई प्रशोधन केन्द्रले यो प्रशोधन गरेर पानी वितरणका लागि पठाइनेछ। महांकाल, बाँसबारी, बालाजु, मनमैंजु, अनामनगर र भक्तपुरको टिँगनीमा ६ वटा पुराना पोखरी छन्। तिनै स्थानमा नयाँ १० वटा पोखरी निर्माण गरिएका छन् । पुरानामा साढे ४ करोड लिटर र नयाँमा साढे ६ करोड लिटर पानी संकलन गरिने जनाइएको छ। ती पोखरीबाट वितरण लाइनमार्फत घरघरमा पानी पुर्याउने तयारी छ । सुन्दरीजलस्थित प्रशोधन केन्द्रबाट ७६ किमि मुख्य पाइप लाइनबाट पोखरीमा पानी पुर्याइनेछ। घरघर पानी वितरण गर्न १ हजार २ सय किमि पाइपलाइन बिछ्याइएको छ। चक्रपथभित्र मात्रै १ हजार ७ सय किमि पाइपलाइन छ। सुरुवातमा पुराना पाइपलाइनबाट पानी वितरण गरिने खत्रीले बताए। काठमाडौंमा १ लाख १० हजारभन्दा बढी नयाँ धारा जडान गरिएका छन्। २ लाख २५ हजार पुरानै धारा छन्। काठमाडौं उपत्यकामा दैनिक ४० करोड लिटर खानेपानीको माग छ। खानेपानी लिमिटेडका अनुसार हिउँदमा ८९ करोड र वर्षामा १२१३ करोड खानेपानी आपूर्ति हुँदै आएको छ। २०५५ सालमा मेलम्ची खानेपानी विकास बोर्ड बनाएर काम अघि बढाइएको थियो। सुरुङ निर्माणको काम भने २०६५ सालदेखि भएको खत्रीले बताए। बीचमा पूर्वाधारको काम भयो, सुरुङको काम २०६५ सालदेखि भएको हो, उनले भने। मेलम्चीको सुरङ, हेडबक्स, सडकलगायतमा २९ अर्ब ५० करोड खर्च भएको छ। काठमाडौंको खानेपानीको माग पूरा गर्न यांग्री र लार्केबाट थप १७ करोड लिटर ल्याउने काम सुरु भएको उनले सुनाए।"
"सर्वोच्चको आदेशपछि अब कसको हालत के हुन्छ, यस्ता छन् सरकार बनाउने चार विकल्प","काठमाडौं : सर्वाेच्च अदालतको आदेशले नेकपाको दाहालनेपाल समूहका अध्यक्ष माधवकुमार नेपाल र गृहमन्त्री रामबहादुर थापालगायत नेतालाई सबैभन्दा असजिलो पर्ने देखिएको छ। राजनीतिक दलसम्बन्धी ऐनको दफा ३३ को २ मा कुनै दलको केन्द्रीय समिति र संघीय संसद्का संसदीय दलका कम्तीमा ४० प्रतिशत सदस्यले छुट्टै नयाँ दल बनाएमा वा अर्को कुनै दलमा प्रवेश गरेमा त्यस्तो संसदीय दलका सदस्यले दल त्याग गरेको मानिने छैन भन्ने व्यवस्था छ। यो व्यवस्थाका कारण कुनै पनि पक्षले पार्टी विभाजन गर्नुपरे केन्द्रीय समिति र संसदीय दलमा ४० प्रतिशत संख्या पुर्याउनुपर्ने हुन्छ। एमालेभित्र नेपाल पक्षको केन्द्रीय समितिमा ४० प्रतिशत संख्या रहे पनि संसदीय दलमा ४० प्रतिशत पुग्दैन। दुवैतिर ४० प्रतिशत नपुर्याई पार्टी विभाजन गर्न मिल्दैन। त्यसरी पार्टी विभाजन गर्न खोजे सांसद पद रहँदैन। पार्टी र दलको विधानका आधारमा कारबाही हुन सक्छ। यसअर्थमा नेपाल पक्षलाई यो निर्णयले सबैभन्दा अप्ठ्यारो पारिदिएको छ। गृहमन्त्री थापा, ऊर्जामन्त्री टोपबहादुर रायमाझी र सहरी विकासमन्त्री प्रभु शाहलाई पनि आदेशले अप्ठ्यारो पारेको छ। माओवादी समूहमै नफर्किए उनीहरूलाई पार्टीले कारबाही गर्न सक्छ। त्यसो हुँदा सांसद पद गुम्ने देखिन्छ। खानेपानीमन्त्री मणिचन्द्र थापा र युवा तथा खेलकुदमन्त्री दावा तामाङ भने सांसद नरहेका कारण प्रतिनिधिसभा पुन:स्थापना भएकाले गैरसांसदका रूपमा मन्त्री छन्। उनीहरू नियुक्त भएदेखि ६ महिना मात्र मन्त्री हुन पाउँछन्। उनीहरू ओली खेमामै लाग्दा पनि गुमाउनुपर्ने केही देखिँदैन। थापा, रायमाझी र शाहले भने आफ्नो सांसद पद गुमाउनुपर्ने हुन्छ। सांसद पद गुमाएपछि सरकारमा रहन उनीहरूलाई पनि गैरसांसदकै सहारा लिनुपर्ने हुन्छ। नेकपा गठनपछि निर्वाचित जनप्रतिनिधिको हैसियत पनि अब के हुन्छ भन्ने अन्योल छ। नेकपा एमाले र माओवादी केन्द्रबीच एकतापछि नेकपाबाट राष्ट्रियसभामा १७ सांसद निर्वाचित भएका थिए। प्रतिनिधिसभामा कास्की २ बाट विद्या भट्टराई, लुम्बिनी प्रदेशमा विमलाकुमारी खत्रीलगायत निर्वाचित भएका थिए। स्थानीय तहमा पनि नेकपाबाट निर्वाचित जनप्रतिनिधि छन्। अदालतको आदेशले प्रधानमन्त्री केपी शर्मा ओलीलाई पनि पार्टीगत हैसियत र चुनाव चिह्न सूर्यका लागि सहज बनाइदिएको छ। तर, सरकारका लागि भने अप्ठ्यारो निम्तिएको देखिन्छ। दाहालनेपाल पक्षका नेताले अदालतको आदेशपछि नै ओलीलाई कुन दलको प्रधानमन्त्री भनेर प्रश्न गरेका छन्। तर, ओलीले यो आदेशको स्वागत गरेका छन्। उनले साँझ संसदीय दलको बैठकसमेत बालुवाटारमा बसालेका छन्। नयाँ बानेश्वरस्थित संसद् भवनमा ओलीले अदालतको आदेशको पूर्ण पाठ हेरिनसकेको तर अदालतको आदेशलाई मान्ने र त्यसको कार्यान्वयन गरेर जाने बताए। ओली पक्षका संसदीय दलका उपनेता सुवास नेम्बाङले त अब आफूहरूलाई नेकपा नभन्न र एमाले नै भन्न आग्रह गरे। ओलीलाई सरकारमा बहुमत देखाउन अर्को दलको साथ चाहिने देखिएको छ। आफू नेतृत्वको सरकार टिकाउन ओलीले १ सय ३८ सांसदको साथ लिनुपर्छ। एमालेका १ सय २१ सांसद छन्। तीमध्ये एक जनाको निधन भएको छ। यसभित्र नेपाल पक्ष पुष्पकमल दाहालसँग मिलेको छ। ह्विप नलागेको अवस्थामा नेपाल पक्षले ओलीलाई साथ दिने देखिन्न। त्यसअर्थमा प्रधानमन्त्रीलाई विश्वासको मत लिनुपर्ने अवस्था निम्तिएको छ। ओलीले बालुवाटार बैठकमा अदालतले एमाले ब्युँताइदिएकाले अब एमालेको दलको बैठक बोलाउने बताएका थिए। अदालतले ऋषिराम कट्टेललाई नेकपाको आधिकारिकता दिएपछि राजनीतिक रूपले मुलुकलाई सही कोर्समै लैजाने देखिएको ओलीको भनाइ थियो। एमालेको दल बैठक बोलाएर अगाडि जाने बताएको सहभागी एक सांसदले बताए। ऋषि कट्टेललाई नेकपा दिने अदालतको आदेशले राजनीतिक रूपमा मुलुकको कोर्सलाई पनि सकारात्मक दिशामै लगेको छ। अब एमाले दलको बैठक बसेर अगाडि जानुपर्छ, प्रधानमन्त्रीको भनाइ उद्धृत गर्दै ती सांसदले भने, सरकार पनि संयुक्त सरकारको रूपमा पुगेको छ। माओवादी केन्द्रले विश्वासको मत फिर्ता लिए अन्य शक्तिसँग सहकार्यको लागि अगाडि जानुपर्ने हुन्छ। विश्वासको मत लिनुपर्ने हुन्छ। एक महिनाभित्र विश्वासको मत लिएर अगाडि जाने हुन्छ। ओलीले सभामुख साझा हुन नसकेको आरोप लगाए। सभामुख साझा व्यक्ति हो। तर, उहाँ सीधै राजनीतिक विषयमा प्रवेश गर्नुभयो। यो संसद्को गरिमाअनुरूप भएन, प्रधानमन्त्रीको भनाइ उद्धृत गर्दै ती सांसदले भने। ओलीले नेकपा गठन भएपछि निर्वाचित जनप्रतिनिधिहरूको पदीय हैसियतमा उठ्न सक्ने प्रश्नलाई सम्बोधन गर्ने बाटोमा पनि जानुपर्ने औँल्याए। त्यसका लागि उनले सरकारले आवश्यक तयारी पूरा गर्ने बताए। चार तरिकाबाट बन्न सक्छ सरकारअदालतको आदेशपछि अब संसद्मा नेकपा एमाले, माओवादी केन्द्र, कांग्रेस र जसपा गरी चार पार्टी मात्रै रहन्छन्। राष्ट्रिय जनमोर्चा, राष्ट्रिय प्रजातन्त्र पार्टी र नेपाल मजदुर किसान पार्टीका एकएक सांसद रहे पनि राष्ट्रिय मान्यताप्राप्त दल हुन आवश्यक मत छैन। त्यसकारण उनीहरूको हैसियत स्वतन्त्रका रूपमा रहनेछ। अब संसद्को गणितमा एमाले १२१ (प्रत्यक्ष ८० र समानुपातिक ४१), माओवादी केन्द्र ५३ (प्रत्यक्ष ३६ र समानुपातिक १७), कांग्रेस ६३ (प्रत्यक्ष २३ र समानुपातिक ४०) जसपा ३५ (प्रत्यक्ष २२ र समानुपातिक १३ ) सांसद छन्। यसो हुँदा अब संविधानको धारा ७६ (१) अनुसार एउटै दलको बहुमतप्राप्त सरकारको नेतृत्वका रूपमा संसदमा ओली रहेनन्। ओली अब प्रधानमन्त्री कायम रहन धारा ७६ (२) अनुसार अर्को दलको साथ लिएर मात्र प्रधानमन्त्री टिकिरहन सक्छन्। माओवादी केन्द्रले विश्वासको मत फिर्ता लिए विश्वासको मत लिन अर्को साथ खोज्नुपर्ने हुन्छ। बहुमतका लागि कुल १ सय ३८ सांसद आवश्यक पर्छ। त्यो अवस्थामा चार तरिकाले सरकार बन्न सक्ने देखिन्छ। पहिलो : एमाले र माओवादी केन्द्रबीचको सहकार्यको सरकार। सर्वाेच्चले साबिक पार्टी ब्युँताउने निर्णय गरेका कारण यही सहकार्यको सरकारका रूपमा परिणत भएको छ। तर, ओलीसँग पुष्पकमल दाहालको सहकार्य हुने देखिन्न। यी दुई शक्ति मिल्दा संसद्मा १७४ सांसद संख्या हुन्छ। तर, एमालेतर्फका सानु शिवाको निधन भएकाले १ सय ७३ सांसद छन्। सभामुख माओवादी पक्षका भएकाले त्यो संख्या घटाउने हो भने १७२ हुन्छ। यो सुविधाजनक बहुमत हो। तर, यो समीकरण रहिरहन सक्ने अवस्था देखिन्न। दोस्रो : एमाले र कांग्रेस मिलेर बन्ने सरकार। एमालेतर्फका निधन भएका एक सांसद छाडेर १ सय २० र कांग्रेसतर्फका विजयकुमार गच्छदार भ्रष्टाचार मुद्दामा निलम्बित रहेको र मोहम्मद अफताफ आलम जेलमा रहेका कारण यी दुईलाई छाडेर ६१ सांसद हुनेछन्। दुई शक्ति जोड्दा दुई तिहाइको सरकार बन्छ। अर्थात् १ सय ८१ सांसदको समर्थन रहेको सरकार बन्न सक्छ। तेस्रो : एमाले र जनता समाजवादी पार्टी मिलेर बन्ने सरकार। एमालेतर्फका निधन भएका एक सांसद छाडेर १ सय २० र जनता समाजवादीका भ्रष्टाचार मुद्दामा निलम्बित हरिनारायण रौनियार र रेशम चौधरी जेलमा रहेकालाई छाडेर हिसाब गर्ने हो भने पनि १ सय ५३ सांसद पुग्छन्। यसरी पनि सरकार बन्न सक्छ। चौथो : कांग्रेस, माओवादी केन्द्र र जसपा मिलेर बन्ने सरकार। कांग्रेसतर्फका गच्छदार र आलम छाडेर हुने ६१, माओवादी केन्द्रका सभामुख छाडेर ५२ र जसपाको रौनियार र चौधरी छाडेर हुने ३३ लाई जोडेर १४६ सांसद हुन्छन्। सरकार बनाउन यो संख्या पनि पुग्छ। अन्य तीन स्वतन्त्र हैसियतमा रहेका मजदुर किसान पार्टी, राप्रपा र राष्ट्रिय जनमोर्चाका सांसद भने निर्णायक रूपमा देखिँदैनन्।"
परीक्षण उडानमै सीमित,"ओखलढुंगा : जिल्लाको खिजीदेम्वा गाउँपालिका३ स्थित खिजीचण्डेश्वरीको दोमस विमानस्थल परीक्षण उडानमै सीमित बनेको छ। गत वर्ष पुस ७ गते परीक्षण उडान गरिएको थियो। त्यसयता उडान भएको छैन। विमानस्थल सुधार तथा नियमित उडान गर्ने प्रतिबद्धता गरिए पनि उडान तालिका र सुधारका लागि बजेट व्यवस्थापन नहुँदा अहिले गौचरनमा परिणत हुन लागेको छ। पर्यटनमन्त्री योगेश भट्टराई, सांसद यज्ञराज सुनुवारसहितको टोली विमानस्थलको परीक्षण उडानमा सहभागी थियो। परीक्षण उडानपछि नियमित उडान भर्ने तयारी गर्ने प्रतिबद्धतासहित नागरिक उड्डयन प्राधिकरणका पदाधिकारी, सांसद र मन्त्री फर्किएका थिए। उनीहरू फर्किएको एक वर्ष बिते पनि उडान हुन सकेको छैन। पर्यटन प्रवद्र्धनमा विमानस्थलले महŒवपूर्ण योगदान गर्ने आशमा रहेका खिजीबासी निराश बनेको स्थानीय युवा चम्पक सुनुवार बताउँछन्। उडान नभएपछि कच्ची विमानस्थल अहिले गौचरन जस्तो भएको छ। कतै भत्किएको छ भने कतै झाडी पलाएको छ। पर्यटकीय क्षेत्रलाई लक्ष्य गरेर निर्माण थालेको उक्त विमानस्थल २०७६ मंसिरमा पूरा भएको थियो। निर्माण सकिएको एक हप्तामै परीक्षण उडान भए पनि नियमित उडानका लागि आवश्यक सुधारका कामसमेत भएको छैन। कालोपत्रे गर्न माग विमानस्थलको स्तरोन्नति र कालोपत्रे नभए वर्षामा उडान नहुने भएकाले कालोपत्रे गर्नु पर्ने स्थानीयको माग छ। विमानस्थलमा उडान हुँदा हवाईमार्गबाट आएका पर्यटकलाई देम्बा, पिके हुँदै सगरमाथा लैजान सकिन्छ। सगरमाथा जाने पदमार्ग पनि स्तरोन्नति गरेर विमानस्थल सञ्चालन गर्न सके यस क्षेत्रमा पर्यटन प्रवद्र्धनमा टेवा पुग्ने स्थानीय युवा सुदीप सुनुवारले बताए। तर, निर्माण सकिन १३ वर्ष लागे जस्तै परीक्षण उडान भएको १३ महिना पुग्नै लाग्दासमेत विमानस्थल सुधारको काम हुन सकेन। परीक्षण उडान भएको दुई महिनापछि नै कोरोना संक्रमण, लकडाउनलगायत संकट आइलागेकाले पर्यटकीय क्षेत्र खिजीदेम्बाको विमानस्थल ओझेलमा परेको सांसद यज्ञराज सुनुवार बताउँछन्। ओखलढुंगा हुँदै सगरमाथा जाने पदमार्गका बीचमा रहेको विमानस्थल नियमित चल्न सके पर्यटक भित्र्याउन सहज हुने भएकाले मन्त्रालयमा यसबारे पुनः ध्यानाकर्षण गराइने सांसद सुनुवारको भनाइ छ। परीक्षण उडानकै समयमा स्थानीयले मन्त्री समक्ष मागपत्र नै पेस गरेर खिजी क्षेत्रको पर्यटन विकासमा ध्यान दिन माग गरेका थिए। उनीहरूले ओखलढुंगा टुरिजम डेभलपमेन्ट कमिटीको अगुवाइमा माग पत्र पेस गर्दै खिजीचण्डेश्वरी विमानस्थलमा ठूला जहाज अवतरण गर्न मिल्ने गरी स्तरोन्नति र कालोपत्रेको माग गरेका थिए। निर्माण गर्नै १३ वर्ष रनवे करिब ४० मिटर चौडा र ५ सय ८० मिटर लामो छ। विमानस्थल सम्पन्न गर्नै १३ वर्ष लागेको थियो। ३ करोड बढी खर्चेर बनाइएको उक्त विमानस्थल २०६३ सालमा निर्माण सुरु भएको थियो। पर्यटकीय क्षेत्र, सडक यातायातको पहुँच कम, तथा खिजीबाट लुक्लालगायत ठाउँमा पर्यटक जान नजिक र सस्तो पर्ने भएकाले यो विमानस्थल सञ्चालन गर्नुपर्ने स्थानीयको माग छ। यो विमानस्थल खिजीको लाइफलाइन भएकाले कालोपत्रे गरेर नियमित उडान गर्नुपर्नेमा स्थानीयको जोड छ। यो विमानस्थलबाट चार घण्टा पैदल दूरीमा नेपालका सात अग्ला डाँडामध्येको एक देम्बाडाँडा पर्छ। यो पहाडी क्षेत्रकै पर्यटकीयस्थल हो। विमानस्थलदेखि देम्बासम्म संघीय सरकारको अनुदानमा पद मार्ग निर्माण भएको छ। तर देम्बा आउने पर्यटक ल्याउनका लागि दोमस विमानस्थल सुरु गर्ने काममा स्थानीय सरकारले समेत चासो नदिएको स्थानीय गुनासो गर्छन्।"
वैदेशिक रोजगार : दुर्घटना रोक्न नयाँ उपाय,"काठमाडौं : वैदेशिक रोजगारीमा सडक दुर्घटना रोक्न सरकारले नयाँ उपाय निकालेको छ। गन्तव्य मुलुकमा ट्राफिकको सामान्य नियम नबुझ्दा कामदारको अकालमै निधन हुने क्रम बढेपछि दुर्घटना रोक्न सरकारले उपाय निकालेको हो। वैदेशिक रोजागार बोर्डले सडक दुर्घटना न्यूनीकरण गर्न अभिमुखीकरण तालिममा कडाइ गरेको छ। पूर्वप्रस्थान तालिम पाठ्यक्रम परिमार्जन गरी बोर्डले ट्राफिक सचेतनालाई पहिलो प्राथमिकतामा राखेको छ। बोर्डका कार्यकारी निर्देशक राजनप्रसाद श्रेष्ठले नयाँ पाठ्यक्रमअनुसार श्रमिकलाई प्रशिक्षण दिइने बताए। सुरक्षा कवच पहिर्याएर श्रमिकलाई विदेश पठाउन सकियो भने धेरै सुरक्षित हुन्छन्, उनले भने। पछिल्लो एक दशकमा करिब १० हजार जनाको ज्यान गएको छ। वैदेशिक रोजगारीका क्रममा दैनिक त्रिभुवन अन्तर्राष्ट्रिय विमानस्थलमा दुई, तीन जनाको शव आउने गरेको छ। कतिपय उतै दाहसंस्कार गर्ने चलन पनि छ। बोर्डले अभिमुखीकरण प्रभावकारी नहुँदा वैदेशिक रोजगारीमा निधन हुने क्रम बढेको भन्दै पाठ्यक्रम परिमार्जन गरेको जनाएको छ। नयाँ पाठ्यक्रमबारे बोर्डले प्रशिक्षकलाई प्रशिक्षण दिएको छ। अभिमुखीकरण प्रशिक्षकले नेपालको वैदेशिक रोजगारसम्बन्धी कानुन, काम गर्न जाने मुलुकको श्रम, अध्यागमन र ट्राफिक नियमको जानकारी, गन्तव्य मुलुकको भौगोलिक, सामाजिक, सांस्कृतिक तथा राजनैतिक भाषिक, धार्मिक पक्षलगायत जानकारी र त्यस अनुरूप अपनाउनुपर्ने आचरण र रहनसहनबारे सिकाउनुपर्छ। विदेश जाने कामदारलाई कार्यस्थलमा अपनाउनुपर्ने सावधान तथा हुन सक्ने दुर्घटना, स्वास्थ्य तथा व्यवसायजन्य सुरक्षाबारे अनिवार्य जानकारी गराउनुपर्छ। तालिम सञ्चालन गर्दा कम्तीमा ६० प्रतिशत श्रमदृश्य सामग्रीको प्रयोग गर्नुपर्नेछ। अभिमुखीकरण प्रभावकारी नहुँदा धेरै कामदारले सास्ती पाइरहेका छन्। प्रमाणपत्र किनेरसमेत कामदारलाई पठाइने गरेको आरोप अभिमुखीकरण व्यवसायीलाई लाग्दै आएको थियो। व्यवसायीले सात सय रुपैयाँमा प्रमाणपत्र दिने र नपढाउने गरेपछि बोर्डले अभिमुखीकरणमा कडाइ गरेको उपसचिव दिनबन्धु सुवेदीले बताए। अब बोर्डले जतिबेला पनि अभिमुखीकरण कक्षाको नियमन गर्नेछ, उनले भने। अपर्याप्त आराम, न्यून पारिश्रमिक, स्वास्थ्यमा लापरबाही र पारिवारिक झमेला तथा दबाबका कारण वैदेशिक रोजगारीमा रहेका कामदारको मृत्यु हुने गरेको छ।"
"नेकपा कट्टेललाई, एकीकरण बदर","काठमाडौं : सर्वोच्च अदालतले नेपाल कम्युनिस्ट पार्टी (नेकपा)को आधिकारिकता ऋषिराम कट्टेलले दर्ता गरेको दलले पाउने निर्णय गरेको छ। यसले नेकपाको एकीकरणलाई खारेज गर्दै नेकपा (एमाले) र नेकपा (माओवादी केन्द्र)लाई पूर्ववत् रूपमा जगाएको छ। नेकपा एकीकरणसम्बन्धी निर्वाचन आयोगको निर्णय बदरपश्चात् साविकमा आयोगमा राजनीतिक दलका रूपमा दर्ता रहेका नेपाल कम्युनिस्ट पार्टी (एकीकृत माक्र्सवादी लेनिनवादी) र नेपाल कम्युनिस्ट पार्टी (माओवादी केन्द्र) अलगअलग राजनीतिक दलका रूपमा साविककै अवस्थामा कायम रहने सर्वोच्चले जनाएको छ। अब यी दुई राजनीतिक दलले एकीकरण गर्ने भएमा राजनीतिक दलसम्बन्धी ऐन तथा नियमविपरीत नहुने गरी निर्णय गरी अविलम्ब निर्वाचन आयोगमा उपस्थित हुन जानकारी दिई शीघ्र कानुनबमोजिम आवश्यक निर्णय गर्नूगराउनू भनी विपक्षीमध्येका निर्वाचन आयोगका नाममा परमादेशसमेत जारी गरिदिएको छ, सर्वोच्चको आदेशमा लेखिएको छ। नेकपा एमाले र नेकपा माओवादी केन्द्रबीच एकीकरण भई प्रधानमन्त्री केपी शर्मा ओली र पुष्पकमल दाहाल प्रचण्ड नेतृत्वको नयाँ दल नेपाल कम्युनिस्ट पार्टी (नेकपा) नाम राखेर आयोगमा दर्ता भएपछि उक्त विवाद सर्वोच्चमा पुगेको थियो। आयोगले आफ्नो नाममा रहेको दलको नाम ओली र दाहाल नेतृत्वको पार्टीलाई दिएको भन्दै नेता कट्टेलले रिट दायर गरेका थिए। आफ्नो पार्टीको नामसँग मेल खाने गरी ओली र दाहालले आयोगमा अर्को दल दर्ता गरेको तर त्यसअघि नै आफूले नेपाल कम्युनिस्ट पार्टी दर्ता गरिसकेकाले हकदाबी आफ्नो रहने जिकिर कट्टेलको थियो। कट्टेलको रिटमा निर्णय सुनाउँदै न्यायाधीश बमकुमार श्रेष्ठ र कुमार रेग्मीको संयुक्त इजलासले ओली र दाहालको नेतृत्वमा दर्ता भएको नेकपालाई आधिकारिकता दिने आयोगको निर्णय आइतबारदेखि बदर गरिदिएको हो। यससँगै अब नेकपाको मान्यता प्रधानमन्त्री ओली र दाहालले नपाउने भएका हुन्। राजनीतिक दलसम्बन्धी ऐन, २०७३ को दफा १० बमोजिम पहिले नै निर्वाचन आयोगमा दर्ता भएका राजनीतिक दल एकीकरण गरी नयाँ दल निर्माण हुँदासमेत सोही ऐनको दफा ६ को दल दर्ता हुन नसक्ने भनी ऐनमा व्यवस्था भएका प्रावधान उल्लंघन गर्ने गरी दल दर्ता गर्न मिल्ने देखिँदैन, आदेशमा लेखिएको छ। नेपाल कम्युनिस्ट पार्टी (नेकपा) नाम गरेको पार्टी आयोगमा पहिले नै दर्ता भइसकेको अवस्थामा सोही नामसँग मिल्ने गरी आयोगबाट भएको २०७५ साल जेठ २३ गतेको नयाँ पार्टी दर्ता गर्नेसम्बन्धी निर्णय र त्यसलाई सदर गर्ने गरी भएको २०७५ साल कात्तिक ९ गतेको अर्को निर्णय राजनीतिक दलसम्बन्धी ऐन, २०७३ को दफा ६ (१(ङ) र राजनीतिक दलसम्बन्धी नियमावली, २०७४ को नियम ९ मा भएको कानुनी व्यवस्थाविपरीत देखिएकाले उत्प्रेषणको आदेशद्वारा बदर गरिदिएको आदेशमा जनाइएको छ। कानुनले स्पष्ट रूपमा कुनै काम गर्न मिल्दैन भनी प्रतिबन्ध लगाएको कुरालाई अन्यथा गर्ने गरी कुनै निर्णय गर्न वा कुनै कामकारबाहीलाई अनुमति प्रदान गर्न मिल्दैन, आदेशमा लेखिएको छ, जुन कामकुरा कानुनले प्रत्यक्ष रूपमा गर्न पाइँदैन भनेको छ सो कुरा अप्रत्यक्ष रूपमा गर्नसमेत पाइँदैन। नेपाल कम्युनिस्ट पार्टीका संयोजक रहेका कट्टेलले ०७० साउन २२ गते आयोगमा दल दर्ता गरेका थिए। आयोगमा कट्टेल नेतृत्वको नेकपाको दर्ता कायमै रहेको अवस्थामा २०७४ सालको प्रतिनिधिसभा निर्वाचनमा चुनावी तालमेल गरेका नेकपा (एमाले) र नेकपा (माओवादी केन्द्र)ले २०७५ जेठ ३ गते एकीकरण गरी दलको नाम नेपाल कम्युनिस्ट पार्टी (नेकपा) भन्दै दर्ता गरेका थिए। ओलीदाहाल नेतृत्वको पार्टीले दलको नाम र कोष्ठभित्रको नामसमेत हुबहु मिल्ने गरी राखेको दाबी कट्टेलले गरेका थिए। भनेका थिए, नागरिकले राजनीतिक दलमार्फत आफूमा निहित सार्वभौमसत्ता संसद्मार्फत अभिव्यक्त गर्ने भएकाले नागरिकका मौलिक हक, राजनीतिक दल र मसमेतको मौलिक हकमा समेत निर्वाचन आयोगको निर्णयले बन्देज लाग्न गएको छ। रिटमा नेकपाको संवैधानिक एवं कानुनी हक संरक्षण गरी संसदीय मर्यादासमेत कायम गरिपाउन गरिएको मागको पक्षमा सर्वोच्चबाट अन्तिम निर्णय आएसँगै नामको विवादमा पनि अन्तिम किनारा लागेको छ।"
मंगलबार धुम्बाराहीमा एमालेको कार्यालयको नाम र साइनबोर्ड राखिने,"काठमाडौं : सर्वोच्च अदालतले नेपाल कम्युनिष्ट पार्टी (एमाले) र नेकपा (माओवादी केन्द्र)लाई एकता पहिलेकै अवस्थामा ब्यूँताएपछि पार्टी कार्यालय पनि पहिलेकै अवस्थामा फर्किने भएका छन्। धुम्बाराहीस्थित एमालेको कार्यालयको नाम र साइनबोर्ड मंगलबार फेरिने भएको कार्यालय सचिव ईश्वरी रिजालले जानकारी दिए। 'सर्वोच्चको आदेश कार्यान्वयनका लागि हामी भोलिदेखि पार्टीको कार्यालयको नाम र साइनबोर्ड परिवर्तन गर्ने तयारीमा रहेका छौँ', उनले भने, 'मुख्यालयमा पर्सिसम्म एमाले नाम परिवर्तन गरिसक्छौँ। जिल्लास्तरमा पनि एमालेको कार्यालयका भएको भवन एमाले कार्यालय रहन्छ। ' उनले जिल्लामा अहिले नै कार्यालयको नाम परिवर्तन गर्न निर्देशन नदिएको भन्दै तर सर्वोच्चको फैसलापछि जिल्लास्थित पहिलेको एमाले कार्यालयमा धमाधम साइनबोर्ड फेरिन थालेको बताए। २०७५ साल जेठ ३ गते तत्कालीन एमाले र माओवादी केन्द्र मिली नेपाल कम्युनिष्ट पार्टी (नेकपा)का गठन भएको थियो। तर त्यसअघि नै निर्वाचन आयोगमा ऋषि कट्टेल अध्यक्ष रहेको नेकपा नामक दल दर्ता रहेकाले सोही नामको अर्को दल दर्ता गर्न नमिल्ने सर्वोच्च अदालतले एमाले र माओवादी केन्द्रलाई पहिलेकै अवस्थामा ब्यूँताएको हो।  रासस"
परासी पार्टी कार्यालयमा एमालेको बोर्ड,परासी : पश्चिम नवलपरासीको मदन आश्रित स्मृति भवनमा ओली पक्षले नेपाल कम्युनिष्ट पार्टी एमालेको बोर्ड राखेका छन् । भवनमा साविकको एमाले पार्टी कार्यालय हो । पार्टी एकीकरणपछि नेपाल कम्युनिष्ट पार्टी (नेकपा)को बोर्ड राखिएको थियो । सर्वोच्च अदालतले साविकको एमाले र माओवादी केन्द्रलाई ब्युँताएपछि उत्साहित भएका एमाले कार्यकर्ताहरु एमालेको पक्षमा नाराबाजी गर्दै बर्दघाटदेखि सुनवलहुँदै मोटरसाईकल र्याली निकालेर बोर्ड राख्न परासी पुगेका थिए । कार्यकर्तासँगै पुगेका लुम्बिनी प्रदेशका सभासद दिपेन्द्र अधिकारीले नेपाल कम्युनिष्ट पार्टी (नेकपा) को बोर्ड हटाएर एमालेको राखेका हुन् । कार्यक्रममा बर्दघाट नगरपालिकाका प्रमुख धीरज शर्मासहित युवा संघ र एमालेका कार्यकर्ताहरुको सहभागिता रहेको थियो । बोर्ड राख्दै सभासद अधिकारीले सर्वोच्च अदालतको फैसलापछि अब पुरानै पार्टी व्युँतिएकाले एमालेको बोर्ड राखेको बताए । पार्टीका उत्पन्न विवादसँगै नेताहरु दुई समुहमा विभाजन भएपछि ओली पक्षका कार्यकताहरुले यसअघि पार्टी कार्यालय आफ्नो भएको भन्दै तालाबन्दी गरेका थिए ।
एसिड छ्याप्ने अपराधीलाई कारवाही गर्न सरकारले कानून ल्यायो : मन्त्री अर्याल,"काठमाडौं : कृषि तथा पशुपक्षी विकासमन्त्री पद्माकुमारी अर्यालले एसिड आक्रमण गरी बालिका तथा महिलाको जीवन बर्बाद गरिदिने अपराधीलाई कारवाही गर्न सरकारले कडा कानून निर्माण गरेको बताएकी छन्। १११ औँ अन्तर्राष्ट्रिय श्रमिक महिला दिवसको सन्दर्भमा सामुदायिक वन उपभोक्ता महासङ्घले आज काठमाडौँमा आयोजना गरेको प्राकृतिक स्रोत व्यवस्थापनमा महिलाको योगदान विषयक अन्तरसंवादमा मन्त्री अर्यालले विश्वका महिला धेरै अगाडि बढिरहँदा अहिले पनि नेपालका महिला असुरक्षित रहेको भन्दै विभिन्न निहुँमा किशोरीमाथि एसिड प्रहार गर्ने र उनीहरुको जीवन कुरूप बनाइदिने अपराधीलाई कारवाही गर्न सरकारले कडा कानूनको व्यवस्था गरेको बताइन्। एसिड छर्किएर हाम्रा किशोरी, महिलाको जीवन बर्बाद पार्ने, जीवनभर कुरूप बनाइदिने घटना बढ्दै गए। हामीसँग एसिडसम्बन्धी कानून रहेनछ, उनले भनिन्, त्यसकारण सरकारले क्षतिअनुसार कडाभन्दा कडा सजाय हुनेगरी अपराधीलाई कारवाही गर्न कडा कानूनको व्यवस्था गरेको छ। सँगै पीडितको शिक्षा, स्वास्थ्यको सरकारले जिम्मा लिनेगरी कानून निर्माण भएको छ। महिला जागरणमा सामुदायिक वन महासङ्घको ठूलो भूमिका रहेको भन्दै उनले आफ्नो सङ्गठन संरचनाभित्र ५० प्रतिशत महिला सहभागिता पुर्याएर अरुलाई पनि ठूलो पाठ सिकाउन सफल भएको बताइन्। त्यस अवसरमा सामुदायिक वन संरक्षण तथा प्रकृति संरक्षण अभियानमा योगदान गर्ने महिलालाई सम्मानित गरिएको थियो।"
एमाले ब्यूँतिएपछि वामदेव भेट्न भैसेपाटी पुगे पौडेल,"काठमाडौं : नेपाल कम्युनिस्ट पार्टी (नेकपा) उपाध्यक्ष वामदेव गौतमलाई भैसेपाटी पुगेर विष्णु पौडेलले भेट गरेका छन्। पौडेल नेकपाको नामबारे सर्वोच्च अदालतको पछिल्लो फैसलापछि उत्पन्न परिस्थितिबारे छलफल गर्न गौतमको निवासमा पुगेका हुन्। अदालतको निर्णयबाट एमाले ब्यूँतिएपछि थप शक्तिशाली बनेका गौतम फकाउन नेपाल कम्युनिस्ट पार्टी (नेकपा)का महासचिव पौडेल पुगेको उनीनिकट स्रोतले जनाएको छ। गौतम निवास पुगेर अदालतको फैसलाले दलको अवस्था के हुने, कसरी जाने भन्ने विषयमा गम्भीर छलफल गरेको बुझिएको छ। घरमै लडेपछि गौतमको स्वास्थ्य अवस्था बुझ्न गौतमनिवासमा फागुन २१ गते प्रधानमन्त्री केपी ओलीसमेत पुगेका थिए। ओली आफ्नो समूहमा गौतम पक्षलाई ल्याउन क्रियाशिल बनेका छन्। पुस ५ गते नेकपा अध्यक्ष एवम् केपी ओलीले प्रतिनिधिसभा विघटन गरेपछि नेकपा दुई समूहमा विभाजित भएको थियो। पार्टी विभाजित भए पनि उपाध्यक्ष गौतम कतै लागेका छैनन्। फागुन ११ गते सर्वोच्च अदालतले प्रतिनिधिसभा पुन:स्थापनाको निर्णय सुनाएपछि गौतम पार्टी एकता अभियानमा सक्रियताका साथ लागेका छन्। प्रतिनिधिसभा पुन: स्थापना भएपछि ओलीविरुद्ध नेकपा प्रचण्डनेपाल समूहले अविश्वासको प्रस्ताव दर्ता गर्ने तयारी गरेपछि ओली आफ्नो पक्षमा बहुमत जुटाउन सक्रिय थिए।सर्वोच्च अदालतले आइतबार नेपाल कम्युनिस्ट पार्टी (नेकपा)को आधिकारिकता ऋषिराम कट्टेलले दर्ता गरेको दलले पाउने निर्णय गरेको छ। यसले नेकपाको एकीकरणलाई खारेज गर्दै नेकपा (एमाले) र नेकपा (माओवादी केन्द्र)लाई पूर्ववत् रूपमा जगाएको छ। नेकपा एकीकरणसम्बन्धी निर्वाचन आयोगको निर्णय बदरपश्चात् साविकमा आयोगमा राजनीतिक दलका रूपमा दर्ता रहेका नेपाल कम्युनिस्ट पार्टी (एकीकृत मार्क्सवादी लेनिनवादी) र नेपाल कम्युनिस्ट पार्टी (माओवादी केन्द्र) अलगअलग राजनीतिक दलका रूपमा साविककै अवस्थामा कायम रहने सर्वोच्चले जनाएको छ। अर्थमन्त्रीसमेत रहेका पौडेल तत्कालीन एमाले उपमहासचिव थिए भने महासचिवमा ईश्वर पोखरेल रहेका थिए। तर एकीकरणपछि पोखरेलको पद खोसिएको थियो। गौतम तत्कालीन एमालेका उपाध्यक्ष हुन्।"
समानतामा आधारित समाजवादउन्मुख अर्थतन्त्र निर्माणको आवश्यकता : राष्ट्रपति,"काठमाडौं : राष्ट्रपति विद्यादेवी भण्डारीले सभ्य र लैङ्गिक समानतायुक्त समाज निर्माणका लागि विशेष पहलका साथ अग्रसर रहन समाजका सबै पक्षको ध्यानाकर्षण गराएकी छन्। मुलुकले हासिल गरेका हालसम्मका उपलब्धिलाई रक्षा गर्दै लैङ्गिक उत्तरदायी हिसाबले शासन पद्धतिलाई स्थानीय तहदेखि नै संस्थागत गरी अगाडि बढेमा समृद्ध नेपाल, सुखी नेपालीको साझा राष्ट्रिय आकाङ्क्षा पूरा गर्न सकिने कुरामा आफू विश्वास्त रहेको उनले बताइन्। १११ औँ अन्तर्राष्ट्रिय महिला दिवस कार्यक्रममा राष्ट्रपति विद्यादेवी भण्डारीबाट सम्मानित पर्साको वीरगञ्ज महानगरपालिका३ निवासी मुस्कान खातुन । तस्बिर : रासस राष्ट्रपति भण्डारीले सरकारले लैङ्गिक विभेदको अवस्थालाई अन्त्य गर्ने उद्देश्यका साथ राष्ट्रिय लैङ्गिक समानता नीति२०७७ सार्वजनिक गरेकामा खुशी व्यक्त गर्दै सरकारलाई धन्यवाद व्यक्त गरे। सरकार र संसद्मा प्रतिनिधित्व गर्ने दल र समाजको माथिल्लो तप्का लैङ्गिकमैत्री भएपनि त्यससम्बन्धी अङ्गीकार गरिएका नीति कार्यान्वयन गर्नमा समस्या र अवरोध देखिएकामा उनले चिन्ता व्यक्त गरिन्। महिलालाई असमानताको दृष्टिबाट हेर्न नहुने बताउँदै उनले त्यसलाई परिर्वतन गर्न चेतनामूलक कार्यक्रम सञ्चालन गर्दै समाजको चेतना नै परिवर्तन गर्ने गरी सङ्घर्ष गर्नुपर्नेमा जोड दिइन्। भएका ऐनकानूनको प्रभावकारी कार्यान्वयन नभएका कारण छोरा र छोरीमा हुने विभेद कायमै रहेको राष्ट्रपति भण्डारीको भनाइ थियो। उनले भने,परिवार र समाजमा छोरा र छोरी दुवै सन्तान समान हुन भन्ने दृष्टिकोणलाई आत्मसाथ गर्दै अघि बढेको अवस्थामा नै वास्तविक महिला समानता कायम हुने छ भन्ने लाग्दछ। महिला अधिकार तथा लैङ्गिक समानताका लागि पूर्णप्राप्तिका लागि हरेक वर्ष ८ मार्चलाई अन्तर्राष्ट्रिय महिला दिवसका रुपमा मनाउने गरिएको छ।  रासस"
माधवझलनाथ समूहको निष्कर्ष : एमालेमै रहेर ओलीविरूद्ध लड्ने,"काठमाडौं : सर्वोच्च अदालतले साविकको नेकपा एमाले र माओवादी केन्द्र ब्यूँताएपछि माधवझलनाथ पक्ष एमालेमै फर्किने भएको छ। नेपाल कम्युनिष्ट पार्टी (नेकपा) का अध्यक्षसमेत रहेका प्रधानमन्त्री केपी ओलीले संसद् विघटन गरेपछि माधवकुमार नेपालझलनाथ खनाल समूह पुष्पकमल दाहाल प्रचण्डसमूहमा लागेर सडक आन्दोलनमा पुगेका थिए। सर्वोच्च अदालतले आइतबार नेपाल कम्युनिस्ट पार्टी (नेकपा)को आधिकारिकता ऋषिराम कट्टेलले दर्ता गरेको दलले पाउने निर्णय गरेको छ। यसले नेकपाको एकीकरणलाई खारेज गर्दै नेकपा (एमाले) र नेकपा (माओवादी केन्द्र)लाई पूर्ववत् रूपमा जगाएको छ। नेकपा एकीकरणसम्बन्धी निर्वाचन आयोगको निर्णय बदरपश्चात् साविकमा आयोगमा राजनीतिक दलका रूपमा दर्ता रहेका नेपाल कम्युनिस्ट पार्टी (एकीकृत मार्क्सवादी लेनिनवादी) र नेपाल कम्युनिस्ट पार्टी (माओवादी केन्द्र) अलगअलग राजनीतिक दलका रूपमा साविककै अवस्थामा कायम रहने सर्वोच्चले जनाएको छ। अदालतले पुरानै पार्टी ब्यूँताएपछि नेपाल समूह एमालेमा फर्कने निष्कर्षमा पुगेको हो। माधवप्रचण्ड समूहका केन्द्रिय सदस्य एवम् तत्कालीन एमाले नेता विष्णु रिजालले एमाले केपी ओली, माधव नेपाल दुवैको भएकाले पार्टी ब्यूँतिएपछि हामी सबै एमाले भएको बताएका छन्। ट्वीटमा उनले भनेका छन्,सर्वोच्चको फैसलापछि उहाँ एमालेमा जाने वा नजाने भन्ने प्रश्नै रहँदैन। एमाले केपी ओलीको पनि हो, माधव नेपालको पनि हो। पार्टी ब्यूँतिएपछि हामी सबै एमाले नै रह्यौँ। अहिले प्रचण्डमाधव पक्षको स्थायी कमिटी बैठक पेरिस डाँडामा बसिरहेको छ। बैठक अगाडि तत्कालीन एमालेको माधव पक्षको मात्र बैठक बसेको थियो। उनीहरु एमालेमै रहेर ओलीविरुद्ध संघर्ष गर्दै पुन: पार्टी एकताको लागि पहल गर्ने निष्कर्षमा पुगेको बैठकमा सहभागी एक नेताले बताए। छलफलमा सहभागी नेताहरुले एकतालाई जोगाएर जान सकिने सम्भावनाको खोजी गरेर अगाडि बढ्न नेतृत्वलाई सुझाव दिएका छन्।"
"लमजुङमा ब्युँताइयो नेकपा एमाले, कार्यालय खोलेर पदाधिकारीको बैठक","बेंसीसहर : सर्वोच्च अदालतको फैसलापछि उत्साहित बनेको नेकपा ओली समूहले लमजुङमा साविकको नेकपा एमाले ब्युँताउँदै पदाधिकारीको बैठक गरेको छ। सोमबार दिउँसो एमालेका तत्कालीन जिल्ला अध्यक्ष धनन्जय दवाडीको अध्यक्षतामा पदाधिकारी बैठक बसेको हो। केन्द्रीय सदस्य एवं लमजुङ इन्चार्ज मायानाथ अधिकारीको प्रमुख आतिथ्यतामा बसेको बैठकमा तत्कालिन एमाले उपाध्यक्ष गुमानसिंह अर्याल, सचिव कृष्णप्रसाद अधिकारी, उपसचिव सुभाष पौडेललगायतको उपस्थिति थियो। सर्वोच्च अदालतले नेकपा एमाले र नेकपा माओवादी केन्द्र ब्युँताइदिएपछि विगत २ महिनादेखि बन्द रहेको नेपाल कम्युनिस्ट पार्टी (नेकपा) को कार्यालयसमेत सञ्चालनमा ल्याइएको छ। तत्कालिन एमालेको सो कार्यालय पार्टी एकतापछि नेकपाको कार्यालय बनाइएको थियो। पुस ५ गते प्रधानमन्त्री केपी शर्मा ओलीले प्रतिनिधि सभा विघटन गरेपछि पुस ६ गते ओली समूहका युवा तथा विद्यार्थीले पार्टी कार्यालयमा तालाबन्दी गरेका थिए। एमालेले बनाएको भवनमा बस्न पाइँदैन भन्दै ओली निकट युवा र विद्यार्थीहरुले नेकपा लमजुङको अध्यक्ष मधु अधिकारीलाई २ घण्टा कार्यालयमा समेत थुनेका थिए। गण्डकी प्रदेश सभा सदस्यसमेत रहेकी अधिकारी कार्याकारी अध्यक्ष पुष्पकमल दहाल (प्रचण्ड) निकट हुन्। नेकपाले एकीकरण गर्दा तत्कालीन माओवादी जिल्ला संयोजक अधिकारीलाई अध्यक्ष र एमालेका अध्यक्ष एवं प्रदेश सभा सदस्य धनञ्जय दवाडीलाई सचिव बनाएको थियो। सोमबारबाट नेकपा एमालेको कार्यालय खुलेको छ। अब यहीँबाट नियमित कामहरु सञ्चालन गछौं, नेकपा केन्द्रीय सदस्य एवं नेकपा गण्डकी प्रदेशका प्रमुख सचेतक मायानाथ अधिकारीले भने। बैठकले सर्वोच्च अदालतको फैसलालाई पूर्ण कार्यान्वयन गर्दै अघि बढ्ने, एमाले पार्टीको नाउँमा नियमित काम गर्ने, साविक माओवादी, अन्य पार्टी र स्वतन्त्र व्यक्तिहरुलाई समेट्दै पार्टीको काम तीव्र रुपमा अघि बढाउने निर्णय गरिएको तत्कालिन एमाले जिल्ला अध्यक्ष दवाडीले जानकारी दिए।"
प्रचण्डनेपाल समूहको स्थायी कमिटी बैठक बस्दै,काठमाडौँ : सोमबार बिहान बोलाइएको नेकपा प्रचण्ड नेपाल समूहको स्थायी कमिटी बैठक दिउँसो ३ बजे बस्ने भएको छ। छलफलमा व्यस्त भएपछि प्रचण्ड नेपाल समूहले सोमबार बिहान ११ बजे बोलाइएको स्थायी कमिटी बैठक दिउँसो ३ बजेका लागि सारेको हो। कानुनी र राजनीतिक छलफलमै व्यस्त भएपछि बैठक सारिएको हो। सर्वोच्च अदालतले नेपाल कम्युनिस्ट पार्टी (नेकपा)को आधिकारिकता ऋषिराम कट्टेलले दर्ता गरेको दलले पाउने निर्णय गरिदिएपछि ओलीप्रचण्ड नेतृत्वको नेकपालाई शंकट उत्पन्न भएको छ। यससँगै अब नेकपाको मान्यता प्रधानमन्त्री ओली र दाहालले नपाउने भएका हुन्। प्रचण्डनेपाल समूहका नेताले आइतबार अदालतको फैसलाबारे कानुन व्यवसायीसँग छलफल गरेका थिए। छलफलमा कानुन व्यवासायीले पुनरावलोकनका लागि जानुपर्ने सुझाव दिएका छन्। नेकपा एमाले र नेकपा माओवादी केन्द्रबीच एकीकरण भई प्रधानमन्त्री केपी शर्मा ओली र पुष्पकमल दाहाल प्रचण्ड नेतृत्वको नयाँ दल नेपाल कम्युनिस्ट पार्टी (नेकपा) नाम राखेर आयोगमा दर्ता भएपछि उक्त विवाद सर्वोच्चमा पुगेको थियो। आयोगले आफ्नो नाममा रहेको दलको नाम ओली र दाहाल नेतृत्वको पार्टीलाई दिएको भन्दै नेता कट्टेलले रिट दायर गरेका थिए। आफ्नो पार्टीको नामसँग मेल खाने गरी ओली र दाहालले आयोगमा अर्को दल दर्ता गरेको तर त्यसअघि नै आफूले नेपाल कम्युनिस्ट पार्टी दर्ता गरिसकेकाले हकदाबी आफ्नो रहने जिकिर कट्टेलको थियो। कट्टेलको रिटमा निर्णय सुनाउँदै न्यायाधीश बमकुमार श्रेष्ठ र कुमार रेग्मीको संयुक्त इजलासले ओली र दाहालको नेतृत्वमा दर्ता भएको नेकपालाई आधिकारिकता दिने आयोगको निर्णय आइतबारदेखि बदर गरिदिएको हो।
आदेशले प्रदेश प्रभावित,"रविन भट्टराईविराटनगर, मनिका झा जनकपुरधाम, कृष्ण सारू मगरहेटौंडा, केशवशरण लामिछानेपोखरा, लक्ष्मण पोखरेलबुटवल, ललितबहादुर बुढासुर्खेत, शिवराज भट्टधनगढी नेकपा विवादबारे सर्वोच्च अदालतको आदेशपछि सातै प्रदेशको सत्ताा समीकरण के होला भन्ने चासो उब्जिएको छ। नेकपा एमाले र नेकपा माओवादी केन्द्र ब्युँतिने भएपछि यसको असर प्रदेशमा देखिने अवस्था छ। नेकपा विभाजनका कारण कतिपय प्रदेश सरकारविरुद्घ अविश्वास प्रस्तावसमेत अघि बढेको अवस्थामा दलहरू कसरी अघि बढ्छन् ? प्रस्तावको चासोनेकपा विवादबारे सर्वोच्च अदालतको आदेशपछि प्रदेश १ सरकार सञ्चालन गर्ने पार्टीदेखि सदनमा सांसदको कित्ता छुट्ट्याएको छ। मुख्यमन्त्री शेरधन राईविरुद्धको अविश्वासका धेरैको ध्यानाकर्षण भएको छ। राईविरुद्धको अविश्वास प्रस्तावपछि अहिले कायम रहेका मन्त्रीहरू सबै एमालेका छन्। प्रदेश सरकारमा जस्तै प्रदेश सदनमा एमाले सांसदकै बहुमत छ। ९३ सदस्य रहेको प्रदेश १ संसद्मा एमालेका ५१ जना सांसद छन् भने माओवादी केन्द्रका १५ जना मात्रै सांसद छन्। अदालतको निर्णयसँगै पार्टीबाट अलग रूपमा सञ्चालन हुने अवस्था आए माओवादी १५ सदस्यमा खुम्चिनेछ। नेपाली कांग्रेसका २१ जना, तीन जना संघीय समाजवादी, एक स्वतन्त्र र अन्य एकएक जना राप्रपा र लिम्बुवान मञ्चका छन्। अविश्वासको प्रस्तावनमा सुरुमा हस्ताक्षर गर्ने ३७ जना सांसदमा १५ जनाबाहेक सबै नेता माधव नेपाल पक्षका थिए। एमाले प्रतिपक्षीतत्कालीन नेकपा एमाले प्रदेश २ को प्रदेशसभामा प्रमुख प्रतिपक्षी दल हुने भएको छ। सर्वोच्च अदालतले नेपाल कम्युनिस्ट पार्टी (नेकपा) को आधिकारिकता बारेको आदेशपछि एमाले यो भूमिकामा रहने भएको हो। २०७४ मा सम्पन्न प्रदेशसभाको निर्वाचनमा प्रदेश २ मा नेकपा एमालेले प्रत्यक्षमा १४ र समानुपातिकमा सात गरी जम्मा २१ सिट पाएको थियो। माओवादी केन्द्रको प्रत्यक्षतर्फ ६ र समानुपातिकमा पाँच गरी जम्मा ११ सिट छ। नेपाली कांग्रेसको प्रत्यक्षमा आठ र समानुपातिकमा ११ गरी जम्मा १९ सिट छ। प्रदेशसभाका जम्मा १ सय ७ सांसद संख्यामध्ये तत्कालीन संघीय समाजवादी फोरम नेपाल र राष्ट्रिय जनता पार्टी नेपालबीचको एकता पछि नयाँ जनता समाजवादी पार्टी नेपालका ५५ सांसद छन्। अहिले सर्वोच्चको आदेशपछि पार्टी विभाजन भएर प्रतिपक्ष दलका नेताबारे अन्योलता थपिएको छ। यसअघि नेकपा एमाले र माओवादी केन्द्रबीचको एकतापछि प्रदेश २ मा नेकपाले प्रमुख प्रतिपक्षी दलको हैसियत पाएको थियो। एमाले नेता सत्यनारायण मण्डलले प्रतिपक्षी दलको नेताको हैसियतमा थिए। एमालेको बहुमतनेपाल कम्युनिस्ट पार्टी (नेकपा) को विवादमा सर्वोच्च अदालतको आदेशपछि तत्कालीन नेकपा एमाले र नेकपा माओवादी केन्द्रभित्र नेकपा एमालेको एकल बहुमत छ। बागमती प्रदेशमा नेकपा एमालेका ५७ प्रदेशसभा सदस्य छन्। एमालेले समानुपातिकतर्फ १६ सिट र प्रत्यक्षतर्फ ४२ मतसहितको बहुमत पाएको थियो। भक्तपुरको उपनिर्वाचनमा कांग्रेसले एक सिट बढाएको थियो। बागमतीमा नेकपा माओवादी केन्द्रले १५ प्रत्यक्ष र आठ समानुपातिक गरी २३ सिट पाएको छ। त्यस्तै नेपाली कांग्रेस आठ प्रत्यक्ष र १४ समानुपातिक गरी २२ सिटसहित तेस्रो दल छ। समानुपातिकबाट विवेकशील साझाको तीन सिट रहेको छ भने एक प्रत्यक्ष र एक समानुपातिक गरी नेमकिपाको दुई सिट छ। समानुपातिकबाट राप्रपाका दुई र नयाँ शक्तिबाट उम्मेदवार बनेका एक जना स्वतन्त्र सांसद छन्। प्रदेशमा नेकपा एक नहुँदा एमाले बलियो देखिएको थियो। अहिले एमालेका माधव नेपाल पक्षका सांसदलाई माओवादी सांसदको साथ रहे पनि अर्को सरकार बन्ने अवस्था छैन। सुरक्षित गण्डकीसर्वोच्च अदालतको आइतबारको आदेशले गण्डकी प्रदेश सरकारलाई भने खास फरक नपर्ने देखिएको छ। ६० सदस्यीय प्रदेशसभामा साविक एमालेबाट २८ र माओवादी केन्द्रबाट १२ सांसद छन्। मुख्यमन्त्री पृथ्वीसुब्बा गुरुङलाई तीन सदस्यीय राष्ट्रिय जनमोर्चाको साथ छ। उनलाई जनमोर्चाले पनि विश्वासको मत दिएको थियो। साविक माओवादीसमेतको समर्थन लिएर ४३ सांसद अर्थात् दुई तिहाइको विश्वासको मतसहित मुख्यमन्त्री गुरुङले सरकारको नेतृत्व गरेका हुन्। सर्वोच्चको आदेशअनुसार साविक एमाले र माओवादी केन्द्र छुट्टिँदा पनि जनमोर्चाको समर्थनले सरकार सुरक्षित देखिन्छ। सर्वोच्चको आदेशले सरकारलाई खासै फरक नपर्ने मुख्यमन्त्री गुरुङले प्रतिक्रिया दिएका छन्। साह्रो पर्दैन, उनको संक्षिप्त प्रतिक्रिया थियो। सरकारविरुद्ध अविश्वास प्रस्ताव दर्ता गर्न आवश्यक प्रदेश सभाको चौथाइ सदस्य संख्या अर्थात् १५ सांसद भएको प्रतिपक्षी कांग्रेसले त्यसमा चासै राखेको थिएन। जोडघटाउ सुरुएमाले र माओवादी केन्द्र ब्युँतिएपछि सरकार गठनका अंकगणित सुरु भएको छ। सर्वोच्च अदालतको आदेशले दुवै दल पुरानै अवस्थामा फर्किएपछि यसले प्रदेश सरकार गठनमा प्रभाव पार्नेछ। प्रदेशसभाको निर्वाचनमा नेकपा एमाले र नेकपा माओवादी केन्द्र छुट्टाछुट्टै चुनाव चिह्नबाट लडेका थिए। लुम्बिनी प्रदेशमा एमालेका ४० सांसद छन्। माओवादी केन्द्रका २१ सांसद छन्। तत्कालीन एमाले संसदीय दलका नेता शंकर पोखरेल मुख्यमन्त्री छन्। ८७ जना सांसद रहेको प्रदेशसभामा बहुमतका लागि ४४ जना सांसद आवश्यक पर्छ। यो अंकगणितले मुख्यमन्त्री पोखरेललाई अझै चार जना सांसदको मत आवश्यक पर्छ। प्रदेशसभामा कांग्रेसका १९ सांसद छन्। जनता समाजवादी दलको ६ र राष्ट्रिय जनमोर्चाको एक सिट छ। सर्वोच्चको आदेशबमोजिम सरकार गठनको कसरत भए माओवादी केन्द्र, कांग्रेस र समाजवादी दलमध्ये कुनै एक दलको समर्थन एमालेलाई आवश्यक पर्छ। एमालेबाहेक अन्य सबै दल मिल्दा पनि सरकार गठन गर्ने विकल्प रहन्छ। २१ सांसद आवश्यकनेकपाबारे सर्वोच्चको आदेशले कर्णालीमा सरकार फेरबदल गर्ने ढोका खुलेको छ। कर्णालीमा साविक माओवादीको नेतृत्वमा सरकार छ। अब एमालेकै नेतृत्वमा सरकार गठन गर्ने बाटो खुलेको हो। पार्टी एकताका क्रममा दुई दलबीच भागबन्डा हुँदा माओवादीलाई कर्णालीमा सरकारको नेतृत्व गर्ने अवसर मिलेको थियो। त्यसबेला एमालेले कुनै हालतमा सरकारको नेतृत्व नछाड्ने अडान लिएको थियो। तर केन्द्रको दबाबमा माओवादीका महेन्द्रबहादुर शाही मुख्यमन्त्री चयन भए। कर्णालीमा प्रदेशसभामा सांसदको संख्या ४० छ। सरकार गठनका लागि २१ जना सांसद आवश्यक पर्दछन्। तर, एमालेसँग सभामुखसहित ५० प्रतिशत अर्थात् २० जना सांसद छन्। सरकार गठन गर्न एमालेलाई एक जना सांसद मात्रै अपुग हुन्छ। तर एमालेबिना यहाँ सरकार गठन हुने अवस्था छैन। एमालेबाहेक अरू सबै दलका सांसद जोड्दा पनि सरकार गठनका लागि आवश्यक पर्ने २१ जना सांसद पुग्दैनन्। जसपा निर्णायकसर्वोच्चको आदेशले सुदूरपश्चिममा दुईवटा समीकरण बन्न सक्छन्। दुई जना मात्रै सांसद रहेको जनता समाजवादी निर्णायक देखिएको छ। प्रदेशसभामा ५३ सदस्य छन्। सरकार गठन गर्न २७ सदस्यको आवश्यकता पर्छ। ५३ सदस्यीय प्रदेशसभामा साविकको एमालेका २५, माओवादी केन्द्रका १४, कांग्रेसका १२ र राजपाका दुई सदस्य छन्। जसपाका दुवै जनालाई मन्त्री दिएर एमालेले सरकार बनाउन सक्छ एक सांसदले भने, हाम्रो पहिलो प्रयास त्यही हुन्छ, तर यसका केन्द्रको पनि कुरा आउला। नयाँ समीकरण बारेमा कुनै छलफल नभएको जसपाले जनाएको छ। माओवादी केन्द्रसँग १४ सदस्य छन्। उसले कांग्रेससँग गठबन्धनको सरकार बनाउन सक्दैन। दुवैतर्फका सांसद जोड्दा २६ मात्रै पुग्छन्। २७ जनाले मात्रै बहुमत पुग्ने भएकाले माओवादीले जसपालाई मनाउनुपर्ने देखिन्छ।"
पेरिसडाँडामा प्रचण्डनेपाल समूहको स्थायी कमिटी बैठक,काठमाडौँ : सोमबार बिहान बोलाइएको नेकपा प्रचण्ड नेपाल समूहको स्थायी कमिटी बैठक सुरु भएको छ। बैठक पार्टी कार्यालय पेरिस डाँडामा सुरु भएको अध्यक्ष प्रचण्डको सचिवालयले जनाएको छ। छलफलमा व्यस्त भएपछि प्रचण्ड नेपाल समूहले सोमबार बिहान ११ बजे बोलाइएको स्थायी कमिटी बैठक दिउँसो ३ बजेका लागि सारेको थियो। कानुनी र राजनीतिक छलफलमै व्यस्त भएपछि बैठक सारिएको बताइएको थियो। सर्वोच्च अदालतले नेपाल कम्युनिस्ट पार्टी (नेकपा)को आधिकारिकता ऋषिराम कट्टेलले दर्ता गरेको दलले पाउने निर्णय गरिदिएपछि ओलीप्रचण्ड नेतृत्वको नेकपालाई शंकट उत्पन्न भएको छ। यससँगै अब नेकपाको मान्यता प्रधानमन्त्री ओली र दाहालले नपाउने भएका हुन्। प्रचण्डनेपाल समूहका नेताले आइतबार अदालतको फैसलाबारे कानुन व्यवसायीसँग छलफल गरेका थिए। छलफलमा कानुन व्यवासायीले पुनरावलोकनका लागि जानुपर्ने सुझाव दिएका छन्। नेकपा एमाले र नेकपा माओवादी केन्द्रबीच एकीकरण भई प्रधानमन्त्री केपी शर्मा ओली र पुष्पकमल दाहाल प्रचण्ड नेतृत्वको नयाँ दल नेपाल कम्युनिस्ट पार्टी (नेकपा) नाम राखेर आयोगमा दर्ता भएपछि उक्त विवाद सर्वोच्चमा पुगेको थियो। आयोगले आफ्नो नाममा रहेको दलको नाम ओली र दाहाल नेतृत्वको पार्टीलाई दिएको भन्दै नेता कट्टेलले रिट दायर गरेका थिए। आफ्नो पार्टीको नामसँग मेल खाने गरी ओली र दाहालले आयोगमा अर्को दल दर्ता गरेको तर त्यसअघि नै आफूले नेपाल कम्युनिस्ट पार्टी दर्ता गरिसकेकाले हकदाबी आफ्नो रहने जिकिर कट्टेलको थियो। कट्टेलको रिटमा निर्णय सुनाउँदै न्यायाधीश बमकुमार श्रेष्ठ र कुमार रेग्मीको संयुक्त इजलासले ओली र दाहालको नेतृत्वमा दर्ता भएको नेकपालाई आधिकारिकता दिने आयोगको निर्णय आइतबारदेखि बदर गरिदिएको हो।
महिला हिंसाका मुद्दालाई प्राथमिकताका साथ सम्बोधन गरिन्छ : प्रधानमन्त्री ओली,"काठमाडौं : प्रधानमन्त्री केपी ओलीले १११ औँ अन्तर्राष्ट्रिय महिला दिवसका उपलक्ष्यमा शुभकामना सन्देश दिँदै महिलाविरुद्धको हिंसाका मुद्दालाई प्राथमिकताका साथ सम्बोधन गर्न नेपाल सरकारले लैङ्गिक हिंसा अन्त्य तथा लैङ्गिक सशक्तीकरणसम्बन्धी राष्ट्रिय रणनीति तथा कार्ययोजना कार्यान्वयनमा ल्याएको जनाएका छन्। उक्त नीतिअनुसार केन्द्र, प्रदेश र स्थानीय तहका विभिन्न संयन्त्रमार्फत आवश्यक सेवा प्रवाह भइरहेको जनाउँदै प्रधानमन्त्री ओलीले नेपालको राजनीतिक, आर्थिक, सामाजिक रुपान्तरणमा महिलाको सहभागिता र नेतृत्व विश्वकै लागि अनुकरणीय रहँदै आएको स्मरण गरे। 'सुरक्षा, सम्मान र रोजगारः समृद्ध नेपालको आधार भन्ने नाराका साथ आज सो दिवस मनाइँदैछ । 'लैङ्गिक समानता र महिला विकासका लागि राज्यको तर्फबाट भएका नीतिगत, कानूनी, संरचनागत एवं प्रक्रियागत सुधारको फलस्वरुप राजनीति र प्रशासनको क्षेत्रमा महिलाको प्रतिनिधित्व उल्लेखनीयरुपमा वृद्धि भएको छ,' सन्देशमा भनिएको छ, 'शिक्षा, स्वास्थ्य, रोजगारीलगायतका सूचकमा पनि सकारात्मक सुधार भएका छन् । नेपालको लैङ्गिक विकास सूचकाङ्कमा भएको सुधारबाट पनि यस क्षेत्रमा नेपाल सरकारले गरेको लगानी र थालेको प्रयासले राम्रो प्रतिफल दिएको मान्न सकिन्छ ।' प्रधानमन्त्री ओलीले अज्ञानता र कुरीतिको आड लिएर भएका खराब अभ्यासका कारण बोक्सी, छाउपडी, दाइजो, बालविवाह र जातीय विभेदजस्ता उत्पीडनकारी अवशेष कायमै रहेकाले अपराधलाई निरुत्साह गर्न समाजका सबै पक्षले सहकार्य गरी रचनात्मकरुपमा जनचेतना जगाउनु आवश्यक भएकामा जोड दिए। विभिन्न प्रकार र स्वरुपका लैङ्गिक विभेद तथा हिंसाका घटनालाई जरैदेखि निर्मूल गर्न सरकारले शून्य सहनशीलताको नीति लिइ अपराधीलाई कडा कारवाही र पीडितलाई उचित क्षतिपूर्तिसमेतको कानूनी व्यवस्था गर्दै नैतिक शिक्षा र सचेतनाका कार्यक्रम निरन्तर गरिरहेको प्रधानमन्त्रीले सन्देशमा उल्लेख गरे। नेपाल सरकार 'मन्त्रिपरिषद्' बाट निर्णय गरी महिला हिंसा असभ्यता हो, यो अपराध होस महिला हिंसालाई रोकौँ भन्ने प्रतिबद्धतासहितको स्टिकर बनाई सार्वजनिकस्थल तथा क्षेत्रमा प्रचारप्रसार गर्न सबै सरकारका निकायलाई निर्देशन गरिएको पनि प्रधानमन्त्रीले सन्देशमा उल्लेख गरेका छन्। रासस"
"नेकपा कट्टेललाई, एकीकरण बदर","काठमाडौं : सर्वोच्च अदालतले नेपाल कम्युनिस्ट पार्टी (नेकपा)को आधिकारिकता ऋषिराम कट्टेलले दर्ता गरेको दलले पाउने निर्णय गरेको छ। यसले नेकपाको एकीकरणलाई खारेज गर्दै नेकपा (एमाले) र नेकपा (माओवादी केन्द्र)लाई पूर्ववत् रूपमा जगाएको छ। नेकपा एकीकरणसम्बन्धी निर्वाचन आयोगको निर्णय बदरपश्चात् साविकमा आयोगमा राजनीतिक दलका रूपमा दर्ता रहेका नेपाल कम्युनिस्ट पार्टी (एकीकृत माक्र्सवादी लेनिनवादी) र नेपाल कम्युनिस्ट पार्टी (माओवादी केन्द्र) अलगअलग राजनीतिक दलका रूपमा साविककै अवस्थामा कायम रहने सर्वोच्चले जनाएको छ। अब यी दुई राजनीतिक दलले एकीकरण गर्ने भएमा राजनीतिक दलसम्बन्धी ऐन तथा नियमविपरीत नहुने गरी निर्णय गरी अविलम्ब निर्वाचन आयोगमा उपस्थित हुन जानकारी दिई शीघ्र कानुनबमोजिम आवश्यक निर्णय गर्नूगराउनू भनी विपक्षीमध्येका निर्वाचन आयोगका नाममा परमादेशसमेत जारी गरिदिएको छ, सर्वोच्चको आदेशमा लेखिएको छ। नेकपा एमाले र नेकपा माओवादी केन्द्रबीच एकीकरण भई प्रधानमन्त्री केपी शर्मा ओली र पुष्पकमल दाहाल प्रचण्ड नेतृत्वको नयाँ दल नेपाल कम्युनिस्ट पार्टी (नेकपा) नाम राखेर आयोगमा दर्ता भएपछि उक्त विवाद सर्वोच्चमा पुगेको थियो। आयोगले आफ्नो नाममा रहेको दलको नाम ओली र दाहाल नेतृत्वको पार्टीलाई दिएको भन्दै नेता कट्टेलले रिट दायर गरेका थिए। आफ्नो पार्टीको नामसँग मेल खाने गरी ओली र दाहालले आयोगमा अर्को दल दर्ता गरेको तर त्यसअघि नै आफूले नेपाल कम्युनिस्ट पार्टी दर्ता गरिसकेकाले हकदाबी आफ्नो रहने जिकिर कट्टेलको थियो। कट्टेलको रिटमा निर्णय सुनाउँदै न्यायाधीश बमकुमार श्रेष्ठ र कुमार रेग्मीको संयुक्त इजलासले ओली र दाहालको नेतृत्वमा दर्ता भएको नेकपालाई आधिकारिकता दिने आयोगको निर्णय आइतबारदेखि बदर गरिदिएको हो। यससँगै अब नेकपाको मान्यता प्रधानमन्त्री ओली र दाहालले नपाउने भएका हुन्। राजनीतिक दलसम्बन्धी ऐन, २०७३ को दफा १० बमोजिम पहिले नै निर्वाचन आयोगमा दर्ता भएका राजनीतिक दल एकीकरण गरी नयाँ दल निर्माण हुँदासमेत सोही ऐनको दफा ६ को दल दर्ता हुन नसक्ने भनी ऐनमा व्यवस्था भएका प्रावधान उल्लंघन गर्ने गरी दल दर्ता गर्न मिल्ने देखिँदैन, आदेशमा लेखिएको छ। नेपाल कम्युनिस्ट पार्टी (नेकपा) नाम गरेको पार्टी आयोगमा पहिले नै दर्ता भइसकेको अवस्थामा सोही नामसँग मिल्ने गरी आयोगबाट भएको २०७५ साल जेठ २३ गतेको नयाँ पार्टी दर्ता गर्नेसम्बन्धी निर्णय र त्यसलाई सदर गर्ने गरी भएको २०७५ साल कात्तिक ९ गतेको अर्को निर्णय राजनीतिक दलसम्बन्धी ऐन, २०७३ को दफा ६ (१(ङ) र राजनीतिक दलसम्बन्धी नियमावली, २०७४ को नियम ९ मा भएको कानुनी व्यवस्थाविपरीत देखिएकाले उत्प्रेषणको आदेशद्वारा बदर गरिदिएको आदेशमा जनाइएको छ। कानुनले स्पष्ट रूपमा कुनै काम गर्न मिल्दैन भनी प्रतिबन्ध लगाएको कुरालाई अन्यथा गर्ने गरी कुनै निर्णय गर्न वा कुनै कामकारबाहीलाई अनुमति प्रदान गर्न मिल्दैन, आदेशमा लेखिएको छ, जुन कामकुरा कानुनले प्रत्यक्ष रूपमा गर्न पाइँदैन भनेको छ सो कुरा अप्रत्यक्ष रूपमा गर्नसमेत पाइँदैन। नेपाल कम्युनिस्ट पार्टीका संयोजक रहेका कट्टेलले ०७० साउन २२ गते आयोगमा दल दर्ता गरेका थिए। आयोगमा कट्टेल नेतृत्वको नेकपाको दर्ता कायमै रहेको अवस्थामा २०७४ सालको प्रतिनिधिसभा निर्वाचनमा चुनावी तालमेल गरेका नेकपा (एमाले) र नेकपा (माओवादी केन्द्र)ले २०७५ जेठ ३ गते एकीकरण गरी दलको नाम नेपाल कम्युनिस्ट पार्टी (नेकपा) भन्दै दर्ता गरेका थिए। ओलीदाहाल नेतृत्वको पार्टीले दलको नाम र कोष्ठभित्रको नामसमेत हुबहु मिल्ने गरी राखेको दाबी कट्टेलले गरेका थिए। भनेका थिए, नागरिकले राजनीतिक दलमार्फत आफूमा निहित सार्वभौमसत्ता संसद्मार्फत अभिव्यक्त गर्ने भएकाले नागरिकका मौलिक हक, राजनीतिक दल र मसमेतको मौलिक हकमा समेत निर्वाचन आयोगको निर्णयले बन्देज लाग्न गएको छ। रिटमा नेकपाको संवैधानिक एवं कानुनी हक संरक्षण गरी संसदीय मर्यादासमेत कायम गरिपाउन गरिएको मागको पक्षमा सर्वोच्चबाट अन्तिम निर्णय आएसँगै नामको विवादमा पनि अन्तिम किनारा लागेको छ।"
बालुवाटारमा ओली पक्ष आन्तरिक छलफलमा,"काठमाडौं : प्रधानमन्त्री केपी शर्मा ओली पक्षका नेताहरु बीच बालुवाटारमा छलफल चलिरहेको छ। पेरिसडाँडामा प्रचण्डमाधव पक्षको छलफल भइरहेको बेला बालुावाटारमा पनि आन्तरिक छलफल चलेको हो। छलफलमा रामबहादुर थापा 'बादल', ईश्वर पोखरेल, विष्णु पौडेल लगायतका नेताहरु सहभागी भएको बालुवाटार स्रोतले जनाएको छ। उनीहरु अब कसरी अगाडि बढ्ने विषयमा रणनीति बनाउन गम्भीर छलफलमा जुटेको बताइएको छ। आइतबार सर्वोच्च अदालतको आदेशपछि ओली निकटका नेताहरुले फैसलाको स्वागत गरेपछि प्रचण्डमाधव पक्ष संकटमा परेको थियो। नेकपा विभाजन उन्मुख रहेको समयमा ओली संकटमा परेका थिए भने सर्वोच्च अदालतले नेपाल कम्युनिस्ट पार्टी (नेकपा)को आधिकारिकता ऋषिराम कट्टेलले दर्ता गरेको दलले पाउने निर्णय गरेर ओलीप्रचण्ड नेतृत्वको नेकपाको अस्तित्व खारेज गरिदिएपछि ओली थप बलियो बनेका छन्। यद्यपी एकीकरण भएका पार्टी खारेज भएपछि राजनीतिमा थप तरंग पैदा भएको छ। यता सोमबार पेरिसडाँडामा बसेको प्रचण्ड  माधव पक्षको स्थायी कमिटी बैठकले अब माधव नेपाल र झलनाथ खनाललगायतका तत्कालीन एमालेका नेताहरू एमालेमै फर्किने भएका छन् भने प्रचण्डहरू पेरिसडाँडामै रहने निर्णय गरेका छन्।"
"सर्वोच्चको आदेशपछि अब कसको हालत के हुन्छ, यस्ता छन् सरकार बनाउने चार विकल्प","काठमाडौं : सर्वाेच्च अदालतको आदेशले नेकपाको दाहालनेपाल समूहका अध्यक्ष माधवकुमार नेपाल र गृहमन्त्री रामबहादुर थापालगायत नेतालाई सबैभन्दा असजिलो पर्ने देखिएको छ। राजनीतिक दलसम्बन्धी ऐनको दफा ३३ को २ मा कुनै दलको केन्द्रीय समिति र संघीय संसद्का संसदीय दलका कम्तीमा ४० प्रतिशत सदस्यले छुट्टै नयाँ दल बनाएमा वा अर्को कुनै दलमा प्रवेश गरेमा त्यस्तो संसदीय दलका सदस्यले दल त्याग गरेको मानिने छैन भन्ने व्यवस्था छ। यो व्यवस्थाका कारण कुनै पनि पक्षले पार्टी विभाजन गर्नुपरे केन्द्रीय समिति र संसदीय दलमा ४० प्रतिशत संख्या पुर्याउनुपर्ने हुन्छ। एमालेभित्र नेपाल पक्षको केन्द्रीय समितिमा ४० प्रतिशत संख्या रहे पनि संसदीय दलमा ४० प्रतिशत पुग्दैन। दुवैतिर ४० प्रतिशत नपुर्याई पार्टी विभाजन गर्न मिल्दैन। त्यसरी पार्टी विभाजन गर्न खोजे सांसद पद रहँदैन। पार्टी र दलको विधानका आधारमा कारबाही हुन सक्छ। यसअर्थमा नेपाल पक्षलाई यो निर्णयले सबैभन्दा अप्ठ्यारो पारिदिएको छ। गृहमन्त्री थापा, ऊर्जामन्त्री टोपबहादुर रायमाझी र सहरी विकासमन्त्री प्रभु शाहलाई पनि आदेशले अप्ठ्यारो पारेको छ। माओवादी समूहमै नफर्किए उनीहरूलाई पार्टीले कारबाही गर्न सक्छ। त्यसो हुँदा सांसद पद गुम्ने देखिन्छ। खानेपानीमन्त्री मणिचन्द्र थापा र युवा तथा खेलकुदमन्त्री दावा तामाङ भने सांसद नरहेका कारण प्रतिनिधिसभा पुन:स्थापना भएकाले गैरसांसदका रूपमा मन्त्री छन्। उनीहरू नियुक्त भएदेखि ६ महिना मात्र मन्त्री हुन पाउँछन्। उनीहरू ओली खेमामै लाग्दा पनि गुमाउनुपर्ने केही देखिँदैन। थापा, रायमाझी र शाहले भने आफ्नो सांसद पद गुमाउनुपर्ने हुन्छ। सांसद पद गुमाएपछि सरकारमा रहन उनीहरूलाई पनि गैरसांसदकै सहारा लिनुपर्ने हुन्छ। नेकपा गठनपछि निर्वाचित जनप्रतिनिधिको हैसियत पनि अब के हुन्छ भन्ने अन्योल छ। नेकपा एमाले र माओवादी केन्द्रबीच एकतापछि नेकपाबाट राष्ट्रियसभामा १७ सांसद निर्वाचित भएका थिए। प्रतिनिधिसभामा कास्की २ बाट विद्या भट्टराई, लुम्बिनी प्रदेशमा विमलाकुमारी खत्रीलगायत निर्वाचित भएका थिए। स्थानीय तहमा पनि नेकपाबाट निर्वाचित जनप्रतिनिधि छन्। अदालतको आदेशले प्रधानमन्त्री केपी शर्मा ओलीलाई पनि पार्टीगत हैसियत र चुनाव चिह्न सूर्यका लागि सहज बनाइदिएको छ। तर, सरकारका लागि भने अप्ठ्यारो निम्तिएको देखिन्छ। दाहालनेपाल पक्षका नेताले अदालतको आदेशपछि नै ओलीलाई कुन दलको प्रधानमन्त्री भनेर प्रश्न गरेका छन्। तर, ओलीले यो आदेशको स्वागत गरेका छन्। उनले साँझ संसदीय दलको बैठकसमेत बालुवाटारमा बसालेका छन्। नयाँ बानेश्वरस्थित संसद् भवनमा ओलीले अदालतको आदेशको पूर्ण पाठ हेरिनसकेको तर अदालतको आदेशलाई मान्ने र त्यसको कार्यान्वयन गरेर जाने बताए। ओली पक्षका संसदीय दलका उपनेता सुवास नेम्बाङले त अब आफूहरूलाई नेकपा नभन्न र एमाले नै भन्न आग्रह गरे। ओलीलाई सरकारमा बहुमत देखाउन अर्को दलको साथ चाहिने देखिएको छ। आफू नेतृत्वको सरकार टिकाउन ओलीले १ सय ३८ सांसदको साथ लिनुपर्छ। एमालेका १ सय २१ सांसद छन्। तीमध्ये एक जनाको निधन भएको छ। यसभित्र नेपाल पक्ष पुष्पकमल दाहालसँग मिलेको छ। ह्विप नलागेको अवस्थामा नेपाल पक्षले ओलीलाई साथ दिने देखिन्न। त्यसअर्थमा प्रधानमन्त्रीलाई विश्वासको मत लिनुपर्ने अवस्था निम्तिएको छ। ओलीले बालुवाटार बैठकमा अदालतले एमाले ब्युँताइदिएकाले अब एमालेको दलको बैठक बोलाउने बताएका थिए। अदालतले ऋषिराम कट्टेललाई नेकपाको आधिकारिकता दिएपछि राजनीतिक रूपले मुलुकलाई सही कोर्समै लैजाने देखिएको ओलीको भनाइ थियो। एमालेको दल बैठक बोलाएर अगाडि जाने बताएको सहभागी एक सांसदले बताए। ऋषि कट्टेललाई नेकपा दिने अदालतको आदेशले राजनीतिक रूपमा मुलुकको कोर्सलाई पनि सकारात्मक दिशामै लगेको छ। अब एमाले दलको बैठक बसेर अगाडि जानुपर्छ, प्रधानमन्त्रीको भनाइ उद्धृत गर्दै ती सांसदले भने, सरकार पनि संयुक्त सरकारको रूपमा पुगेको छ। माओवादी केन्द्रले विश्वासको मत फिर्ता लिए अन्य शक्तिसँग सहकार्यको लागि अगाडि जानुपर्ने हुन्छ। विश्वासको मत लिनुपर्ने हुन्छ। एक महिनाभित्र विश्वासको मत लिएर अगाडि जाने हुन्छ। ओलीले सभामुख साझा हुन नसकेको आरोप लगाए। सभामुख साझा व्यक्ति हो। तर, उहाँ सीधै राजनीतिक विषयमा प्रवेश गर्नुभयो। यो संसद्को गरिमाअनुरूप भएन, प्रधानमन्त्रीको भनाइ उद्धृत गर्दै ती सांसदले भने। ओलीले नेकपा गठन भएपछि निर्वाचित जनप्रतिनिधिहरूको पदीय हैसियतमा उठ्न सक्ने प्रश्नलाई सम्बोधन गर्ने बाटोमा पनि जानुपर्ने औँल्याए। त्यसका लागि उनले सरकारले आवश्यक तयारी पूरा गर्ने बताए। चार तरिकाबाट बन्न सक्छ सरकारअदालतको आदेशपछि अब संसद्मा नेकपा एमाले, माओवादी केन्द्र, कांग्रेस र जसपा गरी चार पार्टी मात्रै रहन्छन्। राष्ट्रिय जनमोर्चा, राष्ट्रिय प्रजातन्त्र पार्टी र नेपाल मजदुर किसान पार्टीका एकएक सांसद रहे पनि राष्ट्रिय मान्यताप्राप्त दल हुन आवश्यक मत छैन। त्यसकारण उनीहरूको हैसियत स्वतन्त्रका रूपमा रहनेछ। अब संसद्को गणितमा एमाले १२१ (प्रत्यक्ष ८० र समानुपातिक ४१), माओवादी केन्द्र ५३ (प्रत्यक्ष ३६ र समानुपातिक १७), कांग्रेस ६३ (प्रत्यक्ष २३ र समानुपातिक ४०) जसपा ३५ (प्रत्यक्ष २२ र समानुपातिक १३ ) सांसद छन्। यसो हुँदा अब संविधानको धारा ७६ (१) अनुसार एउटै दलको बहुमतप्राप्त सरकारको नेतृत्वका रूपमा संसदमा ओली रहेनन्। ओली अब प्रधानमन्त्री कायम रहन धारा ७६ (२) अनुसार अर्को दलको साथ लिएर मात्र प्रधानमन्त्री टिकिरहन सक्छन्। माओवादी केन्द्रले विश्वासको मत फिर्ता लिए विश्वासको मत लिन अर्को साथ खोज्नुपर्ने हुन्छ। बहुमतका लागि कुल १ सय ३८ सांसद आवश्यक पर्छ। त्यो अवस्थामा चार तरिकाले सरकार बन्न सक्ने देखिन्छ। पहिलो : एमाले र माओवादी केन्द्रबीचको सहकार्यको सरकार। सर्वाेच्चले साबिक पार्टी ब्युँताउने निर्णय गरेका कारण यही सहकार्यको सरकारका रूपमा परिणत भएको छ। तर, ओलीसँग पुष्पकमल दाहालको सहकार्य हुने देखिन्न। यी दुई शक्ति मिल्दा संसद्मा १७४ सांसद संख्या हुन्छ। तर, एमालेतर्फका सानु शिवाको निधन भएकाले १ सय ७३ सांसद छन्। सभामुख माओवादी पक्षका भएकाले त्यो संख्या घटाउने हो भने १७२ हुन्छ। यो सुविधाजनक बहुमत हो। तर, यो समीकरण रहिरहन सक्ने अवस्था देखिन्न। दोस्रो : एमाले र कांग्रेस मिलेर बन्ने सरकार। एमालेतर्फका निधन भएका एक सांसद छाडेर १ सय २० र कांग्रेसतर्फका विजयकुमार गच्छदार भ्रष्टाचार मुद्दामा निलम्बित रहेको र मोहम्मद अफताफ आलम जेलमा रहेका कारण यी दुईलाई छाडेर ६१ सांसद हुनेछन्। दुई शक्ति जोड्दा दुई तिहाइको सरकार बन्छ। अर्थात् १ सय ८१ सांसदको समर्थन रहेको सरकार बन्न सक्छ। तेस्रो : एमाले र जनता समाजवादी पार्टी मिलेर बन्ने सरकार। एमालेतर्फका निधन भएका एक सांसद छाडेर १ सय २० र जनता समाजवादीका भ्रष्टाचार मुद्दामा निलम्बित हरिनारायण रौनियार र रेशम चौधरी जेलमा रहेकालाई छाडेर हिसाब गर्ने हो भने पनि १ सय ५३ सांसद पुग्छन्। यसरी पनि सरकार बन्न सक्छ। चौथो : कांग्रेस, माओवादी केन्द्र र जसपा मिलेर बन्ने सरकार। कांग्रेसतर्फका गच्छदार र आलम छाडेर हुने ६१, माओवादी केन्द्रका सभामुख छाडेर ५२ र जसपाको रौनियार र चौधरी छाडेर हुने ३३ लाई जोडेर १४६ सांसद हुन्छन्। सरकार बनाउन यो संख्या पनि पुग्छ। अन्य तीन स्वतन्त्र हैसियतमा रहेका मजदुर किसान पार्टी, राप्रपा र राष्ट्रिय जनमोर्चाका सांसद भने निर्णायक रूपमा देखिँदैनन्।"
"मोरङको पार्टी कार्यालयमा नेकपा एमालेको बोर्ड, मन्त्रीले गरे अगुवाई","विराटनगर : सर्वोच्च अदालतले सत्तारुढ नेपाल कम्युनिष्ट पार्टी (नेकपा) खारेजको फैसला गरिदिएपछि सोमबारबाट मोरङमा तत्कालीन नेकपा एमाले ब्युँताइएको छ। अदालतले नेकपा ऋषि कट्टेलको हुने फैसला सुनाएपछि उत्साहित बनेको प्रधानमन्त्री केपी शर्मा ओली समूहले त्यसको भोलिपल्ट विराटनगर महानगरपालिका११ पाञ्चालीस्थित नेकपाको पार्टी कार्यालयलाई नेकपा एमालेको पार्टी कार्यालयमा परिणत गरेको छ। फैसलापछि आइतबार दीपावली गरेको यो समूहले सोमबार पार्टी कार्यालयलाई एमालेको बनाएको हो। मदन भण्डारी स्मृति भवनका रुपमा २०५३ सालमा निर्माण गरिएको पार्टी कार्यालयबाट नेकपाको बोर्ड हटाएर एमालेको राखिएको छ। यसअघि यो कार्यालय तत्कालीन नेकपा एमाले र नेकपा (माओवादी केन्द्र)बीच एकीकरण भएर बनेको नेकपाको थियो। संस्कृति पर्यटन तथा नागरिक उड्डयनमन्त्री भानुभक्त ढकालको अगुवाईमा एमालेको बोर्ड राख्दै जिल्ला पार्टी कार्यालय सञ्चालनमा आएको घोषणा गरिएको छ। सर्वोच्चको फैसलाले सूर्य चिन्हको पनि टुंगो लागिसकेको उनको भनाइ छ। सूर्य चिन्हका बारेमा रहेको अन्योल हटेर अब एमालेले पाउने अवस्था बनेको छ, ढकालले भने, त्यही भएर एमालेले आफ्नै कार्यालयलाई सञ्चालनमा ल्याएर गतिविधी सुरु गरेको हो। कार्यक्रममा तत्कालीन एमाले नेता तथा ओली समूहका केन्द्रीय सदस्यहरु गुरु बराल, विनोद ढकालसहितका नेता कार्यकर्ताहरु उपस्थित थिए। तत्कालीन एमाले नेता एवं ओली समूहका मोरङ अध्यक्ष ऋषिकेश पोखरेलले एमालेले आफ्नै पार्टी कार्यालय सञ्चालनमा ल्याएको जानकारी दिए। उनले एमाले पार्टी र पार्टीका जनवर्गीय संगठनहरुले सोमबारदेखि पहिलेकै नाममा पूर्ववत् रुपमै आफ्ना गतिविधी सुरु गरिसकेको बताए। पोखरेलले यसअघि नेकपाको भनिएको सबै सम्पत्ति अब एमालेकै हुने बताए। उनका अनुसार पार्टीको नाममा चार कट्ठा तीन धुर जग्गासहित हल, कार्यालय तथा बैठक कक्षहरु रहेको एउटा दुई तले भवन छ। एमाले र माओवादी एकीकरणपछि सबै सम्पत्ति नेकपाको भएको थियो, उनले भने, सर्वोच्चको फैसलापछि अब कानुनी रुपले एमालेको नाममा फिर्ता भएको छ।फैसलाले एमाले र माओवादी भनेर यकिन गरिदिँदै दुवै दललाई पूर्ववत् अवस्थामा पुर्याइदिएका कारण अब एमालेको सम्पत्तिमा माओवादीले आँखा लगाउनै नसक्ने पोखरेलको दाबी छ। माओवादीको कार्यालयमा एमालेको कार्यालय सञ्चालन नगरिएको भन्दै उनले एमाले अरुको सम्पत्ति कब्जा गर्न नजाने र आफ्नो सम्पत्तिमा पनि कसैले आँखा लगाएमा सहन नसक्ने बताए। अदालतको फैसालालाई सम्मान गर्दै नेकपा एमालेको पार्टी कार्यालय संस्थागत रुपमा सञ्चालन भयो भन्ने सन्देश दिइएको हो, उनी भन्छन्, अब आफ्नो पहिलो कार्यालय सञ्चालन गरेर एमाले संस्थागत रुपमा अगाडि बढ्यो। यता पुष्पकमल दाहाल प्रचण्ड र माधवकुमार नेपाल समूहका केन्द्रीय सदस्य महेश रेग्मीले भने सर्वोच्चको फैसलाविरुद्ध पुनरावलोकनमा जाने तयारी भइरहेका बेला पार्टी कार्यालय सञ्चालनको नाममा एमालेको बोर्ड राखेर हतारो गरिएको बताए। अझै धेरै कुरामा निर्णय हुँदा बाँकी रहेकै अवस्थामा नेकपाको हटाउँदै एमालेको बोर्ड राखेर पार्टी विभाजन भयो भन्ने सन्देश दिन खोजियो, उनले भने, तर यति धेरै मिहिनेत गरेर बनाएको पार्टी फुटाउन हुँदैन भन्ने अडानमा रहेका कार्यकर्ता एकीकृत पार्टीकै पक्षमा छन्। रेग्मीले यसलाई अदालतले क्षेत्राधिकारभन्दा बाहिर गएर फैसला गर्दाको परिणाम भनेका छन्। पार्टी विभाजन भएकोमा धेरै खुशीयाली मनाउने काम ओली समूहबाट भएको छ, उनले भने, जबरजस्ती र हतारिएर गरिएको निर्णयले राम्रो संकेत गर्दैन। एमालेको बोर्ड राख्नुअघि नेकपा मोरङको रहेको पार्टी कार्यालय। पूर्ववत् रुपमा सञ्चालनमा ल्याइएको भनिएको पार्टी कार्यालय एमाले र माओवादी एकीकरण हुनुअघि एमालेकै थियो। एकीकरणपछि नेकपाको बनाइएको थियो। संसद विघटनसँगै पार्टी विभाजनपछि पाञ्चालीको कार्यालय ओली समूहले प्रयोग गरिरहेको थियो भने तत्कालीन माओवादीले प्रयोग गरिरहेको विराटनगरको तीनपैनीस्थित पार्टी कार्यालयबाट दाहालनेपाल समूहले आफ्ना गतिविधी अघि बढाइरहेको थियो। एकीकरणअघि माओवादी केन्द्रले भाडामा लिएर सञ्चालन गरिरहेको कार्यालयलाई नेकपा निर्माणपछि भने पार्टीको प्रदेश १ सम्पर्क कार्यालय बनाइएको थियो। व्यवहारिक र राजनैतिक रुपमा पार्टीमा विभाजन आएपछि दुवै समूहले आआफ्नै हिसाबले पार्टी कार्यालय प्रयोग गर्न थालेका थिए। विभाजनपछि दाहालनेपाल समूह पाञ्चाली र ओली समूह तीनपैनीस्थित कार्यालयमा पुगेका थिएनन्।"
जनता समाजवादी पार्टीले बोलायो संसदीय दलको बैठक,"काठमाडौं : जनता समाजवादी पार्टीले मंगलबार संसदीय दलको बैठक बोलाएको छ । सिंहदरबारस्थित संसदीय दलको कार्यालयमा दिउँसो एक बजे संसदीय दलको बैठक आव्हान गरिएको हो। समाजवादी पार्टी र राष्ट्रिय जनता पार्टीको एकीकरणपश्चात जनता समाजवादी पार्टी बनेपछि उनीहरुको दलको संयुक्त बैठक बस्न सकेको छैन। संसद्मा राजपाका १७ जना (प्रत्यक्ष ११, समानुपातिक ६), समाजवादी पार्टी १७ (पूर्व संघीय समाजवादी फोरम प्रत्यक्ष १०, समानुपातिक ६, पूर्व नयाँ शक्ति पार्टी प्रत्यक्ष १ जना) सांसद रहेका छन् । सर्वोच्च अदालतले आइतबार नेपाल कम्युनिस्ट पार्टी (नेकपा) विवादमा ऋषि कट्टेललाई मान्यता दिएसँगै नेपाल कम्युनिस्ट पार्टी (एमाले) र नेपाल कम्युनिस्ट पार्टी (माओवादी केन्द्र) कायम रहने भएका छन् । सर्वोच्च अदालतले पूर्ववत पार्टी कायम रहने गरी कट्टेलको पार्टीलाई मन्यता दिएपछि पुष्पकमल दाहाल प्रचण्ड र माधवकुमार नेपालले माओवादी केन्द्र र केपी ओलीले नेकपा एमाले पाउने भएका हुन् । तत्कालिन माओवादी सांसदहरूले ओलीलाई दिएको समर्थन फिर्ता लिएको खण्डमा सरकार स्वतः अल्पमतमा पर्ने भएको छ । गठबन्धनको सरकार बनाउनमा जसपाको भूमिका पनि महत्वपूर्ण भएकाले बैठक बोलाइएको जसपा स्रोत जनाएको छ।"
प्रधानमन्त्री ओलीको प्रश्न : एसिड आक्रमणविरुद्धको अध्यादेश फेल गर्ने आँट कसैको छ ?,"काठमाडौं : प्रधानमन्त्री केपी शर्मा ओलीले संसद् पुन: स्थापना भएपछि आफूले मुद्दा हारे पनि अदालतको आदेशलाई मान्ने बताएका छन्। उनले संसदमा देशका समस्या समाधान कसरी गर्ने त्यसमा छलफल गर्नुपर्ने धारणा राखे। प्रतिनिधिसभा पुनःस्थापना भएपछि संसद् बैठकको पहिलो दिन नै पुनःस्थापनाको माग गर्नेहरु छाडेर हिडेको भन्दै आश्चर्य व्यक्त गरे। यतिबेला देश चुनावमा गइसक्थ्यो। त्यसपछि राम्रो संसद बन्थ्यो। संसद् किन पुनःस्थापना गरेकोभन्दा त लडाइँ गर्न कराउन पो गरेका रहेछन्। अन्तर्राष्ट्रिय महिला दिवसको अवसरमा प्रज्ञा भवनमा आयोजित कार्यक्रममा उनले भने,उहाँहरू माननीयको कुर्सीमा बस्नुभएको छ। तर, बोल्ने भाषा सुन्यो भने माननीयको जस्तो हुँदैन। संसद् अवरोध गरेर एसिड आक्रमणविरुद्धको सरकारले पेश गर्न लागेको अध्यादेश रोकेकोमा असन्तुष्ट जनाए। के बिग्रियोभन्दा एसिड आक्रमणविरुद्धको अध्यादेश सरकारले टेबल गर्न आँट्यो। फेल गरे भइगो नि सक्छौ भने। फेल गर्ने आँट कसैको छ ? छैन। मन पनि परेको छैन, फेल गर्ने आँट पनि छैन। त्यसकारण वेल घेरेर अध्यादेश पेश गर्न पाइँदैन भनेर नाराबाजी। प्रधानमन्त्री कुन पार्टीको हो भन्ने भीम रावलको प्रश्नमा प्रधानमन्त्री ओलीले सर्वोच्च अदालतमामा सोध्न जानु भन्दै व्यङ्य गरे। उनले भने, म हिजो बोलिनँ उहाँहरूले प्रधानमन्त्रीको कुन पार्टी हो ? भनेर सोध्नुभयो। मैले उहाँहरूलाई सोध्न नपरोस् तपाईं कुन पार्टीको भनेर। पहिलो बैठकमा सत्तारुढ नेकपाको प्रचण्डनेपाल समूहको तर्फबाट सांसद् भीम रावलले बोलेका थिए। रावलले बैठकको कार्यसूचीप्रति आपत्ति जनाए। सर्वोच्च अदालतको आइतबारको फैसलाले प्रधानमन्त्रीको दलीय हैसियतमाथि प्रश्न उठेको उनको भनाइ छ। प्रधानमन्त्रीको राजनीतिक दल अस्पष्ट भएको र सरकारलाई कुन दलको रुपमा बुझ्ने भन्दै उनले प्रश्न गरे। रावलले बोलेपछि प्रचण्डनेपाल समूहका सांसदले बैठक बहिष्कार गरेका थिए। कांग्रेसले संवैधानिक परिषद् सम्बन्धी अध्यादेश खारेज गर्न माग गर्दै बैठकमा आपत्ति जनाएको थियो। संविधानको भावना विपरित अध्यादेशबाट सरकारले शासन चलाएको भन्दै कांग्रेस सांसद पुष्पा भुसालले बैठकमा आपत्ति जनाएकी थिइन्। संघीय संसदको सचिवालयले सार्वजनिक गरेको कार्यसूचीअनुसार आइतबार दिउँसो ४ बजेपछि हुने बैठकको सुरुमै सभामुख अग्निप्रसाद सापकोटाले राष्ट्रपति विद्यादेवी भण्डारीबाट प्राप्त संसद् अधिवेशन आह्वानसम्बन्धी पत्र पढेर सुनाउने, त्यसपछि सभामुख सापकोटाले नै राष्ट्रपति कार्यालयबाट प्राप्त मन्त्रिपरिषद् गठन सम्बन्धी पत्रहरुको व्यहोरा सुनाउने, त्यसपछि केही अध्यादेश पेश हुने र शोक प्रस्ताव प्रस्तुत हुने तय भएको थियो। बैठक सांसदहरुको अवरोधका कारण १० मिनेटका लागि रोकिएको थियो। तर निर्धारित समयपछि सभामुखले बैठक सूचारु गराउन खोजे पनि विपक्षी दलहरु तयार नभएपछि सूचना टाँसेर बैठक बुधबार दिउँसो १ बजे सम्मका लागि स्थगित भएको छ।"
पेरिसडाँडामा विदाइ बैठक : प्रचण्ड र माधव पक्ष आआफ्नै घर फर्किने निर्णय,"काठमाडौं : सर्वोच्च अदालतको फैसलापछि प्रचण्ड र माधव पक्ष आआफ्नै दलमा फर्किने निर्णय गरेका छन्। सोमबार पेरिसडाँडामा बसेको प्रचण्ड  माधव पक्षका स्थायी कमिटी सदस्यहरुको बैठकले यस्तो निर्णय गरेको हो। अब माधव नेपाल र झलनाथ खनाललगायतका तत्कालीन एमालेका नेताहरू एमालेमै फर्किने भएका छन् भने प्रचण्डहरू पेरिसडाँडामै रहने भएका छन्। आआफ्नो घर फर्किने भन्दै उनीहरू पेरिसडाँडाको बैठकबाट बिदा भएका थिए। सर्वोच्च अदालतले नेकपा आधिकारिकता विवादको मुद्दामा आइतबार फैसला सुनाउँदै ऋषि कट्टेल नेतृत्वको नेकपालाई मान्यता दिदै एमाले र माओवादी केन्द्र व्युँताउने फैसला गरेको थियो। त्यो फैसलापछि अलगअलग हुने निर्णय गरेका हुन्। पेरिसडाँडामा बैठकपछि सञ्चारकर्मीसँग वरिष्ठ नेता झलनाथ खनालले अब नेकपा एमाले र माओवादी केन्द्र अलगअलग हिँड्ने प्रतिक्रिया दिएका छन्। उनले सर्वोच्चको निर्णयमा पुनरावलोकनको माग गर्नुका साथै पार्टीभित्र संघर्ष गर्ने दाबी गरे । प्रचण्डमाधव समूहका प्रवक्ता नारायण काजी श्रेष्ठले अदालतको फैसला रिट निवेदन भन्दा बाहिर गएर फैसला गरेको प्रतिक्रिया दिए। उनले नयाँ ढंगले पार्टी एकीकरणको पहल हुने र सर्वोच्चको फैसला कार्यान्वयनको प्रक्रिया अन्तरगत माओवादी केन्द्र र एमाले अलग भएको बताए। सर्वोच्च अदालतको आदेशपछि ओली निकटका नेताहरुले फैसलाको स्वागत गरेपछि प्रचण्डमाधव पक्ष संकटमा परेको थियो। बैठकमा नेताहरुले पार्टी एकतालाई नयाँ शिराबाट छलफल सुरू गर्नुपर्ने धारणा राखेका छन्। यस अगाडि स्थायी कमिटी बैठकबाट बाहिरिदै गर्दा तत्कालीन एमाले एवम् प्रचण्डमाधव समूहका नेता रघुजी पन्तले एकतालाई जोगाउन अध्यक्ष कमरेड प्रचण्ड र ओलीले फेरि पनि कुरा गरेर पहल थाल्नुपर्ने प्रतिक्रिया दिएका थिए। उनले बैठकमा एकतालाई जोगाएर जान सकिन्छ भने सम्भावनाको खोजी गर्नुपर्ने धारणा राखेको बताए। माधवप्रचण्ड समूहका केन्द्रिय सदस्य एवम् तत्कालीन एमाले नेता विष्णु रिजालले एमाले केपी ओली, माधव नेपाल दुवैको भएकाले पार्टी ब्यूँतिएपछि हामी सबै एमाले भएको बताएका छन्। ट्वीटमा उनले भनेका छन्,सर्वोच्चको फैसलापछि उहाँ एमालेमा जाने वा नजाने भन्ने प्रश्नै रहँदैन। एमाले केपी ओलीको पनि हो, माधव नेपालको पनि हो। पार्टी ब्यूँतिएपछि हामी सबै एमाले नै रह्यौँ। प्रचण्डमाधव पक्षको स्थायी कमिटी बैठक अगाडि तत्कालीन एमालेको माधव पक्षको मात्र बैठक बसेको थियो। उनीहरु एमालेमै रहेर ओलीविरुद्ध संघर्ष गर्दै पुन: पार्टी एकताको लागि पहल गर्ने निष्कर्षमा पुगेको बैठकमा सहभागी एक नेताले बताएका थिए। छलफलमा सहभागी नेताहरुले एकतालाई जोगाएर जान सकिने सम्भावनाको खोजी गरेर अगाडि बढ्न नेतृत्वलाई सुझाव दिएका थिए। प्रचण्डको नेतृत्वमा नेकपा माओवादी केन्द्र एक्लै रहने छ भने झलनाथमाधव समूह एमालेभित्र ओलीसँग अन्तर्संघर्ष गर्ने निष्कर्षमा पुगेको छ । संसदमा तत्लकालिन एमालेका १२०, कांग्रेसका ६३, माओवादी केन्द्रका ५३, जसपाका ३४ सांसद छन्। तीनजना स्वतन्त्र हैसियतमा छन्। १२० मध्ये चालिस जति सांसदहरू प्रचण्ड नेपालतिर थिए। अब उनीहरु एमालेमै फर्केर संघर्ष थाल्ने बताएका छन्। नेता नेपालले एमाले निर्माणमा आफ्नो महत्वपूर्ण योगदान भएकोले एमाले छोड्न नसक्ने र त्यही फर्केर निर्णायक लडाइ लड्ने बताएका छन्। माधव पक्ष फर्किने भएपछि ओली एमालेभित्रै पनि थप दबाबमा पर्ने देखिन्छ। सर्वोच्च अदालतले आइतबार नेपाल कम्युनिस्ट पार्टी (नेकपा)को आधिकारिकता ऋषिराम कट्टेलले दर्ता गरेको दलले पाउने निर्णय गरेको छ। यसले नेकपाको एकीकरणलाई खारेज गर्दै नेकपा (एमाले) र नेकपा (माओवादी केन्द्र)लाई पूर्ववत् रूपमा जगाएको छ। नेकपा एकीकरणसम्बन्धी निर्वाचन आयोगको निर्णय बदरपश्चात् साविकमा आयोगमा राजनीतिक दलका रूपमा दर्ता रहेका नेपाल कम्युनिस्ट पार्टी (एकीकृत मार्क्सवादी लेनिनवादी) र नेपाल कम्युनिस्ट पार्टी (माओवादी केन्द्र) अलगअलग राजनीतिक दलका रूपमा साविककै अवस्थामा कायम रहने सर्वोच्चले जनाएको छ।"
नरैनापुरमा २२ घर जलेर नष्ट,"बाँके : बाँकेको नरैनापुर गाउँपालिका१, सुइयामा सोमबार आगलागी हुँदा २२ घर जलेर नष्ट भएका छन्। गाउँपालिकाको दलित बस्ती सुइँयामा भएको आगलागीबाट २२ घर जलेर पूर्णरुपमा नष्ट भएको घटनास्थल पुगेर फर्केका बाँकेका प्रमुख जिल्ला अधिकारी रामबहादुर कुरुम्वाङले बताए । मनिजर पासीको कच्ची घरबाट लागेको आगो क्रमशः गाउँका अन्य घरमा पनि सल्किएपछि ठूलो क्षति भएको स्थानीयवासीको बताएका छन्। सोमबार बिहान ११ बजे शुरु भएको आगलागी स्थानीय र प्रहरीको सहयोगमा २ घण्टामा नियन्त्रणमा लिइएको थियो। सोमबार अपराह्न ५ बजेतिर प्रजिअ कुरुम्वाङको नेतृत्वमा जिल्ला विपद् व्यवस्थापन समिति बाँकेले प्रभावित क्षेत्रमा पुगेर तत्काल प्रतिपरिवार रु १५ हजारका दरले नगद राहत सहयोग गरेको केन्द्रका सूचना व्यवस्थापन अधिकृत रुपन ज्ञवालीले जानकारी दिए। त्यसैगरी नेपाल रेडक्रस सोसाइटीले पनि प्रभावित परिवारलाई सात हजार बराबरको प्रतिपरिवार गैरखाद्य सामग्री उपलब्ध गराएको छ। गाउँपालिकाले खानाको व्यवस्था गरिएको प्रजिअ कुरुम्वाङले जानकारी दिए। अहिले स्थानीयवासीको विचल्ली भएपछि गासँबासको बालबच्चाहरुको निकै समस्या परेको र करोडौँको क्षति भएको उनले बताए।"
पानी खान जाँदा कलमा चिप्लिएर मृत्यु,"विराटनगर : मोरङको सुनवर्षी नगरपालिका६ स्थितकलमा पानी खान गएका भारतीय नागरिकको चिप्लिएर मृत्यु भएको छ। सोमबार दिउँसो भारत अररीया घर भएका ४५ वर्षीय कृत्यानन्द मण्डल पानी खान कलमा गएका बेला चिप्लिएर लडेर मृत्यु भएको मोरङ प्रहरीका प्रवक्ता डीएसपी मानबहादुर राईले जानकारी दिए । उनका अनुसार लडेपछि उठ्न नसकेका मण्डलको घटनास्थलमै ज्यान गएको हो।साइकलमा हिँडिरहेका उनी बाटै छेउमा रहेको कलमा पानी खान पुगेका थिए।साइकल बाटैमा राखेर कलसम्म पुगेपनि पानी खान नपाउँदै चिप्लिएर लडेपछि मण्डलको मृत्यु भएको डीएसपी राईले बताए। प्रहरीका अनुसार मोरङका विभिन्न स्थानबाट फलाम, तामा लगायतका धातु एवं कवाडीका सामान संकलन गरेर उनी बिक्री गर्ने गर्थे।मण्डलले १५२० वर्षदेखि यही काम गरिरहेको पाइएको प्रहरीले जनाएको छ।प्रहरीले घटनाकाबारेमा अनुसन्धान थालिएको जनाएको छ।"
"थप ८९ जनामा कोरोना संक्रमण, ८७२ सक्रिय संक्रमित",काठमाडौं : पछिल्लो २४ घण्टामा थप ८९ जनामा कोरोना भाइरस (कोभिड१९) संक्रमण देखिएको छ। ४ हजार ३९९ स्वाब नमूना परीक्षण गराउँदा ८९ जनामा कोरोना संक्रमण देखिएको हो। संक्रमित हुनेमा ४० महिला ४९ पुरुष छन्। यो सहित कोरोना संक्रमितको संख्या २ लाख ७४ हजार ८१० पुगेको छ। यस्तै सोमबार थप ४१ जना डिस्चार्ज भएका छन्। योसहित हालसम्म कोरोना जित्नेको संख्या २ लाख ७० हजार ९२७ हजार पुगेको स्वास्थ्य मन्त्रालयले जनाएको छ। मन्त्रालयका अनुसार निको हुनेको दर ९८६ प्रतिशत हो। देशभर सक्रिय संक्रमितको संख्या भने ८७२ रहेको छ। अहिलेसम्म कोरोनाबाट मृत्यु हुनेको संख्या ३ हजार ११ पुगेको मन्त्रालयले जनाएको छ। सोमबार कोरोनाबाट १ जनाको मृत्यु भएको छ यस्तै अहिले ५५ जना क्वारेन्टिन र ८७६२ जना आइसोलेसनमा रहेको मन्त्रालयले जनाएको छ।
'भ्रष्टाचारीलाई फाँसी दे' भन्दै महिलाद्वारा सडकमा प्रदर्शन,बर्दिबास : महोत्तरीका महिला तथा बालिकाहरुले भ्रष्टाचारीलाई फाँसी दिन सरकारसँग माग गर्दै सडकमा प्रदर्शन गरेका छन्। १११ औं अन्तर्राष्ट्रिय श्रमिक महिला दिवसको अवसरमा महोत्तरीको बर्दिबासमा प्रदर्शन गर्दै उनीहरुले बलात्कारीलाई फाँसीको सजाय हुनु पर्ने समेत माग गरेका छन्। अखिल नेपाल महिला संघ जिल्ला कार्यसमिति महोत्तरीले आयोजन गरेको र्यालीमा जिल्लाभरीका महिलाहरुको सहभागिता थियो। नेकपा (प्रचण्डनेपाल )का केन्द्रीय सदस्य रामकुमारी झाँक्रीको उपस्थितमा र्यालीको कार्यक्रम आयोजना गरिएको हो। बर्दिबास चोक परिक्रमा गर्दै र्याली कोण सभामा परिणत भएको थियो।
पर्यटकको पर्खाइमा घोडेपानीपुनहिल (फोटोफिचर),"बेनी : अवस्था सहज हुँदा फागुनचैतबैशाखको सिजनमा म्याग्दीको अन्नपूर्ण६ घोडेपानीको स्नोल्याड होटलका सञ्चालक शुशिल पुनलाई खाना खाने फुर्सद पनि हुँदैनथ्यो । तर एक वर्षयता शुशिल मात्र नभएर घोडेपानीका सबै होटल व्यवसायी फुर्सदिला छन् । 'कोरोना र लकडाउनले बन्द भएको होटल गत माघमा खोलेपनि अझै तङरिन सकेको छैन,' उनले भने, 'रित्तो होटल रुघेर बसेका छौं । आन्तरिक पर्यटक फाट्ट फुट्ट आएका छन् ।' पुनले गत वर्ष सात करोड रुपैयाँ खर्चेर नयाँ सुबिधा सम्पन्न होटल बनाएका थिए । विश्वव्यापी महामारीको रुपमा फैलिएको कोरोना (भाइरस) रोकथामका लागि गत वर्षको चैत महिनादेखि गरिएको लकडाउन खुलेपछि धेरै क्षेत्र पुरानै लयमा फर्किन थालेका छन् । तर पर्यटन ब्यवसाय भने अझै तङरिन सकेको छैन् । विगतका वर्षमा पर्यटकले भरिभराउ हुने पर्यटकीय स्थल र त्यहाँका होटलमा यसपाली फागुन सकिनै लाग्दा फाट्ट फुट्ट आएका पाहुना मात्र भेटिन्छन् । 'बिदेशी पर्यटकको आगमन शून्य छ,' घोडेपानी टोल सुधार समितिका अध्यक्ष बिरेन गर्बुजाले भने, 'स्वदेशी पर्यटकको आगमन अपेक्षाकृत हुन सकेको छैन् ।' समुन्द्री सतहदेखि दुई हजार ८०० मिटर उचाइमा अवस्थित घोडेपानीमा २५ वटा सुबिधा सम्पन्न होटल छन् । इलाका प्रहरी कार्यालय घोडेपानीका अनुसार यहाँ वार्षिक ५० हजार जना भन्दा बढी विदेशी पर्यटक आउँथे । लकडाउनका कारण होटल बन्द भएपछि त्यहाँ काम गर्ने एक सय जना भन्दा बढीको रोजगारी गुमेको छ । विगतमा भिडभाड भएर होटलमा कोठा समेत पाउन मुस्किल पर्ने घोडेपानी यसपाली सुनसान र शान्त रहेको पोखराबाट घुम्न आएका मनोज क्षेत्रीले बताए । 'लामो समय घर र बजारमा थुनिएर बस्नुपर्दा मोनोटोनोस भएकोले घुम्न आएको हो,' उनले भने, 'शान्त वातावरणमा प्रकृतिको सौन्दर्यमा रमाउन पाउँदा रिफ्रेस भएको महशुस भयो ।' घोडेपानीपुनहिल क्षेत्रको जंगलमा गुराँस फुल्न थालेको छ । समुन्द्री सतहदेखि तीन हजार ३१० मिटर उचाइमा अवस्थित पुनहिलबाट सुर्योदय, हिमाल र गुराँसे जंगलको अवलोकन गर्न सकिन्छ । पोखराबाट घोडेपानी घुम्न आएका रमेश श्रेष्ठले पर्यटन र होटल ब्यवसायीहरुले आन्तरिक पर्यटकलाई लक्षित गरेर प्याकेज ल्याउनुपर्ने बताए । पर्यटन र होटल ब्यवसायलाई पुनजिर्वन दिन घोडेपानीका होटल व्यवसायीले आन्तरिक पर्यटकलाई लक्षित गरेर स्वास्थ्य सुरक्षाको मापदण्ड अपनाएर व्यवसायसाय सूचारु गरेका होटल सन्नीका सञ्चालक सन्नी पुनले बताए ।"
मधेस र पहाडबीच सद्भाव कायम गर्न 'विश्वास निर्माण कार्यक्रम',"जनकपुर: मधेस र पहाडबीच सामाजिक तथा सांस्कृतिक सद्भाव कायम गर्न विश्वास निर्माण कार्यक्रम आरम्भ भएको छ । 'परिवर्तनको अभियान कार्यक्रम' अन्तर्गत विश्वास निर्माण कार्यक्रम जनकपुरबाट घोषणा गरिएको हो । उक्त कार्यक्रम पहाड र मधेसी समुदायबीच पछिल्लो समय देखिएका शंसय हटाइ आपसी सद्भाव र विश्वास कायम गर्न केन्द्रित हुनेछ । पहाड र मधेसका युवाहरुले आपसी समस्याबारे खुलेर संवाद गर्ने उद्देश्यका साथ युवाहरुलाई अभियानको बारेमा जानकारी गराइएको थियो । कार्यक्रममा युवाहरुले आफुमा आएको व्यक्तिगत परिवर्तनको अनुभव समेत सुनाएका थिए । प्रदेश २ का कानुनमन्त्री ज्ञानेन्द्र कुमार यादवले कार्यक्रम उद्घाटन गरेका थिए । कार्यक्रममा मन्त्री यादवले सबै प्रकारका विभेद अन्त्य गर्न प्रदेश सरकार लागि परेको र अभियान आवश्यक रहेकोले यसलाई सहयोग गर्ने प्रतिवद्धता व्यक्त गरेका छन् । बहुसांस्कृतिक र बहुभाषी समुदायबीच रहेको दूरी समाप्त गर्ने र सुरक्षित र शान्त वातावरण सृजना गर्ने यस कार्यक्रमको लक्ष्य रहेको अभियानका सदस्य कमल कंडेलले जानकारी दिए । 'यस कार्यक्रमको लक्ष्य दशकौंदेखि अस्तित्वमा रहेका बहुसांस्कृतिक र बहुभाषी समुदायबीच रहेको दूरी समाप्त गर्नु हो । साथै आपसमा आफ्नो अनुभव र सरोकार सुनाउन सुरक्षित र शान्त वातावरण सृजना गरी आफ्नो कुरा सत्यतापूर्वक भन्ने र आदरपूर्वक वातावरण बनाउने कार्यक्रमको उद्देश्य हो,' अभियानका सदस्य कमल कंडेलले भने । व्यक्तिगत स्तरबाट सबै युवाहरुलाई यस अभियानमा लाग्नु र विभिन्न समुदायबीच दूरी घटाएर समाजिक पुलको निर्माण गर्न अभियानका अध्यक्ष केशव दाहालले आह्वान गरेका थिए । यसका लागि विभिन्न समुदाय र पृष्ठभुमिका व्यक्तिसँग सहकार्य गरी अगाडी बढ्ने अध्यक्ष दाहालको भनाइ छ । लामो समय नेपालले भोगेको द्वन्द्वका असर र केन्द्रिकृत शासन प्रणालीले स्थापित गरेका मान्यता हटाएर सामाजिक सहअस्तित्वमुलक समाज निर्माण गर्नु आजको आवस्यकता रहेको अभियानका युवाहरुले औंल्याएका थिए ।"
वरिष्ठ सरोदबादक मोहन सुन्दर श्रेष्ठको निधन,"काठमाडौं : वरिष्ठ सरोद बादक मोहन सुन्दर श्रेष्ठको ८० वर्षको उमेरमा सोमबार साँझ ६:४० बजे राजधानीस्थित ग्रिन सिटी हस्पिटलमा निधन भएको छ। काठमाडौंको किलागलमा जन्मिएका श्रेष्ठले आफ्नो जीवनको झन्डै पाँच दशक समय सरोद बादनमा बिताए। दुवै आँखा गुमाएका उनले नेपालको सरोदबादनको क्षेत्रमा ठूलो योगदान पुर्याएका छन्। सुरुमा स्वरमा तालिम लिएका श्रेष्ठले पछि संगीतमा रहेको आफ्नो रुचिलाई अगाडि बढाउन गुरु नारायणप्रसाद श्रेष्ठसँग सरोद सिके। संगीत सिक्दा सँधै शान्त वातावरण मनपराउने कारणले उनी रातको ११ बजेपछि मात्र सरोदको अभ्यास गर्ने गर्थे। तर आफ्नो अभ्यासले गर्दा छिमेकीलाई वाधा नपुगोस् भनेर उनी कोठाका झ्याल र ढोकाहरू सबै लगाउँथे। सन् १९७० देखि सांगितीक यात्रा सुरु गरेका श्रेष्ठले सन् तत्कालिन राज दरवारमा पनि संगीतकर्मीको रूपमा काम गरेर सन् २००७ मा अवकाश लिए। उनले रेडियो नेपाल र राष्ट्रिय नाचघरमा पनि काम गरे। गोरखा दक्षिण बाहु, त्रिशक्ति पट्टलगायतका पुरस्कारले उनी पुरस्कृत भइसकेका छन्। विगत केही वर्ष यता होटेल अन्नपूर्णमा प्रस्तुति दिँदै आएका श्रेष्ठले किरातेश्वर मन्दिर, राम मन्दिर, यल माया केन्द्र आदिमा पनि आफ्नो सरोद बादन प्रस्तुत गरिसकेका थिए। आफ्ना गुरुको संगीतप्रतिको लगाव र लगनशीलताले आफूलाई पनि हौशला दिने गरेको नेपालकी पहिलो महिला सरोदबादक रुपा न्यौपानेले बताइन्। गुरुले आजको यो उमेरसम्म आइपुग्दा पनि सकेसम्म हरेक सांगितिक प्रस्तुति आफै गर्ने र स्वास्थ्यका कारणले नसकेका ठाउँमा आफूहरूलाई पठाएर भएपनि कामप्रतिको आफ्नो जिम्मेवारी पुरा गर्ने सरोदबादक न्यौपानेले बताइन्। स्वर्गीय श्रेष्ठका एक श्रीमती, एक छोरा र दुई छोरी छन्। सोमबार साँझ नै अन्तिम संस्कार गरिएको परिवारले जनाएको छ।"
सचिवको हैसियतले पाउने निवृत्तीभरण लिन्न : प्रमुख आयुक्त राई,काठमाडौं : अख्तियार दुरुपयोग अनुसन्धान आयोगका प्रमुख आयुक्त प्रेमकुमार राईले दोहोरो सुविधा नलिने भएका छन्। प्रमुख आयुक्त राईले यही फागुनदेखि आयोगबाट पारिश्रमिक र सेवा सुविधा लिने तर नेपाल सरकारको सचिवको हैसियतले पाउने निवृत्तीभरण नलिने स्वघोषणा गरेका हुन्। पूर्वसचिव राई गत माघ २१ गते प्रमुख आयुक्त पदमा नियुक्त भएका थिए। उनले यही फागुनदेखि दोहोरो सुविधा नलिने स्वघोषणा गरेका हुन्। निवृत्तीभरण व्यवस्थापन कार्यालयलाई समेत सो विषयमा जानकारी गराइसकिएको छ। प्रमुख आयुक्त राईले गरेको उक्त स्वघोषणाको गरी दिएको सक्कलै निवेदन आवश्यक कार्यार्थ पठाइएको आयोगले जनाएको छ।  रासस
अन्तर्राष्ट्रिय महिला दिवस: संघर्षका १३ तस्बिर,"काठमाडौँ: आज फागुन २४ गते (मार्च ८) अन्तर्राष्ट्रिय महिला दिवस । १११औं अन्तर्राष्ट्रिय महिला दिवसको अवरमा विभिन्न संघसंस्था, राजनीतिक दलसहित सम्धन्धित निकायले विविध कार्यक्रम गरी दिवस मनाउँदैछन् ।'महिलाको सुरक्षा, सम्मान र रोजगार: समृद्ध नेपालको आधार' राष्ट्रिय नाराको साथ सोमबार दिवस मनाइँदै छ । सरकारले नारी दिवसमा सार्वजनिक विदा दिने गरेको छ। गैरसरकारी निकायबाट भने हरेक वर्ष महंगा होटल तथा भवनमा अगुवाहरुको बहस, अन्तरक्रिया तथा भाषणसँगै यो दिवसलाई भव्य रुपमा मनाउने गरिन्छ। तर यो दिवसले आम महिलाको दैनिकीमा भने खासै परिवर्तन ल्याएको छैन। अहिले पनि महिलारहरुको दैनिकी कष्टपूर्ण छ र उनीहरु पलपलमा हिंसाको सिकार भएका छन्।१११ औं महिला दिवसको सन्दर्भमा ललितपुरका विभिन्न स्थानमा अन्नपूर्णकर्मी सुनिता डंगोलले आम महिलाको दैनिकीलाई १३ तस्बिरमा समेट्ने प्रयास गरेकी छिन्।"
मुस्ताङमा गुन्जियो महिला आवाज,"जोमसोम : आज सन् २०२१ मार्च ८ अर्थात(१११)औं अन्तराष्ट्रिय महिला दिवस । यस उपलक्ष्यमा हिमालपारिको जिल्ला मुस्ताङमा सोमबार महिला सशक्तिकरणको आवाज गुञ्जिएको छ । 'महिलाको सुरक्षा,सम्मान र रोजगार, समृद्ध नेपालको आधारभन्ने मुल नारासहित मुस्ताङको घरपझोङ गाउँपालिकाको आर्थिक सहयोग तथा जोमसोम महिला समुह र न्यू निलगिरि बहुउद्देश्य सहकारी संस्था लि जोमसोमको संयुक्त आयोजनामा अन्तराष्ट्रिय महिला दिवस मनाइएको हो ।दिवस उपलक्ष्यमा घरपझोङका ५ वटै वडाका कुल ८ वटा महिला समुहले एक्येवद्धता जनाएका छन् । दिवसको उपलक्ष्यमा घरपझोङ ५वटै वडाका महिला समुह ,स्थानीय जनप्रतिनिधि , सुरक्षा निकाय ,जिल्ला स्थित सरकारी तथा गैरसकारी संघसंस्था , प्रतिनिधि,पत्रकार र व्यवसायी लगायतको टोलीले महिला र्यालीमा सहभागिता जनाए । यसअघि महिला हक अधिकार र महिला उत्थानका नारा लगाउँदै सुरु भएको महिला र्यालीले मुस्ताङ सदरमुकाम जोमसोम बजार परिक्रमा गर्यो । धार्मिक तथा पर्यटकीय हिमाली जिल्ला मुस्ताङमा महिला मूक्तिको नारासहित स्थानीय महिलाहरु विविध जनजाती भेषभुषा झल्किने पहिरनमा सजिएर र्यालीमा सरिक भएका थिए। र्यालीपछि आयोजित कार्यक्रममा घरपझोङकी उपाध्यक्ष शर्मिला गुरुङले पुरुष सरह महिलाले शैक्षिक,सामाजिक,आर्थिक एवं राजनैतिक अधिकारका लागि थप संर्घष गर्नुपर्ने बताईन् ।महिला उत्थानका लागि बर्सेनि मार्च ८ मा अन्तराष्ट्रिय महिला दिवस मनाउने गरेको सन्दर्भ जोड्दै उपाध्यक्ष गुरुङले जबसम्म आर्थिक ,सामाजिक र राजनैतिक तहमा महिला सक्षम हुदैनन् तबसम्म महिला शसक्तीकरण गर्ने कार्य पुरा नहुने बताइन् । घरपझोङकी महिला तथा बालबालिका प्रमुख सरिता थकालीले नेपालको संविधान २०७२ ले लैङ्गिक समानताको हकलाई प्रत्याभुत गरेको बताईन् । उनले समाजमा अझै महिलाहरुलाई हेर्ने दृष्टिकोण समान नभएको उल्लेख गर्दे थकालीले यसका लागि समावेशी महिला पहुचका लागि महिला समुदायनै एकताबद्ध हुनुपर्नेमा जोड दिइन् । यस्तै ,जिल्ला प्रहरी कार्यालय मुस्ताङका प्रहरी निरीक्षक आशिष अधिकारीले सन् १९११ बाट अन्तराष्ट्रिय महिला दिवस मनाउने प्रचलन सुरु भएको उल्लेख गरे । प्रहरी निरीक्षक अधिकारीले यातायातको पहुच र रोजगारका क्रममा मुस्ताङ आउने व्यक्तिका कारण आशिंक महिला हिंसा बढेको बताए । कार्यक्रममा घरपझोङका ८ वटै महिला समुहका प्रतिनिधि ,एक्याप प्रमुख तुलसी दाहाल ,जामसोम महिला समुहकी संस्थापक सदस्य रजनी शेरचनले लगायतले लैङ्गिक विभेदका कारण महिला माथि भेदभाव गरिनु न्यायोचित नभएको तर्क गरे । उनीहरुले महिलामाथि हुने सबै प्रकारका हिसा तथा बलात्कार र अन्याय रोकथाम गर्न सशक्त कानुनको आवश्यकता पर्ने बताए । अन्तराष्ट्रिय महिला दिवसको अवसरमा आयोजित कार्यक्रममा विभिन्न महिला समुहले महिला अधिकार संम्वन्धि गित ,नृत्य प्रर्दशन गरेका छन् । कार्यक्रममा महिला हक अधिकारका विषयमा खुला वक्तृत्वकला प्रतियोगिता समेत गरिएको थियो ।"
श्रीमान बोकेर श्रीमती दौडिएपछि,"तनहुँ, देवघाट : तनहुँको देवघाटमा विवाहित महिला नौलो प्रतियोगितामा सहभागी भए । उनीहरुले श्रीमानलाई बोकेर आफू साहसी भएको उदाहरण दिएका छन् । देवघाट गाँउपालिकामा महिला दौड प्रतियोगितामा सहभागी भए । त्यसपनि श्रीमानलाई बोकेर । उनीहरुले आफू सक्षम र साहसी छु भन्ने प्रमाणीत गरेर देखाए । कोही लाज मान्दै थिए त कोही रमाइलो । नयाँखालको खेलमा दर्शक पनि रोचक मानेर हेरिरहेका थिए। देवघाट गाँउपालिकाको आयोजनामा १११ औं अन्र्तराष्ट्रिय नारी दिवसको अवसरमा श्रीमानलाई बोकेर दौडमा सहभागी भए । सय मिटरको दुरीमा महिला श्रीमान बोकेर दौडिएका थिए । १४ जोडी श्रीमान श्रीमती सहभागी थिए । प्रतियोगितामा विष्णु अधिकारी र पदम अधिकारीको जोडी प्रथम भए । २३ वर्षीया गंगा गुरुङ र नविन गुरुङको जोडि तेस्रो भयो भने ४५ वार्षीया सितासिता लामिछाने थापा क्षेत्री र ५५ वर्षीय बम बहादुर थापा क्षेत्रीको जोडी तेस्रो भएको थियो। यस्तै उजेली पन्त पोख्रेल र भरत पोख्रेलको जोडीले सान्त्वना स्थान पाए । नारीको क्षमता प्रदर्शन गर्न कार्यक्रमको आयोजना गरेको भएको देवघाट गाउँपालिकाकी उपाध्यक्ष विमला थापाले बताइन् । दौडमा सहभागी श्रीमानश्रीमतीलाई सम्मान गरिएको थियो ।"
प्रवीण बास्तोलाको शंकास्पद मृत्यु प्रकरण : छानबिन प्रतिवेदन सार्वजनिक,"विराटनगर : मोरङको उर्लाबारी नगरपालिका५ का ३१ वर्षीय प्रवीण बास्तोलाको शंकास्पद मृत्यु प्रकरणको छानबिन प्रतिवेदन सार्वजनिक गरिएको छ। प्रवीणको हत्या भए पनि घटनालाई कमजोर बनाउन भूमिका खेलेको तथा दोषीलाई उन्मुक्ति दिने गरी मिसिलमा असम्बन्धित व्यक्तिको फोटो राखेर अनुसन्धान गरिएको आरोप प्रहरीमाथि लागेको थियो। त्यसको वास्तविकता बुझ्न मोरङ प्रहरीका प्रवक्ता डीएसपी मानबहादुर राईको नेतृत्वमा फागुन ९ गते तीन सदस्यीय समिति बनाएर छानबिन थालिएको थियो। प्रवीणका आफन्त र परिवारका सदस्यले दुई साताअघि प्रहरीविरुद्ध आन्दोलन पनि गरे। समितिले अन्तिम प्रतिवेदन बुझाएपछि मोरङ प्रहरी प्रमुख एसपी सन्तोष खड्काले आइतबार पत्रकार सम्मेलन गर्दै प्रतिवेदन सार्वजनिक गरेका हुन्। छानबिन समितिले मृतकलाई उपचारका लागि भनेर पुर्याइएको उर्लाबारीस्थित गोदावरी अस्पतालका कर्मचारी, घटनाको अनुसन्धानमा संलग्न प्रहरी अधिकारी लगायतसँग कुरा बुझेर प्रतिवेदन तयार पारेको छ। के हो शंकास्पद मृत्यु प्रकरण ? आफ्ना साथीहरु भाडामा बस्ने गरेको उर्लाबारी६ स्थित रमेश गिरीको घरमा सुत्न गएका प्रवीणको शंकास्पद मृत्यु भएको अवस्थामा गत पुस ५ गते शव भेटिएको थियो। सुतेकै ठाउँमा बेहोस अवस्थामा भेटिएकाले उपचारका लागि पुर्याएपछि मृत्यु भएको दाबी घटनाका आरोपीहरुले गर्दै आएका थिए। तर हत्या भएको दाबीसहित छ जनाविरुद्ध प्रवीणका बुवा प्रेमप्रसाद बास्तोलाले किटानी जाहेरी दिएपछि प्रहरीले घटनालाई कर्तव्य ज्यान मुद्दामा अनुसन्धान गरेको थियो। मुद्दामा झापाको दमक घर भई उर्लाबारी६ बस्ने ३२ वर्षीय राजेश रणपहेली, झापाको गौरादह नगरपालिका९ का ३१ वर्षीय दिपेश पौडेल, मोरङको रतुवामाई नगरपालिका१० का २९ वर्षीय निकेश शिवा भनिने मेहरमान दर्जी, कानेपोखरी गाउँपालिका घर भई उर्लाबारी ६ मा बस्दै आएका १९ वर्षीय सुदीप परियार, उर्लाबारी९ का ३४ वर्षीय कुमार राई र उर्लाबारी६ का ६० वर्षीय रमेश गिरीलाई प्रतिवादी (अभियुक्त) बनाइएको छ। प्रहरीका अनुसार प्रतिवादीमध्ये मेहरमान, सुदीप र दिपेश रमेश गिरीको घरमा कोठा भाडामा लिएर बस्थे। प्रवीणलाई लिएर राजेश पुस ४ मा त्यहाँ पाहुना गएको प्रहरीको भनाइ छ। कोठामा पुग्नुअघि शौरभ होटलमा खानपिन गरेको र त्यस क्रममा होटल सञ्चालक कुमार राईसँग विवाद भएको देखिएको प्रहरीको भनाइ छ। त्यसपछि साथीको कोठामा पुगेर सुतेकामध्ये प्रवीणको भने शंकास्पद मृत्यु भएको हो। उर्लाबारीका प्रहरी निरीक्षक (इन्सपेक्टर) उद्धव पोखरेल नेतृत्वको टोलीले मुद्दामा पहिलो पटक अनुसन्धान सक्दा पोस्टमार्टम रिपोर्टबाट मृत्युको कारण खुल्न सकेन। त्यही पनि छ जनालाई प्रतिवादी बनाएर मिसिल तयार गर्दै मुद्दा दर्ताका लागि सरकारी वकिल कार्यालयमा प्रहरीले बुझायो। तर वकिल कार्यालयले आवश्यक प्रमाण नपुगेको भन्दै गत माघ २ गते सबैलाई हाजिर जमानीमा छाडेर घटनाको थप अनुसन्धान अघि बढाउन प्रहरीलाई निर्देशन दियो। भिसेरा रिपोर्ट आएपछि फागुन २ गते प्रहरीले बुझाए पनि वकिल कार्यालयले प्रमाणको भार पुग्ने गरी अनुसन्धान गर्न निर्देशन दिँदै दोस्रो पटकसमेत अदालतमा मुद्दा दर्ता गरेन। मुद्दा दर्ता नहुनुको कारण खोजी गर्ने क्रममा प्रहरीमा रहेको कपी मिसिलमा तीनवटामध्ये एउटा फोटो अर्कै व्यक्तिको परेको भन्दै मृतकका आफन्त र परिवारका सदस्य आन्दोलित बनेका हुन्। वकिल कार्यालय र अदालतमा रहेको सक्कली मिसिलमा भने मृतककै फोटो थियो। मुद्दामा आवश्यक पर्ने सबै प्रमाण संकलन गरेर मिहिन ढङ्गले अनुसन्धान गरिएका कारण प्रहरीको कुनै कमजोरी एवं लापरबाही नरहेको छानबिन समितिले जनाएको जानकारी एसपी खड्काले दिए। सबै प्रतिवादी प्रहरी नियन्त्रणमा मृतकका आफन्तले आन्दोलन थालेपछि फरार बनेका सबै प्रतिवादीलाई प्रहरीले नियन्त्रणमा लिइसकेको छ। भागेर रुपन्देहीको बुटवल उपमहानगरपालिका२ फूलबारी चोकमा पुगेका राजेश पछिल्लो पटक पक्राउ परेका छन्। गत बिहीबार पक्राउ परेका उनलाई मोरङ ल्याएर वकिल कार्यालयमार्फत आइतबार मोरङ अदालतमा पेस गरिएको जानकारी खड्काले दिए। अदालतका स्रेस्तेदार राजकुमार दाहालले राजेशसँग बयान लिने काम सकिए पनि थुनछेक बहस बाँकी रहेको जानकारी दिए। उनका अनुसार वादी तथा प्रतिवादीका कानुन व्यवसायीबीच मंगलबार थुनछेक बहस सकिएपछि अदालतबाट राजेशलाई पूर्पक्षका लागि थुनामा पठाउने अर्थात धरौटी वा साधारण तारेखमा छाड्नेमध्ये एउटा आदेश आउने छ। अर्का अभियुक्त दिपेशलाई फागुन १८ गते झापाको इलाका प्रहरी कार्यालय दमकले पक्राउ गरिसकेको खुलेको छ। मोटरसाइकल चोरी अभियोगमा पक्राउ परेका दिपेशमाथिको अनुसन्धान सकिएपछि कर्तव्य ज्यान मुद्दामा कारबाही अघि बढाउन उनलाई मोरङ ल्याइने भएको छ। अरु प्रतिवादीहरु मेहरमान, कुमार, रमेश र सुदीप यसअघि नै पक्राउ परिसकेका छन्। जिल्ला अदालत मोरङका न्यायाधीश सुदर्शन लामिछानेको इजलासले मेहरमान र सुदीपलाई पूर्पक्षका लागि थुनामा राख्न आदेश दिइसकेको छ। आदेश अनुसार कुमार तीन लाख र घरधनी रमेश एक लाख रुपैयाँ धरौटी बुझाएर छुटेका छन्। एसपी खड्काका अनुसार उर्लाबारीबाट मेहरमान र कुमार फागुन ११ तथा रमेश फागुन १७ गते पक्राउ परे भने सुनसरीको धरानबाट सुदीप १८ गते पक्राउ परेका हुन्। सुरुमा अभद्र व्यवहार मुद्दा दर्ता गरिएका अभियुक्तविरुद्ध पछि किटानी जाहेरी परेसँगै प्रहरीले कर्तव्य ज्यान मुद्दा चलाएको हो। दिपेशले टिपाए झुटो विवरण प्रवीण मृत्यु प्रकरणपछि फरार बनेका दीपेश मोटरसाइकल चोरीको आरोपमा सप्तरीबाट पक्राउ परे। उनीविरुद्ध इलाका प्रहरी कार्यालय दमकले चोरी मुद्दामा म्याद थप गरेर अनुसन्धान गरिरहेको छ। तर दिपेशले आफ्नो नाम र ठेगाना गलत टिपाएको खुल्यो। नाम सीमर श्रेष्ठ र ठेगाना सुनसरीको इटहरी उपमहानगरपालिका७ भनेर टिपाएको दमकका डीएसपी नवराज कार्कीले जानकारी दिए। उनका अनुसार शंका लागेका कारण उर्लाबारी प्रहरीसँग समन्वय गरिएपछि उनी प्रवीण मृत्यु प्रकरणमा जोडिएका प्रतिवादी भएको खुलेको छ। डीएसपी कार्कीले चोरी मुद्दाको अनुसन्धान सकिएपछि दिपेशलाई कर्तव्य ज्यान मुद्दामा कारबाही अघि बढाउन मोरङ प्रहरीको जिम्मा लगाइने बताए। अर्को मुद्दाबाट बच्नका लागि उनले नाम र ठेगाना ढाँटेको पाइएको उनको भनाइ छ। मिसिलमा करेन्ट लागेका व्यक्तिको फोटो आफन्त र परिवारका सदस्यले मिसिलमा प्रवीणको नभइ नक्कली फोटो राखेर बद्नीयतपूर्वक अनुसन्धान गरेको तथा मृतकले लगाएको कपडासमेत च्यातिएको कुरा मुचुल्कामा उल्लेख नगरेको गुनासो गरेका थिए। कपी मिसिलमा गत भदौ ३ गते करेन्ट लागेर घाइते भई गोदावरी अस्पतालमै उपचारका क्रममा मृत्यु भएका मोरङको लेटाङ नगरपालिका८ घर भई उर्लाबारी७ मा बस्दै आएका २६ वर्षीय नवीनराज घिमिरेको फोटो परेको छानबिन समितिले पत्ता लगाएको छ। घटना अनुसन्धानका क्रममा राखिएको उनको फोटो नचिनेका कारण प्रहरी जवान योगिन सार्कीले कम्प्युटरबाट प्रिन्ट गरेर निकाल्दै प्रवीणको भनेर भुलवश राखेको देखिएको छानबिन प्रतिवेदनमा उल्लेख छ। सक्कली मिसिलमा भने संलग्न नगरिएका कारण उक्त फोटो किर्ते गरी बदनियतपूर्वक राखिएको भन्न नमिल्ने एसपी खड्काले बताए। बास्तोलाको मुटुको ईसीजी गर्दा अस्पतालका कर्मचारीले छात्तीतिर सार्ने क्रममा कपडा च्यातिएकाले घटनास्थल मुचुल्कामा उक्त कुरा उल्लेख गर्न नसकिएको उनको भनाइ छ। यस्ता छन् कमजोरी घटनाका सम्बन्धमा छानबिन समितिले केही कमजोरी पहिल्याएर आवश्यक निस्कर्षसहितको सुझाव दिएको छ। प्रतिवेदनमा घटना सम्बन्धी कागजातहरु नियमित प्रमाणीकरण तथा अनुसन्धानमा भौतिक सुवतको परीक्षण र सबै पक्षसँग प्रभावकारी एवं नियमित समन्वय र सम्पर्कमा अनुसन्धान अधिकृतको कमजोरी देखाइएको छ। समितिले विभागीय कारबाही स्वरुप सचेत गराउनुपर्ने सुझाव दिएको छ। घटनामा पीडित मैत्री व्यवहार नभएको देखिएकाले सबै पक्षसँग नियमित समन्वय एवं सम्पर्क र परामर्श गर्नुपर्ने सुझाव पनि समितिको छ। पोस्टमार्टम एवं भिसेरा परीक्षणका लागि शव तत्काल पठाएर रिपोर्ट चाँडो प्राप्त गर्ने वातावरण बनाउनुपर्ने, मुद्दामा अनुसन्धान गर्न पर्याप्त समय लिने रणनीति बनाउनुपर्ने, अनुसन्धानको मिसिल तयार पर्दै नियमित रुजु तथा प्रमाणित गराउनुपर्ने, घटनास्थल तथा शवको पर्याप्त फोटो अनिवार्य लिनुपर्ने लगायतका सुझावहरु दिइएको छ। अनुसन्धान अधिकृत जिल्ला झिकाइए घटनाको अनुसन्धानमा खटिएका अनुसन्धान अधिकृत एवं इन्सपेक्टर उद्धव पोखरेल उर्लाबारीबाट जिल्ला झिकाइएका छन्। एसपी खड्काले घटना अनुसन्धानमा लापरबाही नगरिएको भए पनि मृतकका आफन्त र परिवारका सदस्यले उठाएका एवं प्रतिवेदनले औंल्याएका विषयमा सोधपुछ गर्न पोखरेललाई झिकाइएको जानकारी दिए। उनले अझै पनि गल्ती भेटिएमा कारबाही गरिने र गल्ती नपाइए इन्सपेक्टर पोखरेललाई उर्लाबारी नै फिर्ता गरिने जानकारी दिए। कसैले आरोप लगाएको भरमा भन्दा पनि सत्यतथ्य बुझ्न पोखरेललाई जिल्ला प्रहरी कार्यालय बोलाइएको हो, खड्काले भने, थप वास्तविकता बुझ्ने काम भइरहेको छ। उर्लाबारीमा भने केही दिनका लागि जिल्लाबाट इन्सपेक्टर कुन्दन देवलाई पठाइएको उनले बताए। विकेक पुर्याएर सुझबुझका साथ ज्ञान र सीपको प्रयोग गर्दै कानुनी आधार पहिल्याएर प्रहरीले घटनालाई एउटा निस्कर्षमा पुर्याएका कारण बास्तोला मृत्यु प्रकरण अनुसन्धानमा भने कुनै पनि कमजोरी नपाइएको एसपी खड्काको भनाइ छ। उनले श्वासप्रश्वास अवरुद्ध बनाएर प्रवीणको हत्या भएको निस्कर्ष निकालिएको बताए।"
प्रहरी हवाल्दार ११ लाख घुससहित पक्राउ,"काठमाडौं : महानगरीय प्रहरी वृत्त नयाँबानेश्वरमा कार्यरत प्रहरी हवाल्दार ताराकुमारी श्रेष्ठ र रेष्टुरेन्ट संचालक अनिस जोशी ११ लाख घुससहित पक्राउ परेका छन् । अख्तियार दुरुपयोग अनुसन्धान आयोगले उनीहरूलाई पक्राउ गरेको हो । चाबहिलस्थित ओल्ड टाउन क्याफे एण्ड पब रेष्टुरेन्टकाका संचालक अनिस जोशीलाई राख्न दिएको अवस्थामा उक्त रकमसहित निजहरु दुवैलाई जिल्ला काठमाडौं कामनपा वडा नं ९ स्थित त्रिभुवन विमानस्थल भन्सार कार्यालय, गौचर काठमाडौंको कार्यालय प्रवेश गर्ने मुलगेट अगाडिबाट नियन्त्रणमा लिइ थप अनुसन्धान भइरहेको अख्तियारका प्रवक्ता नारायणप्रसाद रिसालले जानकारी दिए।"
